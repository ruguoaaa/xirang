import{_ as r}from"./plugin-vue_export-helper-c27b6911.js";import{o as p,c as b,e as a}from"./app-1c06d5dc.js";const e={},h=a('<p>六十种曲 红拂记 明 张凤翼</p><p>红拂记（明）张凤翼 着</p><p>绣刻演剧十本<br> 第二套<br> 南西厢　幽闺　明珠　玉簪　红拂　还魂　紫钗　邯郸　南柯　北西厢<br> 实获斋藏板</p><p>绣刻红拂记定本</p><h2 id="●红拂记目录" tabindex="-1"><a class="header-anchor" href="#●红拂记目录" aria-hidden="true">#</a> ●红拂记目录</h2><p>第一出　传奇大意<br> 第二出　仗策渡江<br> 第三出　秋闺谈侠<br> 第四出　天开良佐<br> 第五出　越府宵游<br> 第六出　英豪羁旅<br> 第七出　张娘心许<br> 第八出　李郞神驰<br> 第九出　太原王气<br> 第十出　侠女私奔<br> 第十一出　隐贤依附<br> 第十二出　同调相怜<br> 第十三出　期访眞人<br> 第十四出　乐昌怀伴<br> 第十五出　棋决雌雄<br> 第十六出　俊杰知时<br> 第十七出　物色陈姻<br> 第十八出　掷家图国<br> 第十九出　破镜重符<br> 第二十出　杨公完偶<br> 第二十一出　髯客海归<br> 第二十二出　敎婿觅封<br> 第二十三出　奸宄觊觎<br> 第二十四出　明良遭际<br> 第二十五出　竞避兵燹<br> 第二十六出　奇逢旧侣<br> 第二十七出　奉征高丽<br> 第二十八出　寄拂论兵<br> 第二十九出　拜月同祈<br> 第三十出　张皇天讨<br> 第三十一出　扶余换主<br> 第三十二出　计就擒王<br> 第三十三出　天涯知己<br> 第三十四出　华夷一统</p><h2 id="第一出-传奇大意" tabindex="-1"><a class="header-anchor" href="#第一出-传奇大意" aria-hidden="true">#</a> 第一出　传奇大意</h2><p>【靑玉案】〔末上〕人生南北如岐路。世事悠悠等风絮。造化小儿无定据。翻来覆去。倒横直竖。眼见都如许。时来有志须遭遇。却笑风流赋枯树。坎止流行应有数。良辰美景。赏心乐事。一曲飞觞羽！矄柎鹫粘！?</p><p>【凤凰台上忆吹箫】李靖人豪。张姬女侠。相逢似水如鱼。喜私奔出境。灵右停车。偶与虬髯相遇。谈笑处意惬情舒。觇眞主。扶王定霸。各自踌躇。须臾。西京兵起。把佳人惊走。野外驰驱。遇乐昌夫妇。合镜安居。付红拂徐郞上道。到海上坐展雄图。功成日同归完聚。列土分符。<br> 打得上情郞红拂女。撇得下爱宠杨司空。<br> 让别人江山虬髯客。成自己事业李卫公。</p><h2 id="第二出-仗策渡江" tabindex="-1"><a class="header-anchor" href="#第二出-仗策渡江" aria-hidden="true">#</a> 第二出　仗策渡江</h2><p>【瑞鹤仙】〔生李靖上〕少小推英勇。论雄才大略。韩彭伯仲。干戈正汹涌。奈将星未耀。妖氛犹重。几回看剑。扫秋云半生如梦。且渡江西去。朱门寄迹。待时而动。<br> 〔鹧鸪天〕投笔由来羡虎头。须教谈笑觅封侯。囊中黄石包玄妙。腰下靑萍射斗牛。调羮鼎。济川舟。云龙风虎岂难投。功名未到英雄手。且与时人笑敝裘。李靖字药师。京兆三原人也。姿貌魁秀。气槪雄奇。与闻韬略。忝韩柱国宅相之亲。受业河汾。叨文中子宫墙之末。正是世本将家元有种。才堪王佐更无双。连年献策皇都。苦为当权摈弃。沦落江左。十有余载。近来闻得越公杨素留守西京。招纳豪杰。欲待仗策往见。以图尺寸。只得渡江。取路前去。</p><p>【锦纒头】本待学鹤凌霄。鹏抟远空。叹息未遭逢。到如今敎人泪洒西风。我自有屠龙剑。钓鳌钩。射鵰寳弓。又何须弄毛锥角技冰虫。猛可裏气冲冲。这鞭梢儿肯随人调弄。待功名铸鼎钟。方显得奇才大用。任区区肉眼笑英雄。<br> 迤逦行来。又到这大江边也。怎得个船儿渡过去。呀。好了。远远有个渔船来了。〔末扮渔人上〕家临九江水。来往九江侧。同是长干人。何事不相识。〔生〕渔翁。渡我过江去。我多与你钱。〔末〕汉子。你差了。我在此钓鱼。尙且意不在鱼。就渡你一渡。何须论钱。上来上来。仔细。</p><p>【普天乐】〔生〕谢渔翁相钦重。暂许我仙舟共。汀芦畔。汀芦畔惊起栖鸿。波心裏隐见游龙。似凭虚御风。〔末〕汉子。看江上芙蓉花都开了。〔生〕最堪怜是秋江上寂寞芙蓉。<br> 【古轮台】〔末〕幸相同。片帆江上挂秋风。可堪惊眼风波裏。南飞乌鹊。遶树无枝。分明是择木难容。〔生〕俛首沈思。转添惆怅。自惭踪迹久飘蓬。〔末〕看你仪容俊雅。笑谈间气展霓虹。多管是吹箫伍相。刺船陈孺。题桥司马。惜别太匆匆。君今去。不知何日再相逢。<br> 汉子。你姓甚名谁。如今要往那里去。〔生〕小生姓李名靖。因献策未遂。流落多年。如今将投杨越公去。请问渔翁姓名。下次好相谢。〔末〕我那里是渔人。我本姓刘名文静。字肇仁。世居京兆武功。因父死难。袭封官职。今见天子营仁寿宫。人民苦役。每每思乱。故弃职避地在此。近闻太原州将子李世民。英雄盖世。折节延揽。我不久就投他去。你到越公处。倘不得意。也到太原来如何。〔生〕谨领盛意。就此分手。</p><p>【尾声】风尘奔走徒虚哄。顷刻劳君舟楫功。〔末〕有日还乘破浪风。<br> 〔生〕江畔逢君路不迷。〔末〕卽今相见却成悲。<br> 〔合〕何时一举风波静。江汉翻为雁鹜池。</p><h2 id="第三出-秋闺谈侠" tabindex="-1"><a class="header-anchor" href="#第三出-秋闺谈侠" aria-hidden="true">#</a> 第三出　秋闺谈侠</h2><p>【一翦梅】〔旦红拂贴乐昌公主上旦〕庭院凉生枕簟秋。月上妆楼。风满歌楼。〔贴〕梧桐叶落雨初收。新恨眉头。旧事心头。<br> 〔更漏子〕〔旦〕玉炉香。红蜡泪。偏照画堂秋思。眉翠薄。鬓云残。夜长衾枕寒。〔贴〕梧桐树。三更雨。不道离情苦。一叶叶。一声声。空阶滴到明。〔旦〕奴家姓张。行一。世居东吴。避兵西来。因住越府廊下。不幸父亲亡过。就养育在越公府内。纔得长成。便教歌舞。插金披绮。好不富贵。只是奴家情耽书史。性好兵符。每闻唤声。好不耐烦也。〔贴〕奴家乃亡陈公主。号曰乐昌。自兵入建康。与夫主徐德言分别。蒙上将奴赐与越公。逗遛在此。不觉又一年也。〔旦〕姐姐。你我终日选伎征歌。随行逐队。如何是好。</p><p>【驻云飞】绣幄琼楼。选伎征歌第一流。扇底眉频皱。舞处低红袖。休。脉脉叹淹留。年光拖逗。空有炼石奇材。误落裙钗后。魂断西风不自由。心事萦牵别样愁。<br> 【前腔】〔贴〕雨散云收。漂泊浑如不系舟。愁殢新丰酒。黛锁隋堤柳。休。密约几时酬。谁知消瘦。天上人间。别恨难禁受。争怕芙蓉不耐秋。一任珠帘不上钩。<br> 姐姐。你手中拿那红拂子。却是为何。〔旦〕你听我道来。</p><p>【驻马听】玉笋金鞲。挥麈风前乱搅愁。欲待拂除烟雾。拭却尘埃。打灭蜉蝣。春丝未许障红楼。帘栊净扫窥星斗。〔背科〕若问缘由。谁能解得就中机彀。<br> 姐姐。你常时怀那半面破镜。却是为何。</p><p>【前腔】〔贴〕凤去秦楼。一段相思半面羞。只为靑鸾罢舞。金鹊惊飞。缺月含愁。妆台懒整玉搔头。水晶帘旧约空回首。〔背科〕若问缘由。不知何日重谐佳偶。<br> 〔旦〕眞成薄命久寻思。〔贴〕梦见君王觉后疑。<br> 〔合〕火照西园知夜飮。分明复道奉恩时。</p><h2 id="第四出-天开良佐" tabindex="-1"><a class="header-anchor" href="#第四出-天开良佐" aria-hidden="true">#</a> 第四出　天开良佐</h2><p>〔末扮西岳大王上〕善哉善哉。人间私语。天闻若雷。暗室亏心。神目如电。自家奉玉皇敕命。鎭守西方。配位四岳。今日有一异人李靖到此。不免晓谕他一番。多少是好。小鬼判官何在。〔丑净扮鬼判上立介〕</p><p>【西地锦】〔生〕历尽长堤险渡。自怜多少奔波。残阳古庙无烟火。空山惟有啼乌。<br> 一路行来。再无人家。只遇得这所古庙。不免进去歇息一回。再作区处。呀。元来是西岳大王之庙。我想如今行藏未决。不免向大王面前拜嘱一番。讨个端的。却不是好。〔拜介〕靖闻大王肃爽凝威。嵯峨擅德。是以立像淸庙。作鎭金方。遐观历代哲王。莫不顺时禋祀。兴云致雨。天实肯从。转孼为祥。何不有赖。李靖吐肝胆于阶下。拜求一卦。倘三问不对。亦何神之有灵。我便当斩大王头。焚其庙。惟神裁之。大王听我道。</p><p>【玉芙蓉】我堂堂一丈夫。落落多艰阻。十年来一身进退维谷。失林飞鸟无投处。涸辙穷鱼转困苦。〔合〕时不遇。向谁行控诉。倘神灵有知须早启迷途。<br> 你看如此世界呵。</p><p>【前腔】奸雄方竞逐。社稷将倾覆。待横行须臾电击风驰。扫除氛祲淸寰宇。斩戮鲸鲵万姓苏。<br> 〔合前卜卦科〕大王。我李靖若果有天子之分。乞明赐一卦。呀。如何卦不好。我旣无天子之分。终不然天生李靖何用。只得再求一卦。择一贤主。辅之立功何如。</p><p>【前腔】天心倘有属。大寳应难据。终不然坐看社稷丘墟。待捧忠竭节从明主。仗剑除残早济时。<br> 〔合前卜卦科〕呀。此卦却好了。拜祷已毕。不觉神思困倦。且就廊下略睡片时。多少是好。〔睡介神起说介〕李将军。你抬起头来听我道。〔西江月〕南国休嗟流落。西方自得奇逢。红丝系足有人同。月府一时跨凤。去处须寻金卯。奔时莫易长弓。一盘棋局识眞龙。好把尧天日捧。李将军。天色渐明。可起身罢。</p><p>【前腔】〔生〕朦胧一梦裏。恍听神人语。分明是说一个去向端的。大王。多承你指点我呵。不须买卜君平宅。免使杨朱泣路岐。时不遇。向谁行控诉。谢神灵应声如响指长途。<br> 方纔朦胧睡着。分明是大王叮嘱我一番。言语中间。虽有难解处。且待将来。必有应验。</p><p>梦中言语记来眞。莫道无神却有神。<br> 须信行藏都是命。也知富贵不由人。<br> 〔下〕〔末〕李靖去了。判官小鬼。你与我一路护送他去。正是</p><p>大底乾坤都一照。免敎人在暗中行。</p><h2 id="第五出-越府宵游" tabindex="-1"><a class="header-anchor" href="#第五出-越府宵游" aria-hidden="true">#</a> 第五出　越府宵游</h2><p>〔末院子上〕生年不满百。常怀千岁忧。昼短苦夜长。何不秉烛游。自家不是别人。却是杨越公府中一个院子的便是。若论我老爷。果然是整顿乾坤手。扶持日月功。腰间三尺剑。掌上万人雄。怎见得。你看他志平吴楚。功盖华夷。挥戈处赤日车回。炼石来靑天缺补。说他将令的严明。使三军股栗。看他摧锋的气槪。是一阵雷霆。因风纵火。智慧丧胆逋逃。泛海薄营。国庆弃州奔走。旣有偌大功劳。可知许多受用。花封绣户贮娇姿。不数他邺都铜雀。剑拥玉人充舞队。多半是帝胄金枝。吹银笙。鼓瑶瑟。分明世外钧天。开锦帐。启璚筵。疑是壶中福地。明霜画戟。侯门将士千员。嘶夜紫骝。夹道垂杨几树。我老爷是天上明明上将星。遣来人世布威灵。麒麟阁上应图画。鸟鼠山前好勒铭。早间蒙老爷分付铺设筵席赏月。天色渐晚。收拾已完。不免去禀复老爷则个。呀。道犹未了。老爷早到。</p><p>【齐天乐】〔外〕扫淸江汉功无上。双手拍开霄壤。斧钺威权。珥貂尊贵。番觉此身劳攘。自知重望。好坐抚人民。卧守封疆。警罢铜鱼。光分玉兎。且徜徉。<br> 金鱼玉带应三台。将相还须盖世才。我本无心求富贵。谁知富贵逼人来。杨素。身为名将。职任元戎。讨无不平。战无不克。我常临战。令一二百人赴敌陷阵。不能陷而还者。悉斩之。又令二三百人复进。还如向法。士知进生退死。所向无前。及至论功。虽微必录。故士虽畏我。亦愿从我。人知我成功之易。不知我皆以赏罚中得士力也。今天子幸江都。加我司空之职。卽命留守西京。日来兵政肃淸。衙门无事。早上分付院子设宴花园中看月。院子那裏。〔末〕院子磕头。〔外〕筵席可曾完备否。〔末〕禀老爷。筵席完备多时了。请老爷赏月。〔外〕旣如此。可唤女乐每出来承应。〔末〕女乐每走动。</p><p>【生查子】〔旦贴齐上〕睡起洗残妆。粉褪香腮上。报道欲持觞。一派笙歌响。<br> 〔旦贴拜科外〕取酒过来。</p><p>【香柳娘】〔外〕向明月举觞。向明月举觞。璇台虚敞。靑天碧海开秋爽。〔外指旦介〕你把那新打的曲儿唱个。〔旦〕试新声奏商。试新声奏商。杂管更调簧。珠喉转嘹喨。〔合〕看澄波夜光。看澄波夜光。独照华堂。偏宜淸赏。〔旦进酒介〕</p><p>【前腔】〔外〕任娇娥进觞。任娇娥进觞。天香飘漾。桂枝疑在靑云上。〔指贴介〕你试舞一回。〔贴舞介〕舞纤腰楚妆。舞纤腰楚妆。踏月展霓裳。分辉动罗幌。<br> 〔合前旦贴〕风露寒冷。老爷请自保重。</p><p>【前腔】〔外〕任吹风坠霜。任吹风坠霜。我为将十年呵。身披草莽。寒关夜渡浑无恙。况秋宵正长。况秋宵正长。暂醉白云乡。须敎洗尘况。〔合前外作醉介〕</p><p>【前腔】〔贴背唱〕见明月暗伤。见明月暗伤。旧游虚爽。谁悬明镜靑天上。〔旦〕你不须断肠。你不须断肠。圆缺谩平章。终须脱尘网。<br> 〔外醉旦贴扶介合前外〕我已醉了。收拾进去罢。</p><p>〔外〕歌残舞罢已三更。可爱秋空气转淸。<br> 〔旦〕须信露从今夜白。〔贴〕偏怜月是故乡明。</p><h2 id="第六出-英豪羁旅" tabindex="-1"><a class="header-anchor" href="#第六出-英豪羁旅" aria-hidden="true">#</a> 第六出　英豪羁旅</h2><p>【夜游湖】〔生上〕匹马长途愁日暮。时未遇自叹驰驱。赵璧山中。隋珠海底。求售可怜无主。<br> 一雁西飞烟树秋。关河摇落使人愁。无人寄语司空道。莫遣明珠暗裏投。自家涉远到此。欲投越公。只得赁间房儿住下。明日淸晨往候。却不是好。且喜正遇个客店。不免问声。店主人那里。〔丑〕来了。相留燕赵齐梁客。借寓东西南北人。是谁。〔生〕小生要赁房的。〔丑〕要几间。〔生〕要两间。须是僻静的纔好。〔丑〕敢是官人要看书么。〔生〕不是。要候见越公。〔丑〕若官人往月宫裏去。千万带了我去。作成我看看桫椤树与那捣药的兔子。〔生〕不是。我自要见杨司空老爷。你不须絮烦。只与我房儿便了。〔丑〕此处来。锅灶也有。可要做饭么。〔生〕前面店中吃了。你自方便。〔丑下生〕客馆萧条。行踪未定。教我如何睡得着。</p><p>【集贤宾】寒灯欹枕听夜雨。堪怜弹铗无鱼。怀刺侯门谁是主。抱奇才未遇明时。沈吟自许。须有日风云际会。虽逆旅。论囊底不愁资斧。<br> 夜已深了不免去强睡一回</p><p>江乡回首隔风烟。夜雨柴门思黯然。<br> 正是雁飞不到处。果然人被利名牵。</p><h2 id="第七出-张娘心许" tabindex="-1"><a class="header-anchor" href="#第七出-张娘心许" aria-hidden="true">#</a> 第七出　张娘心许</h2><p>【似娘儿】〔外引旦贴上〕数载握兵权。居重地士戢民安。〔旦拂剑科〕为公拂拭芙蓉剑。〔贴〕看气夺霜威。光欺星灿。曾斩楼兰。<br> 〔外〕战袍犹带血痕腥。十载高悬海内名。前队貔貅冲晓色。后车莺燕杂春声。我自在此鎭守。门客甚多。近来眞觉懒于应接。去者颇众。虽然如此。倘有豪杰。我自识他。正是跛足元堪笑。重瞳我自明。昨日送门簿来。有个秀才李靖求见。我曾闻此人有文武全才。今日若再来。当接见他一番。看他谈论如何。分付直门将官。今日李秀才若来。可与通报。</p><p>【菊花新】〔生〕朱门先达笑弹冠。丞相无私断。扫门作客又经年。赋无衣有谁怜念。<br> 小生昨日候见司空。门上将官辞以宴飮。不得接见。今日只得又来。不知得相见否。只怕又是飮宴。正是但知北海客。不问北溟鱼。早到司空府门首了。将官。劳一通报。〔丑扮将官进报生见长揖云〕司空拜揖。〔外作坐受科生〕天下方乱。英雄竞起。公为帝室重臣。须以收罗豪杰为心。不宜倨见宾客。〔外起谢介〕老夫有罪了。请问先生。今天下纷纷。定而复乱。先生远来。何以教我。〔生〕司空请坐。待小生拜禀。〔外〕先生请坐讲。〔旦目生科〕</p><p>【啄木儿】〔生〕蒙尊命。敢浪言。论四海干戈未息肩。只为着土木疲民。况边庭黩武连年。繁刑重敛谁不怨。山林啸聚争思乱。为今之计。除是罢役休兵渐抚安。<br> 【前腔】〔外〕逢佳士。得谠言。我当初佐文皇定天下呵。河北江南已奠安。自当年驾幸江都。致中原万姓骚然。我此身重荷朝廷眷。扶危定乱眞吾愿。还要细与贤良计万全。<br> 〔生〕小生吿退。再当候见。〔外〕倘先生有暇。时常来一讲论。老夫不得远送了。〔生外贴下旦吊场云〕院子。老爷着你问李秀才寓所何处。〔内应云〕在西明巷口第一家便是。〔旦〕知道了。待我自复老爷去。</p><p>【簇御林】看他言慷慨。貌伟然。信翩翩。美少年。私心愿与谐姻眷。只是无媒怎得通缱绻。我有计在此了。且俄延。须敎月下。成就这良缘。<br> 此事本当与陈美人说知。恐有漏泄。不当稳便。且到其间。再作理会。</p><p>乍见风前连理枝。须敎灯下有佳期。<br> 一腔心事无人识。惟有淸风明月知。</p><h2 id="第八出-李郞神驰" tabindex="-1"><a class="header-anchor" href="#第八出-李郞神驰" aria-hidden="true">#</a> 第八出　李郞神驰</h2><p>【步步娇】〔生上〕朝来献策侯门去。见座右娇娥侍。风流绝代姿。却讶秋波。几番偷觑。眇眇独愁予。司空见惯浑闲事。<br> 方纔候见司空。见一侍女。手持红拂。颇有顾盼之意。未知何故。</p><p>【江儿水】天上碧桃树。日边红杏枝。笑水中看月做风中絮。无端一笑成何济。料目成心许也非容易。把意马心猿拴住。打叠情悰。收拾起迷魂春思。〔内作鹊噪介〕</p><p>【川拨棹】鹊声沸。更灯花何太喜。看帘钩双挂蛛丝。看帘钩双挂蛛丝。算穷途有何信息。且向孤帏。枕漫支。渐闻鸡。起舞时。<br> 【尾声】渔郞误入仙源去。回首桃花路已迷。再莫向风前有所思。<br> 本谒侯门冀托名。红颜顾盼笑颜生。<br> 东边日出西边雨。道是无情却有情。</p><h2 id="第九出-太原王气" tabindex="-1"><a class="header-anchor" href="#第九出-太原王气" aria-hidden="true">#</a> 第九出　太原王气</h2><p>【喜迁莺】〔外虬髯净道士上〕残霞敛岫。正举目江山。满天星斗。〔净〕日出分行。晚归相守。事机各在心头。〔合〕风断数声残漏。雁排一带深秋。登高处。占星望气。半晌凝眸。<br> 〔外〕茫茫宇宙。落落堪舆。〔净〕共探骊龙。谁得其珠。〔外〕自家姓张名仲坚。生长东鲁。以杀人避仇。卜居西京。我素有大志。见天下将乱。昔广蓄赀财。规造繻券。或龙战二三十载。意欲建少功业。又喜得我道兄徐洪客海上远来相从。似石投水。言无不合。眼见得这事有几分也。〔净〕张兄。夜色渐淸。你我正好望气了。且喜此间有个高冈。与你同上一望。却不是好。〔外〕道兄同请。〔净〕张兄。你看那妖星犯牛女。紫微垣失光。天下事可知矣。〔回望介〕呀。好怪好怪。你看参井之分。紫气腾跃。太原乃参井分野。恐其中必有异人。张兄你见否。〔外〕我岂不见。</p><p>【锁南枝】看那重云护。瑞气浮。分明五城十二楼。咳。道兄。我生事在吴钩。机关已成就。倘有勍敌起。做项与刘。这纷争。怕黏手。<br> 【前腔】〔净〕徘徊望。展转愁。眼前是非方未休。张兄。你看江都分野已见。隋家不济事了。他王气黯然收。纵横未分剖。倘眞人起。正可忧。与他做头敌。恐掣肘。<br> 张兄。这也不难。我只待天明。先往太原去。你可回家备些口粮。随后便来。约定在汾阳桥相候。到得那里。少住十日半月。好歹便知端的。〔外〕如此甚好。道兄请先行。我随后卽便来也。</p><p>〔净〕休论王相与孤虚。世乱谁当任扫除。<br> 〔外〕浑浊不分鲢共鲤。水淸方见两般鱼。</p><h2 id="第十出-侠女私奔" tabindex="-1"><a class="header-anchor" href="#第十出-侠女私奔" aria-hidden="true">#</a> 第十出　侠女私奔</h2><p>〔旦紫衣纱帽上〕自怜聪慧早知音。瞥见英豪意已深。侠气自能通剑术。春情非是动琴心。奴家自从见那秀才之后。不觉神魂飞动。我想起来。尘埋在此。分明是燕山剑老。沧海珠沈。怎得个出头日子。若得丝萝附乔木。日后夫荣妻贵。也不枉了我这双识英雄的俊眼儿。如今夜阑人静。打扮做打差官员的妆束。私奔他去。早已被我赚出这门来也呵。</p><p>【北二犯江儿水】重门朱户。恰离了重门朱户。深闺空自锁。正琼楼罢舞。绮席停歌。改新妆。寻鸳侣。西日不挥戈。三星又起途。鸾驭偷过。鹊驾临河。握兵符怕谁行来问取。魏姬窃符。分明是魏姬窃符。鸡鸣潜度。讨的个鸡鸣潜度。听更筹戍楼中漏下玉壶。<br> 〔众更夫上挡路介〕此是何人。这般时候。往那裏去。</p><p>【前腔】〔旦〕公门将佐。我是个公门将佐。休猜做亡国虏。正怀揣着令旨。手执铜符。戴乌纱。衣挂紫。〔众〕如今老爷睡也未。〔旦〕寄语主更夫。何须竟夜呼。〔众〕老爷呵。自有弦上醍醐。灯下氍毹。这时节向阳台行云雨。<br> 如此说。大人自去。我们就睡也不妨了。正是各人自扫门前雪。莫管他家瓦上霜。〔众下旦〕你看这一伙人。被我两三句话。都哄过了。</p><p>【前腔】女中丈夫。不枉了女中丈夫。人中龙虎。正好配人中龙虎。说话间不觉的喜孜孜来到草庐。<br> 乘着这月色。又到了西明巷了。此是第一家。不免敲门则个。〔敲门介〕开门。开门。</p><p>【懒画眉】〔生〕夜深谁个扣柴扉。只得顚倒衣裳试觑渠。〔开门看介〕呀。元来是紫衣年少俊庞儿。戴星何事匆匆至。莫不是月下初回掷果车。<br> 【前腔】〔旦〕郞君何事大惊疑。〔脱衣帽介〕那里是纱帽笼头着紫衣。〔生〕呀。元来是个女子。〔旦出红拂介〕我本是华堂执拂女孩儿。〔生〕你缘何到此。〔旦〕怜君状貌多奇异。愿托终身效唱随。<br> 【前腔】〔生〕骤然惊见喜难持。百岁良缘顷刻时。侯门如海障重围。君家闺合非容易。怎出得羊肠免得驷马追。<br> 【前腔】〔旦〕杨公自是莽男儿。怎会得红粉丛中拔异姿。奴今逸出未忙追。我与你呵。正好从容定计他州去。一笑风前别故知。<br> 〔生〕我有个故人刘文静。乃是智谋之士。见今在太原。我明日与你扮做村中进香的夫妇。同往太原投他。再作区处。正是</p><p>笼裏笼前整羽衣。谁知相见卽相随。<br> 今宵久旱逢甘雨。来日他乡遇故知。</p><h2 id="第十一出-隐贤依附" tabindex="-1"><a class="header-anchor" href="#第十一出-隐贤依附" aria-hidden="true">#</a> 第十一出　隐贤依附</h2><p>【杏花天】〔末上〕山深木落猿啼。走天涯云随马飞。识不破终童弃繻。摆不开殷郞枯树。<br> 虽投定远军。未坐将军树。早知行路难。悔不理章句。我刘文静千山万水。到得太原。要投李公子。此间正是他私宅门首。不免唤声。有人么。〔丑应〕是谁。〔末〕是要见李公子的。〔丑〕待我通报。</p><p>【生查子】〔小生〕乘醉斩蛇回。剑吐虹霓气。何日扫秦灰。梦想风云会。<br> 〔丑禀介小生〕道有请。〔相见拜介末〕久慕英名。每劳梦寐。喜瞻奇表。诚慰下情。〔小生〕情笃神交。礼隆倾盖。义合倒屣。罪切据床。先生请坐。先生上姓。何来。〔末〕小生刘文静。从江南来。特谒公子。〔小生〕久慕大名。幸得远顾。必有教我。〔末〕文静知公子将有事于天下。待攀龙附凤。垂名竹帛耳。〔小生顾丑回避介〕先生渡江以来。延揽必多。如先生者。果有几人。〔末〕小生不足数。渡江以来。只得一人。名曰李靖。眞奇才也。〔小生〕他人品如何。愿闻其槪。</p><p>【剔银灯】〔末〕他命世姿非凡志气。王佐略出人头地。扁舟江上同时济。两情欢如鱼得水。〔小生〕他如今往那里去了。〔末合〕如今尙无枝可栖。往西京未知怎的。<br> 【前腔】〔小生〕我求贤尝劳梦寐。况冰鉴如君无比。果然觅得英雄辈。共图王扫淸何虑。<br> 〔合前小生〕先生不须回下处去了。就在此住罢。</p><p>〔末〕不识阳关路。新从定远侯。<br> 〔小〕何须负鼎俎。气味已相投。</p><h2 id="第十二出-同调相怜" tabindex="-1"><a class="header-anchor" href="#第十二出-同调相怜" aria-hidden="true">#</a> 第十二出　同调相怜</h2><p>【一江风】〔生旦上〕路迢迢。霜径迷荒草。险似王阳道。近前村曙色将开。又听金鸡报。盘山渡板桥。盘山渡板桥。宵征不惮劳。〔旦〕官人。我和你行了这一程。恰好前面是店家。正好梳洗了。穿林早是人家到。<br> 〔生〕此是灵右地方了。店主人有么。〔丑应上〕门面多潇洒。铺陈色色新。广招天下客。安歇四方人。是谁。〔生〕我们夫妻是还香愿的。来此买早饭吃。可先与我些汤水。〔丑〕有有。请坐着。〔丑下生〕你自梳头。待我去喂马来。〔生下〕</p><p>【前腔】〔旦作梳头介〕翠云撩。一半尘埋了。膏沐香犹绕。敛修蛾不倩郞描。不贴花钿小。不将脂粉调。不将脂粉调。村妆别样娇。还怕光辉易惹人猜料。<br> 【哭相思】〔外虬髯上〕走马斗鸡抛夙好。冲风策蹇咸阳道。<br> 店主人与我看了驴儿。待我歇息一回。起来吃饭。〔内应介外作看旦介〕</p><p>【一江风】那多娇。窣地香云绕。一室容光耀。〔生上怒介旦作摇手介向前见外〕官人万福。官人上姓。〔外〕我姓张。〔旦〕妾也姓张。合是兄妹。〔外背介〕意优闲礼度从容。似得闺中敎。何缘到草茅。何缘到草茅。你丈夫在何处。〔旦〕此间就是。〔外〕试语良人道。〔旦招生相见介外〕足下上姓。〔生〕小生姓李名靖。〔外〕原来是李药师。〔生〕足下上姓。〔外〕我姓张名仲坚。〔生〕莫非是虬髯公否。〔外〕正是。〔合〕相逢何必曾相好。<br> 〔外〕煮的是甚么肉。〔生〕是羊肉。〔外〕我已饥了。可取些酒与胡饼来吃。</p><p>【梁州序】〔生取酒送介〕冲风度夜。披星乘晓。取酒烹羔自劳。何期相遇。片言契结同袍。〔外指旦介〕李郞贫士。何以致此异人。〔生〕我自向骊龙颔下。猛虎穴中。透得个机关巧。〔外〕看他也不似个村庄裏人。〔生〕他在侯门花月队。斗丰标。金屋曾经贮阿娇。〔外问旦介〕你缘何随了李郞。〔旦合〕相盼处怜同调。鹊桥偷度偕欢好。今避地肯辞劳。<br> 〔外〕你旣不相瞒。可对我说。果是谁家女子。〔旦〕妾本杨越公家侍儿。因见李郞眉宇不凡。愿托终身。故不以自荐为丑。乘夜私奔。〔生〕小生从江南到此。不想遇他。也是有缘千里能相会也。</p><p>【前腔】〔外指生介〕看你胸襟洒落。〔指旦介〕仪容窈窕。自合双飞双宿。姻缘分定。相逢千里非遥。多应你好逑君子。择壻佳人。一见相倾倒。我看你每呵。好似秦楼乘凤。去弄璚箫。那铜雀焉能锁二乔。<br> 〔合前外〕我也有些下酒之物。取出来下酒如何。〔生〕甚好甚好。〔外取出人头幷心肝介旦〕此是何人。张兄为何斩取其首。</p><p>【前腔】〔外〕这是负心人行短才乔。转眼处把人嘲诮。更烂翻寸舌。易起波涛。果是腹中怀剑。笑裏藏刀。对面情难料。十年今始得。肯相饶。断首刳心绝獍枭。〔合〕相邂逅怜同调。聊当下酒供谈笑。君莫惜醉村醪。<br> 【前腔】〔生〕羡君家气槪雄豪。少年场如君绝少。更报雠雪耻。义比山高。〔旦〕分明是置铅击筑。鱼腹藏刀。狙击沙中巧。〔生〕太山轻一掷。等鸿毛。愿结今生刎颈交。<br> 〔合前外〕李郞如今投那里去。〔生〕将投太原去。〔外〕我闻望气者道太原有奇气。你可晓得此处有异人否。〔生〕我只闻有一人。乃州将子李世民。其它皆将帅材耳。张兄为何垂问及此。</p><p>【节节高】〔外〕风尘暗四郊。奋英豪。斩蛇逐鹿谁能料。且是那太原呵。祥光绕紫气昭。分星耀。个中定有连城宝。靑云有路。怕人先到。〔合〕多管尘埃有眞人。须敎物色知分晓。<br> 【前腔】〔生〕我闻得那李公子呵。侯门一俊髦。挺英标。龙韬豹略曾探讨。年方少。气正豪。心犹小。招贤下士人争道。芳名那更流传早。<br> 〔合前外〕李郞何以使我见他一面。〔生〕我有一友刘文静。与他交厚。明日到太原。便可寻他引见。〔外〕旣如此。李郞可在汾阳桥等我。</p><p>【尾声】〔旦〕奇踪秘迹人难料。〔生〕草草相逢订久要。〔外〕明日汾阳会不遥。<br> 客舍相逢意气深。来朝重会定佳音。<br> 但愿到时还得见。须知胜似岳阳金。</p><h2 id="第十三出-期访眞人" tabindex="-1"><a class="header-anchor" href="#第十三出-期访眞人" aria-hidden="true">#</a> 第十三出　期访眞人</h2><p>【双劝酒】〔净上〕飘飖此身。燕齐秦晋。角巾布绅。资粮无甚。龙争虎斗正纷纷。是谁能早定乾坤。<br> 自家徐洪客的便是。云水到西京。得遇张兄。与他周旋。情投意合。所谋之事。十就七八。不想近日太原王气大盛。此中倘有眞主起乎。我那张兄岂不可忧。他与我相约。到此寻访。我已先到。为何还不见他来。</p><p>【西地锦】〔外〕风色雕残绿鬓。丝鞭翻惹缁尘。汾阳桥畔朝烟冷。谁当圯下期人。<br> 呀。道兄早已到此了。〔净〕相候已久。路上来可曾得甚消息否。</p><p>【风入松】〔外〕昨朝灵右暂栖身。向酒家瞥见佳人。〔净〕他是何处来的。〔外〕他是侯门侍女私投奔。〔净〕旣如此。你说他怎的。〔外〕能鉴别追随豪俊。〔净〕妇人家尙识豪俊。你难道到不识他。〔外〕其时被我看他梳头。要识他丈夫。谁想到被他看破。卽时与我结为兄妹。就令他丈夫与我相见。对酒间与他盘桓数巡。倾盖处便情亲。<br> 〔净〕他丈夫姓甚名谁。何等样人。〔外〕他丈夫是李靖。〔净〕我亦闻得此人。不知果是如何。</p><p>【前腔】〔外〕双眸炯炯贯星辰。更谈兵说剑如神。〔净〕自古道好汉识好汉。你旣见他如此。可曾问起太原的消息么。〔外〕他也道太原年少眞英俊。已约定同来询问。我和你正要认李公子。恰好他的故人刘文静在李公子处。只等他来。去寻刘文静一面。就见李公子。却不是好。待他来同寻故人。须一见好辨虚眞。<br> 【前腔】〔生旦上〕朝来霜色太侵人。早连镳来到河滨。呀。张兄早已在此了。〔外〕路上辛苦。〔生旦〕驱驰道路何须问。〔生〕此间师父是何人。〔外〕是我的至友。卽向日所言望气者便是。〔生〕他形奇古非同凡品。如今好同去寻刘兄。只是贱累在此。无处可依。〔外〕我已借下寡妇人家。我同李郞送一妹到他家暂住何如。〔旦〕旣有下处。行李奴家自当照管。张兄师父自与我官人前去便了。〔生〕如此甚好。我如今同寻故人。待一见好辨虚眞。<br> 满目悲生事。因人作远游。<br> 西征问消息。心折此淹留。</p><h2 id="第十四出-乐昌怀伴" tabindex="-1"><a class="header-anchor" href="#第十四出-乐昌怀伴" aria-hidden="true">#</a> 第十四出　乐昌怀伴</h2><p>【霜天晓角】〔贴乐昌上〕小窗知晓。幽梦萦怀抱。天外音书难报。镜中眉黛谁描。<br> 〔点绛唇〕高柳蝉嘶。采菱歌断秋风起。轻云如髻。云外山横翠。帘卷西楼。过雨凉生袂。天如水。画阑十二。少个人同倚。奴家自陈亡后。没入在此。喜得张美人为伴。笑谈闲耍。少遣闷怀。不想他近日看上那李郞。悄自私奔去了。女伴中只我与他最厚。如何此去。竟不通我知道。如今独坐无聊。好闷人也呵。</p><p>【绵搭絮】时怜花貌。孤枕度良宵。晓起寻欢。女伴潜踪转寂寥。忆花朝拾翠相邀。何事恋着年少。一旦轻抛。想是难禁春心。不耐冰弦月下挑。<br> 【前腔】钗行分散。独坐更无聊。似我凤去台空。枉自伤心折大刀。想鸾交。音问寥寥。只合蓝桥水断。祅庙延烧。怎比得奔月姮娥。怅望天香云外飘。<br> 我知道了。若还他此去。老爷差人追寻。便知老爷不是轻贤重色之人。我的心事就好对他实说了。正是</p><p>去住宁无意。淹留强自亲。<br> 要知山下路。且看过来人。</p><h2 id="第十五出-棋决雌雄" tabindex="-1"><a class="header-anchor" href="#第十五出-棋决雌雄" aria-hidden="true">#</a> 第十五出　棋决雌雄</h2><p>【高阳台引】〔生上〕遍地干戈。极天烽火。正羣雄竞起时节。〔外上〕事有关心。终宵魂梦顚越。〔净上〕无端满眼狐疑事。漫劳人搔首难决。〔合〕向他行雌雄一见。片时分别。<br> 〔减字木兰花〕〔生〕连年奔走。咸阳云树空回首。〔外〕满目风波。争奈龙蛇未判何。〔净〕成吴霸越。笑谈自有壶中诀。〔合〕梁甫长吟。应是观涛难称心。说话中间。不觉又到李衙门首。想刘兄在此。不免寻问则个。〔作问介丑上应介〕是谁。〔生〕我是刘先生故人李靖。特来寻访。〔丑报介〕</p><p>【卜算子】〔小生〕棋局正阑时。门外停车辙。〔末〕闻道相寻有故人。倒屣欢迎接。<br> 〔作相见介生云〕刘兄。别来无恙。〔末〕李兄。托庇粗安。此二位何人。〔生〕此道兄善相。故特与俱来寻兄。就谒见公子。〔净〕适问公子与刘兄在此何干。〔末〕在此弈棋。〔净〕岂不闻陶侃有言。诸君国器。何以此为。〔末〕弈虽小伎。其义颇大。故支公以为手谈。王生谓之坐隐。班固造弈旨之论。马融有围棋之赋。费袆笑谈而退魏敌。谢安赌墅而破秦军。先生不弃。就与公子少试国手如何。〔净〕愿请教。只怕公子见笑。〔小生〕取棋过来。〔丑持棋上〕闲庭一任三时去。长日惟消一局棋。棋在此。〔净小生下棋介〕</p><p>【高阳台】〔小生〕黑白分行。纵横异道。须敎四裔围合。先着谁知。个中另有神诀。〔净〕机设。运奇点眼争国手。看指尖谁强谁怯。奋玄筹。乘虚竞势。细求约截。<br> 【前腔】〔末〕征着。弯掌南麾。驰情北垒。分明雾卷星列。云起龙翻。须臾势貌分别。〔净作大叫介这局全输了起背唱介〕支发。茂弘局上劫更急。下场头问谁分说。为东君。热心一片。化为冰雪。<br> 【前腔】〔外〕摧折。侵地无方。攻城记屈。邅回转觉难发。功堕垂成。怎能勾冲击唐突。〔生〕休说。应危寻变无救路。古人有言。当断不断。还为所谋。恐狐疑反为擒灭。莫劳神。漫营边鄙。再求角活。<br> 局上已见输赢。我每且吿退。不日再来求见。〔小生〕三君何所闻而来。何所见而去。〔净〕闻所闻而来。见所见而去。</p><p>〔小生〕眼前一局决雄雌。〔末〕世事纷纷似弈棋。<br> 〔生〕雪隐鹭鹚飞始见。〔外〕柳藏鹦鹉语方知。</p><h2 id="第十六出-俊杰知时" tabindex="-1"><a class="header-anchor" href="#第十六出-俊杰知时" aria-hidden="true">#</a> 第十六出　俊杰知时</h2><p>【出队子】〔净上〕瞥然一见。凤表龙姿自出羣。雌雄胜负隐然分。十载经营枉用心。大抵功名是天定胜人。<br> 【前腔】〔外〕魂摇心死。一曲残棋了半生。空余长剑气凌云。尺蠖神龙有屈伸。从此休夸谋事在人。<br> 【前腔】〔生〕相逢如故。鱼水相投契自深。苍天不负济时身。我与张君同寻刘兄。想金卯弓长之梦。应在今日了。梦裏分明有鬼神。有日从龙顺天应人。<br> 〔外〕方纔别了李公子。不觉又到下处门首了。不免唤一妹开门。</p><p>【前腔】〔旦上〕孤嫠相守。寂寂云林闭远村。〔生〕开门开门。〔旦〕唤声知是阮郞归。欲问荣枯待入门。〔外净叹介旦〕观着容颜便知浅深。<br> 〔相见介旦〕此去所见如何。</p><p>【红衫儿】〔生〕他不裘不履自是非常品。满座风生。那更神淸朗。果然是异人。〔旦〕旣如此。你们何不就连袂相从。和他草莱中缔盟。待风云同济昌时。不使靑萍负您。<br> 【前腔】〔外〕眼前顚倒浑难定。愁愤交幷。黍熟劳薪水。分明为那人。〔净〕谁知做驾海成桥。枉劳工费心。我如今向世外逃名。有甚争谋竞勇。<br> 〔生〕呀。道兄差矣。岂不闻见物不取。失之千里。旣遇明主。何必远去。〔净〕我本道家。偶然到此。今所志不就。岂能学范增王猛。坐视无成。况琼台瑶岛。尙未荒芜。李郞勉就功业。我就此别去也。〔外〕旣如此。李郞与一妹先回。一到京中。可往武陵坊曲。寻板门小宅。须教我浑家与一妹相见。万勿见却。我送道兄一程。卽归奉候。〔生旦〕我每就此拜别。〔作拜介〕</p><p>〔生〕君今东去我西征。〔旦〕客裏囊空乏饯行。<br> 〔净〕正是将军不下马。〔外〕果然各自奔前程。<br> 〔生旦下外〕道兄。你如今别我往那里去。〔净〕事到其间。不得不说了。我一向与你相从。指望共成大业。我自向海中寻个退步。谁想连你的事也不成了。如今只得把我的退步让与你做个进步罢。〔外〕道兄。你果是有心人。只不知你所说是何处。〔净〕海中有一国。名曰扶余。其主昏乱。民心久离。我一向留意在此。故其山川土俗。访问颇悉。我别你后。先投那边去。觅得个机会。倘或你来。好做内应。你若肯下气从那李公子。也自由你。〔外〕我与你相从几年。你岂不识我。大丈夫宁为鸡口。毋为牛后。你先到那海上。我随后便来也。乘机取便。到那里再作理会。〔净〕张兄若如此。虽无大成。亦有小就。</p><p>【醉太平】〔外〕追省。劳形弊迹。叹蚕丝燕垒。多少经营。似求仙炼药。空敎人指望丹成。难平。不如子晋学吹笙。九天遥已知快捷方式。低头自忖。一腔豪气塞满乾坤。<br> 【前腔】〔净〕闲评。人谋天命。看茫茫宇宙。得失难凭。寻溪问径。那知道进退无成。须听。桃源还自有通津。向渔郞好去寻问。〔外作堕泪介净〕漫萦方寸。无端故作楚囚悲愤。<br> 张兄请回罢。〔外〕作如此远别。岂忍分手。必须再送一程。</p><p>〔净〕十载心期一黯然。那堪凄怆别江潭。<br> 〔外〕不如意事常八九。可与人言无二三。</p><h2 id="第十七出-物色陈姻" tabindex="-1"><a class="header-anchor" href="#第十七出-物色陈姻" aria-hidden="true">#</a> 第十七出　物色陈姻</h2><p>【番卜算】〔外上〕堤上柳含春。庭际花明夜。娇莺飞去向谁家。无奈轻抛舍。<br> 春心忽忆章台柳。旧日靑靑今在否。纵使长条依旧垂。也应扳折他人手。自从李靖参见我后。我那张美人无故而去。我想此女识见不凡。志气颇远。多是看上他才调。私奔他去了。我要追他。亦有何难。只是人道我轻贤重色。不近人情。故此放他去了。我早知如此。悔不把这妮子赠与李靖。也得他些气力。如今连李靖也去了。岂不可惜。今日闲居无事。不免唤陈美人出来。试问他亡陈故事。多少是好。女使每与我唤陈美人出来。</p><p>【西地锦】〔贴〕舞镜鸾衾翠减。啼珠凤蜡红斜。重门不锁相思梦。随人飞绕天涯。<br> 老爷唤出奴家。有何使令。〔外〕今日闲居无事。你试把兵入石头的事。细说一番与我听着。</p><p>【狮子序】〔贴〕听说罢。泪似麻。望江南天各一涯。自兵连祸结。社稷丘墟。〔外〕你哥哥为何就至败亡。〔贴〕若提起亡家国缘故。祇敎人羞结绮。痛临春。嗟望仙。心伤桃渡。断肠声隔江惟听。玉树商歌。<br> 〔外〕你当初夫妻完聚的风景。可想得起么。</p><p>【东瓯令】〔贴〕我巢金屋。他住锦窠。只地道久天长无坎坷。争言天堑难飞渡。全凭地险关逾固。那些个山似洛阳多。平地起风波。<br> 〔外〕你如今还想丈夫也不想。〔贴〕若他人问。奴家尙好掩饰。老爷问时。岂敢隐瞒。</p><p>【赏宫花】〔贴〕你跟前怎假。我如何不念他。痛惜分连理。应自叹蒹葭。一入侯门深似海。至今顾影愧菱花。<br> 〔外〕我常时见你怀着半面破镜。我也不曾问你。如今你自言自语。又说个顾影愧菱花。莫不这个破镜是你丈夫与你的。〔贴〕奴家有事在心。一向畏惧老爷。不敢明言。近来每见老爷义士之度。仁人之心。我这一腔春恨。就对老爷说。想也不妨。〔外〕你实对我说。不要疑心。</p><p>【降黄龙】〔贴〕堪嗟。自那日波查。死别苍茫。可怜割舍。那时以分镜为记。指望情缘未断。尙有相见之日。因此上包羞忍耻。任渔阳羯鼓三挝。〔外〕如今你丈夫在那里。〔贴〕兵乱之后。奴家一身尙不能顾。岂知他的存亡。〔外〕你旣不知他存亡。又想他怎么。〔贴〕休讶。没奈何消遣。料他每萍归大海难摸。〔外〕你还指望那镜儿重合么。〔贴〕奴闻破镜难重照。落花不上枝。那些个破镜重圆。落花再发。<br> 〔外〕你旣知道完聚不成。何不把那破镜撇下了罢。</p><p>【大圣乐】〔贴〕想当时凤协鸾和。不料如今成话靶。纵不能拚死成名。也怎忍敎便抛舍。〔外〕你如今莫不怨着我么。〔贴〕须知道红颜自古多薄命。只落得莫怨东风当自嗟。〔贴哭介〕重提猛省。怎禁那梧桐夜雨。和泪珠飘洒。<br> 〔外〕你旣不忘丈夫。也是你的好处。你只把当初相约事情。细说与我。我好差人寻他来。与你相会一面。〔贴〕多感老爷。只怕无此理。〔外〕我一言旣出。岂肯改意。你但实说。〔贴〕奴家当初与他相约。国亡之后。必没入侯门。卽使人将此破镜在街坊市卖。他便好来相寻。奴家一向奉老爷法度。不敢私卖此镜。今日老爷问起。不得不说了。〔外〕旣如此。可将镜与我。你自进去。我有理会。〔贴〕整日悲笼鸟。终宵叹槛猿。〔外〕要知心腹事。但听口中言。〔贴下外〕院子何在。可与我唤个能干的老苍头出来。〔院子上唤介丑上〕堂上闻呼唤。阶前听使令。禀老爷。有何分付。〔外〕你与我将这半面破镜。在街上去卖。若有买的人。你须问他讨那半面来配。若凑得着时。你便好好与他同来。你说到府中来自有好处。又不要放他。又不要惊他。〔丑〕这破镜有谁要。若将去做交易。只怕这买卖不照。〔外〕这厮那晓得。你只去卖。自有缘故。〔丑〕如此小人就去。</p><p>〔外〕世间宝镜辨雄雌。〔丑〕就去寻踪不敢迟。<br> 〔合〕莫道断弦无续处。须敎缺月有圆时。</p><h2 id="第十八出-掷家图国" tabindex="-1"><a class="header-anchor" href="#第十八出-掷家图国" aria-hidden="true">#</a> 第十八出　掷家图国</h2><p>【谒金门】〔生同旦上生〕情脉脉。回首晋阳天碧。烟树几家浑未识。小门何处觅。〔旦〕弱体朝行无力。不耐冰霜经历。〔合〕京国风烟如往昔。幽寻应咫尺。<br> 〔生〕马蹄归处踏神京。〔旦〕纔过长亭又短亭。〔合〕正是小桥松径密。须知山远路难凭。〔旦〕官人。看着与你私出西京。不道今日又同到此。司空旣不追寻。我今日就与你同行也不妨了。</p><p>【沈醉东风】〔生〕想当初同出帝畿。正慌忙向他乡逃避。你那司空不见你我呵。只道我似司马相如。道我似司马相如。把文君窃去。应猜做琴台风致。〔合〕为郞才女姿。非是云邀雨期。这情踪傍人怎知。<br> 【前腔】〔旦〕自那日把新妆改易。悄出门偷从君子。司空不见了我呵。只道我似贾女私窥。道我似贾女私窥。忍捐恩负主。应猜做偷香情緖。<br> 〔合前生〕说话中间。不觉到武陵坊了。你看那曲巷短墙。板门小宅。多分是张兄家裏。不免试问一声。〔作问介丑上应〕可是李郞一娘子么。〔生〕你为何知道我来。〔丑〕我主人差我在此相待良久。二位请进来。少待通报。〔丑下旦看介〕如何外面小门。裏面到有如此好房子。〔生〕张兄举止异常。他潜踪于此。必有缘故。</p><p>【生查子】〔外贴扮虬髯夫妇上〕深树隐门闾。正是谈心处。门外有嘉宾。敛袂欢迎入。<br> 〔外〕李郞一妹。为何来迟。〔生旦〕因路径不熟。寻问而来。故此到迟。〔生旦外贴合拜介〕</p><p>【园林好】〔生〕乍相逢欢同故知。许相邀不失故期。深自愧资身无计。空两手造华居。乏执贽效芹私。<br> 【江儿水】〔外〕一片男儿气。相投似有期。相逢肯使空归去。我这些少家赀。都让与你。愿持予之赠。以佐明主。你看这兰堂贵室堪居住。耕奴织婢堪驱使。〔丑末持箱上外〕资斧千箱完具。尽付君家好佐那人行事。<br> 〔生〕小生受之无名。断然不敢。</p><p>【五供养】〔旦对生介〕我和你骤然来至。他便倾家都付与伊。中间应有意。何必苦推辞。〔旦转身对外介〕张兄。你何不同事。使嫂嫂与我同居共处。谋王同力助。定覇两心齐。谈笑功名。断金之利。<br> 【玉交枝】〔贴对旦介〕劳卿劝取。他素心我也未知。如今知事应难济。方纔说与我端的。他擒兎月中谋已就。怕从龙人下心难死。又未知他改图甚的。这其间也随他意儿。<br> 【川拨棹】〔外指贴介〕休聒絮。李郞一妹。我明言须记取。如今向海角天涯。如今向海角天涯。十年间须当建立。定因风寄与伊。定因风寄与伊。<br> 李郞。我一一交付与你。我夫妇止带一奴随行。就此拜别出门了。〔生旦〕兄嫂何忍就去。</p><p>【尾声】〔外贴〕行踪已决留难住。〔生旦〕何事别离容易。〔合〕地北天南敎人起梦思。<br> 〔外〕赠君居宅与金资。〔贴〕要建功名好及时。<br> 〔生〕忽漫相逢又成别。〔旦〕只今回首是天涯。</p><h2 id="第十九出-破镜重符" tabindex="-1"><a class="header-anchor" href="#第十九出-破镜重符" aria-hidden="true">#</a> 第十九出　破镜重符</h2><p>【金蕉叶】〔小生徐德言上〕千思万思。我浑家知他怎的。打不破愁城恨围。磨不了山盟海誓。<br> 〔靑衫湿〕南朝千古伤心地。还唱后庭花。旧时王谢堂前燕子。飞入人家。梦中空遇。仙姿莹雪。宫鬓堆雅。不知游子貂裘敝尽。流落天涯。自家乃前朝驸马徐德言便是。自故国丧乱。与公主分别。约以元宵卖镜为记。希图后会。今日及期。出来问个消息。又遇这般大雪。正是怜卿谩道为卿苦。爱他风雪耐他寒。</p><p>【山坡羊】白茫茫六花飞坠。乱纷纷如风飞絮。我虚飘飘浮踪似伊。雪花。我旣相似你。也合相怜我。如何偏打在我面上来。你看冷飕飕扑面无情緖。我那公主。我展转思。此情诉与谁。近来闻得他没入在侯门杨越公府中了。他侯门一入深无底。陌路萧郞。一丝空系。缄书。关河鸿雁稀。魂迷。阳台云雨疑。<br> 〔丑上〕卖镜卖镜。受人之托。必当终人之事。老爷差我出来卖此破镜。中间必有缘故。前面有人。不免再教几声。卖镜卖镜。〔小生上问介〕老人家。你的镜儿値得几文。不等个晴暖天色出来。却在这风雪中卖。〔丑〕秀才。你那裏知道。我这镜非同小可。一向无人识他。恐怕埋没了这段淸光。因此不辞风雪。为他求个售主。〔小生〕你借与我看。〔丑递镜小生看哭介〕</p><p>【前腔】眼睁睁琼簪敲碎。苦哀哀银瓶刚坠。痛煞煞当时镜分。哭啼啼各自湮红泪。老人家。我且问你。这镜儿。谁将付与伊。〔丑〕你要买就买。不是来历不明的。〔小生〕分明说与咱详细。〔丑〕这等看起来。你敢有一半对着我的么。〔小生出镜介〕这镜儿在怀中。那人儿何处。〔丑〕我实对你说罢。这镜在杨越公府中出来的。你只随我去。自有好处。〔小生〕多谢你。只是越公府中不是耍处。我如何敢进去。〔丑〕你只随我去。管取不妨。〔小生〕我待相随。还愁惹是非。待不随。如何得信息。<br> 〔丑〕来至此间。是府前了。你且住在此。我与你打个消息来回你。眼望旌旗捷。耳听好消息。〔丑下〕</p><p>【前腔】〔小生〕急忙忙随他来至。他慌张张将咱留住。战兢兢未知死生。眼巴巴怎望得他来至。我不道这两半面镜儿。也有凑着的时节。这镜儿。还有会合时。我如今空手没巴臂。半日仓皇。一天憔悴。镜子。我若照你时呵。须知。羞看鬓有丝。他若照你时呵。须知。羞看减玉肌。<br> 此间官府往来。怕有认得我的。不当稳便。不免在耳房内少避一回。待他回报。</p><p>镜与人俱去。镜归人未归。<br> 无复姮娥影。空留明月辉。</p><h2 id="第二十出-杨公完偶" tabindex="-1"><a class="header-anchor" href="#第二十出-杨公完偶" aria-hidden="true">#</a> 第二十出　杨公完偶</h2><p>【绕地游】〔外杨素贴乐昌上〕〔外〕终朝凝望。为尔添惆怅。待人回必知的当。〔贴〕眠思梦想。触目成凄怆。知他每有谁依仗。<br> 〔丑上〕踏破铁鞋无觅处。得来全不费工夫。老爷磕头。〔外〕你回来了。镜儿可有人买么。〔贴〕禀老爷。小人正在街上卖。偶遇个秀才。闻说卖镜。就讨去看。一见了就哭将起来。小人问他端的。他身边果有半面。凑来不差。如今小人赚得他来在府门首了。〔外〕莫不他去了。〔贴〕他的半面镜子被小人拿来了。他一定不去。〔外接镜与贴看贴悲介〕是了。奴家也知道他一定不去。〔外〕你如何就知他不去。〔贴〕他旣知奴家在此。要图一面。纵令万死。岂肯回避。〔外〕旣在门首。可唤进来。〔贴〕他原是文士。求老爷礼貌他些。〔丑〕秀才有请。</p><p>【金珑璁】〔小生〕偷身寻去向。窥人不敢声扬。闻召命。转彷徨。<br> 路当险处难回避。事到头来不自由。〔丑〕老爷在此。过来相见。〔小生拜介外〕扶起。〔回指贴介〕此是何人。你可认得他么。〔小生贴各背哭介外〕取酒过来。你二人都坐了。〔小生〕司空在上。岂敢坐。〔外〕你虽亡国勋戚。乃是江左名士。但坐何妨。〔小生贴坐外把盏递小生贴介〕徐生。你一向断雁孤鸿。可曾寻偶否。</p><p>【二郞神】〔小生〕漫悒怏。叹一雁西飞路渺茫。正铩羽垂头无倚仗。浪书空咄咄。迤逗柔肠。那里有心情来妄想。〔外〕你如此靑年。怎禁受得这般冷落。〔小生〕任冷落梅花孤帐。〔背介合〕空相望。似隔河牛女。对面参商。<br> 【前腔】〔贴〕堪伤。秦楼凤去。箫声绝响。把花草吴宫成梦想。〔外〕你们初谐伉俪。记得年纪多少。〔贴〕记盈盈十五。妆成始嫁王昌。叹回首珠帘尘结网。把伉俪一时撇漾。〔背介合前〕</p><p>【啭林莺】〔外〕看他垂垂偷堕泪两行。使人蓦地心伤。他经年寂寞芙蓉帐。分明我拆散鸾凰。把他靑春虚旷。埋没了画眉张敞。〔合〕漫思量。忍见这低头辗转回肠。<br> 【前腔】〔小生背介〕听他言词多慨慷。想他不甚堤防。只是槛猿笼鸟难亲傍。料别来消减容光。愁心劳攘。怕眼下风波翻掌。<br> 〔背指贴介合前外指贴介〕你平日长于诗赋。何不把眼前的事情。赋成一诗。诵与我听。</p><p>【啄木鹂】〔贴〕闻严敎。自忖量。〔背哭介〕侍尊前强把愁眉放。若敎人弃旧怜新。怎下得义负恩忘。盈盈泪阁秋波泱。重重恨锁春山上。论儿郞。罗敷空有。漫效野鸳鸯。<br> 禀老爷。诗成了。〔外〕诵与我听。〔贴诵诗〕今日何铨次。新官与旧官。笑啼俱不敢。方信做人难。〔外〕好诗好诗。闻之使人酸鼻。</p><p>【前腔】〔外〕新诗句。倍惨伤。想啼笑俱难非是谎。算咱每风月襟怀。肯敎人云雨分张。你当初镜破鸾孤往。管今朝重合妆台上。谢伊郞。使君有妇。肯效野鸳鸯。<br> 徐生。你听我说。我终不然恋他的姿色。断你的恩情。我如今把你的浑家依旧配还你。只是你作客十年如张俭。想家徒四壁类相如。我就将陈公主的妆奁。为徐舍人的行李。你也不消推辞。〔小生〕小生亡国之士。堕落泥中。相公时雨之恩。出于望外。本当执御以侍晏婴。非敢泛舟而希范蠡。只是漂流已久。岂无风木之思。伉俪重谐。方有室家之恋。今欲暂归祭扫。后当图效涓埃。不知相公肯见许否。〔外〕我宾主当有相留之情。你夫妇已决同归之志。固应听允。何必强从。我分外有白金二锭。关文一通。与你前去。〔贴〕奴家旣蒙不杀之恩。又荷重谐之赐。衔环无地。结草何年。〔小生〕我们就此拜别前去。</p><p>【黄莺儿】〔小生〕几载历冰霜。喜春回连理芳。债缘勾却三生帐。新愁顿忘。旧约顿偿。一朝提挈靑云上。〔合贴祷吿天介〕吿苍苍。愿他筹添海屋。福祉似川长。<br> 【前腔】〔贴〕公相度汪洋。续冰弦赖主张。妆楼打叠秋波望。镜重圆转光。花重发转香。这般恩德如天样。<br> 〔合祷介合前外〕近日打报子来。盗贼生发。你夫妇回去。路上须要仔细。〔小生贴拜辞介〕多谢相公。</p><p>〔外〕全恩割爱许相亲。〔贴〕破镜重圆谢主人。<br> 〔小生〕惟有感恩幷积恨。万年千载不成尘。</p><h2 id="第二十一出-髯客海归" tabindex="-1"><a class="header-anchor" href="#第二十一出-髯客海归" aria-hidden="true">#</a> 第二十一出　髯客海归</h2><p>〔外同贴上〕枉自劳心十载余。功名到手却成虚。如今且作任公子。靑海滩头学钓鱼。自家一天好事。渐渐成来。不道太原有一眞主。难与争衡。娘子。岂不闻古人有言。识时务者在乎俊杰。我如今把这些行径。都付与李郞。成就得他。也不枉了我这一片心了。我和你与他分别。不觉又行了数程。你看好风景也呵。好闷人也呵。</p><p>【北新水令】一鞭残角斗横斜。猛回头壮心犹热。帝星明复隐。王气见还灭。漫自评隲。打叠起经纶手霸王业。<br> 【南步步娇】〔贴〕逶迤山径堕黄叶。雁外流霜月。迢迢去路赊。地北天南。梦魂难越。无端车马叹驰驱。从征又与家乡别。<br> 【北折桂令】〔外〕坐谈间早辨龙蛇。把袖裏乾坤做梦裏蝴蝶。狠的人海沸山裂。不禁支发。空跌双靴。祇因为自认做丰沛豪杰。因此上小觑了韩彭功烈。我想起那李公子呵。所事撑达。与他争甚么凤食鸾栖。我自向碧梧中别寻支节。<br> 【南江儿水】〔贴〕摇落长途裏。西风分外冽。秦娥梦断秦楼月。乐游原上淸秋节。咸阳古道音尘绝。柳色年年伤别。西望长安。那裏是云中宫阙。<br> 【北雁儿落带得胜令】〔外〕空打熬的计团圞把我机关设。空磨砻的事完成把我心肠竭。我当初的意儿。好不狠也。谁知道遇敌劫。把利名缰收不迭。怎肯造赤眉业。怎肯蹈乌江辙。〔贴〕胜负兵家不可期。你为何就要丢手。〔外〕休说。早觑了上场头一盘儿拆兴灭。咱若是不识时几送了也。<br> 【南侥侥令】〔贴〕裙钗应有恨。豪杰漫咨嗟。偌大江山都抛舍。又何必絮叨叨多话说。<br> 【北收江南】〔外〕呀。到头来未免受顚蹶。算不如早明决。早知拿云握雾手叹摧折。待学东陵种瓜瓞。却敎人垂头无语自悲咽。<br> 【南园林好】〔贴〕车盘桓双轮似遮。马屯邅雕鞍污沙。成都市空劳占卦。愁心緖乱如麻。堆雅鬓点霜华。<br> 【北沽美酒带太平令】〔外〕行过处鬼门涉。巴前路九嶷遮。你看大海将近了也。隐隐波涛似卷雪。望洋心空切。我想起这大海。知道他磨过了多少英雄也呵。变桑田几多岁月。祖龙桥旧基磨灭。可惜这片无穷的大水也。淘不净我心性薄劣。洗不淸我面皮红热。伤嗟痛嗟。若不自宁贴。呀。那纷争几时休歇。<br> 【南尾声】〔贴〕层层蜃市成宫阙。仔细看来都幻也。空使心机催鬓雪。<br> 〔外〕十年侠剑漫劳神。〔贴〕千里风烟自苦辛。<br> 〔合〕画虎未成君莫笑。安排牙爪始惊人。</p><h2 id="第二十二出-敎婿觅封" tabindex="-1"><a class="header-anchor" href="#第二十二出-敎婿觅封" aria-hidden="true">#</a> 第二十二出　敎婿觅封</h2><p>【一枝花】〔生上〕千金输一诺。倾盖成知己。别后望云山几千里。回雁峯高。那得音书至。〔旦〕阑干闲徙倚。怕花发新枝。笑我玉貌把人留住。<br> 〔南乡子〕〔生〕惜别独惊魂。小院沉沉昼掩门。事业蹉跎空叹息。难言。一缕春丝绊客辕。〔旦〕何事系心猿。时不重来仔细论。唾手封侯非远别。飞骞。莫学村家底样恩。官人。你终日安居在此。功名一字。再不挂怀。是何道理。〔生〕小生岂无进取之心。只是放你不下。〔旦〕呀。官人差了。你读诗书。岂不闻怀嬴劝晋公子之事乎。你旣有如此才艺。又遇这般时节。况且张兄所赠赀财。足充馆谷。岂可坐以待老。</p><p>【桂枝香】你看四方鼎沸。羣雄蜂起。若还不出展经纶。恐怕你置身无地。况有张兄呵。把家财赠伊。家财赠伊。资身有具。何须萦系。漫迟疑。试看龙虎纷争日。岂是鸳鸯稳睡时。<br> 【前腔】〔生〕平生意气。须敎遭际。终不然为枳棘鸾栖。肯误却云霄鹏翅。古人有言。良臣择主而事。好鸟择木而栖。况那李公子呵。是英雄可依。英雄可依。奇勋可致。不免暂时抛弃。肯迟疑。从今大笑出门去。不斩秦关誓不归。<br> 娘子。你与我收拾行李起来。卜一吉日。就别你前去。〔旦〕官人岂不闻不疑何卜。行李已完备了。我今日就送你登程。〔生〕也说得是。我就此拜别罢。〔旦〕我还要送你一程。有几句话儿叮嘱你。〔生〕娘子请先行。</p><p>【长拍】〔旦〕滚滚征尘。滚滚征尘。重重离思。迢迢的去程无际。〔生〕娘子。你有甚言语叮嘱我。〔旦〕我欲言还止。转敎人心折临岐。无奈燕西飞。更生憎影茕茕伯劳东去。只怕萧条虚绣户。禁不得门掩梨花夜雨时。纵不然化做了望夫石。也难免瘦了腰肢。<br> 【短拍】〔生〕泪染冰绡。泪染冰绡。愁浓绿蚁。为功名难免别离。自笑处囊锥。解不开这些愁緖。怎理得乱绳千缕。早图个分茅列土。趱归路促高车。<br> 【尾声】修书须把平安寄。〔旦〕织得回文付与谁。只索梦趁飞花逐马蹄。<br> 〔旦〕郞今别去路漫漫。〔生〕千里云山阻笑欢。<br> 〔合〕东去伯劳西去燕。马行十步九回看。</p><h2 id="第二十三出-奸宄觊觎" tabindex="-1"><a class="header-anchor" href="#第二十三出-奸宄觊觎" aria-hidden="true">#</a> 第二十三出　奸宄觊觎</h2><p>【北点绛唇】〔净薛仁呆上〕世业秦兴。兵锋楚劲。边豪猛奋。起金城。顷刻崤函定。<br> 自家薛仁杲的便是。我足追骏马。力敌万人。自我举兵以来。不知擒获了多少人。被我断舌劓鼻埋足捶背杀了多少。我一向颇有窥西京之意。叵耐杨素那老儿威名甚重。智勇兼全。故此掩甲休兵。未遂所愿。近日闻得杨素已死。正是我得志之秋。不免出号申令。称兵前去。将官宗罗喉等何在。〔众应上〕先锋衣染血。骑突剑吹毛。路失羊肠险。云横雉尾高。覆元帅。有何使令。〔净〕我卽日要起兵咸阳去。你众将每听我道。</p><p>【淸江引】边庭豪杰推雄猛。恣杀掠人奔命。怒发震雷霆。志决图呑倂。〔合〕长驱直入咸阳境。<br> 【前腔】〔众〕长戈锐戟谁能竞。听我主申军令。发号疾如风。赏罚明如镜。〔合前〕</p><p>赤土流星剑。乌号明月弓。<br> 朔风吹塞北。杀气满秦中。</p><h2 id="第二十四出-明良遭际" tabindex="-1"><a class="header-anchor" href="#第二十四出-明良遭际" aria-hidden="true">#</a> 第二十四出　明良遭际</h2><p>【神仗儿】〔外唐王同公子文静领兵上〕扬旗耀帜。扬旗耀帜。挥干整羽。喜先发难制。汾晋俱来从义。平燕赵。定梁齐。城幽冀。下靑徐。<br> 【滴溜子】〔生上〕忙奔走。忙奔走。山驰水驱。空惊眼。空惊眼。塞云关树。望尘头漫漫无际。想唐王举义师。如云如雨。且候牙门。向前拜趋。<br> 〔外小生末升帐生进见介外〕你是何方人氏。有何技能。到此投军。〔生〕李靖是京兆三原人。少年随侍母舅韩擒虎。颇习兵法。闻明公起义兵。愿从书记之列。〔小生〕孩儿前年曾识此人。可留大用。〔外〕你旣晓兵法。我卽日要发兵安辑萧铣。你意见如何。〔生〕靖闻用兵如治病。急则治其标。今邓世洛聚兵数万。屯于金州。讨之不克。倘击萧铣。急则与世洛连兵。愈为难下。今日之计。只合移兵先平世洛。则唇亡齿寒。萧铣不攻自破矣。〔外怒介〕我兵已发。谁敢阻当。你敢是与萧铣作说客。军令煽惑军心者斩。左右绑去斩了。〔众绑生小生末同救止介〕</p><p>【祝英台】〔生〕把风尘经历尽。暗处叹投珠。早知如此。悔不抛掷楚弓。弃置吴钩。门外学吹齐竽。到如今呵。须臾。听不得鹤唳华亭。又早狗烹锜釜。恨他乡这骸骨倩谁收取。<br> 【前腔】〔小生〕须知。远方来仗策追随。忍使命先徂。遇事敢言。料敌输谋。多是应变随机。〔生〕明公欲定天下。奈何杀壮士。〔末〕休弃。建奇勋须仗雄才。岂可把片言轻试。愿明公把使过与使功相济。<br> 〔外〕旣如此说。且放他起来。就留在二公子帐下听用。</p><p>〔生〕可怜仗剑走风尘。〔末〕帐下几乎丧此身。<br> 〔小生〕得放手时须放手。〔外〕得饶人处且饶人。</p><h2 id="第二十五出-竞避兵燹" tabindex="-1"><a class="header-anchor" href="#第二十五出-竞避兵燹" aria-hidden="true">#</a> 第二十五出　竞避兵燹</h2><p>【水底鱼儿】〔净领众上〕十万貔貅。旌旗射斗牛。功名到手。席卷向神州。军士们。你看所向无前。势如破竹。且喜秦州已定。如今分兵经略扶风去。功名到手。席卷向神州。〔下〕</p><p>【前腔】〔丑贴扮妓女上〕垢面蓬头。闲花满地愁。不堪回首。烟雾障红楼。平生枕席有情。今日刀鎗没趣。若遇了这伙杀人的军兵。不输似那般使水的子弟。你听金鼓之声近来。不免快走回避。不堪回首。烟雾障红楼。〔下〕</p><p>【缕缕金】〔旦〕玉筯落。翠蛾愁。出门思避难。欲谁投。无奈弓鞋窄。行行落后。悔敎夫壻觅封侯。孤身怎奔走。奴家自别良人。且喜安居无事。不想薛仁呆作乱。打破京城。人民奔散。只得毁妆。混在众人之内。奔出乡去。再作道理。悔敎夫壻觅封侯。孤身怎奔走。<br> 【水底鱼儿】〔净领众上〕破邑屠州。长河变血流。星驰云骤。鬼哭与神愁。军士们。已到扶风了。可打点攻城。凡遇男子精壮的便用他从军。老弱的竟自杀了。凡女子美貌少年的送到我帐下来。老弱丑的也竟杀了。〔众应〕星驰云骤。鬼哭与神愁。〔下〕</p><p>【前腔】〔小净末扮僧道上〕寺观淸幽。奈强梁作寇仇。神通佛咒。到此一齐休。可奈这般兵势。赶得实难存济。别人不见老婆。偏我们没了徒弟。却好了。你看前面两个妇人。只待拿来出气。姐姐。我和你同伴儿走。〔僧道妓打笑诨介〕神通佛咒。到此一齐休。〔下〕</p><p>【缕缕金】〔旦〕心惊恐。泪交流。岐路从谁问。半含羞。恐被朱颜误。遭他毒手。水流花落鸟声愁。咸阳怎回首。奴家奔走这一程。且喜金鼓之声渐渐远了。只是途路难行。不知往那里去好。只得向树林丛中寻个小路。漫漫行去。水流花落鸟声愁。咸阳怎回首。〔下〕</p><h2 id="第二十六出-奇逢旧侣" tabindex="-1"><a class="header-anchor" href="#第二十六出-奇逢旧侣" aria-hidden="true">#</a> 第二十六出　奇逢旧侣</h2><p>【鹊仙桥】〔小生上〕桐音重协。蕙帏还共。转觉那人恩重。〔贴〕靑鸾飞入合欢宫。想往事恍如春梦。<br> 〔淸平乐〕〔小生〕春风依旧。着意隋堤柳。搓得鹅儿黄欲就。天气淸明时候。〔贴〕去年绣户朱门。今宵雨魄云魂。追忆相思况味。不知几个黄昏。官人。我和你今日再得完聚。虽则荒村茅舍。可不胜似璚楼玉宇。〔小生〕似我冲寒冒雪。访问消息的时节。谁想有今日。</p><p>【解三酲】〔小生〕想那日琴调瑟弄。叹中途付与东风。只道今生已作鸳鸯冢。谁承望再覩乘龙。几回剩把银缸照。犹恐相逢似梦中。〔合〕恩山重。把断弦再续。胜似鸾封。<br> 【前腔】〔贴〕恨当时强移恩宠。为相思泪染鹃红。只道高唐永隔行云梦。谁知道重上巫峯。延津寳剑看重会。合浦明珠喜再逢。〔合前〕</p><p>【不是路】〔旦上〕避难匆匆。改换衣妆毁玉容。心惊恐。未知何处可潜踪。来到这村中。看一湾流水三山拱。五柳当门半亩宫。看这宅院。且是淸幽。不免扣门则个。开门开门。〔小生应介〕是谁。〔旦〕相借重。到门不敢来题凤。莫嫌惊动。莫嫌惊动。<br> 〔小生〕是妇人声音。娘子。你可出去开门。〔贴〕是。如此开门。〔惊见介〕呀。好似张美人。〔旦〕呀。陈美人何故在此。</p><p>【前腔】〔贴〕劳想仙踪。似一片花飞故苑空。今匆宂。缘何飘泊到帘栊。〔旦〕我自那日见了李郞。看他是个豪杰。要去从他。又恐泄漏。因此上不曾吿别姐姐。竟相从。他出门投主我无人共。谁料咸阳起贼烽。心汹汹。不期到此叨陪奉。莫嫌惊动。莫嫌惊动。<br> 〔贴〕姐姐。我丈夫也在此。请裏面相见。官人。元来是旧日结义姊妹张美人。〔小生见介旦〕不知徐官人缘何得与我姐姐重合。</p><p>【太师引】〔小生〕叹飘蓬。匣镜尘埃重。似孤猿别鹤和断鸿。恨剑拥玉人西去。漫寻消问息难通。不道因卖镜之故。得见司空。那时被我浑家将新诗五言来打动。因此上放出雕笼。〔旦〕缘何来到这里。〔小生〕我怕听得景阳晓钟。故寻个深山深处绝踪。<br> 每常闻得我浑家道张姨工容贤德。说已从了李郞去矣。不知缘何也到此。</p><p>【前腔】〔旦〕霎时相见谐鸾凤。向荒村与侠士偶逢。〔小生〕那侠士是谁。〔旦〕那侠士姓张名仲坚。他呵怜取相如四壁。把家赀罄竭相供。我李郞因此上怀金仗策图建立。我孤身自守房栊。谁知道强贼恣凶。满京城家逃户走难容。<br> 【前腔】〔贴〕你仓忙避寇谁趋捧。况烽烟隔绝故宫。你若是寻夫远道。怎禁得宿水餐风。当时旣叨同画阁。又何妨茅宇相共。终不然敎你西我东。今日须暂留鱼乘从容。<br> 姐姐。倘以良人在此。不便起居。便当分为两院。奴家亲自陪侍。未审尊意如何。〔旦〕多谢姐姐厚意。只是奴家也有一言要对姐姐说。〔贴〕有何见谕。〔旦〕你徐官人才貌两全。况声名素着。当此立功之秋。若不出去图些事业。可不枉了这般人品。〔小生〕张姨之言。极是有理。只是我浑家久别方叙。又无女伴陪他。故此迟疑。今得张姨在此同住。小生便出去寻些功名。心上也放得下了。〔旦〕徐官人旣肯纳愚言。奴家丈夫见在唐王府中。倘若起兵。他必为将。奴家修书与徐官人去。他那里必有用你处。不知意下如何。〔小生〕如此甚好。只怕军门严急。如何通得书信。〔旦出拂介〕奴家有计在此了。奴家相从丈夫之时。曾扮为男子模样。相见时他正惊疑。出此红拂。方知我是杨司空家侍女。如今卽将此拂与徐官人带去。到那里觑个机会。与他看时。自有分晓。〔付拂介小生〕谨领。</p><p>【三学士】〔旦〕看你才华眞出众。更兼眉宇丰隆。若还不展鹍鹏翅。可不负了生平锦绣胸。〔合〕但愿功成金印重。天山定。早挂弓。<br> 【前腔】〔小生〕数载飘零似转蓬。为恩情多少磨砻。今朝暂舍吹箫侣。来日还图夹日功。〔合前〕</p><p>【前腔】〔贴〕乱后分离喜再逢。把欢踪又作离踪。只怕你蹉跎岁月征鞍上。我消歇容华破镜中。〔合前〕</p><p>〔小生〕蘼芜绿处是残春。草色和烟拂马尘。<br> 〔旦〕惟有西河堤畔柳。〔贴〕安排靑眼送行人。</p><h2 id="第二十七出-奉征高丽" tabindex="-1"><a class="header-anchor" href="#第二十七出-奉征高丽" aria-hidden="true">#</a> 第二十七出　奉征高丽</h2><p>【似娘儿】〔生领众军士上〕二卵弃干城。救张苍幸藉王陵。自夸才略谁应并。看奇谋六出。战功百胜。还须万里专征。<br> 我自从献策。触犯军令。几至杀身。幸得恩主与故人救取。此后屡立战功。官拜行台兵部尙书。早间主上召我议事。问我分合为变。奇正安在。我答曰。善用兵者无不正。无不奇。使敌莫测。故正亦胜。奇亦胜。三军之士。止知其胜。莫知其所以胜。非变而能通。何以至此。主上大悦称善。因问我讨高丽一节。我请以五万师往擒之。少间待刘兄来议。此事必有端的。</p><p>【步蟾宫】〔末捧剑上〕虎帐谈兵悬庙胜。请长缨运筹先定。长风万里好横行。指日勒山铭鼎。<br> 〔相见介末〕早间主上传下旨意来。命吾兄领精兵五万。下海征高丽国。这剑与你军中行事。有犯法者。先斩后奏。这空头吿身。许你选用人才。竟拜官职。然后奏闻。〔谢恩介生〕我想当初若无主上与恩兄救取。此时已成枯骨。岂料今日也能与朝廷当得一面。</p><p>【江头金桂】想昔日身投陷穽。幸蒙恩救此生。谁道陈谋屡中。遭际明圣。把腹心牢订盟。因此上论战为兵。要竭忠荩。喜拜专征新命。西海横行。感恩那知身重轻。把偏箱鹿角。把偏箱鹿角。依稀八阵寄边庭。好敎净洗单于颈。只待临期系汉缨。<br> 【前腔】〔末〕凭着你变奇为正。神机妙夙成。好似孙吴对垒。颇牧临阵。况师徒敎阅精。待你向蜃海攻城。鲸波交刃。管取不劳而定。驰奏承明。飞铙入云歌凯声。稳功酬推毂稳功酬推毂。威彰分阃伫勋名。高标铜柱黄沙塞。图画云台白玉京。<br> 请问李兄。何日起行。〔生〕靖闻兵贵神速。且明日支干大利。就起兵前去。〔末〕兵行之际。不得饯送奈何。〔生〕此别不久。何劳垂饯。</p><p>〔生〕叩首钦承君命。〔末〕爵赏人人欢庆。<br> 〔生〕朝中天子三宣。〔末〕阃外将军一令。</p><h2 id="第二十八出-寄拂论兵" tabindex="-1"><a class="header-anchor" href="#第二十八出-寄拂论兵" aria-hidden="true">#</a> 第二十八出　寄拂论兵</h2><p>【月云高】〔小生上〕山花无限。离愁怎消遣。没奈何分恩爱。忍敎拆散。一寸柔肠。两下裏相萦绊。举步天涯近。回首云山远。何事关情一树烟。恼杀行人啼杜鹃。<br> 自与公主分手。不觉又是月余。张姨虽与我书物。正不知他丈夫肯用我否。</p><p>【前腔】只怕辕门深远。孤身怎求见。慢提起金张贵。已是人离乡贱。若话不投机。可不枉了身劳倦。出处皆前定。空自闲嗟叹。方信道人生行路难。怎怕得平湖北到天。<br> 行了这半日。身子便觉困倦了。不免把红拂藏好腰间。向草丛中少睡片时。多少是好。〔作睡介〕</p><p>【小桃红】〔生领众军上〕军容整肃。阵势森严。铁骑分前后也。两翼齐驱下。首尾似循环。看云屯更风旋。怕甚么莽蚩尤狡匈奴能负险也。这蕞尔高丽何足办。指点鸭绿红边。那降旗隐隐城闉。<br> 〔军人拿德言介〕禀元帅。有细作在此。〔生〕拿来待我自审问。这厮何故闪在草丛中。〔小生〕小生闻李元帅出征高丽。愿投幕下。因疲倦暂睡在此。不想冒犯虎威。〔生〕你仔细说来。果是何方人氏。有何韬略。敢来投我。〔小生〕元帅听禀。</p><p>【下山虎】鲰生徐姓。名唤德言。为有你平安报。因此敢候辕门。〔生〕你莫不是奸细么。〔小生〕岂是反间憸夫。也非偷营细人。〔生〕一向西京扰乱。连我家室也未知如何。你缘何带得我家信来此。〔小生〕我荆妇与你夫人有姊妹缘。曾同作侯门眷。乱后相逢在远村。特致靑鸾信。不惮艰难。〔生〕你莫不是打听了我家中事情。故把假书来哄我。〔小生出拂介〕试看红拂殷勤岂偶然。<br> 〔生〕呀。红拂是我夫人的。如此定是眞了。我亦素闻你才名。如今幸得相会。不惟得了家书。且得贤士。可喜可喜。请坐了。有言望见教。</p><p>【蛮牌令】思家喜书传。为国得英贤。资尔谋猷能破敌。管敎我勒燕然。〔小生〕多承元帅不弃。只是小生亡国之臣。不可图存。败军之将。难以语勇。〔生〕叹包胥无依谁念。痛左车有策难言。喜今日相逢马前。幸分明指与平川。<br> 久闻大名。未得相会。如今要征高丽。先生必有妙计。乞明以教我。〔小生〕元帅雄略盖世。岂藉余谋。只是蒭荛之言。圣人所择。旣蒙垂问。敢不吐露。窃闻高丽有鸭绿之险。负固不服。今新罗扶余诸国。环处其外。习知其情。倘元帅发咫尺之书。令彼移兵合击。是以夷狄攻夷狄。为力旣易。成功必速。不审尊意如何。〔生〕甚妙甚妙。明日便当依计行事。军士每取参军服色过来。〔拿冠服与小生介生〕下官蒙圣旨得专封拜。今日就承制拜先生为参军。〔小生〕小生无功。岂敢受职。〔生〕范睢入秦。卽拜亚卿。韩信还汉。便为大将。岂必拘拘汗马之功。顾言论何如耳。〔小生〕如此小生从命了。明早就好发书各国去罢。</p><p>【尾声】〔合〕檄书速发如飞翰。乘机夹击莫迟延。管取功成靑海边。<br> 王命师中促远征。楼船杀气动旄旌。<br> 洗兵鱼海云迎阵。秣马龙沙月照营。</p><h2 id="第二十九出-拜月同祈" tabindex="-1"><a class="header-anchor" href="#第二十九出-拜月同祈" aria-hidden="true">#</a> 第二十九出　拜月同祈</h2><p>【天下乐】〔旦上〕帘幙垂垂春雨微。秋千院静落花飞。〔贴〕碧云望断音尘杳。莫怪年年颦翠眉。<br> 〔菩萨蛮〕〔旦〕南园满地堆轻絮。愁闻一霎淸明雨。雨后却斜阳。隔帘花草香。〔贴〕无言匀睡脸。枕上屛山掩。时节欲黄昏。无聊独闭门。〔旦〕姐姐。看着送你官人出去。不觉又经年了。你看春色将阑。好伤感人也。〔贴〕我和你空房独守。也索自禁受。只不知他每功名如何。</p><p>【征胡兵】〔旦〕芳郊春老红英坠。行人那些。没来由为着功名。忍使向天涯。空自洒思君泪。尽敎人极目望鱼书。鱼书不至。<br> 【前腔】〔贴〕想长杨风掉靑骢尾。长途怎支。怅空闺渐老韶光。阑干共倚时。曲曲伤心处。尽敎人极目盼归期。归期不至。<br> 〔贴〕曾分付梅香。摆下香案。如今天色已晚。请姐姐同去拜月祈祷则个。〔旦〕请了。〔作焚香拜月介〕</p><p>【香遍满】〔旦〕几多心事。拈香拜天都诉与。海月空惊人两处。知他在那里。荣枯是怎的。吿苍苍须鉴知。好把人周济。<br> 【前腔】〔贴〕良人别去。春来冷落愁几许。姐姐。似你和我呵。还有故人秉烛西窗语。知他在那裏。吉凶是怎的。愿苍苍默护持。早成他归计。<br> 〔旦〕祷吿已毕。同向幽径中少步一回如何。〔贴〕是。如此姐姐请行。</p><p>【琥珀猫儿坠】〔旦〕残红零落。苔径点胭脂。流水飘香不待时。多情空咏断肠诗。〔合〕腰肢。担不起一腔春恨。万缕春丝。<br> 【前腔】〔贴〕沉沉庭院。愁绝夜何其。被冷香销月上时。云遮未放满朱扉。〔合〕蛾眉。锁不住绿肥红瘦。柳宠花迷。<br> 【尾声】〔合〕无端燕子衔春去。柳絮因风满院飞。今夜还应搅梦思。<br> 共听楼头鼓二更。香阶携手且闲行。<br> 相思相见知何日。此时此夜难为情。</p><h2 id="第三十出-张皇天讨" tabindex="-1"><a class="header-anchor" href="#第三十出-张皇天讨" aria-hidden="true">#</a> 第三十出　张皇天讨</h2><p>【番卜算】〔生小生领军上生〕赤胆佐唐尧。笑把边尘扫。〔小生〕幕中借筯展龙韬。座上欢同好。<br> 〔生〕铁骑横行铁岭头。西看暹沙笑觅侯。〔小生〕靑海只今将飮马。黄河不用更防秋。〔生〕军士每依着阵势。趱行前去。〔众应介〕得令。</p><p>【四边静】〔生〕雄兵数万称天讨。扬帆定边徼。授钺自王朝。挥戈下穷岛。〔合〕任龙山峻高。熊津险要。指日破高丽。威风播遐邈。<br> 【前腔】〔小生〕怀中草就平胡表。从军视征剿。兎窟莫深藏。鲸波岂难捣。〔合前并下〕</p><p>【前腔】〔净扮高丽王领众上〕箕封已卜千年调。通江绕山峤。可怪大唐朝。称兵觑吾小。紫云气高。白衣拱抱。负固是高丽。徒劳肆征讨。〔生小生领众上战净众败下介〕</p><p>【前腔】〔生小生〕你看纷纷鼠窜如风扫。长河势倾倒。追逐趁波涛。须敎四围绕。〔合〕龙山已超。熊津已到。连战破高丽。威风播遐邈。<br> 〔生〕天色已晚。暂且收兵。明日必要追擒国王。方可班师。正是</p><p>挽弓须挽强。用箭须用长。<br> 射人须射马。擒贼须擒王。</p><h2 id="第三十一出-扶余换主" tabindex="-1"><a class="header-anchor" href="#第三十一出-扶余换主" aria-hidden="true">#</a> 第三十一出　扶余换主</h2><p>【破阵子】〔外扮扶余国王领众上〕莫笑江山换主。须知天地无私。新年正朔从谁是。故里风烟系我思。羞看景物奇。<br> 举目蛮烟和毒雾。天涯旧恨知无数。故乡回首作他乡。一曲琵琶一断肠。我张仲坚。素有图王之志。因见中原有主。故潜入扶余。与道兄徐洪客约会。用一奇计。使其内乱交作。国主出亡。国人见我从中安集。遂推我为主。事成之后。道兄竟泛舟投弱水去了。他留下诗一首道。谁是聪明谁是痴。任他强弱与雄雌。人生枉做千年调。世事还如一局棋。至今诵之。使人叹息。以后闻得中国果是李世民为天子。又早是我见几。不然这时节那讨我处。近日遣大将李靖征讨高丽国。打过檄文来。约我各国合兵夹击。那李靖正是我的故人。我一向在此想他。莫若就这机会。立此功劳。与他会一面。却不两便。昨日已差军士打探消息。想必就回也。〔小旦作探子上〕我是扶余国王手下一个探子是也。蒙我大王差我打探李将军与高丽征战消息。不免回覆咱大王走一遭。</p><p>【越调斗鹌鹑】走的我汗似汤浇。浑身上下水洗。恰离了乱撺的军营。我急煎煎盼不到大王的这寨里。只我这两只脚飞腾。一字儿喘息。看亡家。觑败国。人着箭浪抢身歪。马中鎗惊急裏脚失。<br> 大王。探子回来了也。〔外〕他两下裏如何厮杀。怎的见手。喘息定了。慢慢说来。</p><p>【紫花儿序】〔小旦〕焰腾腾火烧了寨栅。浪滔滔的水渰营垒。扑剌剌马踏碎城池。英雄猛将世上无敌。端的一个个贯甲披袍落可也的气势。耀武扬威。攂鼓筛锣。呐喊摇旗。<br> 【柳营曲】鼓振的那山岳摧。喊声也似鬼神悲。荡征尘番滚滚天日晦。领雄兵迎敌。厮杀相持。出马来则听得高叫一声似春雷。<br> 〔外〕他两下怎生披挂。使甚器械。你喘息定。慢慢再说。</p><p>【么篇】〔小旦〕垓心裏耀武扬威。阵面上挝鼓夺旗。李将军他冠簪着金■〈豸解〉豸。甲挂着锦唐猊。坐下马胜似赤狻猊。高丽国那将军又不曾言名讳。不使甚别兵器。他使一条方天画戟。身穿白袍白甲。头戴着素银盔。猛见了则是个西方神下世。这一个合扇刀望着脑盖上劈。那一个拿方天戟不离了软胁裏刺。这一个恨不得扯碎了黄旗。那一个恨不得扢支支顿断了金钱豹尾。<br> 〔外〕他两下毕竟谁弱谁强。谁输谁赢。</p><p>【小沙门】〔小旦〕两员将高施武艺。两员将比并高低。他两个棋逢着对手难回避。两员将用心机端的跷蹊。<br> 【圣药王】高丽将命运低。李将军福分又催。只他这英雄猛烈世间稀。这一个明晃晃的刀去劈。那一个忽辣辣的箭发疾。咭叮当相对在半空裏。高丽将被李将军一刀分为两段。卒律律迸一万道的火光飞。<br> 〔外〕高丽国王可曾被他拿住了不曾。</p><p>【尾声】〔小旦〕只这高丽王逃奔他邦去。顾不得金珠寳贝。十万锦江山。管中朝稳坐盘龙的金椅。<br> 〔外〕赏他一斗酒。一肩肉。免他一个月打差。〔小旦谢下外〕将官每听令。如今高丽王逃走。不往女直。定往新罗。你一人与我扮做樵夫。一人与我扮做渔父。在水陆两路驻扎。待他来时。唱歌为号。卽时便要接应擒获。不可泄了兵机。如违斩首。〔众应〕得令。</p><p>扮成渔父与樵夫。水陆须当备不虞。<br> 计就月中擒玉兎。谋成日裏捉金乌。</p><h2 id="第三十二出-计就擒王" tabindex="-1"><a class="header-anchor" href="#第三十二出-计就擒王" aria-hidden="true">#</a> 第三十二出　计就擒王</h2><p>【步蟾宫】〔净奔上〕神龙失势忙奔走。窜身好似丧家狗。金城百雉等闲收。英雄恨落他人彀。<br> 英雄失志受人欺。白刃无光战马疲。得意狐狸强似虎。败翎鹦鹉不如鸡。自家高丽王便是。连日与李靖这厮苦战。被他杀得个片甲不回。如今要投女直去请兵。不免问路前去。</p><p>【锦上花】〔丑扮樵夫上〕伐木四山幽。挥斧风飕。丁丁响处鬼哭猿愁。一时休。一时休。出不得樵夫手。<br> 【前腔】〔末扮渔父上〕放下钓鱼钩。心在竿头。鳌鱼怎得摆尾摇头。一时休。一时休。出不得渔人手。<br> 〔净〕樵夫。我要到女直去。从那条路可去。〔丑〕须要渡水去。那边有个渔船。我唤他过来渡将军。〔唤船打照会介末〕将军来。我两人扶你上船。〔作绑介净〕呀。不好了。你是甚么样人。敢缚我。〔末丑〕我两人也非渔父。也非樵夫。奉扶余国王军令。差来拿你。如今走那里去。快去见大王。</p><p>【前腔】〔合〕小国恣凶谋。战败何投。军机紧急怎敢淹留。一时休。一时休。脱不得屠龙手。<br> 樵斧声中花木枯。渔歌一曲起菰蒲。<br> 不施万丈深潭计。怎得骊龙颔下珠。</p><h2 id="第三十三出-天涯知己" tabindex="-1"><a class="header-anchor" href="#第三十三出-天涯知己" aria-hidden="true">#</a> 第三十三出　天涯知己</h2><p>【贺圣朝】〔生上〕驱兵破阵如风雨。早坚城隳垒。赫赫王灵。明明将令。堂堂师旅。〔小生〕班固参军。陈琳草檄。惭愧同遭遇。喜主帅功高。谁数贰师。漫夸都护。<br> 〔生〕我每连战数十阵。高丽虽已荡平。只是国王逃窜。尙未擒获。昨已发书各路。严加缉捕。不知如何。〔小生〕元帅神谋妙策。周悉无遗。此虏虽逃。终是燕巢飞幙之上。鱼游沸釜之中。不久也必授首。不须悬念。</p><p>【驻云飞】〔生〕耀武边陲。乐浪临屯尽扫除。早验征西计。胜置安东尉。嗏。百战谢天威。无劳折矢。平定安集。敢负师中寄。只待擒王奏凯归。<br> 【前腔】〔小生〕上将宣威。万里功成一指挥。昔日扬波地。今作桑田矣。嗏。韬略任施为。战无不利。到处资粮。何用千金费。只待擒王上捷书。<br> 【海棠花】〔外领众解高丽王上〕三载霸西隅。一举成奇迹。<br> 牙门官。可与我通报。道扶余国王擒得高丽伪主。到帐下报功。〔生〕旣是归顺国王。况有大功。礼合迎接。〔生小生接见介生作惊疑介〕呀。元来却是张兄。</p><p>【玉交枝】〔生〕乍惊还喜。在他乡得逢故知。想当时灵石成交谊。十余年远隔天涯。无端越鸟惊北飞。谁知胡马在西风裏。论君才须当遇时。但未知致身甚术。<br> 【前腔】〔外〕当时别去。向西方悄投事机。见扶余国乱无明主。因此上用计图之。鹪鹩不从鹏远飞。鲂鱼暂迩鲛人住。羡君家终能致主。任专征提兵万里。<br> 【玉胞肚】〔小生〕雄才侠气。久闻君每劳梦思。逢季布不羡千金。识荆州万户何忮。〔合〕明朝连辔。卿云绕路耀旌旗。共谒明光飮至归。<br> 【前腔】〔生〕功成万里。取元凶仗君虎威。想前日发檄飞书。俱是我参军奇计。<br> 〔合前生〕参军。你夫人与我寒荆所居。是何地名。〔小生〕唤做靑山村。我每班师入京。亦是便道。〔生〕旣如此。参军可领前队人马。先驻札村口。参军自到村中。与他说知。省得大军齐到惊动他每。我随后同张兄领大军便来也。〔小生〕元帅何不先寄一书。与我带去。〔生出拂介〕我归期已近。不必写书。只将此拂寄还寒荆便了。〔小生〕元帅与张王一路同行。甚好话旧也。</p><p>〔生〕归程喜与故人同。〔小生〕指日铭勋共鼎钟。<br> 〔外〕一叶浮萍归大海。〔合〕人生何处不相逢。</p><h2 id="第三十四出-华夷一统" tabindex="-1"><a class="header-anchor" href="#第三十四出-华夷一统" aria-hidden="true">#</a> 第三十四出　华夷一统</h2><p>【画堂春】〔旦上〕东风吹柳日初长。雨余芳草斜阳。杏花零落燕泥香。睡损红妆。〔贴〕香篆暗消鸾凤。画屛萦遶潇湘。峭寒轻透薄罗裳。无恨思量。<br> 〔长相思〕〔旦〕红满枝。绿满枝。宿雨恹恹睡起迟。闲庭花影移。〔贴〕忆归期。数归期。梦见虽多相见稀。相逢知几时。</p><p>【二犯傍妆台】〔旦〕粉褪玉肌香。无边春事挂垂杨。恨落红销砌稳。听杜宇唤愁忙。平芜尽处春山小。花压阑干春昼长。〔合〕一般情况。几回断肠。只落得盈盈秋水泪汪汪。<br> 【前腔】〔贴〕闺梦绕辽阳。怪来空帐冷牙床。任从他销蝶粉。听不得奏莺簧。写愁无奈裁诗苦。织锦频添绣线长。〔合前〕</p><p>【不是路】〔小生上〕金勒丝缰。柳外垂鞭拂短墙。停骖望。依然流水遶村庄。此间是了。不免扣门则个。开门开门。〔旦贴合〕是谁行。敢是邻家女伴来相访。〔开门介旦〕呀。徐官人回来了。此去如何。〔小生〕且请从容听话长。解行囊。〔出拂介〕当年红拂浑无恙。〔旦惊介〕呀。为何又带了回来。〔小生〕漫劳惆怅。漫劳惆怅。<br> 〔旦〕徐官人。你此去莫非不曾见我丈夫么。〔小生〕张姨。你试猜一猜。</p><p>【红衲袄】〔旦〕他莫不是未遭逢漂流转异乡。〔小生〕他官拜尙书。职任元帅。统五万之众。西讨高丽。也不当漂流了。〔旦〕莫不是享荣华把旧恩情浑撇漾。〔小生冷笑介旦〕待敎我白头写恨空劳攘。因此红拂传情竟渺茫。〔小生〕张姨多心了。请再参详。〔旦〕这话儿敎人怎详。〔贴〕姐姐且放心。〔旦〕这心儿敎人怎放。为甚的旧物空归也。只落得万缕千丝搅寸肠。<br> 【前腔】〔贴〕官人。你莫不是路迢迢风尘中到不得辽海傍。〔小生〕我旣到不得那里。为何知他的消息。〔贴〕你旣到那里。却缘何无回音。莫不是密锵锵剑戟把你相拦当。〔小生〕我曾面送张姨的家书。蒙他拜我为参军。谁敢拦当。〔贴〕莫不是万军中痛靑年送战场。因此上一封书把红拂空回往。〔小生〕他百战百胜。已成擒王大功。安得有此。〔贴〕莫不是改调他方。〔小生〕不是。〔贴〕莫不是路阻无梁。〔小生〕我来得。他也来得。有甚么路阻。〔贴〕如此说。我这遭猜着了。多应是将到天台也。先遣刘郞候阮郞。<br> 〔小生〕是了是了。李元帅与我一同班师回来。特令我在前队通报。他随后就来也。〔旦〕如此谢天谢地。〔众人上〕报参军爷知道。元帅爷下马了。</p><p>【生查子】〔生外上〕百战定边疆。不枉身劳攘。旄头已失光。凯奏金铙响。<br> 〔生〕转过杏花村。便是桃源路。〔外〕我也要见一妹一面只是陈公主在内。恐不稳便。〔生〕徐参军也是异姓兄弟。便见他浑家何妨。〔军又报小生出迎旦〕呀。果是官人回来了。〔合拜介生〕已作经年别。〔旦〕相逢似梦中。〔外〕好将过往事。诉与落花风。〔旦〕张兄。别去已久。何缘也同到此。〔外〕一妹还认得我。〔旦〕官人。你将别后踪迹。略说与我知道。</p><p>【刮鼓令】〔生〕当日赴战场。冒军法险受殃。赖圣主仁兄相救。屡立奇功擒虎狼。天子命我讨高丽时节。路上遇徐郞。开缄喜闻陈姨相傍。且赖他筹策破金汤。不想张兄已为扶余国王。为征发因得会名王。<br> 【前腔】〔小生〕辞别去杳茫。叹孤身滞海邦。历尽了风波劳顿。久从军驾海航。自为利名缰。归心大刀终宵怏怏。幸今日返旆云水乡。喜依然双燕在雕梁。<br> 【前腔】〔旦对生贴对小生同唱〕离别久暗伤。减腰围褪粉光。禁不得蘼芜春望。恨王孙戍远方。寂寞度年芳。今朝喜闻功成平壤。看男儿衣锦早还乡。免敎人买卜问行藏。<br> 【前腔】〔外〕叹筑室道傍。猛回头泪两行。为只为雄心难下。把他乡作故乡。归兴已茫茫。今朝喜与故人相向。把微功漫录在封章。再休题四海一空囊。<br> 〔生〕张兄。我当初渡江时。曾拜祷西岳之庙。朦胧中因得一梦。到如今想来。都已应着了。〔念前西江月词〕他说红丝系足。月府跨凤。正应我寒荆出自越公之府。手持红拂。一时相遇。岂非奇逢。说金卯正应刘兄。说长弓已应张兄。尧天日捧。正要我尽忠大唐。岂非一定之数。鬼神所司。我昨日进表章时。已带一款在上。请将所得高丽府库银三百两。修葺西岳庙宇。只待圣旨到来。便知分晓。</p><p>【粉蝶儿】〔末赉诏上〕奉侍明光。幸覩龙颜欢畅。喜班师遣郊迎劳赏。捧丝纶。持玉帛。荣光骀荡。〔合〕荷皇恩天高地厚难量。<br> 故人相别久。今日喜成功。寄与衙门吏。丹书下九重。自家刘文静。蒙圣恩差我赉诏到李靖军中。闻他大军驻扎在此。不免着人通报则个。〔相见读诏介〕诏书已到。跪听宣读。皇帝诏曰。朕惟创业惟艰。贤良是藉。兹尔李靖。南平吴虏。北破突厥。西定吐谷浑。今又平高丽。功高愈下。宦成无毁。迁尙书左仆射。加封卫国公。扶余国王张仲坚。手缚大丑。归顺中国。特赐节钺。加封海道大总管。参军徐德言。累建奇计。肃淸海宇。授丹阳刺史。靖妻张氏。封卫国夫人。德言妻陈氏。封丹阳郡夫人。各赐服二袭。靖所请重修西岳庙。听支军前银两。专遣幕官一员督修。仍勑赐灵感扁额。谢恩。〔众拜谢介〕</p><p>【山花子】〔生〕和风献捷蓬莱上。喜淸时际遇明良。听歌讴欢腾万方。天阶拜祝霞觞。〔合〕息边烽苍生阜康。闾阎击壤乐未央。虞庭管取仪凤凰。惟愿天心永佑皇唐。<br> 【前腔】〔小生〕孤身失国无依仗。叹顽砆自愧圭璋。喜参谋功高定襄。今朝分得余光。〔合前〕</p><p>【前腔】〔外〕中原一别成虚想。半生来客寄遐荒。惨云霞隔绝故乡。岂期功奏擒王。〔合前〕</p><p>【扑灯蛾】〔旦〕云生五色光。彩结三芝上。当此太平日。夫妇共遭恩眷也。共欢呼瞻望。任敎贺燕绕华堂。〔合〕好花枝时来须放。笑尘埃谁解识贤良。<br> 【前腔】〔贴〕花生银烛光。春满珠帘上。今朝共欢会。佳辰永谐缱绻也。看春光酝酿。喜孜孜和气毓兰房。〔合前〕</p><p>【尾声】〔合〕休论聚散如翻掌。还与天工做主张。留取千年作话扬。<br> 今日丝纶焕薜萝。来朝阙下听鸣珂。<br> 花迎喜气皆知笑。鸟识欢心亦解歌。</p><p>红拂记终</p>',212),d=[h];function i(n,t){return p(),b("div",null,d)}const o=r(e,[["render",i],["__file","六十种曲红拂记.html.vue"]]);export{o as default};
