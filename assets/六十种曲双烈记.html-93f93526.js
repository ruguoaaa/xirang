import{_ as p}from"./plugin-vue_export-helper-c27b6911.js";import{o as a,c as e,e as r}from"./app-a2a948cb.js";const h={},d=r('<p>《六十种曲 双烈记》</p><p>（明）张四维 着</p><p>（明）毛晋 辑</p><p>双烈记</p><p>（明）张四维 着</p><p>绣刻演剧十本</p><p>第五套</p><p>锦笺<br> 蕉帕<br> 紫箫<br> 水浒<br> 玉玦<br> 灌园<br> 种玉<br> 双烈<br> 狮吼<br> 义侠</p><p>绣刻双烈记定本</p><p>●双烈记目录</p><p>第一出 开宗<br> 第二出 访道<br> 第三出 引狎<br> 第四出 推详<br> 第五出 妄尊<br> 第六出 抒悃<br> 第七出 抵寓<br> 第八出 代役<br> 第九出 应募<br> 第十出 勉承<br> 第十一出 奇遇<br> 第十二出 就婚<br> 第十三出 计遣<br> 第十四出 惜别<br> 第十五出 受职<br> 第十六出 从征<br> 第十七出 灭丑<br> 第十八出 酬功<br> 第十九出 得嗣<br> 第二十出 决计<br> 第二十一出 乞恩<br> 第二十二出 宠赐<br> 第二十三出 道逢<br> 第二十四出 锄逆<br> 第二十五出 归省<br> 第二十六出 策勋<br> 第二十七出 虏骄<br> 第二十八出 家庆<br> 第二十九出 计定<br> 第三十出 寇逸<br> 第三十一出 女戎<br> 第三十二出 酋困<br> 第三十三出 酋伏<br> 第三十四出 献计<br> 第三十五出 虏遁<br> 第三十六出 褒功<br> 第三十七出 忠陷<br> 第三十八出 辨寃<br> 第三十九出 决疑<br> 第四十出 乞休<br> 第四十一出 修斋<br> 第四十二出 行游<br> 第四十三出 写意<br> 第四十四出 策封</p><h2 id="第一出-开宗" tabindex="-1"><a class="header-anchor" href="#第一出-开宗" aria-hidden="true">#</a> 第一出 开宗</h2><p>【靑玉案】人生南北如岐路。世事悠悠等飞絮。造化小儿无定据。翻来覆去。倒横直竖。眼见都如许。伊周事业何须数。不学渊明便归去。坎止流行随所寓。玉堂金马。竹篱茅舍。总是无心处。〔问答照常〕</p><p>【望海潮】英武韩公。贤哉梁国。军门一见称奇。甘露定盟。归来吿母。新正得效于飞。讨方腊淸溪。斩苗刘行在。功业崔嵬。驻斾金山。黄天荡裏困酋夷。</p><p>金兵夜遁。谁知有夫人劾奏。夫失兵机。圣主玉音嘉奬。诰封两国应希。斥秦桧奸私。见忠良莫救。解组恬归。十载西湖烟水。今古羡知几。</p><p>梁夫人佳配润州城。</p><p>宋高宗复辟临安府。</p><p>金兀朮凿河走建康。韩蕲王受爵封茅土。</p><h2 id="第二出-访道" tabindex="-1"><a class="header-anchor" href="#第二出-访道" aria-hidden="true">#</a> 第二出 访道</h2><p>【瑞鹤仙】〔生扮韩世忠上〕少负屠龙志。想伊周功业。丈夫余事。苍天苦何意。使英雄困屈。半生淹滞。袖中三尺剑。叹空自光芒贯日。倘一时离匣。风驰电掣。扫除妖魅。</p><p>燕台一望客心惊。箫鼓喧喧汉将营。恨切两宫居朔漠。忍教大驾走神京。敢将长剑撑寰宇。欲挽天河洗甲兵。年少虽非投笔吏。论功还拟请长缨。韩世忠。字良臣。陜西延安人也。七尺身躯。风骨伟岸。千斤膂力。鸷悍标雄。射能洞贯穿杨。骑善飞身跳涧。家世本夷原。忝托列侯之苗裔。功名期竹帛。敢恢百二之山河。不幸双亲早丧。事业蹉跎。四海无家。江湖落魄。正是心丹徒切国家忧。时乖未遂男儿愿。今当兵戈扰攘之际。正男儿立志之秋。昨者三阳县张俊。英伟不羣。武艺出众。颇非凡流。相约往江南投军。不免在家相候。道犹未了。那壁厢张伯英早到。</p><p>【西地锦】〔小生扮张俊上〕燕市朝随侠士。秦楼夜宿娼儿。生平未识家人事。丈夫立志谁知。</p><p>自家张俊。字伯英。秦州三阳县人氏。因善骑射。本州岛佥为弓箭户。虽是家业贫窘。颇有韬略随身。昨与延安韩良臣相约江南投军。不免同去走遭。此间已是。呀韩兄拜揖。昨有所约。幸望见携。〔生〕所约已定。更有一事要先行。终南山有一隐士。年高德劭。时望所尊。人皆称为陈公。你我身为功名。到彼请教可否何如。〔小生〕旣有高人在彼。正宜请教。就此同行。欲投郊外栖云岭。离却城东旧草堂。〔生〕为访高明同到此。休论险峻陟山岗。此间已是他所。你看靑山几叠。绿水半湾。门掩长松。篱编修竹。是好奇胜也。待我叩门。有人在此么。</p><p>【前腔】〔外扮隐者陈公上〕■〈土幻〉壑深山高隐。麻衣藿食随时。封侯拜将他人事。嗟余骨相非宜。</p><p>自家太虚道人陈公是也。甘投岩壑。不求名利。此间往来甚少。忽闻叩门。不知甚人到此。待我去看。〔外开门科〕呀。贤弟何来。〔生〕小弟久失奉候。特来拜问起居。〔外〕老夫亦尝想念贤弟。今日下顾。良慰鄙怀。〔小生相见科〕老先生拜揖。〔外〕先生拜揖。贤弟。此位高姓。〔生〕此间乃秦州三阳县张伯英名俊。韬略谙晓。弓马熟闲。迈众不羣。当世名士。〔外〕久慕久慕。〔生〕吿禀老先生得知。今国步多艰。羣寇四起。正大丈夫建勋业取功名之时。晚辈欲报效朝廷。不欲龊龊自守。未知可否。望公指教。〔外〕壮哉壮哉。桑弧蓬矢。以射四方。丈夫之事。今老弟当此靑年。一身本事。又値国家用人之际。此时不去。却不负却平生。正宜乘此机会。斩戮鲸鲵。勒名钟鼎。虽老夫樗朽。亦与有光。〔生〕旣蒙指教。深感厚恩。倘有寸进。定当图报。〔外〕老弟此行。定有几时相别。我床头松花酒熟。聊为二位奉饯。溪云野鹤二童那裏。〔丑净扮二童上〕溪云溪云。痴懒眞是无心。只会饱餐囤睡。不惯写字弹琴。〔净〕野鹤野鹤。作伴靑松最乐。不去海上蟠桃。只与师父焐脚。师父。唤我二人那壁厢使用。〔外〕有佳客在此。取松花酒山蔬来共酌。〔丑净虚下〕理会得。〔复上〕馔羞野■〈敕〉盈盘美。酒酿松花扑鼻香。师父。酒在此了。〔外〕老弟。此一杯酒。为二位饯别。愿此去扫荡烟尘。取金印如斗悬肘后。吾之愿也。张兄是客。先敬此一杯。</p><p>【宜春令】山河变。社稷危。正烽烟漫漫四迷。英豪雄伟。好将功业鸣当世。还须罄赤胆丹心。稳倩取金鱼瑶佩。〔合〕休辞。满飮三杯。壮君行李。</p><p>老弟请飮此杯。</p><p>【前腔】松花酿。桃核杯。饯君行休悲路岐。两般须记。蒙尘迁播朝廷耻。此臣子不共深雠。望英雄早行恢洗。</p><p>〔合前生〕晚辈辱承指教。敢借佳酿。转敬一杯。〔外〕不劳。</p><p>【前腔】〔生递酒〕驱羊竖。屠狗儿。敢惭言胸藏豹罴。我虽庸鄙。偷生坐视男儿耻。图恢复旧日山河。要酬偿此生忠义。〔合〕休辞。转敬三杯。暂酬佳意。</p><p>〔小生〕小生也借花献佛。敬老先生一杯。</p><p>【前腔】时翻覆。人乱离扰中原渔阳鼓鼙。忍看狼狈。还须净把妖氛洗。看此去不斩楼兰。誓吾生不容人世。</p><p>〔合前外〕二位几时起程。〔生〕今日就行。〔外〕旣是就行。老夫当远送一程。〔生〕不敢远劳。〔外〕定当少送。〔生〕如此多谢。</p><p>【三学士】〔外〕海角天涯今日裏。风霜莫惜驱驰。五云多处三台近。一剑赢他万户归。此去功名成唾手。鳞鸿便莫寄迟。</p><p>【前腔】〔生小生〕携却轻装离故里。凄凄行色堪悲。吴山楚水行应遍。岭树江云路欲迷。若得功名能到手。鳞鸿信敢报迟。</p><p>此间已是十里长亭了。再不敢远劳。就此拜别。〔外〕今日此别。会晤不知何日。老夫譔得口号二十八字。请收入行囊。留为后会张本。〔外递柬读科〕休嗟世路事多艰。良配奇勋铁瓮间。寻得药苗归鼎鼐。相逢话旧在湖山。〔生〕佳作晚辈不解其意。请为讲解。〔外〕此乃随笔涂来。无甚说话。后日自知。不敢远送。卽此作别。</p><p>【尾声】〔生小生同揖〕河桥共洒离乡泪。此去前程事未知。〔外〕管取勋名达帝畿。</p><p>别君今日去天涯。</p><p>望望云山路转赊。</p><p>正是学成文武艺。</p><p>今朝货与帝王家。</p><h2 id="第三出-引狎" tabindex="-1"><a class="header-anchor" href="#第三出-引狎" aria-hidden="true">#</a> 第三出 引狎</h2><p>【行香子】〔老旦扮老鸨上〕花月妖娆。鸾凤窝巢。擅京华歌舞声高。进门那管村俗贤豪。但见撒能捅镘好相交。</p><p>〔鹧鸪天〕艳舞娇歌出绛纱。黄金不惜教琵琶。尊前夜月恣欢笑。陌上春风竞富华。人似玉。貌如花。盟山誓海作生涯。烟花寨裏沙叱利。名属平康第一家。老身梁氏。东京教坊人也。随驾南渡。侨居京口。亲生一女。小字红玉。眞个是莲脸星眸。蛾眉蝉鬓。窈窕身躯。温柔情性。最善吹弹歌舞。更精翰墨丹靑。一时豪贵英贤争赏。无论京都远近驰名。只是我那女儿别是一般行径。全非门户心情。不肯迎人接客。只愿裙布荆钗。咳。却是怎了。身边又无三个两个。并无别样营生。终日拈作枹杖。教我怎去支撑。有个丫头怀五。只是鞭杖儿相应。专会撒娇使性。那管我债重家倾。不免叫丫头劝他一劝。万一转念回心。乌龟受用不了。我的时运也通亨。不是要干这等龌龊勾当。怎奈跳不出这火坑。丫头那裏。〔丑上〕</p><p>【梨花儿】羡奴羡奴生的来多容貌。小名儿唤做赛多娇。人人见了我都道好。嗏。道我好似三郞庙裏母太保。</p><p>我是院中行妓。听说自家详细。莫夸一貌倾城。靑春纔五十有四。亏了些铅粉胭脂涂抹。在脸上妆妖假媚。全凭粉绢油紬穿着。在人前扭身做势。鳊鱼脚两只尺二。水蛇腰一丈有二。黄头发梳不出高髻云鬟。怪物脸那些个如花似玉。名色是个小娘。那裏晓得吹弹歌舞。百般技艺。歪笔头撇几枝墨兰。强扭揑写两个歪字。嘴脸是有些儿怀五。论拿人手段。却要算我是第一。有那等晦气的妖儿。跌在我坑裏。扒摊不去。初相见密地裏与他偷情。他只道我喜欢他标致。第二日心心念念要来。枕席上与他个一夜不睡。搂抱他说尽衷肠。他就是张良诸葛。也信我是眞情实意。纔出去就着后生去看他。送他个香囊汗巾。上写着亲夫情契。他接着胜似护身眞符。恨不的一步两步跨至我这裏。却下手拿他。百般的心生巧计。红馥馥烧个香疤。血漓漓赌个大誓。抓打搯骂。动不动捻酸。行走坐卧。先不先吃醋。今日郊外游山。明日家中作戏。缠的他脑闷头昏。那怕他聪明伶俐。假说某相公送了五十两白银。又道是汪朝奉强要歇可也没趣。对着他眼泪汪汪。似这等不得自在好气。你不如包我一年半年。咱两个坐卧双双。却不爽俐。包宿歇钱只是本等。全靠派差纔有生意。买衣服试个水头。做生日上头也是小事。上手就娶小娘。还要他盖房置地。不怕他着斗量金。不上一年二年了系。无钱我就无情。另寻个有钱的利市。杀人不斩眼纔高。黏牙搭齿不济。人道我是油鬏髻的魔王。眞个是粉骷髅的太岁。做小娘儿的法儿尽有。只是子弟们见弃。但来的要带五斤生姜。〔老旦〕带这些生姜何用。〔丑〕看了我这嘴脸。那个不恶心翻胃。呀。妈妈拜了。叫孩儿怎的。〔老旦〕丫头。自从你倒包到我家。鬼也接不着一个。银子也挣不来一厘。你这嘴脸。在这裏也怪你不得。只是你姐姐不肯接人。却是没法。你我门户人家。河裏没船。岸上没田。开了一扇门儿。那一件不要。有粉头又不肯接人。却不是寃家。今叫你出来。别无说话。只是要你劝你姐姐一劝。须是甜言美语。见景生情。不可气恼了他。说得转时。你也少打几顿。却不是好。〔丑〕妈妈你放心。我人儿不象样。到是个雕花匠。只消三言两句。说得他拱手伏降。今夜就接几个孤老。〔老旦〕这丫头胡说。一个人怎么接几个。〔丑〕妈妈。你欠聪明。一个打钉。一个歇客。藏一个在妈妈房裏偷。却不是三个。再有我一个。你也替一个。大家都好。〔老旦〕丫头不要胡说。王四娘家梳笼他小七姐。我去吃筵席。你小心在意。眼望旌捷旗。耳听好消息。〔丑〕妈妈。得他心肯日。是你运通时。〔老旦虚下丑叫科〕姐姐有请。</p><p>【祝英台近】〔旦上〕绿窗寒。淸露冷。白苎知秋早。看萧萧叶堕梧桐老。那更雁度江楼。蛩吟庭砌。搅乱我愁人怀抱。</p><p>〔菩萨蛮〕平林漠漠烟如织。寒山一带伤心碧。暝色入高楼。有人楼上愁。栏杆空伫立。宿鸟归飞急。归字是何年。终朝幽恨牵。奴家梁氏。小字红玉。父亡母在。占籍教坊。东京人也。谁怜身世漂蓬。每渍素绡有泪。自恨烟花堕落。欲凭红叶无媒。但见重重旧恨斜阳外。隐隐新愁细雨中。适闻赛多娇请我。不知甚事。〔丑〕姐姐。你终朝情怀郁。愁緖萦。想是怨角枕孤单。恨秋宵寂寞。若是神女有情来楚岫。不愁襄王无梦到阳台。拈花弄柳。须惜年芳。蹙翠垂红。莫教自苦。〔旦〕赛多娇。你说那裏话。听我道来。</p><p>【祝英台】堕烟花心自苦。幽恨几时消。〔丑〕姐姐。你绣锦满身。珍羞适口。那些儿不遂你心。还要怨恨。〔旦〕谩话绮罗。休说珍羞。端不趁侬心苗。〔丑〕姐姐。你如今心裏却待要怎的。〔旦〕须敎。早从良裙布荆钗。未许迎奸输笑。这身躯怎肯随人顚倒。</p><p>〔丑〕你是个聪明人。怎说这不聪明的话。</p><p>【前腔】分晓。你看岁如流花易老。绿鬓渐成皜。〔旦〕我正怕靑春易过。早要寻个归着。〔丑〕姐姐。你若嫁丁人。那得遂心。不若在这门户中。随你拣选为妙。走狗鬬鸡。骢马貂裘。都是少年英豪。〔旦〕这样英豪。不在我心上。〔丑〕听吿。恁双双月下花前。正好追买欢笑。〔旦〕这全不是我的事。〔丑〕这般说你我家中那得丰饶。</p><p>【前腔】〔旦〕难道。终不然为恁衣食。把我自身抛。随柳问花。舞袖歌喉。怎生将此罗弄昏晓〔丑〕姐姐。你我门户人家。做的是这等的事。你也说不得。〔旦〕休譊。把恩情分付东风。不为狂蜂相恼。〔丑〕相恼相恼。讨债的却又来了。〔旦〕这丫头怎敢恁语言罗唣。</p><p>〔老旦上〕欲知心腹事。但听口中言。〔丑〕呀。妈妈来了。〔老旦〕丫头。你劝的姐姐。有些好处么。〔丑〕不好不好。他今到恼起来了。〔旦〕妈妈。你看这泼贱好生无礼。</p><p>【前腔】〔老旦〕我儿休恼。只俺家活计凭谁。你怎说贞操。白镪马蹄。生钞鸦翎。我若见了这东西呵。萍水便同情好。〔旦〕心焦。若要我觅李寻张。不如翦发为尼须了。〔老旦〕呀。闷杀我。罢罢。但凭你从良。只养我终便安饱。</p><p>洗却浓妆罢舞衣。</p><p>从儿心愿肯相违。</p><p>芳心已泣沾泥絮。</p><p>不逐东风上下飞。</p><h2 id="第四出-推详" tabindex="-1"><a class="header-anchor" href="#第四出-推详" aria-hidden="true">#</a> 第四出 推详</h2><p>【菊花新】〔生小生扮行路上〕一肩行李向宵征。历徧山程又水程。〔小生〕回首好伤情。那是松筠三径。</p><p>〔生〕菊黄芦白雁初飞。羌笛胡笳泪满衣。〔小生〕肠断秋江江上水。东流一去几时归。〔生〕自别家乡。行了数日之程。早来到扬州地界。天色将晚。不免趱进这城。寻个客店。少憩劳困是好。</p><p>【一江风】暮云横。掩映江城逈。寒雨归鸦暝。竹西亭遥接隋堤。几树垂杨影。古人云。腰缠十万贯。骑鹤上扬州。张兄。你我今日呵。休论万贯赢。休论万贯赢。休言鹤背轻。笑翛然也到扬州境。</p><p>〔小生〕早进了这城。韩兄。曾闻扬州富贵繁华。你看今日景物凄凉。宫阙倾■〈土巳〉。多是兵燹之后。以致如此。正是人道洛阳花似锦。偏我来时不遇春。</p><p>【前腔】叹芜城。歌舞离宫静。禾黍丛香径。问琼花零落红芳。无复羊车幸。我闻扬州是淮南第一州。淮南说广陵。淮南说广陵。繁华一旦倾。这兴衰自古原无定。</p><p>〔生〕张兄。前面有个星士来了。你我要求功名。何不求他决问前程何如。〔小生〕这个最好。</p><p>【天边雁】〔丑扮星士上〕命演禽星。精微在子平。贫穷富贵。开口见分明。</p><p>寿夭莫非命。穷通各有时。迷途人不识。惟有我先知。〔生〕先生拜揖。〔丑〕二位不见了照子。〔生〕怎么说。〔丑〕失敬。二位官人想是要问命。〔小生〕便是。敢问先生高姓。〔丑〕小子姓开。只因我精通命理。开口便灵。人呼我为开口灵。小子便是。〔生〕如何见你灵处。〔丑〕官人听我道来。我算那说言说语。必定是口。拿东拿西。必定是手。臂膊底下是骨肘。腿生两脚定会走。麻面歪嘴必定丑。我算那白胡子终些是老叟。注腰上扣儿知是钮。莲蓬的根儿定是藕。筵席上■〈酉鹿〉的知是酒。量米的东西我算他是个斗。房子倒塌必定有些儿朽。楼梯难上必定有些儿陡。我算那重阳节必定是九月九。咬人的汪汪必定是你这狗。〔小生〕呀。这先生使口伤人。〔丑〕休开口。咬人的狗儿不露齿。〔生〕先生不可胡猜。请求推算贱造。〔丑〕官人请说尊造。〔生〕我是戊寅年甲子月丁未日癸卯时。〔丑算科〕好好。贵造戊寅年甲子月丁未日癸卯时。乃是个煞印格。子平云。煞不离印。印不离煞。煞印相生。功名显达。又云。七煞逢羊刃。英雄鎭万人。煞逢寅地合。富贵极人臣。禽星台星。是翼火蛇。正値雷门得令。化亢金龙。入天地风云变化。王侯之命。</p><p>【中央闹】子平格局为羊刃。七煞喜相应。禽演亢金龙。得化风云庆。〔合〕当持军柄。旗开得胜。禄位至王公。眼下还蹭蹬。</p><p>甚好甚好。只是眼下不足。行在墓库运裏。墓库不发。少年人到二十五岁戊午运中。子平云。北人运至南方。君子获其厚利。如今行西方运。乃是金寒水冷之乡。蹭蹬不利。听我道来。</p><p>【前腔】休囚最忌西方冷。发迹南方丙。天喜结良姻。一路峥嵘境。</p><p>〔合前〕此命大贵之命。不可轻易。命金十两。定少不得。与了钱。还有许多话与你说。不与钱。命就不准了。〔生〕</p><p>【前腔】生平鲠直为愚性。最恼人谀佞。听你几般言。火向心头迸。〔小生劝科〕何须争竞。妄邪难信。不必听他言。吾自安吾命。</p><p>【前腔】〔丑〕君家何故生村性。那怕你拳头硬。不与我命钱。生死和伊并。</p><p>〔小生合前生〕这厮这等侮我。不要劝。待我打他。〔丑〕打死人不偿命。好没道理。难道命钱不与。马扁我的。</p><p>命钱不与反生嗔。</p><p>蛊惑良民假作眞。</p><p>得放手时须放手。</p><p>得饶人处且饶人。</p><h2 id="第五出-妄尊" tabindex="-1"><a class="header-anchor" href="#第五出-妄尊" aria-hidden="true">#</a> 第五出 妄尊</h2><p>【点绛唇】〔净扮方腊领兵上〕据岭依川。睦州独擅。居南面。地窄邦偏。遂不得俺一统山河愿。</p><p>宋室当亡我国兴。鼓笳百里列军营。鞭稍指处风雷卷。齐晋燕秦一踏平。自家淸溪圣公方腊是也。推背图谶云。十千加一点。冬尽始称尊。分明上应天书。道咱有天子福分。如今果然占据睦州。甲兵百万。大太子南安王方天定。御弟方豹等。龙行虎步。眞个是玉叶金枝。手下左丞相娄敏。中枢密使吕师囊等。文过张良。武欺项羽。卽今整顿人马。取杭州跨江。克定中原。一统山河。吾之愿也。待大太子到来。自知分晓。〔丑扮方天定末扮吕师囊上〕</p><p>【前腔】〔丑〕玉勒金鞍。天街踏遍。香尘软。〔末〕敢勇当先。号令鞭雷电。</p><p>〔丑〕父王。孩儿方天定叩首。〔净〕大太子免礼。〔末〕臣吕师囊叩头。〔净〕赐卿平身。朕欲御驾亲征。由杭州进取中原。军马完备不曾。〔丑〕奏上父王得知。孩儿已选十二统制名号令子。天神定光如来国师四大元帅。统领百万雄兵。选定今月今日大吉良辰起兵。〔净〕旣然如此卽时起兵前去。</p><p>【红绣鞋】轰雷信炮连天。连天。开山铁骑飞烟。飞烟。军整队。将居先。刀出鞘。箭当弦。〔合〕登北固。取中原。</p><p>【前腔】〔丑〕銮舆卤簿森严。森严。嫔娥彩女盘旋。盘旋。排凤辇。驾龙轩。支宝帐。结金莲。〔合前〕</p><p>【前腔】〔末〕金钲画鼓塡塡。塡塡。旌旗号带翩翩。翩翩。征气肃。杀声喧。尘蔽日。雾漫天。〔合前〕</p><p>【前腔】〔众〕王基霸业由天。由天。妄谋生事招愆。招愆。能自足。得安然。须纳谏。羡君贤。〔合前〕</p><p>雄兵百万下扬州。</p><p>敌国闻之丧胆忧。</p><p>谩夸天堑分南北。</p><p>须信投鞭可断流。</p><h2 id="第六出-抒悃" tabindex="-1"><a class="header-anchor" href="#第六出-抒悃" aria-hidden="true">#</a> 第六出 抒悃</h2><p>〔小生扮黄门上〕晨门初启大明宫。天乐遥闻在碧空。禁树无风正和暖。玉楼金殿晓光中。自家宋朝中一个小黄门是也。职居紫禁。身侍丹霄。传宣勅口播纶音。领奏章目瞻天表。天色渐明。恐有百官奏事。只得在此伺候。怎见得早朝。曙色渐开。鸡声初报。几点疎星明碧汉。半轮残月坠瑶天。满地霜华御道寒。貂裘逐对。一天雾气合门暗。银烛成行。太液恩波浩荡。银桥水落。万玉潺湲。西淸景色霏微。靑琐柳垂。千丝袅娜。天开北极轻阴。散禁城曙色苍苍。雨歇南山积翠。来紫陌晴光皛皛。红霞映琐闱。忽卷忽舒。灿烂渐分双阙下。玉漏闻驰道。或断或续。淸冷遥在百花中。旌旗拂柳遶宫墙。但见接五连营。英勇狰狞。都是金甲银盔。捉虎擒龙武士。环佩穿花过内苑。但见峨冠博带。才豪俊伟。无非银靑金紫。擎天架海文臣。只见丽正门。和宁门。东华门。西华门。宣德门。各门金锁齐开。日上扶桑明晓仗。文德殿。大庆殿。紫宸殿。垂拱殿。集英殿。各殿朱帘尽卷。云开阊阖见宸旒。鸣鞘响处。只闻传勑不闻喧。绛蜡影中。祇见班齐谁见乱。宝幢来乐声鼎沸。道是五云仙仗下蓬山。仙掌动日色纔临。遥见万岁龙床端北极。御史事执纠弹。眞个是朱衣铁面。鸿胪职专宣奏。果然是玉韵金声。侍臣官趋朝上殿。衣冠身惹御炉香。朝贺官舞蹈扬尘。剑佩声随玉墀步。正是诸番玉帛朝元日。万国簪缨献颂时。愿得君王千万寿。日华常照衮衣垂。道犹未了。众官早到。</p><p>【凤凰阁】〔末扮李纲朝衣上〕缪叨天眷。简付枢机居禁院。〔外扮吕颐浩上〕沙堤新筑直如弦。绛蜡朱衣荣可羡。〔外扮王渊上〕趋朝金殿。正斜月淸霜曙天。</p><p>二位老师拜揖。〔末外〕王制置先生拜揖。左右。多官齐时来报。〔众〕领台旨。</p><p>【贺圣朝】〔净扮秦桧上〕梦回月落宫垣。晨寒入拥金鞯。天街尘净慢加鞭。似阆苑登仙。</p><p>下官礼部尙书秦桧是也。自与金国订盟。放我生还。未得便宜行事。奈何。多官已进。不免径入则个。〔黄门〕班齐出笏鞠躬。〔众〕</p><p>【神仗儿】鞠躬顿首。鞠躬顿首。山呼万寿。臣仰受皇恩厚。愿效马牛奔走。〔合〕遥拜着凤凰楼。遥拜着凤凰楼。</p><p>〔黄门〕朝贺已毕。众官勿散。官裏有事廷议。</p><p>【滴溜子】〔众捧诏书鼓乐上〕九重上。九重上。恩波沛流。五云裏。五云裏。箫韶齐奏。玉音降。须淸昼。捧来出凤楼。天香满袖。勑谕多官。有怀须剖。</p><p>圣旨已到。跪听宣读。皇帝诏曰。迩者腥膻猾夏。家国丘墟。两宫在虏。百姓流离。天下人民。莫不痛心酸鼻。汝众臣子岂可安意舒眉。当念先皇栉风沐雨。不可谓朕不肖无为。朕今意欲兴兵遣将。志在席卷长驱。剿除可汗。斩戮阏氏。恢复中原疆土。迎还二圣銮舆。不共戴天之仇可雪。罔极终天之恨少舒。专望汝等摅忠效力。献谋出奇。卽今面奏。各陈所知。朕当采纳。钦哉勿疑。〔众〕万岁万岁万万岁。〔黄门〕众官各陈所知。依次奏闻。〔末〕臣李纲诚惶诚恐。稽首顿首。谨奏陛下。</p><p>【双鸂■〈氵束鸟〉】虏酋肆诈百出。念一切堕其奸计。赖天命未移。当尝胆枕戈求治。内修仁外御夷。二帝不迎自至。但恨宰辅负君恩。望陛下纳臣十事。</p><p>〔外〕臣吕颐浩诚惶诚恐。谨奏陛下。</p><p>【前腔】君父値险危。时臣怎敢偷生坐视。臣滥叨军国机。敢不身先军士。报国遇有此躯。誓与贼不两立。反复虏酋情。岂可听其和议。</p><p>〔净〕臣秦桧诚惶诚恐。谨奏陛下。</p><p>【前腔】臣今谨承旨意。看南北自当分据须解忿惜争。天下自然无事。若苦生灵动师旅。胜负卒难期。必欲二圣生还。须是定其和议。</p><p>〔外〕臣王渊诚惶诚恐。谨奏陛下。</p><p>【前腔】今日裏边报驰。报贼人方腊声息。据睦州洞溪。难抵当猖狂之势。愿陛下劳睿思。卧榻侧难容假寐。倘采纳臣言。当遣将驱兵前去。</p><p>〔黄门〕圣旨道来。虏情难测。讲和未妥。秦桧所奏。中书省议了来说。加李纲为御营使。为国运筹。加吕颐浩江南东路制置使。领兵驻江宁府。以觇虏势进兵。加王渊浙东兵马大元帅。领兵剿方腊。仍赐空头诰勑。便宜行事。贼平班师之日。论功陛赏。谢恩。</p><p>【滴溜子】〔众拜〕微臣的。微臣的。荷蒙圣慈。微臣的。微臣的。感恩无地。臣滥叨枢密。小臣何敢当军机重事。仰赖天威。剿灭丑夷。</p><p>〔黄门〕圣上进大内去了。众官各散。</p><p>文谟武烈献丹宸。</p><p>武武文文佐圣人。</p><p>四海虽皆王者土。</p><p>半由天子半由臣。</p><h2 id="第七出-抵寓" tabindex="-1"><a class="header-anchor" href="#第七出-抵寓" aria-hidden="true">#</a> 第七出 抵寓</h2><p>【夜游朝】〔生小生行路上〕买棹长江离北岸。蓬转处早到江干。〔小生〕水宿风餐。名牵利绊。衣敝囊空堪叹。</p><p>〔生〕书剑催人不暂闲。三吴覊旅自秦关。〔小生〕江山处处愁边政。乡国时时梦裏还。〔生〕张兄。今已渡江。此是京口地方了。你我寻个客店住下。打听投军消息。却不是好。〔小生〕正是。呀。且喜正遇个客店。不免问声。店主人何在。〔丑〕相逢燕赵齐梁客。广接东西南北人。客官拜揖。〔生〕店主人免礼。我要赁间房子。〔丑〕有有。此间齐整。且是僻静。饭食吃我的。一日三餐。每人白银三分。房钱不要。若是自吃。锅灶便当。每人房钱一分。〔生〕这等吃你的罢。〔丑〕官人可吃饭。〔生〕方纔江头吃了。明日吃罢。你自稳便。〔丑〕是如此。〔下生〕张兄。我在此整顿行李。烦你上街打听投军事情如何。〔小生〕理会得。暂别乡兄去。还探好事来。〔虚下生自叹科〕苍天。苍天。我韩世忠离家许久。到此衣服俱尽。又未知功名何如。是好闷也。</p><p>【玉山颓】堪怜堪叹。为功名千难万难。望家乡云暗秦关。见长江水接银汉。天寒岁晚。这寂寞怎生消遣。朝暮羞无办。笑冯驩。空余长铗月中弹。〔小生上〕</p><p>【前腔】不须嗟叹。论英雄非同等闲。见如今虏犯淮安。又闻得方腊谋叛。朝廷今日呵。招军十万。遣制使王渊收选。此际欢无限。羡冯驩。免敎长铗月中弹。</p><p>韩兄。卽今方腊据睦州淸溪洞作乱。势甚猖獗。制置使王渊。奏上朝廷。卽遣王将军征剿。不日到此招军买马。你我发迹有日了。〔生〕张兄。如今衣衫俱尽。一文盘缠也无。如何是好。</p><p>迢递天涯滞此身。</p><p>此身举眼又无亲。</p><p>路贫方是眞贫也。</p><p>须信家贫不是贫。</p><h2 id="第八出-代役" tabindex="-1"><a class="header-anchor" href="#第八出-代役" aria-hidden="true">#</a> 第八出 代役</h2><p>【普贤歌】〔净上〕招商沽酒是营生。铁瓮城中旧有名。春盘美更精。新篘香又淸。若是无钱难奉命。</p><p>自家店主人是也。数日前有两个人来此投歇。小二与他断定。每日两人六分。到今半个月日。该一两多银子。每日又吃一百文长钱酒。共该二两。欠银分文不与。且无酒德。坐客都被他打散了。此人姓韩。人都唤他为泼韩。老大生事。那一个姓张的还好。趁他此时没酒。不免叫小二请他出来。要这银子。小二那裏。〔丑上〕听得东人叫。慌忙就来到。家长叫小二。有何话说。〔净〕小二。那姓韩的两个人酒饭钱该二两多银子。一厘也无。又要惹事。生意俱被他打脱了。如何是好。〔丑〕这怎了得。见今城中盖造仓廒。预备军储。每户人家出人夫搬木上仓。我家该出人夫二名。路远人少。老大难觅。里长排头就来催了。〔净〕旣有此事。须索要请他二人出来。讨这银子。此时不讨。更待何时。〔丑〕说得是。不怕他恶。这是有理的事。只是一件。话也要说巧些。他的拳头重。不是耍的。二位官人有请。</p><p>【霜天晓角】〔生上〕路贫囊罄。眼下难支应。〔小生上〕难道人离乡贱。还期身显明廷。</p><p>〔净〕二位拜揖。〔生小生〕店主人少礼。〔净〕二位。小人有句话奉吿。〔生〕有话但说不妨。</p><p>【剔银灯】〔净〕官人你半月前来吾店裏。酒饭钱算来多矣。一文不与君何意。况我要官差使费。〔合〕须知。君当见遗。愿相体休得再迟。〔生小生〕</p><p>【前腔】谢东君多蒙高谊。未偿还自惭无地。柰盘缠使尽来多日。古人云。好看千里客。万里去传名。望君家好看千里。〔合〕须知。出身有期。这早晚千金报伊。</p><p>【前腔】〔净〕你为人何其没理。开店人些须微利。你说千金报我。远水救不得近渴。见钟不打何须铸。算还咱免淘闲气。〔合〕须知。休得太痴。你是何人我是谁。有好处我难靠伊。</p><p>〔丑末扮里排上〕夫役沿门派。官差不自由。店小二。省仓老爹急等上仓。你家该二名。快去。快去。〔净〕韩官人。你说不得没钱。我如今夫差又来了。况酒饭钱也是少不得的。快见惠。要顾觅人夫要紧。〔生〕店主人。我今眞实没银子。城中有一朋友。我同里排去。烦他代顾两名人。替了你的门户。所欠向后我还何如。〔净〕如此也罢。二位。我将此二位交付与你。人夫在此二位身上。〔丑末〕客官。你旣应承。到那裏在你身上要。不是耍处。〔生〕自然。这是我的事。不劳费心。〔末〕如此公私两便。甚好。就此同行。〔净〕我不管你了。你莫再来寻我。正是闭门不管窗前月。分付梅花自主张。〔下小生〕韩兄。你城中有那个朋友。并不曾见你说起。〔生〕我初到此。识得谁。我恰纔在店主人面前不好说。你我不是无气力的。又闲在这裏。银钱又没的还他。替他挑两日米。也了得一件事。张兄。你若不肯。只做我着便了。〔小生〕原来如此。这也说不得了。〔丑〕二位到何处去寻人。〔生〕没寻处。挑米的就是我二人。方纔在店家面前不好说。我没钱与他。只得替他挑米。〔丑〕不要取笑。这如何使得。〔生〕不是取笑。这是情愿。</p><p>【前腔】叹吾侪时乖命否。欠人钱代人挑米。英雄空有成何济。笑孑然资身无计。〔合〕须知。敎人可嗤。这发迹未知在那里。</p><p>代人负米实堪羞。</p><p>空使英雄恨未休。</p><p>正是在他矮檐下。</p><p>敎人安得不低头。</p><h2 id="第九出-应募" tabindex="-1"><a class="header-anchor" href="#第九出-应募" aria-hidden="true">#</a> 第九出 应募</h2><p>【番卜算】〔外扮王渊上〕袖底握阴符。肘后悬金印。白旄黄钺统三军。两越叨藩鎭。</p><p>靑海长云暗雪山。檄书飞渡玉门关。将军自有平蛮策。不遣溪蛮疋马还。下官杭州制置使兵马大元帅王渊是也。今有方腊那厮据睦州靑溪洞谋叛。昨已奏闻圣上。勑遣下官征剿。如今兵微将寡。卜日招兵。已遣旗牌官将招军旗扯起。左右。但有投军的到来。卽忙着他进见。毋得拦阻。〔众〕领钧旨。</p><p>【一翦梅】〔生上〕辕门旗帜飐红云。闻说招军。欲往投军。〔小生上〕生平壮志未能伸。同往军门。报効军门。</p><p>张兄。此间已是王将军营寨。不免央把门军士报入。多少是好。〔生央军士诨科外〕着他进来。〔生小生见外科外〕你是那裏人氏。姓甚名谁。从实说来。</p><p>【一封书】〔生〕吾乡是古秦。住延安砂石村。吾年齿二旬。韩世忠情敢隐。列国藩侯传代远。骑射兵书曾讨论。〔合〕拜辕门。投健军。望乞收留敢惜身。</p><p>〔外〕那一个姓甚名谁。那裏人氏。从实说来。</p><p>【前腔】〔小生〕容张俊叩陈。是秦州版籍民。因时世变迍。涉江淮来此郡。擒狐射雁随身技。虎略龙韬曾预闻。〔合前〕</p><p>【前腔】〔外〕吾今领大军。向淸溪讨叛臣。当此际用人。遇良材难弃隐。军政司。取新军册过来。上了韩世忠名姓。〔众〕领钧旨。〔外〕看他魁梧雄伟非凡类。斩将搴旗定出羣。那韩世忠在辕门。掌骑军。克敌成功奏圣君。</p><p>〔外〕韩世忠。你与我掌管二千铁骑。不须远离。只在铃阁之下听候。你若不负我委托。日后自有重用。〔生〕领钧旨。〔外〕那张俊。此时朝廷用人之际。我单与你一角文书。赴朝廷行在。必有重用你处。卽宜速去。〔小生〕领钧旨。</p><p>英雄自古识英雄。</p><p>伯乐经过冀北空。</p><p>今日得君提拔起。</p><p>免敎人在污泥中。</p><h2 id="第十出-勉承" tabindex="-1"><a class="header-anchor" href="#第十出-勉承" aria-hidden="true">#</a> 第十出 勉承</h2><p>【鹊桥仙】〔旦上〕更残灯暗。梦回衾冷。曙鼓邻鸡相应。起来小步立天街。正见晓星光耿。</p><p>〔蝶恋花〕钟送黄昏鸡报晓。昏晓相催。世事何时了。万恨千愁人易老。任教绣户生芳草。靑楼歌舞春风好。我自无缘。应惹傍人笑。粉褪香消空懊恼。此心一点凭谁道。奴家虽欲从良。恨未落籍。今当新正元旦。当去府中贺朔。只得梳洗前去。赛多娇。取妆盒儿来。〔丑上〕宝剑卖与烈士。红粉赠与佳人。姐姐恭喜。〔旦〕贱人何喜。〔丑〕姐姐一向懒梳妆打扮。今且喜梳洗又早。想是要寻个姐夫。却不是恭喜。〔旦〕贱人休胡说。今日正月初一日。该去府中贺朔。这是官身。如何不早去。〔丑〕原来如此。姐姐请梳洗。</p><p>【二犯江儿水】〔旦梳洗科〕慵临靑镜。这几时慵临靑镜。妆奁尘暗生。叹粉消琼玉。胭悴红英。〔丑〕姐姐。你带根钗儿。〔旦〕凤头金谁去整。蝉翼恨凋零。春山画未成。〔丑〕姐姐。你终日愁怨。敢是为伤春如此。〔旦〕非是伤春。〔丑〕莫不是有一个人在你心上。〔旦〕不为风情。〔丑〕姐姐。你却是为何。〔旦〕也只是厌莺花常咽哽。飞花荡萍。我是飞花荡萍。家宜室庆。常自想家宜室庆。那明月中弄琼箫双凤飞。</p><p>〔丑〕姐姐旣是官身。也该早些儿去。〔旦〕</p><p>【前腔】官身催并。听得道官身催并。心寒肉颤惊。论从来妇女。不出门庭。羞杀我贱身躯如浪梗。薄命已生成。中心自不平。任酒醉银筝。花满蓬瀛。那裏是我终身归落境。〔丑〕姐姐。鸡鸣了。去罢。〔旦〕赛多娇。你闭上了门。我去就来。〔丑闭门下旦〕呀。眞个鸡鸣了。晓鸡乱鸣。四下里晓鸡乱鸣。官衙承应。不免去官衙承应。又怎禁袜儿凉霜路泠。</p><p>妇人不合街前走。</p><p>争柰官差不自由。</p><h2 id="第十一出-奇遇" tabindex="-1"><a class="header-anchor" href="#第十一出-奇遇" aria-hidden="true">#</a> 第十一出 奇遇</h2><p>【步步娇】〔生上〕万里鹏程心何壮。羞杀千人长。须知执戟郞。灭楚封齐。勋业如翻掌。我岂健儿行。此身拟画在凌烟上。</p><p>剑拂秋霜气吐龙。千夫岂可困英雄。大江一夜风雷起。方辨人间蛇与龙。自家蒙王将军收用。叫我掌管二千铁骑军。意在重用。未知向后何如。今日是元旦。不免早去伺候。迤逦行来。天色上早。且在这廊庑下少睡片时。多少是好。〔做睡科〕</p><p>【前腔】〔旦上〕贺朔公庭披星往。离却平康巷。无人路更长。城暗乌啼晓雾横。江涨街滑渍寒霜。鞋弓袜小行不上。</p><p>奴家行了多时。进得城来。天尙未明。呀。早到府前。且到廊庑下少坐片时。〔做惊见科〕</p><p>【太师引】自惊慌。何物狰狞状。諕得我神魂荡漾。听鼾齁似啸风声响。急抽身走出门房。战笃速偷睛凝望。分明是班子山君模样。心中想。这裏是府廊。那裏有南山白额兽中王。</p><p>【前腔】幸他敛爪垂头眠石上。早是奴行来未忙。想着他殿头地上霜威壮。又难同当道豺狼。若是他醒时相撞。便有那东海君也难无恙。天微亮。人来在外厢。待我与他众人说。堤防惊醒兽中王。</p><p>【字字双】〔丑贴旦扮妓女上〕高髻云鬟宫样妆。停当。短身窄袖素罗裳。时样。摇摇摆摆到街坊。来幌。进门先要脱鞋忙。脚胀。</p><p>迤逦行来。早到府前。呀。梁一姐。你来得能早。〔旦〕王四姐。朱二妈。不可进去。廊下不知是那裏来的一只大虫。睡在那裏。〔丑贴〕阿呀。吓杀我也。你看远远的几个军士来了。你与他说知。着他进去。</p><p>【前腔】〔净末扮军士上〕大剑长鎗耀日光。明晃。顶盔贯甲赛金刚。雄壮。关粮接赏气昂昂。欢畅。出征发马见阎王。猴样。</p><p>你我军健是也。今日元旦。府裏磕头去。呀。姐儿们。元帅升厅未曾。〔旦〕尙未升厅。长官们。府廊下一只大虫蹲卧在彼。列位进去。须要仔细。〔众〕那裏有这事。想是那个没瘠觔的。见你来的早。假装虎吓你哩。〔旦〕呀。不是取笑。见睡在那裏。你不信去看。〔众〕在那裏。〔旦指科〕兀的不是。〔众看惊科末喊〕一个人怎么说是虎。〔旦背云〕我恰纔得仔细分明是虎。怎么如今是人。呀。我知道了。王四姐。我来得早了些。着了些寒。心裏不快起来。要家去。倘或点名。烦你代我应声。回来相谢千万。〔贴〕我知道了。将军不下马。各自奔前程。〔齐下旦蹴醒生科生〕你是谁家女子。推醒我则甚。〔旦〕官人。奴家有句话问官人。此间往来不便。请到前面甘露寺裏奉吿。〔生〕贤姐。平日不曾相识。有何说话。〔旦〕请到那裏。自有说话。〔生〕如此请行。离却元戎府。〔旦〕同来般若门。官人万福。〔生〕贤姐有礼。多蒙贤姐相邀到此。不知有何见谕。〔旦〕奴家斗胆。请问官人高姓何名。先乡何处。〔生〕小生姓韩。名世忠。陕西延安人也。〔旦〕再请问尊翁令堂在否。乞恕琐渎。幸明见谕。〔生〕旣蒙见询。贤姐听禀。</p><p>【玉交枝】辱卿问访。我行藏言之可伤。身孤命蹇亲双丧。〔旦〕官人娶妻未曾。〔生〕家贫未娶妻房。〔旦〕为何充此军伍。〔生〕銮舆闻说南渡江。金兵越寇多搔嚷。为功名前来水乡。愿投军期为上将。</p><p>【前腔】〔旦〕他言辞雄爽。转双眸睛流电光。虎头燕额封侯相。将来岂是寻常。奴家趁此寒微之时。与他结为夫妇。后来庶几有托。〔转身向生科〕寒家今住在平康。敢劳玉趾亲临降。〔生〕多蒙见招。不知贤姐有何说话。〔旦〕并无甚说话。为新正君留客乡。备椒花聊消旅况。</p><p>官人。奴家住京口平康巷第三家便是。妾有金钗一枝。碎银些须。权且表意。休嫌亵渎。望官人到寓所。脱换衣帽卽来。妾先到家奉候。莫使奴家久等。乃见邂逅至情。〔生〕谨当奉命。敢问贤姐高姓。〔旦〕奴家姓梁。止母亲在家。并无兄妹。望乞早临。〔生〕梁贤姐请先行。小生随后便至。</p><p>邂逅相逢意觉浓。</p><p>新正行幸遇英雄。</p><p>有缘千里能相会。</p><p>无缘对面不相逢。</p><h2 id="第十二出-就婚" tabindex="-1"><a class="header-anchor" href="#第十二出-就婚" aria-hidden="true">#</a> 第十二出 就婚</h2><p>【生查子】〔旦上〕偶尔遇英贤。意气相留恋。倘得效于飞。遂却生平愿。</p><p>奴家今早府中贺朔。分明见一虎蹲卧廊下。及至天明看时。却是一卒。见他意气轩昂。语言雄爽。表表一丈夫。非同小可。奴家当此时不结纳他。日后峥嵘。怎得相近。却不是错过了。却纔与他银物。着他换衣帽到我家来。我曾留意与他。料他必来。我先与母亲说知。谅能相从。转东过西。早到家下。母亲有请。</p><p>【前腔】〔老旦上〕佳气入新年。柏叶春杯满。〔丑上〕香放后园梅。识得东风面。</p><p>〔老旦〕我儿。你去贺朔。回来何早。〔旦〕母亲。孩儿有一事奉禀。〔老旦〕孩儿道来。</p><p>【懒画眉】披星行至府衙前。谯鼓初停欲曙天。忽逢猛兽枕廊眠。鼾齁听似风雷转。吓得胆战心惊不自全。</p><p>〔老旦〕是甚么东西。〔旦〕是一只大虫。〔老旦〕呀。府衙裏大虫是那裏来的。不曾吓着你。后来怎么。</p><p>【前腔】〔旦〕众人来看府廊前。不是虎。〔老旦〕却是甚么。〔旦〕原来是凛凛英雄一少年。〔老旦〕我儿。敢是你去的早。天暗错看了。〔旦〕我看了又看。分明是虎。却不知怎的向后是人。娘。我想来当初汉高祖在芒砀山中。所居之地。有云气在上。刘知远微时。五色蛇钻他七窍。帝王将相。俱有灵异。想是他元神今自梦中还。此人甚非凡类。异日必然拜将封侯。我呵甘为他妇奴之愿。怎肯倚户从人献笑姸。</p><p>〔老旦〕我儿。你曾问他是那裏人。娶妻未曾。〔旦〕他是陕西延安人氏。父母俱亡。妻亦未娶。见投军在王元帅麾下。〔老旦〕阿呀。孩儿。你差了也。</p><p>【前腔】孩儿今且听吾言。你的终身我暮年。穷军何必恁留连。看你年芳貌美眞堪羡。少甚么贵客豪门结好缘。</p><p>〔旦〕母亲。你说那裏话。人不可貌相。海水不可斗量。你说我不知事。我一双眼睛颇知好歹。此人日后非王卽侯。决不是常人。我一心要嫁他。〔老旦〕这寃家。我虽许你从良。终不然嫁个穷军。〔旦〕母亲。你不许我嫁他。我翦了头发。去做尼姑。你也不许。〔老旦〕呀。这妮子怎生这等直傲。这是你终身事。怎不从长计议。也不管他是军是匠。与我几百两银子。许你嫁他。〔旦〕就说一文也无。定要嫁他。〔丑〕母亲。我有一言。</p><p>【前腔】婚姻男女本由天。岂不闻月下老之事乎。千里姻缘着线牵。古来儿大母难专。母亲。姐姐性气不好。有些好歹。那时悔之晚矣。不如成就随他愿。〔老旦〕一个大穷怎么好。〔丑〕母亲。你若这等说。一千也不成。到如今莫话无钱话有缘。</p><p>〔老旦〕旣然如此。赛多娇把家裏年酒节菜。收拾齐备。待我那封侯的姐夫来。〔生上〕</p><p>【步蟾宫】穷途好事来新岁。蓝桥偶遇神仙。钗头金凤是良缘。何幸佳人缱绻。</p><p>腊后复阳春。否极还须泰。金屋有婵娟。相见还相爱。自家偶遇一妓女。赠我金凤银子。约我到他家去。虽是好意。但大丈夫不当失身可贱之人。若假此消遣旅怀亦可。此人姓梁。想陈公良配之语。应此亦未可知。我且去看。那壁厢立着一个使女。待我问他一声。大姐。你家姓梁么。〔丑〕我家姓梁。官人莫非是韩官人。〔生〕正是。〔丑〕请裏面来。姐姐在家等候多时了。姐姐。韩官人来了。〔生相见科〕妈妈贤姐拜揖。〔老旦旦〕官人万福。〔老旦〕韩官人。小女年方二八。虽在门户。素愿从良。适见官人。英雄俊伟。意欲仰托终身。未知官人意下如何。〔生〕小生江湖沦落。囊箧萧然。深媿蒹葭。实难倚玉。〔老旦〕韩官人。老身半丝儿红线也不敢需索。只今元旦大吉良辰。已备杯酒。为官人合卺。赛多娇取酒过来。</p><p>【梁州序】〔老旦奠天地递酒科〕靑阳纔至。鸿钧初转。就暖条风轻软。辰良景媚。好将合卺杯传。但愿你伯鸾高节。德耀贞良。瓜瓞多蕃蔓。老身当暮景。得安然。始识吾儿络秀贤。〔合〕花烛夜。笙歌院。乘龙女壻人争羡。看喜气蔼门阑。</p><p>【前腔】〔生递酒科〕孤身囊罄。千山家远。何幸娘行垂眷。器非坦腹。深惭漫驻丝鞭。谁道有妆台玉镜。孔雀金屛。始见嫦娥面。红丝无一缕。荷姻联。始识丘山苗母贤。〔合前〕</p><p>【前腔】〔旦奠拜天地拜老旦拜生〕叩苍穹配合良缘。谢萱堂俯从奴愿。喜英豪不弃。辱成姻眷。他本是魁梧李靖。奇表陶谦。我自非无见。他年持节钺。珥貂蝉。始识东邻骐骥贤。〔合前〕</p><p>【前腔】〔丑递酒拜〕武陵溪偶泛渔舩。天台路喜逢仙眷。看香翻舞袖。酒淹歌扇。知你是华阳玉女。盛世仙郞。满却今生愿。双双归昼锦。永团圆。始识沙哥崔嫂贤。〔合前〕</p><p>【节节高】〔众〕雕盘袅篆烟。爇龙涎。柳摇台榭东风软。江梅绽。彩燕翻。生盘荐。胡桃鹓鸽红炉暖。铜龙玉漏冰澌浅。〔合〕莫把闲愁忆故乡。室家欢庆眞亲眷。</p><p>【前腔】金杯玉手传。酒如泉。羊羔麟脯罗华宴。人欢忭。情爱怜。心留恋。朱帏翠幙春情绻。金花银烛春光炫。〔合前〕</p><p>【余音】新春新景开新宴。喜新人共驾彩鸾。看取新年乐事绵。</p><p>〔旦〕我今为良家妇。志愿足矣。曾许下南海香愿。满月后行。赛多娇。凡进香所用收拾下。〔丑〕理会得。</p><p>烛影摇红夜色浓。</p><p>凤和鸾协两心同。</p><p>今宵剩把银缸照。</p><p>犹恐相逢是梦中。</p><h2 id="第十三出-计遣" tabindex="-1"><a class="header-anchor" href="#第十三出-计遣" aria-hidden="true">#</a> 第十三出 计遣</h2><p>〔净扮店主人上〕自家买卖甚小。近日龁剌颇大。明明白日鬼迷。明明靑天雨下。自家京口店主人便是。今年买卖不济。又撞见个陕西人姓韩的来住下。三四两银子酒饭钱。只替我挑了两日官米。其余一厘不见。因他在梁大妈家做女壻。我累次取讨不得。他丈母昨日着使女来请我。想是要还我银子。须索走一遭去。迤逦行来。此间就是。待我叫一声。有人在么。</p><p>【霜天晓角】〔老旦上〕吾家爱女。何故将他嫁。〔丑上〕只是那时见错。撞来眞是寃家。</p><p>〔老旦〕赛多娇。你请那店家。如何不见来。〔丑〕外面有人叫。想是他来了。呀。是店主人来了。我家母亲久等多时。请裏面坐。〔净〕妈妈拜揖。〔老旦〕店主人少礼。〔净〕大妈呼唤小子。想是还我银子。特来拜领。〔老旦〕这个得在。我有件事奉议。我女儿没主张。平白地招了那韩家光棍。倩吃倩穿。一些好歹高低不知。没奈何寃家不得离眼。我今烦你街坊上寻几个老的小的。到我家讨利钱房钱柴米钱嚷闹。待我在他面前恨生怨死。语言讪他。他是个不好性子的人。肉身不安。使性出去。却不是好。帐目银子还你。另外白银二两奉谢。心下如何。〔净〕这事不难。到其间不要霸短。〔老旦〕一言旣出。怎么说谎。〔净〕我就来。〔下老旦〕赛多娇。你叫那穷神出来。我说你劝他。自然知趣。〔丑〕也是。韩姐夫。母亲有请。</p><p>【前腔】〔生上〕天涯人去。心意劳牵挂。非是轻怜重惜。受恩深处为家。〔老旦〕</p><p>贤壻。我女儿南海进香。多时不见回家。好生放他不下。家中诸事缺少。负欠又多。如之奈何。〔生〕小壻做客日久。囊无一文。未能供赡。稍待日后。有些好处。决不负恩。重当图报。〔老旦〕贤壻可知道是好。只是眼下难过。你岂不知。我衣衫首饰。都典卖尽了。今日柴无一根。米无一粒。如何是好。天。〔哭介〕</p><p>【泣颜回】说起泪如麻。怨无夫无子无家。银钱谁假。这连朝柴米无些。房钱欠他。又连年利债盘来大。也知咱无计难支。空怜我有女如花。</p><p>〔丑〕母亲。过不得日子。大家商量。只恁虀糟怎的。</p><p>【前腔】听咱。何必恁嗟呀。思吾家子母做事全差。非聋非哑。不安排些子生涯。那母亲呵。爱钱是他。至亲情都只为无钱罢。不须嗔妈妈多言。且宁耐姐姐回家。</p><p>〔众扮讨债人上〕受人之托。必当终人之事。梁大妈央你我假妆讨债的。到他家吵嚷。意欲赶那韩泼出去。你我不免去走一遭。转湾抹角。此间就是。待我叫一声。有人么。〔老旦〕外面是谁叫。〔丑〕待我去看。〔众〕</p><p>【前腔】丫丫。你是大妈家。〔丑〕便是。母亲。讨债的来了。〔众〕大妈请作揖。你好忒没理。利钱怎不还咱。你居吾大厦。讨房钱月月磨牙。油盐米茶。不还钱休怪我登门骂。你今朝有靠东床。再休题推托妈妈。</p><p>〔老旦〕列位老官人小官人。这两月家下实是不足。少待几日送来。〔众介〕不听你。你家赚钱的嫁了人。银钱从那裏来。不管你借当与我去。〔丑〕列位不必破言。我家也是有头脸的。〔众嚷介〕谁是没头脸的。莫闲话。不与银子。打铺在你家睡。〔老旦〕列位且去。明日送来。极迟不过后日。〔众〕不去。有了方去。〔丑〕没奈何列位再宽一日。定然不敢再迟。〔末〕老官也罢。我们也去。明日不送来。再作区处。正是欠钱如管辖。还了两平交。〔众下老旦〕姐夫。人口重大。日子正多。女儿又不见来。如何是好。</p><p>【前腔】〔生〕知他。只恁假喧哗。敎人羞惭满面殊失光华。语言敲打。怎当他俐齿伶牙。〔丑〕姐夫休怪我母亲。〔生〕吾难怪他。大丈夫怎肯居人下。料咱们别在今朝。〔丑〕姐夫。你那裏去。母亲虽有句把言语。姐姐不曾恼着你。你怎么把他恩爱都忘了。〔生〕怎忘我恩爱浑家。</p><p>〔丑〕姐夫。这裏是家。还往何处去。〔生〕大丈夫四海为家。那裏不去了。怎肯受你家眉高眼低。干言湿语。你姐姐来家时。与我多多拜上。说我韩世忠不乘驷马。不握兵符。誓不还家。〔丑〕妈妈。姐夫要去求功名去哩。〔老旦〕贤壻。待我女儿回家去也罢。〔生〕岳母在上。穷军女壻。打搅府上多时。少待此行。觅得一官半职。卽来补报。就此拜别。〔老旦〕姐夫此去。非王卽侯。</p><p>心去意难留。</p><p>留下结寃仇。</p><p>早知不是伴。</p><p>何必远相投。</p><h2 id="第十四出-惜别" tabindex="-1"><a class="header-anchor" href="#第十四出-惜别" aria-hidden="true">#</a> 第十四出 惜别</h2><p>【月云高】〔旦行路上〕绿阴村径。撩人好光景。勖惨离人思。好鸟声相应。别后慈颜。叹衰年苦孤影。得与杰士成佳偶。人愿天从阿幸。丈夫呵。你是奋翼飞天陶士行。正是对泣牛衣王仲卿。</p><p>奴家为母亲年老。夫壻新婚。往南海进香了愿。今日回来。早到京口家乡了。呀。远远望见一人。好是丈夫模样。待我行向前去试看。〔虚下〕</p><p>【前腔】〔生上〕山明云静。淸和夏初景。柳外花飞雪。撩乱人愁病。我那娘子进香未回。他娘千方百计生发我出门。怪杀薄幸靑楼。这无情旧行径。只是一件。割我荆妻爱。甚日峥嵘重整。我欲学那投笔封侯班仲升。岂不是立志题桥马长卿。</p><p>〔旦上相见科〕呀。那壁厢是我丈夫。〔生〕呀。那壁厢是娘子。娘子。你回来了。〔旦〕官人。我回来了。你为何在此闲行。〔生〕娘子。一言难尽。听我吿诉。你那母亲呵。</p><p>【忆多娇】他情狠绝。把奸计设。炎凉态度难尽说。只要我离却伊家心方悦。〔旦〕官人。你却怎么。〔生〕我怎肯依株守穴。</p><p>〔旦〕苦也。我那母亲。怎么做这等事来。有了女儿。就有女壻。终不然我不回家了。</p><p>【前腔】你言苦切。我喉欲咽。到底娼家情毒绝。将我夫妻轻分拆也。难遽轻别。难遽轻别。再作商量议说。</p><p>官人且到家裏。我自有处。〔生〕卑人无再回之理。我曾与赛多娇说。待你姐姐回家。千万拜上。我韩世忠。不乘驷马。不握兵符。决不回家。天假良缘。在此相遇。就此拜别。待卑人有一官半职。夫妻相会。未为迟也。〔旦〕官人旣欲要去干办前程。我怎肯作儿女子态。留恋官人。只是到家中取些衣装盘费与官人去。〔生〕多谢娘子厚情。卑人身边尙有些须。聊可盘纒。决然无颜再回。〔旦〕官人旣不肯回去。奴家余剩白金数两。簪珥两件。官人收置作日费。还有衣衫一二件。可留作御寒之具。〔生〕娘子深恩厚德。何以为报。卑人更有一言奉吿。人生事变不常。此去功名。未知如何。娘子回去。须顺你母亲心意。寻个终身。不可自把靑春担搁。我韩世忠心下也安。〔旦〕官人说那裏话。岂不闻一与之醮。终身不改。贱妾虽路柳墙花。自知非云情水性。官人此去。富贵到手。别娶名门。妾一闻知。有死而已。〔作悲科生〕娘子不须烦恼。旣有此意待卑人。卑人之心。惟天可表。但此行实难为情。就此拜别。〔作悲科〕</p><p>【■〈斗外斵内〉黑麻】吾此去知伊镜鸾影缺。无可奈功名暂时有别。能遂志。倘成业。锦制征袍。卽归故国。〔合〕钗分袂拆。相看泪滴血。镂骨铭心。难忘厚德。</p><p>【前腔】〔旦〕迈世人豪。冲霄气节。专指望兹行建功立业。须奋发。早飞越。万里鹏程。羡君健翮。〔合〕钗分袂拆。相看泪滴血。富贵之时。还知念妾。</p><p>〔生〕娘子。你我坚心自持。不可有背。争奈天色晚来。不能久话。好伤情也。</p><p>分开鸳侣情难舍。</p><p>握手临岐恨未平。</p><p>相思相见知何日。</p><p>此时此夜难为情。</p><h2 id="第十五出-受职" tabindex="-1"><a class="header-anchor" href="#第十五出-受职" aria-hidden="true">#</a> 第十五出 受职</h2><p>【赏宫花】〔外扮王渊戎衣上〕英雄俊髦。羡长城。钦尔曹。为国求良将。旣得肯相抛。璞内已知和氏玉。军中原有霍嫖姚。</p><p>辕门旭日映旌旗。海上云飞走檄书。已得淮阴眞国士。管教项羽帐前诛。下官蒙圣上拜为浙东兵马大元帅。深愧溪蛮未灭。有负天宠。且喜得一军姓韩名世忠。此人风骨伟岸。目瞬如电。英雄俊爽。必非常人。昨日管门军士报来。说此人酒醉晚归。城门已闭。被他用臂膊一靠。城门木开两段。我想此人两臂有千斤之力。更兼武艺精熟。乃万人敌也。见今我营中缺少先锋。非此人不可。昨已遣将佐奏闻。封他为武节郞。掌先锋印。已蒙圣旨准下。叫军士。与我请韩世忠来。道元帅已奏闻。封你为武节郞。挂先锋印。速到中军受职。〔众〕领钧旨。〔下介生上〕</p><p>【前腔】萍踪乱飘。恨风波平地高。幸见嫦娥面。眷爱意难消。谁信燕子楼中张盼盼。也知麒麟阁上霍嫖姚。</p><p>姻缘嗟复断。功名恨尙难。出门卽有碍。谁谓天地宽。自家旅邸中得谐佳偶。幸出望外。谁想那鸨子可恶。因他女儿去进香。就生暗遣不容之意。不想得遇着娘子。慰我好言。赠我银物。身虽暂别。心实萦牵。今日无事。不免到帅府裏打听征方腊消息。走一遭去。〔众上〕呀。韩先锋恰好来了。〔众作报介〕韩官人。元帅着我等报请。元帅昨遣将佐奏闻。封官人为武节郞。挂先锋印。喜钱不敢要。你我是旧同僚。不可作模样。看顾看顾何如。〔生〕那有此事。〔众〕眞实。元帅升帐久等。〔军士报请介生〕韩世忠叩头。〔外〕韩将军请起。下官昨已奏准圣上。封汝为武节郞。挂先锋印。叫军士。取冠服印剑来。韩将军请冠带了拜阙。</p><p>【降黄龙】〔生冠带拜阙介〕仰荷神尧。葑菲无遗。策名廊庙。〔转身拜外〕韩世忠草茅鄙人。为元帅执鞭坠镫。已自庆幸。今又辱名郞职。印挂先锋。恐有负所举也。衔恩罔极。当效力前驱。尽忠图报。还叨。庙谟帏算。指顾处悉平岩岛。愿元戎召下星门。檄飞须早。</p><p>〔外递酒介〕先锋请飮三杯。</p><p>【前腔】英豪。受命皇朝。万里长城。赖伊非小。此时龙蛇莫辨。値狐鼠潜窥。犬羊纷扰。须敎。奋威扬武。马到处荡平岩岛。嘱先锋席卷长驱。渡江须早。</p><p>【降黄龙滚】〔众合〕辕门列宝刀。虎帐罗花帽。鲲化蛟腾。平地风雷瀑。〔合〕金章紫诰。黄旄皂纛。淸潮海。建伟勋。酬廊庙。</p><p>【前腔】金镫动地摇。铁骑催山倒。妖避魔藏。杀气腾江峤。〔合前〕</p><p>【尾声】昨朝逆旅遗人笑。岂料今朝荣耀。看取报主酬恩莫惮劳。</p><p>荐举恩私厚莫酬。</p><p>知君谈笑觅封侯。</p><p>正是千军容易得。</p><p>果然一将最难求。</p><h2 id="第十六出-从征" tabindex="-1"><a class="header-anchor" href="#第十六出-从征" aria-hidden="true">#</a> 第十六出 从征</h2><p>【喜相逢】〔旦上〕良人去也。何时驷马还家。想英姿豪气。岂为人下。</p><p>莫笑他为卒。男儿暂时屈。蛟龙得云雨。岂是池中物。奴家招得延安韩世忠为壻。此人豪迈不羣。颇惬奴意。岂料母亲作恶。忿怒辞去。那日幸得在城外相会。订盟而别。今寄居府前。他虽不来家。我时常衣服银钱飮食不缺。昨闻人说。卽日要征方腊。未知眞否。倘有此事。收拾些盘纒衣装送去。赛多娇那裏。〔丑上〕来了。有情人去远。无日不相思。姐姐呼唤我怎的。〔旦〕我闻得人说。你姐夫要征方腊去。你去打听个消息来。报我知道。〔丑〕理会得。</p><p>【小蓬莱】〔生冠带领众上〕忆昔布衣别去。今朝衣锦还家。朱轮皂盖。宝刀银印。绣帽宫花。</p><p>下官蒙王元帅荐拔。此恩何报。左右。此是我家门首了。〔丑惊报介〕姐姐。金鼓旗号到我门首。一位官人来了。〔旦〕是谁。〔丑〕不知是谁。待我再看。呀。姐姐。是姐夫。戴着纱帽。穿着圆领。进门来了。〔旦迎介〕官人。你怎生这等服色。却是那裏来的。〔生〕吿知娘子。昨蒙王元帅保奏。封我为武节郞之职。挂先锋印。卽今去征方腊。我特回家拜辞令堂娘子前去。〔丑〕母亲有请。</p><p>【海棠春】〔老旦上〕喜鹊噪檐牙。好事来门下。</p><p>我儿。你在这裏和谁说话。〔旦〕母亲恭喜。你女壻做官了。〔老旦〕那个。〔旦〕韩官人。〔老旦〕那有此事。〔旦〕见在堂前。请你相见。〔老旦〕呀。姐夫恭喜。你做官了。向日怎么使性子。去了再不来家。一向不知在何处。老身好生放心不下。〔生〕只在府前。〔丑〕不要提罢。我到惶恐。〔老旦〕姐夫是何职任。请问。</p><p>【雁鱼锦】〔生〕烟尘四处今未宁。岂无端叛贼生奸横。吾主寄帅臣专阃命。荐吾授先锋领将驱兵。职叨居武节。虽荣贵思任匪轻。也应知博得个不负玄才举。索把那妖氛此行扫净。</p><p>〔老旦〕姐夫却是眞喜。不知起兵何处。征甚么人。〔生〕</p><p>【前腔】前征。水国山城。捣妖民方腊。睦州蛮境。〔老旦〕姐夫几时准行。〔生〕兵车戒整。暂归来报与新承命。〔老旦〕姐夫今日身荣。切莫忘我儿女。〔生〕怎忘却甘露订盟。怎忘却军门遇卿。怎忘却合新正。取酒过来。深佩领。瑶觞捧拜谢萱庭。娘子奉此杯。更贺娘行此满觥。我这裏深惭毛义微官廪。那些个少可酬云英逆旅情。</p><p>〔众捧盔甲上〕袍绣簪花裁蜀锦。甲穿金锁扣■〈犭唐〉猊。禀先锋。元帅差小的们送袍铠在此。请先锋起兵。〔生〕我知道了。多禀上元帅。说世忠卽时就行。〔众〕领钧旨。将军不下马。各自奔前程。〔下〕</p><p>【前腔】〔老旦对旦介〕他行。为你愁增。怎拚得新婚。忽地分鸾镜。你可相留缓住几日。叙慰夫妻恩爱私情。〔旦〕怎说这话。酒已完备。请韩官人贺喜饯行便了。</p><p>杯敬酒介〕持杯特敬。愿君今去。纵铁骑横行铁岭。伫看咱门楣杜广登台鼎。更羡我弱质文君识长卿。〔生〕娘子。我欲少留。奈国事不容迟滞。如何是好。〔旦〕官人。你差了也。</p><p>【前腔】风霆。迅疾将军令。兵机事岂容子女相眷恋迟梗。况为臣委身须当忘私。无劳念奴离别轻。赛多娇取酒过来。我奉饯官人一杯。〔旦奉酒介〕愿你摧强用武摅忠胆。更须要出奇行正靑海京伫望功成。〔生〕擒贼之日。卽当驰报。〔旦〕官人又差道了。捷书不必通家信。露布先须达帝京。</p><p>〔老旦〕姐夫。我只是舍你不得。〔丑〕穷军如何舍他不得。〔老旦〕休记旧话。</p><p>【前腔】〔生〕岳母休咽哽。也知咱难株守室庭。事业在兹行。看昆吾挥斩尽魑魅鲲鲸。那时节归来喜生。那时节再图个家庆。〔众旗号上介〕三吴羽檄飞来急。一令将军促去忙。禀先锋。元帅将令急候吉时起兵。〔生〕旣如此。岳母娘子就此拜别。辞别去未容停。但看鎗尖直指淸溪境。叛贼须敎一扫平。</p><p>〔旦〕赛多娇。我家不比往日。乃是官宦人家了。等闲不可开门。〔丑〕是如此。</p><p>昆玉石中藏</p><p>肉眼谁能识。</p><p>眼望旌捷旗。</p><p>耳听好消息。</p><h2 id="第十七出-灭丑" tabindex="-1"><a class="header-anchor" href="#第十七出-灭丑" aria-hidden="true">#</a> 第十七出 灭丑</h2><p>【水底鱼儿】〔净方腊丑方天定定光和尙末吕师囊〕十二天神。如来佛世尊。神兵到处。闻者卽消魂。</p><p>〔净〕左右。将大队人马摆开阵势。那壁厢宋兵到来。好生对敌。〔众〕领钧旨。</p><p>【前腔】〔生领兵上〕方腊妖民。欺凌敢领军。天兵到此。鬼魅卽潜形。</p><p>〔生〕大小三军。那壁厢是方腊营垒。射住阵角。擂鼓挑战。〔众〕领钧旨。〔净丑交战生鞭打方天定下吕师囊又战鎗刺下定光和尙又战鎗刺下净败下生〕众军校扎住营。不许擅动。待我自去捉那贼来。〔众〕领钧旨。〔生赶下〕饶他走上焰磨天。脚下腾云追赶上。</p><p>【扑灯蛾】〔方腊败走上〕可怜百万兵。可怜百万兵。一朝尽皆丧。惟余此一身。敎我何方投向也。回头远望。见一人步拈长鎗。分明是追咱模样。怎支当。将身且在草中藏。</p><p>【前腔】〔生持鎗赶上〕分明见贼徒。分明见贼徒。盘山过溪港。如何转眼间。不见妖民形像也。心中自想。这深山无房舍园墙。料潜身林丛草莽。把长鎗。草中搜索自难藏。</p><p>〔生捉住净介〕叫军士绑了。解赴大营去。〔众〕领钧旨。</p><p>正是</p><p>射人先射马。</p><p>擒贼先擒王。</p><h2 id="第十八出-酬功" tabindex="-1"><a class="header-anchor" href="#第十八出-酬功" aria-hidden="true">#</a> 第十八出 酬功</h2><p>【凤凰阁】〔外扮王渊上〕洞蛮不轨。百万王师过濲水。先锋已得虎侯痴。呼吸风雷谁敢■〈扌互〉。这回看取扫净帮源洞溪。</p><p>锦袍灿灿辕门列。金印累累肘后悬。好将三尺淸风剑。撑住东南半壁天。下官奉命前来剿征方腊。虽则手下雄兵猛将。似虎如彪。怎如韩世忠骁勇英雄。绝伦盖世。已封为前步先锋。领二千铁骑前去。这回荡平洞溪。擒斩叛贼。料一举万全矣。昨遣探子前去打探消息。不见回报。左右。探子到时。急令来见。〔众〕领钧旨。〔探子上报介〕这场好厮杀也。</p><p>【北黄锺醉花阴】杀气砯砰撼山岭。蔽天日旌旗荡影。人猛烈。马飞腾。号令风生。直杀到淸溪境。两只脚不留停。报报报径奔辕门来报禀。</p><p>〔外〕探子来了也。看他精神多抖搜。喜气动容颜。要知端的事。惟听口中言。那探子喘气定了。慢慢的从头试说一遍。</p><p>【喜迁莺】〔探子〕谁似俺先锋英勇。恰便似降神霄黑杀天丁。朱缨乱撒在盔顶。看了他甲挂■〈犭唐〉猊金雁翎。看驰骋。明晃晃鎗横玉蟒。赤律律马跨金睛。</p><p>〔外〕短甲随身袖袄齐。金丸雉尾紧相随。两脚赛过追风马。肩上横担令字旗。那阵上那员将出马。俺先锋怎生相持。喘息定了。再说一遍。</p><p>【出队子】〔探子〕我则见南安王刀当顶。怎如俺韩先锋武艺精。恶狠狠叫杀似雷鸣。冷飕飕鞭飞如电影。那南安王躱不及。一鞭打于马下。骨吐吐鲜红如水倾。</p><p>〔外〕号令肃秋霜。戈矛晃太阳。先锋谁得似。眞是个中强。鞭打死方天定。更有何人出马。再说一遍。</p><p>【刮地风】〔探子〕俺先锋挺着鎗垓心相待等。吕枢密拍马来迎。两阵上金鼓连天震。恰便是风卷雷霆。这一个紫金鎗鬼怕神惊。那一个方天戟掣电飞星。踅个过。打个转。就见输赢。那吕枢密难架撑。俺先锋鎗下无情。双举手看的心窝正。飕的来蟒穿心搠透明。</p><p>〔外〕鞭打南安王。鎗刺吕枢密。贼将虽已诛。方腊无消息。俺先锋杀到甚么去处。叛贼的营垒军马。却是怎生。仔细再说一遍。</p><p>【四门子】〔探子〕俺先锋怒重重火向心头迸。纵龙驹追过岭。砍倒他旗。躧乱他营。十万兵那个逃得命。恁地也强。眞个也能。一匹马。一条鎗。直杀入贼巢深境。</p><p>〔外〕百万败残兵。尽解犀皮甲。功业已垂成。须是擒方腊。韩先锋旣杀过乌龟岭。已是淸溪洞了。未知擒得方腊未曾。探子再说一遍。</p><p>【古水仙子】〔探子〕俺那先锋呵到来到到恁赛城。来来来了个佛子英雄元觉僧。他他他鎗挑了如来。又又又简丢了方晟。杀杀杀直杀的血成河尸积岭。见见见冲天焰烧了宫庭。去去去那方腊岭后逃生命。俺俺俺俺先锋随后劳跟定。擘脑揪活捉入大军营。</p><p>〔外〕我这双眼睛看定了他。眞是个万人敌。端的是好喜也。那探子。赏你两甁酒十斤肉。免你一个月打差。后营中歇息去。〔探子〕谢元帅。</p><p>【尾声】万里蛮烟恁纵横盛。赖将军一躧而平。今日是好喜也。我则见昼无兵夜罢警。</p><p>【神仗儿】〔生众绑方腊上〕班师回骑。班师回骑。贼擒兵溃。山野欢声沸。都在凯歌声裏。〔合〕飞捷报。莫延迟。飞捷报。莫延迟。</p><p>〔众〕禀先锋。已到大营辕门外了。〔生〕左右通报。〔相见介外〕韩将军。闻知方腊被擒。平定溪洞。功高当世。勇冠三军。可贺可贺。〔生〕末将托朝廷洪福。元帅虎威。侥幸成功。不足挂齿。〔外〕此皆将军大功。定当保奏。方腊捉在何处。〔生〕见在辕门外。专候军令。〔外〕拿他进来。〔众押方腊跪见介外〕方腊贼徒。亦本山野草民。何敢反叛。僭称伪号。谋为不轨。将囚车封了。械送朝廷。韩将军。下官备一杯酒。幷酒器数件。为将军酬劳贺功。左右取酒过来。</p><p>【大和佛】平定三州歼厥魁。功勋盖世奇。封侯拜爵。钟鼎姓名题。这几件金玉酒罇彛。聊且赠特为酬劳莫辞推。〔生〕</p><p>【前腔】叛贼猖狂残庶黎。天兵当剿夷。朝廷福庇。元帅播雄威。小将有何为。敢叨受宝玉多般酒尊彛。</p><p>〔外〕韩将军。长者赐少者不可辞。理当收下。〔生〕小将多辱元帅提拔。又蒙辱赐金宝。却之不恭。受之有愧。尙当致身图报。〔外〕军士们。拔了营寨。整顿旗旛。奏凯回军。</p><p>【双声子】〔众〕凯歌调。凯歌调。齐奏出昆阳利。得胜令。得胜令。齐唱着幷州喜。归辔缓。归辔缓。骄马嘶。骄马嘶。看万民相庆。牛酒相携。</p><p>【前腔】人情爽。人情爽。行路在春风裏。人意乐。人意乐。归路羡家乡美。图爵赏。图爵赏。封妻子。封妻子。喜太平重见。脱却戎衣。</p><p>领将驱兵海上来。</p><p>斩妖缚魅贼巢摧。</p><p>喜孜孜鞭敲金镫响。</p><p>笑盈盈齐唱凯歌回。</p><h2 id="第十九出-得嗣" tabindex="-1"><a class="header-anchor" href="#第十九出-得嗣" aria-hidden="true">#</a> 第十九出 得嗣</h2><p>【谒金门】〔老旦上〕光景骤。渐觉罗衣寒透。笑采黄花盈把嗅。问渠谁个瘦。〔旦上〕喜诞麟儿神授。看取凯旋功奏。多办好香焚宝兽。谢天相庇佑。</p><p>〔老旦〕老景孀居无后嗣。幸今有女是门楣。〔旦〕知他是个奇男子。不斩楼兰誓不归。母亲万福。〔老旦〕孩儿道来。且喜你招得韩姐夫。他旣身荣。今又生个儿子。却不是双喜。韩氏有后。你身有托矣。但韩姐夫去后。不知他胜负若何。〔旦〕吿覆母亲得知。昨日军中遣来报道。屡战屡捷。方腊已擒。今班师临朝复命。不日就到家了。〔老旦〕如此谢天。可喜可喜。</p><p>【风入松】镜中白雪已蒙头。叹桑楡时候。幸然有女能相守。又喜得英雄为偶。但只虑凄凉画楼。悔敎去觅封侯。</p><p>【前腔】〔旦〕淮阴国士岂凡流。羡功成唾手。飞驰靑海擒强寇。羞儿女闺中厮守。当此际兵戈未休。看谈笑觅封侯。</p><p>【得胜令】〔生上〕玉辔鸣驺。导引旛幢列碧油。凯旋奏入凤凰楼。叨爵赏。衣紫腰金笑敝裘。</p><p>〔众〕禀爷。车驾到本府门首了。〔生进见介〕岳母请拜。〔阮郞归〕罗衫宠赐茜红新。深惭受国恩。〔老旦〕森森画戟列朱门。东床有贵人。〔生〕夫人请拜。当逆旅。得相亲。情眞感是眞。〔旦〕喜儿今诞玉麒麟。终身托有君。〔生〕谢天地。且喜生个儿子。夫人抱出来我看看。〔旦〕赛多娇。抱小公子出来见韩老爷。〔丑抱公子上介〕老爷。公子在此。〔生看介〕且喜好个儿子。夫人。我与他取个名字。叫做韩彦直罢。〔旦〕子生父命之以名。正理。赛多娇抱进去。不可惊吓了他。〔丑抱下老旦〕姐夫。恭喜大捷。不知加何官职。〔生〕蒙问。王元帅见门婿有功。赏赐许多金玉酒器在此。取过来与太太看。〔老旦〕那都是金玉的。仔细收了。〔生〕申奏朝廷。升门壻为浙江宣抚使。鄜延路总管平寇将军之职。夫人亦有诰命。封为夫人。勑赐还家。〔老旦旦〕如此可喜可贺。〔旦〕赛多娇。唤女乐出来。与老爷磕头。〔贴扮女乐上〕舞低杨柳楼心月。歌罢桃花扇底风。老爷磕头。〔生〕夫人。这是那裏的。〔旦〕吿知相公。相公今日位高望重。妾身讨得这两个供奉相公。〔生〕如此多谢。他两个唤做甚名字。〔旦〕唤做金莺玉燕。〔生〕甚好。</p><p>【五供养】〔老旦递酒介〕荡氛平寇。功重朝廷。威鎭三川。承恩加紫绶。贺捷捧金瓯。〔生〕何辞尊赐。奈蜗量不胜杯酒。〔旦〕金莺玉燕。奉你爷一杯酒。〔贴旦捧酒跪介〕愿老爷千岁。〔起介〕霓裳呈妙舞。新曲按凉州。〔旦〕老爷请进三爵。位至三公。福全遐寿。</p><p>【前腔】〔旦递酒介〕玉壶香透。瑶斝频斟。琥珀光浮。喜看登帅府。绝胜步瀛洲。〔生〕此杯免飮。负娘行情厚。〔众奉酒介〕桃叶持檀板。菱角擘箜篌。老爷夫人同进此爵。紫诰加封。白头相守。</p><p>〔小卒捧书上〕三耳麻鞋万字巾。名称健步似飞云。羽书急报勤王事。来到将军帅府门。此间韩将军府门首。门上人快通报。道外面有报紧急军情事的在此。〔众〕禀爷。外面有报紧急军情军健到此。不敢放入。候爷军令。〔生〕着他进来。夫人岳母请少避。〔老旦旦下卒进见介生〕那汉子是那裏的。有何紧急军情。〔卒〕小的是承宣张爷差来的。有书在此。〔生〕接上书来看。</p><p>【驻马听】〔生拆书看介〕书寄韩侯。逆贼苗刘构叛谋。将王渊杀害。胁太后临朝。废高帝居休。东宫冲幼实堪忧。宦官康履皆枭首。今日朝廷呵。垒卵之秋。望提兵早至平江相候。</p><p>张俊顿首大宣抚使韩将军乡丈麾下。呀。元来如此。却不痛杀我也。左右。取酒过来。〔生酬酒介〕苍天苍天。朝廷有此大故。恩相有此大变。我韩世忠誓不与此贼共立。天。若不斩此贼。有如此酒。那汉子。此系朝廷紧急军情。作急回报你张爷去。道我不写书。星夜起兵来也。左右。取五两银子赏他作盘费。快回去。〔众取银子递卒接银拜介〕谢爷赏。已报韩将军。去复张都督。〔下老旦旦上〕相公。适来报甚事的。〔生〕夫人。适间我秦州张伯英寄书来。道苗傅刘正彦在朝作乱。废高宗皇上。胁制六宫。太后临朝。又将我恩相王渊杀害。意在谋篡。约我勤王。正欲与夫人计议。我欲夫人以入觐太后为名。二贼见我宅眷在朝。他定有书招我协助。我阳为应诺。阴修战具。我来彼决不疑。出其不意。此贼可擒矣。不知夫人意下如何。〔旦〕相公。为臣死忠。为子死孝。古今大义。今君父有难。岂可坐视。卽当致身报国。奴知此事不宜迟滞。就当拜别母亲起程。金莺玉燕随我去。留赛多娇在家伏侍母亲。〔老旦悲介〕我儿。你去了。我家中靠谁。</p><p>【江儿水】叹我无依倚只恁愁。赖伊夫妇看衰朽。谁知母子今分首。萧条举目无亲旧。〔旦〕母亲且自宽怀宁候。若要团圆。除是荡平贼寇。</p><p>【前腔】〔生〕不是轻离别为国忧。〔老旦〕姐夫此去几时回来。〔生〕扫淸君侧方回首。夫人。你留心入觐皇王后。娘儿未可徒厮守。〔旦〕相公。我报主素心持久。就裏乘机。谅彼难逃吾彀。</p><p>〔生〕军士们。你与我点齐队伍。整率旗鎗。在东门外候我到卽行。〔众〕领钧旨。〔生〕夫人。我今从陆路先行。你别岳母往水路速去。</p><p>望断山程共水程。</p><p>倚门不必泪盈盈。</p><p>此行管取淸君侧。</p><p>单听春雷响一声。</p><h2 id="第二十出-决计" tabindex="-1"><a class="header-anchor" href="#第二十出-决计" aria-hidden="true">#</a> 第二十出 决计</h2><p>【六么令】〔老外扮吕颐浩上〕苗刘贼党。肆凶残横乱朝纲。忍看社稷遽倾亡。心耿耿。泪双双。一天愁锁眉峯两。</p><p>【前腔】〔末扮张俊上〕中心劳攘。正金兵越寇猖狂。又遭祸变起萧墙。飞羽檄。诏勤王。腹心先去苗刘党。</p><p>【前腔】〔小生扮张浚上〕中原板荡。又那堪逆贼猖狂。摧陵殿陛实堪伤。锄逆党。正纲常。这回须是韩公往。</p><p>〔小生末〕枢相拜揖。〔外〕二位大人拜揖。二位大人。苗刘二贼。妄行杀戮。擅自废立。谋为不轨。大逆不道。为臣子者。闻之酸鼻。奈何。〔末〕枢相侍御大人。俊将起兵讨贼。兵微将寡。力不能支。此须枢相运筹。侍郞大人济以经术。毋惊动乘舆。庶几克济。为臣子者。言之至此。眞为痛心。〔作悲介小生〕承宣大人。旣为人臣。卽当捐躯赴难。岂敢坐视偷生。浚若得断贼臣头。以安殿陛。虽粉骨碎身。在所不恤。枢相素有威望。大事非枢相莫能断。〔外〕老朽何敢当此重任。惟望二位协力相助。二贼可擒。殿陛可安。更须勤王之师。早至为妙。〔末〕下官已有书约韩宣抚去了。此人忠勇异常。可付大事。彼若到来。此事必办。〔外〕宣抚言之极当。〔小校上介〕传檄昨差来瀚海。回程今又到平江。小的到韩爷处下书。韩爷正排家宴。见书恸哭。卽以酒酬地。言誓不与此贼共戴天。又说不必写回书。卽时起兵来也。〔末〕二位老大人。韩公之来必矣。叫小校。辕门外望着韩爷来。卽忙通报。</p><p>【前腔】〔生领兵上〕书传海上。起三军进发平江。兼程克日赴勤王。锄叛逆。定家邦。酬恩报主当兹往。</p><p>〔小校〕兵到平江大营了。〔生〕左右通报。〔小校报介张迎见请入拜介外〕生不愿封万户侯。但愿一识韩荆州。〔生〕淳化功名推许国。磻溪功业重西周。〔小生〕何幸得逢淮海士。〔生〕岂期重见曲江俦。〔末〕渡江共作勤王者。〔生〕咸佩兵符铸虎头。老枢相。朝廷遭此大变。虽得张伯英书来。未知顚末。望枢密见教一番。〔外〕请坐奉吿。</p><p>【刮鼔令】那苗傅呵。他为世将郞。恃勋逞横强。那刘正彦呵。为平剧盗功高赏薄。又妬王渊登庙廊。杀害堕冠裳。无端废休当今主上。协储君太后坐朝堂。〔生〕还有人同谋么。〔外〕有世修吴湛佐强梁。</p><p>【前腔】〔生〕闻公说颇详。敎我怒塡胸痛断肠。最苦是乘舆遭变。恩相无辜被杀伤。〔外〕我虑此贼恐有他虞。如之奈何。〔生〕闻取券自堤防。因知可无他虞别恙。〔外〕此去功可必胜乎。〔生〕兴兵讨逆理之常。管敎他狐鼠尽皆亡。</p><p>【前腔】〔末〕余心自忖量。那贼臣在天子傍。欲击鼠还须怜器。事急须知生祸殃。我前日有一心腹人。预遣到他行。甘言诱伊同谋贼党。他安心多是不堤防。好从容筹划克钱塘。</p><p>【前腔】〔小生〕吾知贼势强。据兵符挟庙廊。此去兵微将寡。贼觇军声未肯降。我有铁衣郞。分君二千添威助壮。应知贼党自摧戕。看将军再整旧家邦。</p><p>驱兵领将施威武。</p><p>讨逆除奸救危主。</p><p>笑他燕雀正嘻嘻。</p><p>不知门外韩擒虎。</p><h2 id="第二十一出-乞恩" tabindex="-1"><a class="header-anchor" href="#第二十一出-乞恩" aria-hidden="true">#</a> 第二十一出 乞恩</h2><p>〔丑净扮苗刘上丑〕统制当朝位已尊。此心不足为何因。〔净〕今朝身命俱难保。却悔当初错用心。〔丑〕刘大人。我当初闻说韩世忠海上陷没。因此上放心做了这事。又着吴湛王世修那厮赞成。谁知韩世忠见在。如今领兵勤王。望钱塘进发。如何是好。</p><p>【赛观音】恨无端。思无计。事到此须知悔迟。实指望移天转日。岂料今朝。祸迫怎支持。</p><p>〔净〕苗大人。我有一计在此。〔丑〕何计</p><p>【前腔】〔净〕省愁烦。听详细。我这裏可见放着他妻共儿。假安慰修书将去。他岂不聪明。他若害我。我害他妻子。几肉笼鸡有翅也难飞。</p><p>〔丑〕刘大人。你我见识儿浅。已是错做了。今番不可再错。我和你到朱仆射处请教他去。我看此人似有你我一二分意。就是韩世忠也听他说。〔净〕如此可就此同行。左右。摆头踏朱府裏去。正是病危胡服药。事急乱投师。此间便是。左右通报。</p><p>【四国朝】〔外扮朱胜非上〕君父艰危日。正人臣扼腕时。</p><p>下官尙书仆射朱胜非是也。迩者皇上南渡。家国陵夷。又値苗刘二贼。妄行废杀。下官孤力无助。不能翦除。勤王之师。又不见至。怎生是好。〔众〕禀爷得知。苗刘二统制在外求见。〔外〕呀。此贼来有甚事相吿。〔丑净入见跪介外〕二位统制为何行这个礼。〔丑禀〕恩相在上。废主立幼杀大臣之事。原非我二人本意。都是吴湛王世修勒逼做的。今日韩将军来要擒我二人。望恩相救拔。定有厚报。〔净〕下官有一言奉吿。韩将军夫人公子在此。下官欲写一书去。见得我等供养在此。他岂不知我的意思好歹。他顾恋妻子。定无意前来。此计恩相筹度何如。〔外〕这事不可。你拘留他妻子。分明是挟他。倘恼了他。下官也难解。我有一言。不知二位听否。〔丑净〕谨听教。</p><p>【人月圆】〔外〕他忠烈性坚砺如金石。那顾妻子成抛弃。不如好好施恩义。具鞍马衣装早送归。为君计。请睿圣还朝。庶掩前非。</p><p>【前腔】〔丑〕恩相此言正合着吾之意。要彼回军须如是。将他妻子还他去。岂不念恩私把我摧。承君诲。将鞍马衣装。早送回归。</p><p>多谢教言。就此拜别。容当叩谢。〔下外笑介〕可喜可喜。我只道二贼胸中实有经纬。原来无计。梁夫人公子此去。韩将军前来。二贼死无葬身之地矣。</p><p>堪笑凶徒好太痴。</p><p>送归妻子岂相宜。</p><p>今朝送佛归灵塔。</p><p>明日头颅手内提。</p><h2 id="第二十二出-宠赐" tabindex="-1"><a class="header-anchor" href="#第二十二出-宠赐" aria-hidden="true">#</a> 第二十二出 宠赐</h2><p>〔老旦扮隆佑太后上〕家国摧残祸乱频。此行何事苦多迍。好将传示勤王者。急早兴师斩叛臣。自家隆佑太后是也。近因金兵入寇。家国凋残。二帝蒙尘。天子南渡。所遭不幸。一至于此。岂期苗刘二贼。乘机作乱。妄行废立。肆杀无辜。苦何极也。赖得韩太尉兵来。二贼丧胆。已复天子明辟。今具鞍马送他妻子回去。料无他虞。此不幸中之一幸耳。昨中使宣梁氏。嘱付他促太尉早来。更惬吾愿。宫官。梁氏到来有宣。〔众〕领旨。</p><p>【唐多令】〔旦朝衣上〕凶逆肆奸欺。家邦受祸危。勤王消息竟迟迟。目断碧云天际。辞殿陛。好凄其。</p><p>万户伤心生野烟。百官何日更朝天。可怜君父多危难。专望将军解倒悬。今日苗刘二贼具鞍马送我回归。又蒙太后宣召。须索面见太后走遭。我想此时是何时也。</p><p>【桂枝香】人情汹溃。朝纲倾敝。怎能勾天潢内激起颓波。大道中翦除荆棘。敎人可悲。敎人可悲。渍衣血泪。塡胸寃气。丈夫呵。岂宜迟。早向尧天外。擎回舜日西。</p><p>行来已到午门外了。不免径入。</p><p>【前腔】银河欲曙。金门初启。转过了太液池头。却早是未央宫裏。忙修容整衣。修容整衣。向螭头拜跪。中宫千岁。〔太后〕赐卿平身上殿。〔旦〕启黄扉。何幸膺天宠。深惭弱婢儿。</p><p>臣妾韩世忠妻梁氏诚惶顿首。今苗傅刘正彦遣人送臣妾归。又蒙召旨。谨候命下。〔太后〕夫人。你夫妇忠义。朕心颇知。但此行早促将军勤王。速淸殿陛。家国大幸。宫官取金盒茶叶来。〔宫官领旨下复上介〕制得内宫金凤盒。采来谷雨小龙团。奏娘娘。金盒茶叶在此。〔太后〕夫人。此物赐卿路途消渴。〔旦〕臣妾过蒙恩赉。不胜荣幸。愿陛下千岁。〔太后〕夫人听我道来。</p><p>【醉扶归】想韩公英勇谁能比。我皇家倾■〈土巳〉更凭谁。愿传言太尉莫延迟。早兴师讨逆淸岩陛。我朝朝泪眼望旌旗。你回归是必还留意。</p><p>【前腔】〔旦〕念孤忠自许酬天日。这王家忧戚更关谁。我兹行岂是避艰危。促儿夫早办勤王计。那凶徒已自怯无为。愿宸衷不必常愁泣。</p><p>臣妾就此拜辞陛下。旬日之间。管教贼徒授首。毋劳圣虑。臣妾言之至此。不胜悲怆。〔太后〕卿夫妇忠良。古今无比。虽爵赏荐加。未得为报。但卿此去。我孤身无倚。受制贼徒。如何是好。〔作悲介〕</p><p>【长拍】涉历危时。涉历危时。遭逢乱世。又怎禁覆番天地。萧墙祸起。会铜驼已杂荆篱。故国已成非。又怎禁恶狠狠贼臣攘臂。苦杀咸阳兵火乱。那见王师拓地飞。不由人心胆每惊疑。韩将军。又未知你肯怜我宗社陵夷。</p><p>【短拍】〔旦〕睿圣还朝。睿圣还朝。奸骄屛气。这中兴机会须知。陛下莫忧疑。管取洗天兵到。一扫净荡烟浮翳。从此奠安宗社。欣指日拜贺丹墀。</p><p>【∈余∈文∈】〔后下旦出丑净具鞍马迎上介〕鞍马衣装俱准备。今朝特送远行人。〔丑净见旦跪介〕苗</p><p>傅刘正彦谨候夫人台驾。送鞍马人夫在此。望夫人于将军前美言宽宥我二人。当结草衔环。〔旦〕二位请起。我见将军。自有道理。</p><p>靑骢皂盖紫霓旌。</p><p>特送夫人事远行。</p><p>为人莫作亏心事。</p><p>何必遑遑自吃惊。</p><h2 id="第二十三出-道逢" tabindex="-1"><a class="header-anchor" href="#第二十三出-道逢" aria-hidden="true">#</a> 第二十三出 道逢</h2><p>〔生上〕旭日辕门鼓角鸣。勤王兵马出江城。只存一点丹心在。虎穴龙潭掉臂行。下官赴阙勤王。大小三军。与我整率前去。至秀州来报。〔众〕领钧旨。〔生〕</p><p>【北新水令】统三军星火赴勤王。贯长虹寸心偏壮。贼臣谋叛逆。君相被摧伤恨塞愁肠。恨塞愁肠。对东风倍凄怆。</p><p>【南步步娇】〔小生扮公子同旦骑马上〕陌上春归风光爽。日暖游丝扬。风轻柳絮狂。驿路山程。马足车尘瀼。回首好悲伤。看九重宫阙烟霾障。</p><p>〔旦〕左右。打了中火。急忙趱行。〔众〕领钧旨。〔下〕</p><p>【北折桂令】〔生上〕走双旌飞卷龙光。叠鼓鸣笳。掣剑横鎗。凭着俺数组豼貅。胸藏龙虎。血染豺狼。只俺这运神机奇行正往。那怕他恣横行马壮人强。离却平江。进取钱塘。好振军威。再整朝纲。〔下〕</p><p>【南江儿水】〔旦上〕缓纵靑骢骑。迢迢去路长。山花零落增惆怅。望前途不见勤王将。恨家乡久别萱堂养。无耐两般劳攘。〔众〕禀上夫人。传说韩爷军马已离平江了。急绾丝缰。料此会在秀州江上。〔下〕</p><p>【北雁儿落带过得胜令】〔生〕我只待要破长风驾海航。只待要开大道锄荆莽。只待要拨云烟显太阳。只待要正纲纪诛妖妄。呀。只俺这忠愤塞穹苍。血泪洒空江。愁逐征云惨。心随去路长。鹰扬。杀气有三千丈。强梁。管敎他今朝剑下亡。</p><p>〔众〕禀爷。到秀州地方了。〔生〕传令安营。大小三军。不许擅离队伍。仔细关防。有事卽忙通报。〔众〕领钧旨。〔旦上〕左右。你看前面是那裏军兵来了。</p><p>【南侥侥令】漫天尘土暗。动地鼓鼙扬。想是勤王兵和将。须是向辕门寻问访。</p><p>〔众〕领钧旨。〔小卒做问回报相见介〕</p><p>【北收江南】〔生〕呀。你缘何只恁不忠呵。遂私自出钱塘。又不知怎生了太后共吾皇。更兼贼子那行藏。却有何计量。凭甚人主张。须敎从头逐件说其详。</p><p>〔旦〕二贼闻相公兵来。甚是慌惧。已请皇上复辟。备鞍马送我。太后叮咛。教我促将军速淸岩陛。</p><p>【南园林好】朱仆射存心颇良。苗刘贼谋为不臧。遣苗翊临平相抗。你趋行在。可堤防。趋行在。可堤防。</p><p>〔生〕夫人言之有理。我今称病不行。治造攻城之具。然后起兵。那苗翊等乳臭小儿。乃敢敌我。</p><p>【北沽美酒带太平令】他奸狡心太不良。俺忠烈性岂寻常。本是万火坚金百炼钢。那记得私情可偿。祇知有君亲恩罔极难忘。若说他乱家国肆行无状。恼得我发冲冠气满胸堂。拿住时须难轻放。试昆吾刴为泥酱。〔旦〕相公。那贼兵强将勇。不可轻敌。〔生〕我呵。你说他兵强将强。任他似虎狼。只说他望旌旗魂飞魄丧。</p><p>【意不尽尾】城狐社鼠羣为党。一鼓擒之净庙廊。办取丹心答我皇。</p><p>〔生〕夫人。着五百军校。送你子母回。我卽起兵前去。</p><p>中兴功业岂难收。</p><p>为报君王莫重忧。</p><p>此去好提三尺剑。</p><p>管敎斩取贼臣头。</p><h2 id="第二十四出-锄逆" tabindex="-1"><a class="header-anchor" href="#第二十四出-锄逆" aria-hidden="true">#</a> 第二十四出 锄逆</h2><p>【水底鱼儿】〔净丑领弓弩手上〕劲弩强弓。呼为神臂翁。马陵夹道。凭此射英雄。</p><p>〔丑〕军士们。前面兵船使来。想是韩世忠来了。此人不可轻敌。将神臂弓弩一字儿摆开。控弦而待。不容登岸。〔卒〕呀。这弓只好弹绵花。那韩将军不是戏的。不如投降。也免得费手。〔丑〕这厮长他人志气。灭自己威风。拿去砍了。〔小卒慌介丑〕刘大人且饶他。此时用人之际。若斩了他。只剩下你我二人。不好看。那壁厢来了。快将弓弩摆开。</p><p>【前腔】〔生领兵上〕白刃靑锋。光芒走电虹。阴山辽水。曾此斩雄雄。</p><p>大小三军。岸上贼兵。准备杀上岸去。〔卒〕禀爷。那岸上贼兵。准备弓弩。控弦而待。岂可轻进。〔生〕胡说。此时不进。贼笑我怯。贼势一张。卒难以破。今日我韩世忠当以死报国。大小三军。如有面不带数矢者斩。〔众〕领钧旨。〔生杀上岸净丑慌跑众捉住介〕那逆贼。你官居统制。身近台阶。朝廷有何负你。妄自废立。杀害大臣。是何道理。军士们。与我解进城去。待我奏过皇上。将二贼赴恩相墓所万剐祭奠。〔众〕领钧旨。〔生回阵〕</p><p>【刬锹儿】司徒已获临洮董。捷书先报未央宫。欢声沸泉涌。燕骄骤风。〔合〕高皇运隆。中兴可颂。君侧澄淸。太平再逢。</p><p>【前腔】苍天佑翊吾皇宋。临淮得定史安功。凌烟受恩宠。河山誓封。〔合前生〕</p><p>那解元传令将四门严守。你领刀斧手。将吴湛王世修幷二贼家眷。不分老幼。绑赴市曹处斩。此系叛逆大故。各宜小心。毋得疎虞。有犯军令。〔众〕得令。</p><p>围住前街幷后巷。</p><p>满门良贱休轻放。</p><p>饶他走上焰摩天。</p><p>随后驾云追赶上。</p><h2 id="第二十五出-归省" tabindex="-1"><a class="header-anchor" href="#第二十五出-归省" aria-hidden="true">#</a> 第二十五出 归省</h2><p>〔丑提药罐上〕若问吾家事。年来生计疎。赔钱招汉子。折本费工夫。自家为何道这句言语。我姐姐乃是出色的粉头。偶遇见韩姐夫。就看上了。定要嫁他。不上一年。做了个官。只道是好。不料苗刘作乱。把我姐姐拘禁在彼。我那妈妈想他女儿。昼夜啼哭。染病不起。想他做鸨子时。我受了他千万打骂。恨不能了。只是他今日有病。不看管他。又心上不安。只得扶他出来。劝他进些飮食汤药。也是阴隲。妈妈有请。</p><p>【夜行船】〔老旦扶病上〕万想千思儿不到。肝肠摧裂。梦魂顚倒。〔丑〕看了他憔悴形骸。忧愁像貌。天那。眞个是昏朝难保。</p><p>〔老旦〕赛多娇我儿。生受你了。〔丑〕妈妈莫说那生受的话。只愿姐姐早回。你病早愈。我今煨好了这药。煑些粥汤你吃。〔老旦〕哎也。我那裏吃得下。你看外面是甚么响。〔丑看介〕妈妈。没有甚么响。落细雨儿了。</p><p>【金索挂梧桐】〔老旦〕闲庭细雨声。永夜孤灯影。最惨离情。况复多愁病。贼臣逞横强。祸朝廷。拘禁吾儿忒不情。须知老景娘依女。我儿。嗄。未审我今朝死共生。抛双泪。眞个是心劳意攘梦魂惊。〔合〕盼杀人两眼睁睁。料难保余生命。</p><p>〔丑送粥介老旦〕我吃不下。</p><p>【前腔】〔丑〕妈妈。你聊将粥食增。还把愁烦省。年老身衰。禁不得些儿病。诸凡那惯经。况单丁。万一摧残事怎撑。那姐姐被禁呵。天怜佛保应无恙。韩姐夫此去。那鬼魅妖氛自隐形。妈妈。你当揸挣。俺姐姐终须有日到家庭。</p><p>〔合前〕妈妈。扶你睡去。明早买狗肉你吃。〔老旦〕呀。狗肉可是我吃的。〔丑〕你不吃狗肉。我小娘家许多狗肉帐是那裏的。〔老旦〕休胡说。儿别终难见。更深且去眠。〔虚下〕</p><p>【驻马听】〔小生同旦骑马上〕冉冉云旌。沙软堤平马背轻。想着前离秀水。昨过吴江。今又毗陵。不愁风餐水宿未曾经。只愁天番地覆何时定。前面是北固江城。不须前去。已归乡井。</p><p>〔众叩门介丑上〕侯门深似海。不与外人敲。是谁。呀。姐姐回家了。太太为你想出病来。几乎。太太有请。</p><p>【前腔】〔老旦上〕灵鹊喧声。帘外传呼不暂停。想是好音来报。逆贼成擒。元来我女归宁。〔哭介〕我儿你今朝若不到家庭。明朝不见娘形影。闻你被禁强臣。怎生脱得。归来乡井。</p><p>【前腔】〔旦〕比至神京。主废臣危国不宁。那奸臣闻得。太尉兵来。向仆射求生。朱仆射教他请睿皇复辟御承明。送奴归省多车乘。奴家西归。丈夫东去。至秀水相迎。料他平定。卽归乡井。</p><p>【前腔】〔小生〕离却家庭。母子相依最惨情。受此江风吹雨。野径迷烟。古驿长更。常思阿太影伶仃。此时相见眞侥幸。〔老旦〕且喜骨肉团圆。只是你父亲不得回来。放心不下。〔小生〕若说家尊。料他扫淸岩陛。定归乡井。</p><p>〔老旦〕我儿途路辛苦。赛多娇看酒。与你姐姐拂尘。</p><p>【梧桐花】〔老旦举酒介〕我年当桑楡景。只道白首相依母子命。谁期紫云得配英豪倩。只你这三月音书杳难凭。敎我万种愁怀乱不定。〔合〕今聚首。须欢庆。</p><p>【前腔】〔旦回酒介〕捧瑶觞心还省。当膝下承欢尽孝敬。岂可天涯远别孤亲影。只为国家多艰未安宁。母子相违怎得并。〔合前〕</p><p>骨肉团圆喜自亲。</p><p>银屛金屋列重裀。</p><p>满门今日叨天禄。</p><p>难道萧郞是路人。</p><h2 id="第二十六出-策勋" tabindex="-1"><a class="header-anchor" href="#第二十六出-策勋" aria-hidden="true">#</a> 第二十六出 策勋</h2><p>〔扮殿头官上〕新衫一样殿头黄。银带排方獭尾长。禁鼓五更交早直。好催承应侍君王。下官殿头官是也。今者苗刘平定。主上燕赏功臣。不免催各司祗候。承应人员那裏。〔众上〕承应人磕头。〔官〕你众人听着。今日中兴筵宴。非比等闲。各宜用心承应。那仪鸾卫司摆设何如。〔校尉〕老爹听禀。〔西江月〕卤簿驾头先设。五门五岳仪锽。衙刀班剑与旗常。白鹭绣鸾驯象。玉兔龙旗雉扇。负图金节辉煌。鸣鞭响处见君王。端拱九重天上。〔官〕是好齐整。那厨子何如。〔厨子〕老爹听禀。〔西江月〕厨子世间都有。似咱天下无双。擘麟炙鹿与蒸羊。炮凤烹龙异样。彻卓铺牲小割。五虀七醢非常。驼峯虬脯脍丝汤。纵有易牙不让。〔官〕不信你这等手段。〔厨子〕老爹要见小人手段。有两个卓盒呈样。〔官〕是好手段。那监酒。你酒何如。〔监酒〕老爹听禀。〔西江月〕白玉缸盛琥珀。紫檀榨滴琼浆。兰陵美酒郁金香。西域蒲萄佳酿。见说新丰味好。麻姑仙酝非常。玉膏桂髓世无双。端的是杜康不让。〔官〕我不信。那有这等好酒。〔监酒〕老爹若是不信。小的有两甁薄鲁奉上。〔官〕也是留着我尝。便知好歹。那教坊司本事如何。〔丑〕老爹听禀。〔西江月〕十棒轻敲画鼓。六么慢奏笙簧。翠盘舞罢紫霓裳。小玉伊川齐唱。院本内家妆束。淸平翰苑新腔。梨园杂剧擅当场。便是李龟年不让。〔官〕有这许多本事。〔丑〕老爷。他两个酒肴俱好。小的有个女儿奉唱。若是奶奶吃酸。老爹准备着一顿大棒。〔官〕休胡说。各宜用心。那壁厢黄门大人来了。〔齐下黄门上〕三殿飞云禁钥开。风从天上送香来叛臣平定中兴日。齐献君王万寿杯。下官黄门官是也。今者主上设宴。赏赉功臣。正是天上尧尊倾北斗。楼前舜乐动南熏。道犹未了。多官早到。</p><p>【金珑璁】〔生〕天街人簇拥。绛纱影裏靑骢。〔外〕长乐晓听鸣钟。〔小生〕叛臣今已矣。太平何幸重逢。〔末上〕朝北极。贺重瞳。</p><p>〔生〕列位大人。明良相遇。千载奇逢。燕会中兴。一代盛典。可贺可贺。〔众〕太平再逢。中兴重见。皆大人之赐也。〔生〕此乃主上洪福。列位大人威力。下官何能。〔众〕过谦了。此是午门外。请进朝见。〔黄门〕班齐。〔外〕</p><p>【神仗儿】〔众拜〕中兴盛会。中兴盛会。微臣遭遇。谨鞠躬拜跪。惟愿吾皇万岁歌帝德。颂巍巍。歌帝德。颂巍巍。</p><p>【前腔】〔众捧诏书上〕鸾旗前卫。鸾旗前卫。笙歌声沸。见祥云飞坠。凤诏捧来天际。封爵土。荫妻儿。封爵土。荫妻儿。</p><p>圣旨已到。跪听宣读。皇帝诏曰。迩者腥膻鼓毒。中原震荡。迁都避敌。南渡钱塘。不意仍遭内变。祸起萧墙。二凶横逆。谁其救匡。莱尔佥书枢密使吕颐浩等。尽忠国家。协力勤王。除吕颐浩为尙书右仆射。张浚为川陕诸路宣抚使。张俊为御前右军都统制。韩世忠首奋忠勇。擒获凶逆。朕之复辟。惟卿之功。除检校少保武胜昭庆节度使。领兵鎭驻江拒金兵。便宜行事。伊妻梁氏。智略之优。无愧前史。封为梁国夫人。给内中俸以报。其子韩彦直。学行俱优。除为秘书省少监。仍赐韩世忠金忠勇二字。以光旗帜。以下将士论功升赏。设宴文德殿赏贺中兴。仍准韩世忠所奏。王渊系是有功大臣。死于无辜。勑赐谕葬。录其子为殿前统制。于戏。臣子安邦除逆。固其自尽自效之忠。朝廷赐爵加封。乃其报德报功之典。惟尔恪守乃职。永绥天命。朕其嘉焉。钦哉勿替。谢恩。</p><p>【山花子】〔众呼万岁拜介〕酬功深荷君恩重。河山汉担周封。仰尧天舜日大同。草茅何幸重逢。〔合〕紫云中天门九重。扇开雉尾瞻圣容。丹墀虎拜臣礼恭。顿首山呼。愿祝华嵩。</p><p>〔黄门〕各官就席。报事官各进酒馔。</p><p>【前腔】〔众飮宴介〕大烹远自天庖贡。奇珍炮凤烹龙。五云浆光浮玉锺。宫袍醉污腥红。〔合〕喜朝廷淸平再逢。臣工相庆熙皥中。大酺天下恩泽宏。海宴河淸。物阜年丰。</p><p>〔黄门〕奏乐。</p><p>【前腔】〔奏乐毕介〕金鸡竿下。冉冉龙蛇动。萧韶一派飘。空羽干回两阶舞风。重看大定功崇。</p><p>〔合前黄门〕圣上到来。各官相庆三巨觥。</p><p>【前腔】奸骄已灭。深幸皇图巩。全叨太尉精忠。纪勋功名垂鼎钟。恩须玉券彤弓。〔黄门〕谢恩。〔众拜〕紫云中天门九重。扇开雉尾瞻圣容。丹墀虎拜臣礼恭。顿首山呼。愿祝华嵩。</p><p>〔黄门〕筵宴已毕。圣驾回宫。各官当散。</p><p>【红绣鞋】〔众出朝骑马行介〕旌旗荏冉飞空。飞空。骅骝蹀躞嘶风。嘶风。荣紫诰。醉黄封。希帝宠。重军功。欣国泰。际时雍。</p><p>【前腔】御街人散匆匆。匆匆。归途月色朦朦。朦朦。花影乱。酒香浓。歌舞队。绮罗丛。叨宴赏。喜登庸。</p><p>【十二时尾】吾王翊运隆皇宋。当此际中兴可颂。还冀中原恢复功。</p><p>大庭宴罢百官欣。</p><p>马上归来酒半醺。</p><p>宠渥优沾何以报。</p><p>须知一饭不忘君。</p><h2 id="第二十七出-虏骄" tabindex="-1"><a class="header-anchor" href="#第二十七出-虏骄" aria-hidden="true">#</a> 第二十七出 虏骄</h2><p>【点绛唇】〔净扮金兀朮上〕孙武神谋。项籍威武。谁为伍。笑俺单于。曾占中原否。</p><p>王基霸业今朝定。举鼎拔山盖世强。看俺脚尖踏踏处。犹如猛虎啖羣羊。自家大金兀朮四太子是也。勇压中华。气呑诸夏。鎗尖指处。万将消魂。马足临时。一城纳款。徽钦二帝。被咱虏入五国城中。南渡高宗。是俺驱逐临安府内。试看江北地界。是处在俺版图。今日江南此去。管教归于一统。把都儿们那裏。〔众唱金字经上净〕把都儿们。俺兵入中国。如践无人之境。你看今日已到江南。眞个是中华佛国。锦绣江山。好洒落。好洒落。天下大势已定。岂可锦衣夜行。与我整率旗旛。归去报俺单于得知。是好快活也。</p><p>【淸江引】神兵到来谁敢阻。飮马长江浒。吹嘘定鲁齐。谈笑平吴楚。看江南江北皆吾土。</p><p>〔众〕禀元帅。闻知韩元帅兵拒江岸。邀截归路。〔净笑介〕呵呵。何须记念。俺自起兵以来。谁敢与我为敌。韩世忠吾何怯哉。把都儿们擂鼓。与俺杀向前去。</p><p>【前腔】冬冬阵前喧战鼓。杀气腾江浒。秋高马似龙。弓劲人如虎。谅那个败残的宋家兵何足数。</p><p>〔净〕传令安营。此间有金山龙王庙。形势极峻。可以觇宋兵虚实。明日亲自带领轻骑。到彼登览。便知端的。</p><p>倒海摧山势若崩。</p><p>长帆大橹下江东。</p><p>雌雄胜负何须虑。</p><p>尽在登临一览中。</p><h2 id="第二十八出-家庆" tabindex="-1"><a class="header-anchor" href="#第二十八出-家庆" aria-hidden="true">#</a> 第二十八出 家庆</h2><p>【出队子】〔生领军上〕西风归路。西风归路。黄叶丹枫入画图。金戈绣袄马前呼。野外人家惊未覩。〔众〕禀爷。到京口地方了。〔生〕咫尺江城。早至故庐。〔虚下〕</p><p>【喜迁莺】〔老旦上〕秋生庭户。听砧击寒霜。蛩吟淸露。〔旦上〕慰别音书。勤王消息。那更晓夜萦虑。孤枕愁窥凉月。远梦惊回断浦。〔公子上〕专禀复。见门人来报。已进征车。〔旦〕快遣人去接。〔公子〕领慈命。〔生上见介〕咫尺江城。已是故庐。</p><p>〔生进见介〕岳母拜揖。〔老旦〕姐夫。风霜辛苦。王事贤劳。〔生〕本等。夫人拜揖。〔旦〕相公万福。相公。朝廷事体如何。〔生〕苗刘二贼。已被下官擒获。幷逆党俱斩市曹讫。朝廷肃淸。家邦无恙。主上设中兴筵宴。赏赉功臣。下官蒙升检校少保领两鎭节度使。夫人封梁国夫人。给内中俸优赏诰命在此。韩彦直授秘书省少监。赛多娇摆香案。请奶奶大老爹拜阙。〔旦公子拜阙介〕〔贺圣朝〕〔旦〕君恩似海深难报。每叨承金花紫诰。〔公子〕愿吾皇万岁。皇图巩固。万邦熙皥。〔旦〕母亲请拜。恩同天地。情犹乌鸟。敢不承颜行孝。〔公子〕老大父亲母亲请拜。愿淸时安享白头。康健画堂欢笑。〔生〕小壻无以为报。谨奉黄封一杯为岳母寿。赛多娇看酒。金莺玉燕奏乐。</p><p>【画眉序】〔生递酒介〕佳气溢天衢。藻绣轮连障朱屋。看金缸衔璧。耀流华烛。瑶斝内满捧黄封。纨扇底高歌靑玉。〔合〕今朝玳宴排家庆。何幸共沾天禄。</p><p>【前腔】〔旦递酒介〕深惭荷恩睦。九凤花冠镂金束。喜颁来天上。凤诰犀轴。霞帔羡焕烂拖朱。环佩听铿锵鸣玉。〔合前〕</p><p>【前腔】〔老旦回酒介〕西山日将没。叹我南来寡亲族。喜家门今日。有女贤淑。你识得紫塞长城。我种德蓝田双玉。〔合前〕</p><p>【前腔】〔公子奉酒介〕仙娥降西幄。乐奏宾云右仙曲。看柘枝妙舞。芙蓉裀褥。喜高堂椿茂萱长。羡满门佩金横玉。〔合前〕</p><p>【滴溜子】〔生〕谩说道。谩说道叛臣就戮。多应是。多应是朝廷有福。幸今谬膺崇禄。阃外寄兵权。推轮捧毂。受国殊恩。敢忘举足。</p><p>【鲍老催】〔旦〕相公。国危主辱。中原板荡当克复。虏酋侵扰当驱逐。忠和孝。节与义。须相勖。奇珍异味天庖餗。一饭须知恩可报。君恩似海深难掬。</p><p>【滴滴金】〔众〕金炉宝兽香馥郁。锦瑟瑶筝声断续。纤腰翠袖风翻逐。昼如春。人似玉。情爱笃。愿敎百岁欢娱足。欢娱足。画堂不夜。光生银烛。</p><p>【双声子】凌霜菊。凌霜菊。喜开遍阑干曲。蟾蜍魄。蟾蜍魄。喜高挂银河曲。罗浮绿。罗浮绿。倾千斛。倾千斛。羡侯门富贵。来夸金谷。</p><p>【尾声】中兴莫作寻常目。麟阁勋功谁可续。看取世代恩荣券垂玉</p><p>〔卒〕禀老爹。金兵沿江扎营。〔生〕传令差人过金山龙游寺治酒。约明心长老。我来与他话旧。毋得迟误。〔卒〕领钧旨。</p><p>家庆宏开玳瑁筵。</p><p>玉山醉倒月明前。</p><p>从来母贵由儿贵。</p><p>须信妻贤夫亦贤。</p><h2 id="第二十九出-计定" tabindex="-1"><a class="header-anchor" href="#第二十九出-计定" aria-hidden="true">#</a> 第二十九出 计定</h2><p>〔末头目上〕丹阳固北是吴关。画出楼台云水间。千岩烽火连沧海。两岸旌旗绕碧山。自家韩元帅麾下头目是也。我元帅差我过金山寺治酒。约明心长老话旧。迤逦行来。却早到这江头也。那听事船渡我过去。〔丑船家唱山歌上〕万里长江不断流。得停舟处且停舟。 &lt;牌&gt;我在黄芦滩畔。白苹岸头。得鱼沽酒。妻歌子讴。怎肯去浪花堆裏悲船漏。</p><p>〔歌〕世人弗识风波险。只到风波险处休。呀。长官那裏去。〔末〕渡我过金山去。〔丑〕如此请上船来。〔末〕上得这船来。是好江面。地分吴楚。形胜东南。七泽西流。万川东注。无端烟水茫茫去。不尽长江滚滚来。月碾素秋来海底。天光上下。净涵万顷玻璃。风拥雪浪卷长空。水势洴淜。怒倒千寻银璧。骊珠吐焰。鲛人出没浪花间。黄狗驾肩。霹雳鞭追江水裏。正是呑吐九区波涛阔。出纳三江地界宽。过得这天堑长江。却早到金山宝地。〔末上岸〕那听事船只在山下等。〔丑〕理会得。〔下末〕你看好座金山。脉来京岘一峯突。寺建梁陈千载开。江风四面撼波涛。屹立中流砥柱。神蟒一朝皈法旨。创为不二道场。百仞立金鳌。地势平呑三楚远。千寻浮碧玉。山光高压大江雄。浮金堂。雄跨堂。碧映丹辉。嵯嵯峨峨。云捧楼台出天上。化城阁。无边阁。涵虚阁。金铺玉砌。重重叠叠。山藏殿宇出波心。妙高台上望诸峯。点点靑螺天际小。得月亭前观大海。茫茫碧汉水边浮。僧归夜船月。咿咿哑哑。橹声摇曳坐来闻。龙出晓堂云。氤氤氲氲。岚气霏微沾袖湿。天垂四面靑。携得紫箫吹月上。榻借东轩胜。呼将白鹤渡江来。眞个是天多剩得月。果然是地少不生尘。数点渔灯。看不尽暮烟晚景。半江帆影。望断水阔天空。正是繁华今古饶中土。形胜东南有此山。此间已是方丈。待我叫一声。有人在此么。</p><p>【金字经】〔丑僧上〕我表子小名儿叫做一锭金。俊俏风流没处寻。偏称我的心。叫一声南无普陀崖大慈悲救苦难观世音。</p><p>〔末〕长老。出家人有表子。〔丑〕长官。我见你来。故意取笑。长官何来。〔末〕我是韩元帅差来的。在此治酒。请你师父话旧。〔丑〕元来如此。待我请师父出来。师父有请。</p><p>【西地锦】〔外僧上〕谁谓菩提有树。须知明镜无台。瓶中止水天心月。应未惹尘埃。</p><p>自家金山寺住持明心是也。徒弟请我。不知甚事。〔丑〕师父。韩元帅差此位长官来请你。〔末〕长老拜揖。〔外〕长官有礼。〔末〕元帅差遣小人来此治酒。少顷卽来与长老翫月叙旧。〔外〕长官请坐献茶。徒弟。快去打扫法堂。收拾斋供。去山门外迎接韩元帅到来。〔丑〕理会得。〔生上〕</p><p>【秋蕊香】秋到润州江上。红蓼黄芦白浪。小船载酒恣幽赏。谁识此行情况。</p><p>下官来此闲行。岂是我当国家多故之时。为此游乐之事。欲假此看此间形势。以为破虏之计耳。呀。早到金山了。〔众〕请爷上岸。〔与僧相见介生〕长老。久不相见。每劳尘想。〔僧〕元帅今日降临。山僧多幸。〔生〕今日天色晴明。定有好月。特来与长老坐月话旧。〔僧〕多谢。请元帅游玩片时。就到方丈请坐献茶。</p><p>【惜奴娇】皛皛长江。发岷山万里。赴海归洋。三吴地。突起鹫峯江上。眞赏。碧玉浮波。苍鹘抟风。金鳌呑浪。凝望。我则见倚天开楼阁。栋飞檐敞。</p><p>〔生〕这庙宇是何神圣。〔僧〕此是龙王庙郭璞墩。有浅水沙洲径达东岸。〔生伫望〕过此往那裏去。〔僧〕此处过去是小房。请献茶。</p><p>【前腔】〔僧〕崖房。石跨危梁。向江开竹径。小构僧房。蒲团上。且请暂闲尘鞅。道人看茶。取火来烧香。〔内应〕来了。〔僧〕蒙访。满爇沈烟。旋煑先春。聊为供养。〔生〕天色渐晚。且登览一回。却不是好。〔僧〕如此请了。披蟒。纔转上妙高台。正与海门相向。</p><p>〔生〕呀。不觉月早上了。</p><p>【鬬宝蟾】苍茫。海月流光。漾长波跳跃万条银蟒。吸靑冥风露。袂凉襟爽。追想。赋诗横丈槊。击楫誓长江。事堪伤。那异代豪华。都付水流长往。</p><p>【前腔】〔僧〕银潢。远接江光。拭靑铜净洗一天秋爽。听渔歌忽断。晚风芦港。还想。鲸飞邀月醉。猿啸引杯长。进霞觞。莫负此良宵。须放好怀欢赏。〔生〕</p><p>【锦衣香】泛月江。僧归舫。溅佛裳。鲸喷浪。张佑孙鲂。令人遐想。中泠冷溅齿牙香。消吾渴吻。涤我枯肠。待卧吹箫管上扬州。许谁豪放。呑海亭虚敞。江光四望。欲驾天风。恣游蓬阆。〔僧〕</p><p>【浆水令】头陀洞蟒蛇皈向。郭璞墩蛟龙隐藏。燃犀昔日事荒唐。风流江左。曾羡周郞。霸王业俱蒿莽。空劳铁索沈千丈。金樽罄。金樽罄。好酬佳况。银蟾坠。银蟾坠。须整归航。</p><p>【意不尽】明朝又逐红尘嚷。准备冲风破浪。帆橹旌旗蔽满江。</p><p>终日驱驰尘壤间。</p><p>欲寻幽胜且登山。</p><p>因过江上逢僧话。</p><p>偷得浮生半日闲。</p><p>〔吊场生〕左右。唤苏德解元来。〔众〕领钧旨。苏解二位将军有请。〔小生末上〕马跨征鞍将挂袍。柳梢门外月儿高。男儿未挂封侯印。腰下常悬带血刀。苏德解元听令。〔生〕苏德。此间形势。无如金山龙王庙最峻。虏必登此觇我军虚实。你可领六百骁勇军去。三百人伏庙中。三百人伏江岸。遣人于中望之。戒令闻江中鼓声。岸兵先入。庙兵继出。裏外夹攻。务要临机应变。活捉酋虏。功居第一。勿致疎虞。惹罪不贷。〔小生〕领钧旨。〔生〕解元。你将海舰尽泊金山脚下。命工锻铁。两船相连。为长绠贯一大钩。准备听用。〔末〕得令。</p><p>计就月中擒玉兔。</p><p>谋成日裏捉金乌。</p><h2 id="第三十出-寇逸" tabindex="-1"><a class="header-anchor" href="#第三十出-寇逸" aria-hidden="true">#</a> 第三十出 寇逸</h2><p>【醉太平】〔小生〕韬戈敛锋。短箭轻弓。龙王庙裏立奇功。要潜形隐踪。他来撞入牢笼洞。夹攻裏外施英勇。看他鹏翮怎抟风。管敎堕吾计中。</p><p>众军士。你三百人伏于江岸之侧。芦苇之中。着一人远望。见有虏入。擂鼓为号。三百人齐杀入庙。我庙中三百人杀出。莫教走了一个。元帅将令。不可违误。各宜小心。〔众〕谨遵将令。</p><p>【前腔】〔净领四人骑马上〕战袍血红。玉带玲珑。绝尘赤电似蛟龙。看一鞭骤风。传令往浅水沙路径上龙王庙去。龙王庙裏山形耸。长江四面皆相控。宋营虚实在我一观中。看今朝立功。</p><p>上的这山来。你看江光浩眇。山势巃嵸。四顾无人。吾好计也。把都儿们随我到庙裏来。〔众擂鼓杀上捉住二人净走下〕</p><p>【刘滚】〔小生〕果然的。果然的五骑入神堂。那玉带红袍。必为酋长。捉得此人回。定加重赏。快去擒来。莫敎轻放。传令不要走了那穿红的。快去擒来。莫敎轻放。〔下〕</p><p>【前腔】〔净慌跑上〕谁承望。谁承望庙裏伏兵藏。〔净下马复上走介〕马失遭顚。幸咱无恙。忽听喊声来。心惊胆丧。急急奔离。天罗地网。〔跑下小生领众上〕急去擒来。莫敎轻放。</p><p>〔众〕将军。那红袍玉带的已跌下马来。又被他复上马走去远了。欲再赶恐有伏兵。请钧旨定夺。〔小生〕旣如此。不必去赶。且押那厮过来。〔众押二人跪介小生〕你两个羯狗。那玉带红袍是谁。〔丑〕将军。是俺主帅四太子。俺二人是他部曲。望将军饶命。〔小生〕左右。押这厮去见元帅。正是</p><p>踏破铁鞋无觅处。</p><p>得来全不费工夫。</p><h2 id="第三十一出-女戎" tabindex="-1"><a class="header-anchor" href="#第三十一出-女戎" aria-hidden="true">#</a> 第三十一出 女戎</h2><p>【挂眞儿】〔生上〕设伏金山擒贼虏。谅非马邑机疎。〔旦上〕妙算无遗。神机莫识。看取一朝恢复。</p><p>相公万福。〔生〕夫人拜揖。夫人。昨遣苏德去金山龙王庙裏埋伏。料贼虏必来。如何这早晚尙不见回报。〔旦〕相公神机妙算。定无遗失。苏将军智勇。必能成功。不必多虑。〔小生领军士押金人上〕腰间宝剑七星文。臂上弯弓百战勋。计定金山擒丑虏。始知天上有将军。左右通报。〔众报介生〕着他进来。〔小生〕苏听参见。〔生〕苏德。金兀朮曾来么。〔小生〕元帅神算。小将领钧旨。将人两下埋伏。果有五骑入庙。当击鼓为号。裏外夹攻。活捉二贼。走了三骑。其一人红袍玉带。跌下马来。末将急上前擒捉。被他复跳上马走脱。末将审此二虏。说是金兀朮。末将未获全功。请钧旨发落。〔生怒介〕你领六百人。不能捉金酋五骑。明日金酋十万之众。怎生与他相持。慢吾军令。左右。推出辕门。斩讫报来。〔众绑小生旦〕相公明日与兀朮交战。正当用人之际。乞看妾面。且饶他这遭。况使功不如使过。着他带罪杀贼。未为不可。〔生〕旣夫人要宽宥他。放他转来。那苏德。且寄你头在项。明日交战。果能杀贼。另作区处。你听我分付。</p><p>【大迓鼓】明朝战大江。与我摆齐战舰。整率帆樯。遣兵先塞沿江港。夹攻两岸谨堤防。背水功成。伊罪可偿。</p><p>【前腔】〔小生〕蒙恩生德怎当。敢摅忠効力。用武摧强。驾长风杀入黄天荡。管敎酋虏丧长江。淝水功成。吾罪可偿。</p><p>【前腔】〔旦〕相公吾心自忖量。荆奴惭愧。屡沐恩光。欲行图报心常怏。今朝正好赴勤王。洹水功成。吾责可偿。</p><p>相公。奴家今愿从军。敢效一箭之劳。以图补报。望相公不弃。〔生〕夫人虽女流。有此忠勤。亦是难得。愿请同行。</p><p>杀气轰腾蔽太阳。</p><p>甲兵千万下长江。</p><p>木兰忠义今还见。</p><p>笑杀男儿不自强。</p><h2 id="第三十二出-酋困" tabindex="-1"><a class="header-anchor" href="#第三十二出-酋困" aria-hidden="true">#</a> 第三十二出 酋困</h2><p>【缕缕金】〔净丑兀朮龙虎大王上〕风势恶。浪头高。小船如漂瓦。魄应消。那更兵船遶。随风跳跃。安能插翅把生逃。余生料难保。</p><p>把都儿们。你看风力怒号。江涛汹涌。南人乘船。若履平地。你我不利于水。如之奈何。前面宋家兵船使来。不免上前迎敌。</p><p>【前腔】〔生旦领水兵上〕江水阔。阵云高。顺流三翼下。列千艘。杀气腾江峤。旌旗照耀。胡儿今日命难逃。君雠足相报。</p><p>〔旦〕元帅。今日之战。非比等闲。一则有长江天堑之险。二则有元帅甲兵之勇。擒之甚易。不可错过。迎还二帝。恢复中原。在此一举耳。妾亲执桴鼓。大小三军。不许轻退。违令者以军法从事。</p><p>【东瓯令】传吾令把帆拽。力战乘风为上策。催征战鼓奴亲掌。当速捣巢穴。灭胡兴宋这功业。应在此时节。</p><p>〔生〕夫人言之极当。解元等乘风杀向前去。〔两军分立介〕</p><p>【前腔】〔生〕那■〈羊蚤〉羯狗合当灭。你看汹涌江涛号怒颲。艨艟百万排千里。插翅怎飞越。投降急早省饶舌。免取颈污血。</p><p>【前腔】〔净〕吾好笑你狂说。岂不知骄勇天生当世杰。江南江北皆吾有。谁敢阻归楫。伊今要把雌雄决。看取手中铁。〔旦擂鼓两军相冲捉住龙虎大王净败下介〕</p><p>【四边静】〔生催兵赶下〕中军战鼓声轰裂。催船速排列。一字摆长蛇。首尾要相接。须图大捷。乘锐冲折。一鼓尽成擒。应将国雠雪。</p><p>【前腔】〔净慌跑上〕艨艟贯索横江截。归途阻交绝。号炮咤雷惊。戈刀电光掣。荡魂挕魄。心惊脑裂。传令急收帆。逃生港中泊。〔复跑下介生赶上〕一鼓尽成擒。应将国雠雪。</p><p>〔众〕禀爷。金兵败入港中去了。〔生〕传令把住港口。〔众〕领钧旨。〔生〕押过那厮来。〔押丑跪介生〕那羯狗。你是甚么人。〔丑〕将军。我是金兀朮女壻龙虎大王的便是。望将军饶命。〔生〕左右。将这厮送府牢固监候。〔众〕领钧旨。〔下旦〕元帅。兀朮那厮旣入囊中。可遣将督兵。水陆并进。卽成擒矣。〔生笑介〕夫人。那厮败入死港。插翅也飞不去。解元等好生督兵巡备。严加防守。彼粮尽自然成擒矣。〔众〕领钧旨。正是</p><p>不施万丈深潭计。</p><p>怎得骊龙颔下珠。</p><h2 id="第三十三出-酋伏" tabindex="-1"><a class="header-anchor" href="#第三十三出-酋伏" aria-hidden="true">#</a> 第三十三出 酋伏</h2><p>【忆秦娥】〔净领败兵上〕宋兵满目如蜂聚。长江阻绝难归去。〔众〕难归去。入地无门。上天无路。</p><p>〔净〕跨马横戈数十秋。威名赫赫震中州。〔众〕而今兵败黄天荡。你不到乌江不肯休。〔净〕把都儿们。我自起兵以来。到今二十余载。取中原百二十州。未尝败北。今日被韩世忠杀的我有家难奔。有国难投。在这死港内。裏无粮草。外无救兵。怎生是好。我有个计策。待俺请他相见。俺便做个伏低。纳款投降。他放我渡江也不见得。小把都儿。你出港口。大叫说韩营军士通报一声。俺元帅请你家元帅扳话。〔丑〕领钧旨。〔丑报生上〕传令着他出来。〔净出相见介〕韩将军。将军天朝上将。末将沙地小虏。有犯将军虎威。合该万死。但这水乡。舟楫颇非末将长技。就此成擒。将军亦不为武。愿将军施好生大德。活蝼蚁余生。假一道北还。誓不敢再犯江南。惟将军谅之。</p><p>【铧锹儿】向辕门拜倒。陈情启吿。乞怜我残兵将弱。危亡怎逃。北平败殍。欲还假道。叩英豪。求恕饶。愿岁岁贡天朝。从此休兵讲好。</p><p>【前腔】〔生〕你全不量度。眞是敎人可笑。你本是林中翼虎。云外飞鵰。旣入我樊笼圈套。怎放你迅飞号跳。觑宝刀。你头可枭。今日雪耻报皇朝。你休想穹庐醉饱。</p><p>左右。取酒过来。〔众〕领钧旨。〔下复上〕甁铸黄金凤。杯浮碧玉浆。禀爷。酒在此。〔生飮介〕万里长江战舰连。秋风杀气暗吴天。笑他李广非良将。怎放胡儿匹马还。</p><p>【前腔】〔净惊介〕看了他雄威壮貌。那更安闲洒落。不由人气淹神耗。使不的语絮言叨。韩将军。我金兀朮已服将军虎威。再不敢与将军争雌雄。较胜负。谨有所贡。乞求放还。贡名马金鞍玉埓。幷送还剽掠。求讲好。聊慰劳。倘见怜假道。后日当衔环结草。</p><p>【前腔】〔生〕听你语言顚倒。只恁不知分晓。欲求假道。贡献何劳。只须把中原复我。送二圣还朝。方讲好。卽恕饶。归来明主报。只此你生还可保。</p><p>〔净〕将军旣欲二帝还朝。须索放我归去。送还便了。若此时坚执不放。只怕胜负未可分。将军请自思之。〔生怒介〕这臊羯狗。你命悬于吾手。还这等夸口。左右取弓箭来。〔生射介〕看箭。〔净惊跑下介生〕大小三军。兀朮那厮今在死港内。谅无出路。好生把守。听吾号令。</p><p>战舰连营列几遭。</p><p>小船巡哨莫辞劳。</p><p>穽中饿虎何愁缚。</p><p>釜底穷鱼命怎逃。</p><h2 id="第三十四出-献计" tabindex="-1"><a class="header-anchor" href="#第三十四出-献计" aria-hidden="true">#</a> 第三十四出 献计</h2><p>〔丑金兵上〕我是金营头目。专管男女俘囚。有钱的饶他性命。无钱的一顿拳头。自家掌管俘囚这两日困在此间。打辣酥也没得吃。不免叫俘囚们出来。拷打一回。骗些银物。却不是好。那伙男女那裏。〔众上丑打诨点名介〕还少一名在那裏。〔扮福建人上〕口吐张仪舌。胸藏孙子机。此身沈陷穽。能说不能飞。排头作揖。〔丑〕死囚。与谁作揖。把银钱衣物来。饶你二十皮鞭。快些。〔末〕排头。我银钱都无。有一奇策。献与元帅。得出重围。有赏赐奉承一半。何如。〔丑〕你有甚奇策。说与我听。〔末〕这是机密事。私说不得。你报与元帅。自有说话。〔丑〕你莫腾那。我元帅处不是耍处。莫连累我。〔末〕不妨。见元帅自有好处。〔丑〕如此。少待元帅升帐我禀。</p><p>【珠络索】〔净上〕黄天荡裏困重围。愁似江流日几回。无计可施为。</p><p>自家被韩世忠兵困在此。争奈他足智多谋。兵强将勇。难与为敌。昨日与他扳话。要还他二帝。复他中原。纔肯放还。事到如今。则得依他。别无出计。如之奈何。〔丑〕小的禀事。〔净〕禀甚么事。〔丑〕俘囚队裏有一福建人献策。禀知。〔净〕旣有献策的。快请来。〔丑〕献策人有请。〔末〕小人叩头。〔净〕谋士有何教我。那裏人氏。〔末〕小人是福建人。姓王名智。有一得之愚。冒罪上闻。〔净〕愿闻。〔末〕此间有老鹳河故道。掘开三十里。径趋建康。用小船掂上木板铺平一船。用桨八把。凿穴安桨。无风则出。有风则止。无风他大船难动。我船疾快。仍用火箭射他箬篷。不攻自破。此为上策。〔净〕甚妙甚妙。我有眼不识好人。把都儿。取盔甲牌剑来。就拜汝为参军。功成之后。再加升赏。参军。这责任在你。任你施行。违令者斩。〔末〕将军听令。</p><p>【黄莺儿】军令敢从容。办锹锄与土笼。依他河影开淤涌。今朝起工。明朝奏功。百人一丈工齐动。笑谈中。秦淮古渡。三十里自相通。</p><p>【前腔】小棹混江龙。浪花闲便折冲。平铺土板须沉重。不须用篷。还须火攻。有风未可轻移动。穴墙中。八人摇桨。来往疾如风。</p><p>〔净〕传令不可泄漏。卽时起兵。正是</p><p>摔碎玉龙飞彩凤。</p><p>顿开金锁走蛟龙。</p><h2 id="第三十五出-虏遁" tabindex="-1"><a class="header-anchor" href="#第三十五出-虏遁" aria-hidden="true">#</a> 第三十五出 虏遁</h2><p>【上林春】〔生旦上〕封豕无遗。长江血溅昆吾刃。〔旦〕莫言唾手成擒。只恐迟留事变。鎭常多愤。</p><p>〔生〕报国丹心廿载余。燕然功业岂难图。〔旦〕相公。莫因贪看中秋月。失却盘中照乘珠。相公。这几日巡哨军兵。未见来报。不知兀朮那厮消息如何。相公不宜如此怠慢。〔生〕夫人。昨日苏德来报。兀朮那厮困极无计。只在早晚受缚。二圣可还。中原可复。吾之心愿。可卒遂矣。〔旦〕相公还要仔细上紧。只恐停留有变。〔生〕夫人。我已筹之熟矣。谅无他虞。夫人。今日仲冬天气。暖盎如春。山色江光。爽霁可爱。我与夫人驾战舰乘风巡哨走遭。〔旦〕如此甚好。〔生〕左右。将金凤甁注玉膏酒。稳放中流。高挂风帆。巡哨一回去。〔众〕领钧旨。〔生旦上船看天介〕呀。天色变了。</p><p>【香柳娘】〔生〕看彤云四合。看彤云四合。北风恁紧。江天黯淡寒生袗。见洪涛迅奔。见洪涛迅奔。怒颲击鹏鹍。狂雷鬬蛟蜃。忽飘飘雪纷。忽飘飘雪纷。长空撒银。靑山傅粉。</p><p>【前腔】〔旦〕战玉龙败甲。战玉龙败甲。漫天作阵。舞风还似杨花滚。想奴讹拜惊。蹴奴讹拜惊。卫阙泣穷薪。蓝关抱孤恨。〔生〕左右取暖酒来。共夫人飮一杯。虽不及销金帐裏飮羊羔。对此江天大雪。亦是胜赏。〔旦〕且停杯问君。且停杯问君。谁擒蔡人。骄酣不省。</p><p>〔生〕夫人言之有理。左右。将船收港。明日自有理会。〔众〕领钧旨。</p><p>【不是路】〔末走报上〕路滑泥深。冒雪辕门声喏频。〔末〕惊相问。狼奔鼠窜为何因。〔末〕吿将军。金兵夜掘洲河遁。路出金陵淮水津。〔生〕怎么这等快。〔末〕眞神迅。飞屯六合军声遁。元帅急当征进。急当征进。</p><p>【前腔】〔生〕苏德诸军。为甚高坐江营若不闻。〔末〕知他遁。调兵追战大江滨。有闽人。〔生〕闽人怎么。〔末〕敎他小船掂土平铺稳。八桨摇来风送云。他船小桨多。无风出来。我船大。无风不能移动。难征进。被他火箭飞来紧。我船五緉见火就着。只见满江中烟飞焰滚。</p><p>这事怎了。望将军早作区处。〔生〕那探子。我知道了。你自去。〔末〕请钧旨。旣已报元帅。还去覆先锋。〔下旦〕相公。吾闻智者不倍时而弃利。勇士不怯死而灭名。忠臣不先身而后君。今相公黄金横带。骋于江淮之间。不顾君上之难。非忠也。手握重兵。临事每至于畏缩。威令不行于诸军。非勇也。当取不取。倚可乘之势。弃千载之利。非智也。有此三者。可得谓之大丈夫乎。</p><p>【解三酲】〔生〕夫人。我也曾遣巡兵严加守禁。他旣开河怎不来闻。纵他谋成计就连宵遁。嗟破甑。托非人。我本待要展酬廉范云中忿。到做了计拙玉恢失雁门。吾何恨。恨只恨柙中虎兕。怎放驰奔。〔旦〕</p><p>【前腔】相公。事在军机当捷敏。兵若骄矜宜败沦。缓兵纵贼休他问。这情罪。在将军。你连樯空设横江索。他鼓噪先过建业津。吾何恨。恨只恨国家从此。多故多迍。</p><p>〔生〕你自回府中去。</p><p>【尾声】我今渡江再跨靑鬃骏。追逐金酋领大军。〔旦〕我明日到临安呵。亦有封章达圣君。</p><p>谋事在人成在天。</p><p>机缄不密是君愆。</p><p>凭吾铁骑追还得。</p><p>惊网游鱼去不还。</p><h2 id="第三十六出-褒功" tabindex="-1"><a class="header-anchor" href="#第三十六出-褒功" aria-hidden="true">#</a> 第三十六出 褒功</h2><p>〔末黄门上〕五云楼阁凤城连。花木长新日月边。三十六宫通内苑。太平天子住临安。自家黄门官是也。今日早朝时分。下官职司传达。掌受奏章。恐有奏事官员。不免在此祗候。道犹未了。奏事官早到。</p><p>【梁州序】〔旦朝服执笏上〕金兵潜遁过长江。忠恨逐波长。蛾眉淡扫整晨妆。趋凤阙。陈章疏。面君王。</p><p>夫妇有私恩。君臣有公义。私恩虽不忘。公议那可废。奴家丈夫韩世忠。虽则忠勇豪雄。只是近日有些骄奢拒谏。黄天荡兵围兀朮。已是唾手可得。他锐始怠终。徒守不攻。致使兀朮那厮凿河远遁。所谓虎兕出于柙。龟玉毁于椟中。是谁之过与。向后两宫之还。中原之复。未可卜也。奴家若隐而不奏。虽则伉俪之情全。欺匿之罪大矣。今入朝具奏。早来到午门外厢了。金莺玉燕只在此伺候。〔小旦〕理会得。〔下旦进朝黄门问介〕来者何官宅眷。所奏何事。就此披宣。</p><p>【啄木儿】〔旦朝拜介〕瞻舜日。仰尧天。顿首诚惶谨奏言。臣妾丈夫韩世忠呵。任元戎赴敌专征。冒矢石怎惜身先。谁知冠军骄侈。将兵机缓。致便吐蕃竟作坛西变。把那垂死胡儿生放还。</p><p>〔末〕圣旨道来。卿夫韩世忠。智勇双全。忠义独步。金兀朮遁去。出于不测。况胜负亦是兵家之常。非卿夫不忠于国也。</p><p>【前腔】〔旦〕成和败。虽在天。事属人谋贵万全。怎禁他鎭月淹留。这生奸长智谁愆。那时节谋施背水全军陷。到如今酿成赤壁鏖兵变。臣夫缓兵纵贼。事属不忠。军法当刑何待言。</p><p>〔黄门〕夫人请起。圣旨已知。卽有旨意出来。便见端的。</p><p>【舞霓裳】〔众捧诏书鼓乐上〕宸语叮宁下瑶天。下瑶天。鼓乐从空降。恁暄塡。恁暄塡。旗幢冉冉香风软。一纸紫泥封。劝奬忠贤。圣主仁明断。泰运从今转。看取河淸海将晏。</p><p>圣旨已到。跪听宣读。皇帝诏曰。迩者胡马飮江。大肆残虐。卿夫妇感激思奋。慷慨自期。独扼全军。往邀归路。将士听命。水陆齐攻。捷音遽闻。杀获甚众。言念忠劳。不忘嘉叹。金兀朮虽则遁去。将折兵残。气消胆丧。勋功当纪。罪何有焉。朕览梁国所奏。忠义凛然。尤见卿夫妇为国忘家之忠。韩世忠特授横海武宁安化军节度使。检校少保。充京东淮南东路宣府处置使。兼营田大使。其妻梁氏。封为两国夫人。仍彻仪卫鼓乐送两国归第。用表忠义。卿其勉焉。钦哉勿替。谢恩。</p><p>【三段子】〔旦〕谢恩。圣恩不浅。念臣劳虽微必怜。臣颜汗赦。念愚忠虽存尙悭。玉音反嘉垂恩眷。过愆赦宥无诛谴。叩谢金阶。不胜欢忭。</p><p>〔黄门〕夫人请行。</p><p>【归朝欢】〔众〕祥云拥。祥云拥。旌旗蔽天。黄金勒。天街踏遍。鸾凤和。鸾凤和。箫韶闹喧。宠渥恩深。这遭际人生罕见。始知汪洋海深还为浅。君恩浩荡天高远。从此报国忠贞益自坚。</p><p>夫忠妇义世应稀。</p><p>臣直君仁两得之。</p><p>世治朝廷多正气。</p><p>家危妇子恁嘻嘻。</p><h2 id="第三十七出-忠陷" tabindex="-1"><a class="header-anchor" href="#第三十七出-忠陷" aria-hidden="true">#</a> 第三十七出 忠陷</h2><p>【满园春】〔净秦桧上〕位正三台列上卿。恩加九锡宠光荣。四海承风。百僚拱手。威名赫盛。</p><p>下官当朝宰相秦桧是也。职掌丝纶。位居台鼎。黄麻紫诰。曾叨宫省之封。玉带金鱼。已极人臣之贵。六卿之上元老。天子之下一人。每思希固宠荣。须用谄谀以媚主上。意欲妄自尊大。还当擅威福以挟臣僚。顺吾者官升禄进。逆吾者罢职加刑。缄口须指鹿为马。专权必假鸟为鸾。吾知近日以来。岳飞韩世忠等。专事征伐。败我和议。甚是可恶。前日我假以论功升赏之名。俱除入枢府。罢其兵柄。此事已妥。昨又得金四太子蜡书云。飞兵朱仙鎭上一阵。杀得他片甲不回。身几不免。说我朝夕以和请。而飞方为河北图。必杀飞而后可。眉头一纵。计上心来。我想岳飞少事张俊为列将。一旦拔起。爵位与齐。俊常深忌之。谏议大夫万俊卨。亦常与他有怨。况二人又是我心腹。昨已遣人去请他来商议。得他二人相从。岳飞父子。死无葬身之地矣。堂候官。分付把门人。张枢密万俟谏议来时。卽来通报。〔末〕领台旨。</p><p>【宝鼎儿】〔小生丑张俊万俟卨上〕忽报相府相呼。急整鸣驺趋命。</p><p>〔丑〕枢密大人拜揖。〔小生〕谏议先生拜揖。〔小生〕谏议先生。秦丞相相邀我二人。不知有甚话说。〔丑〕枢密大人在上。秦老丞相请。必是为在朝诸老。在外大将。阻谏和议。想是为此呼唤相议。〔小生〕谏议先生。是为此相招。你我到彼。怎生答应。〔丑〕下官愚见。秦老丞相势焰烛天。炙手可热。荣辱在其掌握。必当顺其意旨。不可违逆。大人请自上裁。〔小生〕谏议先生言之极当。正合愚意。就此同行。转东过西。此间便是相府门首了。〔小生〕左右通报。〔众〕禀。张枢密万俟谏议来了。〔净〕有请。〔小生〕老丞相拜揖。〔净〕枢密先生免礼。〔小生〕下官蒙老相国呼唤。不知有何分付。〔净〕正是今因天下多事。生民涂炭。为我忧戚。特请二位高明相议。倘有见教。老夫拱听。〔小生〕老师相在上。若要天下安宁。须是罢兵为上。〔净〕呵呵。枢密先生言之有理。争奈岳飞贪兵好杀。败我和议。甚是无状。欲烦二位画。一策除之。〔小生〕老相国旣有此意。这全不难。听禀。那岳飞呵。</p><p>【琐窗郞】在军中横暴无情。将将佐辄加刑。有王俊二人彼心积恨。欲报无能。呼他讦吿。如形随影。使其徒自相攻发可为证。怎出我这深穽。</p><p>〔净〕谏议先生有何说话。〔丑〕老师相在上。听禀。</p><p>【前腔】遣台官劾奏明廷。诬他窃兵柄慢军情。虚申探报。以动朝廷。谋为不轨。抗违君命。任他有冲天羽翼难舒挣。我砌就这深穽。〔净〕二位在此。我还有一言。</p><p>【前腔】要谋成须用严刑。这干系信非轻。须知遗患。画虎不成。那时人笑。徒为画饼。嘱伊家停留长智生奸衅。要牢固这深穽。</p><p>骄将贪兵屡诳君。</p><p>败吾和议实堪嗔。</p><p>饶他纵有擒龙智。</p><p>难出天罗地网门。</p><h2 id="第三十八出-辨寃" tabindex="-1"><a class="header-anchor" href="#第三十八出-辨寃" aria-hidden="true">#</a> 第三十八出 辨寃</h2><p>【画堂春】〔生朝衣上〕一封朝奏九重天。辩明忠义深寃。须知为国惜豪贤。那避奸权。</p><p>下官报国心诚。一点贯日。交游谊笃。其利断金。可怜少保精忠。祸遭秦桧诬陷。令人矢心喷火。怒发冲冠。今早具奏。若得准行。是社稷生民之福。少保父子之幸也。稍待秦桧到来。当面与辨。尤为切要。</p><p>【前腔】〔净朝衣上〕朝回紫禁散仙班。衣冠香惹炉烟。职司燮理近尧天。独擅威权。</p><p>韩枢密拜揖。〔生〕相国拜揖。〔净〕先生来省中何早。〔生〕下官为岳飞被诬事。特问老丞相。那岳飞恢复中原。剩有七八。剿灭酋虏。仅存二三。家国中兴。正在此际。顾乃坏此良将。岂宰衡事乎。〔净〕是谁诬他。他自悖逆无道。谋为不轨。有他裨将吿发。大理审鞫得实。非老夫所得私也。〔生怒介〕你诬害忠良。眞个是贼残心性。有乖和气。那些个燮理阴阳。</p><p>【红衲袄】〔净怒介〕你道是理阴阳在庙堂。我正要为朝廷锄逆党。见如今酋肆毒流霄壤。又怎禁大将贪兵逞横强。忧杀我宋家邦几覆亡。苦杀我宋生灵遭杀伤。我只愿两家罢战通和也。看取兵气销为日月光。</p><p>〔生〕咄。你佛口人前说善言。毒蛇常养在心田。</p><p>【前腔】你自道掌朝纲佐圣王。我道你假威权丛恶党。全不想未迎二帝蒙尘壤。全不想未复中原祸犬羊。你旣欲为生民谋泰康。你就当为皇家植栋梁。如何壤了万里长城也。我会见荆棘铜驼卧夕阳。</p><p>〔净〕呀。韩枢密。你全然不知那岳飞了。</p><p>【前腔】他恃军威甚不臧。滥军功叨上赏。虚申探报恣欺罔。他附下要名殊未良。弃淮西住大江。肆奸雄玩庙堂。致书张宪通谋也。他只欲猎猎云旗入建章。</p><p>〔生〕岳少保父子忠义。朝野共知。那通谋的事。可保其无。〔净〕韩枢密。你知人知面不知心。此事莫须有。〔生〕老相国。你差了也。天下事当有明验。犹恐有疑。说甚么莫须有。莫须有三字何以服天下。</p><p>【前腔】那岳少保呵。天地间忠义郞。古今稀英杰将。杀得那金酋心胆闻风丧。只俺这家国仇雠尽雪偿。那些个谋不臧。那些个心不良。你那莫须有三字。怎服得天下人心也。说甚么黄阁经纶肃万方。</p><p>〔净〕韩枢密。你道是我等诬也。</p><p>【薄媚滚】朝廷上。朝廷上。闻奏台官。龙颜怒难挡。勑司勘详。追寻逆党。已是究出奸谋情状。谁人将他来寃枉。自罹殃。窃柄贪兵。百般欺罔。</p><p>〔生〕老相国。国破家残。不思拯救。锻钳结网。毒害忠良。是何心也。</p><p>【前腔】全不想。全不想。人有人心。此处难容枉。如何藏祸殃。陷诬名将。愿吾皇准奏鉴明欺罔。此时追诛奸邪党。这纯钢。不到他行。在奸邪头上。</p><p>罪加悖逆理应当。</p><p>谋害无辜太不良。</p><p>大鹏吹在梧桐树。</p><p>自有傍人话短长。</p><h2 id="第三十九出-决疑" tabindex="-1"><a class="header-anchor" href="#第三十九出-决疑" aria-hidden="true">#</a> 第三十九出 决疑</h2><p>【临江仙】〔旦上〕国有奸臣独擅权。肯容人功业巍然。诬他父子堕重渊。夫君虽为辨。只恐反招愆。</p><p>奴家夫君为岳少保被诬。今早入朝为他奉辩。又言若遇秦桧。定当面斥。我虑此时主上旣被欺瞒。少保已遭刑狱。言旣不行。祸当旋至。如何是好。院子那裏。〔末上〕堂上一呼。阶下百喏。小人叩头。〔旦〕院子。你去阶上有起课的寻一个来。〔末〕领钧旨。呀。出得门来。却早见个起课的来了。</p><p>【丹凤】〔丑扮卜者上〕靴破底穿。袖通肘见。奔波终日饥难免。谁道我千算千灵。一身无算。</p><p>〔末〕看你越奸越巧越贫。正是人算不如天算。〔丑〕我就是鬼谷君平。只落得口唇皮两片。〔末〕请你去韩爷府裏起课。〔丑〕莫不是韩世忠那裏。不去。〔末〕好大胆。叫韩爷名儿。〔丑〕他当年来扬州投军。我算他当为大将封侯。只为多言。把我一囤拳头。打得觔断骨折。至今天阴。骨头还疼。我还敢去。〔末〕如今是夫人问课。你去不妨。我那韩爷好人。你算得他旣灵。相见还有重赏。快去。〔丑〕大哥。没钱也罢。只不要打。〔末〕禀复夫人。起课的来了。〔旦〕着他进来。〔丑〕小人叩头。〔旦〕先生请起。有一事烦你一课。听我道来。</p><p>【锁南枝】心间事有万千。狐疑不决忧虑牵。知尔契先天。愿求你先见。爻和象仔细占。吉和凶与直判。</p><p>〔丑〕请赐一物。〔旦〕丫头。将此钗与他。〔丑看介〕夫人听禀。</p><p>【前腔】金是宝贵莫言。金傍叉字事有愆。珠玉嵌成圈。忠臣被诬陷。移人手彼弄权。宝物急收回。福缘还自远。</p><p>这数忠良莫救。奏章不准。举家无恙。若能恬退。福禄自然绵远。〔末〕老爷回来了。〔丑〕小人且回避。</p><p>【哭相思】〔生上〕痛杀为国忠良经百战。谁知今日遭诛谴。</p><p>夫人在此与谁扳话。〔旦〕妾因相公进朝。在此问卜。〔生〕他怎么说。叫来见我。〔丑〕小人磕头。〔生〕这人我有些认得。当时在扬州相遇开口灵是你。〔丑〕不敢。正是。当初冒犯天威。望老爷宽恕。〔生〕是故人。起来作揖。〔丑〕不敢。〔作揖介生〕夫人。此人在扬州算我命。别后一言一语。无不应验。却纔如何说。〔丑〕老爷在上。此数极好。是禄位永终。福寿长远之数。若能恬退更妙。〔生〕此言正合吾意。左右。将银十两二表裏酬他。〔末〕银段在此。〔丑〕小人不敢受。只不打就勾了。〔生〕你收了。〔丑〕小人拜谢。正是夫人开眼觑。便是福星临。〔下旦〕相公。奏事如何。〔生〕夫人听吿。</p><p>【江头金桂】我本为忠良诬陷。陈言玉陛前。颇奈奸邪欺蔽。阻匿封笺。向谁明这黑寃。当此际祸结兵连。有人当荐。却把长城坏了。恨杀奸权。〔生〕与秦桧大争一番。恨不得以笏击贼。只是不济事。睁睛赤面终惘然。夫人。我前后百余战。报国之心力尽矣。此时不休呵。是不知进退。岂得为智。待除簪脱冕。待除簪脱冕。功名分浅。谢尘缘。钩船春雨惟高卧。黄犬东门免自怜。</p><p>【前腔】〔旦〕听你说来有见。眞为出世言。我想风波久涉。苦海无边。又何须扣祖逖舷。那误国奸权。他有千机万变。终要遭他毒手。贵识机先。归去五湖眞是贤。这天颜旣远。这天颜旣远。梦惊须免。也安然。荣枯尽付浮云外。荆布相看白发前。</p><p>〔生〕夫人。我有三事欲了。〔旦〕相公。那三事。可为妾道。</p><p>【前腔】〔生〕我想自来征战。生灵戮万千。虽是身承国命。惨酷应怜。我欲荐亡灵解宿寃。又想负欠无还。书名立券。并要将来焚毁。了却牵缠。皈向紫阳酬醮筵。〔旦〕请问第三件。〔生〕我今投老之时。这声容欲远。这声容欲远。侍儿当遣。断姻缘黄金散尽敎歌舞。留与他人乐少年。</p><p>【前腔】〔旦〕君说欲为三件。知君贤更贤。这人意允当天意。无量无边。看你庆还余福自绵。设醮禳愆。荐亡焚券。更用先期斋戒。意洁心虔。功德应知恪九天。散侍儿一节。妾任其劳。备房奁与遣。备房奁与遣。有父母者还他父母。无父母者任他适人。各从方便。古人言。今生已受前生福。再结来生不了缘。</p><p>〔生〕我明早上表乞休。未知圣旨如何。〔旦〕那秦桧见相公做事碍手。得你辞官。是他心愿。必准。〔生〕有理。</p><p>明日封章辞一官。</p><p>归来此际可投闲。</p><p>莫忧世事兼身事。</p><p>须信人间比梦间。</p><h2 id="第四十出-乞休" tabindex="-1"><a class="header-anchor" href="#第四十出-乞休" aria-hidden="true">#</a> 第四十出 乞休</h2><p>【一疋布】〔净上〕谋已遂。势堪为。伊谁敢抗违。强梁颇奈讲闲非。看他祸自随。</p><p>恨小非君子。无毒不丈夫。自家因岳飞那厮。贪兵好杀。败我和议。今已下狱。是他自取。颇奈韩世忠不干已事。替人出力。昨日奏我道奸邪误国。幸得主上付之不理。又与我而争一场。受他许多闲气。但相见一揖而已。全不采我。甚是可恶。今结果了岳飞。料他祸来不远。正是惟有感恩幷积恨。千年万载不生尘。</p><p>【马蹄花】〔末〕步急心驰。机密前来特报知。早朝时候。韩府家人。上表丹墀。〔净〕他奏甚事。〔末〕其中未审甚言辞。老爷这裏开缄便见他情意。〔净〕奏闻未曾。〔末〕小黄门未敢申闻。报钧台请自施为。</p><p>〔净看本介〕检校少保枢密使韩世忠。奏为恳恩乞骸骨归田里事。呀。元来这等。〔笑介〕</p><p>【前腔】笑彼狂痴。也有聪明识事机。他见前车旣覆。后载还来。定尔倾欹。他今旣觉出头非。罢罢。我今也作饶人计。那官儿命中书批给回文。道吾皇准令伊辞。</p><p>〔末〕领台旨。〔下〕</p><p>位望当朝重。</p><p>威权孰敢挠。</p><p>闭口深藏舌。</p><p>安身处处牢。</p><h2 id="第四十一出-修斋" tabindex="-1"><a class="header-anchor" href="#第四十一出-修斋" aria-hidden="true">#</a> 第四十一出 修斋</h2><p>【赵皮鞋】〔扮老道士上〕家住万山巓。没个烦恼肚皮宽。身披鹤氅带黄冠。常与白云为侣伴。</p><p>自家紫阳宫住持是也。昨日韩府送白米十石。银子五十两。分付做七昼夜黄箓大醮。不是等闲。叫徒弟法孙出来分付他。徒弟们那裏。〔道士道童白〕听得师父叫。慌忙就来到。不是烧香挂旛的来。定是有人来打醮。〔丑〕我不来不来。〔外〕你如何不来。〔丑〕我三年趱得五分龟背银。要去柴垜桥南沈家做东道。〔外〕莫胡说。前日韩府裏送五十两银子。十石白米。做七昼夜黄箓道场。你们可作速打扫醮坛。治办斋事。务要齐整。〔众〕理会得。〔众打乐器介生上〕</p><p>【少年游】紫阳眞境。建修黄箓。仙乐送声频。</p><p>〔众〕道官道士接爷。〔生〕起来。〔道〕请爷看意旨。佥押文书。〔道士作法事科〕上请三洞五雷经箓神霄执法仙官临安府道箓司右正上小臣来景福。谨为大宋国修建祈恩保安荐亡谢过。信官韩世忠。卽日谨露丹诚。上干天鉴。意者伏为身为大将。握领重兵。讨逆除残。杀伤甚众。虽为国事专征。实则伤残可悯。有伤天地好生之德。不无鬼神谴责之愆。今于东宫慈父太乙救苦天尊玉阙下谨奉淸醮一百廿分位。东狱天齐大生仁圣帝玉阙下谨奉淸醮一百廿分位。地府北阴酆都玄天大帝玉阙下淸醮一百廿分位。冥府十殿十王慈仁眞君前淸醮一百廿分位。用拔亡灵。救诸疾苦。脱离沈沦。往生仙界。恭于道力。介福方来。请老爷上香。</p><p>【急板令】〔生上香〕爇名香拜临醮庭。积诚悃申明鄙情。望仁慈鉴悯。望仁慈鉴悯。普度无辜。杀害亡灵。万类孤魂。一切超生。归西土极乐天京。〔合〕求忏悔。保安宁。</p><p>道官。我有人借贷文券。俱欲焚毁。〔道〕请爷再上香。</p><p>【前腔】〔生〕再焚香拜干上眞。望鸾旌龙车暂停。有情词渎听。有情词渎听。凡借贷人家。曾立券书名。今日呵。不欲偿还。焚毁当庭。惟天帝作证为名。</p><p>〔合前道〕道场圆满。天神归天。地神归地。后有修斋。还当奉请。福生无量天尊不可思议功德。〔生〕道官道士。生受你了。〔众〕不敢。送老爷。〔生〕起去。</p><p>修建黄箓大醮。</p><p>功德无量无垠。</p><p>愿人常行好事。</p><p>愿天常生好人。</p><h2 id="第四十二出-行游" tabindex="-1"><a class="header-anchor" href="#第四十二出-行游" aria-hidden="true">#</a> 第四十二出 行游</h2><p>【满庭芳】〔生野服上〕投老归湖。皇恩浩荡。闲身得伴渔竿。〔旦上〕日迟风软。飞燕翦轻寒。最喜春随人意。劝东君莫放杯干。〔丑〕雕阑外。风摇翠竹。日日报平安。</p><p>〔生〕少年十五二十时。英名不数黄须儿。一身转战三千里。一剑曾当百万师。而今潦倒归田里。李广无功缘数奇。〔旦〕顚崖有险君知否。拂袖归来眞罕有。路傍时卖故侯瓜。门前学种先生柳。茫茫古木连穷巷。共看儿女欣相守。〔生〕夫人。下官蒙圣恩放归田里。勑赐新淦田养老。更封我为通义郡王。改别号淸凉居士。今番是好无拘也。〔旦〕相公。人情喜荣者多。恬退者少。相公于浓艳中卽能摆脱。岂是上而不能下。伸而不能屈。往而不能自返者耶。可喜可慰。昨领尊命。侍儿们与他随身房奁给银五十两。任他自便去了。妾又遣人去接老母。幷吿。〔生〕如此甚好。紫阳宫荐亡焚券。事亦俱完。恰好老友陈公。自终南山来。他当初有言。休嗟世路事多艰。良配奇勋铁瓮间。寻得药苗归鼎鼐。相逢话旧在湖山。夫人姓梁。功名俱在润州。除苗刘。救少保。旣而入相。今日西湖相会。历历皆验。此老眞神仙也。〔旦〕难得。〔生〕奚童。你去请陈公西湖一游。牵蹇驴携酒榼伺候。〔丑〕领钧旨。陈老师父有请。〔老外上〕春日携壶湖上游。钱塘门外霁烟浮。更多积翠千山遶。胜有拖蓝一水流。奚童请我则甚。〔丑〕老爷请游西湖。〔老外〕我则在此相候。请老爷出来同行。〔丑〕老爷。陈师父在门首相候。〔生〕如此夫人暂别。徐步出钱塘。相将载酒觞。〔旦〕喜知山水趣。丢却名利缰。〔旦下生老外相见介〕老先生。下官聊具酒殽。屈往西湖闲游。〔老外〕多谢提携。</p><p>【甘州歌】湖山胜览。向钱塘门外。谩整行鞯。葛巾野服。无拘乐事无边。花间酒家张翠幰。堤上游人逐画船。余寒峭。丽日暄。淸明几处有新烟。松间月。竹裏泉。酒边旧侣漫留连。</p><p>【前腔】行行至水边。喜断桥堤口。柳柔莎软。〔生〕奚童。唤酒船过来。〔叫船介船家唱山歌上〕来了。我做船家无了休。终朝湖尾又湖头。〔唱〕看了些王孙仕女。听了些宫词野讴。吃了些残羹剩酒。受了些风掀浪浮。人归后。月似钩。将船停泊浅汀洲。〔歌〕打扫子官仓搂子我个家婆困。得风流处且风流。老官人要船请上。〔生〕奚童。你牵驴到金沙滩相待。我船过六桥便来。〔丑〕领钧旨。〔生老外上船唱〕揭天箫鼓。重湖深处喧塡。玉膏满樽新市美。银鲫堆盘荇菜解。红香岸。碧树湾。靑丝缆引木兰船。风光好。景色姸。绿杨如发雨如烟。</p><p>【前腔】〔生〕蓬窗靑幙悬。见湖光十里。净铺冰练。苏公堤上。桃腮柳眼争姸。六桥艳阳还若昔。双鬓萧骚不似前。〔老外〕杯重劝。兴欲翩。百壶那送酒如泉。寻兰沚。过藕川。葛巾欹侧未回船。</p><p>〔船家〕此间是金沙滩了。〔生〕老先生请上岸。〔丑牵驴上〕老爷来了。〔生〕奚童。你牵驴随后。我与老先生步行回罢。</p><p>【前腔】〔老外〕平湖野寺连。见靑松径转。白云门掩。〔生〕奚童。你问和尙可在。〔丑〕长老在家么。〔和尙上〕世间好话佛说尽。天下名山僧占多。是谁。呀。二位老官人稽首。请吿茶。〔老外生〕长老拜揖。〔外〕翠微僧舍。暂来一饷谈禅。老僧试烹建州双凤饼。汲取吴山第一泉。〔生〕岩阿下。水石边。悬知此地是神仙。投衰老。结净缘。多闲数得上方眠。</p><p>【小重山】〔扮二将官上〕路出钱塘嘶玉骢。湖山都入画。景偏浓。来寻恩相扣禅宫。无觅处。多在此山中。</p><p>左右。打听韩爷在那寺裏。〔众〕禀将军。前面灵隐寺门首。韩爷小驴系在那裏。想在裏面。〔二将〕左右不得轻进。待我扣门。有人么。〔僧〕是谁。〔跪介〕不知二位将军到来。接待不周。勿令见罪。〔二将〕你起来。韩爷在裏面。〔僧〕裏面有二位老官人。并无韩爷。〔二将〕你不知那葛巾野服的便是韩爷。你去通报。外面有麾下裨将来见。〔僧〕皮匠敢是要做靴。〔二将〕胡说。快去禀。〔僧进跪白〕韩爷。小和尙不知该万死。外面有二位将军。道是皮匠要来做靴。〔生〕呀。是我麾下将军。他皆贵显。来见我怎么。那老僧去说。不劳相见罢。〔僧〕领钧旨〔生〕呀。我旣无官。况又绝世缘。那红尘中人见我怎的。老僧此去。他必进来。我今闭了此门。烦先生说往后山去了。不必相见。正是闭门不管窗前月。一任梅花自主张。〔虚下僧回复介二将〕长官。你我须索径入。也见得诚恳之意。〔二将进不见〕老人家。韩老爷那裏。〔老外〕将军。韩老相国传示二位。他说旣无官。况又绝世缘。往后山去了。道不劳相见。〔二将〕似此怎生。你我朝上拜四拜去。异日再去旌忠庄候见。〔拜介〕</p><p>【前腔】麾下众军戎。几年成间隔。想高风。衔恩无极拜威容。老人家代禀一言。说我二人朝上拜四拜回了。容日斋沐再求相见。空回首。惆怅对东风。</p><p>〔下老外〕老相国。他二位去了。〔生上〕他们去了。〔老外〕二位朝上拜了四拜回了。道异日再来求见。〔生笑介〕呵呵。见我怎的。各从所好便了。老先生。同往山中一游何如。〔老外〕甚好。请行。</p><p>【皂角儿】过孤山处士梅园挹淸风后人难见。憩西泠放鹤亭前。见酒家靑旗招飐。九里松。石屋洞。两高峯。三天竺。岭回溪转。暖风十里。丽人好天。更堪怜。薜萝深处。梵磬时传。</p><p>【前腔】羡栖霞路接灵源。泛桃花胡麻仙饭。拜观音大士山岩。发慈悲度人弘愿。又早到狮子山。呼猿洞。北鹫峯。南屛岭。萃奇深远。烟中列岫。夕阳远天。欲言还。行歌互答。归路声喧。</p><p>【余文】蹇驴轻。香尘软。余情付湖水湖烟。明日还寻载酒船。</p><p>〔内吹打生听介〕奚童。这是谁家作乐。〔丑〕这是苏尙书老爷家宴客。〔生〕苏老尙书。是我极厚僚友。我今撞席走遭。也是春风一度。陈老先生先回。〔老外〕如此请别了。</p><p>歌舞归来酒半醺。</p><p>襟怀自觉有余春。</p><p>兴来不必存形迹。</p><p>看竹何须问主人。</p><h2 id="第四十三出-写意" tabindex="-1"><a class="header-anchor" href="#第四十三出-写意" aria-hidden="true">#</a> 第四十三出 写意</h2><p>【遶地游】〔老旦上〕世人多少。都向风尘老。叹衰残又向烟江舣棹。</p><p>〔众〕禀太太。船已到临安埠头。请太太上轿。转东过西。此间是本府门首了。〔老旦〕左右通报。</p><p>【前腔】〔旦上〕曙乌啼晓。乡梦偏惊觉。〔公子上〕空极目楚天音杳。</p><p>〔众〕禀夫人。太太到家了。〔旦〕却好。我正要差人去再接母亲。〔有请〕母亲。音容久别。途路辛苦。待孩儿拜见。〔老旦〕我儿。生受你了。〔旦〕</p><p>【御林莺】从别后。路颇遥。阻音书。慰寂寥。久离膝下儿不孝。也只因王事多劳扰。〔合〕喜今朝。团圆子母。甘旨好亲调。</p><p>【前腔】〔公子拜介〕年华迈。道路遥。别离轻。想念劳。敎人魂梦天涯遶。盼飞鸿望断江天杳。〔合〕喜今朝。团圆甥舅。欢笑乐陶陶。</p><p>【前腔】〔老旦〕王家事。当效劳。且休言。把我抛。相逢只恁相亲好。这相思一笔都勾了。〔合〕喜今朝。团圆骨肉。漫自话通宵。</p><p>女儿。相公如何不见。〔旦〕相公已奏准归休。每日湖上盘桓。就归来也。〔老旦〕元来如此高致。可喜。〔生上〕只知湖上乐。忘却世间情。〔旦〕呀。相公来了。相公。老母到了。〔生〕岳母远来。程途劳倦。取酒来为岳母拂尘。〔旦〕甚好。酒在此。</p><p>【琥珀猫儿】〔生递酒〕杯擎碧玉。香浥泻春醪。拜献丘山聊慰劳。好将怀抱放春宵。〔合〕倾倒。喜门径淸闲。是非无恼。</p><p>【前腔】〔旦递酒〕一家欢庆。难得似今宵。宴聚华堂春正饶。香浓酒艳对花娇。〔合〕倾倒。愿福似川长。寿同松老。</p><p>〔生〕夫人。昨日归来。遇着苏仲虎尙书宴客。我一时高兴。做个不速之客。他见我甚喜。痛飮通宵。我今日口占二词。分付厨下蒸羊羔一器。幷二词送去作谢。〔旦〕如此。赛多娇分付厨下蒸羊羔一器。老爷要送人。〔丑〕理会得。〔旦〕相公佳作。可读一过。〔生〕我读。夫人试听。冬看山林潇洒净。春来地润花浓。少年衰老与花同。世间名利客。富贵与贫穷。荣华不是长生药。淸闲不是死门风。劝君识取主人公。单方只一味。尽在不言中。此是临江仙词。再读南乡子与夫人听。人有几多般。富贵荣华总是闲。自古英雄都是梦。为官。宝玉妻儿宿业缠。年迈已衰残。鬓发苍浪骨髓干。不道山林有好处。贪欢。只恐痴迷误老年。〔旦〕佳作可诵可爱。相公封固好了。待羊羔熟。卽遣奚童送去。〔生〕正是。</p><p>从今子母鎭相随。</p><p>不向东风怨别离。</p><p>自古养儿能代老。</p><p>应知女壻是门楣。</p><h2 id="第四十四出-策封" tabindex="-1"><a class="header-anchor" href="#第四十四出-策封" aria-hidden="true">#</a> 第四十四出 策封</h2><p>【福淸歌】〔丑扮都官上〕都官是我己身役。鎭终朝接送辛苦。闻知勑旨下天衢。忙排仪仗。伺候在韩王府。</p><p>自家旌忠庄地方都官是也。今日朝廷有旨。封韩郡王为一字王。天使将到。不免安排香案仪仗。打扫街坊。聚集人夫伺候。道犹未了。韩爷早到。</p><p>【迎仙客】〔生旦同老旦公子上〕笑鸠拙久疎。谋希宠渥梦寐无。何期天诏下西湖。天恩滂沛。也及我朽枯。</p><p>下官乞归林下十余年。全忘世故。不意朝廷。垂念老臣。复有封爵。樗朽何当。不免再整冠裳。安排香案。迎接道傍。多少是好。〔丑跪介〕天使已到。请爷接圣旨。〔生起来做迎接介〕</p><p>【前腔】〔末捧诏书旗鼓上〕前代无。思旧老宠遇殊。颁来玉券幷金书。封王爵。荣庆耀门庐。</p><p>圣旨已到。跪听宣读。皇帝诏曰。朕惟臣子乃国家扬武翊运之栋梁。忠义又臣子立身行己之要领。忠惟自尽。义所当存。此朕素所属望于臣下者也。兹尔通义郡王韩世忠。赤心报国。而丰功伟烈。昭昭与日月争光。通义郡王夫人梁氏。直言抗疏。而劲节忠心。凛凛共冰霜竞励。虽勒钟鼎之盟。每兴拊髀之想。今进封通义郡王为蕲王。通义郡王夫人为蕲王夫人。其子彦直等除翰林院学士。蕲王夫人母梁氏。能令其女改邪归正。守贞可嘉。乃其平日得姆仪之训。着有司月给米帛优养。终其天年。于戏。老臣勋旧。旣秉为国之忠。王爵维新。用彰报功之典。惟冀钦哉。永绥天命。望阙谢恩。〔生旦〕万岁万岁万万岁。</p><p>【大环着】〔生〕感当今圣主。感当今圣主。记念庸愚。金书玉册。叮咛天语。更封妻荫子。加爵封王。分茅胙土。螭文虎符。看龙飞凤舞祥鸾翥。金貂接武。喜绵绵庆泽生门户。老年何幸。复借天风。湛湛沾甘露。〔合〕皇恩广布。念此生潦倒何须数。深愧已无补。〔旦〕</p><p>【前腔】享千锺厚禄。享千锺厚禄。锡赉天厨。惭侬弱婢。幷叨遐福。把名香满爇。更谢生成。皇天后土。麟儿凤喜。今朝也得登云路。腰悬白玉。羡五花官诰文犀细。更多宠渥。七宝香车。翠盖朱璎簇。〔合前〕</p><p>【越恁好】雕栊朱户。金炉喷瑞雾。笙歌迭奏氍毹舞。酒频呼。人生好景能经几。更须知止。何劳自把精神苦。簪中白发茎堪数。</p><p>【前腔】淸平寰宇。好修文偃武。官淸国正民安堵。把眉舒。樽中绿■〈酉义〉休辜负。典衣沽取。高歌一曲黄金缕。休敎落日悲西浦。</p><p>【尾声】夫忠妇义谁为伍。全始全终天下无。达者须知几早图。</p><p>佐主尽忠功业显。</p><p>相夫笃义古今良。</p><p>虏酋胆丧奸邪避。</p><p>千古留名翰史香。</p><p>双烈记终</p>',734),i=[d];function n(t,c){return a(),e("div",null,i)}const o=p(h,[["render",n],["__file","六十种曲双烈记.html.vue"]]);export{o as default};
