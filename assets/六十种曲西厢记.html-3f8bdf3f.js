import{_ as p}from"./plugin-vue_export-helper-c27b6911.js";import{o as r,c as b,e as a}from"./app-1c06d5dc.js";const e={},h=a('<p>六十种曲 西厢记 元 王德信</p><p>西厢记（元）王德信 着</p><p>绣刻演剧十本<br> 第二套<br> 南西厢　幽闺　明珠　玉簪　红拂　还魂　紫钗　邯郸　南柯　北西厢<br> 实获斋藏板</p><p>绣刻北西厢记定本</p><p>●西厢记目录</p><p>第一出　佛殿奇逢<br> 第二出　僧房假遇<br> 第三出　墙角联吟<br> 第四出　斋坛闹会<br> 第五出　白马解围<br> 第六出　红娘请宴<br> 第七出　夫人停婚<br> 第八出　莺莺听琴<br> 第九出　锦字传情<br> 第十出　妆台窥简<br> 第十一出　乘夜踰墙<br> 第十二出　倩红问病<br> 第十三出　月下佳期<br> 第十四出　堂前巧辩<br> 第十五出　长亭送别<br> 第十六出　草桥惊梦<br> 第十七出　泥金报捷<br> 第十八出　尺素缄愁<br> 第十九出　郑恒求配<br> 第二十出　衣锦还乡</p><h2 id="第一出-佛殿奇逢" tabindex="-1"><a class="header-anchor" href="#第一出-佛殿奇逢" aria-hidden="true">#</a> 第一出　佛殿奇逢</h2><p>〔老旦扮夫人引莺莺红娘欢郞上〕老身姓郑。夫主姓崔。官拜前朝相国。不幸因病吿殂。秖生得这个小姐。小字莺莺。年方一十九岁。针指女工。诗词歌赋。无不通晓。老相公在日。曾许下老身之侄。乃郑尙书之子郑恒为妻。因俺孩儿父丧未满。未得成合。这小妮子是自幼伏侍孩儿的。唤做红娘。这一个小厮儿。唤做欢郞。先夫弃世之后。老身与女孩儿扶柩至博陵安葬。因路途有阻。不能得去。来到河中府。将这灵柩寄在普救寺内。这寺是先夫相国修造的。是则天娘娘香火院。况兼法本长老又是俺公公剃度的。因此俺就这西厢下一座宅子安下。一壁写书附京师去。唤郑恒来。相扶回博陵去。我想先夫在日。食前方丈。从者数百。今日至亲则这三四口儿。好生伤感人也呵。</p><p>【赏花时】〔老〕夫主京师禄命终。子母孤孀途路穷。因此上旅榇在梵王宫。盼不到博陵旧冢。血泪洒杜鹃红。<br> 【么】〔旦〕可正是人値残春蒲郡东。门掩重关萧寺中。花落水流红。闲愁万种。无语怨东风。<br> 〔老〕如今春间天道。好生困人。红娘。佛殿上没人烧香呵。和姐姐闲散心耍一遭去。〔并下〕〔生引琴童上〕小生姓张。名珙。字君瑞。本贯西洛人也。先人拜礼部尙书。不幸五旬之上。得病而逝。后一年丧母。小生书剑飘零。风云未遂。游于四方。卽今贞元十七年二月上旬。唐德宗卽位。欲往上朝取应。路经河中府。过蒲关上。有一故人姓杜。名确。字君实。与小生同郡同学。曾为八拜之交。后弃文就武。遂得武举状元。官拜征西大元帅。统领十万大军。鎭守着蒲关。小生就访哥哥一遭。然后往京师求进。暗想小生萤窗雪案。刮垢磨光。学成满腹文章。尙在湖海飘零。何日得就此志也呵。正是万金宝剑藏秋水。满马春愁压绣鞍。</p><p>【点绛唇】游艺中原。脚跟无线。如蓬转。望眼连天。日近长安远。<br> 【混江龙】向诗书经传。蠹鱼般似不出费钻硏。将棘围守暖。把铁砚磨穿。投至得云路鹏程九万里。先受了雪窗萤火二十年。才高难入俗人机。时乖不遂男儿愿。空雕虫篆刻。缀断简残编。<br> 【油葫芦】九曲风涛何处显。则除是此地偏。这河带齐梁分秦晋隘幽燕。雪浪拍长空。天际秋云卷。竹索缆浮桥。水上苍龙偃。东西溃九州岛。南北串百川。归舟紧不紧如何见。却似弩箭乍离弦。<br> 【天下乐】只疑是银河落九天。渊泉。云外悬。入东洋不离此径穿。滋洛阳千种花。润梁园万顷田。也曾泛浮槎到日月边。<br> 说话间早到城中。这里一座店儿。琴童接了马者。店小二哥那里。〔小二上〕自家是这状元店里小二哥。官人要下处呵。俺这里有干净店房。〔生〕头房里下。先撒和那马者。小二哥。我问你。这里有甚么闲散心处。宫观寺院。胜境福地。皆可。〔小二〕俺这里有座寺。名曰普救寺。是则天皇后香火院。盖造非俗。琉璃殿相近靑霄。舍利塔直侵云汉。南来北往。三教九流。过者无不瞻仰。则除那里可以君子游翫。〔生〕琴童。安排下午饭。俺到那里走一遭便来也。〔下琴童〕理会得。〔下法聪上〕小僧法聪。是这普救寺法本长老座下弟子。今日师父赴斋去了。着我在寺中。但有探望长老的。便记着。待师父回来报知。山门下立地。看有甚么人来。〔生〕却早来到也。〔生见聪科〕客官从何来。〔生〕小生西洛至此。闻上刹淸闲幽雅。一来瞻仰佛像。二来拜谒长老。敢问长老在么。〔聪〕俺师父不在寺中。小僧是弟子法聪的便是。请先生方丈拜茶。〔生〕旣然长老不在。不必吃茶。敢烦相引。瞻仰一遍。幸甚。〔聪〕小僧取钥匙。开了佛殿。钟楼。塔院。罗汉堂。香积厨。随意盘桓一会。师父敢待回来也。〔生看佛殿科〕是盖造的好也呵。</p><p>【节节高】随喜了上方佛殿。早来到下方僧院。行过厨房近西。法堂北。钟楼前面。游了洞房。登了宝塔。把回廊绕遍。数了罗汉。参了菩萨。拜了圣贤。〔旦引贴捻花枝上〕红娘。和你佛殿上耍去来。〔生见旦科〕呀。正撞着五百年风流业寃。<br> 【元和令】顚不刺的见了万千。似这等可喜娘脸儿罕曾见。引的人眼花撩乱口难言。魂灵儿飞在半天。他那裏尽人调戏亸着香肩。只将花笑捻。<br> 【上马娇】这的是兜率宫。休猜做离恨天。呀。谁想这寺裏遇神仙。我见他宜嗔宜喜春风面。偏宜贴翠花钿。<br> 【胜葫芦】则见他宫样眉儿新月偃。侵入鬓云边。〔旦〕红娘。你觑寂寂僧房人不到。满阶苔衬落花红。〔生〕我死也。未语人前先腼腆。樱桃红绽。玉粳白露。半晌恰方言。<br> 【么】恰似呖呖莺声花外啭。行一步可人怜。解舞腰肢娇又软。千般袅娜。万般旖旎。似垂柳晚风前。<br> 〔贴〕姐姐。那壁厢有人。回去罢。〔旦回顾觑生科生〕和尙。恰怎么观音现来。〔聪〕休胡说。这是河中开府崔相国的小姐。〔生〕世间有此等之女。岂非天姿国色乎。休说那模样儿。则那一双小脚儿。价値千金。〔聪〕偌远地。他在那壁。你在这壁。系着长裙。你便怎知他小脚儿。〔生〕你问我怎便知。您看。</p><p>【后庭花】若不是衬残红芳径软。怎显得步香尘底样儿浅。且休题眼角留情处。则这脚跟儿将心事传。慢俄延。投至到栊门儿前面。刚那了一步远。刚刚的打个照面。风魔了张解元。似神仙归洞天。空余下杨柳烟。只闻得鸟雀喧。<br> 【柳叶儿】呀。门掩着梨花深院。粉墙儿高似靑天。恨天不与人行方便。好着我难消遣。端的是怎留连小姐。则被你引了人意马心猿。<br> 〔聪对生云〕先生休得惹事。河中开府小姐去远了也。〔生〕去还未远哩。</p><p>【寄生草】兰麝香仍在。佩环声渐远。东风摇曳垂杨线。游丝牵惹桃花片。珠帘掩映芙蓉面。你道是河中开府相公家。我道是南海水月观音现。<br> 十年不识君王面。始信婵娟解误人。小生不往京师去也罢。〔对聪云〕敢烦和尙对长老说。有僧房借半间。早晚可以温习经史。房金依例酬纳。小生明日自来也。</p><p>【赚煞】饿眼望将穿。馋口涎空咽。空着我透骨髓相思病染。怎当他临去秋波那一转。休道是小生。便是铁石人也意惹情牵。近庭轩。花柳争姸。日午当庭塔影圆。春光在眼前。争奈玉人不见。将一座梵王宫疑是武陵源。〔下〕</p><h2 id="第二出-僧房假遇" tabindex="-1"><a class="header-anchor" href="#第二出-僧房假遇" aria-hidden="true">#</a> 第二出　僧房假遇</h2><p>〔老上〕自前日长老来。将钱去与老相公做好事。不见来回话。叫红娘传着我的言语。去问长老。几时好与老相公做好事。就着他办置斋供的当了。来回话者。〔下法本上〕贫僧法本。在这普救寺做长老。此寺是则天皇后盖造的。贫僧乃相国崔珏的令尊剃度的。此寺年深崩损。又是相国修造的。不料相国仙逝。如今老夫人将着家眷扶柩回博陵去。路阻难行。夫人恶市廛冗杂。因借此西厢下居住。待路通收拾回博陵迁葬。那夫人处事温俭。治家有方。是是非非。人莫敢犯。夜来老僧赴斋。不知曾有人来探望老僧否。〔唤聪上〕夜来有一秀才。自西洛而来。特谒我师。不遇而去。〔本〕山门外觑着。倘再来时。报我知道。〔生上〕自夜来见了那小姐。着小生一夜无眠。若非法聪和尙呵。那小姐到有顾盼之意。今日去问长老。借一间僧房。早晚温习经史。若遇小姐出来呵。饱看一会儿。</p><p>【粉蝶儿】不做周方。埋怨杀法聪和尙。借与我半间儿客舍僧房。与我那可憎才居止处门儿相向。虽不能勾窃玉偷香。且将这盼行云眼睛打当。<br> 【醉春风】往常时见傅粉的委实羞。画眉的敢是谎。今日呵一见了有情娘。着小生心儿裏痒痒。迤逗得肠荒。断送的眼乱。引惹得心忙。<br> 〔生见聪科〕师父正望先生来哩。只此少待。小僧报覆。〔本出见生介生〕是好一个和尙呵。</p><p>【迎仙客】我则见头似雪。鬓如霜。面如童少年得内养。貌堂堂。声朗朗。头直上只少一个圆光。恰便似揑塑来的僧伽像。<br> 〔本〕请先生方丈内相见。夜来老僧不在。有失迎迓。望先生恕罪。〔生〕小生久闻和尙淸誉。特来座下听讲。不期昨日不得相遇。今能一见。是三生有幸矣。〔本〕敢问先生世家何郡。高姓大名。因甚至此。〔生〕小生姓张。名珙。字君瑞。西洛人也。</p><p>【石榴花】大师一一问行藏。小生仔细诉衷肠。自来西洛是吾乡。宦游在四方。寄居咸阳。〔本〕老相公何处仕宦。〔生〕先人授礼部尙书多名望。五旬上因病身亡。〔本〕老相公弃世。必有所遗。〔生〕平生正直无偏向。止留下四海一空囊。<br> 〔本〕老相公在官时。敢是浑俗和光么。</p><p>【斗鹌鹑】〔生〕俺先人甚的是浑俗和光。衠一味风淸月朗。〔本〕先生此行。必为上朝取应。〔生〕小生无意去求官。有心待听讲。小生特谒长老。奈路途奔驰。无以相馈。量着穷秀才人情则是纸半张。又没甚七靑八黄。尽着你说短论长。一任待掂斤播两。<br> 小生聊具白金一两。与常住公用。权表寸心。望笑留是幸。〔本〕先生客中。何故如此。</p><p>【上小楼】〔生〕小生特来见访。大师何须谦让。〔本〕贫僧不敢受。〔生〕物鲜不足辞。但充讲下一茶耳。这钱也难买柴薪。不彀斋粮。且备茶汤。〔觑聪云〕这一两银。未为厚礼。你若有主张。对艳妆。将言词说上。我将你众和尙死生难忘。<br> 〔本〕先生必有所命。〔生〕小生因恶旅邸繁冗。难以温习经史。欲问我师。求假一室。且得晨昏听讲。房金按月奉纳。〔本〕敝寺颇有数间房。从先生拣选。</p><p>【么】〔生〕也不要香积厨。枯木堂。远着南轩。离着东墙。靠着西厢。近主廊。过耳房。都皆停当。〔本〕与老僧同榻何如。〔生笑云〕要你怎么。你是必休题着长老方丈。<br> 〔贴上〕老夫人着俺问长老。几时好与老相公做好事。看得停当了回话。须索走一遭。〔贴见本科贴云〕长老万福。夫人使侍妾来问。几时可与老相公做好事。着看的停当了回话。〔生背云〕好个女子也呵。</p><p>【脱布衫】大人家举止端详。全没那半点儿轻狂。太师行深深拜了。启朱唇语言的当。<br> 【小梁州】可喜娘的庞儿浅淡妆。穿一套缟素衣裳。胡伶渌老不寻常。偷睛望。眼挫裏抹张郞。<br> 【么】若共他多情小姐同鸳帐。怎舍得他叠被铺床。将小姐央。夫人央。他不令许放。我亲自写与从良。<br> 〔本〕二月十五日。可与老相公做好事。〔贴〕妾与长老同至佛殿上看停当了。却回夫人话。〔本〕先生少坐。老僧同小娘子看一遭便来。〔生〕何故见却。小生便同行一遭何如。〔本〕便同行。〔生〕着小娘子先行。俺近后些。〔本〕一个有道理的秀才。〔生〕小生有一句话。敢道么。〔本〕便道不妨。</p><p>【快活三】〔生〕崔家女艳妆。莫不是演撒你个老洁郞。〔本〕休说闲话。〔生〕旣不呵。却怎睃趁着你头上放毫光。打扮的特来晃。<br> 〔本〕若是那小娘子听得呵。是甚么意思。〔贴同入佛殿科〕</p><p>【朝天子】〔生〕过得主廊。引入洞房。好事从天降。我与你看着门儿。你自进去。〔本怒云〕先生。此非先生之言行。岂不得罪于圣人之门乎。老僧偌大年纪。焉有此等妄念。好模好样忒莽撞。〔生〕没则啰便罢。烦恼怎么唐三藏。怪不得小生疑你。偌大一个宅司。可怎生别没个儿郞。使梅香来说勾当。〔本〕元来先生不知。那老夫人治家严肃。内外并无一个男子出入。〔生〕这秃厮巧说。你在我行。口强。硬抵着头皮撞。<br> 〔本对贴云〕这斋供道场都完备了。十五日请夫人小姐拈香。〔生〕何故。〔本〕这是崔相国小姐至孝。为报父母之恩。又値老相公禫服之际。所以做好事。〔生哀哭介〕哀哀父母。生我劬劳。欲报深恩。昊天罔极。小姐是一女子。尙然有报父母之心。小生湖海飘零数年自父母去世之后。并不曾有一陌纸钱相报。望和尙慈悲为本。小生亦备钱五千。怎生带得一分儿斋。追荐俺父母。少尽人子之心。便夫人知。料也不妨。〔本〕法聪。与这先生带一分者。〔生背问聪云〕那小姐明日可来么。〔聪〕他父母的勾当。如何不来。〔生背云〕这五千钱使得着也。</p><p>【四边静】人间天上。看莺莺强如做道场。软玉温香。休道是相亲傍。若能勾汤他一汤。到与人消灾障。<br> 〔本〕都到方丈吃茶。〔生〕小生更衣咱。〔生先出方丈云〕那小娘子一定出来也。我则在这里等待问他。〔贴辞本云〕我不吃茶了。恐夫人怪我迟去回话也。〔贴出生揖迎云〕小娘子拜揖。〔贴〕先生万福。〔生〕小娘子。莫非莺莺小姐的侍妾么。〔贴〕我便是。何劳先生动问。〔生〕小生姓张。名珙。字君瑞。本贯西洛人也。年方二十三岁。正月十七日子时建生。并不曾娶妻。〔贴〕我又不会推算子平。说合姻眷。谁问你来。〔生〕敢问小姐常出来么。〔贴怒云〕噫。先生是读书君子。岂不闻孟子曰。男女授受不亲。礼也。又不闻瓜田不纳履。李下不整冠。道不得个非礼勿视。非礼勿听。非礼勿言。非礼勿动。俺老夫人治家严肃。有冰霜之操。内无应门五尺之童。年至十二三者。非唤不敢辄入中堂。向者小姐潜出闺房。老夫人知之。召小姐于庭下。你为女子。不吿而出闺门。倘遇过客游僧私窥。岂不自耻。小姐立谢曰。今当改过从新。不敢再犯。是他亲女。尙然如此。何况以下侍妾乎。先生习先王之道。遵周公之礼。不干己事。何故用心。早是妾身。可以容恕。若夫人得知。决无干休。今后得问的问。不得问的休胡说。〔下生〕这相思索要害也。</p><p>【哨遍】听说罢心怀悒怏。把一天愁都撮在眉尖上。说夫人洁操凛冰霜。不召呼谁敢辄入中堂。自思想。比及你心儿裏畏惧。老母亲威严。小姐呵。你不合临去也回头望。待扬下敎人怎扬。赤紧的情占了肺腑。意惹了肝肠。若今生难得有情人。则除是前世烧了断头香。我得他时手掌儿上奇擎。心坎儿上温存。眼皮儿上供养。<br> 【耍孩儿】当初那巫山远隔如天样。听说罢又在巫山那厢。业身躯虽是立在回廊。魂灵儿已在他行。本待要安排心事传幽客。我则怕泄漏春光与乃堂。夫人怕女孩儿春心荡。怪黄莺儿作对。怨粉蝶儿成双。<br> 【四煞】小姐年纪小。性儿刚。张郞倘得相亲傍。乍相逢厌见何郞粉。看邂逅偷将韩寿香。纔到是未得风流况。成就了会温存的娇壻。怕甚么能拘管的亲娘。<br> 【三煞】夫人忒虑过。小生空妄想。郞才女貌合相访。休直待眉儿淡了思张敞。春色飘零忆阮郞。非是咱自夸奬。他有德言工貌。小生有恭俭温良。<br> 【二煞】想着他眉儿浅浅描。脸儿淡淡妆。粉香腻玉搽胭项。翠裙鸳绣金莲小。红袖鸾绡玉笋长。不想呵其实强。你撇下半天风韵。我拾得万种思量。<br> 却忘了辞长老。〔见本云〕小生敢问长老。房舍如何。〔本〕塔院侧边西厢一间房。甚是潇洒。正可先生安下。见收拾了。随先生早晚来。〔生〕小生便回店中搬来。〔本〕吃斋了去。〔生〕请长老收拾下斋。小生取行李便来。〔本〕旣然如此。老僧准备下斋。先生是必便来。〔下生〕若在店中人闹。到可消遣。搬到寺中幽静处。怎么捱这凄凉也呵。</p><p>【一煞】院宇深。枕簟凉。一灯孤影摇书幌。纵然酬得今生志。着甚支吾此夜长。睡不着如翻掌。少可有一万声长吁短叹。五千遍倒枕搥床。<br> 【煞尾】娇羞花解语。温柔玉有香。我和他乍相逢记不眞娇模样。则索手抵着牙儿漫漫的想。〔下〕</p><h2 id="第三出-墙角联吟" tabindex="-1"><a class="header-anchor" href="#第三出-墙角联吟" aria-hidden="true">#</a> 第三出　墙角联吟</h2><p>〔旦上〕老夫人使红娘问长老去了。这贱人怎么不来回话。〔贴上〕回夫人话了。去回小姐话去。〔旦〕使你问长老几时做好事。如何不来回我。〔贴〕恰回夫人话也。正待回姐姐话。二月十五日。请夫人姐姐拈香。〔笑介〕姐姐。我对你说一件好笑的勾当。咱前日寺裏见的那秀才。今日也在方丈裏。他先出门外。等着红娘深深唱个偌。道小生姓张。名珙。字君瑞。本贯西洛人也。年方二十三岁。正月十七日子时生。并不曾娶妻。姐姐。却是谁问他来。他又问。小娘子莫非莺莺小姐的侍妾乎。小姐常出来么。被红娘抢白了一顿呵。回来了。姐姐。我不知他想甚么哩。世上有这等傻角。〔旦笑云〕红娘。你休对夫人说。天色晚也。安排着香桌。咱花园内烧香去来。〔并下生上〕搬至寺中。正近西厢居址。我问和尙。道小姐每夜花园内烧香。这个花园和我这寓中合着。比及小姐出来。我先在太湖石畔墙角儿头等待他出来。饱看一会。两廊僧众都睡着了。夜深人静。月朗风淸。是好天气也呵。闲寻丈室高僧话。闷对西厢皓月吟。</p><p>【斗鹌鹑】玉宇无尘。银河泻影。月色横空。花阴满庭。罗袂生寒。芳心自警。侧着耳朵儿听。蹑着脚步儿行。悄悄冥冥。潜潜等等。<br> 【紫花儿序】等待那齐齐整整。袅袅婷婷。姐姐莺莺。一更之后。万籁无声。直至莺庭。回廊下没揣的见俺可憎。将他来紧紧的搂定。则问你那会少离多。有影无形。<br> 〔旦上〕红娘。开了角门。将香卓出来者。</p><p>【金蕉叶】〔生〕猛听得角门儿呀的一声。风过处花香细生。踮着脚尖儿仔细定睛。比我那初见时庞儿越整。<br> 〔旦〕红娘。移香卓近太湖石放者。〔生见介〕料想春娇厌拘束。等闲飞出广寒宫。眞个是人间天上。国色无双。是好女子也呵。</p><p>【调笑令】我这裏甫能。见娉婷。比着那月殿嫦娥也不恁般争。遮遮掩掩穿芳径。料应那小脚儿难行。可喜娘的脸儿百媚生。兀的不引了人魂灵。<br> 〔旦〕将香来。〔生〕且听小姐祝吿甚么。〔旦〕此一炷香。愿化去先人。早生天界。此一炷香。愿堂中老母。身安无事。此一炷香。〔做不语介贴〕姐姐不祝这一炷香。我替小姐祷吿。愿俺姐姐早嫁一个姐夫。拖带红娘咱。〔旦添香拜云〕眼前无限伤心事。尽在深深两拜中。〔旦长吁科生〕听小姐倚栏长叹。似有动情之意。</p><p>【小桃红】夜深香霭散空庭。帘幙东风静。拜罢也斜将曲槛凭。长吁了两三声。剔团圞明月如悬镜。又不是轻云薄雾。都则是香烟人气。两般儿氤氲不分明。<br> 我虽不及司马相如。我则看小姐颇有文君之意。试高歌一绝。看他说甚的。〔吟介〕</p><p>月色溶溶夜。花阴寂寂春。<br> 如何临皓魄。不见月中人。<br> 〔旦〕有人在墙角吟诗。〔贴〕这声音便是那二十三岁不曾娶妻的那傻角。〔旦〕好淸新之诗。我依韵和一首。〔贴〕你两个是好做一首儿。〔旦和云〕</p><p>兰闺久寂寞。无事度芳春。<br> 料得行吟者。应怜长叹人。<br> 〔生〕好应酬得快也呵。</p><p>【秃厮儿】早是那脸儿上铺堆着可憎。更那堪心儿裏埋没着聪明。他把那新诗和得忒应声。一字字诉衷情。堪听。<br> 【圣药王】那语句淸。音律轻。小名儿不枉了唤做莺莺。他若是共小生厮觑定。隔墙儿酬和到天明。方信道惺惺自古惜惺惺。<br> 我撞出去。看他说甚么。</p><p>【麻郞儿】我拽起罗衫欲行。〔旦见介生〕他陪着笑脸儿相迎。不做美的红娘忒浅情。便做道谨依来命。<br> 〔贴〕姐姐。有人。咱家去来。〔旦回顾并下〕</p><p>【么】〔生〕我忽听。一声。猛惊。元来是扑剌剌的宿鸟飞腾。颤巍巍花梢弄影。乱纷纷落红满径。<br> 小姐。你去了呵。那里发付小生也。</p><p>【络丝娘】空撇下碧澄澄苍苔露冷。明皎皎花筛月影。白日裏凄凉枉躭病。今夜把相思再整。<br> 【东原乐】帘垂下。户已扃。我却纔悄悄的相问。他那裏低低应。月朗风淸恰二更。厮徯幸。他无缘。小生薄命。<br> 【绵搭絮】恰寻归路。伫立空庭。竹梢风摆。斗柄云横。今夜凄凉有四星。他不偢人待怎生。虽然是眼角传情。咱两个口不言心自省。<br> 今夜有甚睡得到我眼裏来。</p><p>【拙鲁速】对着盏碧荧荧。短檠灯。倚着扇冷淸淸。旧帏屛。灯儿又不明。梦儿又不成。窗儿外淅零零的风儿透疎棂。忒楞楞纸条儿鸣。枕头儿上孤另。被窝儿裏寂静。你便是铁石人铁石人也动情。<br> 【么】怨不能。恨不成。坐不安。睡不宁。有一日柳遮花映。雾障云屛。夜阑人静。海誓山盟。恁时节风流嘉庆。锦片也似前程。美满恩情。咱两个画堂春自生。<br> 【尾声】一天好事从今定。一首诗分明作证。再不向靑琐闼梦儿中寻。则去那碧桃花树儿下等。〔下〕</p><h2 id="第四出-斋坛闹会" tabindex="-1"><a class="header-anchor" href="#第四出-斋坛闹会" aria-hidden="true">#</a> 第四出　斋坛闹会</h2><p>〔法本法聪上本〕今日是二月十五开启。众僧动法器者。请夫人小姐拈香。比及夫人未来。先请张先生拈香。怕夫人问呵。则说道是贫僧亲者。〔生上〕今日二月十五。和尙请拈香。若见莺莺小姐。小生再得饱看一会也。</p><p>【新水令】梵王宫殿月轮高。碧琉璃瑞烟笼罩。香烟云盖结。讽呪海波潮。幡影飘飖。诸檀越尽来到。<br> 【驻马听】法鼓金铙。二月春雷响殿角。钟声佛号。半天风雨洒松梢。侯门不许老僧敲。纱窗外定有红娘报。害相思馋眼脑。见他时须看个十分饱。<br> 〔本见生云〕先生先拈香。若夫人问呵。则说是老僧的亲眷。〔生拈香介〕</p><p>【沈醉东风】惟愿存人间的寿高。亡化的天上逍遥。为曾祖父先灵。礼佛法僧三宝。爇名香暗中祷吿。则愿得梅香休劣夫人休焦犬儿休恶。佛啰。早成就了幽期密约。<br> 〔老引旦贴上老〕长老请拈香。小姐咱走一遭。〔生见旦介生对聪云〕为你志诚呵。神仙下降也。〔聪〕这生却早两遭儿也。</p><p>【雁儿落】〔生〕我则道玉天仙离了碧霄。元来是可意种来淸醮。小子多愁多病身。怎当他倾国倾城貌。<br> 【得胜令】恰便似檀口点樱桃。粉鼻儿倚琼瑶。淡白梨花面。轻盈杨柳腰。妖娆。满面儿铺堆着俏。苗条。一团儿衠是娇。<br> 〔本〕贫僧一句话。夫人前敢道。贫僧有个敝亲。是个饱学秀才。父母亡后。无可相报。央贫僧带一分斋。追荐父母。贫僧一时应允。恐夫人见责。特此相禀。〔老〕旣是长老的亲。请来厮见。〔生拜老介众僧见旦发科〕</p><p>【乔牌儿】〔生〕太师年纪老。法座上也凝眺。举名的班首痴呆了。觑着法聪头做金磬敲。<br> 【甜水令】老的少的。村的俏的。没顚没倒。胜似闹元宵。稔色人儿。他家怕人知道。看时节把泪眼偷瞧。<br> 【折桂令】着小生迷留没乱心痒难挠。哭声儿似莺啭乔林。泪珠儿似露滴花梢。太师也难学。把一个发慈悲的脸儿来朦着。击磬的头陀懊恼。添香的行者心焦。烛影风摇。香霭云飘。贪看莺莺。烛灭香消。<br> 〔本〕风灭灯了。〔生〕小生点灯烧香。〔旦对贴云〕那生忙了一夜。</p><p>【锦上花】〔旦〕外像儿风流。靑春年少。内性儿聪明。冠世才学。扭揑着身子儿百般做作。来往向人前。卖弄俊俏。<br> 〔贴〕我猜那生。</p><p>【么】黄昏这一回。白日那一觉。窗儿外那会获铎到晚来向书帏裏。比及睡着千万声长吁。捱不到晓。<br> 〔生〕那小姐好生顾盼小生。</p><p>【碧玉箫】情引眉梢。心緖我知道。愁种心苗。情思我猜着。畅懊恼。响铛铛云板敲。行者又嚎。沙弥又哨。恁须不夺人之好。<br> 〔众僧祝吿动法器摇铃杵宣疏烧纸发了科本〕天明也。请夫人小姐回宅。〔老旦贴并下生〕再做一会也好。那里发付小生也呵。</p><p>【鸳鸯煞】有心争奈无心好。多情却被无情恼。劳攘了一宵。月儿沈。钟儿响。鸡儿叫。唱道是玉人儿归去得疾。好事也收拾得早。道场毕诸人散了。酩子里各归家。葫芦提闹到晓。〔并下〕</p><h2 id="第五出-白马解围" tabindex="-1"><a class="header-anchor" href="#第五出-白马解围" aria-hidden="true">#</a> 第五出　白马解围</h2><p>〔孙飞虎引卒上〕自家姓孙。名彪。字飞虎。方今唐德宗卽位。天下扰攘。因主将丁文雅失政。彪统着五千人马。鎭守河桥。近知崔相国之女莺莺。有倾国倾城之貌。西子太眞之容。见在河中府普救寺借居。我心中想来。当今用武之际。主将尙然不正。我独廉何哉。大小三军。听我号令。连夜进兵河中府。掳莺莺为妻。足平生愿矣。〔下本慌上〕谁想孙飞虎将半万贼兵。围住寺门。鸣锣击鼔。呐喊摇旗。欲掳莺莺小姐为妻。快报与夫人知道。〔老慌上〕如此却怎了。且与小姐商议去。〔下旦贴上〕自见了张生。神魂荡漾。情思难禁。早是离人伤感。况値暮春天道。好烦恼人也呵。好句有情怜夜月。落花无语怨东风。</p><p>【八声甘州】恹恹瘦损。早是伤神。那値残春。罗衣宽褪。能消几个黄昏。风袅篆烟不卷帘。雨打梨花深闭门。无语凭阑干。目断行云。<br> 【混江龙】落红成阵。风飘万点正愁人。池塘梦晓。兰槛辞春。蝶粉轻沾飞絮雪。燕泥香惹落花尘。系春心情短柳丝长。隔花阴人远天涯近。香消了六朝金粉。淸减了三楚精神。<br> 〔贴〕姐姐情思不快。我将被儿熏得香香的。睡些儿。</p><p>【油葫芦】〔旦〕翠被生寒压绣裀。休将兰麝熏。便将兰麝熏尽则索自温存。昨宵锦囊佳制明勾引。今日个玉堂人物难亲近。这些时睡又不安。坐又不宁。〔贴〕姐姐。我和你太湖石畔散闷去来。〔旦〕我欲待登临不快。闲行又闷。每日价情思睡昏昏。<br> 【天下乐】红娘呵。我则索搭伏定鲛绡枕头儿上盹。但出闺门。影儿般不离身。〔贴〕不干红娘事。老夫人着我来。〔旦〕俺娘呵。这些时直恁般提防着人。小梅香伏侍得勤。老夫人拘系得紧。则怕俺女孩儿家折了气分。<br> 〔贴〕姐姐。往常不曾如此无情无緖。自从见了那生。便觉心事不宁。却是为何。</p><p>【那咤令】〔旦〕往常但见一个外人。氲得早嗔。但见一个客人。厌得倒褪。从见了那人。兜的便亲。想着他昨夜诗。依着前韵。酬和得淸新。<br> 【鹊踏枝】吟得句儿匀。念得字儿眞。咏月新诗。强似织锦回文。谁肯将针儿做线引。向东邻通个殷勤。<br> 【寄生草】想着文章士。旖旎人。他脸儿淸秀身儿俊。性儿温克情儿顺。不由人口儿裏作念心儿裏印。学得来一天星斗焕文章。不枉了十年窗下无人问。<br> 〔老法本同上敲门介贴见惊云〕姐姐。夫人和长老都在房门前。〔旦见老本介老云〕孩儿。你知道么。孙飞虎统领半万贼兵。围住寺门。道你眉黛靑颦。莲脸生春。有倾国倾城太眞之色。要掳你做压寨夫人。怎生了也。</p><p>【六么序】〔旦〕听说罢魂离殻。见放着祸灭身。将袖梢儿搵住啼痕。好敎我去住无因。进退无门。可着俺那搭儿裏人急偎亲。孤孀子母无投奔。吃紧的先亡过了有福之人。耳边厢金鼓连天振。征云冉冉。吐雨纷纷。<br> 【么】那厮每风闻。胡云。道我眉黛靑颦。莲脸生春。恰便是倾国倾城的太眞。兀的不送了他三百僧人。半万贼兵。一霎儿敢翦草除根。这厮们于家为国无忠信。恣情的掳掠人民。便将那天宫般盖造焚烧尽。则没那诸葛孔明。便待要博望烧屯。<br> 〔老〕老身年六十岁。死不为夭。奈孩儿年少。遭此难。如之奈何。〔旦〕孩儿别无他计。除是将我献与贼人。庶可免一家性命。〔老哭云〕俺家无犯法之男。再婚之女。怎舍得你献与贼人。却不辱没了俺家谱。〔本〕咱每到法堂上问两廊下僧俗。有高见的。商议个长策。〔同到法堂科老〕孩儿。却怎生好。〔旦〕不如将我献与贼人。其便有五。</p><p>【后庭花】第一来免摧残老太君。第二来免堂殿作灰尘。第三来诸僧无事得安存。第四来先君灵柩稳。第五来欢郞虽是未成人。须是崔家后胤。莺莺为惜己身。不幸去从着乱军。诸僧众污血痕。将伽蓝火内焚。把先灵为细尘。断绝了爱弟亲。割开了慈母恩。<br> 【柳叶儿】呀。将俺一家儿不留一个龆龀。待从军又怕辱没了家门。我不如白练套头寻个自尽。将我尸衬。献与贼人。也须得个远害全身。<br> 【靑哥儿】母亲都做了莺莺生忿。对傍人一言难尽。母亲休爱惜莺莺这一身。孩儿别有一计。不拣何人。建立功勋。杀退贼军。扫荡妖氛。倒陪家门。情愿与英雄结婚姻。成秦晋。<br> 〔老〕此计较可。虽不是门当户对。也强是陷于贼人之手。长老在法堂上高叫。两廊僧俗。但有退兵计策的。倒陪房奁。断送莺莺。与他为妻。〔本叫介生鼔掌上〕我有退兵之策。何不问我。〔见老介本〕这秀才便是前日带追荐的秀才。〔老〕先生计将安在。〔生〕重赏之下。必有勇夫。赏罚若明。其计必成。〔旦背云〕只愿这生退了贼者。〔老〕恰纔与长老说下。但有退得贼兵的。将小姐与他为妻。〔生〕旣如此。休唬了我浑家。请入卧房裏去。俺自有退兵之计。〔旦对贴云〕难得这生。一片好心。</p><p>【赚煞】〔旦〕诸僧众各逃生。众家眷谁偢问。这生不相识横枝儿着紧。非是书生多议论。也堤防着玉石俱焚。虽然是不关亲。可怜见命在逡巡。济不济权将秀才来尽。果若有出师表文。吓蛮书信。张生呵。则愿得笔尖儿横扫了五千人。<br> 〔下本〕此事如何。〔生〕小生有一计。先用着长老。〔本〕老僧不会厮杀。请秀才别换一个。〔生〕休慌。不要你厮杀。只要你出去与贼人说。夫人本待便送小姐出来。奈有父服在身。不必鸣锣击鼔。惊了小姐。将军若要做女壻。可按甲束兵。退一射之地。限三日功德圆满。脱了孝服。换上吉衣。倒陪房奁。定送与将军。你快去说来。〔本〕三日后如何。〔生〕有计在后。〔本向内叫云〕请将军打话。〔贼云〕快送出莺莺来。〔本〕将军息怒。夫人使老僧来与将军说。〔如前云云贼〕旣然如此。限你三日。若不送来。着你人人皆死。个个不存。你对夫人说去。〔下本〕贼兵退了也。若三日后不送小姐出去。俺都是死的。〔生〕小生有一故人。姓杜。名确。号为白马将军。见统十万大军。鎭守蒲关。一封书去。必来救我。此间离蒲关四十余里。怎得人送书去。〔本〕若是白马将军肯来。何虑孙飞虎。俺这裏有一个徒弟。唤做惠明。则是要吃酒厮打。使他去。便不肯。将言语激他。他便去。〔生叫介〕有书寄与杜将军。谁敢去。谁敢去。〔惠明上〕我敢去。我敢去。</p><p>【端正好】不念法华经。不礼梁王忏。颩了僧伽帽。袒下偏红衫。杀人心逗起英雄胆。两只手将乌龙尾钢椽■〈木昝〉。<br> 【滚绣球】非是我贪。不是我敢。知他怎生唤做打参。大踏步直杀出虎窟龙潭。非是我搀。不是我揽。这些时吃菜馒头委实口淡。那五千人也不索炙膊煎爁。腔子裏热血权消渴。肺腑内生心且解馋。有甚腌臜。<br> 【叨叨令】浮沙羹宽片粉添些杂糁。酸黄虀烂豆腐休调淡。万余斤黑面从敎暗。我将五千人做一顿馒头馅。是必休误了也么哥。休误了也么哥。饱餐余肉把靑盐蘸。<br> 〔本〕张秀才着你送书蒲关。敢去么。</p><p>【倘秀才】〔惠〕你那裏问小僧敢也那不敢。我这裏启大师用咱那不用咱。飞虎将声名播斗南。那厮能淫欲。会贪婪。诚何以堪。<br> 〔生〕你是出家人。却怎不看经礼忏。则要厮打。</p><p>【滚绣球】〔惠〕我经文也不会谈。逃禅也懒去参。戒刀头近新来将钢蘸。铁棒上无半星儿土渍尘缄。别的僧不僧俗不俗。女不女男不男。则会斋得饱去僧房中胡揜。那裏管焚烧了兜率也似伽蓝。您那裏善文能武人千里。尽在这济困扶危书一缄。有勇无惭<br> 〔生〕倘贼不放你过去。却如何。〔惠〕他不放我呵。你宽心</p><p>【白鹤子】着几个小沙弥把幢幡宝盖擎。壮行者将杆棒镬叉担。你排阵脚将众僧安。我撞钉子把贼兵探。<br> 【二煞】远的破开步将铁棒颩。近的顺着手把戒刀钐。有小的提起来将脚尖■〈店〉。有大的扳下来把髑髅砍。<br> 【三煞】矁一矁骨都都翻了海波。滉一滉厮琅琅振动山岩。脚踏得赤力力地轴摇。手攀得忽剌剌天关撼。<br> 【四煞】我从来驳驳劣劣。世不曾忐忐忑忑。打熬成不厌天生敢。我从来斩钉截铁常居一。不似恁惹草拈花没掂三。劣性子人皆撡。舍着命提刀仗剑。更怕我勒马停骖。<br> 【五煞】我从来欺硬怕软。吃苦不甘。你休只因亲事胡扑俺。若是杜将军不把干戈退。张解元空将风月担。我将不志诚的言词赚。倘或纰谬。倒大羞惭。<br> 将书来。等我回音者。</p><p>【煞尾】您与我借神威攂几声鼓。仗佛力呐一声喊。绣旗下遥见英雄俺。我敎那半万贼兵唬破胆。<br> 〔下生〕老夫人长老都放心。此书到日。便有佳音。正是眼观旌捷旗。耳听好消息。〔并下杜将军引卒上〕林下晒衣嫌日淡。池中濯足恨鱼腥。花根本艳公卿子。虎体鸳班将相孙。下官姓杜。名确。字君实。本贯西洛人也。自幼与张君瑞同学儒业。后弃文就武。遂得武举及第。官拜征西大将军。授管军元帅。统十万之众。鎭守蒲关。近闻君瑞兄弟在普救寺中。未知安否。又闻丁文雅失政。不守国法。剽掠黎民。我为不知虚实。未敢造次兴师。孙子有曰。凡用兵之法。将受命于君。合军聚众。■〈土巳〉地无舍。衢地交合。绝地无留。围地则谋。死地则战。军有所不击。城有所不攻。君命有所不受。能通于九变之利者。知用兵矣。吾今未疾进兵征讨者。为不知地利浅深出没之故也。昨日探听去了。不见回报。今日升帐。看有甚军情。来报我也。〔惠明上〕我离了普救寺。一日至蒲关。见杜将军走一遭。〔卒通报介杜云〕着他过来。〔惠见介〕小僧是普救寺来的。今有孙飞虎作乱。将半万兵围住寺门。欲劫故臣崔相国女为妻。有游客张君瑞奉书。令小僧报于麾下。欲求将军解危。〔杜〕将书过来。〔惠递书杜念介〕珙顿首再拜大元帅将军契兄纛下。伏自洛中。拜违犀表。寒暄屡隔。仰德之私。铭刻如也。忆昔联床风雨。叹今天各一方。客况复生于肺腑。离愁无慰于羁怀。念贫处十年藜藿。走困他乡。羡威统百万貔貅。坐安边境。威德播闻。寸心为慰。小弟辞家以来。欲诣帐下。以叙间阔之情。奈至河中府普救寺。忽値采薪之忧。未能如愿。不期贼将孙飞虎领兵半万。欲劫故臣崔相国之女。见围本寺。弟命亦在逡巡。将军倘念旧交。兴一旅之师。上以报国。下以救民。故相国虽在九泉。亦不泯将军之德矣。鹄俟佳报。造次干渎。不胜惭愧。伏乞台照不宣。张珙再拜。二月十六日书。〔杜〕旣然如此。和尙先行。我便起兵来也。〔惠〕将军是必疾来者。</p><p>【赏花时】那厮掳掠黎民德行短。将军鎭压边廷机变宽。他弥天罪有百千般。若将军不管。纵贼寇骋无端。<br> 【么】便是你坐视朝廷将帝主瞒。若是扫荡妖氛着百姓欢。干戈息。大功完。歌谣遍满。传名誉到金銮。<br> 〔下杜出令介〕虽无圣旨发兵。将在军。君命有所不受。大小三军。听吾将令。速点五千人马。人衔枚。马勒口。星夜起发。直至河中府普救寺。救张生走一遭。〔飞虎引卒上两军对阵贼虚下老本生同上〕下书已两日。尙不见回音。〔生〕山门外喊声大举。莫不是俺哥哥军到了。〔生引老拜见科杜〕杜确有失防御。致令老夫人受惊。望勿见罪。〔生拜杜介〕自别兄长台颜。久失候教。今得一见。如拨云覩日。〔老〕老身子母。皆将军所赐之命。将何以报。〔杜〕不敢。此乃职分之所当为。敢问贤弟。因甚不至小营。〔生〕小弟甚欲来拜。奈小疾偶作。不能动止。所以失叩。今见夫人受困。言定退得贼兵者。以小姐妻之。因此愚弟奉书请兄。〔杜〕旣然又有此姻缘。可贺可贺。〔老〕安排茶饭者。〔杜〕下官不敢久离信地。卽此吿辞。但退军之策。夫人面许结亲。若不违前言。此诚淑女配君子也。〔老〕恐小女有辱君子。请将军筵席者。〔杜〕我不吃筵席了。我回营去。异日却来庆贺。〔生〕不敢久留兄长。有妨阃政。多劳台驾。没齿不忘。〔杜〕马离普救敲金镫。人望蒲东唱凯歌。〔并下〕</p><h2 id="第六出-红娘请宴" tabindex="-1"><a class="header-anchor" href="#第六出-红娘请宴" aria-hidden="true">#</a> 第六出　红娘请宴</h2><p>〔老引贴上〕红娘。张先生大恩。一家难忘。你可收拾书房。就将张先生行李搬入内书院裏安歇。明日安排筵席。请来一会。别有商议。〔下生上对本云〕长老。今日幸退贼兵。蒙夫人许下亲事。都在长老身上。〔本〕莺莺拟定妻君。料夫人必不负恩。正是只因兵火至。引起雨云心。〔下生〕小子收拾行李去。花园裏去也。〔下老上〕今日安排小酌。单请张生酬劳。红娘。快去请张先生来。休要推故。〔下生上〕夜来老夫人说。着红娘来请我。却怎生不见来。我打扮着齐齐整整等他。皂角也使了两三个。水也换了两三桶。乌纱帽刷得光挣挣的。怎么不见红娘来也。〔贴上〕老夫人使我请张生。我想若非张生妙计。俺一家儿性命难保也呵。</p><p>【粉蝶儿】半万贼兵。卷浮云片时扫尽。俺一家儿死裏逃生。舒心的列山灵。陈水陆。张君瑞合当钦敬。当日所望无成。谁承望一缄书倒做了媒证。<br> 【醉春风】今日个东阁玳筵开。煞强如西厢和月等。薄衾单枕有人温。早则不冷冷。受用些宝鼎香浓。绣帘风细。绿窗人静。<br> 可早来到书房也。</p><p>【脱布衫】幽僻处可有人行。点苍苔白露泠泠。隔窗儿咳嗽了一声。〔贴敲门介生〕是谁。〔贴〕是我。〔生〕他启朱唇急来答应。<br> 小娘子拜揖。</p><p>【小梁州】〔贴〕则见他叉手忙将礼数迎。我这裏万福先生。乌纱小帽耀人明。白襕净。角带傲黄鞓。<br> 【么】则见他衣冠济楚庞儿俊。可知道引动俺莺莺。据相貌。凭才性。我从来心硬。一见了也留情。<br> 〔生〕小娘子请书房内说话。不知此行为何。〔贴〕贱妾奉夫人严命。特请先生小酌。勿却是望。〔生〕便去便去。敢问席上有莺莺姐姐么。</p><p>【上小楼】〔贴〕请字儿不曾出声。去字儿连忙答应。可早莺莺跟前。姐姐呼之。喏喏连声。秀才每闻道请。恰便似听将军严令。和那五脏神。愿随鞭镫。<br> 〔生〕今日夫人端的为甚么筵席。</p><p>【么】〔贴〕第一来为压惊。第二来因谢承。不请街坊。不会亲邻。不受人情。避众僧。请老兄。和莺莺匹聘。〔生〕如此小生欢喜也。〔贴〕则见他欢天喜地谨依来命。<br> 〔生〕小生客中无镜。敢烦小娘子。看小生一看如何。</p><p>【满庭芳】〔贴〕来回顾影。文魔秀士。风欠酸丁。下工夫将额颅十分挣。迟和疾擦倒苍蝇。光油油耀花人眼睛。酸溜溜螫得人牙疼。〔生〕夫人办甚么请我。〔贴〕茶饭已安排定。淘下陈仓米数升。煠下七八碗软蔓菁。<br> 〔生〕小子想来。自寺中见了小姐之后。不想今日得成姻眷。岂不为前生分定。〔贴〕姻缘非人所为。乃天意耳。</p><p>【快活三】〔生〕咱人一事精百事精。一无成百无成。世间草木本无情。自古云。地生连理树。水生并头莲。犹有相肩并。<br> 【朝天子】〔贴〕休道是这生。年纪后生。恰学害相思病。天生聪俊。打扮得素净。奈夜夜成孤另。才子多情。佳人薄幸。兀的不担阁了人性命。〔生〕你姐姐果有信行。〔贴〕谁无一个信行。谁无一个志诚。恁两个今夜亲折证。<br> 张先生。我嘱付你。</p><p>【四边静】今宵欢庆。软弱莺莺何曾惯经。你须索款款轻轻。灯下交鸳颈。端详了可憎。好煞人也无干净。<br> 〔生〕小娘子先行。小生收拾了书帙便来。且问小娘子。那裏有甚么景致好看。</p><p>【耍孩儿】〔贴〕俺那裏落红满地胭脂冷。休孤负了良辰美景。夫人遣妾莫消停。请先生勿得推称。俺那裏准备着鸳鸯夜月销金帐。孔雀春风软玉屛。乐奏合欢令。有凤箫象板。锦瑟鸾笙。<br> 〔生〕小生书剑飘零。无以为礼。却怎生是好。</p><p>【四煞】〔贴〕聘财断不争。婚姻事有成。新婚燕尔安排庆。你明博得跨凤乘鸾客我到晚来卧看牵牛织女星。休傒幸。不要你半丝儿红线。成就了一世前程。<br> 〔生〕小生有何德能。</p><p>【三煞】〔贴〕凭着你灭寇功。举将能。两般儿功效如红定。为甚俺莺娘心下十分顺。都则为君瑞胸中百万兵。越显得文风盛。受用足珠围翠绕。结果了黄卷靑灯。<br> 〔生〕别有甚客在座。</p><p>【二煞】〔贴〕夫人只一家。老兄无伴等。为嫌繁冗寻幽静。单请你个有恩有义闲中客。回避了无是无非廊下僧。夫人命。道足下莫敎推托。和贱妾卽便随行。<br> 〔生〕小娘子先行。小生随后便来。</p><p>【煞尾】〔贴〕先生休作谦。夫人专意等。常言道恭敬不如从命。休使得梅香再来请。<br> 〔下生〕红娘去了。小生拽上书房门者。我比及到得夫人那裏。夫人道。张生。你来了。飮数杯酒。去卧房内和莺莺做亲。小生得到卧房内。和小姐解带脱衣。顚鸾倒凤同谐鱼水之欢。共效于飞之愿。觑他云鬟低坠。星眼微蒙。被翻翡翠。袜褪鸳鸯。不知性命如何哩。〔狂笑介〕单羡法本好和尙也。只凭说法口。遂却读书心。〔下〕</p><h2 id="第七出-夫人停婚" tabindex="-1"><a class="header-anchor" href="#第七出-夫人停婚" aria-hidden="true">#</a> 第七出　夫人停婚</h2><p>〔老上〕红娘去请张生。如何不见来。〔贴上见老〕张生着红娘先行。他随后便来也。〔生上见老施礼科老〕前日若非先生。焉得有今日。我一家之命。皆先生所活也。聊置小酌。非为报礼。勿嫌轻意。〔生〕一人有庆。兆民赖之。此贼之败。皆夫人之福。万一杜元帅不至。我辈亦无免死之术。此皆往事。不必挂齿。〔老〕将酒来。先生满飮此杯。〔生〕长者赐。少者不敢辞。〔生微飮酒科把夫人盏科老〕先生请坐。〔生〕小子侍立。焉敢与夫人对坐。〔老〕道不得个恭敬不如从命。〔生谢坐介老〕红娘去唤小姐来。与先生行礼者。〔贴唤旦介〕老夫人在后堂待客。请小姐出来哩。〔旦应云〕我身子有些不快。去不得。〔贴〕你道请谁哩。〔旦〕请谁。〔贴〕请张生哩。〔旦〕若请张生。扶病也索走一遭。〔贴发科旦〕免除崔氏全家祸。尽在张生半纸书。</p><p>【五供养】若不是张解元识人多。别一个怎退干戈。排着酒菓。列着笙歌。篆烟微。花香细。散满东风帘幙。救了咱全家祸。殷勤呵正礼。钦敬呵当合。<br> 【新水令】恰纔向碧纱窗下画了双蛾。拂拭了罗衣上粉香浮污。将指尖儿轻轻的贴了钿窝。若不是惊觉人呵。犹压着绣衾卧。<br> 〔贴〕觑俺姐姐这个脸儿。吹弹得破。张生有福也。</p><p>【么】〔旦〕没查没利谎偻罗。道我宜梳妆的脸儿吹弹的破。〔贴〕俺姐姐天生的一个夫人。〔旦〕你那裏休聒。不当一个。信口开合。知他命福是如何。做一个夫人也做得过。<br> 〔贴〕往常两个都害。今日早则喜也。</p><p>【乔木查】〔旦〕我相思为他。他相思为我。从今后两下裏相思都较可。酬贺间理当酬贺。俺母亲也好心多。<br> 〔贴〕今日小姐和张生结亲。怎生不做大筵席。安排小酌为何。〔旦〕你不知夫人意。</p><p>【搅筝琶】他怕我是陪钱货。两当一便成合。据着他举将除贼。也消得家缘过。花费了甚一股那。便结丝萝。休波。省人情的妳妳忒虑过。恐怕张罗。<br> 〔生〕小子更衣咱。〔见旦介〕</p><p>【庆宣和】〔生〕门儿外帘儿前将小脚儿那。我只见目转秋波。谁想那识空便的灵心儿早瞧破。諕得我倒躱倒躱。<br> 〔老〕小姐近前拜了哥哥者。〔生背云〕呀。声息不好了。〔旦〕呀。俺娘变了卦也。〔贴〕这相思又索害也。</p><p>【雁儿落】〔生〕则见你荆棘列怎动那。死木藤的无回和。措支刺的不对答。软兀刺的难存坐。<br> 【得胜令】谁承望这卽卽世世老婆婆。着莺莺做妹妹拜哥哥。白茫茫溢起蓝桥水。勃腾腾点着祅庙火。碧沉沉淸波。扑剌剌将比目鱼分破。急穰穰因何。听得夫人说罢呵。扢搭的把双眉锁纳合。<br> 〔老〕红娘看热酒来。小姐与哥哥把盏者。</p><p>【甜水令】〔旦〕我这裏粉颈低垂。蛾眉颦蹙。芳心无那。俺可甚相见话偏多。星眼朦胧。檀口嗟咨。攧窨不过。这席面儿畅好是乌合。<br> 〔旦把酒介生〕小生量窄。〔老劝介旦〕红娘接了杯者。</p><p>【折桂令】他其实咽不下玉液金波。谁承望月底西厢。变做了梦裏南柯。泪眼偷淹。酩子裏搵湿了香罗。他那裏眼倦开软瘫做一垜。我这裏手难抬称不起肩窝。病染沈痾断然难活则被你送了人呵。当甚么喽啰。<br> 〔老〕再把一盏者〔贴又递酒生辞介贴背与旦云〕姐姐。这烦恼怎生了。</p><p>【月上海棠】〔旦〕而今烦恼犹闲可。久后思量怎奈何有意诉衷肠。怎奈母亲侧坐成抛■〈走朶〉。咫尺间如间阔。<br> 【么】一杯闷酒尊前过低首无言自摧挫不堪醉颜酡。可早嫌玻璃盏大从因我。酒上心来觉可。<br> 〔老〕红娘送小姐卧房裏去者。〔旦辞生介〕俺娘好口不应心也呵。</p><p>【乔牌儿】老夫人转关儿没定夺哑谜儿怎猜破。黑阁落甜话儿将人和。请将来着人不快活。<br> 〔贴〕姐姐休怨别人。</p><p>【淸江引】佳人自来多命薄秀才每从来懦。闷杀没头鹅撇下陪钱货。若你不成亲呵。下场头那些儿发付我。<br> 【殿前欢】〔旦〕恰纔个笑呵呵。都做了江州司马泪痕多。若不是一封书将半万贼兵破。俺一家儿怎得存活。他不想结姻缘想甚么。到如今难捉摸。老夫人谎到天来大当日成也是恁个母亲。今日败也是恁个萧何。<br> 【离亭宴带歇拍煞】从今后玉容寂寞梨花朵。胭脂浅淡樱桃颗。这相思何时是可。昏邓邓黑海来深。白茫茫陆地来厚。碧悠悠靑天般阔。太行山般高仰望。东洋海般深思渴。毒害的恁么。俺娘呵。将颤巍巍双头花蕊搓香馥馥缕带同心割。长搀搀连理琼枝挫。白头娘不负荷。靑春女成担阁。将俺那锦片也似前程蹬脱。俺娘把甜句儿落空了他。虚名儿误赚了我。<br> 〔下生〕小生醉也。吿退。夫人跟前。有一言以尽其意。未知可否。前者贼寇相迫。夫人言能退贼者以莺莺妻之。小生挺身而出。作书与杜将军。星夜前来。得免夫人全家之祸。今日命小生赴宴。将谓喜庆有期。不知夫人何见。以兄妹之礼相待。小生非为餔啜而来。此事果若不谐。小生卽当吿退。〔老〕先生纵有活我之恩。奈小女先相国在日。曾许下老身侄儿郑恒。卽日有书赴京唤去了。此子不日至此。其事将如之何。莫若多以金帛相酬。先生另拣豪门贵宅之女。台意若何。〔生〕旣然夫人背盟。小生何慕金帛。却不道书中有女颜如玉。今日便索吿辞。〔老〕你且住者。今日有酒了。红娘。扶将哥哥去书房中歇息。到明日咱别有话说。〔下贴扶生介生〕有分只熬萧寺夜。无缘难遇洞房春。〔贴〕张生。少吃一盏却不好。〔生〕我吃甚么来。〔对贴云〕小生为小姐昼夜忘餐废寝。梦断魂劳。常忽忽如有所失。自寺中一见。隔墙酬和。迎风带月。受无限之苦楚。甫能得成就。不料夫人变了卦。使小生智竭思穷。此事几时是了。小娘子。怎生可怜见小生。〔跪贴介〕将此意伸与小姐。使知小生之心。就小娘子前。解下腰间之带。寻个自尽。可怜刺股悬梁志。竟作离乡背井魂。〔贴〕街上好贱柴。烧你个傻角。你休慌。妾当与君谋之。〔生〕计将安在。小生当筑坛拜将。〔贴〕妾见先生有囊琴一张。必善于此。俺小姐素躭于琴。今夕妾与小姐同至花园内烧夜香。但听咳嗽为令。先生试操一曲。待小姐听得时。说些甚么。却将先生之言达知。若有些话。明日妾来回报。这早晚怕夫人寻我。回去也。〔下生〕红娘之言。深有意趣。天色晚也。月儿。你早些儿出么。呀。却早发擂也。呀。却早撞钟也。〔生做理琴介〕琴呵。小生与足下。湖海中相随数年。今夜这一场大功。都在你这金徽玉轸冰弦焦尾之上。天那。怎生借得一阵顺风。将这琴声。吹入那小姐玉琢成粉揑就知音俊俏耳朵儿裏去。</p><h2 id="第八出-莺莺听琴" tabindex="-1"><a class="header-anchor" href="#第八出-莺莺听琴" aria-hidden="true">#</a> 第八出　莺莺听琴</h2><p>〔旦引贴上贴〕小姐。烧香去来。好明月也呵。〔旦〕事已无成。烧香何济。月儿。你团圆呵。咱却怎生。</p><p>【斗鹌鹑】云敛晴空。冰轮乍涌。风扫残红。香阶乱拥。离恨千端。闲愁万种。夫人那。靡不有初。鲜克有终。他做了个影儿的情郞。我做了个画儿裏的爱宠。<br> 【紫花儿序】则落得心儿裏念想。口儿裏闲题。则索向梦儿中相逢。俺娘昨日个大开东阁。我则道怎生般炮凤烹龙。朦胧。可敎我翠袖殷勤捧玉锺。却不道主人情重。则为那兄妹排连。因此上鱼水难同。<br> 〔贴〕姐姐。看今夜月晕。明日敢有风也。〔旦〕风月天边有。人间好事无。</p><p>【小桃红】人间看波。玉容深锁绣帏中。怕有人搬弄。想嫦娥西没东生有谁共。怨天宫裴航不作游仙梦。这云似我罗帏数重。只恐怕嫦娥心动。因此上围住广寒宫。<br> 〔贴咳嗽生理琴介旦〕甚么响。〔贴发科〕</p><p>【天净沙】〔旦〕莫不是步摇得宝髻玲珑。莫不是裙拖得环佩玎■〈王冬〉。莫不是铁马儿檐前骤风。莫不是金钩双控。吉玎珰敲响帘栊。<br> 【调笑令】莫不是梵王宫。夜撞钟。莫不是疎竹潇潇曲槛中。莫不是牙尺翦刀声相送。莫不是漏声长滴响壶铜。潜身再听在墙东。元来是近西厢谁理结丝桐。<br> 【秃厮儿】其声壮似铁骑刀鎗冗冗。其声幽似落花流水溶溶。其声高似风淸月朗鹤唳空。其声低似听儿女语小窗中。喁喁。<br> 【圣药王】他那裏思不穷。我这裏意已通娇鸾雏凤失雌雄他曲未终。我意转浓。争奈伯劳飞燕各西东。尽在不言中。<br> 我近书窗听咱。〔贴〕姐姐。你这裏听。我瞧夫人便来。〔生〕窗外有人。一定是小姐。将弦改过弹一曲。就歌一篇名曰凤求凰。昔日相如以此曲成事。我虽不及司马相如。愿小姐有文君之意。〔歌曰〕有美人兮。见之不忘。一日不见兮。思之如狂。凤飞翱翔兮。四海求凰。无奈佳人兮。不在东墙。张琴代语兮。聊写微肠。何时见许兮。慰我彷徨。愿言配德兮。携手相将。不得于飞兮。使我沦亡。〔旦〕是弹得好也呵。其词哀。其意切。凄凄然如鹤唳天。使妾闻之。不觉泪下。</p><p>【麻郞儿】这的是令他人耳聪。诉自己情衷。知音者芳心自懂。感怀者断肠悲痛。<br> 【么】这一篇与本宫。始终。不同。又不是淸夜闻钟。又不是黄鹤醉翁。又不是泣麟悲凤。<br> 【络丝娘】一字字更长漏永。一声声衣宽带松。别恨离愁变做一弄。张生呵。越敎人知重。<br> 〔生〕夫人且做忘恩。小姐你也说谎呵。〔旦〕你差怨我也。</p><p>【东原乐】这的是俺娘的机变。非干是妾身脱空。若由得我呵乞求得效鸾凤。俺娘无夜无明并女工。我若得些儿闲空。张生呵。怎敎你无人处把妾身作诵。<br> 【绵搭絮】疎帘风细。幽室灯淸。都则是一层红纸。几棍儿疎棂。兀的不似隔着巫山几万重。怎得个人来信息通。便做道十二巫峯。他也曾赴高唐来梦中。<br> 〔贴〕夫人寻小姐哩。快回去来。</p><p>【拙鲁速】〔旦〕则见他走将来气冲冲。怎不敎人恨匆匆。諕得人来怕恐。早是不曾转动。女孩儿家直恁响喉咙。紧摩弄。索将他拦纵。则恐怕夫人行把我来厮葬送。<br> 〔贴〕姐姐。则管听琴怎么。张生着我对姐姐说。他回去也。〔旦〕好姐姐。你见他呵。是必再着他住一程儿。〔贴〕你留他有甚么说。〔旦〕你去呵。</p><p>【尾声】则说道夫人时下有些喞哝。好共歹不着你落空。休问俺口不应的狠毒娘。我则怕别离了志诚种。<br> 〔贴〕张生且耐心者。小姐留你再住一程儿。毕竟有个好处。〔生〕无意谩劳终日想。有情谁怕来年期。小生专待小娘子回话。</p><p>【络丝娘煞尾】不争惹恨牵情斗引。少不得废寝忘餐病证。</p><h2 id="第九出-锦字传情" tabindex="-1"><a class="header-anchor" href="#第九出-锦字传情" aria-hidden="true">#</a> 第九出　锦字传情</h2><p>〔旦上〕自从昨夜听琴后。更不复见张生。我今着红娘去书院裏看他说甚么。〔旦唤贴上〕姐姐唤我。有何事干。〔旦〕这般身子不快呵。你怎么不来看我。〔贴〕你想张。〔旦〕张甚么。〔贴〕我张着姐姐哩。〔旦〕我有一件事央及你。〔贴〕甚么事。〔旦〕你与我去望张生走一遭。看他说甚么。你来回我话者。〔贴〕我不去。夫人知道不是耍。〔旦〕好姐姐。我拜你两拜。你与我走一遭。〔贴〕侍长请起。我去便了。说道张生你好生病重。则俺姐姐也不弱。只因午夜调琴手。引起春闺爱月心。</p><p>【赏花时】俺姐姐针线无心不待拈。脂粉香销懒去添。春恨压眉尖。若得灵犀一点。敢医可了病恹恹。<br> 〔旦〕红娘去了。看他回来说甚么话。再做主意。〔下生上〕害杀小生也。自那夜弄琴之后。再不能勾见俺那小姐。我着长老说将去。道说张生好生病重。却怎生又不见人看我。没奈何。我且睡些儿咱。〔贴上〕奉小姐言语。着我看张生。须索走一遭。我想来。咱每一家。若非张生呵。怎存俺一家儿性命也。</p><p>【点绛唇】相国行祠。寄居萧寺。因丧事。幼女孤儿。将欲从军死。<br> 【混江龙】谢张生伸志。一封书到便兴师。显得文章有用。足见天地无私。若不是翦草除根半万贼。险些儿灭门绝户俺一家儿莺莺君瑞许配雄雌。夫人失信。推托别词。将婚姻打灭。以兄妹为之。如今都费却成亲事。一个糊突胸中锦绣。一个泪流湿脸上胭脂。<br> 【油葫芦】憔悴潘郞鬓有丝。杜韦娘不似旧时。一个带围宽淸减了瘦腰肢。一个睡昏昏不待要观经史。一个意悬悬懒去拈针指。一个丝桐上调弄出离恨谱。一个花笺上删抹了断肠诗。一个笔下写幽情。一个弦上传心事。两下裏一样害相思。<br> 【天下乐】方信道才子佳人信有之。红娘看时。到有些乖性儿。则怕有情人不遂心也似此。见他害的有些抹媚。我遭着没三思。一纳头安排着憔悴死。<br> 却早来到书院裏。我把唾津儿润破窗纸。看他在书房做甚么。</p><p>【村里迓鼓】我将这纸窗儿湿破。悄声儿窥视。多管是和衣儿睡起。罗衫上前襟褶■〈衤至〉。孤眠况味。凄凉情緖。无人伏侍。觑了他涩滞气色。听了他微弱声息。看了他黄瘦脸儿。张生呵。你若不闷死。多应是害死。<br> 我且把门敲一声。</p><p>【元和令】金钗敲门扇儿。〔生〕是谁。〔贴〕我是个散相思的五瘟使。俺小姐想着风淸月朗夜深时。使红娘来探你。〔生〕旣然小娘子来。小姐必定有言语。〔贴〕俺小姐至今胭粉未曾施。念到有一千番张殿试。<br> 〔生〕小姐旣有见怜之心。小生有一简。敢烦小娘子达知肺腑。〔贴〕只恐他反了面皮。</p><p>【上马娇】他若是见了这诗。看了这词。他敢顚倒费神思。他拽扎起面皮。道这是谁的言语。你将来。这妮子怎敢胡行事。敢嗤嗤的撦做了纸条儿。<br> 〔生〕小生久后。多以金帛拜酬小娘子。</p><p>【胜葫芦】〔贴〕哎。你个穷酸倈没意儿。卖弄你有家私。莫不我图谋你东西来到此。先生的钱物与红娘做赏赐。非是我爱你的金赀。<br> 【么】你看人似桃李春风墙外枝。又不比卖俏倚门儿。我虽是婆娘家有些气志。则合道可怜见小子。只身独自。恁的呵。顚倒有个寻思。<br> 〔生〕依着姐姐。可怜见小生只身独自。〔贴〕兀的是不也。你写。我与你将去。〔生写介贴〕写得好呵。读与我听。〔生读介〕珙百拜。书奉莺娘芳卿可人妆次。自别颜范。鸿稀鳞绝。悲怆不胜。孰料夫人以恩成怨。遂易前因。岂得不为失信乎。使小生目视墙东。恨不得腋翅于妆台左右。患成思竭。垂命有日。因红娘至。聊奉数字。以表寸心。万一有见怜之心。乞惠好音示下。庶几可保残喘。造次不恭。伏乞情恕。又成五言一首。录呈于后。相思恨转添。谩把瑶琴弄。乐事又逢春。芳心尔亦动。此情不可迟。虚誉何须奉。莫负月华明。且怜花影重。</p><p>【后庭花】〔贴〕我则道拂花笺打稿儿。元来是染霜毫不勾思。先写下几句寒温序。后题着五言八句诗。不移时。把花笺锦字。叠做个同心方胜儿。忒风流忒煞思。忒聪明忒浪子。虽然是假意儿。小可的难到此。<br> 【靑歌儿】顚倒写鸳鸯鸳鸯两字。方信道在心在心为志。看喜怒其间觑个意儿。放心波学士。我愿为之。并不推辞。自有言词。则说道昨夜弹琴的那人儿敎传示。<br> 这简帖儿我与你将去。先生当以功名为念。休堕了志气者。</p><p>【寄生草】你将那偷香手。准备着折桂枝。休敎那淫词儿污了龙蛇字。藕丝儿缚定鹍鹏翅。黄莺儿夺了鸿鹄志。休为这翠帏锦帐一佳人。误了你玉堂金马三学士。<br> 〔生〕姐姐在意者。〔贴〕你放心。</p><p>【尾声】沈约病多般。宋玉愁无二。淸减了相思样子。咱眉眼传情未了时。中心日夜藏之。怎敢因而有美玉于斯。我须敎有发落归着这张纸。凭着我舌尖儿上说词。更和这简帖儿裏心事。管敎那人来探你一遭儿。<br> 〔下生〕小娘子将简帖儿去了。不是小生说口。则是一道会亲的符箓。他明日回话。必有个分晓。欲消心下恨。须索好音来。〔下〕</p><h2 id="第十出-妆台窥简" tabindex="-1"><a class="header-anchor" href="#第十出-妆台窥简" aria-hidden="true">#</a> 第十出　妆台窥简</h2><p>〔旦上〕红娘伏侍老夫人不得空便。偌早晚敢待来也。起得早了些儿。困思上来。我再睡些儿咱。〔贴上〕奉小姐言语。去看张生。因伏侍夫人。未曾回小姐话去。不听得声音。敢又睡哩。我入去看一遭。</p><p>【粉蝶儿】风静帘闲。透纱窗麝兰香散。启朱扉摇响双环。绛台高。金荷小。银缸犹粲。将这暖帐轻弹。先揭起这梅红罗软帘偷看。<br> 【醉春风】则见他钗亸玉斜横。髻偏云乱挽。日高犹自不明眸。畅好是懒。懒。〔旦起身叹介贴〕半晌抬身。几回搔耳。一声长叹。<br> 我待便将简帖儿与他。恐俺小姐有许多假处哩。我则将这简帖儿悄悄放在妆盒儿上。看他见了说甚么。〔旦起见帖介〕</p><p>【普天乐】〔贴〕晚妆残。乌云亸。轻匀了粉脸。乱挽起云鬟。将简帖儿拈。把妆盒儿按。拆开封皮孜孜看。顚来倒去。不害心烦。〔下旦怒〕叫红娘。〔贴慌上〕呀。决撒了也。则见他厌的扢皱了黛眉。忽的低垂了粉颈氲的呵改变了朱颜。<br> 〔旦〕小贱人。这东西那里将来的。我是相国的小姐。谁敢将这简帖儿来戏弄我。我几曾惯看这等东西。吿过夫人。打下你个小贱人下截来。〔贴〕小姐使去我。他着我将来。我又不识字。知他写着甚么。</p><p>【快活三】分明是你过犯。没来由把我摧残使别人顚倒恶心烦。你不惯谁曾惯。<br> 姐姐休闹。比及你对夫人说呵。我将这简帖。去夫人行先出首来。〔旦扯住介〕我逗你耍来。〔贴〕放手。看打下下截来。〔旦〕红娘。张生近日如何。〔贴背介〕我则不说。〔旦〕好姐姐。你说我听咱。</p><p>【朝天子】〔贴〕张生近间。面颜。瘦得来实难看。不思量茶饭。怕见动惮。晓夜将佳期盼。废寝忘餐。黄昏淸旦。望东墙淹泪眼。〔旦〕唤个好太医看他症候咱。〔贴〕他证候吃药不济。病患要安。则除是出几点风流汗。<br> 【四边静】怕人家调犯。若早共晚夫人见些破绽。你我何安。问甚么遭危难。咱撺断得上竿。掇了梯儿看。<br> 〔旦〕红娘。不看你而呵。我将与夫人看。他有甚么面颜见夫人。虽然我着你看他。只是兄妹之情。焉有外事。红娘。早是你口稳哩。若别人知呵。甚么模样。将纸笔过来。我写将去回他。着他下次休是这般。〔作写介〕红娘。你将去说。小姐看望先生。兄妹之礼如此。非有他意。若再是这般呵。必吿知夫人。和你小贱人都有话说。〔掷书下贴拾书作怒指旦介〕</p><p>【脱布衫】小孩儿家口没遮拦。一味的言语摧残。把似你使性子。休思量那秀才。做多少好人家风范。<br> 【小梁州】他为你梦裏成双觉后单。废寝忘餐。罗衣不奈五更寒。愁无限。寂寞泪阑干。<br> 【么】似这等辰勾空把佳期盼。我将这角门儿世不曾牢拴。则愿你做夫妻无危难。我向筵席头上整扮。做一个缝了口的撮合山。<br> 我如今欲待不去。又道我违拗他。那生又等我回话。须索走一遭也。〔下生上〕那书倩红娘将去。未见回话。我这封书去。必定成事。这早晚敢待来也。〔贴上〕须索回张生话去。小姐。你性儿忒惯的娇了。旣有前日的心。那得今日的心来。</p><p>【石榴花】当日个晚妆楼上杏花残。犹自怯衣单。那一片听琴心淸露月明间。昨日个向晚。不怕春寒。几乎险被先生赚。那其间岂不胡颜。为一个不酸不醋风魔汉。隔墙儿险化做望夫山。<br> 【斗鹌鹑】你用心儿拨雨撩云。我好意儿与他传书寄简。不肯搜自己狂为。则待要觅别人破绽。受艾焙权时忍这番。畅好是奸。道张生是兄妹之礼。焉敢如此。对人前巧语花言。背地裏愁眉泪眼。<br> 〔见生介生〕小娘子来了。擎天柱。大事如何。〔贴〕不济事了。先生休傻。〔生〕小生简帖儿。是一道会亲的符箓。则是小娘子不肯用心。故意如此。〔贴〕我不用心。有天哩。你那简帖儿到好听。</p><p>【上小楼】这的是先生命悭。须不是红娘违慢。那简帖儿到做了你的招伏。他的勾头。我的公案。若不觑面颜。厮顾盼。担饶轻慢。先生受罪。礼之当然。我为甚来。争些儿把红娘拖犯。<br> 〔生〕小姐几时能勾一面。</p><p>【么】〔贴〕从今后相会少。见面难。月暗西厢。凤去秦楼。云敛巫山。你也赸。我也赸。请先生休讪。早寻个酒阑人散。<br> 再不必多说。怕夫人寻我。回去也。〔生〕小娘子此一遭去。更着谁与小生分剖肺腑。必索做个道理。方可救得小生一命。〔跪扯住贴介贴〕张生。你是读书人。岂不知此意。</p><p>【满庭芳】你休要呆里撒奸。你待要恩情美满。却敎我骨肉摧残。老夫人手执着棍儿摩娑看。麄麻线怎透得针关。直待我挂着拐帮闲钻懒。缝合唇送暖偷寒。待去呵。小姐性儿。撮盐入火。消息儿踏着泛。待不去呵。〔生跪哭介〕小生这一个性命。都在小娘子身上。〔贴〕禁不得你甜话儿热趱。好敎我两下裏做人难。<br> 我没由分说。小姐回与你的书。你自看者。〔生接书开读介〕呀。有这场喜事。早知小姐简至。理合远接。接待不及。勿令见罪。小娘子。和你也欢喜。〔贴〕怎么。〔生〕小姐怪我都是假。书中之意。着我今夜花园裏来。和他哩也波。哩也啰哩。〔贴〕你读与我听。〔生读介〕待月西厢下。迎风户半开。拂墙花影动。疑是玉人来。〔贴〕怎见得他着你来。你解与我听咱。〔生〕待月西厢下。教我月下来。迎风户半开。是门欲开未开。拂墙花影动。疑是玉人来。着我跳过墙来。〔贴〕张生。你做下来。端的有此话么。〔生〕我是猜诗谜的杜家。风流隋何。浪子陆贾。我那裏有差的勾当。〔贴〕你看姐姐在我行也使谎呵。</p><p>【耍孩儿】几曾见寄书的瞒着鱼雁。小则小心肠儿转关。写着道西厢待月等得更阑。着你跳过东墙女字边干。元来那诗句儿裏包笼着三更枣。简帖儿裏埋伏着九里山。着紧处将人慢。您会云雨的闹中取静。我寄音书的忙裏偷闲。<br> 【四煞】纸光明玉板。字香喷麝兰。行儿边湮透的非春汗。一缄情泪红犹湿。满纸春心墨未干。从今后休疑难。放心你玉堂学士。稳倩取金雀丫鬟。<br> 【三煞】他人行别样亲。俺跟前取次看。便做道孟光接了梁鸿案。别人行甜言美语三冬暖。我跟前恶语伤人六月寒。我回头儿看。看你离魂倩女。怎发付掷果潘安。<br> 〔生〕小生自小读书的人。怎跳得那花园过。</p><p>【二煞】〔贴〕隔墙花又低迎风户半拴。偷香手段今番按。怕墙高怎把龙门跳。嫌花密难将仙桂攀。放心去休辞惮。你若不去呵。望穿他盈盈秋水。蹙损了淡淡春山。<br> 〔生〕小生曾到花园。已经两遭。不曾得些好处。这一遭知他又如何。〔贴〕如今旣有这诗。不比往常了。</p><p>【尾声】你须是去两遭。我敢道不如这番。隔墙酬和都胡侃。证果的是今番这一简。<br> 〔下生〕万事自有分定。谁想小姐有此一场好处。小生是猜诗谜的杜家。风流隋何。浪子陆贾。到那裏扢扎帮便倒地。今日颓天百般的难得晚。天。你有万物于人。何故争此一日。疾下去者读书继晷怕黄昏。不觉西沈强掩门。欲赴海棠花下约。太阳何苦又生根。呀。纔晌午也。再等一等。今日百般的难得下去也呵。碧天万里无云。空劳倦客身心。恨杀太阳贪战。不觉红日西沈。呀。却早到西也。再等一等咱。无端三足鸟。团团光烁烁。安得后羿弓。射此一轮落。谢天地。却早日下去也。却早发擂也。呀。却早撞钟也。拽上书房门。到得那裏。手挽着垂杨。滴溜扑刺跳过墙去。〔下〕</p><h2 id="第十一出-乘夜踰墙" tabindex="-1"><a class="header-anchor" href="#第十一出-乘夜踰墙" aria-hidden="true">#</a> 第十一出　乘夜踰墙</h2><p>〔贴上〕今日小姐着我寄书与张生。当面偌多般意儿。元来诗内暗约着他来。小姐旣不对我说。我也不说破他。则请他烧香。今夜晚妆呵。比每日觉别。我看他到其间。怎的瞒我。〔叫旦介〕姐姐。俺烧香去来。〔旦上〕花香重叠和风细。庭院无人淡月明。〔贴〕姐姐。今夜月朗风淸。好一派景致也呵。</p><p>【新水令】晚风寒峭透窗纱。控金钩绣帘不挂。门阑凝暮霭。楼阁敛残霞。恰对菱花。楼上晚妆罢。<br> 【驻马听】不近喧哗。嫩绿池塘藏睡鸭。自然幽雅。淡黄杨柳带栖鸦。金莲蹴损牡丹芽。玉簪抓住荼■〈艹縻〉架。夜凉苔径滑。露珠儿湿透了凌波袜<br> 我看那生。巴不得到晚。</p><p>【乔牌儿】自从那日初出时想月华。捱一刻似一夏。柳梢斜日迟迟下。好敎贤圣打。<br> 俺那小姐呵。</p><p>【搅筝琶】打扮的身子儿乍。准备着云雨会巫峡只为这燕侣莺俦。锁不住心猿意马。俺那小姐害那生水米不黏牙。因姐姐闭月羞花。眞假。这其间性儿难按纳。一地裏胡拿。<br> 姐姐。这湖山下立地。我开了寺裏角门儿。怕有人听俺说话。我且看一看来。〔看介〕偌早晚傻角却不来。赫赫赤赤。来。〔生上〕这其间正好去也。〔贴〕那鸟来了。</p><p>【沈醉东风】我则道槐影风摇暮鸦。元来是玉人帽侧乌纱。一个潜身在曲槛边。一个背立在湖山下。那裏叙寒温并不曾打话。〔生〕小姐。你来也。〔搂住贴介贴〕禽兽。是我。你看得仔细着。若是老夫人怎了。〔生〕小生害得眼花缭乱。搂得慌了些儿。望乞恕罪。〔贴〕便做道搂得慌呵你也索觑咱。多管是饿得你个穷酸眼花。<br> 〔生〕小姐在那裏。〔贴〕在湖山下。我问你咱。眞个着你来哩。〔生〕小生猜诗谜杜家。风流隋何。浪子陆贾。准定扢扎帮便倒地。〔贴〕你休从门裏去。则道我使你来。你跳过这墙去。今夜这一弄儿。助你两个成亲。我说与你。你依着我者。</p><p>【乔牌儿】你看那淡云笼月华。似红纸护银蜡。柳丝花朵垂帘下。绿莎茵铺着绣榻。<br> 【甜水令】良夜迢迢。闲庭寂静。花枝低亚。他是个女孩儿家。你索将性儿温存。话儿摩弄。意儿浃洽。休猜做败柳残花。<br> 【折桂令】他是个娇滴滴美玉无瑕。粉脸生春。云鬓堆鸦。恁的般受怕担惊。又不图甚浪酒闲茶。则你那夹被儿时当奋发。指头儿吿了消乏。打叠起嗟呀毕罢了牵挂。收拾了忧愁。准备着撑达。<br> 〔生跳墙介旦〕是谁。〔生〕是小生。〔旦怒介〕张生。你是何等之人。我在这裏烧香。你无故至此。若夫人闻知。有何理说。〔生〕呀。变了卦也。</p><p>【锦上花】〔贴〕为甚媒人心无惊怕。赤紧的夫妻每意不争差。我这裏蹑足潜踪。悄地听咱。一个羞惭。一个怒发。<br> 【么】张生无一言。莺莺变了卦。一个悄悄冥冥。一个絮絮答答。却早禁住隋何。迸住陆贾。叉手躬身。妆聋做哑。<br> 〔贴〕张生背地裏嘴那裏去了。向前搂住丢番。吿到官司。怕羞了你。</p><p>【淸江引】没人处则会闲嗑牙。就裏空奸诈。怎想湖山边不记西厢下。香美娘处分破花木瓜。<br> 〔旦〕红娘。有贼。〔贴〕是谁。〔生〕是小生。〔贴〕张生。你来这裏有甚么勾当。〔旦〕撦到夫人那裏去。〔贴〕到夫人那裏。恐坏了他行止。我与姐姐处分他一场。张生。你过来跪着。你旣读孔圣之书。必达周公之礼。夤夜来此何干。</p><p>【雁儿落】不是俺一家儿乔作衙。说几句知情话。我则道你文学海样深。谁知你色胆天来大。<br> 张生。你知罪么。〔生〕小生不知罪。</p><p>【得胜令】〔贴〕谁着你夤夜入人家。非奸做贼拿。你本是个折桂客做了偷花汉。不想跳龙门学骗马。姐姐。且看红娘面。饶过这生者。〔旦〕若不看红娘面。扯你到夫人那裏去。看你有何面目见江东父老。起来罢。〔贴〕谢姐姐贤达。看我面遂情罢。若到官司详察。你旣是秀才。只合苦志于寒窗之下。谁教你夤夜入人家花园。做得个非奸卽盗。先生呵。准备着精皮肤吃顿打。<br> 〔旦〕张生虽有活命之恩。恩则当报。旣为兄妹。何生此心。万一夫人知之。先生何以自安。今后再勿如此。若更为之。与足下决不干休。〔下生背云〕你着我来。却怎么有偌多说话。〔贴扳过生云〕羞也。羞也。怎不风流隋何。浪子陆贾。</p><p>【离亭宴带歇拍煞】再休题春宵一刻千金价。准备着寒窗更守十年寡。猜诗谜的杜家。■〈个上〈个个〉下〉拍了迎风户半开。山瘴了隔墙花影动。绿惨了待月西厢下。你将何郞傅粉搽。他自把张敞眉儿画。强风情措大。晴干了尤云殢雨心。悔过了窃玉偷香胆。删抹了倚翠偎红话。〔生〕小生再写一简。烦小娘子将去。以尽衷情如何。〔贴〕淫词儿早则休。简帖儿从今罢。尙兀自参不透风流调法。从今悔非波卓文君。你与我学去波汉司马。<br> 〔下生〕你这小姐送了人也。此一念小生再不敢举。奈病体日笃。将如之奈何。夜来得简方喜。今日强扶至此。又値这一场怨气。眼见得休也。则索回书房中纳闷去。桂子闲中客。槐花病裏看。</p><h2 id="第十二出-倩红问病" tabindex="-1"><a class="header-anchor" href="#第十二出-倩红问病" aria-hidden="true">#</a> 第十二出　倩红问病</h2><p>〔老上〕早间长老使人来说。张生病重。我着长老使人请个太医去看了。一壁道与红娘看去者。再问太医下甚么药。证候如何。便来回话。〔下贴上〕老夫人说张生病重。却怎知昨夜吃我那一场气。越重了。小姐呵。你送了人也。〔下旦上〕我写一简。则说是药方。着红娘将去与他。证候自可。〔唤贴介贴上〕姐姐唤红娘怎么。〔旦〕闻张生病重。我有一个好药方儿。与我将去咱。〔贴〕又来了。娘呵。休送了人的性命。〔旦〕好姐姐。救人一命。将去咱。〔贴〕不是你。一世也救他不得。如今老夫人使我去哩。我就与你将去走一遭。〔下旦〕红娘去了。我绣房裏等他回话。〔下生上〕自从昨夜花园中吃了这一场气。正投着旧证候。眼见得休了也。老夫人说。着长老唤太医来看我。我这证候。非是太医所治的。则除是那小姐美甘甘香喷喷凉渗渗娇滴滴一点唾津儿咽下去。这病便可。〔法本同太医诊脉下药介本〕用了药了。我回夫人话去。少刻再来相望。〔下贴上〕俺小姐送得人如此。又着我去动问。送药方儿去。越着他病沈了也。我索走一遭。异乡易得离愁病。妙药难医肠断人。</p><p>【斗鹌鹑】则为你彩笔题诗。回文织锦。送得人卧枕着床。忘餐废寝。折倒得鬓似愁潘。腰如病沈。恨已深。病已沈。昨夜个热脸儿对面抢白。今日个冷句儿将人厮侵。<br> 昨夜这般抢白他。</p><p>【紫花儿序】把似你休倚着栊门儿待月。依着韵脚儿联诗。侧着耳朵儿听琴。见了他。撇假偌多话。张生。我与你兄妹之礼。甚么勾当。怒时节把一个书生来迭噷。欢时节。红娘。好姐姐。去望他一遭。将一个侍妾来逼临。难禁。好敎我似线脚儿般殷勤不离了针。从今后敎他一任。这也是俺老夫人的不是。将人的义海恩山。都做了远水遥岑。<br> 〔见生介〕哥哥病体若何。〔生〕害杀小生也。我若是死呵。小娘子。阎王殿前。少不得你做个干连人。〔贴叹介〕普天下害相思的。不似你这傻角。</p><p>【天净沙】心不存学海文林。梦不离柳影花阴。则去那窃玉偷香上用心。又不曾得甚。自从海棠开想到如今。<br> 因甚的便病得这般了。〔生〕都因你行说的谎。回到书房一气一个死。小生救了人。返被害了。自古云。痴心女子负心汉。今日反其事了。</p><p>【调笑令】〔生〕我这裏自审。这病为邪淫。尸骨嵓嵓鬼病侵。更做道秀才每从来恁。似这般干相思的好撒呑。功名上早则不遂心。婚姻上更返吟复吟。<br> 〔贴〕老夫人着我来看哥哥。要甚么汤药。小姐再三伸意。有一药方送来与先生。〔生作慌介〕在那裏。〔贴〕用着几般儿生药。各有制度。我说与听咱。</p><p>【小桃红】桂花摇影夜深沈。酸醋当归浸。〔生〕桂花性温。当归活血。怎生制度。〔贴〕面靠着湖山背阴裏窨。这方儿最难寻。一服两服令人恁。〔生〕忌甚么物。〔贴〕忌的是知母未寝。怕的是红娘撒心。吃了呵。稳倩取使君子一星儿参。<br> 这药方儿小姐亲笔写的。〔生看药方大笑介云〕早知姐姐书来。只合远接。〔贴〕又怎么。却早两遭儿也。〔生〕不知这首诗意。小姐待和小生里也波哩。〔贴〕不要又差了一些儿也。</p><p>【鬼三台】足下其实咻。佯妆下■〈口吞〉。笑你个风魔的翰林。无处问佳音。向简帖儿上计禀。得了个纸条儿恁般绵裏针。若见玉天仙怎生软厮禁。俺那小姐忘恩。赤紧的偻人负心。<br> 书上如何说。你读与我听咱。〔生读介〕休将闲事苦萦怀。取次摧残天赋才。不意当时完妾行。岂防今日作君灾。仰酬厚德难从礼。谨奉新诗可当媒。寄与高唐休咏赋。明宵端的雨云来。此诗非前日之比。小姐必来。〔贴〕他来呵。看你怎生发付。</p><p>【秃厮儿】身卧着一条布衾。头枕着三尺瑶琴。他来时怎生和你一处寝。冻得来战战兢兢说甚知音。<br> 【圣药王】果若你有心。他有心。昨日秋千院宇夜深沈。花有阴。月有阴。春宵一刻抵千金。何须诗对会家吟。<br> 〔生〕小生有花银一锭。有铺盖赁与小生一副。</p><p>【东原乐】〔贴〕俺那鸳鸯枕。翡翠衾。便遂杀人心。如何肯赁。至如你不脱解和衣儿更怕甚。不强如手执定指尖儿恁。倘或成亲到大来福荫。<br> 〔生〕小生为小姐如此瘦颜。莫不小姐为小生也减些丰韵么。</p><p>【绵搭絮】〔贴〕他眉黛远山铺翠。眼横秋水无尘。体若凝酥。腰如嫩柳。俊的是庞儿俏的是心。体态温柔性格儿沈。虽不会法灸神针。犹胜似救苦难观世音。<br> 〔生〕今夜成就了呵。小子不敢有忘。</p><p>【么】〔贴〕口儿裏慢沈吟。梦儿裏苦追寻。往事已沈。只言目今。今夜相逢管敎你恁。我不图你白璧黄金。则要你满头花拖地锦。<br> 〔生〕只怕夫人拘系。不能勾出来。〔贴〕则怕姐姐不肯。果有意呵。</p><p>【收尾】虽然是老夫人晓夜将门禁。好共歹须敎你称心。〔生〕休似昨夜。〔贴〕你挣揣咱。来时节肯不肯怎由他。见时节亲不亲尽在您。<br> 【络丝娘煞尾】因今宵传言送语。看明日携云握雨。</p><h2 id="第十三出-月下佳期" tabindex="-1"><a class="header-anchor" href="#第十三出-月下佳期" aria-hidden="true">#</a> 第十三出　月下佳期</h2><p>〔旦上〕昨夜红娘传简去与张生。约今夕与他相见。等红娘来。做个商量。〔贴上〕姐姐着我送简与张生。许他今宵赴约。俺那小姐。我怕你又说谎呵。送了人性命。不是耍处。我且见小姐。看他说甚么。〔旦〕红娘。收拾卧房。我睡去。〔贴〕不争你要睡呵。那裏发付那生。〔旦〕甚么那生。〔贴〕姐姐。你又来也。送了人性命。不是耍处。你若又番悔。我出首与夫人。你着我将简帖儿约下来。〔旦〕这小贱人到会放刁。羞人答答的怎生去。〔贴〕有甚么羞。到那裏则合着眼者。〔作催介〕去来。去来。老夫人睡了也。〔旦走贴笑介〕俺姐姐语言虽是强。脚步儿早先行了也。</p><p>【端正好】因姐姐玉精神。花模样。无倒断晓夜思量。着一片志诚心盖抹了漫天谎。出画阁。向书房。离楚岫。赴高唐。学窃玉。试偷香。巫娥女。楚襄王。楚襄王敢先在阳台上。<br> 〔下生上〕昨夜红娘所遗之简。约小生今夜成就。自日出熬到如今。却早初更尽也。不见来呵。小姐休说谎咱。人间良夜静不静。天上美人来不来。</p><p>【点绛唇】伫立闲阶。夜深香霭。横金界。潇洒书斋。闷杀读书客。<br> 【混江龙】彩云何在。月明如水浸楼台。僧居禅室。鸦噪庭槐。风弄竹声则道是金佩响。月移花影疑是玉人来。意悬悬业眼。急穰穰情怀。身心一片。无处安排。则索呆打孩倚定门儿待。越越的靑鸾信杳。黄犬音乖。<br> 小生一日十二时。无一刻放下小姐。你那里知道呵。</p><p>【油葫芦】情思昏昏眼倦开。单枕侧。梦魂飞入楚阳台。早知道无明无夜因他害。想当初不如不遇倾城色。人有过必自责。勿惮改。我却待贤贤易色将心戒。怎禁他兜的上心来。<br> 【天下乐】我则索倚定门儿手托腮。好着我难猜。来也那不来。夫人行料应难离侧。望得人眼欲穿。想得人心欲窄。多管是寃家不自在。<br> 偌早晚不来。莫不又是谎么。</p><p>【那咤令】他若是肯来。早离了贵宅。他若是到来。便春生敝斋。他若是不来。似石沈大海。数着他脚步儿行。倚定窗棂儿待。寄语多才。<br> 【鹊踏枝】恁的般恶抢白。并不曾记心怀。拨得个意转心回。夜去明来。空调眼色经今半载。这其间委实难捱。<br> 小姐这一番若不来呵。</p><p>【寄生草】安排着害。准备着抬。想着这异乡身强把茶汤捱。则为这可憎才熬得心肠耐。办一片志诚心留得形骸在。试着那司天台打算半年愁。端的是太平车约有十余载。<br> 〔贴上〕姐姐。我过去。你在这里。〔敲门介生〕是谁。〔贴〕是你前世的娘。〔生〕小姐来么。〔贴〕你接了衾枕者。小姐到来也。张生。你怎么样谢我。〔生拜介〕小生一言难尽。寸心相报。惟天可表。〔贴〕你放轻者。休諕了他。〔贴推旦介〕姐姐。你入去。我在门外儿等着你。〔生见旦跪迎介〕张珙有何德能。有劳神仙下降。知他是睡裏梦裏。</p><p>【村里迓鼓】猛见他可憎模样。小生那里得病来。早医可九分不快。先前见责。谁承望今宵欢爱。着小姐这般用心。不才张珙。合当跪拜。小生无宋玉般容。潘安般貌。子建般才。姐姐。你则是可怜见为人在客。〔挨着旦坐介〕</p><p>【元和令】〔生〕绣鞋儿刚半折。柳腰儿恰一搦。羞答答不肯把头抬。只将鸳枕捱。云鬟彷佛坠金钗。偏宜鬏髻儿歪。<br> 【上马娇】我将这钮扣儿松。缕带儿解。兰麝散幽斋。不良会把人禁害。咳怎不肯回过脸儿来。<br> 【胜葫芦】我这裏软玉温香抱满怀。呀。刘阮到天台。春至人间花弄色将柳腰款摆。花心轻折。露滴牡丹开。<br> 【么】但蘸着些儿麻上来。鱼水得和谐。嫩蕊娇香蝶恣采。半推半就。又惊又爱。檀口搵香腮。<br> 〔跪介〕谢小姐不弃张珙。今夕得就枕席。异日犬马之报。〔旦〕妾千金之躯。一旦托于足下。勿以他日见弃。使妾有白头之叹。〔生〕小生焉敢如此。〔看帕介〕</p><p>【后庭花】春罗元莹白。早见红香点嫩色。〔旦〕羞人答答的。看做甚么。〔生〕灯下偷晴觑。胸前着肉揣。畅奇哉。浑身通泰。不知春从何处来。无能的张秀才。孤身西洛客。自从逢稔色。思量的不下怀。忧愁因间隔。相思无摆划。谢芳卿不见责。<br> 【柳叶儿】我将你做心肝儿般看待。点污了小姐淸白。忘餐废寝舒心害。若不是眞心耐。志诚捱。怎能勾这相思苦尽甘来。<br> 【靑歌儿】成就了今宵今宵欢爱。魂飞在九霄九霄云外。投至得见你个多情小妳妳。憔悴形骸。瘦似麻秸。今夜和谐。犹自疑猜。露滴香埃。风静闲阶。月射书斋。云锁阳台。审问明白。只疑是昨夜梦中来。愁无奈。<br> 〔旦〕我回去也。怕夫人觉来寻我。〔生〕我送小姐去来。</p><p>【寄生草】多丰韵。忒稔色。乍时相见敎人害。霎时不见敎人怪。些儿得见敎人爱。今宵同会碧纱厨。何时重解香罗带。<br> 〔贴〕来拜你娘。〔生笑介贴〕张生。你喜也。姐姐。咱家去来。</p><p>【煞尾】〔生〕春意透酥胸。春色横眉黛。贱却人间玉帛。杏脸桃腮衬着月色。娇滴滴越显红白。下香街。懒步苍苔。动人处弓鞋凤头窄。叹鲰生不才。谢多娇错爱。若小姐不弃小生。你是必破工夫明夜早些来。〔下〕</p><h2 id="第十四出-堂前巧辩" tabindex="-1"><a class="header-anchor" href="#第十四出-堂前巧辩" aria-hidden="true">#</a> 第十四出　堂前巧辩</h2><p>〔老引欢郞上〕这几日窃见莺莺语言恍惚。颜色倍加。腰肢体态。比向日不同。莫不做下些事来。〔欢〕前日晚夕。奶奶睡了。我见姐姐和红娘烧香。半晌不回来。我家去睡了。〔老〕这桩事都在红娘身上。唤红娘来。〔欢叫红介贴上〕哥哥唤我怎么。〔欢〕奶奶知道你和姐姐去花园裏去。如今要打着问你哩。〔贴〕呀。小姐带累我也。小哥哥。你先去。我便来也。〔对旦云〕姐姐。事发了也。老夫人唤我哩。却怎了。〔旦〕好姐姐。遮盖咱。〔贴〕娘呵。你做得隐秀者。我道你做下来也。〔旦〕月圆便有阴云蔽。花发须教急雨催。</p><p>【斗鹌鹑】〔贴〕则着你夜去明来。到有个天长地久。不争你握雨携云。常使我提心在口。则合你带月披星。谁着你停眠整宿。老夫人心敎多。情性。使不着我巧语花言。将没作有。<br> 【紫花儿序】老夫人猜那穷酸做了新壻。小姐做了娇妻。只小贱人做了牵头。俺小姐这些时春山低翠。秋水凝眸。别样的都休。试把你裙带儿拴。纽门儿扣。比着你旧时肥瘦。出落的精神。别样的风流。<br> 〔旦〕红娘。你到那裏小心回话者。〔贴〕我若到夫人处。必问这小贱人。</p><p>【金蕉叶】我着你但去处行监坐守。谁着你迤逗的胡行乱走。若问着此一节呵如何诉休。你便索与他个知情的犯由。<br> 姐姐。你受责理当。我图甚么来。</p><p>【调笑令】你绣帏裏效绸缪。倒凤顚鸾百事有。我却在窗儿外几曾敢轻咳嗽。立苍苔将绣鞋儿湮透。今日个嫩皮肤到将麄棍抽。姐姐呵。俺这通殷勤的着甚来由。<br> 姐姐在这裏等着。我过去说得过呵。休欢喜。说不过。休烦恼。〔见老介老〕小贱人。为甚么不跪下。你知罪么。〔贴〕红娘不知罪。〔跪介老〕你还自口强哩。若实说呵。饶你。若不实说呵。我直打死你个贱人。谁着你和小姐半夜花园裏去来。〔贴〕不曾去。谁见来。〔老〕欢郞见你们去来。尙兀自推哩。〔打介贴〕夫人休闪了手。且息怒停嗔。听红娘说。</p><p>【鬼三台】夜坐时停了针绣。共姐姐闲穷究。说张生哥哥病久。咱两个背着夫人向书房裏问候。〔老〕问候呵。他说甚么。〔贴〕他说道夫人事已休。将恩变为雠。着小生半途喜变做忧。他道红娘你且先行。敎小姐权时落后。<br> 〔老〕他是女孩儿家。着他落后怎么。</p><p>【秃厮儿】〔贴〕我则道神针法灸。谁承望燕侣莺俦。他两个经今月余。则是一处宿。何须一一问缘由。<br> 【圣药王】他每不识忧。不识愁。一双心意两相投。夫人。得好休。便好休。这其间何必苦追求。常言道女大不终留。<br> 〔老〕这桩事都是你个贱人。〔贴〕非是红娘之罪。亦非张生小姐之罪。乃夫人之过也。〔老〕这贱人到指下我来。怎么是我之过。〔贴〕信者人之根本。人而无信。不知其可也。大车无輗。小车无軏。其何以行之哉。当日军围普救。夫人所许。退军者以女妻之。张生非慕小姐颜色。岂肯建退军之策。兵退身安。夫人悔却前言。岂得不为失信乎。旣然不肯成其事。只合酬之以金帛。令张生舍此而去。却不当留请张生于书院。使怨女旷夫。各相窥视。所以有此一端。目下老夫人若不息其事。一来辱没相国家谱。二来张生日后名望不轻。施恩于人。忍令反受其辱。便至官司。夫人亦得治家不严之罪。官司若推其详。亦知老夫人背义忘恩。岂得为贤哉。红娘不敢自专。伏望夫人台鉴。莫若恕其小过。成就大事。撋之以去其污。岂不为长便乎。</p><p>【麻郞儿】秀才是文章魁首。姐姐是仕女班头。一个通彻三敎九流。一个晓尽描鸾刺绣。<br> 【么】世有。便休。罢手。大恩人怎做敌头。启白马将军故友。斩飞虎叛贼草寇。<br> 【络丝娘】不争和张解元参辰卯酉。便是与崔相国出乖露丑。到底干连着自己骨肉。夫人索穷究。<br> 〔老〕这小贱人也道得是。我不合养了这个不肖之女。待经官呵。玷辱家门。罢罢。俺家无犯法之男。再婚之女。与了这厮罢。红娘唤那贱人来。〔贴叫旦介〕且喜那棍子儿滴溜溜在我身上。吃我直说过了。我也怕不得许多。如今唤你去成合亲事哩。〔旦〕羞人答答的。怎么见得夫人。〔贴〕娘跟前有甚么羞。</p><p>【小桃红】当夜个月明纔上柳梢头。却早人约黄昏后。羞的我脑背后将牙儿衬着衫儿袖。猛凝眸。看时节则见鞋底尖儿瘦。一个恣情的不休。一个哑声儿厮耨。呸。那其间可怎生不害半星儿羞。<br> 〔旦见老介老〕莺莺。我怎生抬举你来。今日做下这等的勾当。则是我的孼障。待怨谁来。我待经官来。辱没了你父亲。这等事。不是俺相国人家有的。罢罢罢。谁似俺养女的。不气杀也。红娘。书房裏唤将那禽兽来。〔贴唤生介生〕小娘子唤小生做甚么。〔贴〕你的事发了也。如今老夫人唤你。将小姐配与你哩。小姐先招了也。你过去。〔生〕小生惶恐。如何见得老夫人。谁在老夫人行说来。〔贴〕你休佯小心。过去便了。</p><p>【小桃红】旣然泄漏怎干休。是我先投首。俺家裏陪酒陪茶到撋就。你休愁。何须约定通媒媾。我■〈扌弃〉了个部署不收。你元来苗而不秀。呸。你是个银样镴鎗头。<br> 〔生见老介老〕好秀才呵。岂不闻非先王之德行不敢行。我待送你官司裏去来。恐辱没了俺家谱我如今将莺莺与你为妻。则是俺三辈儿不招白衣女壻。你明日便上朝取应去。我与你养着媳妇。得官呵来见我。驳落呵休来见我。〔贴〕张生早则喜也。</p><p>【东原乐】相思事一笔勾。早则展放从前眉儿皱。美爱幽欢恰动头。旣能彀。张生你觑。兀的般可喜娘庞儿要人消受。<br> 〔老〕明日收拾行装。安排酒果。请长老一同送张生到十里长亭去。〔下旦〕寄语西河堤畔柳。安排靑眼送行人。</p><p>【收尾】〔贴〕来时节画堂箫鼓鸣春昼。列着一对儿鸾交凤友。那其间纔受你说媒红。方吃你谢亲酒。〔下〕</p><h2 id="第十五出-长亭送别" tabindex="-1"><a class="header-anchor" href="#第十五出-长亭送别" aria-hidden="true">#</a> 第十五出　长亭送别</h2><p>〔老法本上〕今日送张生赴京。就十里长亭安排下筵席。我和长老先行。不见张生小姐来到。〔旦生贴同上旦〕今日送张生上朝取应。早则离人伤感。况値着暮秋天气。好烦恼人也呵。悲叹聚散一杯酒。南北东西万里程。</p><p>【端正好】碧云天。黄花地。西风紧北雁南飞。晓来谁染霜林醉。总是离人泪。<br> 【滚绣球】恨相见得迟。怨归去得疾。柳丝长玉骢难系。恨不得倩疎林挂住斜晖。马儿迍迍行。车儿快快随。却吿了相思回避。破题儿又早别离。听得一声去也松了金钏。遥望见十里长亭减了玉肌。此恨谁知。<br> 〔贴〕姐姐。今日怎么不打扮。〔旦〕红娘呵。你那知我的心哩。</p><p>【叨叨令】见安排着车儿马儿不由人熬熬煎煎的气。有甚心情花儿靥儿打扮的娇娇滴滴媚。准备着被儿枕儿则索昏昏沉沉的睡。从今后衫儿袖儿都搵做重重叠叠的泪。兀的不闷杀人也么歌。兀的不闷杀人也么歌。今已后书儿信儿索与我恓恓惶惶的寄。<br> 〔同至长亭见老介老〕张生和长老坐。小姐这壁坐。红娘将酒来。张生。你向前来。是自家人。不要回避。此行努力。挣揣一个状元回来。休得辜负了俺孩儿。〔生〕小生托夫人余荫。凭着我胸中之才。觑官如拾芥耳。〔本〕夫人主张不差。张先生不是落后的人。〔把酒坐介旦长吁介〕</p><p>【脱布衫】〔旦〕下西风黄叶纷飞。染寒烟衰草萋迷。酒席上斜签着坐的。蹙愁眉死临侵地。<br> 【小梁州】〔生〕我见他阁泪汪汪不敢垂。恐怕人知。猛然见了把头低。长吁气。推整素罗衣。<br> 【么】〔旦〕虽然久后成佳配。这时节怎不悲啼。意似痴。心如醉。昨宵今日。淸减了小腰围。<br> 〔老〕小姐把盏者。〔贴递酒旦把盏生叹介旦〕请酒。</p><p>【上小楼】〔旦〕合欢未已。离愁相继。想着俺前暮私情。昨夜成亲。今日别离。我谂这几日相思滋味。却原来比别离情更增十倍。<br> 【么】年少呵。轻远别。情薄呵。易弃掷。全不想腿儿相压。脸儿相偎。手儿相携。你与俺崔相国做女壻夫荣妻贵。但得一个并头莲索强似状元及第。<br> 〔贴〕姐姐不曾吃早饭。飮一口儿汤水。〔旦〕红娘。甚么汤水咽得下。</p><p>【满庭芳】供食太急。须臾对面。顷刻别离。若不是酒席间子母每当回避。有心待与他举案齐眉。<br> 【么】虽然是厮守得一时半刻。也合着俺夫妻每共卓而食。眼底空留意。寻思起就裏。险化做望夫石。<br> 〔老〕红娘把盏者。〔贴把酒介〕</p><p>【快活三】〔旦〕将来的酒共食。尝着似土和泥。假若便是土和泥。也有些土气息。泥滋味。<br> 【朝天子】暖溶溶玉醅。白泠泠似水。多半是相思泪。眼面前茶饭怕不待要吃。恨塞满愁肠胃。蜗角虚名。蝇头微利。拆鸳鸯在两下裏。一个在这壁。一个在那壁。一递一声长吁气。<br> 〔老〕辆起车儿。我先回去。小姐和红娘随后来。〔下本辞生介〕此一行别无话说。贫僧准备买登科录。拱候先生荣归。做亲的茶饭。少不得贫僧的。先生鞍马上保重者。从今忏悔无心礼。专听春雷第一声。〔下〕</p><p>【四边静】〔旦〕霎时间杯盘狼藉。车儿投东马儿向西。两意徘徊。落日山横翠。知他今宵宿在那裏。有梦也难寻觅。<br> 先生此去得官不得官。须早办归期。〔生〕小生这一去。白夺一个状元。正是靑云有路终须到。金榜无名誓不归。〔旦〕君行无所赠。口占一绝。为君送行。弃掷今何在。当时且自亲。还将旧来意。怜取眼前人。〔生〕小姐之意差矣。张珙更敢怜谁。谨赓一绝。以表寸心。人生长远别。孰与最关亲。不遇知音者。谁怜长叹人。</p><p>【耍孩儿】〔旦〕淋漓襟袖啼红泪。比司马靑衫更湿。伯劳东去燕西飞。未登程先问归期。虽然眼底人千里。且尽生前酒一杯。未飮心先醉。眼中流血。心内成灰。<br> 【五煞】到京师服水土。趁程途节飮食。顺时自保揣身体。荒村雨露宜眠早。野店风霜要起迟。鞍马秋风裏。最难调护。最要扶持。<br> 【四煞】这忧愁诉与谁。相思只自知。老天不管人憔悴。泪添九曲黄河溢。恨压三峯华岳低。到晚来闷把西楼倚。见了些夕阳古道。衰柳长堤。<br> 【三煞】笑吟吟一处来。哭啼啼独自归。归家若到罗帏裏。昨日个绣衾香暖留春住。今夜个翠被生寒有梦知。留恋你别无意。见据鞍上马。阁不住泪眼愁眉。<br> 我有句话儿嘱付你。〔生〕小姐有甚么言语。敢不依从。</p><p>【二煞】〔旦〕你休忧文齐福不齐。我则怕你停妻再娶妻。你休要一春鱼雁无消息。我这裏靑鸾有信频须寄。你休要金榜无名誓不归。此一节君须记。若见了异乡花草。再休似此处栖迟。<br> 〔生〕再有谁似小姐的。小生怎肯又生此念。</p><p>【一煞】〔旦〕靑山隔送行。疎林不做美。淡烟暮霭相遮蔽。夕阳古道无人语。禾黍秋风听马嘶。我为甚懒上车儿内。来时甚急。去后何迟。<br> 〔贴〕老夫人去好一会。姐姐。咱家去罢。</p><p>【收尾】〔旦〕四围山色中。一鞭残照裏。遍人间烦恼塡胸臆。量这些大小车儿如何载得起。<br> 〔下生〕琴童。赶上一程儿。早寻个宿处。泪随流水急。愁逐野云飞。〔下〕</p><h2 id="第十六出-草桥惊梦" tabindex="-1"><a class="header-anchor" href="#第十六出-草桥惊梦" aria-hidden="true">#</a> 第十六出　草桥惊梦</h2><p>〔生引琴童上〕离了蒲东。早三十里也。兀的那前面是草桥。店裏宿一宵。明日赶早行。这马也百般的不肯走呵。行色一鞭催去马。羁愁万斛引新诗。</p><p>【新水令】望蒲东萧寺暮云遮。惨离情半林黄叶。马迟人意懒。风急雁行斜。离恨重叠。破题儿第一夜。<br> 想着昨日受用。谁知今日凄凉。</p><p>【步步娇】昨日个翠被香浓熏兰麝。欹珊枕把身躯儿趄。脸儿厮搵者。仔细端详可憎的别。铺云鬓玉梳斜。恰便似半吐初生月。<br> 早至也。店小二哥那裏。〔小二上〕官人。俺这头房裏下。〔生〕琴童接了马者。点上灯。我诸般不要吃。则要睡些儿。〔琴童〕小人也辛苦。待歇息也。在床前打铺。〔睡介生〕今夜甚睡得到我眼裏来也呵。</p><p>【落梅风】旅馆欹单枕。秋蛩鸣四野。助人愁的是纸窗儿风裂。乍孤眠被儿薄又怯。冷淸淸几时温热。<br> 〔睡介旦上〕长亭畔别了张生。好生放不下。老夫人和梅香都睡着了。我私奔出城。赶上和他同去。</p><p>【乔木查】走荒郊旷野。把不住心娇怯。喘吁吁难将两气接。疾忙赶上者。打草惊蛇。<br> 【搅筝琶】他把我心肠撦。因此上不避路途赊。瞒过俺能拘管的夫人。稳住俺厮齐攒的侍妾。想着他临上马痛伤嗟。哭得也似痴呆。不是我心邪。自别离已后。到西日初斜。愁得来陡峻。瘦得来唓嗻。却早觉掩过翠裙三四折。谁曾经这般磨灭。<br> 【锦上花】有限姻缘。方纔宁贴。无奈功名。使人离别。害不了的愁怀。却纔觉些。掉不下的思量。如今又也。<br> 【么】淸霜净碧波。白露下黄叶。下下高高。道路回折。四野风来。左右乱踅。我这裏奔驰。他何处困歇。<br> 【淸江引】〔旦〕呆打孩店房儿裏没话说。闷对如年夜。暮雨催寒蛩。晓风吹残月。今宵酒醒何处也。<br> 元来在这个店儿裏。不免敲门。〔生〕谁敲门哩。是个女子声音。我且开门看咱。这早晚是谁。</p><p>【庆宣和】是人呵疾忙快分说。是鬼呵合速灭。〔旦〕是我。老夫人睡了。想你去了呵。几时再得见。特来和你同去。〔生〕听说罢将香罗袖儿拽。却元来是小姐。<br> 难得小姐恁般心勤。</p><p>【乔牌儿】你为人须为彻。将衣袂不藉。绣鞋儿被露水泥沾惹。脚心儿管踏破也。<br> 〔旦〕我为你呵。顾不得迢递了。</p><p>【甜水令】想着你废寝忘餐。香消玉减。花开花谢。犹自较争些。便枕冷衾寒。凤只鸾孤。月圆云遮。寻思来有甚伤嗟。<br> 【折桂令】想人生最苦是离别。可怜见千里关山。独自跋涉。似这般割肚牵肠。到不如义断恩绝。虽然是一时间花残月缺。你呵。休猜做瓶坠簪折。不恋豪杰。不羡骄奢。生则同衾死则同穴。<br> 〔卒子上〕恰纔见一女子渡河。分明见他走在这店中去了。打起火把者。将出来。将出来。〔生〕却怎了。〔旦〕你近后。我自与他说。</p><p>【水仙子】硬围着普救寺下锹撅。强当住咽喉仗剑钺。贼心肠馋眼脑天生得劣。〔生〕我对他说。〔旦〕休言语靠后些。〔卒〕你是谁家女子。夤夜渡河。〔旦〕你休胡说。杜将军你知他是英杰。矁一矁着你为了酰酱。指一指化做醟血。骑着一疋白马来也。<br> 〔卒抢旦下生惊介〕小姐。小姐。〔搂住琴童介〕小姐抢在那裏去了。〔琴〕相公怎么。〔生〕咍。元来却是梦裏。且将门儿推开看。呀。只见一天露气。满地霜华。晓星初上。残月犹明。无端燕鹊高枝上。一枕鸳鸯梦不成。</p><p>【雁儿落】绿依依墙高柳半遮。静悄悄门掩淸秋夜。疎剌剌林梢落叶风。昏惨惨云际穿窗月。<br> 【得胜令】惊觉我是颤巍巍竹影走龙蛇。原来是虚飘飘庄周梦蝴蝶。絮叨叨促织儿无休歇。韵悠悠砧声儿不断绝。痛煞煞伤别。急煎煎好梦儿应难舍。冷淸淸的咨嗟。娇滴滴玉人儿何处也。<br> 〔琴〕天明也。咱早行一程儿。前面打火去。〔生〕店小二哥。算还你房钱。鞲了马者。〔童伺上马介生〕</p><p>【鸳鸯煞】柳丝长咫尺情牵惹。水声幽彷佛人呜咽。斜月残灯。半明不灭。畅道是旧恨连绵。新愁郁结。恨塞离愁满肺腑难淘泻。除纸笔代喉舌。千种思量对谁说。<br> 【络丝娘煞】都则为一官半职。阻隔得千山万水。</p><h2 id="第十七出-泥金报捷" tabindex="-1"><a class="header-anchor" href="#第十七出-泥金报捷" aria-hidden="true">#</a> 第十七出　泥金报捷</h2><p>〔生引琴童上〕自暮秋与小姐相别。已经半载。托赖祖宗之荫。一举得第。忝中探花郞。如今听候圣旨。御笔除授。惟恐小姐罣念。先修一封书。着琴童回去。达知夫人小姐。以安其心。琴童过来。〔童应介生〕这一封书与我星夜到河中府去。见小姐时。说官人恐娘子忧忆。特地先着小人将书来报喜。卽忙取回书来者。</p><p>【赏花时】相见时红雨纷纷点绿苔。别离后黄叶萧萧凝暮霭。今日见梅开。恰离了半载。则说道特地寄书来。<br> 〔下童〕领了这书。星夜望河中府走一遭。〔下旦贴上旦〕自张生去京师。半年光景。查无音信。这些时神思不快。妆镜懒临。腰肢消瘦。茜裙宽褪。好生烦恼人也呵。</p><p>【集贤宾】虽离了这眼前闷却又早心上有。甫能离了心上。又早在眉头。忘了依然还又。恶思量无了无休。大都来一寸眉峯。怎当他许多颦皱。新愁近来接着旧愁。厮混了难分新旧。旧愁似大行山隐隐。新愁似天堑水悠悠。<br> 〔贴〕姐姐往常也曾不快。将息便可。不似这一番淸减得十分利害也。</p><p>【逍遥乐】〔旦〕曾经消瘦。每遍犹闲。这番怎陡。〔贴〕姐姐心儿闷呵。那裏散心耍咱。〔旦〕何处忘忧。看时节独上妆楼。手卷朱帘上玉钩。空目断山明水秀。见苍烟迷树。衰草连天。野渡横舟。<br> 红娘。我这衣裳这些时都不似我穿的。〔贴〕姐姐。正是腰细不胜衣。</p><p>【挂金索】裙染榴花。睡损胭脂皱。纽结丁香。掩过芙蓉扣。线脱珍珠。泪湿香罗袖。杨柳眉颦。人比黄花瘦。<br> 〔童上〕奉官人言语。特将书来与小姐。却纔前厅上见了老夫人。老夫人好生欢喜。着入来见小姐。早至后堂。〔咳嗽介贴〕谁在外厢。〔童见贴笑介贴〕你几时来。可知道昨夜灯花爆。今朝喜鹊噪。姐姐正烦恼哩。你自来。和哥哥来。〔童〕哥哥得了官也。着我寄书来。〔贴〕你则在这裏等着。我对姐姐说了呵。唤你进来。〔笑见旦介旦〕这小妮子怎么。〔贴〕姐姐大喜大喜。咱姐夫得了官也。〔旦〕这妮子见我闷呵。特故哄我。〔贴〕琴童在门首。见了夫人。使他进来见姐姐。说道姐夫有书。〔旦〕惭愧。我也有盼着他的日头。唤他入来。〔童见介旦〕琴童。你几时离京师。〔童〕小人离京一月多了。〔旦接书介〕</p><p>【金菊香】早是我因他去减了风流。不争你寄得书来又与我添些证候。说来的话儿不应口。无语低头。书在手。泪凝眸。〔开书看介〕</p><p>【醋葫芦】我这裏开时和泪开。他那裏修时和泪修。多管阁着笔尖儿未写早泪先流。寄来书泪点儿兀自有。我将这新痕把旧痕湮透。正是一重愁番做了两重愁。<br> 〔念书介〕张珙百拜。奉启芳卿可人妆次。自暮秋拜违。迨今半载。上赖祖宗之荫。下托贤妻之德。幸中甲第。卽今于招贤馆寄迹。以伺御笔除授。惟恐夫人与贤妻忧念。特令琴童奉书驰报。恭候兴居。小生身遥心迩。恨不得鹣鹣比翼。卭卭并躯。重功名而薄恩爱者。诚有浅见贪饕之罪。他日面会。自当请谢不备。偶成一集。附奉淸照。玉京仙府探花郞。寄与蒲东窈窕娘。指日拜恩衣昼锦。定须休作倚门妆。〔旦〕惭愧。探花郞是第三名也。</p><p>【么】当日向西厢月底潜。今日呵琼林宴上趋。谁承望跳东墙脚步儿占了鳌头。怎想道惜花心养成了折桂手。脂粉丛裏包藏着锦绣。从今后晚妆楼改做了志公楼。<br> 你吃饭不曾。〔童〕小人未曾吃饭。〔旦〕红娘。快取饭与他吃。〔童〕感蒙赏赐。小人就此吃饭。夫人就写下书。俺哥哥着小人取夫人回书。至紧至紧。〔旦〕红娘将笔砚来。〔写介〕书却写了。无可表意。只有汗衫一领。裹肚一条。绢袜一双。瑶琴一张。玉簪一枚。斑管一枝。琴童。你收拾得好者。红娘。取十两银子来。与他做盘缠。〔贴〕姐夫得了官。岂无这几件儿东西。寄与他有甚缘故。〔旦〕你不知道。</p><p>【梧叶儿】这汗衫他若是和衣卧。便是和我一处宿。但黏着他皮肉。不信不想我温柔。〔贴〕这裹肚要怎么。〔旦〕常不离了前后。守。着他左右。紧紧的系在心头。〔贴〕这袜儿如何。〔旦〕拘管他胡行乱走。<br> 〔贴〕这琴他那裏自有。又将去怎么。</p><p>【后庭花】〔旦〕当时五言诗紧趁逐。后来因七弦琴成配偶。他怎肯冷落了诗中意。我则怕生疎了弦上手。〔贴〕玉簪有甚主意。〔旦〕我须索有个缘由。他如今功名成就。则怕他撇人在脑背后。〔贴〕斑管要怎的。〔旦〕湘江两岸秋。当日娥皇因虞舜愁。今日莺莺为君瑞忧。这九嶷山下竹。共香罗衫袖口。<br> 【靑歌儿】都一般啼痕啼痕湮透。似这等泪斑泪斑宛然依旧。万古情缘一样愁。涕泪交流。怨慕难收。对学士叮咛说缘由。是必休忘旧。<br> 这东西收拾好者。〔童〕理会得。</p><p>【醋葫芦】〔旦〕你逐宵野店上宿。休将包袱做枕头。怕油脂腻展污了恐难稠。倘或水浸雨湿休便扭。我则怕干时节熨不开折皱。一桩桩一件件仔细收留。<br> 【金菊香】书封雁足此时修。情系人心早晚休。长安望来天际头。倚遍西楼。人不见水空流。<br> 〔童〕小人拜领回书。卽便去也。〔旦〕琴童。你去见官人对他说。</p><p>【浪里来煞】他那裏为我愁。我这裏因他瘦。临行时啜赚人的巧舌头。指归期约定九月九。不觉的过了小春时候。到如今悔敎夫壻觅封侯。<br> 〔童〕得了回书。星夜回哥哥话去。〔并下〕</p><h2 id="第十八出-尺素缄愁" tabindex="-1"><a class="header-anchor" href="#第十八出-尺素缄愁" aria-hidden="true">#</a> 第十八出　尺素缄愁</h2><p>〔生上〕画虎未成君莫笑。安排牙爪始惊人。本是举过的便除。奉着翰林院编修国史。多住两月。谁知我的心事。甚么文章做得成。使琴童递送佳音。又不见回来。这几日睡卧不宁。飮食少进。给假在驿亭中将息。早间太医院医官来看视。下药去了。我这病卢扁也医不得。自离了小姐。无一日心闲也呵。</p><p>【粉蝶儿】从到京师。思量心旦夕如是。向心头横倘着俺那莺儿。请良医看诊罢。一星星说是。本意。待推辞。则被他察虚实不须看视。<br> 【醉春风】他道是医杂证有方术。治相思无药饵。莺莺呵。你若是知我害相思。我甘心儿死。死。四海无家。一身客寄。半年将至。<br> 〔童上〕我则道哥哥除了职。元来在驿中抱病。须索回书去咱。〔童见生生笑介〕你回来了也。</p><p>【迎僊客】疑怪这噪花枝灵鹊儿。垂帘幙喜蛛儿。正应着短檠上夜来灯报时。若不是断肠词。决定是断肠诗。〔童〕小夫人有书在此。〔生接介〕写时节多管是泪如丝。旣不呵。怎生泪点儿封皮上渍。<br> 〔念书介〕薄命妾崔氏敛袵拜覆。君瑞才郞文儿。别逾半载。奚啻三秋。思慕之心。未尝少怠。昔云日近长安远。妾今始信斯言矣。琴童至。得见翰墨。知君瑞置身靑云。且悉佳况。少慰离人沈思。有君如此。妾复何言。琴童促回。无以达意。聊具瑶琴一张玉簪一枚。裹肚一条。汗衫一领。绢袜一双。物虽微鄙。愿君详纳。春风多丽。千万珍重。珍重千万。谨依来韵。敬书一绝。统乞淸照。阑干倚遍盼才郞。莫恋宸京黄四娘。病裏得书知中甲。窗前览镜试新妆。我那风风流流的姐姐。似这等女子。张珙死也死得着了。且莫说别的。</p><p>【上小楼】这的是堪为字史。当为款识。有柳骨颜筋。张旭张顚。羲之献之。此一时。彼一时。佳人才思。俺莺莺世间无二。<br> 【么】俺做经呪般持。符箓般使。高似金章。重似金帛。贵似金赀。这上面若佥个押字。使个令史。差个勾使。则是一张忙不及印赴期的咨示。<br> 休说文章。则看这汗衫儿上针指。人间少有。</p><p>【满庭芳】怎不敎张生爱你。堪与针工生色。女敎为师。几千般用意针针是。可索寻思。长共短又没个样子。窄和宽想象着腰肢。好共歹无人试。想当初做时。用煞那小心儿。<br> 小姐寄来这几件东西。都有缘故的。一件件我都猜着了。</p><p>【白鹤子】这琴他敎我闭门学禁指。留意谱声诗。调养圣贤心。洗荡巢由耳。<br> 【二煞】这玉簪纤长如竹笋。细白似葱枝。温润有淸香。莹洁无瑕玼。<br> 【三煞】这斑管霜枝栖凤凰。泪点渍胭脂。当时舜帝恸娥皇。今日淑女思君子。<br> 【四煞】这裹肚手中一叶绵。灯下几回丝。表出腹中愁。果称心间事。<br> 【五煞】这袜儿针脚儿细似虮子。绢帛儿腻似鹅脂。旣知礼。不胡行。愿足下。当如此。<br> 琴童。你临行。小夫人对你说甚么。〔童〕着哥哥休忘旧意。别继新姻。〔生〕小姐。你尙然不知我的心哩。</p><p>【快活三】冷淸淸客舍儿。风淅淅雨丝丝。雨儿零风儿细。梦回时。多少伤心事。<br> 【朝天子】四肢。不能动止。急切裏盼不到蒲东寺。小夫人须是你见时。别有甚闲传示。〔童〕再无他语。〔生〕我是个浪子官人。风流学士。怎肯去带残花折旧枝。自兹到此。不游闲街市。<br> 【贺圣朝】少甚宰相人家。招壻的娇姿。其间或有个人似你。那裏取那温柔。这般才思。莺莺意儿。怎不敎人梦想眠思。<br> 你来。将这衣裳东西收拾好者。</p><p>【耍孩儿】书房中倾倒个藤箱子。向箱子裏面铺着几张纸。放时节用意取包袱。休敎藤刺儿抓住绵丝。高抬在衣架上怕吹了颜色。乱裹在包袱中恐错了褶儿。当如此。切须爱护。勿得因而。<br> 【二煞】恰新婚纔燕尔。为功名来到此。长安忆念蒲东寺。昨宵爱春风桃李花开夜。今日愁秋雨梧桐叶落时。愁如是。身遥心迩。坐想行思。<br> 【三煞】这天高地厚情。直到海枯石烂时。此时作念何时止。直到烛灰眼下纔无泪。蚕老心中罢却丝。我不比游荡轻薄子。轻夫妇的琴瑟。拆鸾凤的雄雌。<br> 【四煞】不闻黄犬音。难传红叶诗。驿长不遇梅花使。孤身去国三千里。一日归心十二时。凭阑视。听江声浩荡。看山色参差。<br> 【尾声】忧则忧我在病中。喜则喜你来到此。投至得引人魂卓氏音书至。险将这害鬼病的相如盼望死。〔下〕</p><h2 id="第十九出-郑恒求配" tabindex="-1"><a class="header-anchor" href="#第十九出-郑恒求配" aria-hidden="true">#</a> 第十九出　郑恒求配</h2><p>〔郑恒上〕自家姓郑。名恒。字伯常。先人拜礼部尙书。不幸早丧。后数年又丧母。先人在时曾定下俺姑娘的女孩儿莺莺为妻。不想姑夫亡化。莺莺孝服未满。不曾成亲。俺姑娘将着这灵榇。引着莺莺回博陵下葬。为因路阻。不能得去。数月前写书来唤我同扶柩去。因家中无人。来得迟了。我离京师来到河中府。打听得孙飞虎欲掳莺莺为妻。得一个张君瑞退了贼兵。俺姑娘复许了他。我如今到这裏。旣听得这个消息。不好便撞将去。这一件事都在红娘身上。我着人去唤他。则说哥哥从京师来。不敢径来见姑娘。着红娘到下处来。有话对姑娘行说知。方可去拜见。〔贴上〕郑恒哥哥在下处。不来见夫人。却与我说话。夫人着我来。看他说甚么。〔见郑介〕哥哥万福。夫人道哥哥来到。怎么不到家裏来。〔郑〕我有甚么颜色见姑娘。我唤你来的缘故。是当日姑夫在时。曾许下这门亲事。我今番到这裏。姑夫孝已满了。特地央及你去夫人行说知。拣一个吉日。成合了这件事。好和小姐一搭裏扶柩去。若不成合。一搭裏路上难厮见。若说的肯呵。我重重的相谢你。〔贴〕这一节话。再也休题。莺莺已与了张生也。〔郑〕道不得一马不跨双鞍。可怎生父在时曾许下我。父丧之后。母却悔亲。这个道理那裏有。〔贴〕却非如此说。当日孙飞虎将半万人马来时。哥哥你在那裏。若不是那生呵。那裏得俺一家儿来。今日太平无事。却来争亲。倘被贼人掳去。你往那裏去争。〔郑〕与了一个富家。也不枉了。却与了这个穷酸饿醋。偏我不如他。我仁者能仁。身裏出身的根脚。又是亲上的亲。况兼他父命。〔贴〕他到不如你。噤声。</p><p>【斗鹌鹑】卖弄你仁者能仁。倚仗你身裏出身。至如你官上加官。也不敎你亲上做亲。又不曾执羔雁邀媒。献币帛问肯。恰洗了尘。便待要过门。枉腌了他金屋银屛。污了他锦衾绣裀。<br> 【紫花儿序】枉蠢了他梳云掠月。枉羞了他惜玉怜香。枉村了他殢雨尤云。当日三才始判。二仪初分。乾坤。淸者为干。浊者为坤。人在中间相混。君瑞是君子淸贤。郑恒是小人浊民。<br> 〔郑〕贼来。他一个人怎的退得。却是胡说。〔贴〕我说你听。</p><p>【天净沙】把桥梁飞虎将军。叛蒲东掳掠人民。半万贼屯合寺门。手横着双刃高叫道要莺莺做压寨夫人。<br> 〔郑〕半万贼。他一个人济甚么事。〔贴〕贼围甚迫。老夫人慌了。和长老商议。高叫两廊。不问僧俗。如退得贼兵的。便将莺莺与他为妻。时有游客张生。应声而言。我有退兵之策。何不问我。夫人大喜。就问其计何在。那生道。我有故人白马将军。见统十万大兵。鎭守蒲关。我修书一封。着人寄去。必来救我。果然书至兵来。其困卽解。</p><p>【小桃红】若不是洛阳才子善属文。火急修书信。白马将军到时分。灭了烟尘。夫人小姐都心顺。则为他威而不猛。言而有信。因此上不敢慢于人。<br> 〔郑〕我自来未尝闻其名。你这个小妮子卖弄他偌多本事。〔贴〕怎么便骂我。须索说你听咱。</p><p>【金蕉叶】他凭着讲性理齐论鲁论。作赋词韩文柳文。他识道理为人敬人。俺家人有信行知恩报恩。<br> 〔郑〕就凭你说。也毕竟比不得我。</p><p>【调笑令】〔贴〕你直一分。他値百分。萤火焉能比月轮。高低远近都休论。我且拆白道字。辩与你个淸浑。〔郑〕这小妮子省得甚么拆白道字。你说与我听。〔贴〕君瑞是个肖字边着个立人。你是个寸木马户尸巾。<br> 〔郑〕寸木马户尸巾。你道我是个村馿■〈尸外巾内〉。我祖代是相国之门。到不如那个白衣饿夫。穷士则是穷士。做官的则是做官。</p><p>【秃厮儿】〔贴〕他凭师友君子务本。你倚父兄仗势欺人。虀盐日月不嫌贫。治百姓新民。传闻。<br> 【圣药王】这厮乔议论。有向顺。你道是官人则合做官人。信口喷。不本分。你道穷民到老是穷民。却不道将相出寒门。<br> 〔郑〕这桩事都是那法本秃馿弟子孩儿。我明日慢慢的和他说话。</p><p>【麻郞儿】〔贴〕他出家儿慈悲为本。方便为门。横死眼不识好人。招祸口不知分寸。<br> 〔郑〕这是姑夫的遗留。我拣日牵羊担酒上门去。看姑娘怎么发落我。</p><p>【么】〔贴〕赸觔。发村。使狠。甚的是软款温存。硬打捱强为眷姻。不覩事强谐秦晋。<br> 〔郑〕姑娘若不肯。着二三十个伴当抬上轿子。到下处脱了衣裳。急赶将来。还你一个婆娘。</p><p>【络丝娘】〔贴〕你须是郑相国嫡亲舍人。须不是孙飞虎家生的莽军。乔嘴脸腌躯老死身分。少不得有家难奔。<br> 〔郑〕兀的那小妮子。眼见得受了招安了也。我也不对你说。明日我要娶。我要娶。〔贴〕不嫁你。不嫁你。</p><p>【收尾】佳人有意郞君俊。我待不嗑来其实怎忍。〔郑〕你再嗑一声我听。〔贴〕你这般颓嘴脸。则好偷韩寿下风头香。傅何郞左壁厢粉。<br> 〔郑脱衣介贴下郑〕这妮子拟定都和酸丁演撒。我明日自上门见俺姑娘。则做不知。只说张生赘在卫尙书家做了女壻。俺姑娘最听是非。他自小又爱我。必有好话。休说别的。则这一套衣服。也冲动他。自小京师同住。惯会寻章摘句。姑夫许我成亲。谁敢将言相拒。我若放起刁来。且看莺莺那裏去。且将压善欺良意。权作尤云殢雨心。〔下老上〕夜来郑恒到下处。不来见我。唤红娘去问亲事。据我的心。还是与侄儿的是。况兼相国在时。已许下了。我便是违了先夫的言语。不料这厮每做下来。着我首鼠两端。展转不决。且待郑恒来见我。再作区处。〔郑上〕来到也。不索报覆。自入去。〔见夫人拜老哭介老〕孩儿旣来到这裏。怎么不来见我。〔郑〕孩儿有甚面颜。来见姑娘。〔老〕莺莺为孙飞虎一节。等你不来。无可解危。许了张生也。〔郑〕那个张生。敢便是中探花的张生。我在京师看榜来。年纪有二十四五岁。洛阳张珙。游街三日。第二日头踏正到卫尙书家门首。尙书的小姐十八岁。人物标致。结着彩楼。在那御街上。一球正打着他。我也骑着马看。险些打着我。他家麄使梅香十余人。把那张生横拖倒拽入去。他口叫道我自有妻。我是崔相国家女壻。那尙书是权豪势要之家。那裏听说。则管拖将入去了。他也是出于无奈。那尙书又说道。我女奉圣旨招女壻。闻说那崔小姐是先奸后娶的。法合离异。今且着他为次妻。闹动京师。因此认得他。〔老怒介〕我道这秀才不中抬举。今日果然负了俺家。俺相国之家。世无与人做次妻之理。旣然张生奉圣旨娶了妻。孩儿。你拣个吉日良辰。依着姑夫的言语。依旧来我家做女壻者。〔下郑喜介〕中了我的计策了。准备茶礼花红。克日过门者。〔下本上〕老僧昨日买登科录看来。张先生果然高第。除授河中府尹。谁想夫人没主张。又许了郑恒。老夫人因此不肯去接。我将着肴馔。直至十里长亭接官走一遭。〔下杜将军上〕奉圣旨。着下官主兵蒲关。提调河中府事。上马管军。下马管民。且喜君瑞兄弟。一举得第。正授河中府尹。拟定乘此机会成亲。下官牵羊担酒。直至老夫人宅上。一来庆贺登第。二来就主亲事。与兄弟成此佳偶。左右那裏。将马来。到河中府走一遭。〔下〕</p><h2 id="第二十出-衣锦还乡" tabindex="-1"><a class="header-anchor" href="#第二十出-衣锦还乡" aria-hidden="true">#</a> 第二十出　衣锦还乡</h2><p>〔生上〕下官奉圣旨正授河中府尹。今日衣锦还乡。小姐金冠霞帔都将着。若见呵。双手索送过去。谁想有今日也。文章旧冠乾坤内。姓字新闻日月边。</p><p>【新水令】玉鞭骄马出皇都。畅风流玉堂人物。今朝三品职。昨日一寒儒。御笔亲除。将姓名翰林注。<br> 【驻马听】张珙如愚。酬志了三尺龙泉万卷书。莺莺有福。稳请了五花官诰七香车。身荣难忘借僧居。愁来犹记题诗处。从应举。梦魂儿不离了蒲东路。<br> 接了马者。〔见老介〕新任河中府尹壻张珙参见。〔老〕你是奉圣旨的女壻。我怎消受得你拜。</p><p>【乔牌儿】〔生〕我谨躬身问起居。夫人这慈色为谁怒。我则见丫鬟使数都厮觑。莫不我身边有甚事故。<br> 小生去时。夫人亲自饯行。喜不自胜。今日中选得官。夫人反行不悦。何也。〔老〕你如今那裏想着俺家。道不得个靡不有初。鲜克有终。我一个女孩儿。虽然妆残貌陋。他父为前朝相国。若非贼来。足下甚气力到得俺家。今日一旦置之度外。却与卫尙书家作赘。其理安在。〔生〕夫人听谁说来。若有此事。天不盖。地不载。</p><p>【雁儿落】若说着丝鞕仕女图。端的是塞满章台路。小生向此间怀旧恩。怎肯别处寻新配。<br> 【得胜令】岂不闻君子断其初。我怎肯忘得有恩处。那一个贼丑生行嫉妬。走将来夫人行厮见阻。不能勾娇姝。早共晚施心数。说来的无徒。迟和疾上木驴。<br> 〔老〕是郑恒说来。绣球儿打着你。就做了女壻也。你不信呵。唤红娘来问。〔贴〕我巴不得见他。原来得官回来。惭愧。这是非对着也。〔生背问〕红娘。小姐好么。〔贴〕为你别做了女壻。俺小姐依旧嫁了郑恒也。〔生〕有这般跷蹊事。</p><p>【庆东原】那裏有粪堆上长连枝树。淤泥中生比目鱼。不明白展污了姻缘簿。莺莺呵。你嫁个油煠猢狲的丈夫红娘呵。你伏侍个烟熏猫儿姐夫。张生呵。你撞着水浸老鼠的姨夫。这厮坏了风俗。伤了时务。<br> 【乔木查】〔贴〕妾前来拜覆。省可裏心头怒。自别来安乐否。你那新夫人何处居。比俺姐姐是何如。<br> 〔生〕和你也葫芦提了。小生为小姐受过的苦。诸人不知。须瞒不得你。</p><p>【搅筝琶】小生若求了媳妇。则目下便身殂。我怎肯忘得待月回廊。难撇下吹箫伴侣。受了些活地狱。下了些死工夫。甫能得做夫妻。见将着夫人诰勑。县君名称。怎生待欢天喜地。两只手儿分付与。刬地到把人赃诬。<br> 〔贴对老云〕我道张生不是这般人。待小姐出来自问他。〔叫旦介〕姐姐快来。问张生其事。便知端的。我不信他直恁般薄情。〔旦见介生〕小姐。间别无恙。〔旦〕先生万福。〔贴〕姐姐有言语和他说破。〔旦长吁介〕待说甚么的是。</p><p>【沈醉东风】不见时准备着千言万语。得相逢都变做短叹长吁。他急穰穰却纔来。我羞答答怎生觑。将腹中愁恰待申诉。及至相逢一句也无。刚道个先生万福。<br> 张生。俺家何负足下。足下竟弃妾身。去卫尙书家为壻。于心何安。〔生〕谁说来。〔旦〕郑恒在夫人行说来。〔生〕小姐如何听这厮。张珙之心。惟天可表。</p><p>【落梅花】从离了蒲东郡。来到京兆府。见个佳人世不曾回顾。硬揣个卫尙书家女孩儿为了眷属。曾见他影儿的也敎灭门绝户。<br> 这一桩事。都在红娘身上。我则将言语谤着他。看他说甚么。红娘。我闻人来说道。你与小姐将简帖儿去唤郑恒来。〔贴〕痴人。我不合与你作成。你便看得一般儿了。</p><p>【甜水令】君瑞先生。不索踌躇。何须忧虑。那厮本意糊突。俺家世淸白。祖宗贤良。相国名誉。我怎肯他跟前寄简传书。<br> 【折桂令】那吃敲才怕不口裏嚼蛆。那厮数黑论黄。恶紫夺朱。俺姐姐更做道软弱囊湍。怎嫁那不値钱人样豭驹。你个俏东君索与莺花做主。怎肯将嫩枝柯折与樵夫。那厮本意嚣虚。将足下亏图。有口难言。气夯破胸脯。<br> 张先生。你若端的不曾做女壻呵。我去夫人跟前一力保你。等那厮来。你和他对证。〔贴见老介〕张生并不曾招赘。都是郑恒说谎。〔老〕旣然他不曾呵。等郑恒来对证了。再做话说。〔本上〕昨接张生不遇。今在老夫人宅中。老僧一径到夫人那裏庆贺。这门亲事。当初也有老僧来。老夫人没主张。听人言语。便待要与郑恒。今日张生来。却怎生了。〔本与生见介本见老云〕夫人。今日却信老僧说的是。张先生决不是那等没行止的人。况兼杜将军是盟证。如何悔得他这亲事。〔旦〕张生此一事。必得杜将军来方可。</p><p>【雁儿落】他曾笑孙庞眞个愚。论贾马非英物。正授着征西元帅府。兼领着陕右河中路。<br> 【得胜令】是咱前者护身符。今日有权术。来时节定把先生助。决将贼子诛。他不识亲疎。啜赚良人妇。你不辩贤愚。无毒不丈夫。<br> 〔老〕着小姐卧房去者。〔杜上〕下官离了蒲关。到普救寺。一来庆贺兄弟。二来就与兄弟成就亲事。〔见介生〕小弟托兄长虎威。偶叨一第。今者回来。本待毕亲。有夫人的侄儿郑恒。来夫人行诡说小弟赘在卫尙书府内。夫人怒欲悔亲。要将莺莺与郑恒。焉有此理。〔杜〕此事夫人差矣。君瑞也是尙书之子。况兼又得高第。况夫人曾言世不招白衣人。今日反欲罢亲。莫非理上不顺。〔老〕当初夫主在时。曾许郑恒。不想遇此一难。亏张生请将军来杀退贼众。老身不负前言。欲招他为壻。不想郑恒说道。他赘入卫尙书家裏。因此怒他。依旧许了郑恒。〔杜〕他是贼心。可知道诽谤他。夫人如何便轻信。〔郑上〕打扮得整整齐齐的。则等做女壻。今日好日。可撁羊担酒过门去也。〔生〕郑恒。你来怎么。〔郑〕苦也。闻知状元回。特来贺喜。〔杜〕你这厮怎么要■〈马匡〉骗人的妻子。行不仁之事。到我跟前。说甚么话说。我奏闻朝廷。诛此贼子。</p><p>【落梅风】〔生〕你硬撞入桃源路。不言个谁是主。被东君把你个蜜蜂儿拦住。不信呵。去那绿杨影裏听杜宇。一声声道不如归去。<br> 〔杜〕那厮若不去呵。祗候拿下者。〔郑〕不必拿。小人自退亲事与张生罢。〔老〕将军息怒。赶他出去就是。〔郑怒介〕罢罢罢。妻子被人要了。有何面目见江东父老。要这性命怎么。不如触树身死。妻子空争不到头。风流自古恋风流。三寸气在千般用。一旦无常万事休。〔下老〕可怜。可怜。我是他亲姑娘。他无父母。我做主葬了者。唤莺莺出来。今日做个庆贺的茶饭。看他两口儿成合者。〔旦贴上生旦拜介〕</p><p>【沽美酒】〔生〕门迎驷马车。户列八椒图。四德三从宰相女。平生愿足。托赖众亲故。<br> 【太平令】〔合〕若不是大恩人拔刀相助。怎能勾好夫妻似水如鱼。得意也当时题柱。正酬了今生夫妇。自古。相女。配夫。新状元花生满路。<br> 【锦上花】〔使臣上〕四海无虞。皆称臣庶。诸国来朝。万岁山呼。行迈羲轩。德过舜禹。圣策神机。仁文义武。朝中宰相贤。天下庶民富。万里河淸。五谷成熟。户户安居。处处乐土。凤凰来仪。麒麟屡出。<br> 下官天朝使臣。今日奉圣旨勑赐张君瑞崔莺莺结为夫妇。望阙谢恩。〔生旦谢恩介〕</p><p>【淸江引】谢当今盛明唐圣主。勑赐为夫妇。永老无别离。万古常完聚。愿普天下有情的都成了眷属。<br> 【随尾】〔众〕只因月底联诗句。成就了怨女旷夫。显得那有志的君瑞能。无情的郑恒苦。<br> 几谢将军成始终。还承老母阿谁翁。<br> 夫荣妻贵今朝是。愿效鸳鸯百岁同。</p><p>西厢记终</p>',251),d=[h];function i(n,t){return r(),b("div",null,d)}const o=p(e,[["render",i],["__file","六十种曲西厢记.html.vue"]]);export{o as default};
