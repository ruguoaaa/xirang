import{_ as r}from"./plugin-vue_export-helper-c27b6911.js";import{o as p,c as b,e as a}from"./app-c85b2e72.js";const e={},h=a('<p>六十种曲 香囊记 明 邵璨</p><p>香囊记（明）邵璨 着</p><p>绣刻演剧十本<br> 第一套<br> 琵琶　荆钗　香囊　浣纱　寻亲　千金　精忠　鸣凤　八义　三元</p><p>绣刻香囊记定本</p><p>●香囊记目录</p><p>第一出　家门<br> 第二出　庆寿<br> 第三出　讲学<br> 第四出　逼试<br> 第五出　起程<br> 第六出　途叙<br> 第七出　题诗<br> 第八出　投宿<br> 第九出　忆子<br> 第十出　琼林<br> 第十一出　看策<br> 第十二出　分岐<br> 第十三出　供姑<br> 第十四出　点将<br> 第十五出　起兵<br> 第十六出　荣归<br> 第十七出　拾囊<br> 第十八出　授诏<br> 第十九出　闻讣<br> 第二十出　败兀<br> 第二十一出　寻兄<br> 第二十二出　羁虏<br> 第二十三出　问卜<br> 第二十四出　设祭<br> 第二十五出　辞婚<br> 第二十六出　义释<br> 第二十七出　赶散<br> 第二十八出　寄书<br> 第二十九出　邮亭<br> 第三十出　避难<br> 第三十一出　潜回<br> 第三十二出　媾媒<br> 第三十三出　说亲<br> 第三十四出　赏雪<br> 第三十五出　南归<br> 第三十六出　强婚<br> 第三十七出　得书<br> 第三十八出　治吏<br> 第三十九出　祈祷<br> 第四十出　相会<br> 第四十一出　酬恩<br> 第四十二出　褒封</p><h2 id="第一出-家门" tabindex="-1"><a class="header-anchor" href="#第一出-家门" aria-hidden="true">#</a> 第一出　家门</h2><p>【鹧鸪天】〔末上〕一曲淸歌酒一巡。梨园风月四时新。人生得意须行乐。只恐花飞减却春。今卽古。假为眞。从敎感起座间人。传奇莫作寻常看。识义由来可立身。<br> 【沁园春】为臣死忠。为子死孝。死又何妨。自光岳气分。士无全节。观省名行。有缺纲常。那势利谋谟。屠沽事业。薄俗偷风更可伤。怎如那岁寒松柏。耐历冰霜。闲披汗简芸牕。谩把前修发否臧。有伯奇孝行。左儒死友。爱兄王览。骂贼睢阳。孟母贤慈。共姜节义。万古名垂有耿光。因续取五伦新传。标记紫香囊。<br> 【风流子】兰陵张氏。甫兄和弟。夙学自天成。方尽子情。强承亲命。礼闱一举。同占魁名。为忠谏忤违当道意。边塞独监兵。宋室南迁。故园烽火。令妻慈母。两处飘零。九成遭远谪。持臣节十年身陷胡庭。一任契丹威制。不就姻盟。幸遇侍御。舍生代友。得离虎窟。昼锦归荣。孝友忠贞节义。声动朝廷。<br> 贤德母慈能敎子。贞烈妇孝不遗亲。<br> 王侍御舍生死友。张状元仗节忘身。</p><h2 id="第二出-庆寿" tabindex="-1"><a class="header-anchor" href="#第二出-庆寿" aria-hidden="true">#</a> 第二出　庆寿</h2><p>【齐天乐】〔生上〕读书无意登廊庙。所志岂求安饱。菽水承欢。虀盐乐道。孝悌乃立身之要。〔外上〕靑云梦杳。且就学趋庭。继晷焚膏。〔合〕兄弟怡怡。向慈闱躬把甘旨调。<br> 〔生〕洙泗千年道不传。渊微至理在遗编。一生未悟诚明了。百行须知孝悌先。〔外〕追往圣。企前贤。鸢飞鱼跃性中天。三迁曰佩慈亲教。夙夜遑遑更勉旃。〔生〕兄弟。入则孝。出则悌。行有余力。则以学文。今日是母亲寿诞。暂辍讲习之功。就此花前捧觞称庆。以叙□伦之乐。多少是好。〔外〕哥哥。为此春酒。以介眉寿。况又兄弟旣翕。和乐且耽。就当携取酒肴果馔。一同嫂嫂扶持母亲出来。〔下〕</p><p>【花心动】〔旦上〕闺梦惊回。听流莺报道琐窗春晓。〔贴上〕潘鬓垂丝。莱彩翻霞。闲身且自逍遥。〔外持酒上〕夜来南极祥光照。〔合〕亲寿日喜遇花朝。对碧桃同把寿樽倾倒。<br> 〔贴〕老身崔氏之女。张门之母。良人弃世之时。二子尙幼。骨肉凄凉。家业凋废。教诲提携。黾勉夙夜。如今皆已成立。大的孩儿张九成。新娶媳妇邵氏贞娘。且喜他德性幽闲。功容尽善。颇称淸白之风。第二的孩儿张九思。未遂室家之愿。且待他温习经书。又作区处。正是不求金玉贵。但愿子孙贤。孩儿。你请我出来则甚。〔生外跪介〕吿覆母亲。且喜萱花无恙。棠棣联芳。虽无王母蟠桃之宴。聊效莱子戏彩之欢。况身闲无事。当此春和景明之时。聊具蔬酒。为母亲介寿。〔贴〕正是万两黄金未为宝。一家安乐値钱多。</p><p>【锦堂月】〔生〕红入僊桃。靑归御柳。莺啼上林春早。帘卷东风罗襟晓寒犹峭。喜僊姑书附靑鸾。念慈母恩同乌鸟。〔合〕风光好。但愿人景长春。醉游蓬岛<br> 【前腔】〔外〕难报。母氏劬劳。亲恩罔极。只愿寿比松乔。定省晨昏。连枝尙有兄嫂。喜春风棠棣联芳。娱晚景松筠同操。〔合前〕</p><p>【前腔】〔旦〕祈祷。亲寿弥高。童颜自若。春色故偏萱草。兰茝生馨。靑莲已见龟巢。喜一门和气如春。总万两黄金非宝。〔合前〕</p><p>【前腔】〔贴〕垂老。素发飘萧。朱颜委谢。不复镜中年少。敎子成名。只指望异日封褒。孩儿。那时节喜十年雪案萤囊。换五色金花鸾诰。〔合前〕</p><p>【醉翁子】〔生〕难效。那闵损与曾参子道。且竭力承颜。尽心行孝。〔旦〕论讨。看古往今来。耿耿名从靑史标。〔合〕祈寿考。愿鹤算绵绵。福海滔滔。<br> 【前腔】〔外〕听吿。论为子事亲当显耀。但亲在高堂。怎敢远游相抛。〔贴〕从敎。奋万里鹏程。莫学区区儿女曹。〔合前〕</p><p>【侥侥令】〔生〕檐花明绣袄。〔旦〕庭草乱靑袍。〔合〕但见两两僊童歌金缕。玉女奏云璈。舞楚腰。<br> 【前腔】〔外〕银缸燃凤脑。玉碗送羊羔。〔合〕一任铜壶催更箭。明月送淸宵。转斗杓。<br> 【十二时】得欢笑处须欢笑。想来日阴晴难料。万事莫萦怀抱。<br> 〔贴〕春风戏彩醉花前。〔生〕五福从来寿是先。<br> 〔旦〕直见蟠桃开两度。〔外〕却敎龟鹤羡长年。</p><h2 id="第三出-讲学" tabindex="-1"><a class="header-anchor" href="#第三出-讲学" aria-hidden="true">#</a> 第三出　讲学</h2><p>【窣地锦裆】〔末上〕三年笃学不窥园。刺股悬梁志亦坚。文章亦可选靑钱。问友寻师更勉旃。<br> 自家高秀才便是。今年正当大比之年。学中几个朋友相期讲学。不免寻访则个。</p><p>【水底鱼儿】〔丑上〕坐破寒毡。灯牕苦十年。试官批卷。定为第一篇。<br> 〔末〕时叙关睢为首章。这的是第一篇。</p><p>【前腔】〔净上〕骐骥争先。云程快着鞭。是人钦羡。道咱作状元。<br> 〔末〕英才满天下。偏你作状元。〔净〕小子志量如此。老兄何故当面抢白。〔末〕将军手裏戟如霜。这便是当面抢白。〔丑〕我便要一个足下白。〔末〕人迹板桥霜。这便是足下白。〔净〕我要一个身上白。〔末〕满头风雪却回来。这便是身上白。〔丑〕我又要一个白裏白。〔末〕梨花院落溶溶月。这便是白裏白。〔净〕我要个白白白。〔末〕诨不过三。今当大比之年。试期将近。且去寻访几个朋友。讲习学问。多少是好。〔净〕君子讲学。以文会友。以友辅仁。有何不可。</p><p>【驻云飞】壮志轩昂。自小游从翰墨场。文字皆官样。容貌非凡相。嗏。卢骆与王杨。岂为吾党。便遇韩柳欧苏。未必多谦让。〔合〕目短曹刘十仞墙。目短曹刘十仞墙。<br> 【前腔】〔丑〕学问荒唐。终日陶陶入醉乡。纵酒情偏荡。舞剑年方壮。嗏。裘马任淸狂。且躭游赏。你看云淡风轻。花外晴丝扬。〔合〕细柳莺声出画墙。细柳莺声出画墙。<br> 【前腔】〔末〕绮陌尘香。多士如云遇试忙。负笈纷来往。问友争寻访。嗏。逸足骋康庄。肯留羁鞅。志气凌霄。才思殊英爽。〔合〕笔阵生风战堵墙。笔阵生风战堵墙。<br> 【前腔】〔生上〕幼习文章。曾佩轲亲敎子方。甘旨躬调养。名利谁承望。嗏。凿壁且偷光。寸阴休旷。悟却诚明。义理从条畅。〔合〕免使他年悔面墙。免使他年悔面墙。<br> 〔众相见介净〕动问尊兄高姓。〔生〕学生姓张。〔净〕立早弓长。〔生〕子张之张。〔净〕甚表。〔生〕九成。〔净〕必有个出处。〔生〕书曰。箫韶九成。凤凰来仪。〔净〕承教承教。此位老兄高姓。〔末〕学生姓高。〔净〕你倒会使乖。我问你高姓。你就说姓高。怎么不说姓低。〔末〕姓怎么换得。〔净〕甚表。〔末〕八座。〔净〕也有出处。〔末〕史记云。尙书六曹幷令仆二人为八座。〔净〕将就将就。此位老兄高姓甚表。〔丑〕小子取名时也不曾看书。只有一句猜谜诗。〔末〕愿闻。〔丑〕道是菊残犹有两三枝。〔末〕莫不是郑五花。〔丑〕正是正是。〔末〕足下高姓。〔净〕口天。〔末〕姓吴。〔净〕要倒下口字来。〔末〕那有呑字姓。〔净〕祖上原姓吴。父亲生小子。口大能呑食。说古人曾有田騈。大口做了显官。以此好谶。故改作姓呑了。〔末〕甚表。〔净〕你是一句诗取名。我小子是三句诗得名。〔末〕愿闻。〔净〕第一句你猜。雪暗逢人不举杯。〔末〕这是寒夜客来茶当酒。〔净〕第二句。自小贪杯到白头。〔末〕这是断送一生惟有酒。〔净〕第三句。故人相见且衔杯。〔末〕这是客来谩酌淸樽酒。〔净〕吃你都猜着了。小子平日贪杯。又作得三句好诗。与古人诗相合。就以此为名。〔末〕三句诗皆有杯字。莫不是呑三杯。〔净〕正是正是。〔诨介末〕且不要浮言浪语。秀才家相见。讲些文字。以求进益也好。〔净〕正是。都要把本经讲一篇。〔丑〕张兄治何经。〔生〕春秋。〔净〕春秋大义何如。〔生〕春秋以褒贬为义。属词比事。微文隐义。圣人作春秋而乱臣贼子惧。〔净〕承教。高兄治何经。〔末〕毛诗。〔丑〕大义何如。〔末〕诗以道性情。善者可以感发人之善心。恶者可以惩创人之逸志。〔净〕承教。郑兄治何经。〔丑〕小子治礼记。〔末〕大义何如。〔丑〕礼以敬为主。经天纬地。本之则太一之初。原始要终。体之则人情之大。〔净〕这经义切体。今日朋友聚会。小子不曾学得礼数。请教道一番。〔丑〕随诸公要讲那一篇。〔末〕内则少仪乡飮射义。随意讲了一篇。〔丑〕不瞒老兄说。孔子问礼于老聃之时。学生年幼。不曾闻得。诸公若要问我经义。待我去问二戴老先生来。〔末〕又道是当仁不让于师。〔丑〕呑先生治何经。〔净〕周易。〔末〕大义何如。〔净〕若要知大义。就在此坐听讲三五日去。〔末〕那得许多工夫。略说些经旨。〔净〕我就说伏羲画八卦。文王重之为六十四卦。周公作爻辞。孔子作十翼之辞。以后李之才传于穆修。穆修传于种放。种放传于陈抟。陈抟传于邵康节先生。小子便是邵康节先生亲授业的高徒。你怎么驳问我经义起来。〔末〕且不要夸口。只要解太极两仪四象之义还我。〔净〕我那晓得两仪四象。只把八八六十四卦断些吉凶便了。列位若要问前程。就取课钱出来。〔末〕此间张兄是道学之士。休得胡柴。〔净〕不敢。</p><p>【皁罗袍】〔生〕为学本知趋向。论修身须尽俭让温良。求仁未入仲由堂。安贫且卧颜回巷。〔合〕男儿志气。努力自强。圣贤经传。潜心会讲。奎光直透三千丈。<br> 【前腔】〔末〕自忝朝廷作养。尽劳形雪案。苦志萤囊。十年灯火困寒牕。一朝姓字题金榜。〔合前〕</p><p>【前腔】〔净〕我礼度从来豪放。恃三军笔扫。五彩胸藏。须敎白屋出朝郞。争夸月斧归天匠。〔合前〕</p><p>【前腔】〔丑〕莫笑我狂言夸奬。似神鱼失势。暂困濠梁。禹门一日会飞扬。春风鼓动桃花浪。〔合前〕</p><p>〔生〕焚膏继晷惜三余。〔净〕管领春风到草庐。<br> 〔末〕富贵必从勤苦得。〔丑〕男儿须读五车书。</p><h2 id="第四出-逼试" tabindex="-1"><a class="header-anchor" href="#第四出-逼试" aria-hidden="true">#</a> 第四出　逼试</h2><p>【花心动】〔贴上〕淸白家声。嗣箕裘奕世尙遗勋荫。儿肄诗书。妇主苹蘩。何须囊有嬴金。〔旦上〕布荆惭遇梁鸿选。喜贤母慈爱恩深。旦暮间奉侍升堂将袵。<br> 〔临江仙〕〔贴〕晓镜离鸾羞覩影。孤琴久绝朱弦。只应肠断柏舟篇。姆仪崇四德。教子慕三迁。〔旦〕燕尔新婚谐伉俪。娇容尙怯芳年。躬持妇道未能全。职供南涧藻。心恋北堂萱。〔贴〕媳妇。自你来到我家。方纔半月。尙不知我许多心事。〔旦〕婆婆。请说与奴家知道。〔贴〕比初你公公弃世之时。你丈夫与叔叔皆在孩幼。内外俱无期亲之赖。奈家业凋零。朝夕艰窘。勉以诗书。教育二子。如今幸得他卓立成人。但不知前程之事如何。〔旦〕婆婆。不知公公亡过几年了。</p><p>【琐窗寒】〔贴〕守孤帏几度泪沾衿。二十年余丧藁砧。把诗书敎子。每苦难禁终宵耿耿。何曾安枕。只愁他罄囊虚廪。〔合〕古今。惟有孟母与曾参。这般贤孝堪钦。<br> 【前腔】〔旦〕听鸡鸣妆镜慵临。寤寐常怀奉母心。恐西山日近。老景加侵。躬操井臼。还劳织袵。向晨昏怎辞兴寝。〔合〕古今。惟有孟母与曾参。这般贤孝堪钦。<br> 【前腔】〔生外上〕论为学须惜分阴。瞬息风檐岁月侵。奉慈亲强学扇枕温衾。儿心祗恐。春秋高甚。那恋着腰黄衣锦。〔合〕古今。惟有孟母与曾参。这般贤孝堪钦。<br> 〔见贴旦介贴〕孩儿。养子不教。父之过。训道不严。师之惰。自你父亲亡后。训育之功。都是我一身担了。且喜汝等年纪长大。学业有成。但家贫不为禄仕。是以朝夕忧念。今当大比之年。你兄弟可去求取功名。多少是好。〔生〕母亲。自古道。事亲孝。故忠可移于君。孩儿于事亲之礼。尙未能尽。岂可先于事君乎。〔外〕母亲。李密陈情。犹怀乌鸟之私。皋鱼出仕。致有风木之恨。语云。父母在。不远游。孩儿情愿在膝下习些孝悌之道。不敢违亲远出。〔贴〕孩儿。子路负米。固能尽养亲之礼。其后虽有崇爵之贵。厚禄之享。思欲奉亲而不可得。为终身之恨。我如今年纪高大。生前不得一享封爵之荣。死后有三牲五鼎之祭。亦必飮恨于九泉之下矣。〔生〕兄弟。母亲严命再三。你年幼。恐不能任薪水之劳。待我在家事母。你去求官便了。〔外〕哥哥。少者当任其劳。况哥哥负经济之才。取靑紫如拾芥。兄弟学未成章。其实难去。〔贴〕你两个虽年齿大小。皆受十年灯窗之苦。都去一取功名。方显我教子之功。〔旦〕官人休要固辞。一则抗亲之命。二则不能养亲之志。你与叔叔同去。婆婆在堂。奴家当自服劳奉养。不必挂念。〔生〕旣然如此。只得顺亲之志。收拾行李。早晚起程便了。</p><p>【三学士】只得含情从母命。早办行李登程。事亲未得荣三釜。敎子空劳授一经。〔合〕但愿锦衣归定省。忠和孝两尽情。<br> 【前腔】〔外〕暂脱斑衣事远行。免不得戴月披星。母亲。倚门他日休思子。仗剑明朝又逐兄。〔合前〕</p><p>【前腔】〔旦〕亲在高堂当暮景。甘旨我自应承。妾身已受苹蘩托。妇道须倾葵藿诚。〔合前〕</p><p>【前腔】〔贴〕半世孤灯身共影。孩儿。为汝等多少劳形。若非一举登科日。怎显得三迁敎子名。〔合前〕</p><p>〔贴〕当今黄榜选英才。〔生〕母命如何敢拒推。<br> 〔外〕正是窗前勤苦学。〔旦〕须敎马上锦衣回。</p><h2 id="第五出-起程" tabindex="-1"><a class="header-anchor" href="#第五出-起程" aria-hidden="true">#</a> 第五出　起程</h2><p>【一翦梅】〔生外同上生〕胸藏星斗气冲霄。甘老靑袍。岂恋蓝袍。〔外〕桃花浪暖禹门高。日近天遥。水远山遥。<br> 〔生〕兄弟。事孰为大。事亲为大。守孰为大。守身为大。昨日母亲苦逼我和你赴举。虽一时勉强承命。以思终夜不寐。其实难行。〔外〕哥哥。善事父母为孝。善事兄长为悌。兄弟于孝悌之道。尙未能行。岂敢求务于外。〔生〕然此必待母亲出来。婉容苦吿则个。</p><p>【绕地游】〔贴同旦上贴〕忧心悄悄。历尽冰霜操。论敎子轲亲难效。〔旦〕鸡声报晓。问寝高堂早。执妇道肯求安饱。<br> 〔贴〕孩儿。夜来分付你兄弟收拾行李。一同赴试。如何了。〔生〕母亲。行李虽备了。孩儿三思起来。一则母亲年老。止有媳妇在家。井臼之劳。尙不堪任。安能尽得温凊之礼。二则早晚有些欠缺。女流之辈。济得甚事。是以犹豫。不敢承命。〔贴〕自古道。贫穷患难。亲戚相救。婚姻死丧。邻保相助。同乡共井。平日皆以恩信相结。凡有欠缺。老身自能理会。我儿。你两个放心前去。</p><p>【忒忒令】常把文章敎儿曹。只指望立身行道。况我衰暮。百年事难保。及早去取功名。及早去取功名。沐恩宠。显母妻。五花封紫诰。<br> 【前腔】〔旦〕官人。你才学从来压俊髦。岂终可在家怀宝。若非求仕。奈家贫亲老。休恁的苦推辞。休恁的苦推辞。步云程。取靑紫。早把亲显耀。<br> 【沈醉东风】〔生〕论忠节忍学那赵苞。也只愿事亲行孝。晨夕裏念劬劳。晨夕裏念劬劳。私情乌鸟。因此上敢违慈敎。<br> 【前腔】〔外〕为功名把慈闱忍抛。怎做得绝裾温峤。哥哥。我和你出去后呵。甘旨有谁调。甘旨有谁调亲恩难报。空泪洒北堂萱草。<br> 【福靑歌】〔丑扮邻母上〕少年郞读书豪气。赴春闱必登高第。老娘积祖是邻居。特来贺喜。饯行程少助盘费。<br> 〔相见介贴〕王邻母请坐。〔丑〕老安人。老娘闻得二位秀才上京求官。特来探望一番。〔贴〕多多起动王邻母。我十年教子。吃了多少艰辛。也只要光门耀户。今着他去赴举。两个在此再三推调不从。〔生〕邻母。母亲严命。固不敢违。但我兄弟去后。家中并没一个亲人。恐有空乏。如何是好。〔丑〕秀才。自古道远亲不如近邻。老娘忝为邻舍。衣食稍为赢余。日后倘有欠缺。都是老娘应当。〔生〕多谢邻母。〔外〕邻母。哥哥才富力强。固当去取功名。卑人年纪未壮。才学未成。情愿在家奉养。望邻母一言。劝解则个。〔丑〕秀才。老娘不识世事。但闻得俗语云。恭敬不如从命。老安人便是差见。也索逆来顺受。不可推拒。就此拜辞了起程去。老身有些小白银。奉为路费。〔生外〕多谢邻母。</p><p>【园林好】吿膝下儿今远离。暂撇下斑斓舞衣。早赴文场科试。〔合〕知甚日拜庭闱。知甚日拜庭闱。<br> 【前腔】〔贴〕喜天赋良才与我儿。肯甘做山林布衣。及早飞黄千里。〔合〕扬姓字耀门楣。扬姓字耀门楣。<br> 〔生〕娘子。母亲在堂。好生与我侍奉。</p><p>【神仗儿】〔旦〕高堂母氏。他乡游子。愼勿多忧虑。〔生〕娘子。母亲在堂如何。〔旦〕我自供调甘旨。〔合〕晨夕裏强支持。晨夕裏强支持。<br> 【前腔】〔丑〕裙钗老妪。邻家居住。喜白头相聚。匮乏我当周济。〔生外贴旦合〕凡百事望提携。凡百事望提携。<br> 【川拨棹】〔贴〕深感激恩和义。我儿行当记取。〔生外〕会有日身上云梯。会有日身上云梯。这深德焉能负亏。〔合〕愿恩荣返故庐。愿恩荣返故庐。<br> 【前腔】〔旦〕早赋归期莫待迟。念白发慈亲频倚闾。〔生外〕但只恐旅泊天涯。但只恐旅泊天涯。万里思归不可归。〔合〕这离怀欲诉谁。这离怀欲诉谁。<br> 【意不尽】〔合〕辞亲舍。赴帝畿。奈万水千山迢递。频寄缄书慰母妻。<br> 〔生〕骨肉伤情为别离。〔外〕好将三策献明时。<br> 〔贴〕十年窗下无人问。〔合〕一举成名天下知。</p><h2 id="第六出-途叙" tabindex="-1"><a class="header-anchor" href="#第六出-途叙" aria-hidden="true">#</a> 第六出　途叙</h2><p>【鹊桥僊】〔生上〕花飞江路。鸟啼红苑。过眼流光指捻。〔外上〕思亲回首望家乡。又隔断靑山不见。〔净末上〕山程历尽。水程经遍。骥足康庄未展。〔合〕方今天子网英贤抱玉向明庭投献。<br> 〔末〕水流花谢两无情。送尽东风过楚城。〔生〕蝴蝶梦中家万里。杜鹃枝上月三更。〔外〕天涯游子高堂母。一度沾巾一回首。〔净〕相逢逆旅且停骖。借问酒家何处有。动问尊兄高姓。〔生〕姓张。〔净〕甚表。〔生〕九成。〔净〕此间老兄。〔外〕亦是姓张。〔净〕甚表。〔外〕九思。〔净〕想必与此间昆仲了。〔生〕正是。〔净〕僊乡何处。〔生〕毗陵。〔净〕此位老兄高姓。〔末〕姓樊。〔净〕甚表。〔末〕光远。〔净〕僊乡何处。〔末〕梁溪。〔外〕足下高姓。〔净〕第一。〔外〕那有此姓。〔净〕百家姓上第一。〔末〕是姓赵。〔外〕贵表。〔净〕做出来。〔外〕僊乡何处。〔净〕吴兴。诸公在此。大家乡土。要说一个出产之物。以古人诗为证。〔生〕只凭足下道来。〔净〕兰陵出产。〔生〕好酒。〔净〕怎见得好酒。〔生〕李白有诗云。兰陵美酒郁金香。玉碗盛来琥珀光。〔净〕其实好。老兄见赐一两甁。〔生〕路途中那裏带得。〔净〕九思老兄有何出产。〔外〕春茗。〔净〕怎见得。〔外〕卢仝有诗云。天子未尝阳羡茶。百草不敢先开花。〔净〕樊老兄有何土产。〔末〕泉水。〔净〕水是那裏没有。〔末〕是天下第二泉。〔净〕怎见得第二泉。〔末〕姚合有诗云。何时定买梁溪棹。同试山中第二泉。〔净〕将就。〔末〕僊乡出产。〔净〕我那裏有十分好物。〔末〕请道。〔净〕我那裏出得好大萝卜。〔末〕怎见得。〔净〕俗语云。湖州萝卜赛过金坛藕。〔诨介〕一个是好酒。一个是好茶。一个是泉水烹茶。就没有下酒。小子出萝卜做小菜。有何不可。〔末〕这不是古人诗句。〔净〕古诗甚有。小子因习举业文章。没工夫去记。这句言语。也是古人传下来的。〔末〕那些叫做是古非今。〔净〕适来见张兄说了兰陵好酒。忍不住流涎。况又行路辛苦。同诸公那裏市上沽三杯。少解劳顿如何。〔生〕此间荒僻去处。没有酒店。趱行前面扬州城裏歇息则个。〔净〕也说得是。趱行趱行。</p><p>【朝元歌】〔生〕花边柳边。燕外晴丝卷。山前水前。马上东风软。自叹行踪有如蓬转。盼望乡山留恋。鴈素鱼笺。离愁满怀谁与传。日短北堂萱。空劳魂梦牵。〔合〕洛阳遥远。几时上九重金殿。几时上九重金殿。<br> 【前腔】〔外〕十载靑灯黄卷。萤窗苦勉旃。雪案费精硏。指望荣亲。姓扬名显。试向文场鏖战。礼乐三千。英雄五百争后先。快着祖生鞭。行赡尺五天。〔合前〕</p><p>【前腔】〔末〕携取琴书笔砚。行装只半肩。客计甚萧然。水宿风餐。怎生消遣。天晚长途人倦。芳草芊绵。王孙岂不思故园。看落日下平川。归人争渡喧。〔合前〕</p><p>【前腔】〔净〕滚滚红尘拂面。东风花满烟。春事正睻姸。对此韶华。且宜游衍。谁道人离乡贱。宝剑靑毡。行囊尽余沽酒钱。何处卸行躔。向长安都市眠。〔合前〕</p><p>〔生〕子规啼断落花风。〔外〕游子伤情客路中。<br> 〔末〕正是十年成底事。〔净〕致令羸马走西东。</p><h2 id="第七出-题诗" tabindex="-1"><a class="header-anchor" href="#第七出-题诗" aria-hidden="true">#</a> 第七出　题诗</h2><p>〔丑上〕杨柳靑靑间杏花。淸风翠幔出林斜。停骖谩许游人醉。抱瓮无妨稚子赊。浮腊蚁。泛晴霞。缾罇曲蘖是生涯。中山传得神僊术。不比寻常买酒家。自家开一个小店。在扬州城外津要路口。多有官员人客来到沽酒。不免净扫屋宇。铺设坐位。伺候则个。〔末扮吕洞宾上〕朝游北海暮苍梧。袖裏靑蛇胆气麤。三醉岳阳人不识。浪吟飞过洞庭湖。自家烟霞色相。土木形骸。眞海外之僊流。岂尘中之幻质。朝游吴楚。暮返齐梁。浮踪不定。两舃只似飞凫。变态无常。一身犹如化鹤。口诵黄庭两卷经。修成宝箓。肘传丹篆千年术。养就金砂。曾陪王母宴。见方朔偷桃。尝过蔡经家。被麻姑鞭背。开山种玉。点石成金。壶中甲子潜消。洞裏乾坤不老。数着残棋江月晓。一声长啸海天秋。贫道吕岩的便是。曾授管霄霞长生不死之术。二百年浪迹于三山五岳间。人皆知为道人。今日经过睢阳城外。此间有一个酒肆。不免取醉一回。酒保那有。〔丑〕师父有何分付。〔末〕好酒取三五百文钱的过来。〔丑〕自家开一个小店在此。来来往往并不曾见有人吃得四五十文钱的酒。这个道士就要买三五百钱。看他也不是凡间人相。岂不闻黄鹤楼老妪之事乎。且不要与他论价。只将酒器多多铺设在此。看他吃得多少。正是神僊留玉佩。卿相解金貂。〔下末坐飮酒介净扮渔翁上〕罢钓归来不系船。江村月落正堪眠。纵然一夜风吹去。只在芦花浅水边。〔见末介〕店官买酒。〔末〕渔翁不要用钱买。我尽沽得在此。就吃了几瓯去。〔净诨介〕客官。你是那裏。感承你赐酒。十分快活。我唱一个曲儿与你吃。</p><p>【刬锹儿】鱼竿钓罢菰蒲岸。扁舟泊在蓼花滩。濯足楚江晚。时过杏坛。〔合〕相逢此间。传杯弄盏。那管世途风波满眼。<br> 【前腔】〔末〕山盂半杓胡麻饭。僊瓢数粒九华丹。从敎白石烂。沧溟水干。〔合前〕</p><p>【前腔】〔净〕烟波万里谁为伴。忘机数点白鸥闲。东西没牵绊。风宿水餐。〔合前〕</p><p>【前腔】〔末〕身穿紫帔烟霞暖。腰横宝剑雪霜寒。云踪任萧散。朝游暮还。<br> 〔合前净作醉介末〕这个渔翁他到来问我是那裏。你怎么晓得我。</p><p>【沽美酒】我采山花可疗饥。收木叶可纫衣。身似流云迹似飞。呑六气。去三尸。经几度伐毛洗髓。一颗粟密藏人世。三尺剑快斩妖魑。挥羽扇能分江水。握神符曾为霖雨。老渔翁你好痴。要知我住居。笑指着白云天际。<br> 〔题诗介〕鸿雁联登第。豺狼不可当。沙场千万里。会合紫香囊。〔下〕醉余回首是归路。数点远峯苍海东。〔下净醒介〕呀。道士那裏去了。我也唱个山歌回去了罢。</p><p>【山歌】杨柳靑靑江水平。菰蒲深处钓舟横。瓦盆沽酒醺醺醉。不脱蓑衣卧月明。〔下〕</p><h2 id="第八出-投宿" tabindex="-1"><a class="header-anchor" href="#第八出-投宿" aria-hidden="true">#</a> 第八出　投宿</h2><p>【似娘儿】〔生上〕客路换风烟。家渐远望眼悬悬。〔外上〕思亲情緖难消遣。〔末净上〕忙投旅邸。同寻酒店。暂且留恋。<br> 〔画堂春〕〔生〕声声杜宇怨残春。不堪游子初闻。〔外〕感时伤别倍思亲。几度消魂。〔末〕飞絮欲随去骑。落花应恋征轮。〔净〕解衣今夜宿江村。沽酒论文。〔末〕路途辛苦。诸公。寻宿歇如何。〔净〕正合下怀。此间有酒店。当共诸公典衣一醉。酒保那有。〔丑上〕酿成春夏秋冬酒。醉倒东西南北人。官人有何分付。〔净〕有好酒么。〔丑〕随官人要甚么样酒。〔净〕胡说。你有多少样酒。〔丑〕洞庭春。石冻春。罗浮春。土窟春。梨花春。竹叶春。珍珠红。葡萄绿。玉膏靑。秋露白。桂髓椒浆。兰英桑落。乌程白堕。醥醑醍醐。般般有。品品高。直须仪狄齐名。那许新丰夺市。〔净〕我只要扫愁箒和那钓诗钩。〔丑〕这个酒不晓得。〔净〕便吃我问倒了。罢罢。你只拣上品香醪取过来。〔丑〕正是三杯和万事。一醉解千愁。〔下净〕诸公在此吃酒。中间要说个文字令。道不出的便罚酒。〔生〕怎的道。〔净〕要一个五字数。顶着两句五言诗。〔末〕什么五字数。〔净〕便如五行金木水火土之类。〔生〕小子道五位公侯伯子男。男儿立大节。不武便为文。〔净〕好好。且是气象。〔外〕小子道五数一十百千万。万里人南去。三春雁北飞。〔净〕好好。〔末〕我道五色靑黄赤白黑。黑上生红本。黄猿领白儿。〔净〕都说得好。不罚酒。〔末〕今次轮到足下了。〔净〕我道五常仁义礼智信。信使可覆。器欲难量。〔末〕后面这两句不是诗。又只是四言。不中。〔净〕小子再道五样酒淸甜滑辣香。〔末〕将就。要顶诗句来。〔净〕迟日江山丽。春风花草香。〔末〕诗虽好。只是不顶着香字。〔净〕有什么难。便作回文念。香草花风春。丽山江日迟。〔末〕不准。请罚三杯。〔生〕〔西江月〕断送一生惟有。破除万事无过。〔外〕花开如绮鸟如歌。不飮傍人笑我。〔净〕诗兴凭他唤起。春愁莱尔消磨。〔末〕杯行到手莫辞多。谁识醉乡奇货。〔净递酒介〕</p><p>【排歌】内苑糟丘。中山醴泉。须敎渴吻流涎。相逢拚取杖头钱。一斗休论价十千。〔合〕金兰嫩。玉薤鲜。长安市上酒家眠。淸如圣。浊似贤。玉楼人醉杏花天。<br> 【前腔】〔生〕菽水违情。莺花枉姸。持杯使我凄然。空闻急管与繁弦。懒与时人学少年。<br> 〔合前净〕你道古人好酒的有谁。</p><p>【前腔】〔外〕放达刘伶。风流阮宣。休夸草圣张顚。知章骑马似乘船。苏晋长斋绣佛前。<br> 〔合前净〕好酒的如此。樊兄便说多少人品。</p><p>【前腔】〔末〕学士黄封。佳人绣筵。争如解佩神僊。古人何必爱逃禅。试看鲸吸百川。<br> 〔合前众看壁诗介末净〕呀。鸿雁联登。张兄昆玉必然高中。况张兄又带香囊。正合诗意。恭喜恭喜。</p><p>〔净〕莫厌伤多酒入唇。〔生〕淸歌妙舞乐靑春。<br> 〔外〕相逢不飮空归去。〔末〕洞口桃花也笑人。</p><h2 id="第九出-忆子" tabindex="-1"><a class="header-anchor" href="#第九出-忆子" aria-hidden="true">#</a> 第九出　忆子</h2><p>【薄幸】〔贴上〕淑气驱寒。东风扇暖。看小庭芳草。落红零乱。也知春与镜中颜换。〔旦上〕僊郞远。把凤管。吹残楚调。几度见秦楼月满。<br> 〔菩萨蛮〕〔贴〕一番风雨催春老。夜来花落知多少。〔旦〕杜宇自无情。偏教思妇惊。〔贴〕春愁知几许。愁极浑无语。〔旦〕芳草易斜阳。行人悲故乡。〔贴〕媳妇。自从孩儿去。又是两月光景了。怎的书信也没有一封回来。〔旦〕婆婆。想必路途迢递。人事蹉跎。是以便音难寄。〔贴〕去时节花柳芳姸。早春天气。如今又见绿暗红稀。已是淸和时景了。</p><p>【黄莺儿】风雨杏花残。卷帘时人倚阑。长途游子悲春晚。愁肠刃剜。愁眉翠攒。奈衡湘信杳无鱼雁。〔合〕望长安。天高日远。人在五云端。<br> 【前腔】〔旦〕人去妾身单。为多愁损旧颜。晓临妆镜心慵懒。香消麝兰。钗分凤鸾。紫箫声断行云散。〔合前〕</p><p>【簇御林】〔贴〕山迢递。水渺漫。叹人间行路难。倚门慈母空肠断。怎能勾他平步登霄汉。〔合〕省愁烦。金钱问卜。多应是锦衣还。<br> 【前腔】〔旦〕身劳悴。力苦艰。奉高堂菽水欢。只愁他日近桑楡短。问苍天人去也何时返。〔合前〕</p><p>〔贴〕聚散空嗟类转蓬。〔旦〕春光欲尽思无穷。<br> 〔贴〕鱼书欲寄何由达。〔旦〕水远山长处处同。</p><h2 id="第十出-琼林" tabindex="-1"><a class="header-anchor" href="#第十出-琼林" aria-hidden="true">#</a> 第十出　琼林</h2><p>〔丑扮令史上〕少小须勤学。文章可立身。满朝朱紫贵。尽是读书人。自家乃是礼部衙门内一个令史。今年张状元及第。赐宴琼林。本官着我铺排筵席。点检食次。众官到也。不免在此伺候则个。</p><p>【哭岐婆】〔末扮首领官上〕金鞍骠袅。宫花压帽。封章奏了。新承恩诏。琼林赐宴集时髦。僊仪拥入蓬莱岛。〔合〕嗹哩哩啰啰哩嗹嗹哩哩啰啰哩嗹。<br> 自家乃是礼部一个首领官。张状元兄弟登科。今日赴琼林宴。堂上委着下官提调令史每太仆寺掌鞍马祗候。怎生不见。〔丑叫介净上〕厅上一呼。阶下百诺。覆大人。有何钧旨。〔末〕今日状元游街。鞍马完备了未。〔净〕俱已完备了。且是好马。〔末〕怎见得好马。有多少名色。〔净〕〔西江月〕只见赤电超光越影。奔雷蹑景踰辉。晨凫挟翠绝尘飞。紫燕浮云翻羽。〔末〕更有甚么。〔净〕更有腾雾骅骝叱拨。追风騄駬纤离。的卢一跃过檀溪。争似乌骓千里。〔末〕怎生模样。〔净〕〔临江僊〕点点流珠凝赤汗。腾腾口吐红光。骖骖龙尾棹云长。竹批双耳峻。花趁四蹄香。〔末〕怎生妆扮。〔净〕金凳纤纤垂绣络。雕鞍闪闪银妆。文丝袅袅紫游缰。锦鞯花烂熳。朱鞚玉叮当。〔末〕旣完备了。只在午门外伺候。〔净〕正是金勒马嘶芳草地。玉楼人醉杏花天。〔下末〕排设的令史。筵席完备了未。〔丑〕吿大人。俱已完备了。〔末〕什么食品。〔丑〕〔西江月〕翠釜驼峯骨耸。银盘鲙缕丝飞。凤胎虬脯素麟脂。犀筯从教厌饫。〔末〕更有什么。〔丑〕异品朱樱绿笱。香葅紫蕨靑葵。五齑七醢与三臡。总是僊庖珍味。〔末〕怎生铺设。〔丑〕〔临江僊〕只见馥郁沈烟喷瑞兽。氤氲酒满金罍。绮罗缭绕玳筵开。人间眞福地。天上小蓬莱。绣褥金屛光灿烂。红丝翠管喧豗。琼林潇洒绝纤埃。纷纷人簇拥。候取状元来。〔末〕状元来了未。〔丑〕远远望见一簇人马纷闹。想是状元来了。〔末〕兀的你伺候着。〔丑〕只教他酒淹衫袖湿。花压帽檐低。〔末〕玉殿传金榜。君恩赐状头。英雄三百辈。相逐步瀛州。</p><p>【窣地锦裆】〔生外上〕洛阳新林染宫袍。特领天恩下九霄。羽林冠盖竖旌旄。方显得男儿志气高。〔合〕嗹哩哩啰啰哩嗹嗹哩哩啰啰哩嗹。<br> 【哭岐婆】〔净上〕长安御道。东风芳草。游人闹吵。桃花争笑。红楼帘卷美人娇。多情却被无情恼。〔合前〕</p><p>【窣地锦裆】〔末〕琼林春色醉僊桃。圣泽千年此日遭。诗成珠玉在挥毫。池上于今有凤毛。<br> 〔合前末〕此是杏园。请状元住马。〔净〕见说状元赴宴琼林。都有作诗旧例。状元请先赋一诗作倡。然后资次赓和。老夫叨于年末。亦当效颦。如诗不成。罚依金谷酒数。〔末〕状元请。〔生诵诗介〕天下英雄入彀时。纷纷随我步龙墀。云程直上九万里。月桂高攀第一枝。银瓮香分官寺酒。彩毫先赋杏园诗。北堂慈母春秋迈。敢把泥金报喜迟。〔净〕妙妙。如今该张探花作。也要步韵。〔外〕金銮忆昨拜恩时。衣惹天香下玉墀。中廐马从乘上驾。内园花许折高枝。预沾王母蟠桃宴。曾赋湘灵鼓瑟诗。十九人中最年少。功名到手肯嫌迟。〔净〕好好。又强似乃兄之作。〔末〕老进士。如今轮到足下了。〔净〕老夫已作过了。〔末〕不曾。〔净诨介〕适来虽不曾。在先作得尽有。老夫如今年迈。没心緖搜索枯肠。偷今换古。就把老年登科作一首。〔末〕愿闻。〔净〕开宝二年来应举。绍兴三载始成名。〔末〕开宝是太祖皇帝宝号。你到是一百七十岁了。〔净〕老夫年衰昏眊。是差了。卽是元佑二年。〔末〕后末句。〔净〕饶他白发簪中满。谁信靑云足下生。观榜已无朋友在。到家惟有子孙迎。也知年少登科好。方信龙头属老成。〔末〕这诗虽好。一来是古人梁状元做的。二来不曾和前韵。不准不准。〔净又诨介末〕请。〔净〕七步之才。打什么紧。〔诵诗介〕年老今非少壮时。诸公挈我拜丹墀。金杯御酒呑三盏。乌帽宫花插一枝。腹内自知全欠学。人前不敢强吟诗。骅骝趷踏争先去。莫笑鸳骀进步迟。〔末〕诗便好。但后有趷踏两个字。〔净〕老拙信口嘲来。不可求全责备。拚得罚酒了。</p><p>【画眉序】〔生〕三策献重瞳。独占鳌头圣恩重。念鲰生何幸。此日登庸。云程远方旧鲲鹏。天阙近争来麟凤。〔合〕大家同赴琼林宴。人人在锦绣丛中。<br> 【前腔】〔末〕才子气如虹。下笔文源似泉涌。羡难兄难弟。并列儒宗。谩夸他千里神驹。争似你双飞灵凤。〔合前〕</p><p>【前腔】〔外〕文史勉三冬。经济才华愧晁董。喜文场一战。奏捷词锋。奋身夸荀氏八龙。览德羡河东三凤。〔合前〕</p><p>【前腔】〔净〕四海乐时雍。圣主垂衣御天统。看尧庭叠见。总是英雄。起贤佐渭水飞熊。表嘉瑞岐山鸣凤。〔合前〕</p><p>【滴溜子】〔生〕微臣的。微臣的荷蒙圣躬。今日裏。今日裏喜沾厚宠。感恩空怀惭悚。叶心赞庙谟。赓歌圣宋。期取功名勒鼎锺。<br> 【大和佛】〔净外〕阆苑蓬壶春正浓。宫花压帽红。琼膏玉髓。僊酿泻黄封。鲸吻吸千锺。〔合〕都拚取解下金龟醉春风。都拚取解下金龟醉春风。<br> 【前腔】〔末〕僊庖异馔传供奉。无非翠釜紫駞峯。金屛绣褥。香暖绮罗丛。觞咏且从容。〔合〕直吃到醉后人扶上靑骢。直吃到醉后人扶上靑骢。<br> 【双声子】〔合〕天街晚。天街晚。归马缓。黄金鞚。人骤处。人骤处。彩簇引。笙歌拥。明月上。明月上。花影重。花影重。看欢声鼎沸。笑脸春融。<br> 【余文】〔合〕从今更撰贤臣颂。报国丹心务秉忠。愿追踪伊吕簉羽夔龙。<br> 〔生〕酒痕狼籍污春衣。〔净〕宴罢琼林竟落晖。<br> 〔外〕一色杏花红十里。〔合〕僊郞归去马如飞。</p><h2 id="第十一出-看策" tabindex="-1"><a class="header-anchor" href="#第十一出-看策" aria-hidden="true">#</a> 第十一出　看策</h2><p>【普贤歌】〔丑扮堂候官上〕衮衣天上未朝回。人拥沙堤相府开。公文满案堆。六曹星火催。执事纷纷专等待。<br> 自家乃是秦丞相府中一个堂候官。俺丞相入朝奏事。此时相将回府。恐有差命。免不得在此伺候。</p><p>【夜游朝】〔净上〕燮理阴阳调鼎鼐。依日月位正台阶。世掌丝纶。门盈冠盖。堪忿书生狂态。<br> 自家官居黄阁。位逼丹霄。赞廊庙之谋谟。为朝廷之耳目。顺两仪。遂万物。须教玉烛调和。鎭百姓。抚四夷。愿保金瓯无缺。眞是八柱擎天。高明之位列。以致四时成岁。停毒之功存。堂堂舟楫济川材。落落盐梅调鼎手。这几日朝廷有事。下官不曾得暇检阅省中案牍。见说新状元张九成廷试三策。专言大臣失职。时政有乖。明明诋毁下官。尀耐书生纔得进步。辄敢如此无礼。正是恨小非君子。无毒不丈夫。堂候官那有。〔丑〕覆恩相。有何钧旨。〔净〕你去中书省取出新状元御试策三道来看。〔丑〕理会得。〔下取策上〕状元策在此。〔净看策笑介〕第一策道。奉迎二帝于朝廷。宜尽父子温凊之礼。修治诸陵于中土。当雪祖宗愤耻之雠。第二策道。省徭赋以苏久困之民。固城池以备不虞之患。这个也罢。第三策道。权臣误国。而奸佞盈朝。边将寝兵。而英雄丧气。这两句分明直指下官主和议之非。呀。多少勋旧大臣。尙且箝口结舌。不敢诽谤于我。况是一个闾阎竖子。反来如此无礼。堂候官。更要寻思计策。好生区处他。〔丑〕领钧旨。</p><p>【前腔】〔末扮黄门官上〕紫府潭潭深似海。九重丹诏凤衔来。雨露沾恩。云霞散彩。启沃鼎臣元宰。<br> 朝廷有旨。官吏每香案迎接。〔净丑跪介末〕新状元张九成。探花张九思。兄弟二人上表乞恩养亲。着中书省议报。〔净丑〕万岁万岁万万岁。使臣请坐看表。〔净看表笑介〕他旣有老母在堂。当元先谁着他兄弟同来赴选。忠孝怎能两全。罢罢。如今只着张探花回家就禄养亲。闻得张状元有文武全才。就选他做督府参谋。一同岳元帅领兵北伐便了。堂候官。着他卽日辞朝谢恩前去。此系军旅急务。不许停留。〔丑〕领钧旨。〔净笑介〕</p><p>【琐窗郞】笑狂生质类驽骀。献廷策太不才。专非内省历诋西台。他凭河暴虎。如今难悔。〔合〕管敎他风尘千里向边塞。亲战伐受顚沛。<br> 【前腔】〔末〕绿衣郞独占高魁。乃国家梁栋材。〔净〕他什么梁栋材。〔末〕丞相。你恩沾九命。位列三台。尊贤礼士。何必深罪。〔合前〕</p><p>【前腔】〔丑〕这书生好是痴呆。掉笔舌生祸胎。方图贵显。反受飞灾。〔跪介〕恩官雅度。只须宽贷。<br> 〔合前净〕堂候官。恐张状元兄弟来参见。着他休要入来。〔丑〕领钧旨。</p><p>〔净〕尀耐书生谤大臣。〔丑〕管敎漂泊陷边尘。<br> 〔净〕平生不作皱眉事。〔丑〕世上应无切齿人。</p><h2 id="第十二出-分岐" tabindex="-1"><a class="header-anchor" href="#第十二出-分岐" aria-hidden="true">#</a> 第十二出　分岐</h2><p>【西地锦】〔生上〕折槛无人廷诤。左袵忍及生灵。封章朝奏匡时政。夕贬万里边城。<br> 一封朝奏九重天。夕贬潮阳路八千。东去伯劳西去燕。断肠回首各风烟。自家为亲命强来赴选。忝中高魁。奈老母在堂。恐报刘之日短。故与兄弟一同进表乞恩归省。不想廷试二策。违忤权臣。致生祸衅。蒙圣恩除授督府参谋。卽日监兵北伐。本欲再上疏陈情。又非臣子之礼。罢罢。王阳不失为孝子。王尊不失为忠臣。忠孝怎能够两全。旣得兄弟还家养母。已付大事。下情虽得宽慰。但恐关塞迢遥。音书阻绝。如何是好。好闷呵。</p><p>【前腔】〔外上〕满眼春风桃杏。争如棠棣联荣。锦衣归省躬温凊。服劳夜寝晨兴<br> 〔生〕兄弟。双桂联芳。擢居首选。君上之恩。无以加矣。不想权臣忿恨。谪官边塞。事君之理。艰险固非所避。但母亲年老。不能厮见。皋鱼之恨。尙自不免。〔外〕哥哥。自古道为臣死忠。为子死孝。当初不来赴选。也由得我和你。今日旣受朝廷之爵。卽当致身报国。不必更以家事为虑。母亲甘旨之奉。兄弟当以勉力应承。〔生〕兄弟此情一言难尽。</p><p>【江头金桂】为学本希贤希圣。幸遭逢起一经。谁想权臣当路。操弄国柄。把忠良牢陷穽。因此上疏奏承明。要除邪佞。却被奸谋谪贬。远塞监兵。飘飘置身一羽轻。我也休要恨他。只是命该如此。谩尤人怨己。谩尤人怨己。荣枯有命。论人生。须信弱草栖尘坌。留取丹心照汗靑。<br> 【前腔】〔外〕哥哥。你自负胸中耿耿。况龙头属老成。自古为人臣子。当尽忠鲠。怎辞得烹五鼎。〔生〕这是我分内之事。母亲在上如何。〔外〕哥哥。你旣身在朝廷。敢图家庆。只得向黄云白草。万里边尘。把诸蕃虏尘都扫净。看呼韩稽颡。看呼韩稽颡。单于系颈。那时节标功铁柱呵树勋名。也知道苏武空持节。须信终军枉请缨。<br> 【前腔】〔生〕我一身似流萍漂梗。又向遐荒万里行。回首孤云何处。空念乡井。几时得归定省。只愁他鹤发星星渐入楡景。最苦天涯兄弟。执手叮咛。呑声更将别泪零。叹人生聚散。叹人生聚散。行藏不定。秦相国谩凭凌。你只道蓬迹随风转。我自是葵心向日倾。<br> 〔外〕哥哥。只是我和你来此赴举的不是。</p><p>【前腔】想当日难违母命。携书上帝京。谁信道挂名金榜。遭此不幸。俾儒臣习战征。向九万鹏程。雁鸿分影。试看鹡鸰原上。两两飞鸣。顾急难无限情。叹西堂梦杳。叹西堂梦杳。姜肱被冷。弟和兄。本为月殿攀双桂。翻做风波逐雨萍。<br> 〔生〕兄弟。限在今日起程。不得从容一叙手足之情。奈何。〔外〕哥哥。君命召。不俟驾而行。况又军旅之事。岂可稽缓。兄弟别去。有何嘱付。〔生〕养亲之礼。料你能自尽。不□我叮咛教戒。但母亲问你行色。不可直言利害。稍稍宽慰便了。〔外〕哥哥。沙塞风霜。须自保重。兄弟就此拜别。〔拜生介〕</p><p>【忆多娇】心惨戚。愁似织。同羣旅鴈分羽翼。两处孤飞声哀呖。〔合〕路途南北。从此关山阻隔。<br> 【前腔】〔生〕臣子职。当勉力。奈驱驰王事归未得。肠断高人人垂白。〔合前〕</p><p>【斗黑麻】〔外〕心只虑吾兄护兵远谪。边塞上风霜。岂曾惯历。离别去转忧忆。打破愁城。我心匪石。〔合〕云横绝域。万山遮故国。那有鳞鸿寄书咫尺。<br> 【前腔】〔生〕我只愿朝廷去奸进直。秦相国。你莫说谪贬我。便刀斧加诛。此心肯易。我到边上。待戎事稍暇呵。还须上万言策。拚取微躯。裹尸马革。〔合前〕</p><p>〔生〕参差鸿鴈落哀音。〔外〕兄弟漂零感慨深。<br> 〔生〕异国他乡千里梦。〔外〕同枝连气百年心。</p><h2 id="第十三出-供姑" tabindex="-1"><a class="header-anchor" href="#第十三出-供姑" aria-hidden="true">#</a> 第十三出　供姑</h2><p>【霜天晓角】〔旦上〕离鸾罢舞。羞把菱花覩。谁道婵娟早误。嫦娥永夜同孤。<br> 只为洛阳花好看。拆散鸳鸯伴。又被春风吹梦断。从此钗横鬓乱。朱颜日夜凋残。妾身岂怨孤单。只愁家贫亲老。难效菽水承欢。奴家自从丈夫去后。遭此岁时饥馑。家中一向狼狈。朝夕无可为甘旨之奉。难得邻家王姆不时应济。日长岁久。难以周全。今早因缺少柴米。尙未供膳。方纔觅得升合之米。不免做饭充饥则个。</p><p>【香遍满】古来人道。媳妇事舅姑。所欲当进取。谁信我家贫。日晏方炊黍。看流匙软粒。似玉还似珠。这般荒歉之时。谁家不绝粮。婆婆。你担饥受馁。休怨着裙钗女。<br> 饭已做在此。本待具些蔬肴之味。又无钱钞可买。适来在邻舍家。觅得野菜一束。做一碗羹。聊为下饭。</p><p>【前腔】野园荒圃。挑摘取草蔬。露叶香可茹。翠盎盛来。暂假供匙筯。看柔丝嫩甲。未必成五俎。语云。七十非肉不饱。不是奴家不为肥甘之奉。幸亲甘淡泊。肯怨着忧葵女。<br> 蔬饭已具在此。请婆婆出来吃早膳。</p><p>【霜天晓角】〔贴上〕孩儿出路。老景添凄楚。冷室尘生翠釜。日高未办朝餔<br> 媳妇。这般时候。纔具早膳。〔旦〕婆婆只因少米。故此迟了。〔贴〕媳妇。我和你朝暮生受。多亏负东邻王婆婆。每日来陪我吃饭。今日怎么不请他来。〔旦〕因无蔬菜。不曾去相请。王婆婆已自来了。</p><p>【腊梅花】〔丑上〕佳人贤孝绝代无。休问徐吾与李吾。你看那野禽能反哺。遶庭三匝叫慈乌。<br> 老娘是张安人的邻舍。自他两个秀才上京去后。家中十分艰难。老娘不时周给他。好一个贤孝媳妇。每日供膳。必来请我相陪。今早有些不快。不曾去得。不免去探望一回。〔见介贴〕王邻母请坐。〔丑〕老安人。怎么纔吃早膳。〔旦〕因缺少柴米。以此迟了。〔丑〕大娘子。怎不早来与我说。送些与你。〔旦〕婆婆已害多番。难以启齿。〔丑〕你说那裏话。如此不成邻舍了。</p><p>【罗帐裏坐】〔贴〕邻母。我时遭坎坷。家业尽无。晨昏生受。甚蒙看顾。怀恩惨戚。怎忘邻母。〔合〕菜羹蔬食强支吾。幸有这辛勤孝妇。<br> 【前腔】〔丑〕老安人。大娘子。我与你同邻共井。况又恩洽义孚。艰危缓急。我当扶助。你当初秀才不肯去赴举。也是我撺掇。曾许他支当一应欠缺。一言旣出。决无躭误。〔合前〕</p><p>【前腔】〔旦〕我儿夫出外。家惟妇姑。举眼萧索。有谁堪诉。荷高邻厚德。怎生辜负。〔合〕菜羹蔬食强支吾。怎做得崔家孝妇。<br> 〔贴〕媳妇。这般凶荒时岁。教你也没奈何。</p><p>【刘泼帽】桂薪玉粒眞无措。也只须饭糗羹蔬。若得我孩儿做得一官半职回来呵。三牲五鼎依朝暮。〔合〕万事总由天。且随分同甘苦。<br> 【前腔】〔丑〕老安人。你童无五尺应门户。亏杀那女娘荆布。怎知贤母无嗔怒。〔合前〕</p><p>【前腔】〔旦〕自怜靑镜颜非故。料奴家此生难度。婆婆在堂呵。强将菽水供餐素。<br> 〔合前丑〕大娘子。今后切不可避嫌。但有欠缺。只在我家来取。〔贴旦〕多谢王邻母。</p><p>〔贴〕施恩布惠谢高邻。〔丑〕馈乏赒穷岂惮频。<br> 〔旦〕惟有感恩幷积恨。〔合〕千年万载不成尘。</p><h2 id="第十四出-点将" tabindex="-1"><a class="header-anchor" href="#第十四出-点将" aria-hidden="true">#</a> 第十四出　点将</h2><p>〔末上〕万灶貔貅气象雄。秋风剑戟倚崆峒。将军已定平胡策。夺取龙骧第一功。小人乃是岳节使麾下一个兵校。俺节使大人眞个是将家第一。国士无双。怎见得。看他气宇堂堂。威风凛凛。乃朝廷之心膂。为邦家之爪牙。坐帷幄而决胜千里。慷慨谋谟。握羽扇而指挥三军。从容谈笑。金印累累如斗大。锦裘烨烨似翚飞。三战三捷。休夸方叔无勋。七纵七擒。谩说武侯妙算。驻节而寇兵星散。望风而虏气烟消。衔枚疾走。不闻人马之声。到阵横奔。惟见风云之色。进以鼓。退以金。那一个敢争先却后。张我弓。挟我矢。那一个不奋勇扬骁。左击右突。而兵藏四机。前驱后冲。而将严八阵。何用奇谋秘计。不须高垒深沟。山河誓重恩光大。雷电威严号令明。休夸军令严明。且说他戎事整齐。只见牙爪桓桓。阚如虓虎。武夫赳赳。猛若熊罴。闪闪三千金缕甲。总是水犀纹。英英十万铁兜鍪。无非皮索贯。虎韔中纳取燕角麋胶。朱弦黑干夹弧弓。曾见号猿走毙。鱼腹内藏着铁丝雪羽。金镞霜锋恒茀矢。从教宿鸟惊飞。利槊夷予簇簇。长戈短戟森森。走朱轮。麾画毂。征车杂沓骤如雷。踏玉■〈釒凳〉。据金鞍。战马奔腾纷似蚁。紫电淸霜。剑锷棱棱。泣阴山之鬼魅。朱竿赤羽。旌斾猎猎。动碧汉之龙蛇。马前行帐锦模糊。腰下佩刀金错落。正是一身扶日月。四海望风云。道犹未了。节使大人早来。</p><p>【番卜算】〔外上〕推毂荷君恩。特拜元戎职。玉门关外霍嫖姚。肉眼何曾识。<br> 〔满江红〕怒发冲冠。凭阑处萧萧雨歇。抬望眼仰天长啸。壮怀激烈。燥吻饥餐胡虏肉。笑谈渴飮匈奴血。莫等闲白了少年头。空悲切。靖康耻。犹未雪。臣子恨。何时竭。直待驾长车踏破贺兰山缺。三十功名尘与土。八千里路云和月。待从头收拾旧山河。朝金阙。岳飞。表字鹏举。相州汤阴人也。自小好习左氏春秋。孙吴兵法。刘宣抚擢举于士民之间。宗统制荐拔于麾幙之下。西驱刘豫。北剿杨么。战伐有功。以次升为都统。今蒙圣恩拜受元帅之职。着张状元护从。一同征伐。闻得北虏酋首却是兀朮。这厮虽是勇鸷多谋。怎当得我手下王贵牛皋诸将。正是嫩草怕霜霜怕日。恶人自有恶人磨。兵校每那有。〔末〕覆元帅。有何钧旨。〔外〕着将士每听发号令。〔末应叫介净上〕用箭当用长。挽弓当挽强。射人先射马。擒贼当擒王。〔丑上〕老马夜知道。苍鹰饥着人。临危经久战。用意始知神。覆元帅。有何钧旨。〔外〕契丹侵扰中原。兀朮下兵书刻期交战。诸将士每。戎伍要整齐。甲马要精神。鼓进金退。盾前兵后。矢不离弦。剑不入鞘。违令者斩。〔众应介外〕督府大人怎生不见。〔末〕督府大人已到。</p><p>【番卜算】〔生上〕一卷吕公书。七纸陈琳檄。甲兵十万在胸中。笔底收功绩。<br> 〔相见介外〕大人。兀朮下兵书。约在时下交战。〔生〕军士每。一听元帅号令。临阵不许却顾。步兵骑卒。不许淆混。斩首级多者论功升赏。〔众〕领钧旨。</p><p>【四边静】〔外〕天骄恣肆侵疆埸。边烽夜不息。介士困风尘。生灵死锋镝。〔合〕三军努力。致身报国。马上旗纛明。塞外阵云黑。<br> 【前腔】〔生〕儒臣自有平胡策何曾袵金革。报主只孤忠。昭昭寸心赤。〔合前〕</p><p>【福马郞】〔末〕督府枢谟能赞画。大将军容盛。声烜赫。文武威千里动蛮貊。〔合〕一战破戎狄。名和姓勒取燕然石。<br> 【前腔】〔净丑〕自小从戎能骑射。对阵扬弓矢。无惧色。幙下从来号万人敌。〔合前〕</p><p>〔生〕大将桓桓士气雄。〔外〕膻腥一扫阵云空。<br> 〔末〕从敎靑海无传箭。〔合〕管取天山早挂弓。</p><h2 id="第十五出-起兵" tabindex="-1"><a class="header-anchor" href="#第十五出-起兵" aria-hidden="true">#</a> 第十五出　起兵</h2><p>【北点绛唇】〔净扮兀朮上〕鼙鼓喧声。旌旗荡影。三军猛。离却边庭。直入中华境。<br> 你看那边上好光景。只见鴈塞茫茫。龙荒漠漠。苍苍凉凉。天淸日淡。黯黯惨惨。雾结烟愁。迢迢隐隐。金城围绕控燕台。袅袅巍巍。铜柱高标分汉界。突突兀兀的崇墉雉堞。依依稀稀的斥堠狼墩。黑隼苍鹰。草鵰靑鹘。往往来来。高高下下。出没戏靑霄。玄狐赤豹。白兔黄熊。祁祁戢戢。仆仆儦儦。纵横驰草莽。凛凛冽冽。冰雪冱阴山。那分冬夏。冥冥迷迷。风尘暗沙碛。不辨昏朝。叆叆叇叇。氛气护储胥。岧岧峣峣。峰峦横逻些。星星散散。部落屯兵。何止貔貅十万。整整齐齐。沙场牧马。那数騋牝三千。皤皤娑娑。髠颅扰扰舞番童。络络绎绎。搥髻纷纷走胡妇。琵琶声喞喞嘈嘈。拨尽穹庐夜月。觱■〈口栗〉调凄凄切切。吹残边戍秋风。濯濯甡甡的牛羊遍地。无非给口糇粮。班班剥剥的弓矢横腰。总是随身行仗。正是天生一般种族。地分两处山河。自家兀朮的便是。诸部称为四太子。机谋变诈。膂力麤豪。靴尖踢倒天关。鎗柄戳穿地肺。闻气而蚩尤丧胆。望风而项羽消魂。只因天时暑热。一向休兵解甲。如今风高气肃。弓强马肥。正是征战之秋。不免整点戎阵。演习武艺。期日分道南侵。还定中原。多少是好。头目每那有。〔末上〕风生紫塞秋横剑。月落黄河夜渡兵。〔丑上〕巴童戍久能番语。胡马调多解汉行。将军有何分付。〔净〕前下战书去中朝。定在目下交兵。都要整着弓马。演习武艺。〔末丑〕领钧旨。〔净〕今日就在祁连前面打围。不许部落分散。头目每各要逞说本事来。〔末〕骨冬冬乱敲画鼓。急绷绷满挽弓号。腷膊膊云外落双鵰。靃靡靡五■〈豸巴〉踣倒。〔净〕且说对阵本事。〔末〕光烁烁旌旗荡扬。气腾腾战马咆哮。乱霍霍两手舞金刀。扑碌碌人头如刈草。〔净〕好勇汉。〔丑〕昏惨惨冥迷天日。淅索索乱撒风沙。哔■〈口栗〉■〈口栗〉前后奏胡笳。踯躅躅争奔猎马。〔净〕对阵时节。〔丑〕只见忽喇喇箭锋似雨。密蹡蹡戈戟如麻。黑瞳瞳双眼乱飞花。战竞竞怎当惊吓。〔末笑介〕你只好阵后兴兵。〔净〕这厮没用。拿去罚罪。〔丑浑介净〕且饶他。各要向前打猎。不论飞禽走兽。多得者重赏。没有者受罚。〔众应介〕</p><p>【红绣鞋】〔净〕悠悠羽斾云旌。云旌。蓬蓬羯鼓神钲。神钲。驰猎犬。臂胡鹰。人辟易。马飞腾。〔合〕醉穹庐且饱膻腥。醉穹庐且饱膻腥。<br> 【前腔】〔末〕胡儿马上为生。为生。那管露宿霜征。霜征。毡帐暖。铁衣轻。秋气肃。暮烟横。〔合前〕</p><p>【前腔】〔丑〕打围直入长城。长城。汉人往往奔惊。奔惊。弓落月。箭流星。边日淡。陇云平。〔合前〕</p><p>【前腔】〔净〕羣丑暂且归营。归营。明日管取交兵。交兵。心猛烈。气峥嵘。攻泽潞。取幽幷。〔合前〕</p><p>〔净〕飞走纷纷塞草腥。〔丑〕且櫜弓矢偃旄旌。<br> 〔末〕洗兵鱼海云迎阵。〔合〕秣马龙沙月照营。</p><h2 id="第十六出-荣归" tabindex="-1"><a class="header-anchor" href="#第十六出-荣归" aria-hidden="true">#</a> 第十六出　荣归</h2><p>【金珑璁】〔贴上〕孩儿辞故里。途路历尽艰危。空使我寸心驰。〔旦上〕堂前姑老矣。天上游子归迟。情脉脉。思依依。<br> 〔踏莎行〕〔贴〕目断孤鸿。书沈双鲤。靑山渺渺云千里。闷怀萧索怕惊秋。梧桐叶落西风起。〔旦〕翠黛愁横。红铅泪洗。美人只隔湘江水。归期暗卜已无凭。鹊声争似灯花喜。〔贴〕媳妇。家事萧条。老怀抑郁。孩儿又不回来。如何是好。〔旦〕婆婆。生意艰难。奴家自当区处。孩儿在外。想在早晚回家。婆婆请自宽心。〔贴〕春间别去。如今将已秋暮。书信也没有一封回来。途路上风霜疾病。如何保得。</p><p>【二犯傍妆台】我终日倚门闾。谩劳慈母朝夕望儿归。想应在途路裏。莫不是寓京畿。孩儿。你休恋上林春富贵。须念高堂日暮时。〔合〕又惊时变九月授衣。敎人屈指数归期。<br> 【前腔】〔旦〕一从夫壻赴春闱。几多心事只恐老亲知。愁不敢垂玉筯。贫不敢皱蛾眉。缘何未收书一纸。忽见关河朔鴈飞。〔合前〕</p><p>【生查子】〔外上〕儒冠岂误身。平步靑霄上。亲舍久凄凉。客路多劳攘。<br> 〔进见介贴〕孩儿。你回来了。〔外拜贴介〕母亲。只为功名之事。久缺甘旨之奉。望恕孩儿不孝之罪。〔拜旦介〕嫂嫂。母亲在堂。多谢扶持侍养。〔旦〕叔叔。路上风霜辛苦。且喜脱白挂绿。〔贴〕孩儿。你如何独自回来。</p><p>【刮鼓令】〔外〕当时赴选场。念萱亲独在堂。蒙抚养劬劳难报。又荷诗书敎子方。〔贴〕敢是你兄弟都得中试了。〔外〕双桂喜联芳。〔贴〕你哥哥中第几名。〔外〕吾兄幸然名魁虎榜。〔贴〕孩儿。你中第几名。〔外〕孩儿名忝探花郞。〔贴〕你怎的先回。〔外〕中榜之后。一同哥哥上表乞恩归省。哥哥被留在朝选用。独放我回。为亲老恩赐早还乡。<br> 〔贴〕孩儿。你父亲早丧。我为你兄弟受了多少艰苦。</p><p>【前腔】良人叹早亡。困蓬茅无所望。历尽了虀盐贫苦。守孤帏到鬓霜。敎子学文章。难禁这许多勤劳鞅掌。孩儿。幸今日身显姓名扬。只一件。你哥哥留在朝。几时能够回来。念吾儿衣锦滞他乡。<br> 【前腔】〔旦〕心中自忖量。顿敎人添感伤。〔外〕嫂嫂因甚伤感。〔旦〕你兄弟当时别去。苦家贫遭岁荒。我竭力事姑嫜。〔外〕多亏负嫂嫂了。〔旦〕晨昏恨无肥甘奉养。你哥哥呵。旣登高第沐恩光。他怎生不与共还乡。<br> 【前腔】〔外〕嫂嫂。不须用悒怏。听一言说审详。幸兄弟方沾恩命。又被风波分雁行。〔旦〕为着什么。〔外〕为三策献君王。忠言忤违当朝宰相。因此上难脱利名缰。〔旦〕哥哥如今在那裏。〔外〕被丞相怀忿。除授帅府参谋。差往北方征战了。〔旦悲介外〕嫂嫂不须烦恼。料哥哥不久就得回家。典军务谪宦在毡乡。<br> 〔贴〕凤只鸾孤两处分。〔外〕更堪鸿鴈怨离羣。<br> 〔旦〕玉关此去三千里。〔合〕要寄音书那得闻。</p><h2 id="第十七出-拾囊" tabindex="-1"><a class="header-anchor" href="#第十七出-拾囊" aria-hidden="true">#</a> 第十七出　拾囊</h2><p>〔净扮军士上〕胡虏驱兵入汉关。秋风杀气暗秦山。英雄一奋匡时力。不放沙场匹马还。养兵千日。用在一朝。俺岳爷爷眞个是天下无敌。连日与契丹大战。弓强兵锐。所向无前。士气轰腾。无不一以当百。兀朮部下军马。吃杀得片甲无存。只一件。自古道嬴军一万。自损三千。虽得屡胜。手下将士亦被害了无数。小人被飞箭射伤。难受军中苦楚。便是违了号令也没奈何。只得逃回家去。将养性命。有一个兄弟亦在阵上亡了。不免到战场内一寻骸骨。殡葬也好。只见衰草茫茫。风沙四起。髑髅重叠。战血模糊。那裏认得。此间到有一个绣袋儿。不免拾去卖几文钱。路上做盘费。也强似沿门求乞。及早逃奔回家。正是将军不下马。各自奔前程。〔下〕</p><h2 id="第十八出-授诏" tabindex="-1"><a class="header-anchor" href="#第十八出-授诏" aria-hidden="true">#</a> 第十八出　授诏</h2><p>【高阳台】〔生上〕弓矢斯藏。干戈载戢。三军且休戎服。紫塞烟淸。中原今有颇牧。你看那思归将士呵。胡笳乱奏靑云外。猛然裏乱我心曲。走风尘勤劳王事。鬓丝销绿。<br> 汉将承恩西破戎。捷音先奏未央宫。天子预开麟阁待。祇今谁数贰师功。自家只因对策违忤权臣。除授只今官职。监兵征讨。到此边境。连日交战。且喜斩首万级。虏军败北。已有捷音飞报朝廷了。等待圣旨到来。方敢旋师。且将刀剑解下。换了戎衣。少息劳顿。呀。紫香囊怎的不见了。这个物是我母亲元先亲手制的。佩带二十余年。因念手泽。不忍遗弃。如今却失在战场内了。〔苦介〕因人感物。为物思人。我母亲妻子兄弟一向隔远。不能够厮见。其如愁闷何。诗云。王事靡盬。不遑将母。公义私恩。怎能两尽。正是提兵身万里。怀土泪千行。</p><p>【前腔】泪染征衫。香消舞彩。高堂有人孤独。兄弟参商。那些个如手如足。鹏霄洛鲠分鸳侣。谩自怜有女如玉。念孤身家乡万里。旅愁千斛。<br> 〔外上〕据鞍谈笑把金戈。平寇何须斩获多。圣代中兴重制颂。洗兵谁为挽天河。〔见生介生〕元帅智通万务。勇冠三军。用兵如神。战无不利。班爵论功。当在孙武穰苴之右。〔外〕状元何说此话。一则天子中兴之福。二则督府参赞之功。下官何能之有。〔生〕元帅连得战胜。已有捷书飞报朝廷去了。须待旨意到来。方可还军耶。〔外〕正说得是。头目每那裏。〔净丑上〕鸣笳迭鼓拥回军。破虏平番昔未闻。丈夫鹊印摇边月。大将龙旗掣海云。覆元帅。有何号令。〔外〕如今收敛兵器。将士各归营垒休息。直待圣旨到来。方可回军。如有私逃回者斩。〔净丑〕领钧旨。</p><p>【山花子】〔生〕凯旋重献中兴颂。遐荒大播皇风。看梯航万国尽通。四塞断绝边烽。〔合〕把三边虏尘扫空。捷书夜飞淸昼同。明朝管取朝九重。方显元戎。报国精忠。<br> 【前腔】〔外〕辕门落日旌旄拥。数组万灶罴熊。管敎取天山挂弓。直须剑倚在崆峒。〔合前〕</p><p>【前腔】〔净〕纷纷犬戎。落落氐羌种。空有聚蚁屯蠭。看前徒倒戈自攻。蹀血漂杵流红。〔合前〕</p><p>【前腔】〔丑〕三千队中。我飞骑偏骁勇。戎伍惯直前锋。且休夸周瑜吕蒙。何曾数马武臧宫。〔合前〕</p><p>【红绣鞋】〔合〕三军气猛威雄。威雄。连衡左右折冲。折冲。归上国。奏肤功。呼万岁。觐重瞳。麟阁上。画形容。<br> 【番卜算】〔末扮使臣上〕喜色动龙颜。恩诏传丹凤红尘飞骑赴边陲。文武均沾宠。<br> 圣旨已到。跪听宣读。皇帝诏曰。朕承中叶。遭家不造。天步艰难。人心骚动。氐羌蠹侵于西土。猃狁蜂扰于中原。生灵荼毒。朕实悯焉。所赖文武同心。将士戮力。内平祸乱。外靖边尘。参谋张九成狥国无家。护兵有略。升授刑部侍郞。前往五国城候问太上皇帝渊圣皇帝起居消息。元帅岳飞用兵神武。临阵机谋。升授天下都元帅。仍去边邮。剿除贼寇。其下将士论功爵赏有差。呜呼。尽忠匡国。惟臣子之至情。崇德报功。乃朝廷之通典。钦予时命。恪守厥职。望阙谢恩。〔生外〕万岁万岁万万岁。</p><p>【十二时】〔合〕山呼万岁天恩重。诸将士喧传声哄。仰荷黄麻诏一封。<br> 〔生〕叩首钦承君命。〔外〕爵赏人人欢庆。<br> 〔末〕朝中天子三宣。〔合〕阃外将军一令。</p><h2 id="第十九出-闻讣" tabindex="-1"><a class="header-anchor" href="#第十九出-闻讣" aria-hidden="true">#</a> 第十九出　闻讣</h2><p>【山坡羊】〔旦上〕荒凉凉高秋时序。冷萧萧淸霜天气。怨嘹嘹西风雁声。啾喞喞四壁寒蛩语。这般时节。边塞征人呵。方授衣。远怀愁几许。沾襟泪点空如雨。这个衣服。和泪缄封。凭谁将寄。〔合〕天涯。人迢迢书未归。伤悲。心摇摇怨别离。<br> 深闺乍冷开香箧。玉筯微微湿红颊。忽闻征雁叫秋云。边信未来情已怯。一夜霜风杨柳穷。征夫迢递转凄凉。手展齐纨欲裁翦。金刀未下先断肠。缯纹莹夺澄江色。愁捻银针纫不得。回头顾影绿窗空。惆怅无人试宽窄。奴家自从丈夫去后。独奉萱堂。甘旨。世务艰难。久不事于刀尺。如今暮秋天气。家家砧杵。为御寒之备。适在婆婆处供早膳毕。不免暂时偷暇。整理些旧衣服。做些针指则个。</p><p>【前腔】乱葺葺柔丝分缕。软扑扑轻绵铺絮。碎纷纷缝纫故缯。叠层层装就遮寒褚。看此衣。线痕千万緖。也应把我穷愁缀。只怕緖少愁多。离情难系。〔合〕丈夫。思之。裙钗来举案时。须知。牛衣中对泣时。<br> 你看这衣服经了多少挪挲折挫。好似奴家此身。</p><p>【前腔】淅沥沥鸣秋机杼。响督督敲寒砧杵。断截截把金刀翦裁密纤纤缀续针和黹。想此衣。到今难称体。丈夫。你便是腰金衣紫。莫忘了贫贱之时。悬鹑百结君须记。这个故衣你好弃得。须信道糟糠妻室难弃。<br> 〔净扮乞儿上〕厨中有冷饭。路上有饥人。娘子。求乞些粮米。〔净跪介旦〕汉子。你手裏拿着什么东西。〔净〕是一个罗袋儿。换些粮米充饥。〔旦看介〕</p><p>【香柳娘】看香罗紫囊。看香罗紫囊。是我姑亲制。儿夫佩取长安去。〔净〕娘子。你看了这罗袋儿。为何掉泪。〔旦苦介〕我覩物感伤。我覩物感伤。心下自忧疑。其中有情弊。这饥寒武士。这饥寒武士。你在何方住居。这个物事呵。从何得取。<br> 【前腔】〔净〕苦饥寒在途。苦饥寒在途。欠缺粮米。逢人只得长拜跪。〔旦〕你是那裏来。〔净〕我是从军的健儿。我是从军的健儿。战败苦疮痍。还乡且逃避。〔旦〕这个物事那裏得来。〔净〕在沙场战地。在沙场战地。见纵横卧尸。其间拾取。<br> 〔旦〕汉子。你是从军的。在那裏征战来。〔净〕小人随着岳元帅在北方征战。一个兄弟在阵亡了。因此战场内寻认尸骸。拾得这个罗袋儿。沿路卖些钱米。充饥则个。〔旦〕旣在北方征战。不曾见说有一个张参谋大人在军中么。〔净〕我晓得。就是我这裏同府人。〔旦〕他如今怎么了。〔净〕见说也被伤害了。那时节荒荒张张。小人身被乱箭射伤。疾忙走了。逃得性命到此。娘子可怜见。求乞些粮米。〔贴上〕隔墙须有耳。窗外岂无人。媳妇。有什么人在门首闹炒。〔旦〕一个求乞的军士。他说在北方战败逃回。我问他缘故。〔贴〕你曾问孩儿的消息么。〔旦〕便是。他说在军中伤死了。他有一个绣香囊在手裏。我看来好与我丈夫带的相似。特来与婆婆认看。〔贴看惊介〕呀。正是我当初做的。他说是那裏得来。〔旦〕他说是战场裏拾来。〔贴〕兀的我孩儿死了。〔倒介净拾香囊介〕小人家裏只在此左近。因路上饥寒。将这罗袋儿卖几文钱。这个娘子问我几句闲话。和那妈妈惊倒在地。不知为着什么。我是行路的。巴不得到家。那裏管着闲事。正是一心忙似箭。两脚走如飞。〔先下丑上〕家贫显孝子。国难见忠臣。听得邻家张老安人门首闹炒。不知为着什么。待老娘去探问一番。呀。怎么老安人和大娘子都倒在地上。〔叫介〕大娘子请起。大娘子请起。〔旦起介丑〕大娘子。你两个为着什么。倒在地上。〔旦〕王邻母。一言难尽。适来门首一个叫化军士。卖着一个紫香囊。婆婆认看。正是我丈夫带的。〔丑〕曾问他官人的消息么。〔旦〕便是。他说在军中伤害了。因此婆婆惊殒在地。〔丑〕大娘子。没奈何。生死前缘分定。无以为死伤生。且含泪忍情。扶救婆婆起来。将好言慰解他。〔旦〕正说得是。婆婆苏醒。〔贴起介丑〕老安人请起。</p><p>【江儿水】〔贴〕我心如醉。魂似飞。谁知物在人亡矣。〔丑〕老安人请起。料没有此事。〔贴〕我儿。你本是个飞腾靑云器。翻做个战死沙场鬼。我儿。不是你将亲抛弃。自恨我当初。强逼去蟾宫攀桂。<br> 【前腔】〔旦〕我本是儒家女。如今做鬼妻。丈夫。不如勇绝从君逝。只一件。你亲在高堂无依倚。偷生只合供甘旨。暂且割恩全义。犹恐他心伤。背把罗襟拭泪。<br> 【前腔】〔丑〕老安人。休烦恼。大娘子。莫痛悲。我心头展转犹疑虑。见说大官人离此将有三千余里路。人去迢迢三千里。其间未审眞和伪。听我一言宽慰。日后自有的信回来。谩且寻风。再问吉凶详细。<br> 〔丑〕宽心自慰免伤悲。〔贴〕妻念夫兮母念儿。<br> 〔旦〕世上万般哀苦事。〔合〕无非死别与生离。</p><h2 id="第二十出-败兀" tabindex="-1"><a class="header-anchor" href="#第二十出-败兀" aria-hidden="true">#</a> 第二十出　败兀</h2><p>【步蟾宫】〔净扮兀朮上〕力拔山兮气盖世。时不利兮骓不逝。时乎时乎可奈何。苍天故屈英雄志。<br> 兀朮自起兵来。二十余年。未尝败北。今日遇了岳元帅那厮。连战不利。铁浮图尽被摧残。拐子马皆为戮毙。铠杖辎重。委弃无遗。将士望风而靡。三四十万军马。不剩得一二千。如今正要拔营回去。昨日中朝有一个书生与我说。权臣在内。岂有大将立功于外者。岳少保且不免。以此中心犹豫。待头目出来。再得计议。头目每那有。〔末丑上〕力尽弧弓软。时违铁马迟。裹疮犹出战。飮血复登陴。将军有何分付。〔净〕我如今连被岳家军杀败。收聚些残兵败将。济不得事。目下就要拔营回去如何。〔末〕吿将军。岳爷爷手下猛将如虎。战士如蜂。云屯星聚。布满四方津要去处。你看那裏不竖着岳字旗号。其实难去。〔丑〕吿将军。撼山易。撼岳家军难。小人但是见说了一个岳字。心胆惊破。其实不敢行动。〔净〕却怎么好。〔末〕将军不如留下散卒。随了王鎭崔庆等诸将。权在太行山下险固之地。坚壁守住。将军只带十数骑士。潜自逃去方可。〔净〕也说得是。我心上好焦忿。</p><p>【包子令】怒气冲天心喷火。心喷火。英雄壮士未消磨。未消磨。今日皇天将歼我。兵疲马倦欲如何。欲如何。〔合〕须时再整旧山河。须时再整旧山河。<br> 【前腔】〔末〕百万精兵眞磊砢。眞磊砢。中原将帅有廉颇。有廉颇百战无功遭衄挫。不如归去罢干戈。罢干戈。〔合前〕</p><p>【前腔】〔丑〕铁垒金城曾打破。曾打破。三吴百越尽经过。尽经过。今日偷生逃难躱。岳爷爷便是活阎罗。活阎罗。〔合前〕</p><p>〔净〕英雄失志受人欺。〔末〕白刃无光战马疲。<br> 〔丑〕得意狐狸强似虎。〔合〕败翎鹦鹉不如鸡。</p><h2 id="第二十一出-寻兄" tabindex="-1"><a class="header-anchor" href="#第二十一出-寻兄" aria-hidden="true">#</a> 第二十一出　寻兄</h2><p>【霜天晓角】〔外上〕同攀月桂。两处分棠棣。春草空劳梦寐。何时迭奏埙箎。<br> 兄南弟北两依依。远道风尘信息稀。春塞愁闻鸿雁过。秋原梦逐鹡鸰飞。下官自从那年春榜之后。与俺哥哥在京师分别。转首又是三年。书信也没有一封回来。骨肉凄凉。朝夕想念。其奈母亲愁烦成病。不免待母亲出来解慰一番。</p><p>【前腔】〔贴上〕恹恹病体。渐觉形憔悴。〔旦上〕谩有愁眉锁翠。空敎泪眼垂珠。<br> 〔相见介外〕母亲。孩儿在外几日。有违定省。哥哥信息。想只在目下回家。母亲请稍解愁怀。〔贴〕孩儿。你两日出外。尙不知哥哥的凶信。〔外〕母亲。却怎么说。〔贴〕昨日有一个军士在门首求乞。他说随岳元帅出征。战败逃回。说你哥哥死在军中了。〔外〕他是那裏人。定不是的语。〔贴〕他说是这里本府人。手裏拿着一个紫香囊。说在战场裏拾的。不料是我当初做与你哥哥带的。方信道他是实话。</p><p>【泣颜回】〔外〕听说泪交颐。顿敎人如醉如痴。同胞同气。怎知道死丧沟渠。我心中暗疑。恐那人错做了传来语。叹骨肉永诀哀伤。也难如兔死狐悲。<br> 【前腔】〔贴〕嗟吁。痛想我孩儿。指望荣归膝下。那知物故天涯。风沙边地。谁与他掩覆虆梩。他魂无所依。念骨肉岂把尸骸弃。孩儿。你须当远涉寻求。早登程不用趦趄。<br> 【前腔】〔旦〕思之。百战履艰危。他魂依草莽。身饲狐狸。当时范■〈木巳〉良身死长城之下。其妻孟姜女就去求尸埋葬了。堪怜姜女。独去万里求尸。奴家今日呵。茕茕寡妻。路途遥怎到得沙场裏。叔叔。你须怜手足情深。看荆花并蔕连枝。<br> 〔贴〕孩儿。死丧之戚。兄弟孔怀。原隰裒矣。兄弟求矣。哥哥旣死了。你可去战场之内。寻认骸骨埋殡。也慰解我痛伤之念。〔外〕手足之情。岂可推阻。但母亲年纪高大。有缺奉养。哥哥之信。犹恐未的。可不虚费了这遭跋涉之劳。〔贴〕孩儿。我心中哀苦之甚。你只索去走一遭。〔旦〕叔叔。事出无奈。你哥哥便是没有此事。访问得一个消息回来。也慰婆婆爱忆之情。〔外〕兀的只索拜辞了母亲和嫂嫂。就起程去。</p><p>【催拍】〔外〕虽则是吉凶未知。承亲命孩儿敢辞。今膝下暂违。心恋慈颜。景入桑楡。嫂嫂。亲老孤单。望嫂扶持。〔合〕驰驿去万里边陲。心割两泪沾衣。<br> 【前腔】〔贴〕孩儿。汝兄为皇家死绥。想应是天不愸遗。吾今已老矣。奈地网天罗。値此危时。骨肉存亡。母子东西。〔合前〕</p><p>【前腔】〔旦〕未亡人衔哀惨凄。念一家生别死离。衷情诉与谁。几处飘零。两下孤嫠。节孝持身。誓死无亏。〔合前〕</p><p>【一撮棹】〔贴〕孩儿去。悬望早归。〔外〕看亲年老程途敢迟迟。〔旦〕沙场远。风霜未免驱驰。〔合〕兄和弟。未卜死生期。但愿凶回吉。忧愁变为喜。同戏彩佳气蔼庭闱。<br> 〔贴〕生离死别最伤神。〔外〕一骑萧萧万里尘。<br> 〔旦〕流泪眼观流泪眼。〔合〕断肠人送断肠人。</p><h2 id="第二十二出-羁虏" tabindex="-1"><a class="header-anchor" href="#第二十二出-羁虏" aria-hidden="true">#</a> 第二十二出　羁虏</h2><p>【风入松】〔生上〕当时通籍向金闺。恨冷落斑衣。思亲万里书难寄。走岐路容颜凋弊。黄阁从他视草。丹心只自倾葵。<br> 客舍幷州已五霜。归心日夜忆咸阳。无端更渡桑干水。却指幷州是故乡。自家只因当时对策忠谏。被丞相怀恨私忿。选为帅府参谋。几年督战沙场。奏捷旋师。将谓还朝乞恩。得遂归省之愿。不料又被奸谋设计。差往朔漠。候问太上皇帝渊圣皇帝起居消息。这个是臣子分内之事。有何怨苦。只是我母亲妻子在家。不能无私恩之念。传曰。求忠臣必于孝子之门。忠孝怎能两全。正是平生仗忠义。今日任风波。如今且喜到得五国城内。见说二帝行在正是此处。不免将公服穿了。入朝则个。</p><p>【神仗儿】关山万里。关山万里。来朝宸陛。奈重闱严邃。死生眞难回避。何处是帝王居。何处是帝王居。<br> 〔净丑上〕朝廷号令风霜肃。王邸光华日月高。〔净〕你是什么人。在此何干。〔生〕我是中朝使臣。〔净浑介〕我在中国来往得熟。晓得南方言语。待我说与他知道。〔丑浑介净〕此间正是。王庭之外。不许在此打搅。〔下生〕这裏旣是王庭。想必是二圣皇帝在那壁厢住呵。</p><p>【前腔】扬师振旅。扬师振旅。张皇兵势。阚貔貅堪畏。要全君臣恩义。须俛首拜单于。须俛首拜单于。<br> 〔净丑上〕手执雕弓弯似月。腰悬宝剑莹如霜。〔喝介〕你是什么人。到此处。〔生〕下官是中朝使臣。奉圣旨来见太上皇帝渊圣皇帝。把都们。烦与我通报。〔净丑〕俺君主号令。但有中朝使臣到此。不许私自通问。〔生〕俺奉圣旨来此。豺狼作阵。竟没区处。如何是好。〔净〕休冲蛇虺毒。〔丑〕莫犯虎狼威。〔下〕</p><p>【滴溜子】〔末扮黄门官上〕风云护。风云护九重禁闱。兵戈拥。兵戈拥岂容进取。小臣是中朝通使。倘吾皇有玺书。疾忙报语。望日瞻天。从实奏知。<br> 【前腔】〔生〕臣钦奉。臣钦奉圣朝旨意。特来拜。特来拜上皇圣主。事君当行臣礼。望伊一指麾。通闻行寓。俯伏鞠躬。天高听卑。<br> 〔末〕下官乃是黄门通使。奉侍上皇渊圣二帝。但有本朝使臣到此。通使下官接应。〔生〕黄门大人。下官张九成。职授刑部侍郞。奉圣旨到此。欲一朝见二帝。烦与通报。〔末〕大人。契丹知道中朝使臣往往表奏不一。恐怕漏泄事机。严设禁卫。不许私自通问。大人如有表章。就此北面叩头奏启。下官与你传达天听。〔生跪介〕</p><p>【双鸂■〈氵束鸟〉】〔生〕诚惶顿首拜启。太上皇渊圣皇帝。小臣张九成钦奉朝廷勑旨。道自那失守误陷身边地。要亲迎龙驾嗟无计。温凊礼久相违。谨保持社稷邦畿。拜上二圣皇帝。朝夕裏望南归。敢上笺奏犯天威。念小臣不任屛营之至。<br> 〔净丑上〕可汗传令。南朝新来使臣张侍郞。一同旧使臣洪皓王伦等暂且拘收四太子兀朮下。不许还国。正是在他檐下过。怎敢不低头。〔下末〕张大人。犬羊之类。无仁无义。尽他威势逼胁。不可屈身。有损名节。〔生〕多承指教。</p><p>【三换头】孤忠自许。操若冰霜坚厉。况蒙君宠遇。把节旄自持。从敎羝乳。盼乡关何处是。料慈亲终无见期。痛杀王孙母倚门悬望儿。〔合〕为国忘家。怎肯把终身名行亏。<br> 【前腔】〔末〕身淹虏庭。职供王事。况腰金衣紫。敢偷安避危。虚叨禄位。事君于顚沛裏。又何必怀归故庐。羡杀平原感恩捐此躯。〔合前〕</p><p>〔生〕南冠万里困胡尘。为国从来不顾身。<br> 〔末〕正是疾风知劲草。须知版荡识忠臣。</p><h2 id="第二十三出-问卜" tabindex="-1"><a class="header-anchor" href="#第二十三出-问卜" aria-hidden="true">#</a> 第二十三出　问卜</h2><p>【挂眞儿】〔旦携药上〕紫火金丹何处有。僊方未授神楼。且尽芹诚。躬调药饵。愿母病康宁如旧。<br> 〔醉落魄〕孝当竭力。怎惮多劳役。思量转觉心悲戚。生离死别。两下无消息。高堂偃添忧忆。时来病势殊加剧。祗将药饵供朝夕。惟愿沈疴一旦皆冰释。奴家婆婆自从得了丈夫凶信已后。叔叔又出门去。一向孤愁。做成病症。欲待请医调治。又无门可觅。昨在市上赎些药饵。巳煎在此。请婆婆出来吃些则个。</p><p>【前腔】〔贴上〕老态侵凌加症候。良医信是难求。〔旦〕展放愁眉。调和病体。愿从此安跻遐寿。<br> 〔贴〕媳妇。自从得你丈夫信息。愁烦成疾。〔旦〕婆婆请自宽心。毋以死伤生。叔叔出去。敢有喜信回来。也未可期。奴家煎得些药在此。请婆婆吃些。</p><p>【二郞神慢】〔贴〕形衰朽。闷恹恹我忧心孔疚。〔旦〕婆婆请宽心。但愿婆婆一百二十岁。〔贴〕媳妇。指望你百年同聚首。奈一身坎坷。飘飘命似浮沤。〔旦〕婆婆。这药是肘后僊方。请吃一口。〔贴〕谩说道是仙方传肘后。这恶味难当苦口。〔合〕强抬头。飮此药。愿从今病势全瘳<br> 【前腔】〔旦〕含愁。看他心烦意苦。形枯貌丑。气息奄奄如病酒。总刀圭妙剂。料应也难下咽喉。便遇秦和医国手。只恐他病在膏肓怎救。<br> 〔合前贴〕媳妇。两个孩儿生死俱无信息。</p><p>【啭林莺】骨肉存亡知是否。眼前欲见无由。媳妇。只是多多亏负了你。晨昏奉侍多生受。感恁深恩。料此生难酬天长地久。靑史上谁书俺贤妇。〔合〕泪珠流。早难道萱花可以忘忧。<br> 【前腔】〔旦〕中途自伤分凤友。念他乡战骨谁收。奈何薄命遭阳九。望天可怜见。愿慈闱无恙。海屋添筹。恩深意厚。这贤德难忘我慈母。<br> 〔合前丑上〕福无双至犹难信。祸不单行果是眞。自家为何说这两句言语。邻家张老安人两个孩儿都做了大官。谁想道一个死在军中。一个去沙场寻取尸骸。至今不得回家。因此老安人忧愁思虑。以致伏枕在床。饭食汤药奉侍。其实亏那贤孝媳妇。老娘不免去探望一回。〔相见介〕老安人病体若何。〔贴〕王邻母。多多拜谢你看顾。孩儿又不回来。怎么是好。〔丑〕请宽心。我闻说大秀才也没事。小秀才只在早晚回家。大娘子。有一个卖卦先生。终日在门首过。他说祸福至灵。你可请他一卜婆婆病势如何。再卜二位秀才消息如何。也省愁虑。〔旦〕也说得是。</p><p>【水底鱼儿】〔净上〕终日营营。验蓍龟兆最灵。知天知命。不须排五星。<br> 老夫姓踢名秃。历数星书广读。穷透先天后天。分出大畜小畜。也有困蒙重离。也有交泰休复。也曾说长安发卦。也曾向成都卖卜。先生那数邵雍。同辈尽欺郭璞。只凭四象三爻。便说休囚祸福。夺得隗子蓍龟。括破郑人蕉鹿。舌能翻高就低。语皆騈四丽六。近来岁歉时荒。课钱专讨米粟。遇穷汉只要三升。见财主便索一斛。这般趁得钱米。家裏并无积蓄。年年食缺衣单。日日儿啼女哭。辛勤六十余年。枉自奔波碌碌。你看我家好异样门墙。〔内〕岂不有广厦千万间。〔净〕那里。只见两堵颓墙破屋。〔内〕这的是破屋数间而已矣。〔净〕卖卦卖卦。〔丑〕先生。此间张孺人家裏请你卜卦。〔净〕孺人拜揖。不知卜甚么卦。〔旦〕俺婆婆伏枕在床。烦先生卜病势如何。〔净卜诨介〕没事没事。再卜甚么。〔旦〕我丈夫除授督府参谋。监兵北伐。见说有不好的消息。以此叔叔去战场寻问了。〔净再卜诨介〕也没事。两卦皆吉。不妨不妨。〔丑〕先生。再与他卜一家宅。〔净又卜介〕呀。不好不好。早晚却有天番地覆。这等一头横祸。〔旦悲介丑〕孺人。你婆婆是病人。不要哀伤。只说前面这两卦皆吉便了。〔旦〕也说得是。〔贴〕媳妇。先生卦卜如何。〔旦〕道婆婆病体就得平安。〔贴〕你丈夫与叔叔的消息如何。〔旦〕丈夫亦没事。只在早晚与叔叔同回。〔贴〕且喜且喜。〔旦〕先生。适来的祸福不是谎么。〔净〕孺人怎么说这等话。老夫只凭八卦判断。岂肯说谎。你听我道。</p><p>【一封书】咸蒙与。鼎恒验羲文列卦名。孺人。你问市上人道我卜卦如何。吾术艺颇精。论吉凶多显应。休咎荣枯皆分定。看取靑囊几卷经。〔合〕谩劳形。且忘情。万事由天信五行。<br> 孺人。老夫吿辞。求些卦钱。〔旦〕多生受了。〔净〕正是逢人只好少说话。卖卦不须多计钱。〔下贴〕王邻母。适来见先生说了。心上稍觉宽快些。但不能够得孩儿回来。如何是好。〔丑〕老安人。休要烦恼。</p><p>【前腔】〔贴〕我心中自三省。为孩儿愁病成。兄和弟远征。是何时得转程。〔丑〕先生说只在目下回来。〔贴〕暂假蓍龟占动静。祸福冥冥未可征。〔合前〕</p><p>【前腔】〔旦〕忧和喜两幷。吉和凶犹未明。姑疾势稍平。想亡夫事怎生。但愿他时双喜庆。母子团圞得保宁。<br> 〔合前贴悲介〕王邻母。老身値此厄苦。如何是好。</p><p>【前腔】〔丑〕老安人。不须用闷萦。恐愁烦疾转增。〔旦〕邻母。婆婆病症怎能得平安。〔丑〕大娘子。你不须用泪零。且安心调母病。这个先生卜卦十分之吉。会见离鸾全破镜。彩凤双飞昼锦荣。〔合前〕</p><p>〔贴〕信八卦六爻三兆。〔旦〕忧变喜且宽怀抱。<br> 〔丑〕靑龙共白虎同行。〔合〕吉凶事全然未保。</p><h2 id="第二十四出-设祭" tabindex="-1"><a class="header-anchor" href="#第二十四出-设祭" aria-hidden="true">#</a> 第二十四出　设祭</h2><p>〔末上〕暑往寒来春复秋。夕阳西下水东流。将军战马今何在。野草闲花满地愁。自家乃是随侍张探花的祇候。俺大人特到此战场内。寻认张状元尸骸。先着小人来此设奠。你看那战场风景。眞个好凄惨。只见日薄风悲。草枯蓬断。鸟飞不下。兽挺亡羣。尸塡巨港之涯。血满长城之窟。鬼神聚兮云漠漠。魂魄结兮天沉沉。利镞伤骨者呻吟于风雨之时。白刃破骸者悲号于星月之下。折戟残鎗。土花昏翳。荒冈故垒。烟蔓萧条。燕齐赵魏。贵贱尽委于泥沙。秦汉隋唐。老幼同归于尘土。正是一时豪杰成何事。千里江山怨落晖。</p><p>【缕缕金】〔净扮老汉上〕强壮日此从军。风尘堪白首。老辕门。自恨沟渠殍。饥寒难忍。向墦间祭处乞壶飧。谁人肯怜悯。<br> 〔末〕老的是甚么人。来此何干。〔净〕小人是流落军士。恐有人到战场内祭扫。特来求乞则个。〔末〕大人每到也。闪过去。〔净作慌状坐介〕</p><p>【前腔】〔外上〕乘驿传好艰辛。水村纔过了。又山村。见说沙场。前途将近。望疎林影裏又斜曛。停骖解劳顿。<br> 左右。那里是战场。〔末〕吿大人。这里人烟绝迹。骸骨成堆。正是战场了。</p><p>【小桃红】〔外〕平沙断碛。落日荒云。举目愁无尽也。只见枯蓬底白骨乱纷纷。总古今战争人。知他是赵和燕。魏和秦。齐和晋也。岁久天荒无可问。看那狐兔纵横。鸟雀满荆榛。<br> 【下山虎】野花如绣。野草如茵。无限伤心事。敎人怎不断魂。看这满地尸骸。说甚么蝼蚁何疎。那管乌鸢可亲。新鬼衔寃旧鬼呻。弊形成灰烬。惟有阴风吹野磷。惨雾愁烟起。白日易昏。剩水残山秋复春。<br> 奠仪陈设在此。那晓得哥哥骸骨去处。只得望空祭奠呵。</p><p>【蛮牌令】看骸骨怎生认。知何地丧兄身。万里羁魂招不返。空落得泪沾巾。念骨肉顚连无吿。只须将薄奠来陈。酹椒觞把哀情少伸。望尊魂来享殷勤。<br> 【尾声】天涯不得归旅榇。兄和弟永作死生分。肠断楚些哀文。<br> 左右那里。草际眠的是甚么人。〔末〕是一个求乞的军士。〔净〕吿大人。救济则个。〔外〕左右。把酒饭与他吃了。〔末与酒饭介净〕多谢大人。〔外〕左右。听他言语。与我南方人相似。怎么从军的到这般狼狈。〔末〕老汉。大人问你是那里人氏。为何这般狼狈。〔净〕吿大人。老汉是常州府江阴人。往年从岳元帅麾下到此征战。以后岳元帅精选士卒。把我儿子代役。西去讨贼。止剩老汉一身。流落在此。饥饿不得还乡。〔外〕呀。你旣在岳元帅手下征战。可晓得一个张参谋大人。〔净〕也是我同府人。怎么不晓得。〔外〕如今怎么了。〔净〕那时节杀败了契丹军马。正要点兵回去。朝廷旨意到来。着俺张大人北往五国城探望太上皇帝消息。一去四五年。至今未回。小的日夜悬望他到此带我还乡。〔末〕可是的话。〔净〕大人前老汉怎敢说谎。〔外〕左右。看他也不是说谎的人。你问他。我如今就在驿马上带他还乡去却如何。〔末〕老汉。大人说要带你还乡。你心上如何。〔净〕总领官。这大人是那里。〔末〕正是同里。〔净〕如此。大人是我重生父母。连夜随侍老大人回去。但恐跛■〈牜羊〉随赤骥。靑云飞走不容攀。</p><p>【好姐姐】〔外〕听他详说事因。顿除下中心寃恨。谁想我兄。在虏庭为帝臣。〔合〕消愁闷。幸得异乡平安信。万里南归一骑尘。<br> 【前腔】〔末〕你们得遇使君。今带汝同归乡郡。蝇随骥尾。岂须愁路贫。〔合〕消愁闷。幸得异乡平安信。免作荒郊一聚尘。<br> 【前腔】〔净〕念吾南都小民。流落在边城艰窘。荷公相见怜。怎忘周济恩。〔合〕消愁闷。幸得异乡平安信。那管沙场吹战尘。<br> 〔外〕几年骨肉恨飘蓬。〔末〕萍水相逢喜信通。<br> 〔净〕今日得君提掇起。〔合〕免敎身在污泥中。</p><h2 id="第二十五出-辞婚" tabindex="-1"><a class="header-anchor" href="#第二十五出-辞婚" aria-hidden="true">#</a> 第二十五出　辞婚</h2><p>【菊花新】〔生上〕边庭草色几回新。万里湖天月满苹。独旅暗销魂。顚沛尙怀忠荩。<br> 乡书有雁。晏裘凋弊成长叹。旅食无鱼。冯铗歌残厌久居。亲帏远别。忽惊鬓乍千丝雪。臣节终完。惟有心存一寸丹。自家奉朝命来此探候二帝。被契丹拘禁在此。不能还朝。臣子之分。固当自尽。但我老母在堂。寡妻在舍。不能无私恩之念。行囊中曾带得几卷书史。且将来一看。散闷则个。〔看书介〕这是毛诗。毛诗中说道。夙兴夜寐。毋忝尔所生。我虽不敏。料无玷于父母。又道夙夜匪懈。以事一人。我在困辱。亦为事君之故。这是孟子。孟子道。大孝终身慕父母。今日撇了母亲。却不能够厮见。又道仕则慕君。不得于君则热中。逗留在此。旣不得见二帝一面。又不能立朝事君。却做两下担误了。你看圣贤书裏。那一处不说着忠孝二字。我今旣不能事君。又不能事亲。当时母亲教我读书。也只要识些礼义。知而不能行。看他何用。</p><p>【解三酲】念孩儿幼承母训。习诗书礼义之文。今日淹滞在此呵。天涯彩衣思报本。空含泪望孤云。奈何不能还家。归迟恐怀风木恨。不得高堂终养亲。还思忖。总然是天长地久。怎负亲恩。<br> 母子之私旣不能尽。君臣之义将何如。</p><p>【前腔】七志六经曾解读。二典三谟知未闻。他乡锦衣思补衮空回首望枫宸孤衷自持臣子分。不得当朝亲事君。还思忖。总然是天高日远。怎负君恩。<br> 【菊花新】〔末上〕为臣当以效三仁。轩冕何如道义尊。就里自评论。改节此心何忍。<br> 下官姓王。名伦。乃先朝文正公之曾孙也。忝登张状元榜进士。除授侍御之职。奉使到此。被契丹拘禁两年。不得南还。单于要授我官职。怎负宋朝大恩。有乖君臣之义。见说单于有一公主。要选张状元为壻。卽今着汤思退议婚。但未知张状元立志如何。待我假意试他一试。此间正是他寓所。不免进去。〔见介末〕状元贺喜。〔生〕何喜可贺。</p><p>【胜葫芦】〔净上〕奉命单于议结婚。甥舅国做朱陈。若是书生成合卺。管敎月老得宠冠三军。<br> 下官乃是汤思退。职授行人。奉朝命出使到此。特蒙契丹主恩遇加厚。卽今要选张侍郞为壻。着我来作伐。只是这个人有些执古相。不通世俗。这裏正是他寓居。待我进去一探。〔相见介生〕汤使臣请坐。〔净〕状元。小子有一事相干。不敢启齿。〔生〕但说不妨。〔净〕契丹主晓得足下人才出众。要把长公主选招为壻。特着小子来作伐。〔生〕下官自有荆妇在家。如何使得。〔净〕田舍翁多收十斛麦。尙欲易妇。你如今腰金衣紫。便讨了两个妻子。也何害于理。〔生〕这等败坏风俗的言语。不要说起。〔净〕他到怪我了。〔生〕王大人。你与我莫逆之交。可与我好言一赞襄。〔末背云〕待我假意一试他。〔转身介〕张大人。贵易交。富易妻。人情乎。〔生〕王大人所读何书。你也这般轻觑我。〔净〕状元。成就了罢。他也是一个君主。恐怕反而无情。那时节悔之晚矣。〔生〕王大人岂不闻颜常山段司农之事乎。我何爱一死。〔净〕颜杲卿是死于国难。你要学他忠烈。段秀实以笏击贼。终不然要打我。你说话好没分晓。〔末〕汤使臣请息怒。自有公议。〔净〕这等没家的所在。谁来公议。罢罢。我做月老的须索吃些下贱。没奈何。只得再把好言一劝化。张大人。成了这头亲事。我和你说不尽富贵。</p><p>【啄木儿】〔生〕乞垂悯。听诉因。自古道儒为席上珍。念宋弘自有荆妻。叹王蠋元是齐臣看古人岂将名节损。昭昭史书垂不泯。君恩妻义。俱不可爽。我怎肯背义忘恩绝大伦。<br> 【前腔】〔净〕休推阻。略具陈。张大人。人生富贵。百年有几。叹浮世光阴眞一瞬。岂不闻卓文君潜奔之事乎。顺时变须羡相如。死臣节空笑辛宾。〔末〕状元。王庭美人谐秦晋。他形驱势迫宜随顺。莫负了殷勤冰上人。<br> 【三段子】〔生〕缅怀帝阍。料苏卿终怀虏尘。引刃自刎。〔净诨介生〕料田横终拚弃身。〔净〕只怕他无情虏酋心怀忿。把咱每弃戮成齑粉。这段良缘翻做祸衅。<br> 【前腔】〔生〕任他怒嗔。我何颜应承此因。〔净〕好笑你念头差了。他若要招我为壻。连夜就成。〔生〕任伊笑哂。我赤心孤忠自存〔末〕想他也不怕婴锋刃。汤使臣。伊家莫把言相窘。张大人且宁耐。尙有老夫人在堂。子道臣忠须当两尽。<br> 〔净〕张状元。再四苦劝。你不肯从我。如今把你的言语去报与他知道。日后莫要懊恨我。〔末〕汤使臣。更有宛曲计议。〔净〕王大人。你不肯撺掇。我也去对他说。你休要怪我。</p><p>〔生〕一段姻缘似捻沙。〔净〕心偏性执笑伊家。<br> 〔末〕落花有意随流水。〔生〕流水无情恋落花。</p><h2 id="第二十六出-义释" tabindex="-1"><a class="header-anchor" href="#第二十六出-义释" aria-hidden="true">#</a> 第二十六出　义释</h2><p>〔末上〕三军敛手待和戎。扰扰迁都避敌锋。安得上方三尺剑。直从天上斩奸雄。自家不是别人。乃是宋江手下一个兄弟。大宋为秦贼弄权。困辱诸将。契丹占扰中原。势逼南畿。卽日迁都临安。士民奔走。哭声载道。其间多有以强凌弱。以众欺寡。俺哥哥着我每沿路巡走。务要抑强制暴。恤寡周贫。行些好事。正是天上人间。方便第一。〔下〕</p><p>【水底鱼儿】〔丑挑行李上〕瓦解沙崩。指临安为上京。人烟奔竞。边烽日夜惊。<br> 契丹侵扰。大宋迁都避难。兵火连绵。人家播荡。老的无处存身。只得向前奔走。正是宁作太平犬。莫作离乱人。〔下净末上诨介外上〕三尺龙泉万卷书。老天生我意何如。山东宰相山西将。彼丈夫兮我丈夫。自家宋江的便是。兄弟三十六人。横行天下。云聚星散。踪迹无定。鸣锣击鼓。剽掠有时。除非黄榜可招安。余下官军收不得。兄弟每那里。〔净末〕覆哥哥。有何钧旨。〔外〕如今宋室南迁。士民奔走。路上强暴。侵凌寡弱。你每马上巡视。但有富豪商旅。分掠他些金帛衣服。如遇孤苦贫穷。就要分赠与他。不可违我号令。〔净末应介〕</p><p>【缕缕金】〔贴旦上〕家荡散。业飘零。携筐还负筥。离家庭。两口无依倚。身如蓬梗向人烟骤处奔前程。何时得安靖。<br> 〔净末〕住了。〔贴旦跪介外〕妇人。你怎么两个行路。男子汉也没有一个。敢是背夫逃走。或是官宦人家驱奴使婢。从实说来。〔贴〕吿将军。两个孩儿仕宦在外。止有这一个媳妇奉侍老身。今遇迁都。家业播荡。出来逃难则个。〔外背介〕想是个良家女眷。待我试他一试。〔转身介〕兄弟每。拿那小妇人杀了。〔净末应介〕</p><p>【园林好】〔贴〕吿将军熊威暂停。容老妾一言诉鸣。〔外〕这个妇人敢不是好的。〔贴〕我媳妇罗敷节行。〔外〕罗敷是烈女。不信他有这等贤行。〔贴〕老身怎敢说谎。乞矜恕。放残生。乞矜恕。放残生。<br> 〔外〕旣是这等。杀了那老的。留了小的罢。〔净末应介〕</p><p>【前腔】〔旦〕望将军哀怜下情。我姑氏今当暮龄。苟若要伤残他命。妾代死。敢偷生。〔净〕你就替他杀也不管你。〔旦〕妾代死。敢偷生。<br> 〔外〕这两个妇人到有贤行。兄弟每。放了他罢。〔净末应介〕</p><p>【前腔】〔外〕看老妪孤寒可矜。这少妇贞烈可旌。想不是鹑奔妾媵。兄弟。与他些金帛。妇人收了。〔净与金帛介外〕赐金帛。济余生。赐金帛。济余生。<br> 【前腔】〔净末〕俺渠魁乾坤遍经。恤孤寡朝邦有声。故将此衣装相赠。凶变吉。死回生。凶变吉。死回生。<br> 〔外〕妇人。俺不是别人。乃是宋江将军。怜你两个孤苦。况又恩义相结。故将此金帛资助。前路如有人抢夺。只说宋江将军与你的。〔贴旦〕多谢将军。〔外净末〕正是当权若不行方便。如入宝山空手回。〔并下贴倦坐介旦〕一斟一酌。莫非前定。奴家为着迁都扰乱。荒荒张张。扶着婆婆出外逃避。一文盘费也没有。不料中路遇着强寇宋江获住。几被杀害。因见妇姑恩爱。乃授金帛相赠。自古道。智士不飮盗泉之水。廉者不受嗟来之食。本待将此非义之物遗弃在路。奈婆婆年老无措。只得隐小过以全大义。正是饥时得一口。胜如饱时得一斗。〔扶贴下〕</p><h2 id="第二十七出-赶散" tabindex="-1"><a class="header-anchor" href="#第二十七出-赶散" aria-hidden="true">#</a> 第二十七出　赶散</h2><p>【水底鱼儿】〔末负行李上〕笳鼓喧轰。四方多战争。离乡别井。怎当心战兢。<br> 乱离时世。盗贼如麻。此处不是安身之地。正是心慌来路远。事急出家门。〔下净丑上〕假饶走到焰摩天。脚下腾云须赶上。自家乃是太行山草寇。今被契丹占夺中原。挟众到江南。以劫掠为生。夜聚晓散。着处为家。且喜宋朝多故。并无官军禁止。适来见一个汉子。背着行李。在此经过。怎么不见了。必在树林中藏着。且在此躱避。伺候则个。</p><p>【缕缕金】〔旦扶贴上〕愁雨卧。怯霜征。程途劳跋涉。苦伶俜。怅恨姑年老。妾身羸病。况弓鞋窄小怎生行。萍踪几时定。<br> 〔净丑喝介贴旦慌介净丑〕不要慌张。在此少住。〔贴倒落包旦坐介〕</p><p>【锁南枝】〔贴〕娘和女。苦又孤。〔净〕不管你孤苦。只要财物。〔贴〕萧然此身无抱负。〔净丑打介贴〕垂老死何辜。难禁这凄楚。〔丑〕把金帛来。〔贴〕金与帛半点无。望将军莫嗔怒。<br> 〔净丑〕小妇人怎的说。</p><p>【前腔】〔旦〕念我离乡井。在路途。将军可怜容吿诉。〔净丑〕你两个妇人不要讨打吃。〔旦〕逃难避迁都。孤身最贫苦。〔净丑打贴介〕老妇人快把衣服来。〔旦〕休摧挫乞恕奴。只得将身来强回护。<br> 〔净丑打贴旦护介净丑推倒贴夺包袱介旦〕这是宋江将军与我的。〔净〕我每做了二十年寇盗。不曾见这两个妇人奸猾。他把金帛衣装掩在身下。只说没有。及至搜检出来。又胡说是宋江将军与他的。他便施得仁义。我每不管。只要些财物。本要砍他一刀。〔丑〕罢罢罢。旣得他的财物伤他性命何用。正是寻思总是一场梦。〔净〕你是何人我是谁。〔下贴醒介〕</p><p>【前腔】神初醒。气不苏。羸身强前难举步。媳妇怎生不见只见烟树苍茫。归鸦乱噪。又是天晚了。只见烟树乱啼乌。空山欲昏暮。空嗟叹枉叫呼。怎不见我媳妇。<br> 媳妇。媳妇。〔下旦醒起介〕</p><p>【前腔】荒村裏。遇贼徒。行装罄然遭劫掳。弱体强支吾。苍黄此顚仆。天色昏暝。婆婆那里去了。烟光惨人影疎。向谁行问前路。<br> 婆婆怎不见了。只得向前去寻。〔下贴上〕媳妇那里去了。</p><p>【前腔】天欲暮。日易晡。茫茫此身迷处所。望眼已模糊。忧心又惊怖。空嗟叹枉叫呼。怎不见我媳妇。<br> 〔叫介〕正是浓霜偏打无根草。横雁偏寻薄命人。〔下旦上叫介〕婆婆那里去了。</p><p>【前腔】心酸痛。念我姑。神魂恍然失举措。他衰病倩谁扶。饥寒有谁顾。烟光惨人影疎。向谁行问前路。<br> 〔叫介〕正是屋漏更兼连夜雨。船迟又被打头风。</p><h2 id="第二十八出-寄书" tabindex="-1"><a class="header-anchor" href="#第二十八出-寄书" aria-hidden="true">#</a> 第二十八出　寄书</h2><p>【凤凰阁】〔生上〕遐荒淹滞。回首乡关何处是。谩怜靑镜旧颜非。洒尽思亲千点泪。驱驰王事。为公义私恩暂违。<br> 辛苦遭逢起一经。干戈落落四周星。山河破碎风飘絮。身世浮沈浪打萍。持汉节。困胡庭。时将长剑倚高冥。人生自古谁无死。留取丹心照汗靑。下官为使命来此。只因不就契丹亲事。被他拘禁。不容南还。光景倏忽。岁聿五更。知我家中母亲安否何如。知我兄弟妻子侍奉若何。正是虽无千丈线。万里系人心。</p><p>【出队子】〔外上〕霜凋愁鬓。岁久边尘客寓居。何时按剑上彤墀。把误国奸邪来斩取。一点丹心他人怎知。<br> 下官姓洪。名皓。乃宋朝礼部侍郞。奉君命出使于此。被契丹留住。见说张状元为招壻不从。亦被拘禁在此。不免去一探问。少叙乡情则个。此间正是他寓所。不免进去。〔见介生〕洪大人请坐。〔外〕状元。贼臣误国。边将寝兵。内有秦丞相之奸。外有汤思退之佞。将我和你拘留在此。无益于朝廷。如何是好。〔生〕便是。他奸邪结党。不能祛除。我前番被汤思退谗谮。赞助单于。逼我为壻。不胜一时之忿。就欲拔剑斩那佞臣之首。然后自刎。又被王侍御苦劝道。一则老母在堂。不宜自尽。二则天子之使。不宜擅杀。有伤孝义。是以不果。〔外〕正说得是。旣有老夫人在上。权且宁耐。但不要屈节于膻腥之类便了。姑迟岁月。苟得还朝。把那奸佞之徒却做区处。〔生〕谨受教了。</p><p>【梁州序】风尘孤客。皇华天使。节苦冰霜坚厉。丹心一点。终身誓死无亏。但只虑高堂日短。破镜鸾孤。两下无依倚。举头亲舍远。片云飞。愁覩斑斓五彩衣。〔合〕臣子分竭忠义。念亲恩育养全遗体。当国难怎生避。<br> 〔外〕你看那淸霜满地。白草连天。胡马乱鸣。哀笳乱发。当此之时。宁无故国之思。</p><p>【前腔】淸霜衰草。黄沙边地。日晚胡笳哀泪。天涯游子。离心转觉伤悲。况那衡阳雁杳。湘浦鱼沈。苦道书难寄。几回魂欲断。思凄迷。梦绕关河月落时。〔合前〕</p><p>【前腔】〔生〕醉心胸贤圣诗书。存性分朝神淸气。问平生辛苦。所学何事。汤思退那奸佞之徒。只贪一时侥幸。却笑那甘心降虏。俛首归戎。此辈眞忘耻。楚囚边塞远。任风吹。须把金戈挽落晖。〔合前〕</p><p>【前腔】〔外〕想古人在顚沛流离。未尝肯贪生逐利。这班班靑史。尙垂芳誉。看那牧羊还汉。溃腹归唐。苦操眞难比。袖中三尺剑。吐光辉。不斩楼兰誓不归。<br> 〔合前外〕见说朱使臣今日南还。下官要附寄一封家书。不知准行否。〔生〕便是。下官亦修书在此相待。少刻就到。</p><p>【出队子】〔末上〕别离情况。愁断河梁五字诗。故人相见在天涯。欲寄平安书咫尺。归兴匆忙。只须暂辞。<br> 下官朱弁的便是。奉使到此。事毕南还。昨日张状元再四与我说寄家书回去。只索去一吿别。此间正是他寓所。不免直入去。咱不须童子将命。期与故人觌颜。〔见介〕二位大人。下官特来吿辞。〔生〕朱大人请坐。〔末〕下官去促。不必留坐。〔外〕下官亦烦附带一书。〔末〕当得当得。〔生〕客边愧乏饯行之礼。休怪。〔递书介〕</p><p>【玉山颓】〔生〕凭君传语。〔末〕传与何人。〔生〕我萱亲不须念儿。自当时一别容颜。到今来几易寒暑。更烦你传示我娇妻幼弟。望早晚躬调甘旨。〔末〕谨领谨领。〔合〕万里人南去。唱骊驹。一封书寄数行啼。<br> 【前腔】〔外〕南冠拘系。〔末〕大人几时还乡。〔外〕问南还犹未有期。叹终朝目断孤鸿。更那堪信绝双鲤。云横远树。难把我乡心遮住。〔合前〕</p><p>【前腔】〔末〕阳关别意。叹征人先怯路岐。只虑着苦雪繁霜。怎跋涉万山千水。带着云笺数纸。恐路杳浮沈无计。〔合前〕</p><p>〔外〕乡关万里隔风烟。〔生〕一纸音书托便传。<br> 〔末〕正是雁飞不到处。〔合〕果然人被利名牵。</p><h2 id="第二十九出-邮亭" tabindex="-1"><a class="header-anchor" href="#第二十九出-邮亭" aria-hidden="true">#</a> 第二十九出　邮亭</h2><p>〔末扮驿卒上〕车如流水马如星。南北纷纷走不停。落日长途天欲曙。行人翘首望邮亭。自家乃是驿传裏一个供用使卒。天色将晚。恐有官员每到此停宿。免不得伺候则个。</p><p>【六么令】〔贴上〕兵戈扰扰。叹孤身患苦杂逃。中途骨肉又相抛。空悲怨谩啼号。妇姑两下难寻讨。妇姑两下难寻讨。<br> 媳妇怎生不见。远远望见一个妇人来了。莫不是我的媳妇。且在此等候咱。〔丑扮妇人上〕母子不相顾。士民方乱奔。苍茫途路远。日暮正愁人。母亲怎不见了。〔叫介〕又不是。俺母亲在外逃难。适来路上遇着几阵军马。只在树林下躱避。慌慌张张失了母亲所在。只道前面走的妈妈是了。谁想不是。天色昏暝。如何是好。〔贴〕愁人莫向愁人说。说与愁人转转愁。老身不见了媳妇。一路裏寻问来。遇着一个女娘。元来他也是失了母亲。娘子。天色晚了。前面又没村落。我和你只得在此间驿裏借宿一宵。〔丑背介〕情知不是伴。事急且相随。便是。奴家是一个妇人。又没处去。望妈妈挈带一挈带。〔贴〕老身面羞。难以启齿。娘子。你须对驿使一说。〔丑〕驿使哥。奴家二人欲在此借宿一宵。望乞怜悯则个。〔末〕娘子。人烟扰攘。此间驿裏多有官员每来往。妇人家不便。及早向别处寻宿去。〔丑〕妈妈。他不容如何是好。〔贴〕你再去一央恳。</p><p>【前腔】〔丑〕天光暝了。看林间宿鸟归巢。长亭渺渺路迢迢。烦借宿过今宵。〔合〕望君就裏听哀吿。望君就裏听哀吿。<br> 〔末〕不是我作难。</p><p>【前腔】邮亭要道。看驰车骤马纷交。空房往往寓官僚。若官僚每知道有妇人在此呵。咱罪罚是谁招。〔贴丑〕没奈何望照顾一番。〔末〕女娘谩且来聒炒。女娘谩且来聒炒。<br> 〔贴丑〕吿覆驿使。事出无奈。望容歇一宵。自当酬谢。〔末背云〕这两个妇人举止羞涩。想是好人家的宅眷。欲待不容。他又再四哀吿。罢罢。自古道。与人方便。自己方便。便是大官员到来。只得与他一遮掩。娘子。你二人权在此回廊下就地歇宿一宵。〔贴丑〕如此多谢。〔贴〕娘子。我和你在此一坐罢了。〔丑〕正是。</p><p>【前腔】〔贴〕和衣睡倒。向回廊就地铺茅。〔丑〕中心哀苦思无聊。寻骨肉盼来朝。〔末〕娘子。恐有官员每到此。你们在此休喧噪。你们在此休喧噪。<br> 【前腔】〔净随外上〕孤云缥渺。盼乡关去路非遥。高堂音问久寥寥。从今把甘旨调。左右。分付驿使不要传报前驿。就此间安歇了。〔净〕领台旨。〔叫介合〕管敎候吏休传报。管敎候吏休传报。<br> 〔末〕这是什么大人。〔净〕张探花大人。〔外〕左右。着驿子收拾宿处。〔净应叫介末〕已打点在正堂上了。请大人就此歇宿。〔外〕驿使。我行路辛苦。在此歇息。闲杂人等。不许闹炒。〔末〕大人请安稳。此处没人打搅。〔外作睡介净末诨介贴〕黄昏时候。驿馆中眞个好冷落。</p><p>【集贤宾】黄昏古驿人静悄。坐来寒气萧萧。破壁残灯和雨照。惟瘦影孤形相吊。容颜渐槁。何日裏得宽怀抱。心似捣。〔丑〕妈妈。你为什么这般愁怨。〔贴〕为子妇离愁多少。<br> 〔内擂鼓介外〕谯楼上又报更了。</p><p>【前腔】初更画角声袅袅。听敲窗乱叶风飘。〔内作雁声〕月暗江天孤雁叫。叹绝塞音书难到。西堂梦杳。吟不就池塘春草。心似捣。为手足离愁多少。〔净诨介〕</p><p>【莺啼序】〔丑〕楼头戍鼓方二敲。冷风刮面犹峭。受饥寒这苦难熬。此身无所依靠。正四方干戈战争。况满路豺狼纷扰。心似捣。〔贴〕娘子。你为何烦恼。〔丑〕为骨肉离愁多少。<br> 〔内鼓声介末〕谯楼上更漏声又是夜半了。</p><p>【前腔】〔贴〕三更漏点出丽谯。中宵魂梦顚倒。叹一家瓦解冰消。也知生死难料。避兵火慌忙走奔。奈客路遭逢强暴。心似捣。为子妇离愁多少。〔内鸡声介〕</p><p>【琥珀猫儿坠】〔外〕四更时分。归梦已惊觉。野店鸡声何太早。高堂亲鬓叹衰老。〔合〕烦恼。怎能勾骨肉团圆。母子相保。<br> 【前腔】〔丑〕五更将尽。庭树野乌噪。月淡霜浓天渐晓。征夫催起正喧闹。<br> 〔合前外〕左右。馆驿子那里。〔末跪介〕有有。〔外〕驿使。我马上辛苦。正要安寝一夜。五鼓只听得这壁厢又哀怨。那壁厢又啼哭。多似妇人声音。敢有什么妇人在廊屋下歇。〔末〕没有。〔外〕休要说谎。左右你同去看。有甚么人啼哭。着他入来。〔净应同末出看介末〕你两个娘子。好意留你一宿。只管哀哭。成夜聒炒。如今事发连累我。大人在正堂上。你自去回话。〔丑〕是这个妈妈啼哭。不干奴家事。〔末〕妈妈。你自去见大人。〔丑〕妈妈。你先去回话。我随后来。奴家在路上不见了母亲。昨晚到此投宿。巴不能得天明。上路寻问。那里去管闲事。正是双手擘开生死路。一身跳出是非门。〔下贴进见介外〕来的妇人到和我母亲厮似。呀。正是我母亲。母亲。你缘何到此。〔净诨介〕谁想是老夫人。早是我不曾骂他。〔外哭介〕</p><p>【哭相思】〔贴〕当日母子分离难拚舍。谁知此地相逢也。<br> 〔外〕母亲。你独自到此。嫂嫂怎生不见。</p><p>【五更转】〔贴〕値乱离。遭兵火。这风波怎奈何。抛家两口出逃躱。怎想中途。忽逢强虏。姑与妇两处分。吃折挫。衰年到此没结果。地转天翻。何时安妥。<br> 【前腔】〔外〕自那时离膝下。去沙场道路赊。天南地北心牵挂。转首三年。纔瞻亲舍。〔贴〕你哥哥消息怎么了。〔外〕念我兄经战伐。无凶祸。〔贴〕旣无凶祸。如今却在那里。〔外〕被朝廷使命北迁播。骨肉凄凉。人离家破。<br> 母亲。不知嫂嫂在那里折散了。〔贴〕只在亭山脚下。其时天色昏暝。被强贼索要财物。揪打昏闷在地。醒来时两下失所了。〔悲介外〕母亲。且不要烦恼。料嫂嫂只在人家村裏。一壁厢差人寻问。哥哥在北地。料在早晚回来。母亲宜自保重。〔贴〕孩儿。只是心中撇不下。〔外〕左右。将钱二百文。赏那驿使。〔净〕有有。〔外〕驿使整理轿马。〔末〕齐备在此了。〔外〕母亲。家业旣已荡尽。且到旧时朋友家借居了。再作区处。母亲请上轿。</p><p>〔贴〕三年骨肉叹西东。〔外〕萍水相逢传舍中。<br> 〔净〕无限心中不平事。〔末〕一番淸话又成空。</p><h2 id="第三十出-避难" tabindex="-1"><a class="header-anchor" href="#第三十出-避难" aria-hidden="true">#</a> 第三十出　避难</h2><p>【月云高】〔旦上〕两眉长皱。愁怀与谁剖。奔走长途裏。更苦遭强寇。仰诉苍天。望将奴暗中佑。痛苦姑年老。怎得亲承箕箒。掩面无言只泪流。骨肉萧条无限愁。<br> 〔玉楼春〕芙蓉秋老颜非故。云亸翠鬟莲困步。钿钗零落镜鸾孤。为怜残影时回顾。怀羞忍耻生难度。负苦含辛谁控欣。间关冒刃救亲姑。妾身岂是卢家妇。奴家昨日扶持了婆婆出路避难。急遽之中。一些行李也不曾将得。路上遇着一阵骑兵。自称宋江将军。怜我妇姑贫苦。反赠许多衣帛金银。自意涸鳞得水。可济残生。行到山僻去处。天色将冥。又被强徒剽掠俱尽。将我与婆婆凌虐。一时昏倒在地。及至苏醒起来。日已昏惨。草树冥迷。失了婆婆所在。当时就欲赴水自尽。犹恐婆婆身无下落。以此苟留残生。随路寻问。竟没消息。其奈不曾经惯路途滋味。如何是好。正是佳人已属沙咤利。义士今无古押衙。不免再行几步。</p><p>【前腔】路途生受风尘怎驰走。其奈弓鞋小。欲进还却后。孤影栖栖。何殊丧家狗。至此身狼狈。想是时遭阳九。四顾茫茫何处投。未语人前先害羞。<br> 看日影衔山。归鸦成阵。天色将晚。称早寻个宿处。那村林裏想必有人家居住。不免向前去扣门则个。开门。</p><p>【普贤歌】〔净上〕夫因兵难丧边邮。寂寞蓬茅老寡妻。林深客到稀。何人扣破扉。〔内作犬吠介〕落日孤村山犬吠。<br> 天色将晚。山深地僻。有甚么人来扣我门。待老娘出去一探看。〔旦叫介净〕疾风暴雨。不过寡妇之门。这般乱离时世。有甚事来聒闹。不开不开。〔旦〕奴家是落难之人。望留歇则个。〔净〕是个妇人声音。待我开门看看。〔旦〕婆婆万福。〔净〕娘子。我看你也是个好人家宅眷。夜晚有何急事到此。〔旦〕奴家在患难之中。事出无奈。望怜悯则个。〔净〕且请裏面坐。问你原故。〔旦进介净〕娘子请坐。你在何处被难。说与老身知道。〔旦〕婆婆。一言难尽。〔净〕但说不妨。</p><p>【孝顺歌】〔旦〕我衷肠事欲诉谁。间关此身经乱离。兵火满乡闾。抛家出逃避。朝东暮西。〔净〕大宋迁都。人家多被兵难。〔旦〕谁想中途。豺狼相遇。把财帛掳掠无遗。窘迫难存济。〔净〕可怜患难中又被强暴。〔旦〕遭辱挫受祸危。顚沛中失姑氏。<br> 〔净苦介〕又不见了婆婆。</p><p>【前腔】〔旦〕身孤苦力倦疲。饥寒怎当怯路岐。终死向沟渠。聊生已无计。愁怀几许。念忆亲姑。知他何处。身似浪裏浮萍。荡迹无根蒂。〔净〕娘子。你原在那里住居。谁家宅眷。〔旦〕鸣珂巷是祖居。张九成我夫壻。<br> 【锁南枝】〔净〕看他形憔悴。心惨凄。生离死别眞可悲。听说那情由。莫是吾家旧恩主。〔旦嗟叹介净〕休嗟叹莫泪垂。在妾家暂居住。<br> 〔净〕娘子。你官人如今那里去了。</p><p>【前腔】〔旦〕方纔凤谐侣。又辞家往帝畿。〔净〕去做甚么。〔旦〕只为春闱催试。〔净〕可曾得中试。〔旦〕独占金榜高魁。一向牵名利。〔净〕去几年了。〔旦〕六七年不见归。未审飘零在何地。<br> 〔净〕娘子莫不是张状元家。〔旦〕正是。〔净〕老身正是伊家旧奴。见说状元去征剿未归。</p><p>【前腔】〔净〕你鸳鸯伴。两处飞。家园荡散无所依。娘子。途路遇逢伊。须当报恩义。〔旦〕婆婆莫不误了。〔净〕休拒阻莫致疑。妾是伊家老奴婢。<br> 【前腔】〔旦〕我愁肠暂轻慰。喜鹪鹩得故枝。免向人前羞耻。幸尔老妪相留。感荷殷勤意。但不知婆婆在那瑞安身了。心下苦人怎知。念骨肉何时再完聚。<br> 〔净〕娘子。不瞒你说。我丈夫叫做周全。原是你公公手裏家奴。后因代役西征。死在军中了。止剩得老媳妇一身。守困于此。且是山深地僻。没人打搅。你可权在此安顿了身己。谩谩的寻问老夫人下落。〔旦〕苦婆婆年纪高大。如何撇得下。〔净〕休要烦恼。老夫人在路上奔走。人晓得是张状元的母亲。料是收留他。〔旦〕如此多谢。无恩可报。</p><p>〔旦〕家空夫丧妾飘蓬。幸免流离道路中。<br> 〔净〕一叶浮萍归大海。人生何处不相逢。</p><h2 id="第三十一出-潜回" tabindex="-1"><a class="header-anchor" href="#第三十一出-潜回" aria-hidden="true">#</a> 第三十一出　潜回</h2><p>【谒金门】〔生上〕愁思乱。天际一声哀雁。心恋慈亲楡景晚。几番肠欲断。〔末上〕十载风尘游宦。报国务输忠款。长夜漫漫犹未旦。谩敎歌石烂。<br> 〔踏莎行〕〔生〕汉室堂堂。王臣蹇蹇。一身困厄终难免。邦危主辱死何妨。妻孤母老生犹恋。〔末〕那飮药谯玄。纳肝弘演。高风劲节眞堪羡。沧溟波浪能几枯。岁寒松柏何曾变。〔生〕王大人。我和你奉君命来此。却被小人谗谮。拘禁不容还国。奈何奈何。〔末〕状元。智者不惑。仁者不忧。勇者不惧。天生德于予。桓魋其如予何。古人一饭之德。尙且不忘。况我和你腰金衣紫。驷马高车。而受任责如此。且说我和你穿的。</p><p>【红衲袄】穿的是绣云裘戴着铁豸冠。手捧着紫泥书执着白象简。我和你出入呵。七香车引着黄罗伞。五花骢拥着碧玉鞍。这般富贵呵。受君禄。心怎安。负君恩知愧赧。须信是为臣难更难。<br> 【前腔】〔生〕我也曾侍黄麻在供奉班。也曾赐金莲接士馆。只为封章奏入承明谏。致此万里边庭凋素颜。总然使困桁杨拘狴犴。我这里苦冰霜。节自完。至死心存一寸丹。<br> 【前腔】〔末〕我也曾挽天潢濯肺肝。也曾采蕨薇充糗饭。怎做得餐毡啮雪终归汉。怎做得狗盗鸡鸣潜度关。一点心怎忘君父难。六尺身可当朋友患。我一死须敎轻泰山。<br> 〔生〕年兄大人。只是我和你生不遇时。</p><p>【前腔】値此汉中衰天步艰。致此国分崩朝政乱。俺忠良尽被蛮荒窜。那险邪尽做了台省官。怎能勾离膻乡持节返。那时节立朝纲当辩奸。我这里正气漫漫塞两间。<br> 〔末〕状元。我见你所志甚大。但不知羁縻于此。终身如何是了。〔生〕便是。他犬羊之类。不顾仁义。若论二帝受此困辱。卽欲舍生全义。奈上有老亲之故。下无宗祀之承。似此淹留岁月。〔末〕状元。实不瞒你说。昨日汤思退与我一符节。着下官与洪侍郞同回。因你不就单于亲事。拘禁终身。不许南还。〔生〕君臣之义。固当自尽。其奈母亲妻子悬望。如之奈何。〔末〕罢罢。自古道为朋友者死。苟巨伯负拒胡之义。柳宗元有易播之恩。我思想起来。忝辱十年之爱。将此符节与足下先回。下官留此。或有挫辱。卽当骂贼而死。〔生〕荷君轸念。死生骨肉之情。何以克当。但恐公义所不容。〔末〕不妨。见义不为无勇也。一则可以雪二帝之愤。而尽臣子之职。二则可以全足下骨肉之情。而尽朋友之义。一死何憾。〔生〕语云。君子有杀身以成仁。毋求生以害仁。足下固有成仁之美。下官难逃害义之名。〔末〕你说那里话。足下旣有经济之才。宜致君以泽民。下官又无父母之虑。当殉身以报国。公孙刎而程婴佐赵。召伯死而管仲匡齐。古人所为。惟义是从。何必再四拘拘然。但此事不可泄漏。你听我道。</p><p>【东瓯令】我怀忠愤。你困顚越。密事藏机休漏泄。君危友辱心何忍。恩义两相结。你看古人当患难之际。多是见危受命。严颜之首杲卿舌。淸操厉冰雪。<br> 【前腔】〔生〕他言忠信。气英杰。视死如归心似铁。死于国难。理之当然。公孙岂为程婴刎。忠义两能竭。怀思无语自悲咽。心事与谁说。<br> 旣荷足下有生全之义。下官今夜子时之分。就与洪侍郞潜地同行了。〔末〕恐有逻骑惊觉。自宜保重。又有一事。〔生〕却怎的。〔末〕见说中原俱被契丹占了。入国时须要备御。〔生〕承指教。</p><p>【四边静】中原路阻音尘绝。兵戈正骚屑。恋国更思亲。归心大刀折。〔合〕忠言剀切。忍离别。荒草漫龙沙。谁收侍中血。<br> 〔末〕我和你留此十年。不得一见二帝之面。</p><p>【前腔】孤臣此恨何由灭。甘心死缧绁。你看白日贯长虹。天应眷忠烈。<br> 〔合前生〕王大人。就此拜别。〔拜介〕</p><p>【前腔】衔恩飮义中肠热。情深怎抛撇。凫雁两分飞。从今死生诀。〔合〕燕歌惨切。故人别。泣把李陵衣。相看泪成血。<br> 【前腔】〔末〕英雄壮气呑胡羯今当尽臣节。大人。寄语我天王。无由拜金阙。〔合前〕</p><p>〔生〕十年同患故人情。〔末〕义在何曾较死生。<br> 〔生〕南入男儿终不屈。〔末〕皇天上帝眼分明。</p><h2 id="第三十二出-媾媒" tabindex="-1"><a class="header-anchor" href="#第三十二出-媾媒" aria-hidden="true">#</a> 第三十二出　媾媒</h2><p>【双劝酒】〔净上〕家声缙绅。雌雄州郡。十年鼓盆。难谐秦晋。试寻月老去求姻。已选定吉日良辰。<br> 小子生来豪气。原是簪缨家世。祖公曾做台卿。父亲见为运使。积得米粟如山。藏下金珠铺地。那数金谷繁华。却笑陶朱富侈。一生做事强梁。只是倚官托势。须知为富不仁。自来见利忘义。若与我钱钞分文。便索低头下跪。自古道。与其角者去其齿。与其翼者两其足。人生在世。事无十全。自家膏粱之子。百事称心。只有一件挂念。丧偶二十余年。豪家贵族。问了多少年庚吉帖。并无一个女子中怀。近闻得比先张状元娘子。寄居在邻近周老妪家。守寡已多年了。一则宦家贵眷。二则才貌兼全。十分中意。不免叫左右出来。与他商量则个。〔叫介末上〕人间天上事难凭。夙世姻缘定赤绳。若是两家非配偶。熏天气势也无能。覆官人。有何使令。〔净诨介〕你与我快叫张媒婆来说话。〔末〕官人央他说亲。同去一请。尊重其事。〔净〕说得是。这里正是他家。快叫一声。〔末〕张媒婆有请。</p><p>【前腔】〔丑上〕终朝苦辛。东西寻趁。堪怜老身。遭时不顺。釜中无米爨无薪。怎得个人来说亲。<br> 〔见介〕呀。贵公子怎到寒门。媒婆媒婆。每日奔波。一身如转毂。两脚似飞梭。议婚姻因针而引线。作生计执斧以伐柯。曾说配河间织女。曾问盟月裏嫦娥。遇着达官长者。乖张也要谐和。若是妆乔悭吝。好事也要多磨。近来星辰得利。上门买卖何多。尽得金银钞贯。广受段疋纱罗。东村送我十甁好酒。西家又送几对肥鹅。今日运使宅相请。笑口便作呵呵。〔净〕张媒婆。难得我贵公子上门。适来好酒肥鹅。请我一请不得。〔丑〕公子。你那里晓得。这是做媒婆的门面。说便是这等说。鹅毛也没有在家裏。〔净〕不要调舌。且说正经事。〔丑〕公子有何分付。〔净〕小子丧偶已十余年了。着处议亲。不能厮似。见说此张状元小娘子。守寡在南门村周老妪家裏多年了。闻得他才貌绝人。特央你去说亲。〔丑〕这个容易。公子是豪门贵族。娘子又美貌芳年。有何不可。〔净〕左右。你去取那紫香囊来。〔末应下取上〕官人。紫香囊在此。〔净〕张媒婆。我父亲做官。用无数银钞。买得此物。就将去为聘。〔丑〕公子且留下。待我先去口说一番。后次将聘物去。〔净〕也说得是。〔背云〕这东西那里値得什么。旧时有一个求乞的军士。在门首叫卖。我见他饥饿狼狈。止用二升米买他的。只哄张媒婆是无价古物。他那里晓得。〔转身介〕张媒婆。卽日烦你去。你听我道。</p><p>【六么令】邻居左近。有娇娥美貌靑春。相如未得遇文君。空思慕卷中人。〔合〕料知此去必从允。料知此去必从允。<br> 【前腔】〔丑〕蒙君说此因。便向他家转达殷勤。桃源有路可通津。何难会景中人。〔合前〕</p><p>【前腔】〔末〕裙钗守困贫。寄食他家举眼无亲。豪门欲与缔朱陈。凭传语意中人。〔合前〕</p><p>〔净〕淑女正芳容。〔末〕靑鸾信易通。<br> 〔丑〕门阑多喜色。〔合〕女壻近乘龙。</p><h2 id="第三十三出-说亲" tabindex="-1"><a class="header-anchor" href="#第三十三出-说亲" aria-hidden="true">#</a> 第三十三出　说亲</h2><p>【金珑璁】〔旦上〕寒来仍暑往。那堪怀旧悲凉。嗟薄命。叹空房。孤身成肮脏。时有血泪沾裳。劳织纴罢梳妆。<br> 高堂无处问平安。夫丧边城骨已寒。自信佳人多薄命。时危转觉此身难。正是春蚕到死丝方尽。蜡烛成灰泪始干。奴家逃难到今。感蒙周老妪留此同居。岁月如流。不觉又是十年光景。但不知我婆婆流落在何处。丈夫生死如何。奈我独自一身。况又遭此乱离时世。没处寻问一个消息。只得焚香祷吿天地则个。这一炷香。愿得我萱亲老身无恙。晚年平安。二炷香。愿得我丈夫魂魄有归。保佑我此身康健。三炷香。愿得时平世泰。一家骨肉团圆。</p><p>【香罗带】斋心礼上苍。听奴吿禳。亲姑老年无倚傍。知他流落在何方也。身孤另思彷徨。晨昏寝食谁奉将。骨肉伤情也。几时得相逢萍水乡。<br> 【前腔】漂零及死丧。奈皇天降殃。熏炉更添一炷香。良人为国难赴边疆也。抛战骨在沙场。求尸怎能如孟姜。除非是梦裏相逢也。几时得魂来归故乡。<br> 〔净上〕月方圆处云遮影。花正开时雨打枝。世上万般哀苦事。无过死别共生离。孺人。今日是长至之节。为何在此哭泣。〔旦〕周老妪。我寓居于此。晨夕重承温顾。今日是书云令节。思想我婆婆与丈夫。死生骨肉之情。无以自遣。因此焚香礼拜。祷吿天地神明。保扶生者康健。死者超升。是以不胜哀痛之甚。〔净〕你听我道。大凡死者不可复生。绝者不可复续。死别生离。固有前定。无以死伤生。且自宽解闷怀则个。〔旦〕周老妪。你说那里话。便做道</p><p>【驻云飞】岁久天荒。节孝终身念怎忘。姑老谁供养。夫死谁收葬。嗏。骨肉叹存亡。举家漂荡。身世浮沈。彼此无依仗。〔合〕一度相思一断肠。一度相思一断肠。<br> 【前腔】〔净〕上吿娘行。死别生离固有常。世路多磨障。人事如翻掌。嗏。夫壻与萱堂。几时撇漾。休为死伤。生感泣添凄怆。〔合〕只恐人闻也断肠。只恐人闻也断肠。<br> 【字字双】〔丑上〕奴家容貌胜王嫱。绝样。为媒说合最强梁。的当。多有旷夫怨女守空房。惆怅。管敎你连夜配鸳鸯。非诳。<br> 〔净〕孺人。有人在外厢说话。待我出去一看。呀。原来是张媒婆。你手裏拿着斧子做甚么。〔丑〕周妈妈。你不晓得。常言道匪斧不克。匪媒不得。这是做媒的行头。〔净〕一向不曾到老娘家裏。今日来此。必有贵干。〔丑〕我那邻近赵运使舍人。闻得张状元娘子在你家居住。他夫人已死十余年了。特央我来作伐。〔净〕这个娘子虽在我家同住。不晓得他心志如何。你自去与他对面说看。〔丑〕娘子万福。〔旦〕婆婆是那里。〔净〕他是张媒婆。见说孺人守寡多年。他邻近有个赵舍人。特央他来作伐。〔旦〕周老妪。我守志已十年了。岂肯变易初心。受人耻笑。〔丑〕娘子。秋月春花。等闲易过。莫要因循岁月。误了靑年。赵舍人宅裏且是豪富。闻得娘子才貌出众。故此相攀。望勿作谦。以赐明报。</p><p>【大迓鼓】〔旦〕休来说短长。我甘心守困。苦志居孀。他只道萍梗随波浪。怎知松柏傲冰霜。自是荆钗甘效孟光<br> 〔下丑〕周妈妈。这个娘子害羞。先去了。望你一撺掇。好言回报。〔净〕老娘这里也难说。</p><p>【前腔】〔净〕这姻缘谁主张。料蓝田种玉。未有成双。总桥高架银河上。怎能勾织女并牛郞。他是个寒门贞孟光。<br> 【前腔】〔丑〕闻知此女娘。似文禽失侣。彩凤求凰。〔净〕只怕他不是这般样人。〔丑〕谩言僊女无他想。管敎中路遇裴航。须信梁鸿要选孟光。<br> 周妈妈。俺赵舍人晓得这娘子容貌绝人。定要成亲。望妈妈努力赞襄。自当重谢。〔净〕老娘理当撺掇。只怕俺娘子坚心不从。</p><p>〔净〕佳人声誉重南金。〔丑〕专望靑鸾寄好音。<br> 〔净〕画虎画皮难画骨。〔合〕知人知面不知心。</p><h2 id="第三十四出-赏雪" tabindex="-1"><a class="header-anchor" href="#第三十四出-赏雪" aria-hidden="true">#</a> 第三十四出　赏雪</h2><p>【步蟾宫】〔末上〕懒去折腰辞五斗。三径在菊松依旧。微躯此外更何求。肯厌羹藜饭糗。<br> 年老心闲无别事。麻衣草座亦容身。相逢尽道休官去。林下何曾见一人。自家姓蹇。名伦。世居巴蜀。从父宦寄外。占籍宜兴。昔年忝登张九成榜进士。蒙圣恩拜为司谏之职。只因秦桧奸党在朝。不能进贤退不肖。当时纳节还家。不料宋室南迁。乡闾播荡。来此山僻去处。人迹罕到。烽火不惊。有一故人张探花。为因家产废尽。无处寄身。一同母亲来此居住。但恨家贫。无以供膳。常切于心。今日雪天无事。不免安排酒馔。与他暖寒则个。</p><p>【前腔】〔外上〕厚禄故人先解绶。仰高义长怀惭负。豺狼当道事堪忧。且向衡门株守。<br> 〔见介末〕张大人。我和你致政于此。未及数载。朝廷内外。荣辱变更。不可枚举。〔外〕便是。闻得岳少保父子俱被秦桧寃狱戮死。引进董德元等。邪佞盈朝。朝廷多故。忠良避位。如何是好。〔末〕我和你虽隐居无预。恐有剥床之灾。未免忧葵之叹。〔外〕天下安危。固不可料。但我亲手足被他陷害。十年不得还乡。中心岂无怨恨。秦贼。</p><p>【懒画眉】你枉有虚名在金瓯。秦贼。你枉戴峨冠似沐猴。秦贼。你谩夸勋业等伊周。弃元佐亲戎寇。秦贼。你不管野草闲花满地愁。<br> 【前腔】〔末〕秦贼。你把狗苟蝇营尽封侯。秦贼。你把义士忠臣作寇雠。秦贼。你怀朋挟党恣奸谋。上方剑谁当授。秦贼。你不到乌江不肯休。<br> 张大人。今日雪天无事。聊备蔬酒一杯。与老母暖寒。消遣闷怀则个。〔外〕尊兄。多多扰害。何以克当。〔末〕吾翁卽若翁何必记念。〔外〕母亲有请。</p><p>【挂眞儿】〔贴上〕游子天涯音信杳。贤孝妇猛地相抛数载凄惶。终朝懊恼。心事有谁知道。<br> 〔末〕母亲有请。</p><p>【海棠花】〔丑上〕风色冷萧萧。穷巷何人到。<br> 张母万福。〔贴〕蹇母万福。〔丑〕孩儿请我出来则甚。〔末〕今日雪天。聊具蔬酒。请母亲陪张老母暖寒则个。〔贴〕何以克当。〔丑〕张姆姆。你看风色晓寒新。冰花乱撒银。〔贴〕长途长饿莩。边塞有征人。〔外〕葭管将传腊。梅花暗度春。〔末〕一尊聊拨闷。应不笑家贫。〔丑〕孩儿把酒。</p><p>【画眉序】〔末〕风雪掩衡茅。穷巷何人问幽悄。喜尊盈腊蚁。俎有山肴。昔曾向江左分毡。休问取山阴回棹。〔合〕苦天气。同杯酒。无事且宽怀抱。<br> 【前腔】〔外〕旅泊过终朝。荏苒风尘几时了。在穷途靑眼。赖有同袍。想天意憔悴荆花。怪雪色侵凌萱草。〔合前〕</p><p>【前腔】〔丑〕云气掩重霄。旷野江空绝飞鸟。看羣山失翠。总是琼瑶。三白应岁事占祥。六出喜天公施巧。〔合前〕</p><p>【前腔】〔贴〕终日困蓬蒿。涸辙余生叹枯槁。念乡园何处。骨肉萧条。紫塞外游子牵愁。靑镜裏流年催老。〔合前〕</p><p>【扑灯蛾】〔贴〕荷蒙频宠招。怀恩怎生报。〔外〕重感故人意。对酒且须倾倒也。念离多会少。论友朋亲义似同胞。〔合〕总然是范张管鲍。这情深契厚。不啻生死交。<br> 【意不尽】〔合〕寸肠莫为闲愁搅。且对景酣歌喧笑。凭取淸尊破寂寥。<br> 〔贴〕柴门风雪晓寒加。〔末〕飮罢淸尊酒更赊。<br> 〔丑〕休恋故乡生处好。〔外〕受恩深处便为家。</p><h2 id="第三十五出-南归" tabindex="-1"><a class="header-anchor" href="#第三十五出-南归" aria-hidden="true">#</a> 第三十五出　南归</h2><p>【满庭芳】〔生上〕客梦阑珊。乡心迢递。瞢腾似被余酲。〔外上〕风沙吹鬓。月冷晓霜淸。〔生〕娄大人怎生不见。〔末上〕十载淹留边地。叹征裘染尽膻腥。〔净负行李上合〕重回首。帝城何处。诣阙请长缨。<br> 〔外〕西山东海莫容身。芒履萧萧万里尘。〔生〕游说尙存三寸舌。死生惟有一慈亲。〔末〕丹心故国江云冷。白骨他乡塞草春。〔合〕俯仰乾坤成浩叹。黄金横带是何人。〔生〕洪大人。娄使臣。昨日王侍御怜我有老母在堂。把他的符节与我。着下官潜自逃回。正是万死一生。实出无奈。如今且喜脱离朔漠王庭。只恐前路尙有阻滞。〔外〕旣有符节在手。料无方碍。〔末〕你看星河错落。烟雾横斜。想是四更时分了。恐有追骑后来。只得趱行几步。</p><p>【甘州歌】〔生〕残星破暝。想夜寒关隘未有鸡声。归心如箭。怎惮路途驰骋。〔外〕闻得汉臣苏武。留此十九年。始得归国。〔生〕丹心尙存容鬓改。持节还乡悲子卿。〔合〕瞻亲舍。脱虏庭。遥随星斗向南征。趋王命。转帝京。腰横长剑气峥嵘。<br> 【前腔】〔外〕东方日未生。见破云残月尙随人影。愁烟霏雾。一望裏野色冥冥。〔生〕这个台是汉李陵的望乡台。〔外〕高台望乡空在眼。降虏当年羞李陵。〔合〕思乡念。游宦情。哀鸿过处旅魂惊。丹心老。客鬓星。何时飞舃拜朝廷。<br> 【前腔】〔末〕川原一望平。在路途何意顾瞻风景。阴山闲静。难禁这爽气严凝。着处草都是白的。这搭儿草怎么靑。空怜汉妃孤冢在。草色经寒犹自靑。〔合〕风尘卧。霜露征。骖騑驰骤骆驼轻。狼烽堠。骠骑营。貔貅彪虎怎留停。<br> 【前腔】〔净〕胡笳几处鸣。又数声谯角呜呜相应。旌旗成阵。愁遇着逻骑游兵。〔末〕这个铁柱。是晋时南平太守所立。〔净〕当时晋臣征战地。勋业尤存铁柱名。〔合〕经沙障。涉水程。千山纔过万山迎。胡尘暗。猎火明。愁云低锁汉长城。<br> 【尾声】〔合〕叹飞蓬何时定。忧亲恋国思无凭。泪洒西风一片冰。<br> 〔生〕思家恋阙共沾襟。〔外〕迢递关河思不禁。<br> 〔末〕正是路遥知马力。〔净〕须知日久见人心。</p><h2 id="第三十六出-强婚" tabindex="-1"><a class="header-anchor" href="#第三十六出-强婚" aria-hidden="true">#</a> 第三十六出　强婚</h2><p>【七娘子】〔旦上〕人离业败家何在。念亲姑几回伤慨。数载漂零。何时欢会。也知否极当通泰。<br> 兔丝附蓬麻。引蔓固不长。嫁女与征夫。不如弃路傍。暮婚晨吿别。无乃太匆忙。佳人多薄命。底须重悲伤。允矣君子心。岂是薄幸郞。奈为王事縻。宦游赴边疆。彼苍不憗遗。婴此锋刃殃。征魂谁为招。白骨委沙场。嗟予未亡人。十年尙居孀。不须怨截耳。不须歌采桑。素心坚似石。淸节凛如霜。三复寡鹄公。凄凉断人肠。奴家自从夫丧。守志如昨。了无辱身之虑。寄居于此。朝不保暮。几欲自经于沟渎。奈婆婆漂流他处。身无下落。望天可怜见。早晚得一相会。奉事以终天年。全此节孝之名。实为万一之幸。忧惶偃蹇。思不能堪。昨日又被那老乞婆来恼一场。心上好闷。正是龙逢浅水遭虾戏。凤入深林被雀欺。</p><p>【生查子】〔净上〕桃源旧主人。恩遇心难背。菽水奉晨昏。自愧无鲑菜<br> 〔见介〕孺人。连日见你眉间黄色。莫不有些喜事来也。〔旦〕周老妪也来取笑我。自从丈夫去后。身经患难。借居于此。将及数载。苟有禽兽之行。却不连你也玷辱了。昨日这个老乞婆好生轻觑我。如若再来无礼。定不与他干休。〔净〕孺人不要怪他。他是做媒的。受人央凂只要婚姻事成就。自古道树正不怕月影斜。且自耐心。</p><p>【前腔】〔丑带香囊上〕张家纔歇迎。李家忙接待。奔走不曾停。只是贪财贿。<br> 〔见介〕周妈妈。我昨日回去。那赵舍人自到我家裏抵死相央。就将聘礼来。选定十五吉日。就要成亲。望妈妈赞襄。自当重谢。〔净〕他是我的主母。怎敢多言。张媒婆。不知将什么定礼来。〔丑〕只将此香囊为定。临到吉日。别有羊酒礼物上门。〔净〕老奴不晓得。这个绣囊。直得几文钱。〔丑〕你不识得。古人重义。曾有荆钗作聘。这香囊到是无价古物。望娘子容纳则个。〔旦〕老乞婆恁般无礼。</p><p>【桂枝香】流离顚沛。一身狼狈。谁怜我寡鹄陶婴。守困蓬门七载。念结发旧恩。念结发旧恩。移天难再。如何纳采。老乞婆。笑你虽为媒。便有蓝田玉。今生事不谐。<br> 〔丑〕周妈妈。好言一撺掇。</p><p>【前腔】〔净〕看他眉攒愁黛。容含羞态。堪怜守寡樊姬。怎肯把初心更改。〔旦〕不要采那老乞婆。〔丑〕娘子。你不要假乖。〔净〕不须用论争。不须用论争。娘行休罪。只应宁耐。笑良媒。枉付靑鸾信。须知事不谐。<br> 【前腔】〔丑〕娘子。伊家休怪。非妾轻凂。奈缘他富室檀郞。要选那娇娥为配。想赤绳系足。想赤绳系足。姻缘厮对。也是无如之奈。周妈妈。我惯为媒。已定蓝桥约。何愁事不谐。<br> 周妈妈。这个赵丙舍人。倚官托势。豪强无比。见说此间娘子。容貌绝人。定要为婚。已选正月十五之吉成亲。特着老娘将此香囊为定。再无辗转。周妈妈。你就做一个主张。终不然要娘子自家出口。〔净〕张媒婆。不要恃强做事。必须通个商量。〔丑〕商量商量。做过难当。凭你作见。收了香囊。正是情到不堪回首处。一齐吩咐与东风。〔下净〕好笑好笑。这个张媒婆不由分说。撇下聘物。到加祸在老娘身上。孺人。这般无籍。如何对付他。〔旦接香囊悲介〕</p><p>【玉胞肚】乞婆无赖。故生狞强纳聘财。全不顾礼义纲常。向人前满口胡柴。寻思就裏。敎人覩物泪盈腮。谁信香囊是祸胎。<br> 【前腔】〔净〕娘行听解。且休为闲非恼怀。料阴霾暂掩靑天。有一日雾散云开。他花言巧语。夸张聘物胜金钗。羞杀温家玉镜台。<br> 【前腔】〔旦〕香囊堪爱。我姑嫜亲自制裁。叹于今物在人非。念夫壻去时曾佩。追思往事吾家旧物是何来。老乞婆。教你舌剑唇鎗反受灾。<br> 〔净〕孺人。你旣怪那老乞婆无礼。不要收他聘物便了。适来怎么执着香囊。到有留恋之意。〔旦〕周老妪。岂不闻李氏断臂。淸风满耳如生。文君夜奔。遗臭千年未冺。你虽与我数年同处。那里知道衷曲之事。〔净〕想必是爱此香囊做得好样制。故此留意。〔旦〕我在流离之际。那有此闲情。这个香囊。原是我婆婆做的。丈夫佩带二十多年。因见军中身死。被一个军士在那战场内拾回。如今不知怎么又落在那无籍之徒手裏。却将来做聘物。覩物伤情。以此不胜哀苦。〔净〕不钻不穴。不道不知。我那里晓得这个香囊原是老安人做的。又是大官人带的。流落在战场内。千乡万里。又被军士拾回。想必为赵运使家买了。今日却将来做聘物。姻缘幅辏。事有如此。孺人。这个赵舍人家势豪横。临期定来促逼。早要思量计策回他。〔旦〕周老妪。古之列女。节重生轻。我所以不能自尽者。只为婆婆尙存之故。倘若强暴果来无状。岂肯恋惜残生。有玷名节。〔净〕孺人。闻得有个观察使大人。将按临本府。我随侍你且到城中尼姑寺寄居数日。待大人下马。就带这香囊一竟到察院裏陈吿。以绝其念。〔旦〕也说得是。</p><p>〔净〕孤贫无倚受人欺。〔旦〕覩物伤情感旧时。<br> 〔净〕雪隐鹭鹚飞始见。〔合〕柳藏鹦鹉语方知。</p><h2 id="第三十七出-得书" tabindex="-1"><a class="header-anchor" href="#第三十七出-得书" aria-hidden="true">#</a> 第三十七出　得书</h2><p>【破阵子】〔贴上〕绿鬓因愁变尽。朱颜为病凋残。〔外上〕远书有雁何由到。长铗无鱼只自弹。几时怀抱宽。<br> 〔重叠金〕〔贴〕东风吹尽山川冻。梅花枝上春光动。〔外〕独有宦游人。偏惊物候新。〔贴〕北来鸿雁少。塞上音书杳。〔外〕沙晚鹡鸰寒。谁能故急难。〔贴〕孩儿。乡园自遭兵火之难。客舍在蹇大人家。又是十年光景。嫂嫂的消息。竟没处寻问。你哥哥留在虏地。总为朝廷之事。身不由己。如何书信也没有一封寄来。我心上好烦恼。〔外〕母亲且省愁苦。料只是路途间阻。没有便风。</p><p>【懒画眉】〔贴〕看那寒襦上点点泪痕斑。晨镜裏萧萧形影单。怎能够佳儿佳妇再团圞。只因故里遭兵难。几处凄凉百事难。<br> 【前腔】〔外〕谁道是诗书误儒冠。岂是高卧衡门学素餐。聊将菽水奉亲欢。喜得逆旅逢靑眼。免使破甑生尘愁范丹。<br> 【不是路】〔末上〕渡水登山。边塞萧条行路难。风霜苦。今朝幸喜到乡关。暂偷闲。为故人就裏传书简。〔贴〕孩儿。门外有甚么人来。〔外〕未审何人到此间。好启柴门看。如逢故友忙迎款。〔见介〕呀。使君枉临何干。<br> 【前腔】〔末〕大人。我是故友朱弁。〔外〕从何处来。〔末〕五国城中奉使还。状元处。一封书寄报平安。〔外〕重劳烦。家兄未审何时返。〔末〕未得回家。为王事间关滞外藩。〔外〕朱大人。裏面请坐。〔末〕不必留坐了。就此吿别。天将晚。一心去速还朝伴。恐违钦限。<br> 〔下贴〕孩儿。是谁。〔外〕朱使臣附寄哥哥书来。〔贴〕且喜且喜。孩儿。书上怎么说。</p><p>【小桃红】〔外〕九成百拜。母亲尊前。到此离程远。岁时屡迁。料媳妇能调膳。〔贴悲介外〕兄弟解承颜。恨此身滞犬戎。困辱终难免。未审何时返故园。偶有人归便。略付寸笺。魂断南云万里天。<br> 〔贴〕恁的几时能够回来。</p><p>【蛮牌令】我衰年値乖蹇。他绝塞苦顚连。空敎神思乱。望得眼儿穿。我终日裏愁肠九转。到如今尺素空传。越敎人中心惨然。料为忧愁断送残年。<br> 【前腔】〔外〕他一身累轩冕。万里困腥膻。我十年劳梦寐两地望风烟。念骨肉何由会面。况夷夏阻绝山川。论忠孝应难两全。且请慈亲暂自消遣。<br> 〔贴〕弟念兄兮母念儿。〔外〕一封书到更添悲。<br> 〔贴〕天长地久有时尽。〔外〕此恨绵绵无绝期。</p><h2 id="第三十八出-治吏" tabindex="-1"><a class="header-anchor" href="#第三十八出-治吏" aria-hidden="true">#</a> 第三十八出　治吏</h2><p>【普贤歌】〔净上〕靑灯黄卷恨无缘。充补粮房一吏员。上司不见怜。腌臜受万千。峻法严刑忧怎免。<br> 末名唤做萧骥。本是酇侯遗裔。曾充府学生员。其奈时乖不利。学校大人小考。道我文章不济。被他剥下蓝衫。打做粮房司吏。根脚虽是低微。出门多少豪气。对官府一似同僚。见上司犹如儿戏。背律令如背蒙求。作行移似作对句。跟随不用直司。使唤全是皁隶。贿赂不离私门。苞苴常盈下处。谁知近日官司。都变了往年时势。见府官似鼠见猫。接上司如狗爬地。朝朝在马后奔驰。日日在案前立跪。动不动扯下圆领头巾。打得我皮穿肉碎。吃不过这苦楚勤劳。恨不得投河自缢。〔哭介〕我那里是提控外郞。〔内云〕你是谁。〔净〕我是个风流子弟。〔内云〕休说出本相来。〔净〕见说观察使大人将次下马。该房文卷不淸。定受刑责。不免寻个能事的与他商议。</p><p>【前腔】〔丑上〕内庭天使下旬宣。威惠能廉赞化权。公文星火煎。只愁得罪愆。若念乡情须顾恋。<br> 〔见介〕你怎么这等面带忧容。〔净〕你不知。观察大人将到。掌生杀之权。不是作耍。我粮房数目。一笔也不淸。如何是好。〔丑〕不妨事。你多买些酒肉请我。与你一条活路。〔净〕就此典衣沽酒。望指教一番。〔丑〕如今来的大人是本府人。我自小与他同窗。我就与你陪话。〔净〕你不要调嘴。见说鎭江北路官吏打杀了无数。又有一件不好。〔丑〕却怎的。〔净〕本府大人都往西边接了。就没一个人役向前答应。如何是好。〔丑〕我一力包荒。没事没事。〔末上〕一封丹诏下彤闱。万里淸风动绣衣。将见阳春穷海宇。不须金斧动霜威。观察使大人到也。闲杂人闪开。</p><p>【似娘儿】〔生上〕今日是何年。优诏许持返故园。遐荒万里循行遍。周贫恤困。摧豪擿隐。从敎黎庶无寃。<br> 日日河边见水流。伤春未已复悲秋。山中旧宅无人住。来往风尘共白头。下官自从那年勉承母命。献策圣朝。忝中甲榜之魁。因当道忿恨。窜逐遐荒。十年不得还乡。幸遇故人王侍御。舍生全义。得脱身于虎狼之窟。正是一身去国六千里。万死投荒十二年。如今且喜奸党消澌。朝纲正道。蒙圣恩拜为观察使。循行郡县。咨访民风。自谓昼锦归荣。得遂定省之愿。不料帝郡自遭迁都之难。乡闾摇荡。故旧凋零。母亲妻弟俱流离转食于他处。正是山河风景原无异。城郭人民半已非。左右那在。〔末〕覆大人。有何钧旨。〔生〕这是我父母之邦。休得张皇。惊怖下民。〔末〕领钧旨。〔生〕这一角文书速发下郡县。访问老夫人崔氏。夫人邵氏。张探花大人三口下落。香金一百贯。送去玄妙观中。修设好事。保佑合家眷属。明日上元之节。亲自到观中拈香。〔末〕理会得。〔生〕那跪在丹墀下的是甚么人。〔丑〕小人是六房都吏。〔生〕府县官怎么不见。〔净诨介〕谢提控你回话。〔丑〕闻知大人威风震慑。府县官都往他州迎接去了。〔生〕不许出郭迎接。那有此理。〔丑〕吏典不敢说谎。委的去接两个月了。〔生〕你两个外郞是甚么出身。〔丑〕吏典是儒学生员。因卖明理补任兵房。〔净〕吏典亦是生员。见充粮房司吏。〔生〕旣是儒学出身。必然晓得书义。〔净丑〕尽晓得。〔生〕那兵房外郞。我且问你。弃甲曳兵而走怎么说。〔丑〕这个要问他临阵逃回。〔生〕问他书义。到讲在律上去了。着粮房外郞来问他。〔净〕有有。〔生〕原思为之宰。与之粟九百。辞。子曰。毋以与尔邻里乡党乎。〔净〕这是那移出纳。典吏这里升合不敢。〔生〕这厮好打。问他书义。都讲律条。也罢。那兵房外郞就讲读兵律一篇。〔丑〕战马岂宜私卖。从征不敢违期。罪科边境索军需。飞报军情擅调官军者斩。事同失误军机。乖方抚驭亦当诛。总犯了朝廷律例。〔生〕粮房外郞也要背律。〔净〕律是萧何定的。与吏典这里无干。〔生〕胡说。干着钱粮条款律说将来。〔净〕这个容易。春月载阳。北风其凉。赵钱孙李。项祝董梁。子路负米。男效才良。子建八斗。器欲难量。户封八县。老少异粮。〔生〕满口胡柴。左右打那厮。〔净〕可怜见。大人要背粮律。吏典句句不敢少粮字。〔生〕月递支收数来看。〔净〕大人下马急了。府官又不在。一时不曾备得粮数。〔生〕这厮好生无礼。左右。剥下衣服打五十下。赶出门去。〔丑〕看乡里面上。望饶恕些。</p><p>【风马儿】〔生〕我奉天诏循行郡县。察民情惩恶劝善。无知吏曹才识浅。对吾行敢强辩。甘受刑罚吃棍鞭。甘受刑罚吃棍鞭。<br> 【前腔】〔末〕俺恩相霜威铁面。巡四国褰帷露冕。探微擿伏能视远。休得犯风宪。尀耐无知敢妄言。尀耐无知敢妄言。<br> 【前腔】〔丑〕我自小曾亲笔砚。颇有些高明识见。人人都称为大掾。弄刀笔。换文卷。谁道淸廉不爱钱。谁道淸廉不爱钱。<br> 【前腔】〔净〕枉做个粮房典吏。背律令一筹不展。作弊瞒官遭罪谴。望停威赐方便。谁信吾曹有二天。谁信吾曹有二天。<br> 〔末〕使相威声播九州岛。〔丑〕动摇山岳鬼神愁。<br> 〔生〕正是奉法朝朝乐。〔净〕须信欺公日日忧。</p><h2 id="第三十九出-祈祷" tabindex="-1"><a class="header-anchor" href="#第三十九出-祈祷" aria-hidden="true">#</a> 第三十九出　祈祷</h2><p>〔丑扮道士上〕扫石焚香礼碧空。露华偏湿蕊珠宫。如今说得天坛上。万里无云月正中。小道乃是玄妙观中一个表白。今日上元佳节。本观铺设净坛。启建黄箓大斋。不拣追荐先亡。保安本命。一切檀那都到此聚会。远远见两个娘子来。想必是聚会的。且念几句消灾经。</p><p>【翫仙灯】〔旦上〕宝殿瑶庭。紫极上淸眞境。到此来瞻神礼圣。〔净上〕只见巨鼎腾烟。华灯散影。俛首皈依。听演黄庭内景。<br> 〔丑〕二位娘子到此何干。〔旦〕见说僊观修设胜事。特来赴会。望提典一回向。〔丑〕不知是祈安荐亡。就此拈香。通说情旨。</p><p>【亭前柳】〔旦〕姑老久漂零。夫死滞幽冥。〔丑〕旣是这等。又要禳星。又要荐亡。〔旦〕为姑行善果。生死两安宁。〔合〕志诚一念通三省。生者消殃。亡者早超升。<br> 〔丑〕妈妈也通情旨来。</p><p>【前腔】〔净〕稽首礼三淸。我夫死在边城。况遭兵难苦。仗此荐亡灵。〔合前〕</p><p>【前腔】〔丑〕一卷洞玄经。万点法华灯。管敎都一照。免使暗中行。<br> 〔合前〕门外一簇人马闹炒。想必是官员每来上香。你二位回避。〔旦净〕大抵乾坤都一照。免教人在暗中行。〔下〕</p><p>【玉台令】〔末随生上〕十载边塞风烟。怎想一家播迁。叩首祷龙天。保禳特赐周全。<br> 〔见介丑〕大人稽首。〔生〕你是甚么执事。〔丑〕小道是表白。〔生〕请法官出来。〔丑〕师父有请。〔净上〕贫道身微贱。出家三第院。不戴七星冠。头插一枚箭。不着五铣衣。身披一幅绢。脚穿破靸鞋。手执干木片。日裏化斋粮。夜间眠藳荐。好酒吃三甁。那通咒百卷。肥肉啖二觔。那烧丹百炼。口腹恣贪求。修得两足健。徒长六十年。不曾识州县。见说上司来。吓得心兢战。没处可逃身。只索去参见。稽首拜大人。望看天尊面。大人。小道来迟。望乞恕罪。〔生〕道士起来。只要法事虔诚。〔净〕不知大人做甚功果。〔生〕只为母亲妻子兄弟三人漂流他处。与我祈安集福。一家早得完聚。〔净〕小道启请洞中玄虚太极无极中山神咒元始玉文按行五岳八海知闻。凶秽消荡。道气常存。上开八门。飞天法轮。僊道鬼道。生门死门。神道释道。景门休门。人道业道。开门杜门。畜生地狱。惊门伤门。北斗七星。太乙十神。左辅右弼。五福四神。蕊珠碧玉。靑华凝神。冲玄长星。五殿正神。虔诚稽首。来叩玉宸。为因骨肉。漂散离分。朝夕痛念。情悃无仲。母亲崔氏。鞠育之恩。室家邵氏。结发之恩。兄弟九思。手足之恩。早来聚会。仰乞洪恩。至心皈敬礼星君九天应元雷声普化天尊。请大人上香。</p><p>【江儿水】〔生〕堪悲故乡。自遭兵火。骨肉乱离。灾危未免。未知何地再团圆。〔合〕时逢上元。人修善缘。保一家相逢如愿。<br> 【前腔】〔末〕三乘九皇。望赐方便。玉烛宝香。特来上献。俺恩官恳祷意精虔。〔合前〕</p><p>【前腔】〔净丑〕淸都贵神。妙林经卷。祈禳众生。广开宝殿。星冠鹤氅礼重玄。〔合前〕</p><p>〔生〕为因骨肉痛伤心。〔末〕特过玄坛启法音。<br> 〔净〕但愿应时还得见。〔丑〕果然胜似岳阳金。</p><h2 id="第四十出-相会" tabindex="-1"><a class="header-anchor" href="#第四十出-相会" aria-hidden="true">#</a> 第四十出　相会</h2><p>【光光乍】〔丑扮经历上〕幙府是公厅。案牍甚劳形。见上司忙把衣衫整。跪伏在阶庭供给应。<br> 下官乃是本府一个经历。观察使大人出去行香未到。不免打扫公厅。伺候则个。〔净末喝道上旦上跪介〕大人吿状。〔净〕闪开闪开。〔旦起身介〕</p><p>【水底鱼儿】〔旦〕富室侵凌。到官司特诉鸣。高台明镜。暂将节驾停。〔末〕妇人过去。大人来了。〔生上〕揽辔徐行。管敎民庶宁。施仁发政。坐看狱讼平。<br> 〔旦跪介〕大人吿状。〔生〕吿甚么状。〔旦〕吿强横非法事。〔生〕旣是非法事。着他到衙门裏来吿。〔末〕大人着你到衙门裏来吿。〔生作进衙门坐介旦随入跪介〕</p><p>【前腔】〔旦〕俯伏阶庭。怎当心战兢。大人可怜见。孤豚落穽。望哀怜一济生。〔末〕天使威声。四方神鬼惊。休来触令。敎咱吃罪刑。<br> 〔生〕不要惊他。等他仔细说来。〔末〕妇人。大人着你说来。〔生〕你吿甚么状。</p><p>【好姐姐】〔旦〕土豪〔生〕名姓甚么。〔旦〕官余赵丙。平白地将奴婚聘。〔生〕把甚么为聘。〔旦〕把香囊撇下。指空逼事成。〔生〕你不从便罢。〔旦〕强凌并。妇人怎和男儿竞。贫者难同富者争。<br> 【前腔】〔生〕看他情实可矜。这聘物将来作证。我推奸辩诈。料应难隐情。抑强横。从实诉供名和姓。枉直昭然辩明。<br> 〔生〕妇人。你家裏就没有父母兄弟。如何自来吿状。</p><p>【前腔】〔旦〕念奴孤身寡影。况逃难他乡别井。孀居困穷。此身甘布荆。〔生〕你丈夫死后。能守志如初么。〔旦〕潜追省。守志愿同共姜行。岂负亡夫张九成。<br> 〔净喝介末〕怎么说着老爷的名字起来。〔生〕不要闹炒。且问你丈夫是什么人家。何年身故。〔旦〕丈夫是张状元。被秦丞相差往征战。死在边疆。已十余年了。〔生〕娘子请起。下官负义了。〔净诨介生旦拜介〕</p><p>【糖多令】〔生〕王事苦羁縻。终身别凤帏。〔旦〕边程万里信音稀。怎想重谐连理。〔合〕深感慨。好伤悲。<br> 〔生〕夫人手裏什么东西。〔旦〕是紫香囊。〔生〕这物是我失在战场。如何得到此间。正是延平之剑再合。洛浦之珠复还。好怪好怪。必是祥瑞之兆。夫人。但不知母亲在那里。〔旦〕为迁都兵乱。在外逃难。已分散十年了。〔生悲介〕</p><p>【大圣乐】〔旦〕欲语泪已先垂。想当初遇难时。妇与姑漂散如风絮。此生安否怎生知。〔生〕夫人。你卽今在那瑞安身。〔旦〕若非是周家老姥相周济。怎能够今日和伊谐凤侣。〔合〕凭谁语。为生离死别。无限憔悴。<br> 【前腔】〔生〕恨一身远阻天涯。换星霜十载余。为萱堂鎭日频流泪。为室家终日皱双眉。只指望还乡尽把愁肠洗。谁想道翻使离愁添几许。<br> 〔合前〕夫人。母亲兄弟。几年上和你分散。你且备细说与我知道。〔旦〕当时自中春闱试。汝弟归来养亲志。家庆方纔岁一周。忽有西征凶问至。萱亲闻此痛心伤。命子求尸赴战场。适値迁都贼兵起。乡闾烽火警苍黄。勉力扶亲出奔窜。岂料中途遭寇难。空山日暮思昏迷。妇北姑南遂分散。从此漂零十二年。存亡消息竟茫然。旧恨新愁说不尽。两行涕泪空涟涟。〔生〕夫人。且不要哀苦。料母亲必有下落处。我已差人各处访问了。〔旦〕离乱之中。只恐疾病死生奈何。〔生悲介〕夫人。且到后堂换了衣服出来。〔旦〕不是一番寒彻骨。怎得梅花扑鼻香。〔下〕</p><p>【夜行船】〔贴同外上贴〕昼锦煌煌归故里。灵鹊报喜动慈帏。〔外〕游子依依。亲难兄将弟。〔合〕光彩顿生眉宇。<br> 〔末〕吿大人。老夫人已到了。〔生迎接介〕</p><p>【步步娇】〔生〕叹当初只为功名事。俾母子成遐弃。怎想漂零在路隅〔贴〕幸今日又得团圞喜。〔外〕弟和兄只道永参商。从今友爱歌棠棣。<br> 【翫仙灯】〔旦上〕琴瑟久乖张。整宫商重调角征。<br> 〔见介〕婆婆也在此了。</p><p>【步步娇】叹乡闾播荡遭时否。只意做沟渠鬼。途路风波两处飞。妇姑彼此无依倚。〔合〕天敎今日此相逢。喜一家骨肉重完聚。<br> 〔生旦拜贴介生〕少小离乡老大回。乡音不改鬓毛衰。山河风景原依旧。城郭人民眞可哀。〔旦〕藳砧零落悲中路。姑氏漂零叹衰暮。破镜鸾孤喜再圆。北堂萱老椿如故。〔外生旦拜介外〕萧条关塞未休兵。有路无家问死生。子由深恋伯兄义。韩子难忘丘嫂情。〔贴〕风波满眼遭顚沛。骨肉东西今十载。日落山阳笛又哀。云横秦岭家何在。〔净丑末〕正是孝诚忠义格天心。夫妻子母重相会。〔贴〕媳妇。你如何得到此。〔旦〕奴家因被赵丙将紫香囊强聘为婚。特来察院陈吿。以此邂逅相会。〔贴〕孩儿。你在边地几年。磨了多少风霜苦楚。〔生〕母亲。一言难尽。</p><p>【玉交枝】音尘迢递。飘泊孤身淹外夷。为功名未遂男儿志。北堂久冷斑衣。伤心载歌陟■〈山巳〉诗。瞻云已洒思亲泪。〔合〕看香囊离合有期。对靑灯浑如梦寐。<br> 【前腔】〔旦〕兵戈时世。妇和姑伊东我西。婆婆。驱驰远道谁扶侍。朝夕裏痛苦酸嘶。〔贴〕媳妇。你在何处栖身这几年。〔旦〕皇皇此身无所依。幸周家老姥相留住。〔合前〕</p><p>【前腔】〔外〕一从登第。与吾兄分别帝畿。惊闻讣报来边地。奉亲命远去求尸。归来故园皆已非。幸邮亭母子得相会。〔合前〕</p><p>【前腔】〔贴〕孩儿你两个当时别去。値迁都乡关乱离。荒忙两口出逃避。怎想中路艰危。那时被贼分散了。孤身自怜何处归。你兄弟偶尔回来。天敎会合邮亭裏。〔合前〕</p><p>【川拨棹】〔合〕这会合眞奇异。况一门全孝义。上表章奏达丹墀。上表章奏达丹墀。愿吾皇褒封玺书。〔合〕显门墙耀闾里。显门墙耀闾里。<br> 【前腔】〔合〕昼锦联荣世所奇。况孝义与忠贞人怎知。看山川草木增辉。看山川草木增辉。会天恩加封母妻。〔合前〕</p><p>【余文】从他使尽牢笼计。誓此生节义无亏。须信道人欺天不欺。<br> 〔贴外〕十年骨肉恨飘零。〔生旦〕今日相逢诉别情。<br> 〔净丑〕管取一封天子诏。〔末合〕表扬四海孝贤名。</p><h2 id="第四十一出-酬恩" tabindex="-1"><a class="header-anchor" href="#第四十一出-酬恩" aria-hidden="true">#</a> 第四十一出　酬恩</h2><p>【逍遥乐】〔贴旦上〕镜裏容颜改。恶说干戈盈四海。〔生外上〕山阳笛响不堪闻。风光冷淡。故旧销沈。往事难论。<br> 〔贴〕孩儿。往事凄凉不可论。暮年伤感亦消魂。〔旦〕羞临破镜窥容鬓。肯把残妆拭泪痕。〔生〕终散黄金酬士死。难将寸草报亲恩。〔外〕六龙城外兵戈地。故老于今有几存。〔贴〕孩儿。我和你今日母子兄弟夫妻再得团圆。实出于万死一生之幸。兵戈之际。多少仁人义士。泯迹无闻。亦可伤慨。况你奉朝廷特旨。观察天下民风。举贤旌义。乃是职所当为。孩儿到此地位。报恩施惠。将来待何日。〔生〕母亲言之有理。孩儿在胡。被契丹逼招为壻不从。情愿就死。却被拘禁终身。不许还乡。幸得同年王侍御怜我有老母在堂。舍死就义。脱身南还。今日骨肉相亲。皆故人之恩赐。如此大德。中心岂敢有忘。早晚当奏朝廷。作一区处。〔贴〕我和你兄弟昔在患难之中。若非蹇司谏大人仗义施仁。亦难保生于今日。媳妇多亏周老姥奉养之恩。亦不可不报。〔生〕母亲。孩儿卽当奉命。只是王邻母不知漂泊何处。〔贴〕亦当寻访。〔生〕左右那里。〔丑上〕厅上一呼。阶下百诺。覆大人。有何钧旨。〔生〕你与我去三山南首请蹇大人到此。就往城中尼姑寺寻周老姥速来相见。〔丑〕领钧旨。</p><p>【前腔】〔末上〕故友恨飘蓬。兵戈信不通。正是十年劳远别。一笑喜相逢。<br> 〔丑〕吿大人。蹇大人在门首。〔生〕请进来。〔丑报末进见介生〕老母援溺之情。小弟提携之义。大恩未报。又辱先施。〔末〕大人殉身持节。当居典属国之先。衣锦还乡。岂在会稽守之列。非特故人私喜。直与中夏增辉。〔见外贴旦介生〕大人请坐。〔净上〕挟辅明大义。赐炙成私恩。老身见说观察使大人是我那张状元。特来参异。〔进见介〕老夫人。且喜骨肉团圆。〔贴〕周老姥。孺人多蒙解衣推食之恩。未得补报。〔旦〕相公。漂母拯饥。曾以千金之报。翳桑饿士。犹怀箪食之恩。蹇大人高义。宜悬旌扬显。周老姥私恩。理宜酬谢。〔生〕夫人也说得是。左右。取金十笏。绢十端。幷酒果之礼来。〔丑〕正是剑诛无义汉。金赠有恩人。吿夫人。酒果金帛在此。〔生〕周老姥。白金十笏。绢十端。聊表薪水之劳。再容重谢。〔净〕老夫人。大人。奴婢待主之常情。不当如此。不须挂怀。决不敢受。〔生〕收了。〔旦〕周老姥。多多亏你。可受了罢。〔净〕恭敬不如从命。老夫人大人在上。不敢固辞。多谢赏赐。</p><p>【临江仙】〔末〕大人。十载朝廷持汉节。天敎昼锦荣归。〔外〕故人相见眼偏靑。纲常钟鼎。身世羽毛轻。<br> 【前腔】〔贴〕今日团圞多喜气。当时苦恨漂零。〔旦〕周姥济死肯忘情。恩深转无语。怀抱自分明。<br> 〔生〕左右将酒过来。〔丑〕酒在此。</p><p>【一封书】〔生〕陈策佐圣君。为朝纲多佞臣。从当道怒嗔。誓遐荒弃此身。旧业都随征战尽。满目山阳笛裏人。〔合〕倒芳尊。暗消魂。生死难忘骨肉亲。<br> 【前腔】〔外〕君多行寡伦。不须矜雷与陈。论交义可珍。未须夸廉与蔺。患难能将恩义尽。此道曾为旧主人。<br> 〔合前末〕大人。下官也贺喜一杯。〔生外〕如此多承。</p><p>【前腔】〔末〕记当日觐帝宸。又分违十二春。空回首暮云。想风神入梦频。今日昼锦荣归呵。公义私恩能两尽。忠孝如君有几人。〔合前〕</p><p>【前腔】〔贴〕自乡关动战尘。避兵戈愁路贫。蒙公相礼义眞。与恩波济涸鳞。佩德怀私言怎尽。孩儿。结草衔环来报恩。<br> 【皁罗袍】〔旦〕那日身遭艰窘。向穷途逃难。进退无门。何由北海遇孙嵩。多蒙老姥相怜悯。〔合〕几年相顾。怎生负恩。千金相赠。未足报恩。敎人感激萦方寸。<br> 【前腔】〔净〕老妪孤身贫困。恨朝昏菽水。未尽殷勤。荷蒙恩赐帛和金。怀羞负赧眞忘本。〔合前〕</p><p>【侥侥令】〔生〕风波遭险运。骨肉受艰辛。〔外〕念君倾盖浑如故。却笑白头仁不仁。<br> 【前腔】〔贴〕居安还自忖。感旧欲沾巾。〔旦〕况地北天南无信音。知是死和生两处分。<br> 【尾声】〔合〕风尘往事今休问。都撇下旧愁新恨。须把长歌赋厄迍。<br> 〔生外〕衔杯叙旧益凄凉。〔末净〕邻笛声中又夕阳。<br> 〔贴旦〕心为感恩长惨戚。〔丑合〕鬓因经乱早苍浪。</p><h2 id="第四十二出-褒封" tabindex="-1"><a class="header-anchor" href="#第四十二出-褒封" aria-hidden="true">#</a> 第四十二出　褒封</h2><p>【柳穿鱼】〔净上〕官司差点做都官。案牍劳形几时闲。闻说玉京天诏下。奉迎奔走甚烦难。排仪仗。列旌干。疾忙到此设香案。<br> 自家是个本县耆老。今有诏书到郡。旌表张状元门闾。特差我打点彩旗金鼓。迎接香案则个。</p><p>【六么令】〔丑上〕天恩涣汗。使者星轺远下朝端。微臣一念动龙颜。施忠义革凶奸。〔合〕管令海宇阳春满。管令海宇阳春满。<br> 自家宜兴县大尹是也。闻得朝廷有诏书到来。着耆老整备香案。不知完备未曾。〔净〕香案完备了。〔丑〕正是雷霆严号令。雨露沛洪恩。</p><p>【前腔】〔生旦贴外上〕绯袍象简。紫诰辉连凤帔花冠。皇恩飞。男和女列淸班。<br> 〔合前见介丑〕大人。公服在身。不敢行礼。〔生〕宰公。下官闻得诏书到来。〔丑〕大人。朝廷知道忠臣孝子。节妇义夫。兄弟竭恭爱之情。朋友尽急难之义。人事旣合。吉庆宜来。〔生〕多蒙宰公谕美。</p><p>【前腔】〔末捧诏书上〕云章锦灿。一纸丹书万里传颁。五云回首是长安。瞻天表拜金銮。<br> 〔合前〕圣旨已到。跪听宣读。诏曰。风化之原。实系纲常。人伦之本。莫先孝悌。其有节义者。可不奬劝。以勉将来。迩者常州郡守申奏。观察使张九成。持节十年。不屈身于戎虏。抛家万里。恒切念于庭闱。报国以忠。事亲以孝。张九思弃官就养。克尽事母之诚。赴难求尸。尤切爱兄之义。其母崔氏。授经教子。志有逮于轲亲。勉子成名。行不忝于滂母。其妻邵氏。服劳奉养。操行贞廉。不遗亲于顚沛之间。终守节于流离之际。孝忠之道。萃于一门。节义之风。轨乎万世。张九成升授兰陵郡公。张九思升授金紫光禄大夫。母崔氏封懿德夫人。邵氏封兰陵郡夫人。其父张廉。追赠吴兴郡公。兼访得礼部侍郞洪皓。秉忠义而不忘乎主。际艰危而不辱其身。司谏蹇伦。弃职而怀嫉奸之心。纳交而厚恤难之义。都元帅岳飞。治兵仁勇。而屡收征讨之功。报国精忠。而卒堕奸权之计。侍御王伦。全节事君。不惭先令公之德。舍生死友。诚有古烈士之风。丞相秦桧。误国谀佞欺君。潜怀虏寇之私。有失人臣之道。行人汤思退。屈节于腥膻之区。俛首有狗彘之行。曰忠曰义。惟佞惟奸。洪皓升授资善大夫柱国。蹇伦升授浙江提刑使。岳飞追赠鄂武穆王。王伦追赠礼部尙书。秦桧汤思退并加诛削。呜呼。旌善惩恶。申公匪私。死者旣沐恩光之贲。生者宜享爵位之荣。钦此钦遵。谢恩。〔众〕万岁万岁万万岁。</p><p>【山花子】〔生〕举家飘荡遭兵火。连年困辱腥膻。幸全躯生还故园。岂图耀后光前。〔合〕圣明朝褒功尙贤。黄麻紫泥丹凤传。仙槎使节来九天。亿兆腾欢。四海传宣。<br> 【前腔】〔外〕萱庭幸得身康健。荆花喜复枝连。锦云袍文章灿然。鹤冠凤帔联翩。〔合前〕</p><p>【前腔】〔旦〕钗荆寄食甘贫贱。冰霜苦节弥坚。喜鸾胶再续断弦。乐昌破镜重圆。〔合前〕</p><p>【前腔】〔贴〕诗书敎子惟吾愿。难效孟母三迁。喜鸾章褒封暮年。恩光又贲及黄泉。〔合前〕</p><p>【节节高】〔众〕煌煌昼锦旋。耀山川。天恩特厚褒封典。金章炫。花诰鲜。门楣显。丹书五彩云霞绚。举头谁道天颜远。〔合〕荫子封妻世应稀。加官进爵人争羡。<br> 【前腔】〔众〕淸朝紫禁僊。抚黎元。观风四国巡行遍。持天宪。节义全。经纶展。臣忠子孝从来鲜。须知百行为冠冕。〔合前〕</p><p>【余文】人间善恶宜惩劝。管取紫香囊五伦新传。万古丹心照简编。<br> 忠臣孝子重纲常。慈母贞妻德允臧。<br> 兄弟爱恭朋友义。天书旌异有辉光。</p><p>香囊记终</p>',325),d=[h];function i(n,t){return p(),b("div",null,d)}const o=r(e,[["render",i],["__file","六十种曲香囊记.html.vue"]]);export{o as default};
