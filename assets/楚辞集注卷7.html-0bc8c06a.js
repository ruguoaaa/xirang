import{_ as o}from"./plugin-vue_export-helper-c27b6911.js";import{o as e,c as t,e as c}from"./app-0f1a1ac1.js";const a={},d=c('<h2 id="楚辞集注卷第七" tabindex="-1"><a class="header-anchor" href="#楚辞集注卷第七" aria-hidden="true">#</a> 楚辞集注卷第七</h2><h3 id="招魂第九" tabindex="-1"><a class="header-anchor" href="#招魂第九" aria-hidden="true">#</a> 招魂第九</h3><p><code>招魂者，宋玉之所作也。古者人死，则使人以其上服升屋，履危北面而号曰：「皋！某复。」遂以其衣三招之，乃下以覆尸。此礼所谓复。而说者以为招魂复魄，又以为尽爱之道而有祷祠之心者，盖犹冀其复生也。如是而不生，则不生矣，于是乃行死事。此制礼者之意也。而荆楚之俗，乃或以是施之生人，故宋玉哀闵屈原无罪放逐，恐其魂魄离散而不复还，遂因国俗，托帝命，假巫语以招之。以礼言之，固为鄙野，然其尽爱以致祷，则犹古人之遗意也。是以太史公读之而哀其志焉。若其谲怪之谈，荒淫之志，则昔人盖已误其讥于屈原，今皆不复论也。</code></p><p>朕幼清以廉洁兮，身服义而未沬。主此盛德兮，牵于俗而芜秽。【<code>洁，一作挈。沬，莫昧反。秽，乌会反。或疑主上有朕字。〇此宋玉代为屈原之词。言朕者，为原之自朕也。幼，少也，言其性然也。清者，其志之不杂。廉者，其行之有辩。洁者，其身之不污。服，行也。沬，与昧同。牵，引也。芜秽，田不治而多草也。又言己之所行，虽常以此盛德为主，然而牵于世俗，亦不能无所芜秽。盖其自厉之严，而常恐不善之加乎己也。</code>】<br> 上无所考此盛德兮，长离殃而愁苦。【<code>离，一作罹。此两句通下章为一韵。〇上，君也。考，察也。</code>】<br> 帝告巫阳曰：「有人在下，我欲辅之。魂魄离散，汝筮予之。」【<code>巫，一作{一从工}。在，一作于。下，叶音户。辅，叶音甫。予，音与；一作与。〇帝，天帝也。女曰巫，阳其名也。玉假立天帝及巫阳以为辞端。人，谓屈原也。宋玉设帝告巫阳，有贤人在下，我欲辅之，然其魂魄离散，身将颠沛，故使巫阳筮问所在，求而与之，使反其身也。</code>】<br> 巫阳对曰：「掌㝱！上帝其命难从！若必筮予之，恐后之谢，不能复用巫阳焉。」【<code>㝱，音梦；一作梦。一无命字。之谢，一作谢之；一无之字。阳，叶弋公反。〇此一节巫阳对语不可晓，恐有脱误。然其大意似谓帝命有不可从者，如必筮其所在，而后招以与之，则恐其离散之远，而或后之，以至徂谢，且将不得复用巫阳之技矣。</code>】<br> 乃下招曰：「魂兮归来！去君之恒干，何为乎四方些？舍君之乐处，而离彼不祥些。【<code>归来，一作徕归。恒，胡登反。一无乎字。乎，一作兮。些，苏贺反。舍，一作舍。离，一作罹。〇巫阳旣封如上语，即不复筮，亦不俟帝名之可否，而径下招于四方，庶其未远而或值之也。恒，常也。干，体也。些，说文云：「语词也。」沈存中云：「今夔峡、湖湘及南、北江獠人，凡禁呪句尾皆称「些」，乃楚人旧俗。西域呪语末皆云「娑婆诃」，亦三合而为「些」也。」舍，置也。祥，善也。此下乃历诋上下四方之不善，而盛称楚国之乐也。</code>】<br> 魂兮归来！东方不可以托些。长人千仞，惟魂是索些。十日代出，流金铄石些。彼皆习之，魂往必释些。归来归来！不可以托些。【<code>索，叶先各反。铄，诗若反。石，叶时若反。释，叶诗若反。归来归来，一作魂兮归来，一作归来兮；通下六章并同。〇托，寄也。八尺曰仞。索，求也。言东方有长人之国，人髙千仞，主求人魂而食之也。铄，销也。言东方有扶桑之木，十日并在其上，以次更行，其热酷烈，金石坚刚皆为销释也</code><sup class="footnote-ref"><a href="#footnote1">[1]</a><a class="footnote-anchor" id="footnote-ref1"></a></sup><code>。彼，谓其处居人也。释，解也。</code>】<br> 魂兮归来！南方不可以止些。雕题黑齿，得人肉以祀，以其骨为醢些。蝮蛇蓁蓁，封狐千里些。雄虺九首，往来鯈忽，吞人以益其心些。归来归来！不可以久淫些。【<code>黑，一作墨。一无肉字。以，一作而。醢，叶呼彼反。蝮，音福。蓁，音臻。虺，许鬼反。绦，一作倐。无以字。〇雕，画也。题，頟也。雕刻其肌，以丹青湼之也。南人常食蠃蜯</code><sup class="footnote-ref"><a href="#footnote2">[2]</a><a class="footnote-anchor" id="footnote-ref2"></a></sup><code>，得人之肉，则用以祭神，复以其骨为醤而食之，今湖南、北有杀人祭鬼者，即其遗俗也。蝮，大蛇也。蓁蓁，积聚之貌。山海经：「蝮蛇，色如绶文，大者百余斤，一名反鼻蛇。」封狐，大狐也，健走千里，求食也。虺，亦蛇也。九首，一身九头也。鯈忽，疾急貌。说已见天问矣。淫，淹也。</code>】<br> 魂兮归来！西方之害，流沙千里些。旋入雷渊，爢散而不可止些。𠂷而得脱，其外旷宇些。赤蚁若象，玄蠭若壶些。五榖不生，藂菅是食些。其土烂人，求水无所得些。彷徉无所倚，广大无所极些。归来归来！恐自遗贼些。【<code>旋，辞恋反。渊，一作泉，非是，盖避唐讳也。爢，莫为反。𠂷，一作幸。蚁，一作蚁。蠭，一作蜂，一作𧒒，并音峯。壶，叶行古反。藂，一作丛。菅，一作奸，并音奸。彷，蒲忙反；一作仿</code><sup class="footnote-ref"><a href="#footnote3">[3]</a><a class="footnote-anchor" id="footnote-ref3"></a></sup><code>」。徉，一作佯。遗，已季反。〇流沙，已见骚经。爢，碎也。旷宇，无人之土也。蚁，蚍蜉也。壸，干瓠也。藂，丛生也。菅，茅属，髙者至丈余，可以食牛。言其地不生五谷，其人但食此菅草也。又言西方之土，温暑而热，燋烂人肉，渴欲求水，不可得之。今环、灵、夏之间有旱海</code><sup class="footnote-ref"><a href="#footnote4">[4]</a><a class="footnote-anchor" id="footnote-ref4"></a></sup><code>，六七百里无水泉，即其证也。倚，依也。西方之土</code><sup class="footnote-ref"><a href="#footnote5">[5]</a><a class="footnote-anchor" id="footnote-ref5"></a></sup><code>，广大遥远，无所臻极，虽欲彷徉求所依止，不可得也。自遗贼，自予贼害也。」</code>】<br> 魂兮归来！北方不可以止些。増冰峨峨，飞雪千里些。归来归来！不可以久些。【<code>久，叶居止反。〇言北方常寒，其冰重累，峨峨如山，凉风急时，疾雪随之，飞行千里，乃至地也。</code>】<br> 魂兮归来！君无上天些。虎豹九关，啄害下人些。一夫九首，拔木九千些。犲狼从目，往来侁侁些。悬人以娭，投之深渊些。致命于帝，然后得瞑些。归来归来！往恐危身些。【<code>上，上声。天，叶鐡因反。千，叶七因反。从，即容反；又足用反，非是</code><sup class="footnote-ref"><a href="#footnote6">[6]</a><a class="footnote-anchor" id="footnote-ref6"></a></sup><code>。侁，叶式巾反；一作莘。悬，一作县。娭，一作嬉，许其反；一作娱。渊，叶一因反。瞑，叶芒丁反；一作眠。〇虎豹九关，言天门九重，虎豹守之，下人有欲上者，则啮杀之也。又有丈夫，一身九头，从朝至暮，拔大木九千枚也。从，竖也。侁侁，众貌。投，擿也。犲狼得人，先悬其头，用之娭戏，已乃擿于深渊而弃之也。瞑，卧也。言投人已讫，致其所受之命于天帝，然后乃得眠卧也。</code>】<br> 魂兮归来！君无下此幽都些！土伯九约，其角觺觺些。敦脄血拇，逐人駓駓些。参目虎首，其身若牛些。此皆甘人。归来归来！恐自遗灾些！【<code>一无此字。都，叶丁奚反。觺，一作𦡼，音疑，又牛力反。脄，一作脢，并音梅，又每、妹二音。拇，莫垢反，又音母。駓，音丕。参，一作三，苏甘反。牛，叶鱼奇反。遗，去声。灾，一作菑，与灾同，叶子私反。〇幽都，地下后土所治也。地下幽冥，故称幽都。土伯，后土之侯伯也。约，屈也。觺觺，角利貌。其身九屈，有角触害人也。敦，厚也。脄，背也。拇，手大指也。駓駓，走貌。参，三也。甘，美也。言此物食人以为甘美也。</code>】<br> 魂兮归来！入修门些。工祝招君，背行先些。秦篝齐缕，郑绵络些。招具该备，永啸呼些。魂兮归来！反故居些。【<code>门，叶莫连反。背，音倍。篝，古侯反。绵，一作绵。络，叶力户反。呼，叶胡故反。居，叶举虑反。〇修门，郢城门也，已见九章。工，巧也。男巫曰祝。背，倍也，倍行以乡魂，先行以导之也。篝，落也，又曰笼也，可熏衣。缕，线也。绵，纒也。络，缚也。秦、齐、郑，盖其国工善为此也。招具，即谓此上三物，礼所谓上服也。该，亦备也。啸呼，即所谓皐也。</code>】<br> 天地四方，多贼奸些。像设君室，静闲安些。【<code>地，一作𡒰；一作𡑸。君，一作居。闲，音闲。〇贼，害也。奸，恶也，即上所言虎豹之等也。像，盖楚俗人死则设其形貌于室而祠之也。</code>】<br> 髙堂邃宇，槛层轩些。层台累榭，临髙山些。网户朱缀，刻方连些。冬有穾厦，夏室寒些。川谷径复，流潺湲些。光风转蕙，泛崇兰些。经堂入奥，朱尘筵些。【<code>网，一作罔。穾，于叫反。厦，胡雅反；一作夏。川，一作溪。径，一作经。泛，音泛。经，一作径；古作升。奥，乌到反；古作隩。〇邃，深也。槛，楯也。从曰槛，横曰楯。轩，楼版也。层、累，皆重也。无木谓之台，有木谓之榭；又曰凡屋无室曰榭。临髙山，言其高出于山上，而下临其山也。网户者，以木为门扉而刻为方目，使如罗网之状，即汉所谓罘罳。而程泰之以为今之亮隔，其说是也。朱缀者，以朱丹饰其交级之处，使其所刻之方相连属也。穾，深也，隐暗处。尔雅：「东南隅谓之穾</code><sup class="footnote-ref"><a href="#footnote7">[7]</a><a class="footnote-anchor" id="footnote-ref7"></a></sup><code>。」厦，大屋也，谓温室也。盛夏暑热，则有洞达阴堂，其内寒凉也。流源为川，注溪为谷。径，过也。复，反也。言所居之舍激导川水径过园庭回通反复，其流急疾又洁凈也。光风，谓雨止日出而风草木有光也。转，摇也。泛，犹泛。泛，摇动貌也。崇，高也。西南隅谓之奥。尘，承尘也。莚，竹席也。铺陈曰莚，藉之曰席。言风自兰蕙之间，经由堂中，以入于奥与尘筵之间也。</code>】<br> 砥室翠翘，挂曲琼些。翡翠珠被，烂齐光些。蒻阿拂壁，罗帱张些。纂组绮缟，结琦璜些。【<code>砥，音咫。翘，祈尧反。挂，一作絓，古卖反。琼，叶渠阳反。蒻，音弱。帱，音俦。纂，作管反；一作綦。组，音祖。缟，音杲。琦，一作奇。璜，音黄。；〇砥，砺石也。谷梁云：「天子之桷，斲之砻之，加密石焉」注云以细石磨之。翘，鸟尾长毛也。挂，悬也。曲琼，玉钩也。翡，赤羽雀。翠，青羽雀。蒻，蒻席也。阿，曲隅也。拂，薄也。以蒻席替壁之曲也。帱，禅帐也。纂，组绶类也。纂似组而赤。绮，文缯也。缟，细缯也。言帱帐皆用绮缟，又以纂组结束，玉璜为饰也。</code>】<br> 室中之观，多珍怪些。兰膏明烛，华容备些。二八侍宿，射逓代些。【<code>珍，俗作珎。怪，俗作恠。烛，一作{火属}。备，叶步介反。射，音亦。逓，一作递。〇金玉为珍，诡异为怪。兰膏，以兰香炼膏也。华容，谓美人也。二八，二列也。大夫有二列之乐，故晋悼公赐魏绛女乐二八，歌锺二肆也。射，猒也。逓，更也。意有猒倦则使更相代也</code>】<br> 九侯淑女，多迅众些。盛鬋不同制，实满宫些。【<code>众，叶直恭反。鬋，音翦。〇九侯淑女，设言商九侯淑女，入之纣，而不喜淫者也。迅众，未详。鬋，鬓也。制，法也。盛饰理鬓其制不同皆来实满充后宫也。</code>】<br> 容态好比，顺弥代些。弱颜固植，謇其有意些。姱容修态，絚洞房些。蛾眉曼睩，目腾光些。【<code>姱，苦瓜反。絚，古邓反；一作縆，与亘同。蛾，一作娥。曼，音万；一作睇。睩，音禄。〇姱，好貌。修，长也。絚，竟也。洞，深也。曼，长而轻细之貌。睩，目睐谨也。腾，发也。</code>】<br> 靡颜腻理，遗视矊些。离榭修幕，侍君之闲些。【<code>腻，女吏反。矊，音绵；一作𥌣，又作{上绵下目}。闲，音闲，叶许研反。〇靡，致也。腻，滑也。遗视，窃视也。矊，脉也，方言：「黸瞳之子谓之矊。」注云：「矊，邈也。」离，别也。修，长也。幕，大帐也。闲，闲暇也。」</code>】<br> 翡帷翠帐，饰髙堂些。红壁沙版，玄玉之梁些。【<code>帐，一作帱。一无之字。〇翡翠，已见上。红，赤白色。沙，丹砂也。</code>】<br> 仰観刻桷，画龙蛇些。坐堂伏槛，临曲池些。芙蓉始发，杂芰荷些。紫茎屏风，文缘波些。文异豹饰，侍陂阤些。轩辌旣低，步骑罗些。兰薄户树，琼木篱些。魂兮归来！何远为些？【<code>桷，音角。蛇、池，并叶徒河反。缘，一作绿。陂，音颇，又音波。陁，音駞；一作陀。辌，音凉。篱，叶音罗。为，叶音讹。〇桷，椽也。春秋：「刻桓宫桷。」此盖刻为龙蛇而彩画之也。坐堂伏槛，堂可坐而槛可凭伏也。芙蓉、芰荷，已见骚经。屏风，水葵也，义名凫葵，又名防风，即荇菜也，生水中，茎紫色。文缘波，言葵之文采，风起水动，即缘波而生也。陂陁，长陛也。言侍从之人，皆衣虎豹之文、异采之饰，侍卫阶陛也。或曰：从君游陂陁之中也。轩，曲辀藩车也；辌，卧车也。皆轻车也。低，俛也。凡车行之势，低昂，诗所谓「如轾如轩」者也。此则指其方低而未昂，方轾而未轩之时而言耳。徒行为步，乘马为骑。罗，列也。言官属之从卫者，罗列而待发也。草木丛生曰薄。琼木，嘉木之美名也。言兰薄当户而种，又以嘉木为篱落也。何远为，言何以远去为哉。</code>】<br> 室家遂宗，食多方些。稻粢穱麦，挐黄粱些。大苦醎酸，辛甘行些。肥牛之腱，臑若芳些。和酸若苦，陈吴羹些。胹鳖炮羔，有柘浆些。鹄酸臇凫，煎鸿鸧些。露鸡臛蠵，厉而不爽些。【<code>穱，音捉。挐，女居反。醎，一作咸。行，叶胡郎反。腱，居言反。臑，仁珠反；一作臑，音耎；一作胹，音而；又作{而灬}，而兖反。若，一作弱。羹，叶音郎。胹，音而；一作臑，一作濡。炮，蒲交反。柘，一作蔗。臇，子兖反。鸧，音仓。臛，呼各反；一作𦞦，又音霍。蠵，一作𧔍，音携；又以规、煎圭二反。爽，叶音霜。〇室家，宗族也。宗，尊也。言君旣归来，则室家之众，皆来宗尊，当为设食，其方法多端也。稻，今秔、糥二米也。粢，稷也，亦名穄。穱，择也。称麦，稻处种麦，而择取其先熟者也。挐，糅也。黄粱，出蜀、汉、商、浙间亦种之，香美逾于诸粱，号为竹根黄。言此数种之来，相杂为饭也。大苦，豉也。咸，盐也。酸，酢也。辛，谓椒姜也。甘，谓饴蜜也。腱，筋头也。臑若，熟烂也；或曰若，谓杜若，用以煑肉，去腥而香也。若苦之若，则训及也。吴羹，吴人工作羹也。胹，煑也。羔，羊子也。炮，合毛裹物而烧之也。柘，藷蔗也。言取藷蔗之汁为浆饮也。鹄，鸿鹄也。臇，以酢浆烹之为羹也。胧，臛少汁也。凫，野鸭也。鸿，鸿鴈也。鸧，鸧鹤也。露难，露栖之鸡也。有菜曰羹，无菜曰臛。蠵，大龟之属也。厉，烈也。爽，败也，楚人名羹败曰爽。老子曰：「五味令人口爽。」</code>】<br> 粔籹蜜饵，有餦餭些。瑶浆𧖅勺，实羽觞些。挫糟冻饮，酎清凉些。华酌旣陈，有琼桨些。归反故室，敬而无妨些。【<code>粔，音巨。籹，音女；一音汝。餦，音张。餭，音皇。𧖅，古本如此；今作蜜，非是。勺，音酌，又时斫反。挫，宗卧反。酎，直又反。归下，一有来字。一别有归来归来四字，而反上亦无来字。〇粔籹，环饼也，吴谓之膏环，亦谓之寒具，以蜜和米麫煎熬作之。饵，捣黍为之，方言谓之「餻」者也。餦餭，饧也，以蘖熬米为之，亦谓之饴，此则其干者也。瑶浆，浆色如玉者。𧖅，见礼经，通作幂，以疏布盖尊也。勺，挹酒器也。实，满也。羽觞，饮酒之器，为生爵形，似有头尾羽翼也。言举幂用勺酌酒而实爵也。挫，捉也。冻，冰也。酎，醇酒也。言盛夏则为覆蹙干酿，捉去其糟，但取清醇，居之冰上，然后饮之，酒寒凉，又长味好饮也。酌，酒斗也。言君魂归反所居故室，子孙承事恭敬，长无祸害也。</code>】<br> 肴羞未通，女乐罗些。敶锺按鼓，造新歌些。涉江、采菱，发扬荷些。美人旣醉，朱颜酡些。娭光眇视，目曾波些。被文服纤，丽而不奇些。长发曼鬋，艳陆离些。【<code>敶，一作陈。按，一作桉。菱，一作𦶬。扬，一作阳。荷，一作阿。酡，徒何反；一音驮；一作𨠑，一作佗。娭，一作嬉。奇，叶古何反。发，一作鬓。离，叶力戈反。〇肴，骨体，又葅也。致滋味为羞。按，犹击也。荷，当作阿。涉江、采菱、扬阿，皆楚歌名。酡，饮而赭色着面。娭，戏也。眇，眺也。曽，重也。文，谓绮绣。纤，细也。不奇，奇也。</code>】<br> 二八齐容，起郑舞些。衽若交竿，抚案下些。竽瑟狂会，搷鸣鼓些。宫庭震骜，发激楚些。吴歈蔡讴，奏大吕些。【<code>衽，而甚反；一作袵。抚案，一作抚抵。下，叶音户。搷，作填，田、殿二音疑当从入声读。歈，音俞。奏，一作秦，非是。〇郑舞，郑国之舞也。衽，衣襟也，言舞人回转衣襟，相交如竿也。抚案下者，以手抚案其节而徐行也。狂，犹猛也。搷，急击如投掷之势者也。激楚，歌舞之名，即汉祖所谓楚歌、楚舞也。此言狂会、搷鼓、震骜、激楚，即大合众乐而为高张急节之奏也。吴、蔡，国名也。歈、讴，皆歌也。大吕，律名。</code>】<br> 士女杂坐，乱而不分些。放敶组缨，班其相纷些。郑卫妖玩，来杂陈些。激楚之结，独秀先些。【<code>敶，一作陈。班，一作斑。陈，一作敶。结，古诣反。先，叶苏津反。〇组，绶也。缨，冠系也。妖玩，妖好可玩之物也。结，头髻也。激楚之结，盖歌舞此曲者之饰也。秀先，言秀异而先进于众也。</code>】<br> 篦𥳆象棊，有六簙些。分曹并进，遒相迫些。成枭而牟，呼五白些。晋制犀比，费白日些。铿锺摇簴，揳梓瑟些。【<code>篦，音昆；一作琨。𥳆，一作蔽。簙，音博；一作博。迫，叶补各反。枭，坚尧反。白，叶蒲各反。比，频二反。费，芳未反。日，叶音若。铿，苦耕反；一作銵，音同。簴，奇举反。揳，古八反；一作戞。瑟，叶音朔。〇篦，竹名。𥳆字从竹。簙，箸也。博雅云：「投六箸，行六棊，故为六簙也</code><sup class="footnote-ref"><a href="#footnote8">[8]</a><a class="footnote-anchor" id="footnote-ref8"></a></sup><code>。」言宴乐旣毕，乃设六簙，以篦、簬作箸、象牙为棊也。曹，偶也。遒，亦迫也。投箸行棊，转相遒迫，使不得择行也。倍胜为牟。五白，簙齿也。言己棊己枭，当成牟胜，故呼五白以助投也。晋制犀比，谓晋国工作簙、棊、箸，比集犀角以为雕饰。费，耗也。费白日，言博者争胜，耽着不已，耗损光阴也。铿，撞也。摇，动也。簴，悬锺格。楔，轹也。</code>】<br> 娱酒不废，沈日夜些。兰膏明烛，华镫错些。结撰至思，兰芳假些。人有所极，同心赋些。酎饮尽欢，乐先故些。魂兮归来！反故居些！【<code>夜，叶羊茹反。烛，一作爥。镫，音登；一作雕。假，叶音故，一音格。酎，一作酌。饮下一有旣字。居，叶举虑反。〇不废，犹言不已也。沈，沈湎也。镫，锭也。徐铉曰：「锭中置烛，故谓之镫。」华，谓其刻饰华好，或为禽兽之形也。错，置也。撰，述也。假，大也。谓结述其深至之情思，为词以相乐，如籣芳之甚大也。极，倾倒、竭尽也。赋者，不歌而诵其所撰之词也。盖人各以其所极而同心陈之也。先故，旧事也，陈婴母曰「汝家先故未曾贵」是也。</code>】<br> 乱曰：献岁发春兮，汨吾南征。菉苹齐叶兮，白芷生。路贯庐江兮，左长薄。倚沼畦瀛兮，遥望博。【<code>汩，于华反。征下一有些字，芷生下同，一至骋先下皆同。菉、苹，音并见骚经。〇献岁，言岁始来进也。汩，去貌。菉、苹、芷，皆已见上。贯，穿过也。庐江、长薄，皆地名。左者，行出其右也。倚，依也。沼，池也。畦，犹区也。瀛，池中也，楚人名池泽中曰瀛。依已成之沼，而复为瀛也。遥，远也。博，平也。</code>】<br> 青骊结驷兮，齐千乘。悬火延起兮，玄颜烝。步及骤处兮，诱骋先。抑骛若通兮，引车右还。与王趋梦兮，课后先。君王亲发兮，惮青兕。【<code>骊，吕知反。桑，叶之孕反；一作蒸。还，叶音旋；一作旋。梦，音蒙，一去声。先，叶音私，柏梁诗此字入时韵也。惮，当割反。兕，叶音词。〇自此以下，盛言畋猎之乐以招之也。纯黑为骊。结，速也。四马为驷。悬火，悬镫也。玄，天也。颜，容也。言夜猎悬镫林中，其火延及烧于野泽，上烝玄天，使天赤色也。步及骤处，步行而及骤马所至之处，言走之疾也。诱，盖为前导而驰骋，以先诱猎众，若仪礼射仪之有诱射也。若，顺也。止驰骛者，使顺通猎事，引车右转，以射兽之左也。梦，泽名，楚有云梦泽，方八九百里，跨江两岸，云在江北，今玉沙、监利、景陵等县是也。梦在江南，今公安、石首、建宁等县是也。惮，惧也。兕，似牛，一角，青色，重千斤。言王亲发矢以射青兕，中之而惧走也。</code>】<br> 朱明承夜兮，时不可淹。皐蔺被径兮，斯路渐。【<code>可，一作见，一无可字，一可下有以字，皆非是。渐，音尖；一作{上渐下心}。〇朱明，日也。承，续也。淹，久也。日夜相承，四时不得淹止。皐，泽也。被，覆也。径，路也。渐，没也。春深则草盛，水生而路没也。</code>】<br> 湛湛江水兮，上有枫。目极千里兮，伤春心。魂兮归来，哀江南！【<code>枫，叶孚金反。南，叶尼金反。〇枫，木名也，似白杨，叶圆而歧，有脂而香，厚叶弱枝，善摇，至霜后叶丹可爱，故骚人多称之。目极千里，言湖泽博平，春时草短，望见千里，令人愁思也。玉意欲使原复归郢，故言江南之地可哀如此，不宜久留也。</code>】</p><h3 id="大招第十" tabindex="-1"><a class="header-anchor" href="#大招第十" aria-hidden="true">#</a> 大招第十</h3><p><code>大招，不知何人所作，或曰屈原，或曰景差，自王逸时已不能明矣。其谓原作者，则曰词义髙古，非原莫及。其不谓然者，则曰汉志定着原赋二十五篇，今自骚经以至渔父，已充其目矣。其谓景差，则絶无左验。是以读书者往往疑之。然今以宋玉大、小言赋考之，则凡差语皆平淡醇古，意亦深靖闲退，不为词人墨客浮夸艳逸之态，然后乃知此篇决为嗟作无疑也。虽其所言，有未免于神怪之惑、逸欲之娱者，然视小招则已远矣。其于天道之讪伸动静，盖若粗识其端倪，于国体时政，又颇知其所先为近于儒者穷理经世之学，予于是窃有感焉，因表而出之，以俟后之君子云。</code></p><p>青春受谢，白日昭只。春气奋发，万物遽只。冥凌浃行，魂无逃只。魂魄归徕，无远遥只！【<code>只，音止。遽，叶渠骄反。归徕，一作徕归，后并同。〇青，东方春位，其色青也。谢，去也，言玄冬谢去，而青春受之也。白日昭者，冬寒则日无光辉，故春气和暖，而后白日昭明也。只，语已词。遽，犹竞也。言春气奋发，而万物忽遽兢起而生出也。冥，幽暗也。凌，冰冻也。浃，周洽也。言春气旣发，幽暗冰冻之地，无不周浃而流行，故魂魄之已散而未尽者，亦随时感动而无所逃，于是及此时而招之，欲其无远去而即归来也。祭义所谓「春雨露旣濡，君子履之，必有怵惕之心，如将见之」，故褅有乐以迎其来。意亦如此，非尝覃思于有无动静之者，不能知也，读者宣深玩之。</code>】<br> 魂乎归徕！无东无西，无南无北只！【<code>乎，一作今。徕，一作今，下并同。无东无西，无南无北，一作无东西而南北。</code>】<br> 东有大海，溺水浟浟只。螭龙并流，上下悠悠只。雾雨淫淫，白皓胶只。魂乎无东！汤谷寂宴只。【<code>按下章例，此句上当有魂乎无东四字。溺，一作弱。浟，音悠。悠悠，一作攸攸，一作修修。皓，一作浩。胶，叶居幽反，一音豪。寥，叶力求反。一无寥字，非是。〇悠悠，螭龙行貌。皓胶，冰冻貌。皓然正白，回错胶戾也。汤谷，日之所出，其地无人，视听寂然，无所见闻也。</code>】<br> 魂乎无南！南有炎火千里，蝮蛇蜒只。山林险隘，虎豹蜿只。鰅鳙短狐，王虺骞只。魂乎无南！蜮伤躬只。【<code>蜒，音延。林，一作陵。蜿，音鸳。鰅，鱼恭反。鳙，以恭反。骞，读若骞，音轩。蜮，音域，一音或。躬，叶居延反。〇蜒，长貌也。蜿，虎行貌。鰅，鱼名，皮有文。鳙，鱼，音如彘呜。短孤，蜮也。说文曰：「蜮，似鳖三足。」陆机曰：「一名射影，人在岸上，影见水中，投人影则射之，或谓含沙射人。」孙思邈云：「亦名射工，其虫无目而利耳，能听，闻人声便以口中毒射人。」王虺，大蛇也。骞，举头貌也。</code>】<br> 魂乎无西！西方流沙，漭洋洋只。豕首纵目，被发鬤只。长爪踞牙，诶笑狂只。魂乎无西！多害伤只。【<code>漭，母朗反。纵，将容反。鬤，而羊反；一作长。长爪，一作豕爪。踞，音据；一作倨。疑当作锯。诶，音嬉。〇漭，水大貌。洋洋，无涯貌。纵，直竖也。鬤，发乱貌。锯牙，言其牙如锯也。诶，强笑也。言西方有神，其状如此，能伤害人也。</code>】<br> 魂乎无北！北有寒山，逴龙赩只。代水不可涉，深不可测只。天白颢颢，寒凝凝只。魂乎无往！盈北极只。【<code>逴，音卓，一作卓。赩，许力反。代，一作伐。颢，音皓。凝，一作嶷，鱼力反。〇逴龙，山名。赩，赤色，无草木貌。颢颢，光貌。凝凝，冰冻貌。盈北极，言此冰冻满北极也。</code>】<br> 魂魄归徕！间以静只。自恣荆楚，安以定只。逞志究欲，心意安只。穷身永乐，年寿延只。魂兮归徕！乐不可言只。【<code>安，叶一先反。永，一作安。</code>】<br> 五谷六仞，设菰粱只<sup class="footnote-ref"><a href="#footnote9">[9]</a><a class="footnote-anchor" id="footnote-ref9"></a></sup>。鼎臑盈望，和致芳只。内鸧鸽鹄，味豺羹只。魂乎归徕！恣所尝只。【<code>菰，音孤，一作苽。臑，仁珠反；一作胹，一作耎；一作腩，徒南反。内，与纳同，一作肭。鸧，音仓。羹，叶力当反。〇五榖，稻、稷、麦、豆、麻也。仞，伸臂一寻，八尺也，言积榖之多也。设，施也。苽粱</code><sup class="footnote-ref"><a href="#footnote10">[10]</a><a class="footnote-anchor" id="footnote-ref10"></a></sup><code>，蒋实，一名雕葫。臑，熟也。致，致醎酸也。芳，谓椒姜也。内，与肭同，肥也。鸧，即鸧鸹也。鸽，似鸠而小，青白。鹄，有白鹄，有黄鹄。豺，似狗。」</code>】<br> 鲜蠵甘鸡，和楚酪只。醢豚苦狗，脍苴蒪只。吴酸蒿蒌，不沾薄只。魂兮归徕！恣所择只。【<code>蠵，一作𧔍。豚，一作𧱮，一作𧱯，音同。苴，即鱼反。蒪，普各反，一匹沃反；一作{艹旉}。酸蒿蒌，一作酢𨡭䤅。𨡭，音模。䤅，音途。沾，音添。兮，一作乎。择，叶徒各反。〇生洁为鲜。蠵，大龟也。酪，乳浆也。醢，肉醤也。苦，以胆和酱也，世所谓胆和者也。苴蒪，名蘘荷。本草云：「叶似初生甘蔗，根似姜牙。」盖切以为香也。蒿，白蒿，春生，秋乃香美可食。蒌，蒿也，叶似艾，生水中，脆美可食。沾，多汁也。薄，无味也。言吴人工调醎酸，爚蒿蒌以为𧂊，其味不醲不薄，适甘美也。</code>】<br> 炙鸹烝凫，煔鹑敶只。煎鰿𦞦雀，遽爽存只。魂乎归徕！丽以先只。【<code>炙，音柘。鸹，古活反；一作鹄。凫，一作枭。煔，音潜。鰿，积、赜、责三音。𦞦，一作臛。存，叶祖陈反。丽，一作进。先，叶桑津反。〇炙，燔肉也。鸹，麋鸹也。煔，爚也。鹑，鴽也。鰿，小鱼也。遽爽存，未详。</code>】<br> 四酎并孰，不歰嗌只。清馨冻𣤗，不歠役只。吴醴白蘖，和楚沥只。魂乎归徕！不遽惕只。【<code>歰，一作涩。嗌，叶音益，一于革反。𣤗，一作饮，一作㱃。𣤗酎，三重酿酒。秦月令云「春酿之，孟夏始成」，汉亦以春酿，八月乃成。此云四酎，则是四重酿矣。并，俱也。旧注以为四器俱熟，未知孰是也？歰，不滑也。嗌，咽喉也。言不歰人之咽喉也。馨，香之远闻者也。冻，犹寒也。不歠役，未详，旧注谓不以饮贱役之人，言酒醇美，役人饮之，易醉仆失礼，故不以饮之也。再宿为醴。蘖，米曲也。沥，清酒也。言使吴人酿醴，和白曲以作楚沥也。</code>】<br> 代、秦、郑、卫，呜竽张只。伏戏驾辩，楚劳商只。讴和扬阿，赵箫倡只。魂乎归徕！定空桑只。【<code>代，一作岱。〇代、秦、郑、卫，当世之乐也。伏羲之驾辩、楚之劳商，疑皆古曲名，而未有考，或谓伏羲始作瑟也。徒歌曰讴。扬阿，即阳阿，已见前篇。赵箫，赵国之箫也。以赵箫奏为扬阿先倡，而讴以和之也。空桑，琴瑟名。见周礼。</code>】<br> 二八接武，投诗赋只。叩锺调磬，娱人乱只。四上竞气，极声变只。魂乎归徕！听歌譔只。【<code>武，一作舞。赋，与下乱、变、譔不叶，未详。〇接，连也。武，迹也。投，合也。诗赋，雅乐，关雎、鹿鸣之类是也。叩，击也。金曰锺，石曰磬。乱，理也。四上，未详。譔，具也。</code>】<br> 朱唇皓齿，嫭以姱只。比德好闲，习以都只。丰肉微骨，调以娱只。魂乎归徕！安以舒只。【<code>嫭，音护。姱，叶苦胡反。比，必寐反。闲，音闲。〇嫭、姱，好貌。好闲，谓美好而闲暇。习，谓习于礼节。都，谓容态之美不鄙野也。</code>】<br> 嫮目宜笑，娥眉曼只。容则秀雅，穉朱颜只。魂乎归徕！静以安只。【<code>嫮，与娉同。〇嫮，眄也。曼，长而轻细也。则，法也。穉，幼也。</code>】<br> 姱修滂浩，丽以佳只。曾颊倚耳，曲眉规只。滂心绰态，姣丽施只。小腰秀颈，若鲜卑只。魂乎归徕！思怨移只。【<code>姱修滂浩，一作修广婉心，婉，一作远。佳，叶居宜反。滂，一作漫。绰，一作淖。思怨，一作怨思。〇修，长也。滂浩，广大也。佳，善也。曾，重也。倚，辟也。规，圜也。言面丰满，颊肉若重，两耳郭辟，曲眉正圜也。绰，绰约也</code><sup class="footnote-ref"><a href="#footnote11">[11]</a><a class="footnote-anchor" id="footnote-ref11"></a></sup><code>。鲜卑，衮带头也。言腰支细小，颈鋭秀长，若以鲜卑之带约而束之也。补曰：「鲜卑之带，汉匈奴传所谓「黄金犀毗」，孟康以为「要中大带」，张晏以为『鲜卑郭洛带，瑞兽名。东胡好服之」者也。魏书曰：鲜卑，东胡之余</code><sup class="footnote-ref"><a href="#footnote12">[12]</a><a class="footnote-anchor" id="footnote-ref12"></a></sup><code>，别保鲜卑山，因号焉。」移，去也。言可以忘去怨思也。</code>】<br> 易中利心，以动作只。粉白黛黑，施芳泽只。长袂拂面，善留客只。魂乎归徕！以娱昔只。【<code>易，以豉反</code><sup class="footnote-ref"><a href="#footnote13">[13]</a><a class="footnote-anchor" id="footnote-ref13"></a></sup><code>。泽，叶待洛反。客，叶苦各反。昔，叶先约反；一作夕。〇易中利心，皆敏慧之意。芳泽，芳香之膏泽也。昔，夜也。</code>】<br> 青色直眉，美目媔只。靥辅奇牙，宜笑嘕只。丰肉微骨，体便娟只。魂乎归徕！恣所便只。【<code>媔，音绵。靥，于牒反。辅，一作酺，扶羽反。嘕，虚延反。便，平声。〇青色，谓眉也。媔，美目貌。辅，颊车也，左传：「辅车相依。」嘕，笑貌。便娟，好貌。便，犹安也。</code>】<br> 夏屋广大，沙堂秀只。南房小坛，观絶溜只。曲屋步壛，宜扰畜只。腾驾步游，猎春囿只。【<code>坛，音善。观，音贯。溜，音溜。壛，一作櫩，一作阎，与檐同；一作栏。畜，音嗅；一作嘼，一作兽。〇沙，丹沙也。坛，犹堂也。观，犹楼也。溜，屋宇也。曲屋，周阁也。步壛，长砌也。上林赋作「步櫩」，李善云：「长廊也。」扰畜，驯养禽兽也。步游，亦言行游耳，非必舍卓而徒也。</code>】<br> 琼毂错衡，英华假只。茝蔺桂树，郁弥路只。魂乎归徕！恣志虑只。【<code>琼，一作瑶。假，古路反；一作嘏。茝，一作芷。虑，一作处。〇假，大也。言所乘之车以玉饰毂，以金错衡。英华照耀，大有光明也。弥，竟也。</code>】<br> 孔雀盈园，畜鸾皇只。鹍鸿群晨，杂𪃩鸧只。鸿鹄代游，曼鹔鷞只。魂乎归徕！凤皇翔只。【<code>畜，许六反，一作慉。𪃩，音秋。曼，一作漫。鹔，音肃。鷞，音霜。〇鹍，鹍鸡。鸿，鸿鹤也。晨，旦鸣也。书曰：「牝难无晨。」𪃩鸧，鵚鹙也。曼，曼衍也。鹔鷞，长颈緑身，似鴈。</code>】<br> 曼泽怡面，血气盛只。永宜厥身，保寿命只。室家盈廷，爵禄盛只。魂乎归徕！居室定只。【<code>怡，一作台。盛，一作晠。保寿，一作长保。〇怡，怿貌。室家，谓宗族。盈廷，满朝廷也。</code>】<br> 接径千里，出若云只。三圭重侯，听类神只。察笃夭隐，孤寡存只。魂兮归徕！正始昆只。【<code>神，叶式云反。夭，一作殀。兮，一作乎。〇接径，犹言通路也。出若云，言人民众多，其出如云也。三圭，谓公、侯、伯也。公执桓圭，侯执信圭，伯执躬圭，故曰三圭也。重侯，犹曰陪臣，谓子、男也。盖楚僭王号，其县宰皆号曰公，如申公、叶公之类，其小者应亦比子、男也。听类神者，言其听察精审，如神明也。笃，厚也。夭，早死也。隐，幽蔽也。孤者，幼而无父者也。寡者，老而无夫者也。察夭隐者而厚之，则孤寡皆得其所矣。昆，后也。正其始以及后人也。</code>】<br> 田邑千畛，人阜昌只。美冒众流，德泽章只。先威后文，善美明只。魂乎归徕！赏罚当只。【<code>畛，之忍反。明，叶谟郎反。当，叶平鼙。〇田，野也。邑，居也。周礼：「九夫为井，四井为邑。」畛，田上道也。阜，盛也。昌，炽也。冒，覆也。章，明也。威，武也。言先以威武严民，后以文德抚之，旣善美而又光明也。</code>】<br> 名声若日，照四海只。德誉配天，万民理只。北至幽陵，南交址只。西薄羊肠，东穷海只。魂乎归徕！尚贤士只。【<code>照，一作眧。海，叶呼洧反。理，一作治。尚，一作进。贤，一作进。士，鉏里反。〇德誉配天，言楚王修德于内，荣誉外发，功德配天，又能理万民之冤结也。幽陵，幽州也。交趾，南夷，其人足大指开析，两足并立，指则相交。羊肠，山名，山形屈辟，状如羊肠，今在太原、晋阳之西北。言魂急归徕，楚方尚进贤士，必见用也。</code>】<br> 发政献行，禁苛暴只。举杰压陛，诛讥罢只。直赢在位，近禹麾只。豪杰执政，流泽施只。魂乎归徕！国家为只。【<code>行，下孟反。禁，一作絶。暴，不叶下韵，未详，疑亦有皮音也。压，于甲反；一作厌。陛，一作阶。罢，与疲同。赢，音盈。杰，一作俊。执，一作理。〇献行，令百官上其行治，如周礼令羣吏致事，汉法令郡国上计也。举杰压陛，延登俊倮，使在髙位，以历阶陛也。诛，责而退之也。讥罢，众所讥诮，疲软不胜任之人也。直赢，谓理直而才有余者。禹麾，未详。国家为，言如此则国家可为矣。</code>】<br> 雄雄赫赫，天德明只。三公穆穆，登降堂只。诸侯毕极，立九卿只。昭质旣设，大侯张只。执弓挟矢，揖辞让只。魂乎归徕！尚三王只。【<code>明，叶谟郎反。降，一作王。卿，叶乞郎反。让，叶如羊反。〇雄雄赫赫，威势盛也。穆穆，和美貌。诸侯位次三公，其班旣絶，乃使九卿立其下也。昭质，谓射侯所画之地，如言白质、赤贺之类也。大侯，谓所射之布，如言虎侯、豹候之类也。上手延登曰楫，压手退避为让。致语以让为辞。古者大射、燕射、乡射之礼，将射者皆执弓挟矢以相楫，又相辞让，而后升射。战国时，此礼已废久矣，故景差特于卒章言此，以招屈原之魂，欲其徕归，而尚此三王之道，以矫衰世之失也。不特此耳，其它若云察幽隐、存孤寡、治田邑、皁人民、禁苛暴、流德泽、举贤能、退罢劣，亦三王之政也。</code>】</p><h3 id="校勘记" tabindex="-1"><a class="header-anchor" href="#校勘记" aria-hidden="true">#</a> 校勘记</h3><hr class="footnotes-sep"><section class="footnotes"><ol class="footnotes-list"><li id="footnote1" class="footnote-item"><p>金石坚刚皆为销释也。「释」，成化本作「铄」。 <a href="#footnote-ref1" class="footnote-backref">↩︎</a></p></li><li id="footnote2" class="footnote-item"><p>南人常食蠃蜯。「南人」，古逸本、扫叶本、成化本作「南方人」。 <a href="#footnote-ref2" class="footnote-backref">↩︎</a></p></li><li id="footnote3" class="footnote-item"><p>一作仿。「仿」，原作「彷」，据古逸本、扫叶本、忠雅本改。 <a href="#footnote-ref3" class="footnote-backref">↩︎</a></p></li><li id="footnote4" class="footnote-item"><p>今环灵夏之间有旱海。「夏」字原缺，据古逸本、扫,、成化本补。 <a href="#footnote-ref4" class="footnote-backref">↩︎</a></p></li><li id="footnote5" class="footnote-item"><p>西方之土「西」，原作「四」，据古逸本、扫叶本、成化本、忠雅本改。 <a href="#footnote-ref5" class="footnote-backref">↩︎</a></p></li><li id="footnote6" class="footnote-item"><p>从即容反又足用反非是。古逸本作「从，即纵；是用反，非是」；扫叶本、成化本作「从，即容是用反，非是」。「是用」之「是」皆「足」之讹。 <a href="#footnote-ref6" class="footnote-backref">↩︎</a></p></li><li id="footnote7" class="footnote-item"><p>东南隅谓之窔。「窔」，古逸本、扫叶本、成化本作「穾」。考今尔雅释罾宫作「窔」，然据今人周祖谟尔雅校笺考证，字当作「穾」，疑朱熹所见本正作「窔」，不然，不当正文作「筊」，而注引尔雅不加诠解径作「穾」也。 <a href="#footnote-ref7" class="footnote-backref">↩︎</a></p></li><li id="footnote8" class="footnote-item"><p>考朱熹所引为王逸注，非博雅文。见王念孙广雅疏证释器。 <a href="#footnote-ref8" class="footnote-backref">↩︎</a></p></li><li id="footnote9" class="footnote-item"><p>设菰粱只。「粱」，原作「梁」，诸本同，今据四部丛刊楚辞补注本改。下注中「苽粱」同。 <a href="#footnote-ref9" class="footnote-backref">↩︎</a></p></li><li id="footnote10" class="footnote-item"><p>苽粱。「苽」，扫叶本、成化本、忠雅本作「菰」。 <a href="#footnote-ref10" class="footnote-backref">↩︎</a></p></li><li id="footnote11" class="footnote-item"><p>绰约也。「约」，原作「汋」，据古逸本、扫叶本、成化本改。 <a href="#footnote-ref11" class="footnote-backref">↩︎</a></p></li><li id="footnote12" class="footnote-item"><p>之余。二字原缺，据忠雅本补。 <a href="#footnote-ref12" class="footnote-backref">↩︎</a></p></li><li id="footnote13" class="footnote-item"><p>易以豉反。四字原缺，据古逸本、扫叶本、成化本补。 <a href="#footnote-ref13" class="footnote-backref">↩︎</a></p></li></ol></section>',10),f=[d];function r(s,n){return e(),t("div",null,f)}const b=o(a,[["render",r],["__file","楚辞集注卷7.html.vue"]]);export{b as default};
