import{_ as p}from"./plugin-vue_export-helper-c27b6911.js";import{o as r,c as b,e as a}from"./app-a2a948cb.js";const e={},h=a('<p>六十种曲 怀香记 明 陆采</p><p>怀香记（明）陆采 着</p><p>绣刻演剧十本<br> 第三套<br> 春芜（朱玉）　琴心（相如）　玉镜（温峤）　怀香（韩寿）　彩毫（李白）　运甓（陶侃）　鸾鎞（杜恙）　玉合（韩翊）　金莲（苏轼）　四喜（宋郊）</p><p>绣刻怀香记定本</p><p>●怀香记目录</p><p>第一出　家门始终<br> 第二出　赴辟登程<br> 第三出　钦赐异香<br> 第四出　京邸遇旧<br> 第五出　司空受掾<br> 第六出　绣阁怀香<br> 第七出　靑琐相窥<br> 第八出　相思露意<br> 第九出　托婢传情<br> 第十出　兰闺复命<br> 第十一出　氐羌谋叛<br> 第十二出　协谋出征<br> 第十三出　受诏安边<br> 第十四出　夕阳亭议<br> 第十五出　春闺寄简<br> 第十六出　掾房订约<br> 第十七出　赴约惊回<br> 第十八出　缄书愈疾<br> 第十九出　醉娱佳期<br> 第二十出　承明雪宴<br> 第二十一出　引示池楼<br> 第二十二出　池塘晤语<br> 第二十三出　奉诏班师<br> 第二十四出　谋踰东墙<br> 第二十五出　佳会赠香<br> 第二十六出　闻香致疑<br> 第二十七出　索香看墙<br> 第二十八出　鞫询香情<br> 第二十九出　问卜决疑<br> 第三十出　母女伤怀<br> 第三十一出　假公荐举<br> 第三十二出　受诏参戎<br> 第三十三出　夜香祈佑<br> 第三十四出　定策征吴<br> 第三十五出　诳传凶信<br> 第三十六出　征吴得胜<br> 第三十七出　飞报捷音<br> 第三十八出　哀中闻喜<br> 第三十九出　班师议婚<br> 第四十出　■〈女毕〉姻封锡</p><h2 id="第一出-家门始终" tabindex="-1"><a class="header-anchor" href="#第一出-家门始终" aria-hidden="true">#</a> 第一出　家门始终</h2><p>【靑玉案】〔末上〕悠悠世事风云状。得失何须苦惆怅。绿水靑山周四望。名缰利锁。心猿意马。因此都抛漾。劝君亦莫思三上。且向歌台听宝障。浅浅斟兮低低唱。伯夷淸饿。子渊贫夭。总是蓬蒿葬。〔问答照常〕</p><p>【意难忘】韩寿文章。似琳珪淸越。星斗辉煌。司空征作掾。才貌动兰房。贾午姐逞红妆。更风韵芬芳。靑琐中。秋波频盻。仔细端相。相思梦寐顚狂。凭蜂奴撮合。云雨高唐。异香生众议。狐迹显东墙。司空怒。事乖张。遣赞画勤王。奏凯回。貤封勑配。依旧成双。<br> 贾午姐风流绝代。春英奴撮合多方。<br> 贾司空粉墙觅迹。韩德眞靑琐怀香。</p><h2 id="第二出-赴辟登程" tabindex="-1"><a class="header-anchor" href="#第二出-赴辟登程" aria-hidden="true">#</a> 第二出　赴辟登程</h2><p>【逍遥乐】〔生上〕文林夸腹稿。信词源三峡倒。功名唾手等鸿毛。徘徊际遇。挫抑雄豪。冷落风骚。<br> 〔鹧鸪天〕肆志三余力艺文。箕裘克绍袭遗芬。诗书典雅能传业。礼乐纵横可致君。怀道德。立功勋。不愁无地际风云。卧龙且自吟梁甫。三顾方勤誉日闻。小生姓韩。名寿。字德眞。世居南阳之堵阳。曾祖曁仕魏为司徒。不幸幼失双亲。夙勤六艺。高才越俗。每举笔而凌云。壮气横秋。方乘槎而犯斗。文旣鲜于缀锦。赋尤朗于金声。枕经藉书。圣贤为伍。策名脱颖。卿相是期。为先达之推。出等夷之秀。过人事业。欲配二而参三。经世谋猷。将袭六以为七。争奈靑云路杳。未遂升腾。黄卷情亲。尙专勉励。要将姓字惊天下。须把功名奏日边。昨蒙贾司空行文书到本县。辟取小生去为司空掾。吾想男子生。桑弧蓬矢。以射天地四方。幼而学。壮而行。立身扬名。正在今日。况司空与我祖父通家。必有汲引之意。只得打点前去。已曾分付小厮。收拾行李。想完备了。书童琴童那里。</p><p>【金钱花】〔净丑上〕书童生得淸标。淸标。琴童且又蹊蹻。蹊蹻。画堂终日把臀摇。熏风盛。忒妆乔。家主见。也难饶。<br> 〔见介〕官人有何使令。〔生〕昨日分付你们收拾行李。曾完备么。〔净丑〕琴剑书箱铺陈包裹之类。俱完备了。〔生〕旣已完备。今日黄道大吉。可卽起身去罢。〔净丑挑生行李生行介〕</p><p>【甘州歌】才高年少。荷司空礼币相招。龙门容接。信是庸流难到。潭潭相府司文籍。耿耿襟期冠俊髦。〔合〕持法律。效管萧。致身希不负靑袍。行囊薄。去兴高。观光上国陟层霄。<br> 【前腔】〔净丑〕纔离故国郊。见繁红媚绿。村村佳好。流莺飞燕。趁风日声弄新娇。云山满目无终尽。囊箧随身岂惮劳。〔合〕循幽涧。过小桥。酒旗摇漾慰萧条。苔痕滑。树荫饶。危崖飞瀑杂鸣涛。<br> 【前腔】〔生〕平生倚马豪。吐胸中星斗。芒寒光耀。斜封征辟。匆匆驰骋鸣镳。琴书跋涉愁千里。头角峥嵘奋一朝。〔合〕夸瑚琏。鄙斗筲。从来出谷尙迁乔。遵周制。珥汉貂。历观形胜赴皇朝。<br> 【前腔】〔净丑〕天涯渐寂寥。看峰岚凝紫。残霞缥缈。斜阳西逝。闻空谷声答歌樵。牛羊已下山径静。鸟鹊争归林木扰。〔合〕炊烟起。林影遥。垂杨古渡晚平潮。行踪倦。旅况憔。马蹄香逐暮尘消。<br> 【尾声】向神京程杳杳。前村灯火借今宵。明日鞭加款段劳。<br> 一纸征书起月评。修程不恤赴神京。<br> 功名自是男儿事。此去靑云足下生。</p><h2 id="第三出-钦赐异香" tabindex="-1"><a class="header-anchor" href="#第三出-钦赐异香" aria-hidden="true">#</a> 第三出　钦赐异香</h2><p>【菊花新】〔外上〕调元赞化宰羣工。寅亮承天宠。追踪周召奏肤功。四海音徽锵涌。<br> 淸庙圭璋器。明堂柱石材。赤心存燮理。无物不栽培。下官姓贾。名充。字公闾。平阳襄陵人也。先父逵仕魏为豫州刺史。封阳里亭侯。晚年始生下官。言后当有充闾之庆。故以为名字。袭爵为侯。佐晋受禅。为开国元勋。累官司空侍中尙书令。封郡公。兼领军务。淸净以宁民。心勤社稷。劳谦而得士。誉溢公卿。精识造微。炯若蓍龟之先见。威名流远。卓如松柏之后凋。定策兴王。允孚人望。宽刑着令。求奠邦基。惟献替之日陈。殆弼谐之天授。擢登宰辅。实首中台。广井邑之提封。增赋租之奠食。诚所谓一人之下。万人之上也。夫人郭氏。生男俱殀。止有三女。长名荃姐。为齐王元妃。次名荃姐。当朝欲议为皇太子正配。尙未成婚。另居别院。以待册礼。幼女名午姐。今庚一十六岁。未曾许嫁。喜他才貌无双。为芳闺之窈窕。思我门楣有托。慰晚景之萧条。届此春光。宜开家宴。分付侍女春英。请夫人小姐出来。〔内应介〕</p><p>【海棠春】〔老旦上〕帘钩声触和风送。正满目韶华如拥。〔旦上〕无数晓莺啼。百啭醒残梦。〔贴上〕暖树红争。寒芜绿动。牵惹芳情种种。〔合〕云物望中新。淑气千门共。<br> 〔见介〕〔鹧鸪天〕〔外〕黄阁归来舃履轻。〔老旦〕天将五福介康宁。〔旦〕可怜诗礼虚先业。〔贴〕应托门楣慰暮庚。〔外老旦〕人富贵。景和明。〔旦贴〕花枝灼灼鸟嘤嘤。〔合〕尊前有酒须当醉。来日阴晴未可评。〔外〕夫人。我和你蒙祖宗余荫。赖皇帝洪恩。尊荣之极。人间罕比。虽无子嗣。幸有女儿。聊将骨肉之情。且乐桑楡之景。〔旦〕大姐已作齐王元妃。二姐将为皇太子正配。惟孩儿未得成人。深孤后望。〔贴〕老爷夫人福履永绥。遐龄同享。小姐深闺淑女。虽不缔宫壸之缘。君子好逑。终当为缙绅之匹。〔外〕言固有理。事皆由天。且赏春光。勿为俗累。将酒过来。烂醉已??酬白发。〔众〕轻阴莫自负靑春。〔贴斟旦递介〕</p><p>【集贤宾】侯门楼阁朱翠耸。韶光渐入帘栊。莫把年华空断送。整五鼎三牲修供。莱衣笑踊。怎能彀膝前娱弄。〔合〕承帝宠。保富贵。如盘安巩。<br> 【前腔】〔外老旦〕檐花迎日影映红。莺簧巧沸林东。睡鸭兰烟浮篆涌。愿白首和鸣鸾凤。中心幸孔。喜弱息晨昏承奉。〔合前左右引道小生捧盒上〕</p><p>【琥珀猫儿坠】恭承纶綍。赍捧出彤宫。径到元勋甲第中。异香一种产西戎。黄封。特旨颁恩。宣表宸衷。〔左右报介外老旦跪介〕</p><p>【前腔】诚惶诚恐。稽首吸仁风。窃愧何缘受惠隆。异香无价宝相同。开封。望天门拜赐。感戴难穷。<br> 〔小生放盒在桌介〕此香出于西蕃。一着人身。香气经月不散。乃无价之宝。上位爷念老相公功德。特此颁赐。〔外〕下官方惭旷职。忽被殊恩。揣分奚堪。扪心有忝。分付安排茶饭。管待中贵。〔小生〕上命难稽。就此吿别。颁恩来紫阁。复命诣丹墀。〔外看香介〕夫人。此香芬芳喷鼻。馥■〈香郁〉盈庭。眞至宝也。孩儿。你把此香好好收藏。勿得轻用。〔旦〕理会得。</p><p>【簇御林】〔外〕君恩厚。注意浓。念吾侬。定策功。异香推惠加荣宠。恁韬藏靑琐当珍重。〔合〕致钦崇。时存爱护。绝品卒难逢。<br> 【前腔】〔旦〕君恩及。父意锺。管天香。在我躬。怜他出自殊方贡。麝兰馨未许同称颂。〔合前〕</p><p>一种奇香出帝阍。黄封特用布殊恩。<br> 兰闺自是多珍重。不负君亲两意存。</p><h2 id="第四出-京邸遇旧" tabindex="-1"><a class="header-anchor" href="#第四出-京邸遇旧" aria-hidden="true">#</a> 第四出　京邸遇旧</h2><p>【六么令】〔丑上〕侯门厮养。避干戈鼠窜多方。京畿栖止免乖张。年向暮。体粗康。栖栖犹自悲家丧。悲家丧。<br> 世事如春梦。人情似晓云。朱颜幷绿鬓。又见一番新。老身姓郑。本贯堵阳人氏。乃是先朝韩司徒老爷府中奴婢。只因世代变更。兵荒相继。流落到京。夫亡无子。止有一女。叫做春英。在贾司空府中为侍女。蒙小姐看顾。老身常得沾惠。尽好度日。每想故主韩老爷亡后。家业凋零。有一曾孙韩寿。年四岁时。忽遭兵乱。抛他来此。一向未知如何。物是人非。岂胜伤感。</p><p>【一江风】盻家乡阻隔同霄壤。忽尔生惆怅。看当今世事纷更。总是尘中幻。有女在他行。他行。那知我短长。论防老自觖终身望。<br> 【六么令】〔贴上〕劬劳鞠养。昊天恩顷刻难忘。今朝请假出兰房。离相府。诣萱堂。〔丑〕我孩儿回来了。〔贴拜介〕莫嫌定省多疏旷。多疏旷。<br> 母亲。我每日想你。不能脱身。今早禀过小姐。回来探问一番。又与银十两。代供甘旨。〔丑〕常蒙小姐看顾。何以克当。孩儿。你在豪门。光阴易过。只是我在此。年老身单。怎生是好。〔悲介〕</p><p>【一江风】〔贴〕我九回肠。亲老难厮放。邈矣疎音响。喜今朝得覩慈颜。蔗境安无恙。奴恨不儿郞。儿郞。承欢没久长。供甘旨暂时得相偎傍。<br> 【入赚】〔生上〕跋涉匆忙。纔到京都觅寓房。〔进见揖介〕推帘求见。自通历履道端详。〔丑〕官人住居何处。姓甚名谁。〔生〕吿娘行。堵阳韩寿遥相访。〔丑〕官人下顾。有何见谕。〔生〕欲暂借华居贮客囊。〔丑〕寓此贵干。〔生〕司空相。辟吾为掾来投向。特求依仗。<br> 【前腔】〔丑〕觑仪容举止甚相当。可信是南阳故主郞。〔生〕妈妈不要错认了。〔丑〕老身郑氏。原是官人府中奴婢。那时官人方四岁。只因兵荒。抛离多年。怀旧岂能忘。〔向贴介〕孩儿。这位官人。就是平日说的主人孙子。你可过来同我拜见。〔拜介〕官人呵。冒风霜。卒然失候希矜亮。〔生〕妈妈小娘。何须行这礼。〔丑贴〕得驻节蓬茅倍有光。〔丑〕官人。我女儿贾府通房。推恩周恤同姻党。且容来往。<br> 官人行李伴当在那里。〔生〕有两个小厮。担些行李。卽到了。</p><p>【掉角儿】听伊言衷情甚良。思故旧眞诚怏怏。询行藏雍熙似春。叙寒温醇和如酿。〔揖介〕这看承岂能当。实过望。恩谊难量。〔合〕山遥水广。常萦怀想。今得聚萍踪梗迹。顿消凄怆。<br> 【前腔】〔丑贴〕羡郞君器宇堂堂。更德性谦虚慨慷。据今朝豹隐山雾。到他年龙翔云浪。论人生道行藏。时得丧。随机俯仰。〔合前〕</p><p>【尾声】〔丑〕孩儿。你扫房廊。铺床帐。〔贴〕盘餐聊整劝壶觞。〔生〕还自愧不速三人扰老孀。<br> 邂逅邸中人。情缘故旧亲。<br> 久离天作合。枯木再逢春。</p><h2 id="第五出-司空受掾" tabindex="-1"><a class="header-anchor" href="#第五出-司空受掾" aria-hidden="true">#</a> 第五出　司空受掾</h2><p>〔末上〕人生分贵贱。世事有低昂。我小他钤束。他尊我伏降。旣居堂候职。便属使令行。传命趋阶下。跟随走道傍。马前三步紧。轿后一声忙。出入虽冠带。勤劳没俸粮。有官无事管。喜得不贪赃。自家是贾司空老爷府中堂候官。老爷早朝未回。在此守门。怕有公干。只得伺候着。</p><p>【寳鼎儿】〔生上〕征贤书一下。是处遗逸。忻忻称庆。欲行道先为之兆。羡仕途多通快捷方式。〔净丑上〕相府旁求诸俊彦。豪气文光冲莹。〔合〕似云润星辉。风扬月上。人材隆盛。<br> 〔相见介生〕相府招贤礼意勤。〔净〕英才毕集似云蒸。〔丑〕为麟为凤王家瑞。〔合〕唾手功名慰此心。〔生〕二位高姓贵表。仙乡何处。〔净〕小子河南陆舞文。〔丑〕小子山东朱弄法。〔生〕到此贵干。〔净丑〕为贾府辟取而来。请问老兄高姓贵表。仙乡何处。〔生〕小生堵阳韩寿。亦蒙贾府辟到。望二位挈带。同进参见。〔末介〕列位何来。〔众〕吾辈蒙贾相公辟取来此。乞为通报。〔末〕老爷早朝未回。少待一待。〔众〕承教。〔末〕道犹未了。老爷已到。〔左右引道外上〕</p><p>【阮郞归】金銮渐远佩环声。归来户尙扃。〔众跪迎介外拱手介〕诸贤遮道拥车迎。深惭下士情。<br> 列位请起。〔众应起介外〕随从人都回罢。堂候官过来。〔末〕禀老爷知道。方纔门外三个书生。就是老爷文书取来。堵阳韩寿。河南陆舞文。山东朱弄法。〔外〕旣是这三人。乃天下名士。快请进来。当以礼待。〔末请介众拜见介〕某等久悬山斗之瞻。素乏涓埃之益。岂期庸品。遽値奇逢。〔外〕常仰声华。未亲意气。今蒙俯就。便觉生光。堂候官看坐的。〔众〕旣作家臣。难当客礼。〔外〕列位。今日士林之兰友。他年王国之桢臣。就坐何妨。〔众揖坐介生〕某等自愧菲才。勉承尊命。荷大造不遗于小物。俾涓流得委于沧溟。礼出非常。荣生望外。〔外〕韩生。你是我故人之子。丹山彩凤。洼水神驹。今为掾史。又是通家。比别的不同。你与我管机密事务。堂候官收拾内掾房与他住。〔末应介外〕陆朱二生。刀笔之才。变通之智。你与我管各衙门文书。堂候官可收拾外掾房与他住。〔末应介外〕自今日为始。各分职掌。〔众〕领钧旨。〔外〕台榭之榱。非一木之枝。太平之功。非一士之略。听我道。</p><p>【皂罗袍】窃忝官居台鼎。正身当枢要。心切冰兢。须知大厦众材成。栋梁独耸难安定。卑词厚礼。敷求俊英。安民阜物。仰答圣明。从今以后。仗列位赞襄。〔合〕管敎世道雍熙盛。<br> 【前腔】〔生〕远被恩波涵泳。幸龙门容接。无任忻荣。敢陈芹陋效葵诚。家臣致主伊周并。〔外〕当今切务。以何为先。〔生〕务农节用。轻徭减刑。幷官省职。储粮练兵。<br> 相公若能行此数事。〔合前〕</p><p>【前腔】〔净丑〕某二人呵。蓬户桑枢末品。忝敎承侍坐。谊列随行。识惭迂陋自知明。敢将刀笔轻驰骋。〔外〕尽二位所长。用心办事。〔净丑〕刑名律令。小纶大经。簿书典册。条分类整。<br> 这些都是小节。还仗韩兄总其大纲。〔合前〕</p><p>【前腔】〔末〕恩相劳谦恭敬。素虚心下士。四海知名。今日天下贤人君子。拔茅汇进感孚情。气相求也声相应。指日可见治隆于上。天淸地宁。化行于下。民丰物盈。<br> 三位先生分理其事。老爷坐享其成。〔合前〕</p><p>乍诣龙门拭目荣。仰酬洪造竭微忱。<br> 庶明励翼图新治。从此年年颂太平。</p><h2 id="第六出-绣阁怀香" tabindex="-1"><a class="header-anchor" href="#第六出-绣阁怀香" aria-hidden="true">#</a> 第六出　绣阁怀香</h2><p>【薄幸】〔旦〕霁色含花。烟光蘸柳。看庭皋风景。年年如旧。幽禽巧语。游蜂轻逗。〔贴合〕人知否。恁蔼蔼酣红战绿。最恼是空闺独守。<br> 〔生查子〕〔旦〕林外鸟鸣春。声急惊人起。花雾润侵肌。衣怯黄金缕。〔贴〕紫陌动芳尘。车马多游侣。莫作妇人身。无任伤春苦。〔叩头介〕前日给假回去。蒙小姐厚惠。母亲多谢。〔旦〕不消谢得。因你连日去了。懒做针指。今日天色晴和。可同习些女工。〔贴〕如此甚好。绣绷花样。牙尺翦刀。都在桌上。请小姐动手。〔旦做介〕</p><p>【罗江怨】轻绡细且稠。针穿线抽。〔贴〕今日描做甚么花样。〔旦〕先描并蒂莲在洲。〔贴〕周围做些水草。〔旦〕靑萍绿荇逐波浮也〔贴〕也做些禽鸟便好看。〔旦〕中缀鸳鸯交颈双双耦。〔贴笑介〕好有趣。上边空处做甚么。〔旦〕云霞覆上头。上头。见五采辉煌透。<br> 〔贴笑介〕小姐我到忘了。〔旦〕忘了甚么。〔贴〕前日回家。纔与母亲话间。有一个俊俏后生。走进门来。要借下处。他与母亲说话。我偷把眼儿一瞧。见他人物生得十分标致。世所罕有。〔旦〕怎见得。〔贴〕我说与你听。〔西江月〕肌润无瑕美玉。脸凝有灿轻霞。朱唇皓齿鬓堆鸦。眉耸远山如画。十指春葱嫩好。双眸秋水淸赊。身躯扭揑俏寃家。难数风流声价。〔旦〕不信有这般标致。〔贴〕不止容貌非凡。且是文才出众。〔旦〕怎见得。〔贴〕我说与你听。〔西江月〕意思云蒸波涌。才华斗炫星明。扬镳艺圃任纵横。早向名场驰骋。良玉不雕世宝。灵根非种天成。文魔秀士早梯云。含吐许多风韵。〔旦〕不信有这般抱负。〔贴〕果然才貌兼全。不是春英谎说。〔旦〕这后生家居何处。姓甚名谁。〔贴〕问其来历。到是我家旧主人。堵阳韩司徒老爷的孙子。名寿。字德眞。小姐。他是</p><p>【前腔】簪缨贵胤俦。靑年懋修。〔旦〕旣生宦家。又习儒业。乃是个好人了。〔贴〕文光锐气冲斗牛。人中才貌独称优也。〔旦〕可比何等样人。〔贴〕曹植休夸。不让潘安右。〔旦〕若果如此。其人可爱。〔贴〕不只如此。他还有一种可爱处。一发说与小姐知道。温存性雅柔。雅柔。最多趣味生情窦。<br> 〔旦〕不信天地间生出这般十全的好人物来。〔叹介贴〕韩生自生得好。小姐。干你甚事。就嗟叹起来。〔旦〕春英。你那里知道。人同此心。心同此欲。人生百岁。光阴能有几何。我爹爹呵。</p><p>【香遍满】旧勋元宰。声名冠九州岛。三女皆灵秀。我大姐呵。已去作王妃。我二姐呵太子将婚媾。惟有我呵。正芳龄妙质。无忝为好逑。〔贴〕小姐是阆苑奇花。椒房贵戚。怕没佳配。〔旦〕今日呵。奈三星未灿。寂寞了桃夭候。<br> 〔贴〕小姐。你道那俊俏后生的韩官人。来此何干。〔旦〕为何。〔贴笑介旦〕小妮子为何又笑。〔贴〕不说便罢。若说知了。连小姐也好笑起来。〔旦〕有何缘故。〔贴〕我老爷与他祖父通家。知他名儿。</p><p>【前腔】茂材多学。移文特聘求。他怀宝乘时售。〔旦〕聘他何用。〔贴〕暂作掾黄扉。试展经纶手。昨日见过老爷了。待他明日进来。我报知小姐。去潜身靑琐。指示亲注眸。看文魔风韵。不谎了春英口。<br> 〔旦〕如此甚好。待他来时。你千万报我知道。看他一看。</p><p>兰房寂寞苦伤春。躭悞工夫绣不眞。<br> 烧断金猊香篆冷。桃源偏杳问津人。</p><h2 id="第七出-靑琐相窥" tabindex="-1"><a class="header-anchor" href="#第七出-靑琐相窥" aria-hidden="true">#</a> 第七出　靑琐相窥</h2><p>【金珑璁】〔外上〕弧南多夜采。祥光方暎三台。〔老旦上〕张绮席。酌金罍。〔旦贴上〕高堂春昼永。逍遥何必蓬莱。〔合〕当此际。且开怀。<br> 〔相见介外〕瑞锺光岳应名儒。日上天衢手自扶。〔老旦〕八表同风开寿域。五云异采映台符。〔旦贴〕神仙术妙何尝学。廊庙功成永不磨。〔合〕虽乏斑斓供老眼。门楣足慰膝前娱。〔旦〕今日爹爹诞辰。喜与母亲偕老。孩儿聊将旨酒称庆。〔外〕夫人。我和你膝下无儿。眼前有女。旣临初度。当乐此心。孩儿若有酒。可斟过来。〔旦递酒介〕</p><p>【黄莺儿】残雪半含梅。见阴崖冻乍回。夜来南极光生瑞。〔贴〕童颜未衰。龟龄未颓。椿萱并茂春常在。〔合〕紫霞杯。年年此日。骨肉笑花台。<br> 【前腔】〔外〕自慨已虺尵。卫王家志未灰。汉庭鸠杖荣当代。〔老旦〕伉俪永谐。门楣可偎。满堂和气春常在。〔合前生净丑上〕</p><p>【尾声】祝三台。祈千载。遶云仙乐出蓬莱。疑向蟠桃会裏来。<br> 〔末上〕治世尊三寿。高年见八朝。侯门初度日。贺客不须邀。〔众见介〕烦堂候先生通报一声。今日相公诞辰。吾等特来拜祝。〔末〕三位正来得好。老爷今早分付。只开家宴。不接贺客。倘在朝公卿大小官员下顾。但收帖子。登记门簿。不必通报。若是三位来。可卽禀知。想老爷要留三位一叙的意思。少待容禀。〔禀介外〕今日本不受贺。这三人是我门下。可请进来。夫人女孩儿且回避。〔老旦〕我身子劳倦。暂去安息。〔贴附旦耳介〕那后生来了。可去靑琐中窥他。〔老旦〕华堂延外客。〔旦贴〕靑琐敛幽踪。〔并下众见拜〕相公独立靑霄。早扶红日。今逢降岳。特造称觞。〔外〕深惭菲德。缪望长生。旣辱光临。足知眷爱。堂候官看酒过来。〔众递酒介〕</p><p>【排歌】烟暖莺啼。云低鴈回。雨余新茁苍苔。夜来南极照天街。最喜今朝绮席开。〔合〕靑山洞。碧水渨。人间到处有天台。花摇砌。酒泛杯。直须酩酊不知回。〔旦贴上偷窥介低声〕</p><p>【北寄生草】果然是文章客。美丰姿。聪俊才。桃源迷路风流辈。他生得这等标致。今世那里有。宋朝又得生当代。潘安再世应难配。那人儿打动倩娘情。霎时间定有离魂害。〔外众飮介〕</p><p>【排歌】紫燕穿帘。红尘绕台。淸歌妙舞徘徊。主人不厌烛将排。坐客宁辞山玉颓。〔合前〕</p><p>【北醉扶归】〔旦贴低声〕偷觑风流态。靑琐恨难开。枉自支颐叹美哉。此见求须再。缱绻从今在怀。整备相思害。<br> 〔贴〕小姐。天色将晚。请进去罢。〔旦〕且住。〔贴扯介旦〕明日再来看他。〔贴〕秋波频盼久。〔旦〕春意自伤多。〔回看下外与众飮介〕</p><p>【排歌】宝鼎香销。珠帘影飘。壶觞交举重陪。管弦声沸兴方来。池面波溶返照洄。〔合前〕</p><p>【前腔】〔末〕谊在通家。情浓似醅。相忘形迹无猜。淸欢逸趣溢春怀。不觉墙东月影来。〔合前〕</p><p>光阴如电逝难追。百岁开怀能几回。<br> 今得及时聊一乐。谯楼更箭又相催。</p><h2 id="第八出-相思露意" tabindex="-1"><a class="header-anchor" href="#第八出-相思露意" aria-hidden="true">#</a> 第八出　相思露意</h2><p>【临江仙】〔旦上〕睡融春日揉金缕。闲听莺语移时。凤钗斜亸鬓云低。新愁添一点。徙倚独生吁。<br> 〔叹介〕懒上妆楼学画眉。春眠乍起绣帘垂。东风不管花无主。谁解停针不语时。奴家前日在靑琐中窥见韩生。看他内含玉润。外表兰淸。风度袭人。芒寒色正。才华泽物。气韵芬如。仪容若靑霞之冠晓山。言语如爽籁之惊幽律。神峯标映。学海浩茫。谷风乘条。必降弥天之润。云蜺亘汉。将为贯日之光。旣生衣冠甚盛之家。定是社稷非常之器。足慰人意。深萦我思。心上甚是爱他。因此日则憔悴昏沈。夜则转辗反侧。想我大姐已作齐王元妃。二姐将为皇太子正配。我便有良姻。不过公侯之子。倘遇有才无貌。或有貌无才。及不风流洒落之人。岂不枉了靑春。我欲得韩生偕老。难求媒妁通言。水性云情。不可禁抑。梦魂愁緖。互相缠绵。总上心来。徒生浩叹。正是针头不解愁眉结。线缕难穿泪脸珠。</p><p>【赏宫花】东风透帷。纱牕刺绣迟。意在风流子。魂销寂寞时。满眼春愁无着处。羡他蝴蝶一双飞。<br> 【卜算子】〔贴送饭上〕玉粒软翻匙。金椀香堪茹<br> 小姐请午饭。〔旦〕我身子不自在。不要吃了。〔贴〕昨日好好的。为何不自在起来。莫非冒了寒。〔旦〕不是。〔贴〕莫非伤了热。〔旦〕也不是。〔贴〕却是为何。〔旦〕我心上有些不快。〔贴〕小姐差矣。春英做侍女。靠着小姐洪福。吃好穿好。终日欢喜。莫说小姐。生于侯门。长于绣合。少你那些儿受用。连日朱颜憔悴。不理钗镮。绿鬓蓬松。常亲枕席。绮窗倦绣。金针倒拈。行坐不安。飮食俱废。如何是好。我说小姐的受用。</p><p>【红衲袄】穿的是五花纹锦绣衣。戴着金凤冠。簇着珠和翠。〔旦〕我不爱他。〔贴〕更有叮咚环佩。在恁裙间坠。〔旦〕也不爱他。〔贴〕羡你每日食前方丈余。〔旦〕这一发不爱了。〔贴〕随后的颐可指侍侧的气可使。〔旦〕虽是他奔走承顺。却不如我意。〔贴〕因甚么缓急关情也。黛锁眉峰玉减肌<br> 〔旦〕春英。你道我</p><p>【前腔】享繁华无事悲。怎知我有深思萦肺腑。〔贴〕小姐有愁。何不说与春英知道。〔旦〕最恨同胞早殀兄和弟。念彼暮影椿萱日渐低。〔贴〕老爷夫人强健。小姐在荫下。正好享用哩。〔旦〕一时间空自喜。百年后有谁倚。〔贴〕这个不妨。大姐二姐旣为妃子。皆可倚仗。愁他怎么。〔旦〕须道嫁鸡各逐鸡飞也。怎敎我不心伤不泪垂。<br> 〔贴〕人生得失。各有定数。不必多愁。且到后园中看花消遣如何。〔旦〕我身子倦。不去。〔贴〕堂前去引鹦哥儿耍子到好。〔旦〕我也懒去。〔贴〕不然只在庭下看鹤舞有趣。〔旦〕我亦不耐烦。〔贴〕旣都不去。待我烹些好茶来解渴。〔旦〕不要。〔贴〕安排些酒来消愁。〔旦〕这丫头可厌。我身子不快。懒得开口。只管缠我。快走进去。〔贴〕只当敛迹聊求静。何必多言自惹嗔。〔下潜上听介旦叹介〕莫信直中术。须防人不仁。我自见韩生之后。相思成病。方纔春英问我。本欲说与他知。又恐女孩儿家口没遮搁。倘露于外。不当稳便。因此托以他故。却不是好。一种相思似海深。倚栏默默自沈吟。难将我语同他语。〔贴见介〕我晓得了。未必他心似我心。小姐你瞒得我好。我都听着哩。〔旦〕春英。休要做声。非是瞒你。恐你口不谨愼。故不对你说。</p><p>【江头金桂】〔贴〕十载兰闺承侍。紧随身。不少离。朝夕深蒙付畀。凡百知契。今日缘何多过虑。小姐。你旣是心上有相思。〔旦〕虽有此心。亦徒然耳。〔贴〕愿为蜂使不须要金针倦绣。玉指支颐。昏昏终日似醉痴。待我去寻消问息。问息通因达意。〔笑介〕小姐这佳期。还你灯前笑绾同心带。枕上欢成连理枝。<br> 【前腔】〔旦〕非是我堤防疑忌。恐傍人讲是非。倘把春情泄漏。花残玉碎。因此欲言还又止。〔贴〕小姐不说。我自晓得。〔旦〕旣识得我相思。急须传与。切记隔墙有耳。言婉声低。备述晨昏倾慕私。恁忘餐废寝。废寝栏杆徙倚。春英。这佳期。若得会潇洒风流客。怎忘却殷懃撮合姨。<br> 〔贴〕小姐耐心。春英明日就去。〔旦〕老爷在堂上。须要仔细些。</p><p>一春憔悴倚红妆。几许幽情且暂忘。<br> 若得鹊桥通一渡。管敎织女会牛郞。</p><h2 id="第九出-托婢传情" tabindex="-1"><a class="header-anchor" href="#第九出-托婢传情" aria-hidden="true">#</a> 第九出　托婢传情</h2><p>【凤凰阁】〔生上〕叨承吏事。奉法公平淸似水。谨持三尺佐萧曹。喜得潭潭门日闭亦无案牍劳神思。从容燕居。<br> 年少才名播玉堂。司空掾职岂寻常。朝无苛政身多暇。终日题诗入锦囊。小生素读儒书。兼通吏事。蒙贾相公辟为司空掾。念是祖父通家。特加眷爱。为忘年忘势之交。比别的门客不同。可喜可喜。每想自家本非为掾之人。只因志欲大图。故此身甘小就。我目今以他依靠。他日后把我荐扬。所谓枉尺而直寻也。今日府中无事。且在寓所一坐。况郑妈妈又不在家。谩自消遣一回。</p><p>【驻马听】四海无虞。相府淸闲乐有余。每日研朱点易。扫石焚香。阁笔吟诗。金樽独酌月明时。瑶琴谩鼓淸风裏。虽则是为掾名微。黄扉出入。不失文林佳致。<br> 【前腔】〔贴上〕乍离香闺莲屦轻盈举步徐。不顾苔痕腻滑。辙迹纵横。道路崎岖。心忙迤■〈辶里〉几多时。茅檐已是吾家矣。〔见介生〕春英。何事又走回来。〔贴〕遽问我来历因依。〔住介〕仓皇失措。自觉赧然羞耻。<br> 〔生〕春英。你此回必有缘故。欲言不言何也。〔贴〕我母亲在那里。〔生〕妈妈出外未回。〔贴〕如此正好讲话。〔生〕你旣有话。可坐了讲。〔贴坐笑介〕我有一桩心事。不好启齿。〔生〕你来说心事。便是我心上人了。但说不妨。〔贴〕官人。不教你天生这般标致。有个人想你。特来通信。〔生〕是谁。〔贴〕你猜一猜。〔生〕莫非老爷的朋友。〔贴〕不是。〔生〕莫非老爷的亲戚。〔贴〕也不是。〔生〕敢是新到的门客。〔贴〕一发不是了。〔生〕教我难猜。你把那人生得或长或短。或瘦或肥。或老或少。且说个形像与我。〔贴〕说也是。官人你听着。〔西江月〕软玉温生素质。轻霞采衬朱颜。绿云矗矗拥双鬟。唇拟樱桃鲜绽。星眼碧澄秋水。柳眉黛耸春山。金莲玉笋尽堪观。铁石心肠也乱。〔生笑介〕元来是个女人。据你之言。乃天下绝色。于今罕有。当于古名姬中求之。只恐不能彀如此。〔贴〕尙有好处。我比方与你听。〔西江月〕潇洒湘江妃子。风流巫峡神姬。才优褒姒与西施。谁数妖娆妲己。〔生〕那家宝眷。姓甚名谁。〔贴〕开国元勋之女。当朝皇子之姨。要知居址姓名谁。便是司空贾氏。〔生惊介〕阿呀。我道是那个。元来府中的三小姐。怪哉。小姐是金屋阿娇瑶台仙子。小生乃草莱下士。韦布匹夫。比而论之。眞个</p><p>【桂枝香】天渊殊判。熏莸相远。深蒙不计僊凡。一旦俯垂靑盼。道灵犀已通。已通遂生牵绊。未知眞赝。〔贴〕这是实话。不必疑心。〔生〕自盘桓天池月窟花虽好。怎得云梯向上攀。<br> 〔贴〕官人不可推拒。辜负我小姐这片好心。〔生〕春英姐。我且问你。小姐身生公族。深居闺合之中。小生职掌掾房。端坐厅堂之侧。两下裏未曾目接。一时间那得心期。必有缘故。可言其详。〔贴〕岂无缘故。我仔细说与你知道。〔生〕愿闻。〔贴〕</p><p>【前腔】前日我老爷呵。辰逢华诞。官人称觞预宴。小姐潜身靑琐相窥。佳丽风流着眼。便春意满怀。满怀忻忻称羡。源源留恋。〔生〕留恋怎么。〔贴〕要团圞。〔生〕小姐意甚好。只是事有些难成。〔贴〕若不成呵。他如春蚕到死丝方尽。蜡烛成灰泪始干<br> 〔生〕多承小姐美情。岂敢辜负。待我设计。做个长便。你先去上覆一声。</p><p>【醉翁子】呼唤。感小姐芳情款款。愿插翅凌虚。上林游翫。〔贴〕旣有此兴。可卽同去。〔生〕岂敢。〔贴〕却又为何。〔生〕恐迹隔云泥阆苑春深觅路难。〔贴〕想你意儿懒了。〔生〕非意懒。便缩地升天。也觉间关。<br> 【前腔】〔贴〕官人你当感。我小姐长吁短叹。要誓海盟山。拟在百年同欢。〔生〕我心岂不欲此。〔贴〕作速便好。若迟了呵。〔生〕迟了些便怎么。〔贴〕深患。倘泄漏春情。未便游踪任往还。〔生〕不要性急。缓缓图之。〔贴〕休怠缓。可逐蝶追蜂。速绕花栏。<br> 〔生〕待我禀过老爷。只说身子不快。早晚公务。出入不便。迁在内掾房安歇。如此好寻门路做事。〔贴笑介〕此计甚妙。小姐悬望。我先去道达此情。</p><p>机事须囊括。心期在凤交。<br> 徘徊花上月。空度可怜宵。</p><h2 id="第十出-兰闺复命" tabindex="-1"><a class="header-anchor" href="#第十出-兰闺复命" aria-hidden="true">#</a> 第十出　兰闺复命</h2><p>【步蟾宫】〔旦上〕靑琐窥观生悒怏。苦杀也朝思夕想。绣床空倚减红妆。魂逐杨花飘荡。<br> 〔捣练子〕红嫩嫩。绿深深。风递莺声出柳阴。怅望上林春色好。耳边消息正沉沉。自从窥见韩生之后。心动神驰。眠思梦想。深沈朱户。寂寂无聊。转辗绣衾。凄凄不寐。翠黛愁低敛。红绡泪暗抛。今早着春英去通言。未知如何。他若肯来。只恐门户重重。急切不能相会。他若不来。使我心猿意马。不能检束。当此昼长人静。空度靑春。怎生是好。正是乍雨乍晴花自落。闲愁闲闷日偏长。〔叹气介〕</p><p>【驻云飞】泪界红妆。万转千回懒下床。一点灵犀放黛锁眉峰上。嗏。无语自彷徨。凭栏凝望。恨结丁香。芳草牵愁长。目断游蜂到蜜房。目断游蜂到蜜房。<br> 今行坐不安。神思甚倦。不免暂卧片时。多少是好。〔倚桌卧介〕</p><p>【前腔】〔贴上〕匍匐街坊。只为多情窈窕娘。染却风流恙。撞了胡涂瘴。嗏。婉转覆兰房。将情传向。钻穴踰墙。密计须停当。免泄春光惹后殃。免泄春光惹后殃。<br> 阿呀。小姐睡哩。〔旦做梦低声〕韩德眞。你来了。我爱杀你也。〔贴倚旦听介旦手抱贴介〕想得你紧。你知之否。〔贴笑介〕小姐不要性急。韩官人就来也。〔旦笑介〕是春英。〔贴〕是我。〔旦〕好惶恐。〔贴〕见了春英。尙且怕羞。若见韩官人。还要怕羞哩。〔旦〕春英。今早自你去后。</p><p>【素带儿】无聊赖。倚遍栏杆意渺茫。一便似鱼中纶钩缠仗。殷懃望阮郞。销尽金猊篆缕香。〔贴〕劳了小姐神思。费了小姐工夫。韩官人都知道了。教多上覆。来时面谢。〔旦〕他心谅。携云握雨。订在何方。<br> 【升平乐】〔贴〕休望。天涯咫尺。〔旦〕为着甚么。〔贴〕为海深潭府。山样巍墙。蜂情蝶思。自觉不便轻狂。〔旦〕虽则如此。思量一计便好。〔贴〕思量。探花须近上林傍。方可恣红酣绿酿。且姑宁耐。不劳神女梦迫襄王。<br> 【素带儿】〔旦〕春风入梦长。难禁断肠。相思处。这些病早在膏肓。乔才意未降。岂知恤孤鸣独舞凰。春英。那韩生呵。当相谅。香销玉减寝废餐忘。<br> 【升平乐】〔贴〕行藏。书生拘检。这偎香倚玉。岂曾经惯。小姐你是奇珍异宝。可深秘翠帏珠幌。〔旦〕若是这等。闷杀人也。〔贴〕端详。孤灯权自伴昏黄。待他那月儿几望。香温玉润。此时消却风魔灾瘴。<br> 【尾声】〔旦〕朱铅冷落心期谎。〔贴〕莫把精神暗裏伤。〔合〕管取两下相思债尽偿。<br> 〔贴〕韩官人设计。要禀老爷迁进内掾房安歇。方可成事。〔旦〕如此最好。</p><p>心期共订结连环。咫尺天涯欲见难。<br> 此去全凭撮合手。免敎红袖泪痕斑。</p><h2 id="第十一出-氐羌谋叛" tabindex="-1"><a class="header-anchor" href="#第十一出-氐羌谋叛" aria-hidden="true">#</a> 第十一出　氐羌谋叛</h2><p>【夜行船引】〔净领四将校上〕雄据西夷名号显。耻称籓频将须捻。一奋干戈。中原席卷。方见轰雷掣电。<br> 阴阳分内外。人物辨华夷。在外为酋长。王封亦不卑。咱乃氐羌国王是也。形体并生于天地。名称无间于古今。声教殊方。云为异习。僻居外域。往来紫塞。而闻所未闻。每觐中朝。出入玉关。而见所罕见。颇知华人礼乐。甚殊鸡骨之占年。窃仿上国衣冠。不比鹅毛之御腊。虽是蛮貊而袵服。实非马牛而襟裾。东之日蜮。南之炎洲。同涉鲸波。犯蜿蟑而归王。西之月螖。北之水天。共引绳索。荷毳毡而修贡。仰龙飞以输款。恪遵西服之仪。躬虎拜以献忱。忝在远人之列。叵耐中朝无道。皇帝屡更。如今司马篡位。国号为晋。仍旧要咱们朝贡。咱心中甚是不甘。且待宣鲁于来。商议一个长便计策。宣鲁于在那里〔将校请介〕</p><p>【番卜算】〔丑上〕酣飮乐穹庐。琵琶弹不厌。一枕黑甜余。那觉流光转。<br> 生长在氐羌。又尙氐羌主。职称宣鲁于。荣贵眞无比。〔相见番语介净〕宣鲁于。中朝无道。皇帝屡更。如今司马篡位。国号为晋。仍要咱们朝贡。咱心中甚是不甘。特与你商议。他国大。咱国小。小固不可以敌大。为此历代称籓朝贡。目下若不朝贡。他必举兵来伐。如何是好。〔丑〕启大王知道。岂不闻在先中朝皇帝。设险而筑城。反筑了四海之怨。复雠以穷武。实穷了八荒之财。自古治世之明君。俱无御戎之上策。况那晋朝篡人之位。窃人之国。君臣之分已大乱矣。所谓夷狄之有君。不如诸夏之无也。难怪咱们不行朝贡。〔净〕虽则如此。他虑各国效尤。必举兵来伐。把咱们做个样儿。断不相饶。你且说个长便计策。〔丑〕大王放心。咱国中粮草可支十年。乃是足食。甲马可当十万。乃是足兵。能战能守。愁他怎么。〔净〕宣鲁于之言。深为有理。众将校以为何如。〔众〕这计策甚高。〔净〕咱好快活。咱好快活。你们听我道。</p><p>【豹子令】自古华夷冠履辨。冠履辨。称臣朝贡例相沿。例相沿。今日中原轻簒夺。难将虚礼缚腥膻。缚腥膻。〔合〕算来各主一山川。从今彼此不相干。<br> 【前腔】〔丑〕雄霸西羌羞贡献。羞贡献。觊觎中国久垂涎。久垂涎。越志横行惟我独。攻城略地让谁先。让谁先。〔合前〕</p><p>【前腔】〔二将〕铁骑铜驼当百万。当百万。休夸騋牝有三千。有三千。足食足兵能固守。中华虽大势难纒。势难纒。〔合前〕</p><p>【前腔】〔二校〕执锐披坚经百战。经百战。餐风宿露历兵燹。历兵燹。听得一声厮杀也。张牙奋爪似飞鸢似飞鸢。〔合前〕</p><p>发挥新号令。整顿旧山河。<br> 我自有防备。他人没奈何。</p><h2 id="第十二出-协谋出征" tabindex="-1"><a class="header-anchor" href="#第十二出-协谋出征" aria-hidden="true">#</a> 第十二出　协谋出征</h2><p>【夜游朝】〔末上〕少攻学术鸣当世。蒙简取入侍储帷。密迩天光。筹量机务汲汲志存经济。<br> 日上彤庭侍衮衣。运谋廊庙赞枢机。逢时报国能忘己。尽吐丹衷映紫微。下官任恺。字符襃。乐安博昌人也。官拜侍中。兼太子少傅。学本谋身。材堪用世。懿文华国。亶居俊誉之隆。正色立朝。屡效排奸之力。践更众职。夷险一心。肆因铨总之余。入侍靑宫之邃。倚典刑于老成之重。崇道义于爵齿之尊。式敷卫护之功。仰副责成之意。喜得朝廷明圣。世道太平。但近日边上飞报。氐羌反叛。扰害地方。不免声罪致讨。又起兵端。且待中书令庾公到来。商议区处。〔小外上〕</p><p>【西地锦】曾见淸风白简。更期霖雨黄扉。骤闻边报夷情事。怀柔之道须知。<br> 咫尺亲龙衮。从容接凤池。化原资赞画。陪位近台司。下官庾纯。字谋甫。颍川鄢陵人也。官拜中书令。性本不回。才优适用。发迹衡茅之下。愿倾葵藿之忠。早奋云霄。已际攀龙之运。继司耳目。常怀补衮之惭。遭遇圣明。久叨任使。屡前而却。知不足而心有余。旣仆而兴。威未加而恩已至。昨约任侍中议氐羌事情。特来相会。此间是他门首。不免径入。〔见介末〕庾大人。氐羌之变。朝廷深以为忧。为今之计。当何区处。〔小外〕氐羌之变。非偶然也。有个缘故。〔末〕愿闻。〔小外〕秦凉二境。比年屡败。胡虏纵暴。百姓荼毒。遂使异类扇动。害及中原。皆由鎭守不得其人。抚绥不得其道耳。〔末〕然也。我们明日早朝。当举荐一员才德兼全智勇俱备的大臣。出鎭关中方好。〔小外〕在朝公卿。难乎其人。必须司空贾充。实堪此任。〔末〕贾充虽有干理之才而无刚方之操。不能正身率下。专以谄媚取容。这人去不得。〔小外〕任大人。你但知其一。不知其二。那贾充为人。下官岂不晓得。</p><p>【泣颜回】本是小人儒。恃元勋罔上行私。夤缘宫贵巧机关。女做王妃。贪心无止期。〔末〕女儿做了齐王之妃。遂其贪矣。怎么又无止期。〔小外〕任大人。你尙不知哩。他还有一幼女。又将图太子求婚配。〔末〕事尙未成。便成了呵。与我何预。〔小外〕倚椒房蒂固根深。弄权纲把众凌欺。<br> 因此要举荐他去。是疎斥小人之计也。</p><p>【前腔】〔末〕嗟伊。狐假虎之威。惟患一身得失。那知四海安危。胡行无忌。从此后势盛难持。〔小外〕下官所言。正为此耳。〔末〕可先为远思。履霜必见有坚冰至。〔小外〕阴道之盛。必害乎阳。不可不虑。〔末〕这也何妨。且由他蔓引株连。怎伤吾瑶草琼芝。<br> 〔小外〕任大人。你不知我就裏。我们举荐他去。朝廷以为重用大臣。殊不知那边狼子野心。反复不常。略有骚动。卽为失机。他日借口论之。彼虽是椒房之亲。朝廷亦不得以私情而废公法矣。此正所谓将欲取之。必固与之之术也。〔末〕所言甚当。不可轻动。还要仔细踌蹰。</p><p>【前腔】〔小外〕踌蹰。此举正相宜。借重臣威望。信服边陲。关中之地。又为冲要之枢。举荐贾充去呵。〔末〕去便怎么。〔小外〕怀柔远夷。假尊崇暗寓着牢笼计。管敎他逝水无回。恶寃家且得相离。<br> 【前腔】〔末〕行之。果决莫敎迟。同心协力。早奏丹墀。投机乘势。此言料得能依。庾大人。我和你密切干成此事。他们怎知。一便似平地风波起。纵使有口辩悬河。也难饶身落汤池。<br> 一封朝奏九重天。要使奸回离目前。<br> 心似神羊能触恶。管敎庶位布诸贤。</p><h2 id="第十三出-受诏安边" tabindex="-1"><a class="header-anchor" href="#第十三出-受诏安边" aria-hidden="true">#</a> 第十三出　受诏安边</h2><p>【秋夜月】〔外上〕盖世豪雄。允作王家栋。身在朝廷为轻重。反遭羣小多愚弄。这怨忿满胸。这怨忿满胸。<br> 我以礼待人。人未尝敬我。横逆由是来。难释愁眉锁。近日边报氐羌反叛。扰害地方。只因鎭守不得其人。抚绥不得其道。致有此变。朝廷欲用一员才德兼全智勇俱备的大臣。出鎭关中。将以威服远夷。争奈侍中任恺。中书令庾纯。平素与我有怨。今早朝廷面前。举保我去。异口同词。极力称赞。阳为尊崇之名。阴寓疎斥之计。其实中伤我也。我想此行所系不小。可恼可恼。〔怒介〕</p><p>【懒画眉】骤加鈇钺制西戎。忽若轰霆震梦中。神销股栗气冲冲。恐祸至无旋踵。我此去后。朋奸满朝。有谁在皇上面前。肯方便一言。甚日双旌返汉宫。<br> 我也想来。欲要上表辞官。朝廷决不厮放。众公卿诮我不忠不勇了。</p><p>【前腔】金符准拟鎭关中。此去难占吉与凶。我平生呵。气冲天宇。光动斗垠。甲兵百万枉罗胸。怕狼子频骚动。怎免干戈战血红。<br> 〔净上〕金殿九重明日月。丹书一札下云霄。三呼三祝君恩重。敕使宣威山岳摇。〔见介〕听事官禀老爷。朝使到了。〔外〕分付连忙摆香案迎接。〔丑赉诏上〕</p><p>【生查子】五色丽天文。特倚元勋重。当宁正怀忧。但愿皇图巩。<br> 圣旨已到。跪听宣读。〔外跪介丑〕皇帝诏曰。夷不乱华。素分冠履。义明讨罪。必用干戈。兹者氐羌反叛。逞豺声以欺天。恣狼性而犯上。良由所任内不足以抚夷夏。外不足以挕穷凶。轻用其众。而不能尽其力故耳。非得腹心之重。推毂赞成。大匡其弊。恐为患未已。司空贾充。雅量弘高。达见明远。武有折冲之威。文怀经国之虑。信结人心。名震域外。使权统方岳。出鎭关中。则朕无西顾之忧。而远近获安矣。其以充为使。持节都督秦凉二州诸军事。勉图伟绩。用对殊休。谢恩。〔外〕万岁万岁。〔相见介外〕请过圣旨。分付摆饭。管待朝使。〔丑〕小官卽要复命。边方夷情。比别事不同。岂容延缓。就吿别了。匆忙辞紫阁。咫尺向丹霄。〔下外〕朝命旣下。势不容已。只得打点启行。且把家事付托一番。堂候官。你快请韩掾史进来。〔净请介〕</p><p>【懒画眉】〔生上〕画堂何事恁匆匆。〔外〕氐羌反叛。朝廷命我出鎭关中。〔生揖介〕有甚奸回嫉我翁。〔外〕侍中任恺。中书令庾纯。与我有怨。故在朝廷极力举荐。〔生〕阿呀。边方夷情。乃利害所关。此行不与泛常同。氐羌反叛。乃是蜂虿养而成毒。鸟兽饱而忘恩。相公此去。旣膺推毂之寄。当切枕戈之忧。须紧把乌号控。万里干城奏懋功。<br> 〔外〕德眞。你是我通家。知我心事。此行安危所系。吉凶难保。我去之后。你卽搬入府中内掾房安歇。事无大小。悉代我照管。</p><p>【前腔】〔生〕受知门下感恩隆。遭际今为间世逢。〔外〕朝夕须要小心。〔生〕勤劬朝夕罄愚衷。相公此去。四方无警。三锡有加。惟愿取承天宠。博带襃衣啸晚风。<br> 〔净〕夫人小姐出来了。韩先生。我和你回避。〔生别介〕我知恩已受丁宁托。〔净〕你服事难辞旦夕劳。〔并下老旦旦贴上〕</p><p>【玉山颓】奸谋阴中。致官家命下九重。念衰龄出鎭西陲。衽金革身罹惊恐。威权操纵。早看取华夷一统。〔合〕此别相悲痛。泪溶溶。甚时旌节再旋东。<br> 【前腔】〔外〕平生忠勇。鎭关中御侮折冲。夫人孩儿。王臣蹇蹇。匪躬之故。固所不辞。只是我到那边。举目无亲。苦淸霜鼓角声高。对凄风旌旗影摇动。〔老旦旦〕骨肉分离。好苦杀人也。〔外〕天涯乡梦。料骨肉梦中欢共。〔合前〕</p><p>【尾声】意怔忡。人倥偬。山长水远信难通。彼此相悬恨怎穷。<br> 朝受君言不宿留。匆匆行色锦貂裘。<br> 此回定显安边策。免却中原后日忧。</p><h2 id="第十四出-夕阳亭议" tabindex="-1"><a class="header-anchor" href="#第十四出-夕阳亭议" aria-hidden="true">#</a> 第十四出　夕阳亭议</h2><p>【出队子】〔末小外小生净各冠带上〕羣驺驰骋。羣驺驰骋。特饯元卿出鎭行。簪缨毕集夕阳亭。祖帐风寒柳色靑。立马持杯。千里离情。<br> 出郭送行客。双旌漾夕晖。离亭一别后。只看白云飞。〔末〕司空贾公出鎭关中。奉朝廷旨意。文武百官。都来送行。此是西城外夕阳亭了。不免少坐片时。待他来作别可也。〔众〕你看旌旗蔽日。金鼓喧天。贾公到矣。〔左右引外上〕</p><p>【前腔】钦承王命。钦承王命。秉钺安边速去程。淸霜冷拂锦貂轻。欵段加鞭壮气盈。殚力成功。彝鼎镌名。<br> 〔相见介众〕飘飘使节出王畿。为壮皇图万里威。行色一杯燕市酒。春风三月故山薇。〔外〕云黯黯。草萋萋。临岐把臂泪沾衣。阳关不忍听歌唱。两地相思一样悲。〔众〕老大人为边情而远行。学生辈奉君命而来送。聊具一觞。少伸寸敬。〔外〕下官深愧菲才。缪膺重任。远劳饯送。殊觉荣生。旣承列位厚情。敢不祗领。〔众递酒介〕</p><p>【画眉序】征旆拥离亭。肠断骊驹岂堪听。羡君侯此去细柳安营。愿诸蛮耒耜耕耘。期万马鞭缰闲静。〔合〕这回再把天山定。应须早返霓旌。<br> 【前腔】〔外〕世道赖淸宁。蠢尔腥膻徒自逞。仗皇休此去宣布威灵。月明时鸡犬皆安。天尽处■〈豸〈箆，去〉〉貅无警。<br> 〔合前外〕感列位相饯。飮酒多了。〔众〕边情紧急。不敢久留。就此拜送。〔拜介外〕今朝一别后。何日更相逢。〔众〕回首凭高望。应知彼此同。〔下丑急行上〕</p><p>【销金帐】朝簪方卸。促骑到邮亭。送司空。叙别情。<br> 下官荀勖。字公曾。颍川颍阴人也。官拜中书监。加侍中领著作。与贾司空共定律令。为莫逆之交。如今司空出鎭关中。满朝文武。欲进忠规献替者。莫不忻幸此举。望切维新之化。惟我怜他。有一挽回之计。当众公卿面前。不好说得。故此独来私叙。〔左右报见介外〕荀侍中。你是我好友。何反来迟。〔丑〕下官所以迟来。正为好友之情耳。众公卿去。敢尽一言。左右且回避了。〔左右下外〕请教。〔丑〕你听我道。</p><p>【宜春令】今日事。甚不平。论伊为朝廷巨卿。〔外〕任大责重。理固然也〔丑〕遭诸奸佞。假公罔上埋机穽。〔外〕逆来顺受。无可奈何。〔丑〕可惜恁受制朋谋。眞异哉委靡不兢。因此迟来把醉翁提醒。<br> 【前腔】〔外〕荀侍中。他阴中我了。明为军机。岂容暂停。旣承君命。若抗辞推避非忠鲠。我此去日远天颜。有谁来代吾力诤。是以忧疑不快。遂作心病。<br> 我被任恺庾纯摆布。势不能免。进退两难。计无从出。怎生是好。〔丑〕已有成命。辞之实难。独有结婚太子一节。势必顿驾而留矣。〔外〕此事虽好。有谁为我谋之。〔丑〕司空你不必愁。</p><p>【前腔】婚姻事。我会行。在朝堂从容言顷。管敎缘谐成聘。司空你且不必急行。可暂停轮须引领。你今夜呵。望三星何必忧疑。到明日呵。行六礼自生忻庆。也不用求归。应有朝使宣请。〔外揖谢介〕</p><p>【前腔】蒙调护。可玉成。须防他谗人声影。虽是姻缘前定。仗冰言一决方为准。倘能彀琼玉交枝。庶免却桑楡飘梗。荀侍中。你果成得此事。下官感你的恩德。眞是镂骨铭心。没齿难冺。〔拜别丑介〕</p><p>要成转日功。须用回天力。<br> 眼望旌捷旗。耳听好消息。</p><h2 id="第十五出-春闺寄简" tabindex="-1"><a class="header-anchor" href="#第十五出-春闺寄简" aria-hidden="true">#</a> 第十五出　春闺寄简</h2><p>【亭前柳】〔旦上〕蹙损远山眉。幽怀谁得知。衾寒愁未起。滴尽泪臙脂。可怜人隔云深处。柳外莺声。正是断魂时。<br> 〔忆秦娥〕花深深。一钩罗袜行花阴。行花阴。闲将柳带。试结同心。耳边消息空沉沉。画眉楼上愁登临。愁登临。海棠开后。望到如今。奴家每日思想韩生。愁眉频敛。泪眼偷淹。倚绣床不觉檀口咨嗟。对菱花自知玉容寂寞。此心此恨。抛放不下。好似和针呑却线。刺人肠肚系人心。前日着春英去通情。要他相会。争奈书生胆怯。逡巡畏缩。不敢进来。许下设个计儿。搬进府中安歇。以便作事。谁料氐羌反叛。朝廷命我爹爹出鎭关中。临行之际。分付韩生搬入府中。照管家事。正是天假良缘。甚遂我愿。可喜可喜。今早闻得韩生已在内掾房了。我心急欲会他。又恐门户深邃。卒难往来。虽有母亲在堂。晚年多病。不耐管闲事。二姐因太子议婚。又居别院。只我自家主张家事。奴婢秋香冬秀等辈。俱属钤束之下。不必愁他。今夜月明。正好行事。且待春英来。与他商量则个。〔贴上〕</p><p>【前腔】晓日映重帏。双双燕子飞。兰烟方袅袅。花气正霏霏。有人独倚栏杆觑。满院韶光。何处是佳期。<br> 〔点绛唇〕春雨蒙蒙。淡烟深锁垂杨院。暖风轻扇。落尽桃花片。〔看旦介〕薄幸不来。前事思量遍。无由见。泪痕如线。界破残妆面。小姐要会韩生。韩生正要设计进来。谁想老爷有关中之行。正轮机巧。今早搬在内掾房住下。不免去与小姐计较。方便他们成事。多少是好。〔见介旦〕春英。我连日情怀有恨。梳洗无心。香销了六朝金粉。淸减了三楚精神。好生不自在。〔贴〕小姐不必愁烦。今早有个好太医在那里。若请得他来。你的病就好也。〔旦〕我是心病。非药所能治。虽华陀扁鹊。有何效哉。〔贴〕这太医最妙。正是治心病的。强似华陀扁鹊。他不施法灸神针。能消灾瘴。不用散丸飮片。可去风魔。其实十分应验。〔旦〕住在那里。姓甚名谁。〔贴〕远不远千里。近只在目前。乃是散相思五瘟使者。见在司空府中内掾房安歇姓韩。名寿。字德眞。〔旦笑介〕呸。这小妮子惯要痴耍。〔贴〕不是春英痴耍。因是这般病症。须用这般太医。〔旦〕不要胡说。今早韩官人旣到。你相见他么。〔贴〕相府家法。岂敢擅便。如今老爷不在。小姐管家。但凭分付引他相会便了。〔旦〕春英。我只为着</p><p>【祝英台】这酸丁眞可媚。酿就我相思。〔贴〕虽然想他。对此春光。且自消遣。〔旦〕花柳斗妍。莺燕争飞。都是我的愁机。〔贴〕放下念头。不要长吁短叹。〔旦〕歔欷。凭栏杆晓望迟迟。满苑逞娇呈美。端详看。没个比他风味。<br> 【前腔】〔贴〕知趣。他是玉楼人。瑶岛士。举止多旖旎。更有材裕济川。文擅雕龙。堪作并蒂交枝。〔旦〕正爱他才貌兼全。故欲与相亲。〔贴〕还未。〔旦〕你又作难。〔贴〕最堪怜凤远秦台。云敛巫峰十二。小姐在深闺之内。韩生是小心之人。麤麻线穿针怎透关儿<br> 〔旦〕我想前日他不肯来。只因口说无凭。所以不信。没有高兴。如今我题一首诗封去。他若见了。自然肯来。〔贴〕如此甚好。有了简帖儿。他便信你。不然又是画饼。〔旦〕取纸笔来。〔贴取放介〕小姐用些意思。写些寒温。这简帖儿就比灵符请将。一召卽来。〔旦〕这个我自知道。不必丁宁。〔写介〕竚立桃源侧。花阴待月明。刘郞能一盼。足慰惜花情。〔贴〕这诗写得停当。一见就来。〔旦封付介〕春英。你将此送去。须索小心。</p><p>【前腔】深倚。传吾许久春愁。删抹断肠诗。你去对他约定。今夜月色绣牕。花影雕栏。便是简中佳期。〔贴〕若有心话。一发传去。〔旦〕须知。我那万种相思。只为一时相觑。准拟要共缔凤盟鸳誓。<br> 【前腔】〔贴〕今去。我与恁送暖偷寒。婉转达衷私。〔旦〕说我相思苦切。〔贴〕去说小姐钗亸玉横。鬓乱云偏。憔悴几番徙倚。韩官人听了这话儿。忻然就肯来了。堪喜。管敎他度柳穿花任恁携云握雨。料今夜不似昨宵情緖。<br> 修罢缄书欲断魂。安排饿眼望黄昏。<br> 风流才子多春兴。管取轻敲月下门。</p><h2 id="第十六出-掾房订约" tabindex="-1"><a class="header-anchor" href="#第十六出-掾房订约" aria-hidden="true">#</a> 第十六出　掾房订约</h2><p>【贺圣朝】〔生上〕春来花信相萦。那堪啼鸟声声。高唐有梦总难凭看巫岫峥嵘。<br> 〔浣溪沙〕雨过红芳湿未飞。华堂寂寂透朝晖。游蜂酿蜜窃香归。金屋无人风竹乱。玉炉尽日水沈微。伤春空有断肠诗。前日春英到寓所来说。小姐垂盼小生。要求相会。我想潭府深沈。难展探花之手。浮踪局蹐。常怀捉月之疑。他两个女孩儿家。不知利害。偶乘花兴。遂订鸳盟。他言之甚易。我行之实难。故把权词推托罢了。正要设法图之。谁料司空出鎭关中。命我搬入内掾房安歇。照管家事。正是天赐其便。当此春明景和。昼长人静。如何排遣。</p><p>【好姐姐】自从芳卿致情。林深处花期难订。柔条嫩萼。须看连理成。若得与小姐成事呵。心欢庆。翔鸾屛裏双肩并。睡鸭垆边两意倾。<br> 小生风情海样深。小姐色胆天来大。〔笑介〕若没有恁般大胆。怎容得这等深情。他也风流。我也知趣。正是天生一对儿。小姐乃天上灵苗。人间妙品。虽未曾亲承其动履。亦可以想见其形容。</p><p>【前腔】将伊丰仪细评。必是花模样星眸云鬓。冰肌玉格。温香笑语生。<br> 料他生得般般可意。件件过人。爱杀我也。〔合前〕</p><p>【行香子】〔贴上〕寄简传情。缓步轻行。出重帏转过中庭。见时须索欵语低声。堤防他隔墙外有人听。<br> 一缄情泪红犹湿。满纸春愁墨未干。此是内掾房了。我且咳嗽一声。〔咳介生〕是谁。〔贴〕传心话的。〔生〕阿呀。春英。可进来坐。〔贴见介〕官人乔迁到此。遂着你的意了。〔生〕正是。多蒙小姐见爱。小生未达寸衷。你正来得好。〔贴〕有何分付。〔生〕自你前日别后。甚感小姐美情。眠思梦想。度日如年。幸得寓此。有你朝夕来往。可以取便行事。〔贴〕前日别来。你不知我小姐呵。半天风韵。万种思量。蹙损那淡淡春山。望穿了盈盈秋水。夜则灯尽凄淸难作梦。朝则日高憔悴不明眸。针指懒亲。几番搔首。妆台频倚。半晌抬身。猛地里望空一声长叹。每日间对我千遍闲提。无非为着你也。〔付简介〕恐你不信我言。有简帖送上。〔生接介〕重劳华札。深慰下情。小姐这等用心。小生何由报德。〔开诵诗介〕春英。这诗意儿好。句儿好。字儿好。眞是女中三绝。难得难得。〔贴〕官人。你如今旣看此诗。当行此事。〔生〕我是知趣人。不必丁宁。</p><p>【玉胞肚】花笺为聘。要今宵共缔凤盟。喜襄王梦契神姬。似裴生缘洽云英。〔合〕武陵流水本无情。自有飘红逐水行。<br> 〔生〕旣如此。甚么时候好进去。</p><p>【前腔】〔贴〕更阑人静。看东墙月光乍明。〔生〕门户深邃。我不认得。如何是好。〔贴〕我潜来引入房栊。使同调凤瑟鸾笙。〔合前〕</p><p>【前腔】〔生〕心期纔整顿。敎人喜气满盈。料今宵倚玉偎香。愿他时准结朱陈。〔合前〕</p><p>【前腔】〔贴〕灯辉月影。绾同心堪作证明。尽消除愁种心苗。免他行目断行云。<br> 欲到天台访玉眞。花香馥馥影沉沉。<br> 随蜂飞入芳丛裏。那觉侯门似海深。</p><h2 id="第十七出-赴约惊回" tabindex="-1"><a class="header-anchor" href="#第十七出-赴约惊回" aria-hidden="true">#</a> 第十七出　赴约惊回</h2><p>【忆秦娥】〔老旦上〕良宵静。孤灯寂寞伤多病。〔净丑上〕伤多病。桑楡景迫。衰鸾分镜。<br> 〔老旦〕万籁寂无声。空庭月乍明。天涯人去远。凝望正关情。自从我相公出外。老身多病。坐卧不安。每日勉强在地支持。好生不耐烦也。秋香冬秀。小姐睡么。〔净丑〕小姐吃过夜膳。将安歇了。〔老旦〕他是女孩儿家。有甚事在心上。不睡何为。惟我衰年久病。白发频添。旧恨新愁。黄昏毕集。怎睡得去。相公在外。要归不得归。正是蝴蝶梦中家万里。老身在此。求睡不能睡。忽惊子规枝上月三更。〔叹气介〕</p><p>【山坡羊】夜迢迢房栊深迥。气潇潇风威尖凛。韵悠悠谯楼起更。月皎皎照我形和影。我相公呵。去几程。遥同隔世情。一家骨肉悲孤另。望断关山。空劳延颈。〔合〕凄淸。离魂梦不成。伶仃。攒眉泪自倾。〔贴引生上低声〕</p><p>【步步娇】探花引蝶寻芳径。官人乘兴行须劲。〔生〕我未识门户。举步甚觉生疎。〔贴〕不妨。放心走。月色满中庭。绕遍回廊更阑人静。〔生〕举步轻些。怕有人听得了。〔贴〕缓步寂无声。莫愁牕外人窥听。<br> 【山坡羊】〔净丑〕满疎棂花阴隐隐。溢幽襟愁怀耿耿。正严城铃铎振摇。渐金炉兰麝烟消尽。我夫人呵。鬓已星。那堪别后情。寥寥音似瓶沈井。肠断碪声。隔林遥应。<br> 〔合前生惊介〕不好了。此处有人说话。转去罢。〔贴〕这是夫人的卧房。有我在此。不要害怕。〔生低声〕</p><p>【步步娇】潜踪渐入桃源境。欲把花情罄。窃效鹭鸶行。两眼生花。身如酩酊。〔贴〕我扶着你行。慢慢些去罢。〔扶介生〕畏惧切冰兢。料应难去成欢庆。<br> 〔老旦〕丫头。外边有人走动声响。〔净〕敢是猫儿。〔老旦〕不是。〔丑〕必是狗儿。〔老旦〕也不是。分明有人脚步声响。快出去一看。〔净丑〕我们去看是甚么。〔老旦卧桌介生躱介净〕是谁。〔贴遮生介〕是我。〔净〕元来是春英。夜深到此何干。〔贴〕小姐要茶。着我厨下去取。〔丑〕厨房在裏边。怎么反走出来。我知道了。不是小姐要茶。定是你去偷汉。〔贴〕呸。老丫头见鬼哩。〔丑〕我不见鬼。只见有个人。〔扯生介〕小丫头口硬。拏去见夫人发落。〔贴摇手介〕你两个不要高声。这是韩官人。小姐请去会话。你若方便了。小姐明日赏你。若不方便。自有小姐作主。不干我事。〔丑〕这小丫头放刁。倚着小姐势。便要压我们。〔净〕罢罢。不要管他别项。只查眼前作弊。〔贴〕我作甚弊。〔净〕小姐旣请韩官人。你该径送进去。因何半路先讨饶头。尽意快活。把他弄软了。这般残货。怎么去奉承小姐。〔贴啐介〕不要油嘴。你们快去回覆夫人。遮掩这事。小姐决不亏你。〔丑〕不要信他。这是赊帐。我们只要现的。〔贴〕身边没有东西。〔丑〕不要你的。要韩官人身边的。〔生〕我也没有。〔丑〕方才你与春英用的。〔生〕何物。〔丑〕便是腰下这条短棍。也把我两个弄一弄。快活快活。方便你去哩。〔贴〕休得取笑。夫人知觉。不当稳便。〔净〕夫人待着哩。我们自去回话。小姐面上。放他去罢。闭门不管牕前月。〔丑〕一任梅花自主张。〔见老旦介〕果是狗儿。见猫儿衔个老鼠。走去赶他。故此声响。〔老旦〕虽则如此。今后还当小心。</p><p>【榴花泣】奴曹知省。倘遇夜间有形响审须明。疑他不测忽然生。思危能惧。遇变自无惊。〔净丑〕重门夜扃。谨关防。素必遵台令。偶今宵猫犬争驰。已端相寂宁无警<br> 夜已深了。请夫人安歇罢。〔老旦〕我神思困倦。只得就寝。可惜更阑人不寐。〔净丑〕不知月影在梨花。〔并下生倒地介贴〕官人。他们都睡了。你可起身进去。〔生〕罢了。我从来不曾受此惊恐。就如死的一般。〔贴〕须挣一挣。〔生〕我挣不得了。没奈何。你可扶我起来。〔贴〕好笑你后生家恁般胆怯。〔扶起介〕</p><p>【渔家灯】乘高兴。抖擞精神。须努力速赴花盟。〔生〕去不得了。〔贴〕中道止。忍负初情。〔生〕玉树琼枝难并。此行未必非前定。高堂梦途迷巫岭。佳期空作画饼。令彼此这悒怏怎禁。<br> 〔贴〕官人。你眞个不肯进去了。〔生〕非假。多多上覆小姐。容待下次罢。〔贴〕旣是这等。你请转。待我自进去也。〔走介生扯介〕你且住。我进了许多门户。岂能认得出去。仍烦你送一送方好。〔贴笑介〕罢罢。欢喜寃家。没用货儿。只得送你出去罢。〔扶介〕</p><p>【剔银灯】历堂阶如登峰顶。赴闺闱若临机穽。〔生〕鸳鸯何日能交颈。枉波查往来疲病。〔合〕悲命。今宵良会未成。还要把心期再整。<br> 特寻密约赴鸳帏。云雨无缘事已非。<br> 夜静水寒鱼不饵。满船空载月明归。</p><h2 id="第十八出-缄书愈疾" tabindex="-1"><a class="header-anchor" href="#第十八出-缄书愈疾" aria-hidden="true">#</a> 第十八出　缄书愈疾</h2><p>【丹凤吟】〔净上〕承直书房。风流伴当。〔丑上〕烧香挂画能安放。〔合〕终日嬉嬉。快活无量。<br> 〔笑介净〕琴童。昨夜我官人好端端在此。被春英这小丫头哄他进去。二更回来。吓得心惊胆战。和衣睡倒。今早看他人不像人。鬼不像鬼。茶饭不吃。坐卧不安。怎生是好。〔丑〕书童。你晓得我官人平素读书君子。蓦地被这丫头哄坏了。今日或者又来。我们只在掾房门首待着。定要摆布他一番。〔净〕道犹未了。远远望见他走来。我和你躱在空处。〔贴上〕受人之托。必当终人之事。昨日韩官人赴小姐之约。经过夫人卧房。被秋香冬秀两个老丫头撞见。争奈他年纪儿小。胆气儿怯。一时惊倒。不肯进去。仍旧送他出来了。小姐等到夜深。顿成虚度。一场败兴。做了话靶。小姐一心想他。不肯干休。今早又写简帖儿。着我送来。此是掾房门首了。〔净丑〕拏住。拏住这小丫头。每日来这裏何干。〔贴〕这两个小厮可恶。是我府中。反来查我行动。〔净丑〕老爷临行。托我官人照管家事。你昨夜哄我官人进去。弄坏了他。如今将死。拏你去见夫人。〔贴〕去见夫人便怎么。〔净丑〕你是凶身。我是原吿。送到官司。精皮肤与你对手做一场。你弄坏了我官人。我两个也弄坏你。〔贴〕是你官人叫我来。不怕不怕。〔净丑〕休要口硬。女孩儿家不该与寡汉往来。好好打发我两个方罢。不然定要拏你去。〔贴〕天那。身边钱又没有。钞又没有。把甚么打发你。〔净丑〕不要钱钞。只要你身上的东西打发。〔贴〕我身上有那一件东西。可以打发。〔净丑〕不多大。裙子裏边的这些儿。〔贴〕呸。我虽是府中使女。便是你官人要我。也不能彀。莫说你们这小鬼头。〔净丑〕小丫头夸口。旣是这等。昨夜哄他进去何干。这也不细查你。我们只讨个饶头。你把嘴儿与我们亲一亲也罢。〔扯介贴叫介〕官人。你家琴童无状。〔净丑慌介〕官人来了。怎么好。躱在戏房裏去罢。劈开生死路。跳出是非门。〔下生做病上〕</p><p>【金蕉叶】昼忙夜忙。偶凭人随波逐浪。空跋涉路阻巫阳。只落得气销神丧。<br> 〔卧卓介〕春英。我昨夜回来。险些儿送了性命。〔贴〕因此小姐放心不下。特着我来问安。〔生〕多承小姐美意。夜来非我负约。只因病发。故尔中止。〔贴〕官人偶然受惊。非病也。</p><p>【二郞神】〔生〕心惆怅。把佳期翻为灾瘴。蝶思蜂情都是枉。林深地迥。迢迢柳色花香。正是咫尺天涯成远望。这幽衷怎生撇漾。我此一行。不但负了小姐。自觉身子十分危矣。病将亡。苦风魔遗骸。甚日还乡。<br> 春英。我死不足惜。只恐小姐必定恨我败兴。</p><p>【前腔】〔贴〕堪伤。分疎鸳枕。缘乖鸾帐。雨迹云踪无影响。空劳神女。依依梦遶襄王。月下花间几凝望。〔生〕可怜躭阁了小姐。未免生怨。〔贴〕他颈低垂翠攒眉上。我小姐为着官人呵。深思想。岂能禁啼痕界破残妆。<br> 〔生悲介〕小姐因我生愁。我为小姐成病。今生不偶。当结来生之缘罢。〔贴出简介〕且不须忙。小姐有一药方送上。若服此药。病就好也。〔生〕屡承小姐厚爱。生死难忘。〔接简看笑介〕此方甚妙。不曾服药。病减七分了。好快活好快活。〔贴〕是那几味药。有此功效。〔生〕春英。你不知哩。〔贴〕不知。〔生〕不多几件。只是一味肯来。〔贴〕你调谎。不信有这等事。且把简帖内言语。诵与我听。〔生诵介〕春光将尽燕莺稀。可惜良宵事已非。寄语风流休闭户。月移花影到书帏。〔贴〕果然是约自家来就你了。小姐要寻凤侣。闹中取静。着我做蜂媒。忙裏偷闲。反瞒着我。好笑好笑。〔生〕不必怪他。我想小姐</p><p>【啭林莺】昨宵不寐心怏怏。料难抛影裏情郞。鸾笺密切通书幌。相期戾止免得乖张。从前愁緖。在今宵一笔都勾帐。春英。我今日呵。眞技痒。偎香倚玉。虽死亦何妨。<br> 〔贴〕官人。你看我小姐。诗句儿内包笼三更枣。简帖儿上埋伏九里山。</p><p>【前腔】天般色胆言非妄。顿忘却闺阃行藏。携云握雨如翻掌。书中哑谜。胜似医方。纔经病眼。便知他浑身上下都通畅。小姐。你旣瞒我。我只做不知。看你怎么来。笑天孙鹊桥不驾。怎得会牛郞。<br> 〔生〕春英。你若作难。事又不谐矣。必如昨夜恁般方好。〔贴〕虽则如此。为官人情分。自当赞成。〔生〕你上覆小姐。千万不要失约。</p><p>今宵神女下阳台。莫把佳期作浪猜。<br> 免陟巫峰高十二。月明深处雨云来。</p><h2 id="第十九出-醉娱佳期" tabindex="-1"><a class="header-anchor" href="#第十九出-醉娱佳期" aria-hidden="true">#</a> 第十九出　醉娱佳期</h2><p>【麻婆子】〔净上〕美才美才人争羡。曹植与我是比肩。美容美容人争羡。潘安让我坐右边。〔丑上〕天生我才貌全。出外动观瞻。春来是处莺花遍。〔合〕和你同去偷闲学少年。<br> 〔相见笑介净〕朱兄。我们都是贾相公辟取来的。指望重用。谁想堵阳韩寿在此。我们不得上前了。〔丑〕陆兄。不该计较。本是韩寿才学优长。仪容俊雅。难怪贾相公抬举他。我们生得平常。只好这般相待。〔净〕这也罢了。贾相公出鎭。托他家事。搬入府中安歇。今日我们同去一访何如。〔丑〕如此甚好。希带希带。〔行介〕转湾抹角。〔净〕此间就是。〔丑〕韩兄在么。〔生上〕</p><p>【紫苏丸】幽牕鎭日闻莺燕。倚栏杆柔肠九转。春愁一似柳丝悬。摇漾东风软。<br> 〔见介〕二位何来。〔净丑〕闻兄乔迁。特造一拜。〔生〕方在想望。来得正好。〔净丑〕有一言求教。〔生〕愿闻。〔净丑〕我们要把髭须都扯落了。如何。〔生〕身体发肤。受之父母。不敢毁伤。何故如此。〔净丑〕韩兄生得好。相公见之。喜似天花。我们生得丑。相公见之。恼如酸醋。思想起来。我们面貌也将就粗粗看得过。只多这口髭须。因此发很。要扯落他。或者相公见了。得其欢心。〔生〕二位差矣。相公敬我。只因有些才学。知些事体。岂为面貌。〔净丑〕噫。只道我们不知。人人说你与相公开染坊。〔生〕怎么开染坊。〔净丑〕撇靑。〔生〕休得取笑。且讲正经。〔净丑〕今日晴明。甚有春兴。东城外有一竹林酒馆。欲请韩兄到彼一耍如何。〔生〕三月光阴半流水。百年身世一浮萍。旣蒙相挈。愿陪一行。〔净丑〕如此。就请行了。〔行介生〕乘兴东城款竹扉。〔净〕满前景物不相违。〔丑〕客愁赖有淸尊在。〔合〕尽醉花前忘却归。迤■〈辶里〉行来。此间已是竹林了。〔生〕果然淇园佳致。渭水淸风。一到便觉襟期已坐冰霜窟。眼界分开花柳尘。〔净〕我们作一小东。闲酌片时。〔丑〕店主人那里。〔末上〕要消愁万斛。须仗酒千锺。〔与净丑介净丑递酒介〕</p><p>【山花子】〔生〕竹林潇洒淸阴远。齐云高节琅玕。碧沉沉曾栖七贤。风摇凤尾蹁跹。〔合〕趁春光逍遥少年。千锺美酒供笑喧。莫敎虚度空自怜。逸兴浓时。谁数神仙。<br> 【前腔】〔净丑〕翠筠冷淡尘嚣远。靑靑能耐岁寒。玉琮琤凉声透旋。月来影弄纷然。<br> 〔合前〕韩兄。外边有个水池。可去步一回再飮。〔生起介〕</p><p>【前腔】徜徉沼边。旅况通消遣。挥毫缀入诗篇。看佳园羣芳斗鲜。淸歌妙舞留连。<br> 〔合前生〕兴高坐久。不觉天晚了。</p><p>【前腔】〔净丑〕斜阳挂檐。池面霞光敛。游悰飮兴将阑。可回去罢。〔行介〕咏而归陶眞共欢。相忘月色婵娟。<br> 〔合前生醉介净〕韩兄已醉。〔丑〕此是贾府门首。我们送他进去。〔扶进介〕韩兄请进去罢。〔生〕多谢了。明日答席。〔净〕郊游选胜笑衔杯。〔丑〕领略韶光亦快哉。〔生〕我醉欲眠君且去。明朝有意抱琴来。请了。〔净丑下生〕小姐约我夜间来此相会。因此欢喜多飮几杯。不觉醉了。天色尙早。且在花台上暂卧片时。待他出来。多少是好。〔看天介〕月已明矣。好有趣也。江风索我吟。山月唤我飮。醉倒落花前。天地为衾枕。〔卧地介贴引旦上〕</p><p>【霜天晓角】沉沉深院。夜静经行遍。步窄弓鞋偃蹇。相逢欲进难前。<br> 〔贴〕小姐。这是掾房门首了。请进去。〔旦〕春英。我一时乘兴到此。羞答答怎生相见。〔贴〕旣肯来了。怕甚么羞。相会间只低着头。闭着眼。若到妙处。把春英在心上转一转。〔旦〕你同我进去。〔贴〕小姐你还不知哩。这桩事不可四眼见的。只可你两个亲手制造。〔旦〕休要取笑。你先进去说声。〔贴〕小姐你忒奸猾。今早写简帖儿瞒我。临期又要我做探子。〔进看介〕阿呀。待久睡去了。〔扯生介〕官人起来。小姐到了。快去迎他。〔生不动贴〕好没趣。那里吃酒醉了。〔出见旦介〕又是好笑的事。〔旦〕怎么。〔贴〕醉眠着哩。你自去唤他。〔旦看介〕春英。你看他满身碎月摇花影。一笑春风倒玉山。早知如此不来也罢了。〔恼介〕</p><p>【大迓鼓】相期事久淹。芳心空恋。密简徒传。阳台已陟云踪变。枉令人色胆大如天。冒耻担惊。有谁见怜。<br> 〔贴〕官人可醒。起来见小姐。</p><p>【前腔】嗟伊酩酊眠。正鸳魂飘荡。蝶梦沈酣。惜花人挫过如花面。也须知红粉命多悭。云雨无情。愁盈楚天。<br> 〔旦〕春英。事旣不谐。我们去罢。〔贴〕小姐不要性急。一时间出来了。且待他酒醒。上床同睡。</p><p>【前腔】〔旦〕良宵叹苟延。奈贪眸凝盼。馋口垂涎。苦嫦娥枉离淸虚殿。岂胜禁好事隔天渊。寂寞花阴。蹉跎凤鸳。<br> 春英。你再扶他一扶。〔贴扶介〕扶他不起。小姐。你想他久了。难得相会。今旣到此。可近他身边一坐。也能释兴。〔扯旦坐介〕佳人才子。正是一对夫妻。好有趣也。〔对笑介〕</p><p>【前腔】堪夸并蒂莲。羡淸芬胥茂。雅艳同妍。想赤绳宿世曾经绾。如何对面也无缘。得失从违。事非偶然。<br> 〔旦〕春英。在他卓上取笔砚来。待我写一首词。放他袖裏。虽未得相亲。也留个表记。〔贴取笔砚旦写介〕何事无情贪睡。忘却鸾缄来意。明月满花台。躭误玉人心事。沈醉。沈醉。不管断肠流泪。〔右调如梦令〕〔放生袖介内鸡啼介旦〕盘桓许久。鸡已鸣矣。快进去罢。〔贴〕乘兴而来。败兴而去。可恼。夜游竚久听鸡声。香冷灯残梦不成。〔旦〕自是武陵消息断。〔啐生介〕呸。落花流水两无情。〔并下生醒介〕月色西倾。花阴东逝。夜已深矣。小姐不来。是失信也。〔内鸡啼介生〕五更时分。料不来了。自去睡罢。〔伸腰垂袖落简介〕甚么东西。〔取介〕是个简帖儿。写甚言语。〔诵介〕阿呀。元来小姐到此。见我醉卧。不得交会。留此词表记。怪哉怪哉。昨夜他就我。我又醉卧。小姐。你恩情厚之极矣。但小生两次违约。罪安逃哉。</p><p>【江儿水】恼杀伤春酒一醉眠。卿卿觖望空回转。久慕小姐冶容。今夜失于刮目。月貌花容虽不见。〔指地介〕好有趣。只这一件。金莲小印遗苍藓。此处留情非浅。小姐旣去。耳不闻环佩之声。鼻尙觉麝兰之气。缱绻余香。怎得芳盟重践。<br> 纤罗钩玉步莲踪。留印苍苔表素衷。<br> 有缘千里能相会。无缘对面不相逢。</p><h2 id="第二十出-承明雪宴" tabindex="-1"><a class="header-anchor" href="#第二十出-承明雪宴" aria-hidden="true">#</a> 第二十出　承明雪宴</h2><p>〔旦贴扮内臣上〕〔旦〕夜深万籁寂无声。〔贴〕晓看丹墀展素茵。〔旦〕为报民间年谷稔。〔合〕天颜喜动宴承明。俺们乃晋朝宫中承奉司内臣是也。今当仲春。下此大雪。看九霄灿玉。千里飞琼。冻合龙宫。水仙惊偪。寒侵兔窟。山鬼含愁。乱纷纷或高或低。效柳絮之顚狂。轻款款若远若近。通梅花之信息。尖峯排玉笋。色凌世界壮威风。圆石叠银盘。光照乾坤增气槪。五门外悠悠扬扬。连云作严凝之势。六宫中惨惨淡淡。与月争皎洁之辉。只见那建章宫甘泉宫未央宫长扬宫五祚宫长秋宫长信宫长乐宫。重重叠叠。尽妆成琼楼玉宇。昭阳殿金华殿长生殿披香殿金銮殿麒麟殿太极殿白虎殿。淅淅潇潇。都飞上绣箔珠帘。凤池边修竹婆娑。轻盈盈银凤尾蹁跹。龙陛下长松偃蹇。明烁烁玉龙形蜿蜒。投林鸟失却旧巢。宿卫人疑为淸昼。长门映耀。灯火无功。永巷昭明。琪瑶并色。巧舞寒穿幽隙。旋飞白战长空。可占年谷丰饶。独妒春丛烂熳。因风扶起。压倒东南万里山。点地还消。剩添吴楚千江水。帐前隐隐。偏宜低唱浅斟。墙角深深。雅称寻幽吊古。骚人才减。惟堪体物之吟。隐士固穷。不作干人之态。如今何处堪游目。葛岭浮图第一层。今早上位爷传旨免朝。着光禄司设宴承明殿。赐文武公卿坐飮赏雪。命散骑常侍羊祜监席。道犹未了。羊常侍已到矣。〔小生上〕</p><p>【捣练子】严风起。六霙飘。建章宫阙积琼瑶。尽道梅花芳信到。<br> 下官羊祜。字叔子。泰山南城人也。世吏二千石。至下官九世。并以淸德闻。自幼诵诗习礼。博学能文。累官散骑常侍。掌机密。统宿卫。直入殿中。甚蒙皇上眷顾。与贾司空交厚。司空出鎭关中。我有挽留之计。免他此行。且待席散。约同荀侍中奏闻皇上。必有定夺。〔相见介旦贴〕羊大人。今日监席甚劳。〔小生〕二位内相。管洒曾完备否。〔旦贴〕完备久矣。待众公卿取齐就席。〔小生〕俱已齐了。〔末小外净丑上〕</p><p>【翠华引】〔末〕一夜靑山尽老。〔小外〕盈盈点满簪袍。〔净丑〕闻得江南三尺〔合〕应知呈瑞皇朝。<br> 〔旦贴〕众公卿取齐扣头。〔众扣头介〕万岁。〔小生〕皇上命下官监席。众公卿各照朝班叙坐。〔众应起介〕是。〔旦贴斟酒小生递送介众两傍坐介〕</p><p>【梁州序】悠扬深夜。缤纷侵晓。白占人间多少。弥漫万里。惊看瑞叶飘飖。渐觉横飞朔野。尽压西山。林木春回早。可占年谷也最丰饶。喜溢宸衷勑免朝。〔合〕蒙御宴。愧难报。誓倾葵藿陈廊庙。祈万寿。比嵩乔。<br> 【前腔】〔小生〕淸光浮洁。威风增峭。幻出楼台奇巧。望中一色平铺。莫辨低高。但觉轻穿重幙。潜度疎棂。拂树惊梅早。广文才力壮也堪笑。并和诗成兴益豪。〔合前〕</p><p>【前腔】〔众〕撒梨花遍地潇潇。飞柳絮漫空袅袅。正金樽酬酢。玉壶倾倒。那管寒侵铜柱。冻合龙岗。路拥蓝关杳。冰澌掩盖静压波涛。瑞足江南起颂谣。<br> 〔合前〕</p><p>【前腔】〔旦贴〕想山阴不闭衡茅。恐乘兴扁舟来到。苦渔父收纶樵夫迷道。谩有白鹇失素。皓鹤夺鲜。绿减兰芽小。〔内作乐介〕伶工呵手也奏箫韶。上下腾欢贺圣朝。<br> 众公卿谢恩。〔众拜介〕万岁。〔合前旦贴〕众公卿散班。〔众应末小外净下丑小生立介旦〕荀侍中有何事欲言。就此宣奏。〔丑跪介〕侍中臣荀勖。为皇太子婚姻事。稽首顿首上言。〔旦〕皇太子妃。他日母仪天下。其责非轻。今有谁家女子。可以应选。〔丑〕司空贾充次女。实堪此选也。</p><p>【节节高】堪夸懿德饶。迈当朝。幽闲贞静多才貌。闺中宝。女内翘。坤仪道。涂娥妊姒应相肖。更闲母氏庭帏敎。这女子呵。不惟才德兼备。抑且年貌相当。论他祖先。世系门楣总是高。靑宫正喜三星照。<br> 〔旦〕上位爷有旨。依卿所奏。卽行礼部择日成婚。〔丑扣头〕万岁。〔起介贴〕羊常侍有何事欲言就此宣奏。〔小生跪介〕常侍臣羊祜。为司空贾充出鎭事。稽首顿首上言。〔贴〕氐羌之变。因边防不得其人。今使重臣出鎭。将以威服远夷又有何说。〔小生〕贾充朝廷重臣。关中蛮夷近地。况目今连日大雪。</p><p>【前腔】阴凝二尺高。路迢遥。征轮匍匐应难到。且贾充呵。年衰老。筋力消。精神耗。伏望皇上优怜勋戚加容保。速颁纶綍传宣召。氐羌小虏。只须别遣一将。可以服之。割鸡何必用牛刀。栋梁仍使归廊庙。<br> 〔贴〕上位爷有旨。依卿所奏。着贾司空暂札近处。另遣将官一员往彼。交代回朝。〔小生扣头〕万岁。〔起介〕</p><p>【尾声】〔合〕如流纳谏皇恩浩。共山呼声彻层霄。惟愿取转日回天在这遭。<br> 各罄嘉谟献帝尧。六龙扶日仰靑霄。<br> 三呼三祝情无已。稽首君恩雨露遥。</p><h2 id="第二十一出-引示池楼" tabindex="-1"><a class="header-anchor" href="#第二十一出-引示池楼" aria-hidden="true">#</a> 第二十一出　引示池楼</h2><p>【三台令】〔贴上〕佳人才子堪嗟。牵惹心如乱麻。两下镜中花。眼儿裏空自巴巴。春光九十恐无多。可惜良宵几浪过。怪杀风流攀桂客。眞成薄幸误嫦娥。<br> 昨夜小姐赴约。谁想韩官人醉卧。不成欢会。回到绣房。甚是懊恼。和衣睡了。今早起来。看他轻匀粉脸。乱挽云鬟。忧戚戚蹙损了淡淡春山。泪汪汪朦胧着盈盈秋水。手儿内停针弄线。绣不出旧恨新愁。口儿内惜玉怜香。发许多长吁短叹。好生不自在。我小姐呵。</p><p>【香罗带】幽牕旧恨赊。新愁又加。悠悠此情难厮舍。你爱韩生。被他两次误了。要将良玉倚蒹葭也。明月上。被云遮。可怜朗然消永夜。空度韶华也。鬓亸钗横寳髻斜。<br> 前晚小姐等他。他至半路而返。昨夜小姐就他。他又沈醉而卧。</p><p>【前腔】难成连理花。浑如撒沙。佳期岂知为话靶。多情枉自苦嗟呀也。肌减玉。脸消霞。泪眼偷淹珠点堕。小姐须索耐些性儿。今日不成。还有明日。明日不成。还有后日。好事多磨也。莫悔当初一念差。<br> 小姐。只因韩官人悞约。口中十分恨他。心内十分想他。我如今瞒着小姐。再来掾房。通个消息。成就他两边好事。又恐韩官人看得容易了。我且住在掾房门外。托以别事。站着待他出来。做些假意儿。再作区处。</p><p>【谒金门后】〔生上〕万转千回萦挂。怎得此情干罢。整顿寒牕空守寡。春愁难尽写。<br> 飘飘浪迹与萍踪。误入蓬莱第几峯。凡骨未仙尘俗在。罡风吹落醉乡中。〔叹介〕小生客馆孤身。蒙小姐见爱。欲图一会。前晚我进去。被人撞破了。昨夜他出来。我又醉卧了。两次负约。甚难为情。未知此后再能相遇否。独坐无聊。且出掾房门外闲步一番。多少是好。〔出见介〕春英。你又来了。〔贴〕我自有别干。不干你事。〔生〕夜来小姐到此。只因朋友强逼多飮。醉卧花台。有失迎接。得罪太甚。烦与小姐说声。〔贴〕小姐何尝出来。你问他怎么。〔生〕苦也。小生一介寒儒。小姐千金贵质。多承不弃。方图相叙。不料两次不偶。虽则有罪。实非本心。设有所欺。惟天可表。〔贴〕好扯淡。有谁念你。你说那话儿。我有别干要去。管不得你这闲帐。〔生扯介〕春英。这桩事是你说起。传消递息乃我心上人。如何不说心话。方才问你。你推不管。甚么缘故。〔贴〕我将小姐心事。两遭儿托你。你都误了。看你是无情之人。怎做得偷情之事。〔生〕天那。心事不明。气杀我也。我为小姐担惊成病。昨因有约。心上快活。多飮几杯。不觉醉卧。负了小姐美情。自知惶恐。央你转达。亮我情罪。你若见外。小姐岂知此故。只道我辜恩负义。那有再会之日。我亦不能苟存。多多上覆小姐。数日之后。索我于枯鱼之肆。春英。从此一别。你也不得再见我了。〔贴笑介〕官人昨日何等性慢。就飮醉了。今日何等性急。就寻死哩。方纔我试你一试。见得眞心。与小姐相同。正是一对情人。〔生〕好苦。我夜来醉卧。似死人一般。不知影响。你可把小姐来时的情。去时的意。仔细说一遍。〔贴〕昨夜裏呵。</p><p>【月云高】闲庭幽雅。花月俱潇洒。我小姐呵。为赴行云约。久竚阳台下。谁料沈湎襄王凄凉可怜夜。〔生〕你那时怎么不唤醒了我。〔贴〕梦适黄粱熟。糊突如聋哑。花影频移月渐斜。恍惚心惊打草蛇。<br> 官人。你吃的酒儿好不少。我唤又唤你不醒。扶又扶你不起。小姐舍不下。自家坐在你身边守候。鸡鸣方去。</p><p>【前腔】〔生〕多情小姐。直恁至诚也。小生一时醉了。败却风流兴。薄幸眞堪咤。春英。我愿负荆请罪。??取皮肤玉手纤纤打。软款温存处。一刻千金同价。誓海盟山趣倍加。喜地欢天岂有涯。<br> 〔贴〕官人。你便说得恁般好。只是小姐恨得紧。怎肯再相见。你请把这念头息了罢。〔生〕久慕小姐芳容。未曾识面。倘小姐恨我负约。不肯相见。没奈何。你可做个方便。待小姐在空闲所在游耍。你设个法儿。报我一声。指引去刮目一番。死而无怨。〔贴笑介〕这个通得。后花园中荷池裏边。有栖霞楼。小姐时常登览。我明日设法教他上去。你便往池外边隔水一看何如。〔生〕甚好。只是我不认得此处。〔贴〕这不难。如今先引你进去认了。就随我走。〔走介〕</p><p>【一盆花】过了高堂深厦。尽轩牕疎豁。栋宇奢华。曲砌回廊路横斜。荷池滉漾垂杨下。〔指介〕池那边是栖霞楼。你只在此站着看他。他若有顾盼之情。你便近前相见。尽些礼数。加些意思。来打动他。或者皇天可怜。祖宗阴佑。使小姐回心转意。未可知也。〔生笑介〕甚好甚好。〔合〕相逢可嘉。相看画花。各吐心苗愁种。庶免嗟呀。<br> 【前腔】〔生〕历遍幽亭虚榭。羡竹声箫瑟。波影光华。累石层峦巧栖霞。危楼遥瞰荼■〈艹縻〉架。<br> 〔合前生〕明日候你。〔贴〕午后准到。</p><p>痴心妇人负心汉。这等相思空好看。<br> 此去全凭撮合功。免敎旅馆愁魂断。</p><h2 id="第二十二出-池塘晤语" tabindex="-1"><a class="header-anchor" href="#第二十二出-池塘晤语" aria-hidden="true">#</a> 第二十二出　池塘晤语</h2><p>【虞美人】〔旦上〕春愁赢得身憔悴。闲把栏杆倚。〔贴上〕兰香烧断冷金猊。〔合〕好梦难成。轻敛双蛾翠。<br> 〔沈醉东风〕〔旦〕花正开。月含半规。月初圆。花又蓓蕾。〔贴〕月无三五圆。花欠十分媚。想人间好事难齐。〔合〕及至花开月又亏。全不与东君作美。〔旦〕春英。我与韩生有约。他来会我。被人撞破了。我去会他。他又醉卧了。正是花月不能兼美也。〔叹介〕两次不偶。虽是不轮机巧。我看韩生无情于我。我这念头只索罢了。〔贴〕小姐。不要错怪了他。他不是那等人。〔旦〕你怎见得。〔贴〕春英昨日见他。把小姐的意责他他说因小姐有约。心中快活。多飮几杯。不觉醉了。被我抢白一场。他深自惶恐。〔旦〕他是个读书人。不抢白他也罢。〔贴笑介〕小姐休要护短。他两次误约。若不抢白。怎出得这口气。请问小姐。还要相见他么。〔旦〕我的意儿。瞒不得你。欲不见他。此心抛舍不下。欲待见他。又恐看得容易了。如何是好。〔贴〕他要求见小姐。负荆请罪。被我设法。教他在荷池外边等着。小姐只做不知。去栖霞楼上闲耍。容他一见如何。〔旦〕此意最好。但恐他不认得那里。〔贴〕不消小姐费心。昨晚我已指引他去认了。〔旦〕好知趣丫头。〔贴笑介〕若不是丫头知趣。怎生方便得你。小姐就请去罢。〔旦行介〕春英。你看园中好景致。</p><p>【金井水红花】繁绿攒新蕋。姸红缀旧枝。紫燕与黄鹂。各交飞。呼声相应。好一似芳年佳偶。两两共欢娱。最苦是相思也啰。孤帏惟有形影相依。懒上妆楼。无心针黹。〔合〕悠悠方寸。春蚕吐丝。良缘未就。空啼子规。落花可惜随流水。<br> 〔贴〕迤■〈辶里〉行来。已到荷池边了。请小姐登楼。〔旦〕楼梯难上。春英。你可扶我一扶。〔贴扶登介〕小姐。你看四远好景致。</p><p>【前腔】柳映烟光润。花摇日色迟。曲沼暖风吹。水涟漪。登楼凝望。满眼是妖红冶绿。高下锦千机。虚度艳阳时也啰。幽情惟有燕莺得知。托恨舒愁。花间叶底。〔合前〕</p><p>【鹧鸪引】〔生上〕芳草池边径路欹。朱楼峨耸压云低。风流有个人垂盼。纵使眞僊亦自迷。<br> 可喜小姐已先在栖霞楼上了。春英眞是我心上人也。约我到此。果不失信。今日饱看一回。遂我素想。不免整肃衣冠。安排礼貌。〔整衣冠介〕上前参见则个。〔揖介〕小生韩寿拜揖。〔旦答介〕春英。你可回他话。我害羞。怎么相见。〔贴推旦介〕此间对面有趣。强似靑琐中窥他。如今正好叙些心话。〔招生介〕官人。小姐甚怪你。可卽跪下请罪。〔生跪介〕小生有罪。惟小姐恕之。〔旦〕春英。你可请他起身讲话。〔贴〕小姐有命发放。起来站着。〔生应起介〕小姐听小生相吿。</p><p>【本序】鲰生覉旅。为多情可爱。平空惹起相思。废寝忘餐。甫能彀觅得蝶信蜂期。奇异。水溢蓝桥。火腾祅庙。可怜良夜难成美。〔合〕从此后仍谐莩谊。同效于飞。<br> 【前腔】〔旦〕深耻。轻身自许。端为恁蕙质兰情。风流标致。尽吐芳心。便欲得共缔山盟海誓。谁拟。阆苑幽葩。瑶台灵种。被人觑做傍墙枝。〔合前〕</p><p>【前腔】〔生〕羞死。只因分浅缘轻不轮机。偶伤春空有断肠诗。凝望处咫尺犹隔天涯。还虑。鬓似愁潘。腰如病沈。料应将属枯鱼肆。〔合前〕</p><p>【前腔】〔贴〕堪比。爱笃秦姬。情深萧史。彩鸾终跨心期。今日裏莫将旣往重提。看取。万种相思。一天好事。都敎发付月明时。〔合前〕</p><p>【古轮台】解双眉转愁为喜。订芳期欢声和气。忻忻语。相看屈指。趁月影花阴。消却从前风趣。正楚岫行云。武陵流水。恩情眞是两无亏。莫敎容易。料赤绳系足何疑。花同并蒂。鸳同交颈。树同连理。琴瑟与埙箎。音和美。天长地久相终始。<br> 【尾声】〔旦〕些时款曲情无已。〔生〕此会眞为旷世奇。〔合〕惟愿早绾同心莫少迟。<br> 〔生〕小姐旣恕小生情罪。请期何日相会。〔贴〕明日我自出来回话。不可又醉了。〔生别介〕</p><p>今日楼前面缔盟。慰卿靑琐一窥情。<br> 相逢宿注婚姻牍。何必拘拘射雀屛。</p><h2 id="第二十三出-奉诏班师" tabindex="-1"><a class="header-anchor" href="#第二十三出-奉诏班师" aria-hidden="true">#</a> 第二十三出　奉诏班师</h2><p>【鹊桥仙】〔左右引导外上〕总制兵机。弘敷庙策。尽瘁抚绥蛮貊。干城万里奋威权。师中宠命蒙三锡。<br> 手握麟符寄独专。宣扬圣谕务安边。栉风沐雨方图进。忽荷皇恩又转鞭。下官奉勑出鎭关中。连遇大雪。不能前进。驻军数日。今得雪消。正欲起程。忽蒙朝廷特旨。宣召还京。想是荀侍中夕阳亭之议已行矣。又得羊常侍相与赞襄。故此朝廷信从。可喜可喜。昨日接了朝命。就班师回程。叫左右的。此去京城。还有多少路。〔左右介〕禀老爷知道。离京尙有一程之地。〔外〕旣已将近。趱前去罢。〔行介〕</p><p>【忆多娇】偃戈戟。还故国。旌旗掩映摇天日。壮气威声助忠赤。〔合〕苦兹行役。苦兹行役。要保皇图盘石。<br> 【前腔】〔众〕雪久积。今乍液。盘桓道路归心急。且得消停萍梗迹。<br> 〔合前左右介〕已进京城。此是老爷府门首了。〔外介左右介老旦旦贴同上〕</p><p>【杏花天】〔老旦〕灯花昨夜传消息。〔旦〕喜得椿庭完旧璧。〔贴〕一天和气融瑞色。不觉离愁顿释。<br> 〔见介〕〔蝶恋花〕〔外〕春事阑珊芳草歇。客裏风光。又过淸明节。〔老旦〕庭院深沈人忆别。落红处处闻啼鴂。〔旦贴〕咫尺江山分楚越。目断魂销。应是音尘绝。〔合〕今日相逢深感切。云开得见重圆月。〔老旦〕相公出鎭关中。乃远方重任。何故就回了。〔外〕夫人你尙不知哩。我去不多路。遂遇大雪。不能前进。正忧闷间。蒙朝廷特旨召回。〔老旦〕有何缘故。〔外〕苟侍中奏议。我第二女孩儿为皇太子妃。且又得羊常侍奏言。雪深三尺。难以进军。俱奉圣旨准听。特赐召还。得与你母女相见。不然。一到关中。身亲军务。况多奸人在朝排挤。那有回家之日。〔旦〕爹爹高年贵体。岂能当此风寒。受此跋涉。母亲与孩儿日夜放心不下。今得召回。骨肉忻幸。〔外〕孩儿。我与你母亲白头偕老。富贵双全。一荷圣上洪恩。二赖祖先余庇。你二姐得成皇太子姻事。遂我心愿了。〔老旦〕此事若成。实门楣之幸。</p><p>【四边静】〔外〕彤庭纳礼诚丕赫。宜家庆朱芾。震位灿三星。靑宫鼓琴瑟。〔合〕熊罴叶吉。神人喜溢。瓜葛结椒房。门楣幸何极。<br> 【前腔】〔老旦〕黄扉毓秀夸弱息。芳龄备坤德。申戒在衿鞶。光辉满袆翟。〔合前〕</p><p>【马福郞】〔旦〕两姊乘龙为贵戚。〔向贴低声〕自慨当笄岁。兼妙质。玉镜台缘未谐得。〔合〕秦晋尙须择。相辉映冰玉佳匹。<br> 【前腔】〔贴〕婚媾由天难预测。自有鸾凤侣。堪比翼。靑鸟传音应在卽。〔合前〕</p><p>华堂喜见雀屛开。莫把姻缘作浪猜。<br> 万事不由人计较。一生都是命安排。</p><h2 id="第二十四出-谋踰东墙" tabindex="-1"><a class="header-anchor" href="#第二十四出-谋踰东墙" aria-hidden="true">#</a> 第二十四出　谋踰东墙</h2><p>【画堂春】〔生上〕庭轩寂寞映斜曛。海棠花落纷纷。东风刬地客魂惊。寒怯围屛。闻道淸明节近。愁来倍觉伤神。莫敎绿鬓渐生银。世事春云。<br> 〔踏莎行〕雾湿楼台。月迷津渡。桃源望断无寻处。可堪孤馆闭春寒。杜鹃声裏斜阳暮。情引眉梢。音传尺素。砌成此恨无重数。凭阑徙倚盼佳期。梦魂不到花间路。小生久慕小姐花容。不得一见。前日多亏春英指引。在栖霞楼边。隔池相会。各道衷曲。彼此不能禁持。恨无缩地升天之术。若非荷池隔断。准准得成事矣。我想小姐这般人物。眞是天上有世间稀。说不尽他许多好处。</p><p>【皂莺花】想象记难眞。玉精神带半醺。芙蓉艳冶同标韵。转秋波流盼浑无定。笑生春。语飞琼。最可爱翠鬟低。蝉影轻。最可爱黛眉匀。远岫横。况有兰情蕙性。幽闲可钦。千娇百媚。娉婷可矜。名姝绝代谁能并。<br> 小姐未见你之前。不胜想慕。旣见你之后。岂得从容。</p><p>【前腔】入眼便熏心。这风骚不自禁。佳人才子殊相称。怎能彀鸳枕同盟证。几长颦。欲销魂。最苦是对花阴。剔短檠。最苦是听风声。拥冷衾。小姐在绣合。小生在掾房。两下裏呵。各天咫尺。侯门海深。同情千里。巫峰几层。黄昏淸昼无非病。<br> 栖霞楼边会后。将图新约。不料司空昨日已回。此事又成间阻。眼见凤约鸾期。裂如瓦解。花情柳思。涣若冰消。如何是好。连日司空在堂。人迹匆忙。不曾相见春英。未有消息。今日司空入朝。处置皇太子姻事。因此庭闲人静。或者春英出来。商量一个计策。寻觅一条门路。与小姐相会。未可知也。</p><p>【天下乐】〔贴上〕蝶使蜂媒寄好音。屡经风雨阻花阴。<br> 〔见介〕连日因老爷在堂。有碍出入。不曾亲近官人。莫罪莫罪。〔生〕春英。我两次误小姐之约。自知多罪。前日亏你指引相见。各道衷曲。彼此畅然。但恨不能与他欢会。奈何奈何。〔贴〕小姐久有此心。自栖霞楼会后。愈觉眠思梦想。恰如中酒的一般。官人。你的尊容甚是淸减了。</p><p>【香柳娘】〔生〕为多情可人。为多情可人。满腔春恨。幽居形影伤孤另。〔贴〕机会不偶。只索忍耐。〔生〕苦疎牕月冷。苦疎牕月冷。梦断楚山深。云期何日订。〔贴〕老爷旣回。急难相会。〔生〕望伊家曲成。伊望家曲成。撮合奇能。周旋欢庆。<br> 〔贴〕官人。不是春英不用心。</p><p>【前腔】想裴航遇屯。想裴航遇屯。云英引领。奈蓝桥水溢波涛浸。〔生〕你可另寻一个便路进去方好。〔贴〕有回廊可循。有回廊可循。萱室并椿庭。经过必知警。〔生〕若是这等。事难成了。〔贴〕这姻缘炭冰。这姻缘炭冰。除非再生。方能交颈。<br> 〔生〕春英不要这等说。我与小姐宿世有缘。今生相遇。佳人才子。自古难得双美。你岂可坐观成败。不用些心力。不惟负了小姐情怀。必然断送我的性命。〔跪介〕没奈何。我的知心小娘。为我方便。〔贴跪扶介〕官人何劳如此。折杀奴家也。罢罢。我有一个门路。只怕你做不得。〔生笑介〕只除老爷夫人卧所经过。此外若有门路。上天也去。入地也去。怕他怎么。〔贴〕官人旣有此胆力。何故前晚进去。卽惊倒了。〔生〕这是初遭做事。被人撞破。不免受惊。如今兴高胆壮。凭你到那里去。〔贴〕后堂东边。僻静之处。有一带粉墙。亦不甚高。若能跳过此墙。径到小姐绣房。不必经由老爷夫人卧所。〔生〕有此便处。何不早说。你可指引一看何如。〔贴〕官人要看。就随我走。〔走介〕转湾抹角。此间就是。〔指介〕这墙若过得。小姐就得见面了。〔同看墙介生〕春英。这墙呵。</p><p>【前腔】望岧峣起惊。望岧峣起惊。约高几仞。如何插翅能飞进。〔贴笑介〕官人。你这些儿战兢。这些儿战兢。怎去跳龙门。子阳蛙在井。〔生指介〕好了。墙边有这树。喜乔柯偃形喜乔柯偃形。跻攀可凭。如梯层引。<br> 〔贴〕你看墙内边。</p><p>【前腔】太湖石易登。太湖石易登。外通内应。自高临下犹平径。〔生〕这计策倘行。这计策倘行。月殿虽高迥。嫦娥得相近。〔贴〕莫轻率逞能。莫轻率逞能。还须力挣。牢牷一念坚双胫。<br> 〔生〕临期须用竹竿竖起为号。但要约定几时。〔贴〕就是明晚罢。</p><p>【前腔】〔生〕订来宵缔盟。订来宵缔盟。更阑人静。东墙月上移花影。〔贴〕整合欢凤衾。整合欢凤衾。海誓两心倾。情缘谅相尽。〔合〕这风流匪轻。这风流匪轻。着意温存。天长地永。<br> 〔贴〕官人。此会不是当耍。再莫误约。〔生〕春英若不相信。我有汗巾一幅。题诗为聘何如。〔贴〕绝妙绝妙。〔生〕客囊乏物。非玉镜台之比。〔贴〕秀才人情纸半张。如今有汗巾题诗。胜于温生多矣。何乃太谦。〔生写介〕鲛绡莹白出龙宫。寄赠佳人翠袖笼。留待来宵明月下。海棠枝上拭新红。〔笑介〕春英。将此送与小姐作为表记。〔贴收介〕普天下结亲的没有这様淸士人情。〔生〕休取笑。</p><p>未跳龙门先跳墙。鲛绡题句聘红妆。<br> 冰人莫讶轻财礼。秀才人情纸半张。</p><h2 id="第二十五出-佳会赠香" tabindex="-1"><a class="header-anchor" href="#第二十五出-佳会赠香" aria-hidden="true">#</a> 第二十五出　佳会赠香</h2><p>【意难忘】〔旦上〕人静更阑。正蟾光皎皎。花影珊珊。怀香愁满眼。羞怯若为颜。〔贴上〕今拟得践初言。云雨近巫山。〔合〕只恐是花深柳暗。佳会间关。<br> 〔怨王孙〕〔旦〕梦断漏悄。愁浓酒恼。宝枕寒生。翠屛尘遶。〔贴〕门外谁扫残红。晓来风。〔旦〕玉箫声杳。人何处。春又去。忍把佳期负。〔贴〕此情此恨。此际拟托行云。问东君。〔旦〕春英。你说韩生今夜赴约。此时不到。又是话靶了。〔贴〕汗巾诗句。特为聘证。他是风流学士。岂肯忘情。小姐耐心少待。卽刻就来也。〔旦〕待之已久。好不自在。且闲步一回。〔步介〕</p><p>【五更转】轻移步雕栏畔。〔内鼓角介〕听楼头鼓角严。漏声滴沥莲筹换。韩生。你旣许呵。为甚有约不来。敎人凝盼。春英。只恐他为墙高峻。不易登。多稽缓。灯残香烬音踪远。饿眼将穿。愁魂先断。<br> 说的竹竿曾竖起么。〔贴〕早已竖起了。</p><p>【前腔】有树枝无他患。任嵬峨亦可攀。〔旦〕只恐他不惯这等事。〔贴〕恁般技艺何须惯。想他是逐队游蜂。寻羣飞鴈。乘月色。趁风光。无拘绊。少待松梢移影中庭半。方降星郞。渡河厮见。<br> 〔旦〕旣是这等。你往墙边候他一候。来不来再作理会。〔贴〕小姐你坐着。我去就来。〔看介〕</p><p>【一翦梅】〔生上〕仰瞻峭壁耸云端。上固艰难。下亦艰难。我那多情小姐。知趣春英。竹竿早竖起了。树枝层蹑免盘桓。指望团圞。毕竟团圞。<br> 且喜有这树枝傍墙。墙内又有太湖石。就容易了。且把跳龙门手段试一试。不施万丈深潭计。怎得骊龙颔下珠。〔跳介〕侥幸过墙了。不知小姐绣房在那里。〔贴候介生抱贴亲嘴介〕我心肝上爱的好小姐。〔贴〕啐。好胡涂帐。人也认不眞切。要偷情。〔生笑介〕元来是春英。我跳墙吃力。眼就花了。虽不是小姐正身。且把你次身来释了兴。小姐何不出来接我。〔贴〕小姐醉倒任花台上。事难成了。且请出去。〔生〕休取笑。快些进去。〔贴报旦介〕小姐。新郞到了。〔旦扯贴介〕春英。你住在此伴我。〔贴〕平日伴得你。今夜伴不得你。这桩事不是三个做的。只好两个对手。我且回避。待你们事毕就来。〔推生进介〕结成鸾凤靑丝网。做就鸳鸯碧玉笼。〔下生见旦介〕〔忆秦娥〕春寂寞。可怜辜负花间约。花间约。武陵溪水。东风作恶。〔旦〕臂销不禁黄金杓。天寒尙怯春衫薄。春衫薄。那堪搵泪。为君弹却。〔生〕小姐是金屋婵娟。俯垂靑盼。小生乃衡门薄劣。幸値奇逢。爱我之恩。至是极矣。感卿之德。何以报之。〔旦〕靑琐相窥。风流入眼。黄昏眷恋寤寐销魂。拟结鸳俦。不惜千金之重。愿坚海誓。同谐百岁之欢。〔生携旦手介〕小姐。你姿容绝代。风度过人。</p><p>【醉扶归】似琼楼玉宇神仙伴。多应是风流趣胜谪尘寰。只为靑琐留情交相感。惹得旅魂飘荡。自此无拘管。受尽了千愁万恨废眠餐。捱至此夕偿心愿。<br> 【前腔】〔旦〕一从那日偷睛见。就把这半天风韵付靑鸾。谁料得柳影花阴尘嚣远。为你做下心苗愁种。空忆韶光变。今夜相会。整备着携云握雨遍巫山。〔生〕小姐不消分付。小生自当着意。〔旦〕须仗你了却相思欠。<br> 〔生〕小姐。夜已深矣。请上床罢。玉手相携入绣帷。罄将恩爱慰心期。〔旦〕娇枝未惯风和雨。分付东君好护持。〔并下贴上〕无端春色乱芳心。今夜风流入梦深。消却相思多少恨。殷勤彼此慰知音。〔笑介〕我小姐与官人六礼未行。先赴阳台之约。两情久协。纔通锦幔之欢。〔窥介〕我小姐呵。怯怯细腰。含羞谩展。温温嫩乳。解扣轻摩。起金莲而弱态难支。度灵犀而娇声屡作。流红一谢。春染鲛绡。翠舌半含。香倾肺腑。恍如鸳侣。何啻鸾交。诚仙府之奇逢。实人间之快事也。小姐呵。</p><p>【解袍欢】在靑琐霎时流盼。把芳心直恁迷乱。我为你偷寒送暖通方便。今夜裏呵。似巫姬遇襄王云雨弥漫。只见一个锦裆松卸。一个香罗解宽。一个情生百媚。一个眉皱两湾。爱杀恁合欢被暖翻红练。顚飞凤倒舞鸾。贴胸交股乐无厌。看你两人。今宵事。宿世缘。千金一刻不容闲。<br> 【前腔】小姐。我为你传书寄简。担惊怕受尽多般。今夜裏呵。双双自出风流汗。把春英呵。牕儿外有甚相干。你两个呵。翠帏香暖。我一个呵。花砌露寒。他也不管金炉烟断。他也不管银漏点残。好笑两个。分明烈火干柴熯。春罗上红点鲜。偷睛灯下笑相看。看了你们。我好动兴。风流趣。一念间。忍酸咬得袖儿穿。<br> 〔内鸡叫介贴〕小姐快些起来。〔生旦披衣上〕</p><p>【山桃红】云情初腻。两意方酣。无奈那鸡声唤。分开交颈两鸳。不觉顚倒罗襦。不觉蓬松翠鬟。只因趁此时。尽此心。总释却伤春怨也。今夜姻缘果是难。〔合〕这风月眞稀罕。梯墙往还。但愿暮暮朝朝楚岫间。<br> 〔贴〕我看官人小姐两个呵。</p><p>【前腔】芙蓉双袅。鸂■〈氵束鸟〉同翩。可知道鏖情战。喜得欢欣美满。你们尽好受用。竟不顾春英呵。冻坏了瘦骨棱棱。熬杀了芳心恋恋。待到月已西。鸡已鸣。恐有傍人窥瞷也。泄漏春光后会难。<br> 〔合前旦与香介〕此香出于西域。一着人身。经月不散。乃朝廷特赐。家父命奴家收贮。今谐伉俪。无以寄情。敢将此为表记。香气之着身。如妾之在怀耳。〔生受介〕此香非常。此会不易。香气着我身而不散。卽小姐在我心而难忘也。情同口语。感与忻幷。〔旦〕奴家千金之躯。托于足下。不止目前之乐。当为日后之谋。〔生〕此是小生本心。不劳小姐分付。〔贴〕事已完了。言已尽了。请快些出去。夜间早些来罢。〔生〕小姐。小生别了。〔旦留介〕何忍相舍。</p><p>赴约钟情赠异香。堪怜此会不寻常。<br> 百年恩爱今宵始。赢得风流第一场。</p><h2 id="第二十六出-闻香致疑" tabindex="-1"><a class="header-anchor" href="#第二十六出-闻香致疑" aria-hidden="true">#</a> 第二十六出　闻香致疑</h2><p>【风入松】〔外上〕暖风轻透碧纱幮。正是困人天气。画梁乳燕双飞语。摇浪影湘帘纹细。可爱淸和佳致。莫负了赏花期。<br> 〔浣溪沙〕翠葆参差竹径成。新荷跳雨泪珠倾。曲阑斜转小池亭。风约帘衣归燕急。水摇扇影戏鱼惊。柳梢残日弄微晴。下官前日蒙皇上特旨宣回。议定皇太子姻事。处置第二女孩儿出合成婚。费了多少心力。不胜劳苦。虽则如此。完却一桩心事。此怀甚觉宽裕矣。但第三女孩儿未得佳配。再作区处。匆忙之际。不觉斗指南方。时当新夏。庭槐蔽日。绿润图书。陇麦连云。黄催饼饵。碁罢楸纹人正懒。炉熏沈水日初长。当此无事之时。宜作赏心之乐。院子那里。〔末上〕竚立听呼唤。奔趋奉使令。覆老爷。有何钧旨。〔外〕早间分付设酒园亭。可完备么。〔末〕完备已久。老爷可差人请客。〔外〕没有外客。你去请三个掾史进来同叙。〔末请介生净丑上〕</p><p>【翫仙灯】方値公余。忽辱主公招会。<br> 〔见介生〕光景蹉跎付掷梭。〔净丑〕初晴天气尙淸和。〔外〕雨余溪上扁舟好。何日闲来理钓蓑。列位请坐了。〔众吿坐介〕方完公务。忽荷传呼。不知有何分付。〔外〕我与列位会少离多。甚疎雅集。况我久劳乍逸。欲接淸谈。今日闲暇。请过园亭一坐。少叙阔私。〔众〕过辱隆恩。聊无寸补。得侍淸和之宴。益增感愧之怀。〔外〕院子看酒过来。〔末介外递酒介众跪答〕</p><p>【金索挂梧桐】〔外〕淸和景可怡。几阵默林雨。水溢池塘。荷叶香浮细。幽亭酬酢也共欢娱。修竹长松映玉巵。闲吟遶屋扶疎句。须信渊明趣雅宜。南熏至。新裁白苎。扇动暑潜除。〔合〕论人生最要忘机。挽不住流光逝。<br> 【前腔】〔众〕虚檐燕引雏。碧沼游鱼戏。糁径杨花。是处因风起。篆烟轻袅也吐金猊。睡怯新蝉枕屡移。绿阴满院淸如水。墙外葵榴逞艳枝。休辞醉。闲愁万斛。管取尽消除。<br> 〔合前外〕坐间觉有异香。甚是可爱。你三人身边谁带得这香。〔众〕俱不曾带香。</p><p>【锁南枝】〔外〕香芬馥。雅且奇。是谁佩囊藏在衣。〔众〕绝似沈檀之美。〔外〕幽远胜沈檀。〔众〕又如兰蕙之佳。〔外〕淸嘉过兰蕙。〔众〕敢是檐外香风。〔外〕非檐外。〔众〕那里香来。〔外〕在座隅。比龙涎。有余趣。<br> 〔生指介〕相公你看那。</p><p>【前腔】花屛障。锦绣机。乘风缥缈多芳气。〔外〕不是花香。〔生〕我知道了。定是御炉烟。朝回惹衣袂。〔外〕天道初热。朝衣都已卸了。〔生〕或是金猊内。爇麝脐。〔外〕炉中那有此香。〔生〕或是鼎俎中。珍羞味。<br> 〔外〕席上那有此味。〔净丑嗅生衣介〕知道了。</p><p>【锦衣香】我三人虽同辈。羡韩生独出类。素尙修洁衣冠。乡人难浼。〔外〕德眞果是好洁净。〔净丑〕近多香气渍襟裾。芳馨透彻甚异平时。神仙队裏似追陪。令人可意。暂时相聚。却疑身在万花丛裏。〔外作疑介〕</p><p>【浆水令】这奇香温醇可贵。想从来亦非容易。灵根瑞种世间稀。上方禁苑恐不多储。〔背介〕关心事堪疑虑。吾家曾受皇恩赐。〔合〕兹良会。兹良会。逢场作戏。忘年分。忘年分。乐雍熙。<br> 晚上危亭亦快哉。淸风如水辟尘埃。<br> 一杯到手先成醉。万事无心触处来。<br> 〔外吊场〕入门休问荣枯事。观着容颜便得知。自家这几日见得第三女孩儿容颜改变。举止异常。正在狐疑之际。方纔韩寿衣间温香袭人。我想这香是西域所贡。一着人身。香气经月不散。皇上独赐于我。付托女孩儿密藏靑琐中。他那里得来。我一向有事在外。莫非与他做下事了。因此方纔飮酒。事上心来。不觉易醉。可恼可恼。〔叹介〕将信将疑。不能明白。且待晚间。径到绣房中。与女孩儿取讨此香。看他在否。便知端的。</p><p>疑事最关心。弓蛇杯影参。<br> 幽踪不易觅。呑却线和针。</p><h2 id="第二十七出-索香看墙" tabindex="-1"><a class="header-anchor" href="#第二十七出-索香看墙" aria-hidden="true">#</a> 第二十七出　索香看墙</h2><p>【破阵子】〔旦上〕绿荫扶疎夜。西牕新月娟娟。心疑近事身如梦。目盼佳期日似年。〔贴合〕凝思只黯然。<br> 〔洞仙歌〕〔旦〕冰肌玉骨。自淸凉无汗。水殿风来暗香满。〔贴〕绣帘开。一点明月窥人。人未寝。欹枕钗横鬓乱。〔旦〕春英。我自会韩生之后。心神甚快。朝隐而出。暮隐而入。形迹不露。料无知者。如此往来。目下虽好。但不知去后若何。〔贴〕韩官人元是贵族。今为老爷通家。才貌兼全。未曾定婚。小姐乃是夫人爱女。未曾纳聘。通一媒妁。谐老百年。亦不难之事。何必愁他。当此夜凉无寐。自须消遣为妙。</p><p>【解三酲】〔旦〕芰荷池雨声轻溅。似琼珠滴碎还圆。栏杆十二闲凭遍。好淸夜。未成眠。玉钩垂下帘高卷。耿耿明河已在天。〔合〕人不见。萧墙千里。彼此心悬。<br> 【前腔】〔贴〕觑流萤飞来庭院。举齐纨笑扑纤纤。临风对月聊消遣。堪解愠。理熏弦。云形屡耸千峯巧。花气浑飘百和烟。〔合前〕</p><p>【一疋布】〔外上〕心生虑。苦忧煎。根寻事始缘。黄昏独到绮牕前。狐疑应立涣。<br> 〔见介旦〕爹爹为何黄昏来此。〔外〕我非为别事。前日朝廷所赐异香。如今要用。特来取。可把与我。〔旦〕这香恐是爹爹取去用了。〔外〕胡说。我一向在外。那有闲情用此。我托你收藏。却把与谁了。〔旦〕孩儿居深闺之中。无亲戚之会。把香与谁。〔外〕旣不与谁。香在那里了。〔怒介〕</p><p>【剔银灯】论女职当承父言。这些物无心收管。不惟负却君恩眷。视天亲殊为轻浅。〔合〕要将就裏究研。这意儿敎人怎安。〔旦跪哭介〕</p><p>【前腔】望椿庭衰龄欢忭。何须得怒形颜面。异香虽好。不过外物耳。父子乃天性之亲。可怜平地风波变天那好苦。霎时间胆惊心战。〔合前〕</p><p>【前腔】〔外〕恁端居重门深院。把珍奇恣行暴殄。〔旦〕暴殄天物。古人深戒。孩儿岂不知道。〔外〕反张利口支吾辨。自轻狂辄同污贱。<br> 〔合前外〕想是春英这小贱人偷去此香。〔贴跪介〕天那。春英做使女呵。</p><p>【前腔】侍房帏力勤针线。守闺箴敢容偷捵。此香或是老爷取用。一时忘了。或是小姐收贮。一时失了。仓皇急遽寻不见。老爷今晚追寻。小姐与我一时无措。〔哭介〕徒多愁泪流如霰。<br> 〔合前旦〕此香是淸玩之物。旣不能充饥。又不能御寒。孩儿要他没用。况独处闺房。并无亲戚往来。不敢私假。那知着落。〔哭介〕今晚爹爹为此微物。发此大怒。恐伤天和。晚年衰质。岂宜如此。请自三思。勿生多虑。〔外恼介〕■〈口秃〉。没了我香。又多饶舌。气死我也。你且进去。少不得有个着实。再作区处。〔贴〕事到头来没奈何。〔旦〕枉将疑虑责差讹。〔外〕酒逢知己千锺少。〔合〕话不投机半句多。〔旦贴下外转行介〕此香乃西域所贡。皇上甚爱重之。惟下官与大司马陈骞。得蒙所赐。其余虽亲王贵戚。皆不得预。皇上殊恩。不敢轻用。托他收藏。谁料他与韩寿通情。竟失此香。况他近来形容改变。不言可知。虽然如此。我府中门阁严峻。内外隔绝。怎能进得。将信将疑。不能明白。如何是好。〔起介〕我有计了。此事只好潜察。不宜扬言。且去暂卧。徉称有贼。着人四下里遍看墙垣门户。倘有往来所在。必存痕迹。这事就可知了。〔睡介内打更介外惊起介〕有贼有贼。院子那里。〔末上〕夜中高叫声如撼。梦裏惊闻走似飞。老爷见贼走在那边。〔外〕不知走那边去了。快着多人搜寻。〔末叫介〕各廊巡夜的都来。〔净丑执火把上〕貔貅驱小兔。鹰隼逐孤禽。〔外〕将火照明。各处去寻看。〔末引净丑看介〕</p><p>【滴溜子】携灯照。携灯照。光明如电。穿窬的。穿窬的。潜身怎掩。四周巡逻将遍。〔外〕仔细用心搜看。〔众〕各处都寻遍了。没有些须踪影。惟东北墙角上边呵。似狐狸足迹痕。不生草藓。那贼听得喊声。或者踰越逋逃。料在此间。<br> 〔外看介〕正是了。这墙头光光滑滑的。</p><p>【前腔】东北上。东北上。墙头痕显。今夜裏。今夜裏。狐疑可验。此心不胜兢战。自知欠谨防。致有此变。你们众人自今以后。各要勤劬。不宜怠缓。<br> 贼旣逃了。你们都去睡罢。〔众〕捉贼不如辟贼。疑心须要小心。〔下外〕事已明矣。情已眞矣。又何疑焉。家门不幸。有这丑事。〔恼介〕可恼可恼。</p><p>【归朝欢】寃家的。寃家的。德性丧天。全不顾闺门行检。桑楡景。桑楡景。衰白可怜。这丑声羞污了晋元勋冠冕。<br> 【余文】寃家。岂不愆期有待求佳选。无端白璧轻污玷。只恐路上行人作话传。<br> 靑琐无端失异香。东墙狐迹见乖张。<br> 大风吹倒梧桐树。定有傍人说短长。</p><h2 id="第二十八出-鞫询香情" tabindex="-1"><a class="header-anchor" href="#第二十八出-鞫询香情" aria-hidden="true">#</a> 第二十八出　鞫询香情</h2><p>【菊花引】〔老旦上〕光景迫桑楡。犹有闲愁苦。大事已胡涂。羞杀门楣差误。<br> 男正位乎外。女正位乎内。家人利女贞。内外斯无愧。我第三女儿素多才思。颇重风情。不料相公出鎭。付托韩寿府中安歇。我因病卧。失于堤防。彼此潜通。做成丑事。帷簿不修。我之罪也。相公见女孩儿形容改变。韩寿又有异香。遂生疑虑。昨晚自去取讨此香。已没有了。相公大恼。形于声色。倘外人闻知。坏我宫中两女体面。殊不雅观。且待相公出来。将些言语委曲解劝一番。多少是好。</p><p>【望远行】〔外上〕元勋簪组。谁料得家声如许。隐忍藏污。满腔子憧憧难数。<br> 〔见介〕夫人。养子不教父之过。人皆知之。那养女不教。不知是谁之过。〔老旦〕相公。无稽之言勿听。弗询之谋勿庸。自古道眼见未为眞。况未见者乎。〔外〕你说得好。这暧昧之事。容得你见。想你曾见。不以为眞。而反纵他如此。〔老旦〕以无为有。空怀载鬼之疑。弄假成眞。枉用张弧之计。差之毫厘。缪以千里。倘有后悔。噬脐莫及。相公请自三思。不可造次。〔外怒介〕你还道没有这事。且问这香如何失了。韩寿从何所得。墙上痕迹。是谁往来。〔老旦〕香是炉中淸玩之物。或者女孩儿好香。日久已烧尽了。韩寿之香。别有所得。难必女儿所与。墙上痕迹。野猫黄鼠狐狸出没。年久所致。韩寿一书生之力。岂能插翅飞过此等高墙。你今日之论。皆凭虚涉空之谈。非眞知灼见之实。将我绣阁如花之女。当你雷霆不测之威。父子相残。门楣自玷。天道人伦。皆有所亏。妾为相公不取也。〔外〕溺爱者不明。你爱着女儿。兀自不肯信哩。我且把些证见与你看。〔老旦〕有何证见。便要明白。〔外〕我与你一个明白。丫头秋香冬秀春英都唤出来。〔净丑贴上〕听得高声叫。慌忙走来到。必定有跷蹊。偷香事发了。〔跪介〕有何分付。〔外〕你这些奴才。把小姐与韩寿往来情由。何日送香与他。仔细实说。饶你性命。若有一言不实。就打死了。〔净丑〕我们伏侍夫人。并不知道。〔贴〕这香甚好。天道初热。小姐怕闻秽气。每日金炉中烧用尽了。〔老旦〕我道是烧用尽了。这些小物。查问怎么。〔贴〕夫人说的正是。〔外〕唗。这奴才不许开口。先打秋香冬秀。便知眞实。〔打净丑介净丑〕老爷饶打。容我们吿禀。前日老爷出鎭之时呵。</p><p>【玉交枝】房栊深暮。侍夫人挑灯将卧。忽闻得牕外人行。我两个呵。急出去周围寻顾。〔外〕见甚么人来。〔净丑〕只见春英韩寿手相扶。称言小姐邀情晤。〔外〕那时怎不拏住了他。〔净丑〕也要拏他。想夫人病中。不宜着恼。小姐掌家。势难违逆。因此上难行阻御。因此上难行阻御。<br> 我两人止见这遭。已后事情。都问春英。便知端的。〔老旦〕那有这事。不要听他。这奴才怕打。随口胡说。相公岂可以威逼之。〔贴〕夫人说的是。老爷详察。〔外〕春英这奴才。如今赖不得了。送暖偷寒。来踪去迹。都由你起。好把始末根由。从实说明。〔贴哭介〕没有这事。便打死春英。亦无指实。〔外打介〕这奴才口硬。便打死罢。〔贴介〕好苦。熬打不过。只得说了。老爷饶打。容我吿禀。前者老爷诞日。韩寿赴宴。小姐回避进去呵。</p><p>【前腔】潜窥靑琐。见仪容风流雅素。向兰闺寤寐相思。通凤简绸缪传致。要图百岁共欢娱。先期一梦行云雨。〔外〕你怎不阻他。做这勾当。〔贴〕小姐是主。春英是下人。因此上难行阻御。因此上难行阻御。<br> 〔外〕情眞事实。气杀我也。虽则如此。便打死这些奴才。亦何益哉。〔喝介〕■〈口秃〉。且去。〔净丑〕困鱼离网罟。〔贴〕幽鸟脱樊笼。〔并下外〕夫人。如今有了证见。又何理说。〔老旦〕相公不可轻信胡言。还须自存体面。</p><p>【八声甘州】堂堂相府。把门楣自坏。丑声传播。〔外〕方纔丫头所言。你曾听么。〔老旦〕痴愚奴辈。怎当恁怒威如虎。相公。你须要三思着。流言却成投鼠误。偏惑犹然见豕讹。〔合〕可歔。全没此远大之图。<br> 【前腔】〔外〕卢胡。徒为恃怙。逞遁辞护女欺夫。把黄扉紫阁。声名丧在须臾。花残已知难再补。圭玷谁云尙可磨。<br> 〔合前老旦〕相公你且息怒。听我一言。〔外〕事到如此。又有何说。〔老旦〕此事不论有无。你一朝之忿发之甚易。女儿终身之忧。当之实难。倘他羞愤。自尽而死。外人闻知。岂不辱你宫中两女。皇太子齐王视你何如人。你亦何颜立于朝廷众公卿之上。况韩寿原系通家。是你看他才德兼全。托在府中安歇。分明引盗入室。得成此事。自家不能防微杜渐。却怨谁来。莫若卽通媒妁。速订婚姻。一则免吾女别嫁。一则消傍人私议。〔外〕这般胡说。亏你不羞。〔老旦〕我是好话。你须</p><p>【前腔】踌蹰。乘时配取。勋名阀阅彼此相符。男才女貌。正是敌体葭莩。〔外〕公侯之女。岂嫁钻穴之徒。〔老旦〕今朝莫诮钻穴徒。他日惊看运庙谟。〔合前〕</p><p>【前腔】〔外〕模糊。情辞鄙鲁。我当朝元辅。肯婿戋夫。他草茅韦布。怎入玉簇珠铺。〔怒介〕你休说那话了。门楣自缘轻玷污。伉俪何劳妄觊觎。〔合前〕</p><p>溺爱眞禽犊。胡涂岂丈夫。<br> 是非终日有。不听自然无。</p><h2 id="第二十九出-问卜决疑" tabindex="-1"><a class="header-anchor" href="#第二十九出-问卜决疑" aria-hidden="true">#</a> 第二十九出　问卜决疑</h2><p>【瑞鹤仙】〔生上〕僻性耽风月。恨行藏疏浅。霎时机泄。姻缘从此歇。恐豹尾黄旛。使身顚越。<br> 天道有盈亏。泰过还为否。人事有得失。乐极悲应起。小生与小姐相通。东墙往来。朝出暮入。携云握雨。两情甚欢。指望求通媒妁。以为偕老之计。谁料园亭宴会。司空闻我身上异香。疑是小姐所赠。卽行查究。事迹昭彰。小姐惊忧成病。安危未知。春英锁禁空房。生死难保。我孤身在此。若不逃避。恐有奇祸。〔悲介〕小姐春英受此苦楚。怎忍舍去。但事在难处之际。我亦无可奈何。只得往郑妈妈家商议。作速动身。保全性命。料得司空饶我不过。〔行介〕</p><p>【神仗儿】随机应变。随机应变。难容稽缓。倘他行筹算。怎免剥床肤患。须劲捷。效鹏抟。须劲捷。效鹏抟。<br> 〔叫介〕郑妈妈在家么。〔丑上〕</p><p>【字字双】衡门老寡昼垂帘。孤蹇。无是无非尽日闲。淸淡。忽闻门外唤声諠。来看。〔见介〕原来是我官人。仓皇失措带愁颜。何干。<br> 〔生〕郑妈妈。我的事弄得不好了。〔丑〕官人身居相府。职掌文房。有何事不好。这等慌张。〔生〕一言难尽。〔丑〕但说不妨。〔生〕我与小姐通情。贾相公知道了。查究实迹。小姐惊忧成病。春英锁禁空房。料他饶我不过。特来与你商议。意欲逃往他乡。保全性命。〔丑〕天那。怎么又有这件事出来。旣有这事。官人就难安身了。〔生〕因是这等。急欲潜避。〔丑〕虽则如此。且放从容。〔生〕势在烧眉之急。从容不得了。〔丑〕不妨。听老身一言相吿。〔生〕有何计策。〔丑〕没有计策。老身只把府中事体。度量一二。说与官人裁处。〔生〕愿闻愿闻。〔丑〕小姐是夫人所爱。老爷难为他不得。春英是小姐所爱。夫人亦能保全。老爷平素惧内的。夫人有言。并不违忤。况大小姐为齐王妃。二小姐新为皇太子妃。岂敢明白此事。自扬丑声。玷辱他们体面。你放心安坐在掾房内。相见老爷。只做不知。照旧行事。决不难为你。〔生〕你言虽是。不过宽我之忧。我自惶恐。何颜再住。如今一定要去了。〔丑〕旣是疑虑。我近邻有个张先生。善周易课。能断人一生荣枯得失。应验如神。可请他来问卜一卦。以决行止何如。〔生〕这个到好。快请过来。〔丑〕官人旣允。老身就去。〔行介〕出门三五步。咫尺是他家。张先生在家么。〔净上〕</p><p>【前腔】筠帘垂肆四方传。名远。卖术不须多要钱。心坦。与三个好喜欢缘。婉转。灵如郭璞验吾言。欣羡。<br> 〔见介〕郑妈妈有何相唤。〔丑〕我家有个乡亲。请你卜课。〔净〕如此就行。〔丑〕请进相见。〔见介净〕官人高姓。〔生〕小生姓韩。〔净〕对天祷吿来。〔生祷介净占介〕拆拆拆。拆重拆。下坎上坤。地水师卦。第二爻发动。请问占何事。〔生〕目下事在危疑。恐有害及。欲往远方避之何如。〔净〕此课大吉之兆。富贵将来。不劳远去。〔生〕何以见之。〔净〕师卦九二爻。词曰在师中吉。王三锡命。盖九二在下。为众阴所归。是有多人辅助。不至为害。况有刚中之德。上应于五而为所宠任。是有抱负。而得朝廷大用。目下当将帅之权。荷恩荣之赐。〔生〕君子问灾不问福。岂敢望此。〔净〕官人。我</p><p>【斗黑蟇】据理论功名就在眼前。〔生〕目下惊恐。能累身否。〔净〕闲事虚惊。何足忧煎。早晚要膺国寄。握兵权。似云路天衢。龙翔凤展。官人。你不但富贵。还有可喜之事。〔生〕又何以见之。〔净〕卦中第二爻发动。变而为坤。坤卦惟第二爻为阴道之纯。是女之贵者。以此论之。又当得一佳配。〔生〕狼狈之中。那有此事。〔净〕我依经直断。佳姻非诳言。玉叶金枝。玉叶金枝。光辉灿然。<br> 【前腔】〔生〕蒙明示便似拨云见天。开豁胸襟。双眉解攒。那些个图富贵。觅姻■〈女连〉。祇愿无虞。微躯保全。先生直断。果能如所言。他日成人。他日成人。感当镂镌。<br> 〔净〕就此吿别。〔丑〕劳金明早相送。〔净〕邻比之间。何须计较。据此阴阳明卜易。免他岐路苦亡羊。〔下生〕我未卜课时。去心如箭。旣卜课后。行兴似冰。吉凶未归于一定。进退实介乎两难。如何是好。〔丑〕据老身之见。能决府中事势。据卜课之说。又合官人行藏。况因祸得福。理之常也。不必多虑。且听老身相吿。</p><p>【掉角儿】劝郞君不须泪涟。寓蜗居潜踪排遣。待老身去见夫人。委曲周旋。〔生〕春英有罪。敢怕你难进去。〔丑〕到他行探机察变。那其间取一便。把音传。通彼此可知寒暖。〔合〕临危蹈险。江心漏船。惟愿得风恬浪静。早见平安。<br> 〔生〕郑妈妈。</p><p>【前腔】恁此去如涉大川。使吾心顿加兢战。恐伊家适遇屯邅。反做了油添炽炭。〔拜介〕摅虔诚吿苍天。消祸患。转臲卼卽成欢忭。〔合前〕</p><p>【尾声】心忙咫尺天涯远。但愿得干旋坤转。仍指望依旧团圆。<br> 祸伏萧墙起不虞。此行休咎在须臾。<br> 平空伸出拏云手。要把顚连用力扶。</p><h2 id="第三十出-母女伤怀" tabindex="-1"><a class="header-anchor" href="#第三十出-母女伤怀" aria-hidden="true">#</a> 第三十出　母女伤怀</h2><p>【一翦梅】〔旦扶病上〕平地风波势拍天。事也屯邅。人也顚连。此情谁肯为吾怜。迹旣昭然。心自茫然。<br> 好花遭雨打。明月被云遮。人事多更张。欢乐生悲嗟。〔叹介〕自从事露之后。爹爹大怒。幸有母亲朝夕劝解。颇得从容。每欲寻个自尽又想人身难得。抛舍韩生不下。勉强含羞。苟延性命。以俟后图。但春英锁禁空房。爹爹绝其飮食。必欲置之死地。是则可哀也。我今有病。母亲必来看觑。我做个假意儿。用些言语激动他一番。必有保全之计。我在三女之中。最为爹爹母亲所爱。母亲作主。爹爹无有不从。且待他来时。自能理会。〔卧介老旦上〕</p><p>【桃源忆故人】萧墙祸起如雷电。闪得恩情翻变。朝夕长吁短叹。只为恁门楣玷。〔旦〕羸躯憔悴魂先断。不久黄泉厮见。<br> 〔老旦坐抚旦介〕孩儿。是你累我受气。反怨谁来。〔旦〕母亲。我不怨你。只恨自家命运当绝。遭此枉事。天下无不是的父母。我爹爹偏信如此。事之有无。情之虚实。孩儿再不敢辨。人生百岁。难免一死。我比他人。虽有寿殀之分。生之与死。俱是纷纭之梦。千休万休。不如死休。待孩儿寻个自尽。免累母亲。譬如初生之时。死于襁褓之中。却不是好。</p><p>【二犯傍妆台】深寃无计吁皇天。包羞忍耻。血泪几曾干。人生自古皆有死。岂惟我死是徒然。祇愁楡景双亲迈。犹赖椒房二姊怜。〔哭介〕我的娘呵。劬劳罔极。一朝弃捐。衔恩重结再生缘。<br> 【前腔】〔老旦〕你把泪痕拭却放心宽。云消雾释。毕竟见靑天。孩儿岂不知道。恩情浃洽三冬暖。言语参差六月寒。当存喜惧怀双老。底事痴迷丧九泉。〔哭介〕孩儿。自经沟渎。有谁见怜。徒遗话靶使人传。<br> 〔丑上〕天有不测风云。人有旦夕祸福。老身别了官人。来到府中。探问小姐春英消息。闻得夫人在小姐房中。迤■〈辶里〉行来。此间正是。不免径入。〔扣头介〕夫人万福。〔老旦〕郑妈妈。你来得正好。老爷恼你女儿。锁禁空房。要饿死他。怎生是好。〔丑〕春英有罪。全仗夫人小姐遮盖。〔旦〕我亦死在旦夕。不能遮盖他了。〔净上〕有事不敢不报。无言不敢乱传。〔跪介〕管家婆禀事。〔老旦〕有甚么事。〔净〕春英锁禁空房。是老身收管。老爷分付不许飮食。夫人分付与他飮食。因此连日瞒了老爷。遵奉夫人之命。仍旧送饭。谁想今日老爷密切分付。要他气绝。若夜来不气绝。你就陪他死。老身思想起来。依了老爷之言。违了夫人之意。事在两难。特此禀知。〔旦惊介〕是谁说来。〔净〕老爷钧旨。〔旦〕■〈口秃〉。老奴才。休得胡说。春英是你收管。要还我活的。早晚有些差迟。我就打杀你。〔净〕小姐息怒。老身是下人。不过奉行上命。若得夫人作主。一力担当。使老爷不见罪。我就太平了。〔旦立介〕母亲。你救春英也不救。〔老旦〕你爹爹之命。管家婆怎敢逆他。若救了春英。管家婆就先打死。春英仍不能免。这是买一个饶一个。非徒无益。而又害之。〔旦〕我家事都是母亲作主。爹爹无不从者。方纔母亲推干。是要春英死了。春英若死。我亦何颜苟生。罢罢罢。拚得一死。遂了爹娘之意。天那。痛死我也。〔哭到介老旦扶介〕孩儿苏苏。不必性急。我卽着管家婆去放出春英。〔丑〕小姐请起。夫人旣有命。容老身同管家婆去放春英出来。〔同净下老旦扶旦坐介净丑扶贴上〕</p><p>【哭相思】禁锢幽房身偃蹇。覆盆待尽悲残喘。〔扣头介旦悲介〕</p><p>【园林好】苦高堂威如锻炼。吾与汝势难保全。〔起向贴介〕愿取南柯同梦。拚死后。愧生前。拚死后。愧生前。<br> 【前腔】〔贴〕思往事心中痛酸。何须用尤人怨天。自恨妬花风雨。轻断送。枉鲜妍。轻断送。枉鲜妍。<br> 【前腔】〔老旦〕莫非命顺其自然。这风波有时静恬。管取回天转日。修破■〈门外缺内〉。再团圆。修破■〈门外缺内〉。再团圆。<br> 【前腔】〔净丑〕事参商于情可怜。在慈亲岂容自安。莫使闺娇失所。衔重恨。负芳年。衔重恨。负芳年。<br> 【尾声】〔老旦〕深惭白璧靑蝇玷。〔旦贴〕泪到无声恨自呑。〔净丑〕只望云散天空月又娟。<br> 天亲不可以人为。得失何能辨是非。<br> 雪隐鹭鸶飞始见。柳藏鹦鹉语方知。</p><h2 id="第三十一出-假公荐举" tabindex="-1"><a class="header-anchor" href="#第三十一出-假公荐举" aria-hidden="true">#</a> 第三十一出　假公荐举</h2><p>【北点绛唇】〔末上〕月淡星疎。花凝淸露。晓啼乌。千官蹈舞。玉陛动山呼。<br> 雉尾高张拥玉皇。彤庭金榜灿明光。侍臣鹄立阶前地。欲纪尧年化日长。自家乃晋朝黄门官是也。时値早朝。但见星河光淡。鼓角声悲。白带千山。知残蟾之未落。红涵半海。见初日之将升。阊阖欲开。霓旌飘飖乎翠树。冕旒方坐。仙仗森簇于丹墀。乐列殿前。箫韶九奏。班齐陛下。簪笏千官。孔雀徐开扇影还。共睹天颜之穆穆。麒麟不动炉烟上。遥瞻香雾之霏霏。严跸物无声。治朝春有象。君臣契合。尧舜同休。礼乐光华。夏商莫及。拭目太平新气象。万方玉帛尽齐心。圣上已升宝座了。奏事官早来。</p><p>【前腔】〔小外上〕四海无虞。东南荼苦。奏天衢。当施时雨。吊伐慰焦枯。<br> 花树熹微宫漏催。炉烟缭绕殿门开。遭逢欲罄揄扬意。共覩梯航四海来。下官王浚。字士治。弘农人也。累官益州刺史。以勋封关内侯。特加授龙骧将军。今因东吴国孙皓无道。残害地方。相应征讨。为此具本。奏请行兵。〔跪介末〕该衙门官所奏事。就此披宣。〔小外〕龙骧将军臣王浚稽首顿首。冒死敢言。</p><p>【浪淘沙】孙皓据东吴。南面称孤。荒淫暴虐废君模。大旱云霓民望久。可用征诛。<br> 〔末〕孙皓不君。神人怒愤。固当伐矣。但恐天时人事。有未尽宜者。〔小外〕臣每参访吴楚异同。孙皓荒淫凶逆。荆扬贤愚。莫不嗟怨。此一可伐也。以时运论之。宜速征伐。若今不伐。天道无常。倘孙皓卒死。更立贤主。文武得人。则为强敌。此二可伐也。臣在益州。造船七年。日有朽坏。臣年已七十。死无多日。此三可伐也。三者一乖。则难图矣。臣愿陛下毋失事机。必早为之计。</p><p>【前腔】兵甲向东驱。如虎追狐。以宽易暴使民苏。莫待天时人事改。后变难图。<br> 〔末〕圣上有旨。王浚素存大志。屡展奇猷。先除巴郡。全活遗男万余。已堪战役。继守益州。预修巨舰数千。久壮军威。足征谋国之忠。允称帅师之任。兹特命尔为平东将军。假节都督益梁诸军事。前往征讨。谢恩。〔小外拜介末〕山呼。〔小外〕万岁万岁。〔末〕退班。〔小外〕玉陛光生恩命锡。金铙声振凯歌回。〔下末〕圣上有旨。急宣司空贾充到来面议。〔内应宣介〕</p><p>【临江僊】〔外上〕忽闻凤阙传宣语。料是征东之计。<br> 〔扣头介〕司空臣贾充。〔末〕圣上有旨。东吴孙皓不君。理应致讨。已命王浚为将。领兵前去矣。但王浚年力向衰。恐难独任。可推有才识一人。充参谋官以副之。卿当举其所知。〔外〕臣贾充稽首顿首上言。〔末〕何人堪充此选。〔外〕有堵阳韩寿。可以任之。</p><p>【浪淘沙】嫓美管萧徒。文武兼敷。龙韬豹略贯如珠。参赞军机多伟识。不负金符。<br> 〔末〕据卿所论。可充任使。见授何等官职。曾立何等事功。〔外〕是魏司徒韩曁之曾孙也。虽抱奇才。未经铨选。</p><p>【前腔】练达少年儒。誉溢皇都。司空作掾效勤劬。星斗胸罗聊一展。廊庙谋谟。<br> 〔末〕圣上有旨。据称韩寿素抱经世之猷。堪授参戎之任。兹特命为参谋官。卽同王浚征吴。克捷之日。不次擢用。〔外扣头介〕万岁万岁。〔末〕退班。〔外起介末〕凤阁已终纶綍语。龙阶渐远佩环声。〔下外〕谋事在人。成事在天。天随人意。岂曰偶然。我想韩寿乃文武全才。远到之器也。况是故人之孙。我甚爱重之。收在门下。以为他日依倚。谁料我不肖之女。与他通情。做成丑事。吾恐败坏家声。不敢明白。只得含糊罢了。前日夫人劝我。赘他为壻。我一时怒中。不曾依允。仔细思之。甚为有理。但我是当朝元宰。一人之下。万人之上。有谁为匹。多少公侯勋戚。求与为婚。皆不许诺。韩寿未受官职。不过一书生耳。吾家岂宜白衣之婿。因此持疑不决。适値王将军征吴。朝廷着我举用一人为副。正遂我愿也。特举他去。成得功回。必大富贵。吾乃议与为婚。倘有不利。难免失机之罪。他若死了。方绝吾女之念。</p><p>【刮鼓令】狐疑事有无。偶乘机用意图。坐视他们成败。可因时作避趋。凶吉两模糊。人生得丧皆天赋。难将好恶预踌蹰。料应不久见荣枯。<br> 弄假便成眞。姻缘系赤绳。<br> 万般皆是命。半点不由人。</p><h2 id="第三十二出-受诏参戎" tabindex="-1"><a class="header-anchor" href="#第三十二出-受诏参戎" aria-hidden="true">#</a> 第三十二出　受诏参戎</h2><p>【粉蝶儿】〔生上〕万种风流。一霎时尽成僝僽。分开交颈鸳俦。意中愁。眉底恨有谁知否。<br> 东风狼籍十分春。更有何缘见玉人。旅次孤身谁是伴。落花流水闹愁云。前日郑妈妈往贾府中打探消息回来。得知小姐春英赖有夫人护持。皆得保全。司空忿怒已息。含糊此事罢了。先凶后吉。都不出郑妈妈所料。只是我与小姐。别来许久。枕边恩爱。帐底温存。付之一梦。〔叹介〕月色空梁。不见知心到眼。风声泣树。徒悲弱质伤神。奈何奈何。</p><p>【二犯解连环】离恨上眉头。寥寥袖手。凭栏望断双眸。寸心徒悴。孤踪强留。感时溅泪。比江水不停流。景悠悠。思悠悠。苦杀海山恩义。被他行摧挫得一齐休。〔合〕遥相隔。似女牛。天潢险阻。何日再绸缪。<br> 小姐。我与你相遇之后。时刻不忘。如今呵。</p><p>【前腔】日隔似三秋。暌违旣久。那堪旅邸孤幽。暗魂飘荡。浮踪逗遛。忘餐废寝。空追忆旧缘由。小姐。你心头。我心头。黄昏淸昼。两下裏数不尽一般愁。〔合前小生捧诏上〕</p><p>【窣地锦裆】恩光赫奕动皇州。简阅贤材为国求。丹书一札授参谋。帷幄行看速运筹。<br> 圣旨已到。跪听宣读。〔生跪介小生〕皇帝诏曰。底平四方。固不免乎薄伐。决胜千里。寔有资于嘉谟。兹者司空贾充奏称堵阳韩寿。性禀英明。才优练达。克绳祖武。夙怀谋国之忠。备历时艰。已裕济川之略。特命为平东经略使。以副王浚。往征孙皓。用扬大武。速建奇功。谢恩。〔左右递冠带生换介小生〕拜。兴。〔云云生拜介小生〕山呼。〔生〕万岁万岁。〔相见介小生〕参谋大人。君言不宿于家。况军务紧急。可速起马。〔生〕旣膺国命。卽赴戎行。有劳天使。待凯旋之日。踵门扣谢。〔小生〕手捧丝纶传宠锡。耳听甲胄建丰功。〔别下〕</p><p>【前腔】〔丑上〕少年英俊试兜鍪。正是遭逢奋志秋。行看事业遍江南。尽洗今朝暗裏羞。<br> 〔见介〕老爹。且喜果不出老身所料。也应了卜课之言。〔生〕便是。我官虽有了但此行是塞翁失马。未知是祸是福。〔丑〕我见老爹做了官。不胜之喜。怎说那话。请问这官从何得来。〔生〕朝廷命王将军征伐东吴。贾相公举荐我做参谋官同去。〔丑〕元来老爷为小姐分上。自然要抬举你。〔生〕郑妈妈。你不知道。这举荐不是好意。〔丑〕却是为何。〔生〕贾相公呵。</p><p>【雁来红】狐疑作我仇。恐昭彰反见羞。潜图阴中乘机偶。此举归他彀。我方攻翰墨。未习干戈。此去呵。暴虎冯河眞可愁。〔合〕临时候。枯荣戚休。任逆来须顺受。<br> 【前腔】〔丑〕请开怀莫过忧。正风云际会投。看奋神武肤功奏。喜庆消污垢。那时节老爷夫人见你做了大官。这姻缘仍旧。富贵双全得好逑。<br> 〔合前众扮将校上〕授钺辞螭陛。分符运豹韬。〔见介〕元帅王爷差小将禀上。大队军马已发。中军住札郊外。特请参谋爷去。一同起程。〔生〕知道了。多拜上王爷。我分付些家事。卽刻便行。〔众应介〕千里威风张武旆。一声号令促征轮。〔下生〕那边催得要紧了。只是小姐在府中。不能与他面别。怎生是好。</p><p>【朱奴儿】论军务难容暂留。割恩爱泪血染袖。身似飘蓬逐水流。当此际岂堪回首。〔合〕惟愿取捷奏冕旒。终得遂鸾盟凤求。<br> 【前腔】〔丑〕望此去功名志酬。腰悬着金印如斗。拭目英雄奋九州岛。何须用啼痕襟袖。〔合前〕</p><p>殷勤寄语泣临岐。两地相思各自知。<br> 若得旌旗旋凯日。便为花烛结褵时。</p><h2 id="第三十三出-夜香祈佑" tabindex="-1"><a class="header-anchor" href="#第三十三出-夜香祈佑" aria-hidden="true">#</a> 第三十三出　夜香祈佑</h2><p>【天下乐】〔旦上〕玉碎花残事转非。双蛾频蹙泪偷垂。〔贴合〕不禁万斛相思恨。最是孤灯照独帏。<br> 〔旦〕墙角空遗狐迹痕。异香杳杳欲销魂。〔贴〕情深久断行云梦。愁极难回织锦文。〔旦〕自叹有天虽共戴。应知无地再通恩。〔贴〕郞心若似初相识。定觅佳缘慰拆鸾。〔扣头介〕春英得罪。已在死数。蒙小姐再生之恩。没身难报。〔旦〕这是我累你。何消谢得。只是韩生在你母家。如飘蓬断梗。我在这里。若覊凤囚凰。一时间忽见乖张。两下里遂成间阻。如何是好。〔贴〕运蹇时乖。璞坚难乎见玉。数穷理极。人定可以胜天。小姐与韩官人伉俪之情。旣已相孚。婚姻之事。亦将有待。老爷转展忿恨。虽则可忧。夫人动辄赞襄。实为可望。小姐且放宽心。不必多苦。〔旦〕春英。你岂不知我与韩生自那日别来。苦在寸心。终难自慰。形暌异境。岂易相通。〔悲介〕好苦呵。</p><p>【四朝元】追思心素。娇羞强自支。听梧桐微雨。潇淅声细。寒润侵罗绮。这山恩海义。这山恩海义。做了比目离羣。连理分枝。凤只鸾孤。鴈遥鱼逝。空记当初事。嗏。忍不住泪交颐。倚遍栏杆。恍惚浑如醉。韩德眞。君心那得知。妾心愁欲死。羸形瘦影。凉凉踽踽。各天殊地。各天殊地。<br> 〔贴〕我小姐呵。〔长相思〕长相思。心不绝。思到相思心欲裂。罗帏素月淸不眠。泪如悬河积成血。山可崩。海可竭。人生不可轻离别。别时容易见时难。长叹一回一呜咽。</p><p>【前腔】楼头鸿起。声声似怨离。苦孤灯明灭。欹枕憔悴。那堪愁万缕。这悠悠梦裏。这悠悠梦裏。最恨峡雨巫云。信杳踪迷。寂寞神魂。萧条风致。不比当初事。嗏。翘首望天涯。黄叶纷纷。乱逐西风坠。韩官人与小姐。紫箫久断吹。素笺不可寄。疎帘淡月。凄凄惨惨。照人无寐。照人无寐。<br> 〔丑上〕风触愁人分外寒。愁人含泪倚阑干。闲云阻尽相思路。消息聊通少慰安。〔见介旦〕郑妈妈为何能晚来。〔丑〕老身非为别事。特来报个喜信。〔贴〕小姐正在此愁闷。有何喜事。娘可说知。〔丑〕韩官人做了官。今日起程去了。临行之际。想着小姐。不能面别。两泪交流。多多传语。〔旦〕官从何来。今往何处。〔丑〕朝廷差王将军征伐东吴。少一个参谋。你们老爷举荐他去。今日受了勑命。许多人马簇拥去了。不久得功回来。姻缘稳稳成矣。〔旦哭介〕天那。可怜韩德眞。奴家害了你也。我爹爹是你宿世寃家。〔丑〕韩老爹做了大官。是老爷好意。老身不胜欢喜。特来相报。小姐反生愁烦。到怨着老爷。却是为何。〔旦〕郑妈妈。你但知其一。不知其二。我爹爹此举。不是好意。韩生此行。不是好事。〔丑〕韩老爹顶冠束带。威仪轩昂。前呼后拥。声势尊严。外人见了。称羡不已。其中委曲。老身岂知。可言其详。〔旦〕兵凶器也。战危事也。他是书生。未谙弓马。岂能身亲征伐。我爹爹怪他。无计可施。乘此机会。假公济私。举荐他去。或因战斗阵亡。或因失机得罪。实是中伤之计。〔贴〕小姐不必多虑。他是个有谋略的人。此去料能成功。因祸得福。不妨不妨。〔丑〕死生有命。富贵在天。愁他怎么。家裏夜间乏人。吿别回去。〔旦〕多起动了。倘有消息。再烦说声。〔丑〕为传消息因风便。不惜奔驰载月归。〔下旦〕春英。我听了这个消息。又增几多愁闷。韩生此行。途中未知安危。军中未决胜负。甚是放心不下。你可取炷香来。我在星月之下。对天祈祷一番。多少是好。〔贴〕这个到好。〔排香卓介〕香已有了。请小姐礼拜。〔旦〕满目云山。何处是凤凰栖止。一天星斗。几时成牛女欢期。总上心来。徒增浩叹。正是天长地久有时尽。此恨绵绵无绝期。〔拈香拜介〕</p><p>【前腔】斋明虔意。祈天鉴我私。只为韩生年少。乍职军旅。这敷张恐未知。望阴加荫庇。望阴加荫庇。愿取耀武宣威。制变临机。不赤干戈。壶浆箪食。奏凯欢声沸。嗏。三锡下尧衢。纾紫拖朱。方显男儿志。那时节呵。身荣昼锦归。速图成伉俪。前愆克盖。轰轰烈烈。泰来倾否。泰来倾否。<br> 【前腔】〔贴〕兵虽凶器。雄材称展舒。管取运筹帷幄。决胜千里。朝野胥庆美。这姻缘可拟。这姻缘可拟。再得相逢。重效于飞。暖转垆灰。春回衾翠。尽雪今朝耻。嗏。默默自寻思。此愿能谐。不枉风流婿。韩官人。你应成天下奇。莫辜素自许。我与小姐黄昏白日。时时刻刻。扬眉屈指。扬眉屈指。<br> 鸦鹊忽同鸣。吉凶不可测。<br> 忧喜两持疑。前程暗如漆。</p><h2 id="第三十四出-定策征吴" tabindex="-1"><a class="header-anchor" href="#第三十四出-定策征吴" aria-hidden="true">#</a> 第三十四出　定策征吴</h2><p>【生查子】〔小外上〕义旅下江南。锐气冲霄汉。声罪讨凶残。慰彼苍生怨。<br> 三尺龙泉吐赤光。英雄千载要流芳。长驱直捣东南窟。烈烈轰轰做一场。下官王浚。官拜平东将军。奉勑征讨东吴。与新参谋韩寿。水陆并进。刻日交锋。我想那孙皓。毒痡肆及于无辜。征讨宜加于有罪。虔恭师律。惟赏罚可以成功。鼓舞戎行。非奋扬无以报德。肃淸土宇。力易摧枯。混一规模。事同拾芥。胜槪横于千里。欢声洽乎万方。氛沴潜消。须仰太阳之普照。鲸鲵就戮。行看东海之无波。将校何在。〔众扮四将校上〕江晴风暖旌旗动。木落霜淸鼓角高。〔见介小外〕我们奉勑勤王。各要尽心报国。管陆兵的务要整齐人马。各分队伍。听吾号令。管水兵的务要整齐船只。各分帮次。听吾号令。〔众应介小外〕只待参谋韩爷到。卽进兵了。〔众〕道犹未了。韩爷早来。〔生上〕</p><p>【前腔】奉勑赞兵权。帏幄参筹算。决胜运机宜。孰敢颜行乱。<br> 〔见介小外〕参谋大人。东吴孙皓虐甚三苗。屡悖大虞之德。罪踰有扈。难逃神禹之诛。我和你奉命到此。要成一统之规。须有万全之策。乞赐指挥〔生〕元帅。我看孙皓乃狐鼠之陋。无用深计。蜂虿之微。岂能流毒。上赖圣天子神灵。下仗大元戎智勇。可不战而自下矣。下官袜线之才。瓮天之见。何能之有。但职忝参戎。敢陈愚陋。〔小外〕愿闻。〔生〕元帅先任巴郡守。郡边吴境。兵士苦役。生男多不肯收养。元帅乃严其禁令。宽其徭役。凡生男之家。皆与优恤。所全活者甚众。今为壮丁。皆堪军旅。用此出征。则彼感元帅全活之恩。能效死力。一可当百。此必胜之兵也。〔小外〕下官亦有此意。未敢擅行。今蒙明敎。卽取而用之。〔生〕东吴水国也。利于水战。元帅在益州打造的船。请问何等式样。〔小外〕大船连舫方一百二十步。可容二千余人。以木为城。起楼橹。开四出门。其上皆得驰马来往。又画鹢首怪兽。以惧江神。〔生〕东吴有长江之险。该用此船。但彼素闻益州造船。木柹蔽江而下。乃在险碛要害之处。皆用铁锁横截之。又作铁锥。长丈余。暗置江中。以逆距船。则此船无用了。〔小外〕下官打造此船劳民伤财。尽心竭力。经今七年。付之无用。难道罢了。〔生〕不妨。自有破法。将校过来。听吾分付。〔众跪介〕谨听号令。〔生〕速用竹木编作大筏数千。亦方百余步。缚草为人。妆着盔甲。仍拏器械。使善水性的驾筏先行。筏遇铁锥。锥必着筏拖去。又作火炬长十余丈。大数十围。灌以麻油。船前遇锁。燃火烧之。锁必镕液断绝。则船行不碍矣。〔小外谢介〕参谋妙计。量彼一丸之卵。不足以胜泰山。螳螂之臂。不足以当车辙。你众将校过来。可听参谋爷号令。〔众跪介生〕阃以外将军制之。今日之事。正在元帅。下官安敢搀越。〔小外〕如此下官占了。〔生〕正当。〔小外〕众将校听吾号令。</p><p>【催拍】布韬略申盟将官。尽忠勇当惭素餐。奉勑征南。水陆兼程。航海梯山。士卒张皇。鹗奋鹍抟。〔合〕时雨降。远近腾欢。不血刃。凯歌还。<br> 【前腔】〔生〕忝恩命参戎寄专。倾葵赤计图万全。彼起兵端。犯我边疆。毒我黎元。赫赫王师。吊伐为先。〔合前〕</p><p>【前腔】〔二将〕振军声山颓海掀。奋威风星摇斗寒。扫荡尘寰。三箭无劳。衔璧辕前。一统舆图。国祚如盘。〔合前〕</p><p>【前腔】〔二校〕视敌国君恶滔天。民涂炭久已号寃。代虐为宽。徯后来苏。争馈壶箪。率化归王。坤转干旋。〔合前〕</p><p>横江誓众取凶残。剑气凌空星斗寒。<br> 管使偏安归大统。功镌麟阁并无刋。</p><h2 id="第三十五出-诳传凶信" tabindex="-1"><a class="header-anchor" href="#第三十五出-诳传凶信" aria-hidden="true">#</a> 第三十五出　诳传凶信</h2><p>【淸江引】〔净上〕司空掾职虚名望。机变言多谎。〔丑上〕贿赂自公行。法度都抛漾。〔合〕恣狼贪逞狐媚。为欺罔。<br> 〔净〕持法全无准。〔丑〕存心未必公。〔合〕有人来请托。衣食自然丰。〔笑介净〕朱兄。我和你在贾司空门下做掾史。一向被韩寿夺了魁。使我们不能抬头。谁想他与府中小姐通奸事露。司空要摆布他。乘机举荐他做参谋官。与同王将军征吴去了。如今我们头上自觉轻松。心中何等快活。〔丑〕陆兄所言最是。〔净〕我好笑。〔丑〕你好笑甚么。〔净〕我想起来。司空把韩寿十分敬重。反被他做这丑事。败坏相府门风。满京城流传话靶。此是一好笑也。韩寿见司空抬举了。就妆模做样。眼底无人。甚把我们轻慢。今去出征。料是文人。怎做得武事。利害相关。吉凶未保。此是二好笑也。〔丑〕陆兄。如今我们用些见识。造些言语。做他一个三好笑如何。〔净〕人心同然。我正欲如此。可设个法儿。〔丑〕府中有个丫头。叫做春英。其母郑妈妈。原是韩寿家奴。常在府中走动。小姐最亲信他。我们径到他家。谎说几句。哄他一哄〔净〕怎么哄他。〔丑〕只说韩寿出征水战。落在江中溺死。哄他报与小姐。必定哀苦。倘司空闻知他死。虚喜一番。却不是好。〔净〕有趣有趣。就行就行。〔丑〕穿长街。〔净〕入短巷。〔丑〕着地行。〔净〕漫天诳。此间是郑家了。阿呀。锁门在此。想不在家。〔丑〕正好正好。省得他认得我们。后来不好对证。如今说与他近邻知道。央他寄信罢。〔净〕停当停当。〔丑问介〕借问一声。〔内应〕问甚么事。〔丑〕隔壁郑妈妈乡亲韩参谋。同王将军出征水战。落在江中溺死。我们是郑妈妈同乡。也是出征的。今差到京公干。特来报信。〔内应〕知道了。待郑妈妈回来说与他知。起动了。〔净丑笑介〕一场好笑。快活快活。</p><p>【双鸂■〈氵束鸟〉】巧机关眞卤莽。弄虚言一切诪张。自今朝以讹传讹纷然流谤。使深闺知凶信必生凄怆。把他们戏耍。心惊魂荡。<br> 〔下外上〕白云本是无心物。却被淸风引出来。老汉闲中养病。睡在家裏。方才有人央我传信与隔壁郑妈妈。旣受人之托。必当终人之事。待他回来。说与他知。〔丑上〕</p><p>【淸江引】孤形寡迹无倚仗。白发因愁长。井臼苦亲操。匍匐街坊上。〔外〕郑妈妈回来了。〔丑〕见邻叟。有何事。推帘望。<br> 〔见介外〕方纔你们有个乡里。随王将军出征。差来公干的。说韩参谋水战。落江溺死。因你不在家。托我传信。〔丑〕天那。好苦。〔外〕各人自扫门前雪。莫管他家瓦上霜〔别下丑悲介〕</p><p>【双鸂■〈氵束鸟〉】闻凶信心中悒怏。这前程孤吾悬望。〔恼介〕恨司空用深谋。将人摧丧。果有此事。不免就去府中。报与小姐知道。〔行介〕此心忙。行步紧。特来传向。使他们知得。岂胜惆怅。<br> 此间已是绣房了。不免叫声。〔叫介〕春英。请小姐出来。〔旦贴应上〕</p><p>【糖多令】何事到兰房。呼声甚恐惶。〔丑〕征东水阵厄韩郞。失足江心早丧。〔合〕遭不幸。实堪伤。<br> 〔旦〕这话是谁传来。〔丑〕今日老身有事出外才回。近邻说我有个乡里。随王将军出征。差来公干。因便报信。说韩参谋水战。死于江中了。〔旦〕不信有这等事。天那。好苦。岂不痛死我也。〔哭倒介贴丑扶介〕小姐且请苏苏。消息未知眞否。不必愁烦。</p><p>【刮鼓令】〔旦〕哀哉俊俏郞。试兜鍪赴战场。枉自有胸藏锦绣。锐气文光射斗芒。沦没水云乡。韩德眞。你的命运乖蹇。一似麒麟凤凰不逢时赏。为奴牵绊受飞殃。痛呑声泪血暗沾裳。<br> 〔贴悲介〕韩参谋。我可怜你生不遇时。</p><p>【前腔】分明遭魍魉。使多才遽殀亡。拆散了琼柯连理。义海恩山一旦荒。最苦这无常。可怜当初许多思想。熬煎月白与昏黄。今日裏依旧恨茫茫。<br> 【前腔】〔丑〕讣音虽可伤。恐风闻或未详。且暂展双蛾蹙黛。莫作闲愁苦断肠。〔贴〕母亲。你往外边仔细访问。〔丑〕再去询多方。东吴距京山遥水广。有谁目击这行藏。眞和假不久自传扬。<br> 【前腔】〔旦贴〕娘行速拨忙。觅来鸿当细访。多管是依稀彷佛。疑信悲欢不可量。你可卽去问个端的。定要决灾祥。使吾晓然知他音响。老爷夫人莫使他知。好将踪迹避高堂。〔丑〕这个理会得。不必丁宁。〔旦贴〕隔墙耳言语更须防。<br> 凶信遥传到绣房。恩情从此诉存亡。<br> 伤心不敢高声哭。只恐猿闻也断肠。</p><h2 id="第三十六出-征吴得胜" tabindex="-1"><a class="header-anchor" href="#第三十六出-征吴得胜" aria-hidden="true">#</a> 第三十六出　征吴得胜</h2><p>【水底鱼儿】〔净领兵上〕晋国胡行。无名师擅兴。侵吾疆境。掳掠害生灵。掳掠害生灵。<br> 下官乃东吴大都督孙歆是也。尀耐晋国恃强。无故加兵于我。差将军王浚前来征战。不幸我国鎭南将军留宪征南将军成据宜都太守虞忠监军陆晏俱被生擒。平西将军施洪等望风投降。连日彼军倍长威风。我军全没斗志。兵不血刃。攻无坚城。夏口武昌。不能支抗。因此他水军顺流鼓楫。径抵三山。游击将军张象率水兵万人迎敌。今又望旗而降。止有我一军在此。正是纤缟当强弩之初。孤豚偾肥牛之下。可怜呵。为今之计。且尽我为臣之分。竭吾报国之心。侥幸退敌。未可知也。分付将校。排列阵势。扬旗擂鼓。以挫其锋。不可畏却。〔众应排阵介小外生领兵追上〕</p><p>【前腔】击鼓鸣钲。威声泣鬼神。势如破竹。攻取石头城。攻取石头城。<br> 咄。前面来将何人。敢来迎敌。及早投降。姑存性命。〔净〕吾乃东吴大都督孙。亲自领兵。你们何故侵我境土。〔小外生与净斗介〕</p><p>【前腔】仗义兴兵。吊民伐暴君。敢来拒战。尽敎伊丧此生。敎伊丧此生。<br> 【前腔】〔净〕休得强横。侵凌至不仁。速当退舍。免舆尸溃乱奔。免舆尸溃乱奔。<br> 〔战三合败介小外〕传令。吴军逃遁。速着广武将军唐彬乘胜追去。〔内应介〕饶他走到焰魔天。脚下腾云须赶上。〔小外生坐介〕且扎住军马。开着辕门。待他们报来。〔末捧降文小生捧印绶上〕</p><p>【前腔】胆战心兢。草木皆晋兵。人离国破。投降纳款诚。投降纳款诚。<br> 〔末〕下官乃东吴光禄勋薛莹。〔小生〕下官乃东吴署太常张夔。晋兵到此。旌旗甲仗属天满江。威势甚盛。莫不破胆。将士离心。自相攻击。散亡殆尽。京城破在旦夕。今奉吾主之命。赉捧降文玺绶。来献大晋王将军麾下。求存宗祀。须索小心进见。〔左右禀末小生跪伏小外〕汝等何人。手捧何物。敢来参见。〔末〕亡国小臣薛莹。奉上降文。〔小生〕亡国小臣张夔。奉上玺绶。〔小外〕你东吴上下偷安。胡行兆乱。天人共怒。自底灭亡。何不先事而见几。乃为独夫之负固。我这里杀伐旣行。难受你降了。〔生〕元帅。吾闻用兵者不杀降。用法者当以恕。今彼旣知向化。则我与其更生。〔小外〕参谋所言正是。接上来看。〔递上看介〕吴郡孙皓叩头死罪。昔汉室失御。九州岛幅裂。先人因时。略定江南。遂阻山河。与魏乖隔。大晋龙兴。德覆四海。闇劣偷安。未喩天命。至于今者。猥烦六军。衡盖露次。远临江渚。举国惊惶。假息刻漏。敢缘天朝。含弘光大。谨奉玺绶。委质请命。〔末小生〕大元帅旣允。吾主备亡国之礼。素车白马。肉袒面缚。衔璧牵羊。卽诣辕门纳款。〔小外〕旣是这等。你二人且去。〔末〕得他心肯日。〔小生〕是我运通时。〔下丑赤身面缚双手上〕</p><p>【梨花儿】时穷势窘。免不得牵羊舆衬。且含羞苟全首领。<br> 〔跪介〕亡国俘囚孙皓。蒙大元戎不杀之恩。感圣天子好生之德。愿归大统。永旣微忱。〔小外生解丑缚介〕吴王请起。左右取靑衣小帽来换了。〔末换介小外生〕某等奉国威以行事。甫定江山。吴王顺天命而伏降。同归化育。分付将校。收其图籍。封其府库。卽日班师。〔众应介〕得胜鞭敲金凳响。大家齐唱凯歌回。〔转行介〕</p><p>【四边静】〔小外〕奉行天讨东南国。王师自无敌。箪食及壶浆。相迎喜形色。〔合〕金声震赫。旌光电拂。胜气彻云霄。威风鬼神泣。<br> 【前腔】〔生〕无劳帏幄多筹策。皇猷妙不测。干羽舞虞阶。七旬有苗格。〔合前〕</p><p>【前腔】〔丑〕偷安褊小悲穷极。输诚愿衔璧。土地与人民。咸归大图籍。〔合前〕</p><p>【前腔】〔众〕吊民伐罪严师律。收功在时刻。大旱现云霓。东西望征急。〔合前〕</p><p>扫荡东南不道乡。率宾纳款尽归王。<br> 天威一怒安天下。功业于汤又有光。</p><h2 id="第三十七出-飞报捷音" tabindex="-1"><a class="header-anchor" href="#第三十七出-飞报捷音" aria-hidden="true">#</a> 第三十七出　飞报捷音</h2><p>【宴陈平】〔外上〕黄发貌如童。福禄兼隆。〔老旦上〕自怜弱息未乘龙。幽思忡忡。<br> 〔鹧鸪天〕〔外〕身阅升平乐暮龄。颜如玉雪鬓如星。〔老旦〕凤帏香暖春同老。龙陛恩深宠不惊。〔外〕时履盛。势持盈。常存谦抑见几明。〔合〕琼花共慰门楣望。亦胜莱儿戏彩情。〔老旦〕相公。你职列司空。为百揆之总。官居元宰。作九牧之倡。可谓人臣之极。无欲不遂者矣。今乃眉头不展。面带忧容。却是为何。〔外〕夫人。你不知我身受国恩。心存国事。前日朝廷遣将。征伐东吴。一去未有消息。得失相关。是以忧耳。〔老旦〕我朝征吴。如泰山压卵。彼岂能当。且朝廷威福。将官忠勇。必定成功。愁他则甚。〔外〕下官忧国。不过如此。夫人。你和我紫府同荣。白头偕老。有何不足。常怀戚戚之思。每发嗟嗟之叹。〔老旦〕事不关心。关心者乱。你为朝廷征吴。我为幼女未配。其事不同。其忧则一。〔外〕国尔忘家。公尔忘私。待国事太平。我家事自行停当。先公后私。理当然也。何必愁他。院子那里。〔末上〕听得一声呼唤。便拚两脚奔趋。老爷有何使令。〔外〕分付门上听事官。但有征东消息。卽来禀报。〔末应介净上〕俺是征东军士。吴国投降。蒙韩参谋老爷差递飞报。此是贾老爷府门首了。不免进去走一遭。</p><p>【越调斗鹌鹑】俺走的脚似飞腾。风行电掣健勇。恰离了吴国的边疆。俺急匆匆自不觉奔驰和那倥偬。只俺这一路上披星戴月经劳碌。过高山。历险谷。挨得到京城内消停。打点着相府中拜覆。<br> 〔末〕那里来的。〔净〕征东军士韩参谋老爷差递飞报的。〔末禀见介外〕你把我们如何出征。他们如何迎敌。喘息定慢慢的试说一遍。〔净应介〕</p><p>【紫花儿序】量地方分布了水陆。审机宜相时而动。仗皇灵声言着征东。天应人从。势如破竹。端的乱纷纷旗帜摇红。狠杀人刀箭人马如龙。威振山倾。锐触虹冲。<br> 【柳营曲】马军的驰骤威风。步军的劲捷英雄。水军的全不怕波汹涌。振金铙声沸。巨舰艨艟。一便似织就千机锦花丛。<br> 〔外〕王将军怎生用兵。韩参谋怎生设计。喘息定可慢慢细说一遍。</p><p>【么篇】〔净〕中军帐王老元帅发挥着号令如风。韩参谋安排下这谋搏虎。整备了计擒龙。一定要扫荡那江东。似埋伏八阵图。待临期随机用。吴国内甚惊恐。每发兵来交锋败北。端的神愁鬼哭。论斩戮与生擒。猛见了则是个把鸡鶵戏弄。〔外〕他那军将是这等了。其余百姓如何。〔净〕那百姓倒戈攻。都是心悦诚服。为君的素好淫虐。昏黯黯彷佛醉梦。为相的那知道豹略与龙韬。为将的那知道战争时要把刀鎗来用。<br> 〔外〕他国中君臣失德。我们将官何不晓谕他。早早来投降了。免费财力。喘息定慢慢的再说一遍。</p><p>【小沙门】〔净〕都袖手无门可控。捱不过力屈计穷。一个个巍巍端立如翁仲。一个个美衣冠傀儡仪容。<br> 〔外〕旣是这等。免不得要降了。〔净〕他着光禄勋薛莹署太常张夔。〔外〕着这两个做甚勾当。</p><p>【圣药王】〔净〕差两个诣军中。献降文玺绶先通。恳拜得元戎钧旨许相容。方敢蹈王子婴降汉踵。赤条条面缚了双手拱。羞■〈口答〉■〈口答〉又衔璧牵羊奉。表哀哀乞延喘息保孤宗。<br> 〔外〕旣受他降。何不班师。</p><p>【尾声】〔净〕只这东吴民踊跃欢声哄。收拾舆图朝贡。卽歌凯旋师将他的土地人民归一统。<br> 〔递书介〕韩参谋老爷有书拜上。〔外〕接了书。打发军士去罢。〔末介净〕传他消息依军令。尽我驱驰奉上心。〔下外看书介〕属吏韩寿拜禀恩相座下。窃叨荐章。缪参戎计。仰鸿休之普被。顾蚊负以奚胜。上仗皇灵。下蒙尊庇。百千丁倒悬之命。已赖生全。数十年不道之乡。悉归扫荡。先行楮报。尙肃面陈。〔笑介〕夫人。韩生成此大功。必膺上赏。乃下官举荐之力也。〔老旦〕旣是这等。天随人愿。所议婚姻。不负老身之言。〔外〕因此留心。故特举荐他去。班师回来。下官奏过朝廷。卽央荀侍中羊常侍同去作伐。成亲便了。</p><p>【刬锹儿】书生俊杰眞天纵。出人头地建奇功。钟彝镂忠勇。流芳企崇。〔合〕云龙景从。恩承帝宠。这段姻缘何胜幸孔。<br> 【前腔】〔老旦〕婺光喜溢门楣重。靑鸾信出合欢宫。星期早传送。鹊桥可通。〔合前〕</p><p>【前腔】〔末〕雀屛射目夸连中。不劳丝幕更牵红。蓝田璧先种。赤绳系踪。〔合前〕</p><p>天然富贵逼人来。伉俪佳缘亦喜谐。<br> 正是禹门三级浪。分明平地一声雷。</p><h2 id="第三十八出-哀中闻喜" tabindex="-1"><a class="header-anchor" href="#第三十八出-哀中闻喜" aria-hidden="true">#</a> 第三十八出　哀中闻喜</h2><p>【探春令】〔旦上〕攒眉切齿恨苍天。把双鸾轻拆。百年心事今休矣。〔贴合〕忍不住呑声泣。<br> 〔鹧鸪天〕〔旦〕白玉楼成促去期。天公故使哲人萎。〔贴〕泪添九曲黄河溢。恨压三峯华岳低。〔旦〕云梦杳。凤缘暌。风摧连理剩孤枝。〔合〕英魂缥缈烟波远。截发空怀薤露词。〔旦〕韩德眞横死江中。不得归葬。一恨皇天无知。夺我所爱。二恨爹爹用计。阴害善人。使我终身失倚。岂胜哀伤。〔贴〕小姐。天不由人。只索罢了。勿为无益之悲。致损不赀之体。〔旦〕我与韩德眞之交。虽不由父母之命。实已缔夫妻之缘。相应守制。誓不再嫁。但父母在堂。必不容我披麻戴孝。只穿些缟素衣裳。尽我心丧而已。〔贴〕小姐这等分方内得伸一念之诚。外不起二亲之怒。岂不两全。〔旦〕早间着你备些祭物。可卽取来。对空遥奠一番。〔贴〕祭物已完。必用做祭文方好。〔旦〕我自闻凶信之后。思其形容笑语。已写得几句在此。〔贴〕摆设灵位朝向何方。〔旦〕天高地远。鬼神无所不在。他旣爱我。必享我诚。只把桌儿对着他平日过来的墙角便了。〔贴〕正是。〔摆介〕请小姐行礼。〔旦拜介〕</p><p>【七贤关】天胡不慭遗。岁厄当辰巳。梁坏山颓。一代风流逝。萧条凤枕。凄凉雨期。枉却许多。许多同心誓。纵有恩山义海都抛弃。料江涛浩瀚。芳魄任风吹。〔哭介〕德眞。空敎我枝月三更泣子规。〔合〕想着从前情事。无限伤悲。惟愿取后世姻缘再结褵。<br> 〔贴〕春英虽是婢子。素蒙主恩。秉此虔诚。也奠一杯酒。我参谋老爷。〔哭拜介〕</p><p>【前腔】阴精犯少微。玉树埋尘地。天夺英贤。徂落波心裏。你与我小姐呵。栖霞对语。东墙赴期。断送此生。此生成梦寐。到如今呵。冷落花丛拆散鸳鸯睡。我小姐呵。苦孤灯夜雨。欹枕泪流珠。香销玉减。束发乱靑丝。誓不为他人整翠眉。〔合前贴〕</p><p>三奠已完。请读祭文。〔旦跪读介〕维大晋太康元年冬十月乙亥朔。未亡妾贾午。谨以牲醴。敢昭吿于故夫平东经略使参谋韩德眞之灵曰。呜呼。以君之德。宜受多福。以君之才。宜享厚禄。胡为乎位止参戎。胡为乎身葬鱼腹呜呼。苍天旣无怜才佑德之公。乃有林木池鱼之酷云散长空。月沈西陆。花落深林。雪消虚谷。呜呼哀哉。叹箕帚之无缘。痛瑟琴之莫续。不能挽天以鸣寃。宁不临风而长哭耶。尙享。〔烧祭文哭收祭品介〕</p><p>【不是路】〔净丑上〕庆溢门楣。宿世姻缘成大始。〔旦〕春英。你看这两个丫头。为何嬉笑走来。可去问他缘故。〔净丑〕靑鸾喜。雀屛中目取红丝。〔贴〕有甚亲事。你来胡说。〔净丑介〕秋香冬秀磕头。小姐报佳期。〔旦〕有甚佳期。可站起来说。〔净丑〕这事好得紧。不肯轻说。〔向贴介〕春英。你须上覆小姐。多加赏犒方详语。〔旦〕韩参谋与我是夫妻。他今旣死。誓不再嫁。我赏犒你们怎么。〔净丑〕今日来呵。好事分明天送至。〔旦〕前日凶信。难道是虚传来的。〔净丑〕征东事。参谋得胜已班师。〔旦惊起介〕有谁说来。〔净丑〕就是韩老爷有书来飞报。相公和夫人面议。喜把婚姻许。媒妁将通奠鴈仪。〔旦贴〕敢是你误听了。〔净丑〕专听记。眞言不比做猜谜。〔旦贴喜介〕不信有这等事。〔净丑〕果然如此。果然如此。<br> 〔拍手笑介〕好快活。好快活。小姐。这等喜信。须用重赐赏犒。〔旦〕果有此事。明日赏你。〔净〕春问夜裏在夫人房门外边。拏住韩老爷。春英许说明日讨赏。小姐翻转面皮。径自赖了。今日不讨赊帐。必要现钱。〔丑诨介〕若无现钱。春英教小姐写个票子。〔贴〕休要胡说。你们且去。〔净〕善传靑鸟信。〔丑〕撮合赤绳缘。〔并下旦〕若得如此。感谢天地不尽。韩德眞。不枉了我和你今生相处。春英。我心中呵。</p><p>【大迓鼓】惊疑犹恐虚。未辨存亡孰是。悲喜何如。韩德眞。自你一别后。我只道琼蕋终分蒂。谁承望又得缔陈朱。〔拜天介〕春英。我与你拜谢皇天蒙加护持。<br> 〔贴〕小姐岂不闻</p><p>【前腔】从来好事奇。须信福因祸得。古语无欺。〔旦〕虽则如此。难道爹娘就肯。〔贴〕高堂旣幸征吴利。爵禄勋名起霎时。这段姻缘天成就伊。<br> 凶事伤心吉信来。悲欢未决致疑猜。<br> 姻缘本是前生定。且把攒眉暂解开。</p><h2 id="第三十九出-班师议婚" tabindex="-1"><a class="header-anchor" href="#第三十九出-班师议婚" aria-hidden="true">#</a> 第三十九出　班师议婚</h2><p>【称人心】〔众引生上〕参戎决胜。克壮皇猷隆盛。已赢他降王子婴。喜今日班师复命。<br> 南伐旋师太华东。干戈不染血腥红。功成掀揭惊天地。谁谓蓝桥信莫通。下官奉勑参谋。征伐东吴。不战而降。此不世之奇功也。一旦富贵不求而至。张先生卜课之言。信不诬矣。张先生又说师卦第二爻发动。变为坤卦。六二得阴道之纯。当有佳配。以此论之。则我与小姐伉俪之缘。终能再合。贾司空荐我来此。是把成败试我。成则取之。败则弃之。他的用心不浅。今我旣成功。这婚姻事自难弃我了。且待回京之日。便知分晓。王将军已从陆路班师去矣。我由水路回京。分付水军将校。各照帮次行动。不许扰害地方。违者枭首。〔众应介生〕你看锦缆牵风。牙樯破浪。白云江上。洋洋一棹钲声。碧树滩边。渺渺半帆山色。〔开船行介〕</p><p>【柳摇金】金铙声振。霓旌影明。巨舰破沧溟。江遶罗回带。山围锦列屛。彷佛似身居图画。彷佛似身居图画。不见意中人。叹音容久杳。寥寥此情。〔合〕威风胜气。胜气欢声。胜气欢声。摇曳舳舻前进。<br> 【前腔】〔众〕烟波千顷。云峦万层。鼓角震空鸣。势压金汤破。谋摧铁锁横。猛地里三军歌凯。猛地里三军歌凯。翘首望都城。喜行行将近。无多几程。〔合前众〕</p><p>禀老爷知道。已进京城了。〔生〕径到衙门裏去。〔坐介末上〕富贵不求而自至。姻缘有定再相逢。〔见介〕贾府堂候官磕头。〔生〕起来。你是我同门故人。何须行此礼。〔末〕不敢。贾老爷多拜上。在朝议事。不及自家来看。有句话儿。托荀侍中羊常侍二位老爷传达。已到衙门外厢了。〔净小生上〕</p><p>【胜葫芦】紫凤衔花出禁门。传宠命。缔佳姻。〔末合〕眞是郞才女貌能厮称。金辉玉映。管取团圞共欣欣。<br> 〔相见介〕韩大人允符庙算。早建奇功。巩固皇图。特膺上赏。某等不胜荣羡。〔生〕自惭后进。偶效微劳。未及先施。反蒙下顾。下官何以克当。〔净小生〕我二人今日之来。一以奉皇上之旨。一以达司空之情。〔生〕有何见谕。愿闻其槪。〔净小生〕韩大人。你与司空先是通家。后为属吏。他今把三小姐求为合卺。昨已奏过官裏。特着我二人作伐。此正阀阅相当。恩义兼尽。甚妙甚妙。〔生〕司空当代元勋。令爱又是金枝玉叶。家下堵阳末裔。下官又韦带布衣。若议此亲。自知多歉。二位听吿禀。</p><p>【高阳台】裔本蓬桑。材犹樗栎。深惭智昏菽麦。幸近龙门。前绥得遂叨执。〔净小生〕韩大人言之太谦。〔生〕今日。荷忘非偶之嫌也。使蕬萝缔缘白璧。二位大人。细思之龙猪殊类。自知莫及。<br> 〔净小生〕韩大人。你与司空呵。</p><p>【前腔】材德。气味金兰。诗书胶漆。通家世关休戚。髫龀相知。天生恁般家室。皇上为着司空与足下呵。恩泽。龙楼特旨专凤选。不费那雀屛遴得。羡星郞期通织女。正当七夕。<br> 【前腔】〔生〕忻怿。巫峡行云。武陵流水。瑞气欢声洋溢。〔低身背介〕海誓山盟。岂料不负宿昔。难得。须知前愆到此一笔都钩了。这就裏有谁能识。〔揖净小生介〕荷君家殷懃成就。何胜感激。<br> 〔末〕韩老爷今日呵。</p><p>【前腔】奇特。功业惊人。恩荣冠世。不忝人臣之极。更玉叶金枝。窈窕实为佳匹。叶吉。翁婿相看一似冰映玉。满庭帏颊生春色。正堪夸花丛烂熳。一双鸂■〈氵束鸟〉。<br> 【余文】〔合〕华堂珠履三千客。共听■〈口雝〉■〈口雝〉鼓琴瑟。不觉缭绕欢声盈吉席。<br> 靑鸟翩翩喜信传。松萝共结百年缘。<br> 自知齐大惭非偶。须信沧溟得委涓。</p><h2 id="第四十出-■〈女连〉姻封锡" tabindex="-1"><a class="header-anchor" href="#第四十出-■〈女连〉姻封锡" aria-hidden="true">#</a> 第四十出　■〈女连〉姻封锡</h2><p>【传言玉女】〔外上〕瑞气茏葱。寳鼎篆烟浮涌。〔老旦上〕奏笙簧欢声沸动。门盈簪绂。看花烛风光如拥。〔合〕梧桐枝稳双栖新凤。<br> 〔外〕昨夜祥光腾婺女。〔老旦〕今朝喜气应门楣。〔外〕雀屛中目谐心卜。〔合〕烛影摇红庆结褵。〔外〕夫人。韩生功名大就。孩儿年貌相当。蒙皇上主婚。荀羊二公作伐。择在今日成亲了。〔老旦〕今日此举。不惟遂他们终身之愿。实足慰尔我暮景之情。虽出人为。乃由天合。〔末上〕鸳帏窄地迎仙侣。鹤发华堂举寿杯。禀老爷夫人知道。筵席已完。只待韩老爷下马。就行礼了。〔外〕院子。可唤掌礼人伺候。〔末唤介丑上〕门迎珠履三千客。云满巫山十二峯。〔见介〕掌礼人磕头。〔外〕时辰将及。可迎亲了。〔丑〕鼓乐喧天。韩老爷已到。分付梅香。伏侍小姐出来。待小人赞礼迎亲。〔唱介〕新郞原是旧风流。小姐多情不害羞。又得春英生计较。竹竿暗约过墙头。第一请。〔云云再唱〕靑琐窥观赛雀屛。奇香相赠表私情。东墙明证狐狸迹。不用媒人亲自成。第二请。〔云云三唱〕相公夫人焦躁小姐春英守孝。参谋若不成功。做了三様好笑。第三请。〔云云〕</p><p>【女冠子】〔生上〕恩荣优渥。书中车马如簇。〔贴扶旦上〕奇香馥■〈香郁〉。祥光缭绕。姻缘并美。鱼水情同。<br> 〔丑云云〕伏以男女及时。要遂室家之愿。风流得意。何须媒妁之言。一种异香。百年佳偶。婚无定礼。只因你爱我贪。律有明条。实是先奸后娶。画堂前向空展拜。堪夸两个新人。锦帐内对面交欢。各出一般旧物。请新人行礼。〔云云生旦拜介〕</p><p>【锦堂月】〔生〕丝幕牵红。冰人致语。喜他翠鸾成梦。年少风流。自知侥幸奇逢。今日裏金屋相欢。恰便似琼枝交拱。〔合〕霞觞捧。看十二巫峯。雨深云重。<br> 【前腔】〔外老旦〕天纵。间世豪雄。兼人文武。当时朝野钦崇。正坦腹东床。弱息百年承奉。幸相调琴瑟音谐。愿永固海山情共。〔合前〕</p><p>【前腔】〔旦贴〕相从。伉俪恩浓。唱随道始。赤绳早挛双踵。并缔蕬萝。娇羞不称乘龙。虽黍缀玉叶金枝。恐难匹神驹彩凤。〔合前〕</p><p>【前腔】〔众〕还同。玉琢金镕。珠明翠美。富贵姻缘天送。见春满秦台。不负紫箫吹弄。水涟漪银汉横桥。花烂熳桃源仙洞。<br> 〔合前末〕朝廷差荀侍中赉诏书。羊常侍赉礼物来了。〔净捧诏小生捧金帛上〕</p><p>【卜算子后】一札丹书下九重。伉俪承天宠。<br> 圣旨已到。跪听宣读。〔生旦跪介净〕皇帝诏曰。朕惟事君尽忠。臣道之常。所贵初受一命。卽能委身。卓哉人纪。于此攸基。厥有奋志勤王。收功降敌者。不加旌异。曷以示劝。尔平东经略使韩寿。运筹帷幄。决胜千里。不劳血刃。率土来归。功孰懋焉。特授散骑常侍河南尹。其妻贾氏封沛国夫人。呜呼。酬功报德。率由典章。辅主匡时。尙冀后绩。谢恩。〔生旦拜介小生〕皇上特念椒房之亲。另行金帛之赐。〔生〕有劳二位大人。</p><p>【山花子】龙章涣汗红云拥。微臣鼓舞仁风。喜姻缘命出九重。椒房瓜葛春融。〔合〕荷淸时贤材登用。文谟武略伊吕同。明良喜起世道隆。愿取一统皇图。江汉朝宗。<br> 【前腔】〔旦贴〕情缘契合夸占凤。兼葭上倚乔松。似隔潢牛女期通。相携各慰初衷。〔合前〕</p><p>【前腔】〔外老旦〕家庭骨肉欢声哄。只望看承蔗境分荣。仰皇休沾濡已浓。罄葵诚奋效无穷。〔合前〕</p><p>【前腔】〔众〕王家柱石千官冢。门阑瑞色流虹。羡嫦娥高挹桂红。仙郞折取芳丛。〔合前〕</p><p>【红绣鞋】椿庭萱室优容。优容。奇香谊笃房栊。房栊。狐狸迹。显墙东。天作合。俾参戎。〔合〕成伟绩。奏彤宫。成伟绩。奏彤宫。<br> 【前腔】纶音宠锡荣封。荣封。分明云起从龙。从龙。机辐辏。庆穹窿。人世上。有谁同。〔合前〕</p><p>【意不尽】一般佳遇风流种。靑琐怀香千古颂。谩把缀入宫商。永与知音传讽。<br> 才子佳人并美难。情锺靑琐一窥间。<br> 聊成离合悲欢调。留与风流醉笑看。</p><p>怀香记终</p>',335),d=[h];function i(n,t){return r(),b("div",null,d)}const o=p(e,[["render",i],["__file","六十种曲怀香记.html.vue"]]);export{o as default};
