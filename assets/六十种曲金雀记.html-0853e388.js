import{_ as p}from"./plugin-vue_export-helper-c27b6911.js";import{o as a,c as e,e as r}from"./app-a2a948cb.js";const h={},d=r('<p>《六十种曲 金雀记》</p><p>（明）无心子 著</p><p>（明）毛晋 辑</p><p>金雀记</p><p>（明）无心子 著</p><p>绣刻演剧十本</p><p>第四套</p><p>绣襦（亚仙）<br> 靑衫（兴奴）<br> 红梨（素秋）<br> 焚香（桂英）<br> 霞笺（丽容）<br> 西楼（素徽）<br> 投梭（缥风）<br> 玉环（玉箫）<br> 金雀（彩凤）<br> 赠书（轻烟）</p><p>绣刻金雀记定本</p><p>●金雀记目录</p><p>第一出 开场<br> 第二出 饯别<br> 第三出 探春<br> 第四出 玩灯<br> 第五出 掷果<br> 第六出 议姻<br> 第七出 定婚<br> 第八出 投笺<br> 第九出 成亲<br> 第十出 守贞<br> 第十一出 分雀<br> 第十二出 指引<br> 第十三出 唤妓<br> 第十四出 开宴<br> 第十五出 打围<br> 第十六出 惜别<br> 第十七出 乞巧<br> 第十八出 显圣<br> 第十九出 投崖<br> 第二十出 平贼<br> 第二十一出 进谒<br> 第二十二出 作赋<br> 第二十三出 荐贤<br> 第二十四出 寄书<br> 第二十五出 访花<br> 第二十六出 报捷<br> 第二十七出 合雀<br> 第二十八出 临任<br> 第二十九出 集贤<br> 第三十出 完聚</p><h2 id="第一出-开场" tabindex="-1"><a class="header-anchor" href="#第一出-开场" aria-hidden="true">#</a> 第一出 开场</h2><p>【沐恩波】〔末上〕晋代风流。潘岳氏。年少淸奇。掷果车轮。求月下。金雀双遗。豪迈王孙怜国士。多情淑女定于归。偶遇山涛连荐。夫和妇。两分离。巫彩凤。百花魁。欣一见。喜相随。奈贼风惊走。投观为尼。种得河阳花满县。和鸣鸾凤乐雍熙。受天恩宠渥。靑史上。永留题。</p><p>掷果车灯宵驰纵。</p><p>金雀盟天假良缘。</p><p>河阳县花晨月夕。</p><p>和鸣轩鸾凤交欢。</p><h2 id="第二出-饯别" tabindex="-1"><a class="header-anchor" href="#第二出-饯别" aria-hidden="true">#</a> 第二出 饯别</h2><p>【谒金门】〔生上〕昭代兴文运。万里鹏抟思奋。七襄八宝负经纶。珠玑万斛。频献金门。未遂风云。</p><p>日暖烟消曙色浓。春风先到洛阳东。雪芳琼苑上枝白。霞炫丹霄万树红。紫燕泥香花带雨。白鸥波净柳停风。嬉游昨夜归来晚。醉控金鞭上玉骢。小生姓潘。名岳。字安仁。家世洛阳。身居福地。年方少壮。志可凌云。奈何椿萱早逝。每怀风木之思。鸾凤未谐。尙乖琴瑟之好。大抵功名有定。富贵在天。株守待时。何足介意。我有契友山涛。放情诗酒。来游洛阳。正好与他遣兴谈心。不料朝命到临。钦取他都督河东军务。征期甚迫。今日便行。已曾分付家僮瑶琴彩鹤。整治酒筵。与山公郊外饯别。未知完否。瑶琴彩鹤何在。</p><p>【金钱花】〔丑净同上〕忽闻呼唤声频。声频。慌忙奔走如云。如云。小心直役敢因循。持玉罍。捧金樽。勤饯别。出都门。</p><p>官人有何分付。〔生〕我昨日命你整治酒筵。与山爷饯别。可曾完备。〔丑〕俱已完备了。〔生〕旣如此。瑶琴执了壶觞。彩鹤捧了春盛。二人随我出都门去。</p><p>【风入松】〔生〕天光云影望中春。果然是万象增新。彩霞出海如铺锦。梅共柳。含娇吐润。〔合〕不忍别同袍故人。图一晤。到都门。</p><p>【前腔】〔小生扮山涛众随上〕天书何幸出枫宸。荷隆恩简拔儒臣。自惭伏枥难胜任。惟只秉丹心一寸。</p><p>〔合前〕〔丑禀介〕潘相公在此。候爷饯别。〔小生〕快请相见。〔生〕方幸论心。不期远别。〔小生〕本图握手。孰意暌违。〔生〕聊奉一觞。少当折柳。〔小生〕谨领三杯。以见雅情。〔生〕看酒过来。</p><p>【梁州序】〔生〕圣朝英杰。金兰龆龀。道义交情兼尽。言而有信。须知隐显同伦。幸喜帝心简在。都阃河中。万里威名振。金戈和铁马。壮儒绅。竚看弘施立大勋。〔合〕长亭上。金巵进。叮咛执手还重问。倾盖处。袂难分。</p><p>【前腔】〔小生〕羡英豪一代人文。欣美质珠玑言论。看双飞健翮。直上靑云。堪作国家梁栋。朝陛名卿。廊庙珪璋品。神飞千里外。望鸿音。雁帛鳞笺莫厌频。〔合前〕</p><p>【生姜牙】朱干彩辔。新马扬尘。白旄黄钺排成阵。威仪甚。法令存。军声迅。六师已整人人奋。早驰士马当前进。〔小生〕征期甚迫。吿辞了。〔合〕河桥惜别在初春。知他甚日重亲近。〔生丑下介小生行介〕</p><p>【前腔】遥观日已曛。奔前村。飞花点点侵靑鬓。鞭神骏。去似云。霜蹄迅。肘中幸有黄金印。行看一举苏民困。〔合前〕</p><p>【尾声】烟村四五人家近。三匝归鸦遶树林。忽见淸虚指甲痕。〔下〕</p><h2 id="第三出-探春" tabindex="-1"><a class="header-anchor" href="#第三出-探春" aria-hidden="true">#</a> 第三出 探春</h2><p>【遶地游】〔旦上〕新春节令。眼界多繁盛。守闺仪身闲心静。独奉椿庭。晨昏供敬。惟愿取福寿康宁。</p><p>〔如梦令〕满目梅花淸秀。正値元宵时候。记得旧年时。灯月交辉如昼。辐辏。辐辏。不觉满怀情窦。奴家井氏文鸾。当二八之芳年。佩闺中之明训。不幸母氏捐馆。深荷严父提携。静处安闲。无他烦扰。时移物换。又値元宵。闻说洛阳灯市。十分华丽堪观。已曾分付侍儿翠竹红霞。前往寻消问息。为何此时尙无回音。多因上林春色。迤逗女子闲心也。春困憭人。不免在此隐几少睡片时。〔睡介〕</p><p>【仙吕点绛唇】〔贴扮翠竹丑扮红霞同上〕万国咸宁。一人有庆。风光好。四海无惊。正値元宵令。</p><p>【混江龙】民安国正。堪夸海宴与河淸。眞个是文施经济。又喜武定升平。一霎时斗回寅柄三阳泰。猛可裏律转乾坤四序宁。桃符遣岁。爆竹传声。诗联献吉。颂句新淸。将椒觞献酒。以玉翦裁冰。春光都次第行节令。看他那锦绣六街三市。眞个也勾引出柳径花星。</p><p>红霞姐。灯市且喜游遍。恐小姐等候多时。且回去罢。</p><p>【油葫芦】早奉鸾娘法令行。为探春离却闺庭。一个儿步匆匆转过小围屛。一个喜孜孜走入繁华境。一个意闲闲观看情和景。一个蝉鬓上簪满了花蛱蝶。一个裙围上妆砌小金铃。一个眼内逗风情。一个心上添佳兴。好姐姐只待要看花灯</p><p>【天下乐】却不道有个人儿侧耳听。专欲闻声。俺怎肯再消停。只怕说小鬼头贪顽不回应。进了这大门庭。转过了翠柏亭。纔入红香境。</p><p>〔贴〕小姐在此打睡。〔丑〕这般春色恼人。亏他睡得着哩。</p><p>【鹊踏枝】为春色可憎困。兰闺女悞靑春。苦春怀满膺。厮索却春和景明。道花姬动情。若不去玩赏呵。只怕白添上了朱颜鬓。〔内作莺啼惊睡介旦〕打起黄莺儿。莫教枝上啼。啼时惊午梦。欲待诵新诗。〔贴丑〕猛可裏梦觉流莺。</p><p>〔旦〕翠竹红霞。你二人回来了。探得灯事如何。</p><p>【元和令】〔贴丑〕报元宵大放灯。照楼台罗绮明。一行行仕女佳人。一对对画毂珠缨。千金笑。风流百种。万喜与千欣。</p><p>〔旦〕银箭铜壶且慢催。玉关金锁彻明时。谁人对月能闲坐。何处闻灯不见归。好元宵灯景。与我细说一番。</p><p>【寄生草】〔贴丑〕醉杨柳楼心月。歌桃花扇厎风。香车寳马争驰竞。调丝品竹声相应。含宫嚼征声相称。金吾玉漏暂时停。灯光月色频遥映。</p><p>〔外上〕花萼楼前雨露新。洛阳城裏太平人。龙衔火树千灯焰。地涌金莲万树春。呀。女孩儿。你与丫头在此讲些甚么。〔旦贴丑见介〕翠竹红霞往探春信而回。只见十里红楼。都是王孙仕女。六街馆墅。尽多才子佳人。俺姐姐若去看灯。怕不压倒红颜翠黛。〔贴旦丑唱介〕</p><p>【前腔】龙阁下祥光映。凤城中喜气生。鳌山上万盏金莲竞。天街上千朶芙蓉盛。大都中几许游人并。韵悠悠箫管最堪听。整齐齐逐户户排春盛。</p><p>〔外〕晋代风流。时俗以奢相胜。女孩儿旣要看灯。丫鬟相伴而行。与你金雀一对。藏在袖中前去。倘遇富豪姊妹。出此较胜。也见井王孙不乏珍宝也。〔旦〕多谢爹爹。〔贴丑笑介〕小姐却是喜也。</p><p>【尾声】团团月正明。皎皎灯光映。看簇簇游人欣幸。朶朶花枝娇颤影。喜孜孜乐升平。又遇着熙熙节令。有多少俊佳人步月行。似飘飘广瀛。如纷纷仙境。小姐。你到其间呵。管取情欣欣笑语乐盈盈。</p><p>千门万户乐新春。</p><p>三五良宵月挂银。</p><p>闻道洛阳灯似锦。</p><p>出门俱是看灯人。</p><h2 id="第四出-玩灯" tabindex="-1"><a class="header-anchor" href="#第四出-玩灯" aria-hidden="true">#</a> 第四出 玩灯</h2><p>【生査子】〔生上〕子夜万花香。皓月淸辉朗。欲去乐游场。闲把情怀畅。</p><p>凤阁鳌山接汉。洪钟画鼓轰雷。一天星斗下楼台。光映锦城霞海。莲烛辉煌柳陌。星球灿烂花街。扬鞭争道五侯来。是处车塡马隘。小生前者山兄别去。不觉光阴瞬息。又値元宵。洛阳市上。灯火异常。今欲步月观灯。且唤家僮分付。彩鹤何在。〔小净上〕自家名唤彩鹤。平生最喜耍乐。日间与相公执鞭。晚间与相公暖脚。惹得他高兴起来。取出一件东西。其实有些凶恶。头子豹绽靑筋。根下毛衣落索。他狠毒毒望裏边一篙。俺忍着痛掏摸。也只是不倒金鎗。试把屁股扭上一扭。就像似螃蟹吐沬。官人有何分付。〔生〕今乃元宵佳节。洛阳市上。灯火异常。可唤车夫。晚间驾牛犊轻车。月下接我回家。〔小净〕晓得。</p><p>【中吕粉蝶儿】〔生上〕灯市无双。看了这灯市无双。恍疑是海上山蓬莱方丈。好一个锦绣排场。遇良宵。逢丽景。止不住心情豪放。俺这裏步步入花乡。绝胜似紫丝屛障。〔下〕</p><p>【泣颜回】〔旦贴丑上〕胜槪不寻常。一片银蟾淸朗。王孙公子。见佳人士女成行。珠帘翠幌。一团娇斜倚雕栏上。喜孜孜携手偕行。笑吟吟并偶成双。</p><p>【上小楼】〔生上〕俺只见荷花灯上浴鸳鸯。恰便似神女会巫阳。爱杀他情联比翼。永不分张。嫦娥眞可想。伐木有吴刚。恨只恨这路漫漫。恨只恨这路漫漫。一霎时怎得婵娟降。那能彀仙子下云房。〔下〕</p><p>【泣颜回】〔旦贴丑上〕良宵三五好风光。大人家儿女。举止端庄。乘鸾来去。望琼宫玉阙淸爽。赏心乐事足欢娱。俨似游蓬阆。暖溶溶春透屠苏。冷潇潇竹舞琳琅。</p><p>〔生冲上介旦下介生扯丑介丑〕啐。张释之骂啬夫。好个虎精。〔生〕未央宫贴梅妆。好个花面。〔旦叫丑介〕红霞。〔丑下介生〕好个女娘也呵。</p><p>【黄龙衮犯】娇滴滴上苑。花枝。娇滴滴上苑花枝。整齐齐越罗氅裳。窄勾勾步出金莲。窄勾勾步出金莲。玉纤纤素华在掌。知他是周郑吴钱赵李张。却敎我何处问行藏。恨匆匆叫着丫鬟。恨匆匆叫着丫鬟。声杳杳不知何向。〔下〕</p><p>【扑灯蛾犯】〔旦贴丑上〕密层层绮霞围夜屛。香馥馥锦云藏春盎。闪烁烁帘幕垂。节铮铮玉钩儿声跄。一朶朶梨花剪冰。一点点琼宫裏滴玄霜。轻拂拂花梢弄影。乱纷纷忽惊箫管奏琳琅。〔下〕</p><p>【上小楼】〔小生净末众上介〕碧澄澄。天籁鸣。淸霭霭。锦城坊。俺只见月色溶溶。俺只见月色溶溶。夜色迢迢。天色苍苍。又只见簇簇花灯。又只见簇簇花灯。氲氲轻雾。弥弥轻漾。悄寒生。玉壶冰藏。〔众扮鬼判舞上浑介〕</p><p>【前腔】〔众〕险险险■〈亻刍〉搜判像。恶恶恶夜叉形状。舞舞出恨蝠迟。跳跳显喜迎庞。讴讴哑哑笛声嘹喨。喳喳喳象板随腔。支支的一派笙簧。咚咚的轰雷画皷。急尖尖锣鸣钲击响珰珰。</p><p>【尾声】月团圞。人欢畅。满地纱笼映月光。月有淸明花有香。</p><h2 id="第五出-掷果" tabindex="-1"><a class="header-anchor" href="#第五出-掷果" aria-hidden="true">#</a> 第五出 掷果</h2><p>【字字双】〔丑上〕自家生得最淸奇。标致。聪明情性世间稀。伶俐。女娘见我笑嘻嘻。挝趣。相思害得药难医。非细。</p><p>胜日好寻芳。灯光夺月光。惭予被人厌。只欲赴湘江。小子左太冲的便是。家世洛阳。性习豪迈。甘为纨袴。又耻白丁。张孟阳尙不见到。且在此间少待一回则个。</p><p>【前腔】〔净〕自家生得美容姿。俏丽。冲天学问与山齐。得意。终朝花酒把咱迷。耍戏。十年身到凤凰池。成器。</p><p>午夜漏声催。行踪问者稀。天街游乐处。看尽百花魁。小子张孟阳的便是。洛阳旧第。阀阅名门。食饱膏粱。衣多绫锦。今乃元宵佳节。昨约契友左太冲灯市游观。如何不见来。敢是失信了。〔见介丑〕人而无信。不知其可也。又云。与朋友交。言而有信。小弟在此拱候多时。〔净〕特来邀你同行。〔丑〕去便去。有一件可恶勾当。〔净〕有何可恶勾当。〔丑〕我昨晚在灯市回家。乘了一辆太平车子。与小潘儿并车而行。谁想那油头粉面女子。看见小潘儿美貌。就将果子掷下。满满一车。〔净〕你车中有多少果子。〔丑〕我车中到没有一个果子。脸上到有三斤唾沫。〔净〕怎么脸上有唾沬。〔丑〕被那些女娘。一口口啐得我头靑眼紫。〔净〕你没有福分承受。又道是香唾赠知心。美人唾沫。难得上脸的。我昨晚与你不同。也曾与潘岳并车收了许多瓦屑砖头。打得我头靑眼肿。〔丑〕你也不会享福。打者爱也。挝打翦刺烧。嫖经上写得明白。依我想起来。还是那女子没眼力。我是新竹长成不出林。空空如也。〔净〕我如木瓜成果不堪尝。屑屑云乎。〔丑〕我虎头燕额。羞杀他脸似桃花。〔净〕我鼠目獐头。强似他面如傅粉。〔丑〕他惹得唓呀脂粉气。怎比我昂昂七尺拔山躯。〔净〕他嗅的酥胸兰麝香。怎如我磊磊两条扛鼎手。〔丑〕吐津满面。正好为十姊妹刮涎。〔净〕我瓦屑满车。偏宜与众泥水苫盖。〔丑〕闲话休说。昨夜月色朦胧。所以不逢靑眼。〔净〕今乃元宵佳节。你看银蟾皎洁。必然逢着知音。〔丑〕去去更没香车。〔净〕走走休教落后。</p><p>【六幺令】没情没趣。好交人心动神疲。古云逐物意方移。灯市裏。共徘徊。要图掷果满车去。〔下〕</p><p>【普天乐】〔旦贴丑上〕喜良宵。逢佳会。月团圆。人欢聚。灯光照。灯光照。遍彻淸虚。尽傲游。共乐雍熙。〔合〕呀。看纷纷似蚁。笙歌杂鼓吹。其实是阳春一布。万物光辉。</p><p>【朝天子】〔丑上〕逞风流美仪。就月前转回。宝车儿碾得香尘起投南向北。看穿东过西。俏多情。沿街立。看红颜出奇。觑丰姿标致。笑兮倩兮。美目盼兮。只待果投来珍异。那个慈悲好善的奶奶观世音。赏我一个果子壳儿。也不空交我走这一遭。〔小净〕过来。老娘与你一个果子。与你一个黑溜偢荞麦的饺饵。〔丑〕啐。强遭瘟。眞没趣。〔下〕</p><p>【普天乐】〔众〕里中儿。知谁遇。唾面干。全无愧。何方的。何方的。亡命顽皮。只载得明月空回。〔合前〕</p><p>【朝天子】〔丑〕过花溪柳堤。入锦丛绣围。最可人喷鼻芳馨味。佳人仕女。看盈盈整齐。倾国姿。多娇丽。小姐。你看那壁厢潘安仁来了。取果掷之。〔旦〕取果子来。〔贴〕不曾带得来。〔旦背云〕不若就将金雀掷之。〔掷介生接金雀介生〕问因何笑嘻。作如斯情意。可疑动疑莫妄疑。早难道意孚心契。羡婵娟。皆知趣。〔下〕</p><p>【普天乐】〔众〕白面郞。诚佳丽。眞才俊。夸出世。灯月下。灯月下。悄立潜窥。恨杀他径路无媒。〔合前〕</p><p>【朝天子】〔净上〕见银蟾散辉。喜花灯点齐。觑星桥火树多奇异。绮罗丛裏。望霓裳羽衣。看娇娥。皆修媚。逞堂堂貌仪。整花花冠髻。走回笑回还更回。早难道踏枝不遇。那个善菩萨。与我一个果子。也不枉空走了这一遭儿。〔小净〕过来。老娘与你一个果子。〔净〕什么果子。〔小净〕四楞方的板砖。拳头大的鹅卵石。〔众下净〕打了脊梁。揣羞颜。忙回去。〔下〕</p><p>【普天乐】〔生上〕月明中。回家裏。羣掷果。知何意。方纔车上坐着。见许多女娘。悦吾容貌。以果掷之。果中又有金雀一对。但不知谁氏女娘。掷着这对金雀。眞是令人可爱呵。寰中宝。寰中宝。旷世诚稀。似双双并蒂莲漪。〔合前〕</p><p>月下车回菓满盈。</p><p>菓中金雀事难凭。</p><p>东边日出西边雨。</p><p>莫道无晴也有晴。</p><h2 id="第六出-议姻" tabindex="-1"><a class="header-anchor" href="#第六出-议姻" aria-hidden="true">#</a> 第六出 议姻</h2><p>【海棠娇】〔旦上〕春风吹绿鬓。一番花柳更新。草色杂苔痕。〔贴丑〕轻烟飞雾润条红。上巳佳辰。嗟瞬息。叹逡巡。</p><p>满街杨柳绿丝烟。红出靑春二月天。〔贴丑〕好似隔帘花影动。女郞撩乱送秋千。〔旦〕翠竹红霞。元宵已过。又遇上巳之时。不觉红点桃斑。靑归柳眼。光阴梭掷。好景催人。但前者玩灯之时。老员外曾与金雀一对。带往灯市。只因人烟凑集。一时失去。不知落在何人之手。你两个妮子。也不替我寻一寻。俺爹爹问及。如何回答。〔贴〕那金雀有翅儿的。看见风流才子。年少儿郞。一飞就飞到罗衫袖儿裏去了。叫翠竹那裏去寻。〔丑〕你看这丫头好生胡说。金雀生得嘴尖。脸儿厚。丢的忒会丢。凑的忒会凑。不必巧遮藏。已露眞情窦。〔旦〕休得多言。员外若问。只说失落灯市中便了。</p><p>【一江风】〔旦〕惜芳辰。荏苒韶华迅。已是淸明近。好催人。只见娇鸟啼花。对景歌新韵。欲探金雀音。欲探金雀音。知他属那邻。女儿家自是言当愼。</p><p>【前腔】〔外上〕掩重门。无可消闲闷。不语微微哂。〔见介〕女裙钗当纫金针为甚多唇吻。〔旦〕孩儿荷承爹爹。将金雀一对。带往灯市。不料游人甚多。不知失落何所。方纔在此埋怨丫鬟。不意爹爹听见。〔外〕我儿。我与你金雀一对。失落于灯市中了。〔叹介〕可惜可惜。无端失宝珍。无端失宝珍。令吾心似焚。痴儿为甚忘存愼。</p><p>丫头。伏侍小姐入绣房中去。〔旦〕磨穿铁砚非吾事。绣折金针却有功。〔旦下外〕莫信直中直。须防仁不仁。我想女孩儿年已及笄。未曾婚配。自从元宵节后。颇觉颜色支离。不若与他择一佳壻。成就永世姻盟。养膳我暮年甘旨。岂不是全美之事。院子何在。〔末上介〕堂上闻呼唤。阶前听使令。老爷有何分付。〔外〕小姐年已及筓。未曾婚配。你可传示众多媒婆。说井王孙家。就此吉辰择壻。凡洛阳才俊。愿入东床者。赋文鸾诗一章。投入笥匣之内。我这裏择其善者而从之。百岁姻盟定矣。〔末〕小人理会得。〔外〕你且听我道来。</p><p>【马不行】〔外〕欲议良姻。之子于归在吉辰。须是才堪班马。志可屠龙。要步靑云。文鸾诗若也赋淸新。鸳帏便可谐秦晋。〔合〕才子佳人。一双两好言当信。</p><p>【前腔】〔末〕示语谆谆。卽去传言媒妁们。管取门当户对。女貌郞才。契结朱陈。洛阳才子岂无人。不须徒叹花如锦。〔合前〕</p><p>匹配姻亲不偶然。</p><p>须知月老有红牵。</p><p>弱冠当谐及筓女。</p><p>谋事在人成在天。</p><h2 id="第七出-定婚" tabindex="-1"><a class="header-anchor" href="#第七出-定婚" aria-hidden="true">#</a> 第七出 定婚</h2><p>【麻婆子】〔丑上〕有诗有诗多才调。仲尼说我学问高。有貌有貌多俊俏。陈平说我最风骚。新大褶。皂罗袍。方巾四角带儿飘。卷檐金顶纒椶帽。何必文章敎尔曹。</p><p>打听豪门招女壻。妆扮风流眞可异。若还遇着小登科。不枉为人过一世。自家左太冲是也。年方三十。只因貌陋。不曾娶妻。幸有井王孙家。泼天财物。无子传宗。止生一女。名唤文鸾。容貌十分标致。如今择壻成婚。但要作一首文鸾赋。我夜来作得一首。试念一番。〔念介〕文鸾哥。形像类天鹅。尊翁是老鹳。阿伯是仙鹤。靑■〈氏鸟〉为母舅。鸿雁系亲哥。沙上鹭鹚枝上鹊。子子孙孙共一窝。啧啧。好诗。此事决然成就。这般好事。不可与张孟阳说。他若知道。定然抢我的买卖。往后街抄过去便了。莫道夜眠淸早起。须知还有不眠人。〔下净扮张孟阳上〕</p><p>【前腔】有才有才诚高妙。渊明见我便折腰。有容有容诚淸造。子瑕说我类宋朝。豪家女。把壻招。千欢万喜摆摇摇。一场好事天来到。指日乘鸾吹凤箫。</p><p>自家婚配皆数定。相女配夫有轻重。若求才貌两相当。只要中间一条秤。我张孟阳。自从失偶。尙未续弦。且喜井王孙家招壻。只要文鸾诗一章。我昨晚作诗一首。待我念念看。〔念介〕文鸾姐。姓名闻朝野。身穿五色衣。颜色光皎洁。凤凰寻着他。两个情牵惹。生下一堆儿。闹吵吵。拉的拉。扯的扯。噫。好诗。好诗。此去决然停当。这样好事。不可令左太冲晓得。若晓得。他必然争竞。不免暗地前去。瞒过他便了。</p><p>【窣地锦裆】〔净〕时光明媚値春朝。云淡风轻景色饶。〔丑上〕风流潇洒让吾曹。何必求筮讨六爻。</p><p>〔净撞丑头介丑踢净脚介丑〕是那个头头撞着。〔净〕是那个脚手牵缠。〔丑〕元来是张孟阳。〔净〕元来是左太冲。〔丑〕穿得这样齐整。往那里去。〔净〕我去拜新客。你打扮得这样齐整。将欲何往。〔丑〕我去见贵人。〔净〕这般说。走路与锄田的。话不相同。〔丑〕两人共一个枕头。各自做梦。请了。〔丑〕你说不与我同行。怎么走到这里来。〔净〕你说不与我同行。怎么又撞这街上来。〔丑〕二者病则一般。〔净〕两意不可相瞒。兄弟实对你说。你可是井王孙家献赋。〔丑〕哥可是井王孙家献诗。〔净〕好兄弟。不要参商。放和气些。大家合伙前去。选中你。我做贴户。选中我。你做帮丁。娶到家中。我睡上半夜。你睡下半夜。〔丑〕休得戏言。大家前去。</p><p>【前腔】名家有女貌妖娇。疑是嫦娥下九霄。洛阳年少两英豪。同到他家把壻招。</p><p>〔并下末捧盒上〕掷柳迁乔太有情。名姬淸洁玉壶冰。洛阳三月春如锦。分付裁诗着意人。小人井王孙家院子便是。今乃淸明吉旦良辰。与我文鸾小姐择壻。凡是洛阳城中年少子弟。都来投献诗章。早晨收得一百五六十封。员外看了。俱不中意。如今再将金丝果盒儿。放在此处。且看缘分如何。呀。前面又有许多年少子弟来了。</p><p>【出队子】〔生小生净丑众上〕淸明节到。淸明节到。寒食春归御柳条。风轻云淡日轮高。发尽红芳小碧桃。同到豪家。把姻亲赘招。</p><p>〔末〕列位诗章。请投此盒。〔生〕潘岳敬献诗章。〔小生〕小生葛芹断。谨投短韵。〔丑〕左太冲有诗一首。〔净〕小子张孟阳投诗一律。〔末〕列位相公少待。小人捧盒与老爷看。便有回音。〔丑〕老管家。左太冲一章。放在上面。撺掇一二。〔末下介生〕列位。你看王孙门户。好生齐整。〔丑〕潘安仁哥。我和你什么寃家对头。你不该与我同来。〔小生〕怎么不该来。〔丑〕有我这般俊。不显他丑的。古言道得好。嫖莫带俏。〔净〕他来陪贡。没他分的。〔生〕休得戏言。</p><p>【前腔】〔众〕豪门深奥。豪门深奥。庭院无风花自飘。绿窗朱户雀屛高。活泼盆鱼趣自饶。一带淸溪。流出小桥。</p><p>〔末上〕佳章谐凤侣。新韵合鸾俦。老爷说道。列位相公俱不敢请见。只留潘相公谈诗。〔净〕罢罢。井王孙家有眼色。留了古往今来天下有名的一个标致孤老。左太冲。我和你二人好生没趣。〔丑〕张孟阳。就是前者元宵车上。收了唾沫砖头。今日招亲。撞了扶墙摸壁。咱两个久恋洛阳。料想敌不过潘安仁之貌。不如到他方去。做一个贩唾沫的客人。〔净〕我也出外。做一个收砖头的财主。〔众〕此处不留人。更有留人处。〔并下末上〕潘相公。老爷有请。</p><p>【引】〔外上〕喜遇英豪。成就宜家宜室好。</p><p>叫院子请潘相公上堂讲话。〔生见介〕老大人请上。容小生拜见。〔外〕不劳。〔生〕小生闾阎竖子。唐突高门。敬覩宫墙。不胜欣幸。〔外〕洛阳才子。名下无虚。细玩佳章。自生健羡。〔生〕拙作愧不成章。〔外〕鸾诗不同俗调。中二联栖竹鸣梧之句。对偶极佳。深得风人之旨。老夫德薄。有女及筓。今获才郞。终身有托矣。伏惟不弃。永结丝萝。〔生〕多承雅爱。但小生呵。</p><p>【啄木儿】庸愚辈。孺子曹。难配名门阀阅高。那西池解语文鸾。岂东方鸣谷鸱枭。〔外〕不须过谦。但求些须聘物。庶小女于归有名。〔生〕多承不鄙谐姻好。止有良工凿就黄金雀。权作湘江解佩皋。</p><p>〔外〕呀。这对金雀。前者元宵。老夫与女孩儿带往灯市。不知失于何处。今潘郞出此为聘。自渠失之。自子得之。始信姻缘非偶。天意有在矣。可喜可喜。</p><p>【前腔】〔外〕见金雀。喜倍饶。前定姻缘不可逃。听和鸣韵叶关睢。看麟趾永遂桃夭。人缘偶就天机巧。靑春成就鹣鹣好。我也不虑频频华发萧。</p><p>院子。后堂快呼两个丫鬟来。〔末唤介〕</p><p>【三段子】〔贴丑上〕前厅语招。急趋跄。恭承服劳。〔看介〕偷睛暗瞧。呀。是月车郞。堂堂俊髦。〔见介〕丫鬟叩头。〔外〕可将这金雀与小姐收下。乃是潘相公聘物。〔贴〕待我送去。〔背唱〕郞才女貌眞合调。一时入幕宾来到。小姐不枉掷果之间。情牵意牢。</p><p>〔下外〕贤壻今日暂回。老夫择日奉迎合卺。〔生〕</p><p>【滴溜子】蒙不弃。蒙不弃。星媛下招。承台命。承台命。曷胜雀跃。〔外〕玉润冰淸绝妙。何须月老邀。翁先成造。指日乘鸾。共鸣九霄。</p><p>【尾声】天台有路通蓬岛。绝胜裴航碾玉膏。雀聘应仝驾鹊桥。</p><p>一首鸾诗着意裁。</p><p>两家男女遂和谐。</p><p>姻缘本是前生定。</p><p>千里红丝系足来。</p><h2 id="第八出-投笺" tabindex="-1"><a class="header-anchor" href="#第八出-投笺" aria-hidden="true">#</a> 第八出 投笺</h2><p>〔末扮旗牌上〕铁骑横驱湖海尘。金戈直指障天云。不知南北功多少。羞作麒麟第二人。末将乃鎭守河东都督山爷麾下旗牌是也。俺老爷盖世功名。超羣武略。看他为盛世名臣。常欲作山林野士。此乃人各有志。志各不同。大抵名公夙成蕴藉。非俺辈所能深知。且在辕门伺候则个。忽听金鼓声喧。已是山爷升帐了。〔小生扮山涛众随上〕</p><p>【菊花新】耿耿心怀一寸丹。欲成大用济时艰。孙武袖中看。不负名题简翰。</p><p>承命辞金阙。长躯握虎符。剑剸分巨蟒。马足蹀晨凫。列阵同山岛。屯营作亚夫。太平无以报。愿上万言书。下官久欲放情山水。不意天子下诏宠颁。目今鎭守河东。且喜征尘不动。羽骑不飞。永息狼烟。稍闲士马。有契弟潘安仁。今欲请来。与他遨游名峪。昨晚灯下。修成书笺一封。不免差官前去。叫旗牌官传令。唤差官进来。〔末〕得令。听差官何在。〔丑扮差官忙上介〕</p><p>【皁皮鞋】鬓儿斑。背儿弯。腿痛腰疼行路难。长吁短叹自悲酸。要求致仕养家难。</p><p>〔见介小生〕差官老了。〔丑〕差官不老。〔小生〕旣不老。怎么发都白了。〔丑〕差官头发虽白。心裏却是黑的。〔小生〕如今差你送书。你可去得。〔丑〕求宽限几年。〔小生〕方纔说不老。怎么说宽限几年。〔丑〕小官若到洛阳。背折腰弯。往还须得五年。〔小生〕胡说。此书送至洛阳潘安仁相公处投下</p><p>【好姐姐】洛阳远隔数关。思故友。特传云翰。公差远涉。须当勿惮烦。〔合〕宜急返。天涯兄弟垂靑眼。莫为崎岖行路难。</p><p>【前腔】〔丑〕领文非同等闲。这差使自然经惯。星移电走。洛阳闻杜鹃。〔合前〕</p><p>领命别河东。</p><p>洛阳有路通。</p><p>云笺书一纸。</p><p>道路万千重。</p><h2 id="第九出-成亲" tabindex="-1"><a class="header-anchor" href="#第九出-成亲" aria-hidden="true">#</a> 第九出 成亲</h2><p>【生查子】〔外上〕彻底映冰壶。更喜恢弘度。佳壻近乘龙。与我光门户。</p><p>无子继书香。心中暗惨伤。幸欣容德女。配此宁馨郞。院子何在。〔末上〕人随皎皎金波月。辇带铮铮玉柳风。百辆宝车珠箔卷。千条红烛绛纱笼。〔外〕今乃良辰吉日。昨日命你唤下宾相。可曾到否。〔末〕已在厅前伺候。〔唤介净上〕全仗周公礼乐。赞成秦晋欢娱。宾相见老爷。〔外〕小姐今日配与潘生。敢烦先生赞礼。〔净〕当得效劳。良时已到。就请二位新人参拜天地。伏以秦楼年少眞淑女。汉苑风流傅粉郞。移步尊前行吉礼。匆匆佳气满华堂。</p><p>【前腔】〔生〕传报喜天缘。银汉桥横渡。〔旦〕环佩自风淸。云鬓轻笼雾。</p><p>〔净〕一对新人牵出来。〔末〕怎么说。〔净〕丝幕牵红。同上花毡。先拜天地三界。〔拜介〕拜。兴。次拜太山高堂。〔拜介〕夫妻对拜。礼毕。请揭方巾。撒帐东西南北中。二三五点喜相逢。饱学相公穿着绿。多娇小姐满身红。传芳堂上行家礼。聚景轩前飮玉锺。吃得七红沉醉后。牢拴紧闭暖屛风。明年生下五男幷二女。一家和气暖溶溶。撒帐已毕。宾相请出。又有花红。又有酒吃。〔下〕</p><p>【锦堂月】〔生〕婚赖鸾书。姻盟帝府。光彩喜增门户。玉润冰淸。乐事早从天付。幸丝萝松柏交扳。羡美玉蒹葭倚附。〔合〕同欢晤。眞个是义结朱陈。姓交齐鲁。</p><p>【前腔】〔旦〕得助。获配名儒。惭非淑女。金雀已占前数。百岁良缘。愿取唱随同步。郞不忝朱履簪缨。妾自愧荆钗裙布。〔合前〕</p><p>【醉翁子】〔旦〕休负。向芸窗勤磨月斧。亲看嫦娥。早登天府。〔生〕良晤。但学浅才疎。不是名朝君子儒。〔合〕齐歌舞。听谯楼频传银箭。漏滴铜壶。</p><p>【侥侥令】〔众〕银蟾光尽吐。人世照双珠。花烛交辉。欢娱处。恰便似效鸾凰栖碧梧。</p><p>【尾声】笙箫冷咽良宵度。女貌郞才天下无。惟愿和鸣永翕如。</p><p>洞房花烛小登科。</p><p>桂室兰闺喜气多。</p><p>贮看螽斯双叶庆。</p><p>九苞佳梦胜南柯。</p><h2 id="第十出-守贞" tabindex="-1"><a class="header-anchor" href="#第十出-守贞" aria-hidden="true">#</a> 第十出 守贞</h2><p>【卜算子】〔贴扮巫彩凤上〕帘外雨初晴。莺声入梦惊。落花飞絮总关情。怪得春来多病。愁脉脉。泪盈盈。</p><p>翡翠屛开绣幕红。堪怜名籍教坊中。微雨小亭偏寂寞。海棠凝泪倚东风。奴家巫氏。小字彩凤。年方二八。尙未适人。芳泽颇佳。览镜自怜倾国色。繁华不染。向人羞作倚门妆。自负守贞处子。身偶堕于烟花。心伤薄命佳人。情不耽于声色。幸喜歌妓数人。赶趁而去。鸨儿龟子。相继沦亡。所以奴家得全素志。但苦身堕淤泥。被无赖子弟。常时闹炒。不知何日方是出头日子。淸晨无事。不免唤碧梧焚起香来。抚弄瑶琴一番。以消淸暇。多少是好。碧梧何在。</p><p>【字字双】〔小净扮碧梧上〕小小花奴巧妆成。洁净。一心只望脱风尘。执性。东邻西舍按歌声。堪听。吾家门户冷淸淸。没兴。</p><p>〔贴〕一壁厢装香过来。待我抚瑶琴一番。消遣情怀。〔小净装香介〕淸商调绿绮。香篆袅金猊。</p><p>【懒画眉】〔贴〕金猊香袅午风轻。绰注吟猱指下生。移商换羽峡猿惊。歌弹流水高山调。举世宁无锺子听。〔抚弄琴介〕</p><p>【双劝酒】〔净丑末外同上〕不耕不种。如枭如獍。博友酒朋。气求相应。章台柳色正靑春。恃豪强随意狰狞。</p><p>〔丑〕自家左太冲是也。〔净〕自家张孟阳是也。〔外〕自家梁国手是也。〔末〕自家荩禅师是也。〔净〕左太冲。我和你离了洛阳。来到这裏。幸遇梁太医荩禅师。十分契合。今日淸明时节。同到翠馆一游。但不知此处是那个姊妹家裏。〔外〕来此是巫彩凤家裏。他是个绝标致女子。未曾梳笼过的。弹得好琴。你听裏面琴声嘹喨。有趣。〔净〕这等我进去梳笼他。〔丑〕我便复帐。〔外〕小子帮闲。〔末〕贫僧撮合。就此叫开门。〔小净〕是谁。〔末〕阿弥陀佛。是贫僧。〔小净〕淸晨早起。就来抄化。〔末〕不是抄化。送两个知趣帮衬的孤老。与你彩凤姐。〔小净〕我姐姐誓不接客。免劳下顾。〔丑〕下顾下顾。也不须推故。久闻巫彩凤紧闭幽闺花户。〔净〕我们年少风流。此是靑楼道路。今来梳笼成婚。请他上床脱裤。〔净〕我的挂斗粟而不垂。〔丑〕我的形如剥兔。只恐你姐姐吃亏。带了这太医调护。〔小净〕出去出去。〔丑〕出去。不曾进来。便推出去。〔外〕巫娘拜揖。此是张左二位相公。远从洛阳来此游玩。久慕芳容。特来造拜。案上有瑶琴。请弹一曲。〔丑〕弹个四句半我听。〔净〕拿过三弦子耍一耍。〔末〕到是普庵呪儿为奇。〔外〕不如生药名儿绝妙。〔小净〕我姐姐知音弹与知音听。〔丑〕唗。胡说。小娘家拿班做势。我们乃是洛阳才子。年少风流。非比庸夫俗子。与我相交。绝是有道理的。〔贴〕你是洛阳才子。料不如掷果潘安仁。〔净〕呀。潘生之名。传扬天下。所以女子皆知。姐姐你不晓得。我是潘安仁前辈。〔贴〕潘安若比尊前貌。掷果车来无艳妆。〔丑〕我二人只因众女娘掷得果子太多了。这副粉妆成玉碾就一对标致脸儿。打上许多痘疹瘢。望贤姐不弃。早遂于飞之愿。</p><p>【驻云飞】〔贴〕不用闲争。我是美玉无瑕岂玷蝇。心地常淸净。一片如冰镜。嗏。野蔓与闲藤。休思淫奔。独守闺帏。不似杨花性。若要相逢除再生。〔下〕</p><p>【前腔】〔众〕行浊言淸。仔细思之实可憎。走遍烟花境。谁不相亲敬。〔小净〕是那个敬你。〔丑〕他爱我软款情怀。〔净〕他喜我温柔情性。〔丑〕他道我歪唇缺嘴。如海螺杯斜嵌珍珠。〔净〕他道我麻面胡须。如羊肚石倒栽蒲草。〔外〕他道我四时春药。千金不倒之方。〔末〕他爱我上下光头。通宵彻夜之妙。你与姐姐说。不要轻慢人。嗏。何必恁相轻。这般薄幸。冷面如冰。视我如枭獍。只敎你萧墙祸必生。</p><p>〔小净〕列位相公。在此花亭少坐。待我将言语徐徐劝动姐姐。成就也不见得。〔众〕言之有理。借你花亭取乐一回。你进去叫你姐姐看些好茶来。取些小菜与我们吃酒。〔小净〕闭门不管窗前月。一任梅花自主张。〔下净〕扫兴。这等标致的小娘。怎么不肯接人。〔丑〕张兄。他要高抬时价。做出如此行藏。我们只在此花亭飮酒。要他出来相陪。〔外〕还是左兄言之有理。极是曲体人情。〔末〕我们就在此花下玩赏一番。那巫彩凤定然出来相陪。且看酒过来。〔飮酒介〕</p><p>【前腔】〔众〕小小园亭。别是幽奇可适情。假石堆山径。花木多繁盛。嗏。数点远风淸。霞天相映。写入丹图。妙似蓬壶境。乐以忘忧世念轻。</p><p>〔小丑扮皮笊筣上〕酒是人间禄。神仙祖代留。春为花斗巧。日夜好风流。三杯和万事。一醉解千愁。若无花共酒。孩童白了头。小子皮笊筣便是。平日无他活计。专要白吃人的东西。适间看见梁太医荩和尙哄了两个恶少年。到巫彩凤家去了。不免撞将去。白吃他一顿。多少是好。〔见介〕四位请了。恕小子来迟之罪。〔外〕足下并不相识。没有奉请。何故言迟。〔小丑〕小子叫做皮笊筣。向者已曾奉扰过的。就忘怀了。〔末〕不请自来。眞为可笑。〔小丑〕老荩你吃十方的。我吃二十方的。道路各别。养家一般。何故断人咽喉之路。〔丑〕兄不必如此说。酒肴颇有。任你吃就是。〔小丑〕此公有趣。四海之内。皆兄弟也。在家不会迎宾客。出外方知少主人。知兄大量宽弘。疎财仗义。〔飮酒诨介〕飮一杯精神康健。飮二杯觔力不衰。飮三杯有喜有庆。飮四杯无病无灾。飮五杯朱颜不改。飮六杯世不白头。飮七杯增福增寿。飮八杯灭罪消灾。飮九杯官居一品。飮十杯挂印封侯。卖药的。一个月多看他四五样蹊跷大病。做和尙的。七昼夜水陆道场。〔净〕如此巧言奉承。不中用的。只行我们一令。凭你吃醉就是。〔小丑〕请发号何如。〔净〕要个天。要个地。要个廿四。要个不怕你。要个古人不如你。〔丑〕小子便说。天有酒星。地有酒泉。家有廿四样河淸酒。尝也不怕你。闻也不怕你。〔净〕那个古人。〔丑〕杜康不如你。仪狄不如你。〔净〕小生便说。天有龙肝。地有凤髓。家有廿四样珍羞味。煎也不怕你。炒也不怕你。〔丑〕那个古人。〔净〕易牙不如你。陈平不如你。〔外〕小子便说。天有天南星。地有地骨皮。家有廿四样君臣药。病也不怕你。疾也不怕你。〔末〕那个古人。〔外〕卢医不如你。扁鹊不如你。〔末〕贫僧说。上有天堂。下有地狱。家有廿四众付应僧。吹也不怕你。打也不怕你。〔外〕那个古人。〔末〕释迦佛不如你。观世音不如你。〔小丑〕妙妙。请酒。〔众〕说得纔吃。〔小丑〕天不生无禄之人。地不长无根之草。家有廿四层桦皮脸。羞也不怕你。骂也不怕你。〔丑〕那个古人。〔小丑〕柳龙卿不如你。胡子传不如你。〔众〕你的令祖令兄是吃白东西的都元帅。请吃请吃。〔小丑〕我们吃个流星赶月如何。</p><p>【前腔】〔众〕赶月流星。好酒斟来五六瓶。果子无余剩。鱼肉都干净。〔小丑〕嗏。财主要天生。饱餐高兴。盛扰尊前。感激情难尽。明日还来续此行。</p><p>〔下净笑介〕皮笊筣吃得精空。何以取乐。〔末〕这个皮笟筣。欺贫僧妓馆飮酒。故此放胆白吃。如今城西新盖一所五道将军庙。十分齐整。又且僻静。我们将此酒肴。到那裏行乐一番。〔小丑暗听介众〕就此前行。欲避猖狂士。须投古庙中。〔共下小丑〕杀人可恕。情理难容。这个秃狗骨头。这等可恶。如今携了酒。到五道将军庙裏去了。我不免去到那裏等他。〔走介〕好庙宇。上面奉着五道将军牌位。谁家舍得袍带盔在此。我有道理。不免将此衣帽穿戴起来。扮做五道将军。待他来时。一头撞将起来吃酒。有何不可。〔众携酒盒上〕略行三五步。咫尺到庙堂。〔丑〕来此庙中。这神像塑得甚好。将酒过来。先祭神。然后取乐。〔众〕我们大家一拜。〔小丑吃酒众拜介〕好灵神。这菩萨元来是个活的。快将酒过来斟。〔末〕元来是皮笟筣。〔小丑〕这是四位愿与我吃。不是白吃你的。请了。〔众诨介下〕</p><h2 id="第十一出-分雀" tabindex="-1"><a class="header-anchor" href="#第十一出-分雀" aria-hidden="true">#</a> 第十一出 分雀</h2><p>【谒金门】〔旦上〕惊时变。自觉心如悬箭。方痛椿庭哀未展。又诵离鸾怨。〔贴〕深幸鸳帏缱绻。忽报画眉人远。别酒纔斟。红雨线。忍见萦牵。</p><p>〔旦〕怕卷珠帘下玉钩。依前春限锁重楼。风裏落花谁为主。思忆鸳鸯恨转悠。〔贴〕靑鸟忽传云外信。鸾皇惊散合欢俦。眼看东西景。共把泪痕流。〔旦〕奴家蒙爹爹大恩。招赘潘安仁为壻。正欲尽甘旨。少申孝思。谁想二竖为殃。昊天不悯。老父一时疾作。身归泉府。虽则祭葬以礼。中心难止悲伤。今潘安仁又接山公书札。急欲赴召。意图进取功名。但功名大事。不可强留。翠竹。你可收拾行李。备办酒筵伺候。〔贴〕小姐。一应事体。俱已完备。但小姐如今虽则放相公远行。倘一朝松金钏。减玉肌。那时追悔莫及。不若依翠竹说。留相公在家的好。〔旦〕说那裏话。</p><p>【园林好】功名事。非仝偶然。何须虑离鸾拆鸳。但愿得鹏程鹗荐。归来日。永团圆。夫和妇。拜苍天。</p><p>【江儿水】〔生上〕契友书投至。心交情意坚。匆匆行色难留恋。一肩负得琴和剑。阳关三迭情无限。怕听骊歌声啭。泪湿绞绡。顷刻化成冰霰。</p><p>〔见介旦〕相公。我和你凤俦乍协。鸳枕初温。不意先父大事甫完。山公书札忽至。相公之去意甚殷。贱妾之寸心实乱。惟冀早图进取。锐志前程。君家身上靑云。休使奴有白头之叹。则妾幸矣。〔生〕小姐说那裏话。</p><p>【五供养】姻盟非浅。这金雀双双。实系有缘。良宵谐凤卜。新韵叶鸾笺。〔旦〕月车欣见。不料永谐姻眷。今朝虽忍别。有日整归鞭。万里靑云。必须黾勉。</p><p>〔生〕前程之事。不须小姐叮咛。有潘安仁之才。何难昼锦荣归。但与卿分手。不能朝夕相对。以为恨耳。〔旦〕君之心卽妾之心。奴今将金雀一对。分而为二。各收其一。时复玩之。身虽两隔天涯。君之见妾。犹妾之见君矣。〔生〕小姐言之有理。便当各留其一。</p><p>【玉交枝】雀分人远。两情伤。心牵意悬。古来曾合延平剑。又还闻浦水珠旋。天涯顷刻愁怎言。长亭遥。望松金钏。须早寄鱼书雁笺。苦分襟断鸿飞燕。</p><p>【川拨棹】〔旦〕杯相饯。两情浓。惜断弦。看双双玉筯潸然。看双双玉筯潸然。一寸愁肠已似剜。这离愁有万千。那离愁有万千。</p><p>【尾声】〔生〕西风马系垂杨畔。早向长途趱玉鞭。直待一举成名返故园。</p><p>金雀轻分两别离。</p><p>未知何日是归期。</p><p>丈夫事业当恢廓。</p><p>万里云程及早时。</p><h2 id="第十二出-指引" tabindex="-1"><a class="header-anchor" href="#第十二出-指引" aria-hidden="true">#</a> 第十二出 指引</h2><p>【梨花儿】〔丑上〕巫家彩凤眞娇艳。敎坊独把声名占。我心欲要效鹣鹣。嗏。寃家不肯相怜念。</p><p>自家左太冲便是。鹘突过了半生。常效颦于西子。每甘食于侯鲭。老父乃皮脸长老。我祖是哺啜巨卿。相处的是羣丢泼打。使动的是帮闲志诚。往旺处飞的鸽子。不知趣的苍蝇。只因与潘安仁斗美。被他压下八九十层。没奈何走到河中大郡。看上巫彩凤。袅娜娉婷。欲要与他鸾交凤友。月下老未定姻盟。总休题偎红倚翠。不能勾取乐调情。止不住满怀春兴。只得去曲意奉承。当时双膝跪下。说前世娘。可怜见。赏我一个美甘甘香喷喷樱桃小口。他就劈面一巴掌。说谁看上黑魆魆臭哄哄解手茅坑。我着了恼。跑起来。拉朋友。往外便走。又撞着皮笟筣没廉耻的。白白吃了许多果盒春盛。这肚子裏不出头闷气。难以消受。怎得个赛太岁。把歪辣骨。弄得他七星八零。呀。那壁厢有个公门牌子哥来。我且在此听他说什么。</p><p>【前腔】〔净扮公差上〕公门走卒心如箭。飮酒吃食无足厌。终朝吃了赚铜钱。嗏。强似开个招商店。</p><p>自来生得粗暴。三代流传家教。父亲见当铺兵。哥哥善能抬轿。惟有小子多能。投充都府快皂。打人不敢回手。官府让我前导。腰悬三股麻绳。手执一张火票。有钱的假意商量。无钱的苦死闹炒。朝廷说我贤能。勑赐这顶毡帽。总然犯法违条。满拚弃此官诰。〔笑介〕今日顽是顽笑是笑。有这桩公事在身。交我如何区处。〔丑上见介扯介净〕唗。走开。不要扯坏了我这一件斗升五皂罗袍。〔丑〕怎么斗升五。〔净〕我对你说。我的出身。我起初是一个馆驿中役助皂隶。只因山爷在馆驿拜客。我在那裏捧茶。山爷说我中用。将我一升。升做捧茶皂隶。捧了三个月。升我做后堂随衙皂隶。该我伏侍奶奶。说皂隶去倾马桶。我到衙中。七大八小倾了刷了洗了。十分干净。中了奶奶意。与山爷说。将这个倾马桶的皂隶升一升。升做一个烧火的皂隶。我就往厨房到任。且是烧得好火。老爷说又该升了。升我做听差皂隶。昨日方交代。今日就有差。〔丑〕哥甚么差。〔净〕你不晓得。我们这个山爷。与洛阳潘相公交好。前日差官送书请他。说道将已到此。传令办了许多酒席。分付我唤官妓侍酒。实不相瞒你说。平日不曾走花街柳巷。又且不曾叫过牌票。为此心下十分难处。〔丑〕牌头。这个何难。小子虽是异乡来你河中。每日专在花街裏行走。但是出色小娘。我都知道。〔净〕这个没奈何。指引指引。〔跪介丑〕请起来。旣是老爷分付。要标致官妓。你叫了丑的去。就不停当。却有一说。那粉头都将一等答应官府的搪塞。好的都躱了。如今你回去禀过山爷。说河中第一官妓巫彩凤。年纪幼小。声色俱全。将火票塡他的花名。紧紧藏入袖中。明日叫他去。管取山爷喜欢。还要高升你。〔净〕这个难为兄长指教。我今日进去禀。明日便来拘唤。〔丑〕是则是。你这般去。就是一千个巫彩凤。也没有与你看见。〔净〕怎么去。〔丑〕他有个丫头。名唤碧梧。生得聪明伶俐。两扇门儿。逐日闭着。但有人叫门。他从门缝儿一看。听说是公门中的人。巫彩凤怎么与你看见。小生这顶方巾。一领道袍。借与你妆做个斯文的相公。只说到他家吃茶吃酒。那时在前厅坐下。不消一个时辰。巫彩凤必然出来行走。出其不意。撞个满怀。取出牌票。一条麻绳。套在颈上。犹如溜狗一般。岂不妙哉。〔净〕好计好计。难为盛情。同到酒肆内草酌三杯如何。〔丑〕还是小弟请兄一个大醉。换了方巾衣帽。明日行事。</p><p>【大迓鼓】〔净〕都爷号令严。花名火票。朱印书佥。名姬闻说多娇艳。这番难说费心田。〔合〕共飮三杯。休得太谦。〔豪飮笑介〕</p><p>【前腔】〔丑〕巫姬貌甚姸。金莲窄窄。玉笋尖尖。若敎陪侍明公宴。不须问卜与求签。〔合前〕</p><p>火票唤多娇。</p><p>官差莫惮劳。</p><p>不因渔父引。</p><p>怎得见波涛。</p><h2 id="第十三出-唤妓" tabindex="-1"><a class="header-anchor" href="#第十三出-唤妓" aria-hidden="true">#</a> 第十三出 唤妓</h2><p>【普贤歌】〔小净上〕门庭寂静故人稀。空有园林花木奇。尘朦粉与脂。空闲牌与棋。弦子琵琶高挂起。</p><p>碧梧生得苦命。凤姐恁般情性。不肯梳笼留人。只要守淸爱净。奴家尝不着鸡脚鱼头。看不见铜钱银锭。最苦是半夜三更。隔壁姐儿淫声难听。急得奴家无可奈何。只得将八寸景东人事助兴。今日倘有撞寡门的来顾。只得与他厮弄。</p><p>【前腔】〔净〕三杯捉月软如泥。五斗朝天百事宜。方巾四角齐。道袍更出奇。强似公门当皂隶。</p><p>自家卜胡便是。承老左指教。今早禀过山爷。将牌票塡了巫彩凤名字。今去唤他。恐他多方躱避。所以穿戴老左的方巾道袍。扮做斯文模样。只一件。当惯了门户的人。伸手缩脚。好不自在。怪不得蔡伯喈老先生说。穿的是紫罗襕到拘束我不自在。嗳。眞个是状元之才。出口成章。吃了几杯酒。不觉醉了。说话之间。已到巫彩凤门首。待我叫门。〔见介小净〕相公醉了。〔净〕我不醉。我是嫖巫彩凤的。〔小净〕奴家就是。多承下顾。〔净〕果然名不虚传。姐姐。我醉了。待我睡觉起来。再和你调情。〔小净〕天那。今晚接一个醉孤老来。又要嫖我姐姐。倘醒来。我又没帐了。乘其酒兴。压倒身上。与他睡去罢。〔净〕走开些。〔小净〕好意与他睡。这般薄情。叫我走开些。不免外边去。〔净〕那裏去。〔小净〕裏面又不好。外面又不好。难为人。不免做个到拔蛇。骑在他身上。了这场心事。〔净〕骑马的下来。〔小净暗看介〕观君不是鸿门儒士。〔净〕觑你不是出色佳人。〔小净〕实对你说。我是彩凤姐丫头。名唤碧梧。〔净〕明和你说。我是山爷差来的皂隶。名叫卜胡。〔小净〕旣如此。碧梧骗了卜胡。〔净〕卜胡锁住碧梧。〔小净〕你是那裏来的。〔净〕我是山爷差来的。设席款待佳宾。这张票拘唤歌妓侍宴。你巫彩凤是头一名。快叫出来。〔小净〕我姐姐尙未成人。待我替他去罢。〔净〕像你这个歪货。一条麻绳锁住。要你东就东。要你西就西。你替得他。好打这丫头。〔贴旦上〕自不整衣毛。何须夜夜嚎。呀。碧梧。为何与他炒闹。〔净〕炒闹炒闹。你且听我言道。我是山爷公差。捉拿小娘的虎皂。腰下两条麻绳。手内一张牌票。特来相请姐姐。快去当筵献笑。〔贴〕牌头哥。自从爹娘死后。有几个歌妓都自散去了。无人答应。望牌头哥可怜。遮护一二。情愿解簪酬谢。〔净〕休得巧说。且锁去见山爷。你自回话。老爷不用你。便自罢了。</p><p>【玉胞肚】〔贴〕时乖运否。平白地顿生祸危。自不惯献舞呈歌。那些个举案齐眉。〔净〕山爷请洛阳潘相公。此去倘有些好处。也不见得。〔贴〕舍羞忍耻任凌夷。塞翁失马知凶吉。</p><p>【前腔】〔净〕人生有几。且追欢。不必怨悲。你虽然恪守幽闺。也须要应变随机。〔贴〕我这般弱质。怎生去得。〔净〕我看你腰肢瘦怯不胜衣。会有才郞入品题。</p><p>含悲忍泪思彷徨。</p><p>强抱琵琶出敎坊。</p><p>时人休作杨花比。</p><p>不逐东风上下狂。</p><h2 id="第十四出-开宴" tabindex="-1"><a class="header-anchor" href="#第十四出-开宴" aria-hidden="true">#</a> 第十四出 开宴</h2><p>〔末扮中军官上〕满城佳节近中天。竞斗龙舟吊屈原。袖中剩有芸香草。留与君王辟蠹编。自家河中都督府中军官便是。我老爷文宗孔孟。武按孙吴。坐鎭都阃。乌台簇拥。朱旛金盖。威名素着于朝廷。教令颁行于州郡。看他精神秋月。谈笑春风。蜚紫马英声。扫苍鹰疴症。与星斗以增辉。觉湖山之动色。但西楚人豪。酷爱游山玩水。为此请得洛阳契友潘安仁到来。恰遇端阳佳节。传令到翠屛山馆排宴。唤下歌妓们伺候。你看香风一阵。想是歌妓来也。</p><p>【窣地锦裆】〔小净丑贴旦上〕女娘名籍敎坊家。檀板银筝艺果佳。淸歌妙舞度年华。占断排场实可夸。</p><p>〔丑〕歌妓们叩头。〔末〕今日开筵。与洛阳潘相公玩赏端阳。问水寻山。你们好生小心承应。〔丑〕是。不用老爷费心。〔贴〕请问老爷是那个潘相公。〔末〕是掷果的潘安仁。〔贴〕元来是他。〔丑〕彩凤姐。常见你笑比河淸。今日听说潘相公。见你莞尔暗笑。少刻筵间。何不着意温存。我们撺掇梳笼你罢。〔贴〕列位姐姐。休得恁般戏言。</p><p>【七娘子】〔生上〕故人相会情非假。幸论心握手堪佳。〔小生上〕幸値端阳。名山如画。亭馆胜官衙。</p><p>潘兄。分袂策蹇。倐经岁余。今屈下临。有光敝治。〔生〕注想如梦。云翰忽颁。不惮迢迢。复瞻仪范。〔小生〕且喜河中翠屛山馆颇佳。又値端阳佳节。同与故人一叙。〔生〕多谢。〔末〕歌妓唤到。〔小生〕叫过来。〔丑〕歌妓叩头。〔生〕翠围山馆翠围屛。高步晴峦最上层。但使主人能醉客。何须红袖拂银筝。〔小生〕佳宾取乐。须用佳人。只恐兄面如傅粉。红籹辈见之。反为羞涩耳。〔把酒揖介〕</p><p>【惜奴娇】盏泻流霞。看山围黛色。翠柏浓遮。观瞻处。突兀远山如画。繁华。奇葵吐艳。红榴舒锦。错萼新蒲插弝。〔合〕珠砂写狰狞艾虎。试看毒魔惊讶。</p><p>〔小生〕那少年歌妓唤什么名字。〔丑〕他叫做巫彩凤。尙未成人。〔生〕有此美姬。岂无奇遇。〔丑〕因他守志固坚。举止羞涩。〔小生〕此乃良家女子行藏动静也呵。上来送酒与潘相公。</p><p>【黑麻序】〔贴〕烘霞。金盏慵拿。总洛阳年少。十分潇洒。我一心守志。愿甘孤寡。羞答。难当势焰踏。持杯自叹嗟。相公请酒。〔生〕女儿家。眞个是香笼荳蔻。十分幽雅。</p><p>〔小生〕安仁兄或有意于彩凤。吾当与兄成之。巫彩凤。你本生身乐籍。胡得拒人若是。可将素志。逐一敷陈。〔贴〕河中城外有狭邪。绣幕巫山彩凤家。堕足烟花眞命薄。独对东风自怨嗟。守淸贞。无所欲。未肯留情南陌金。何曾举意西邻玉。堪怜兔丝草。复爱鸳鸯鸟。若将颜色事他人。颜色能有几时好。此情常恨眉锁攒。欲言未尽心悲酸。感蒙矜怜将情诉。抱得秦筝不忍弹。〔小生〕好有才的女子。闻之令人酸鼻。安仁兄。可羡身在柳陌花街。心实冰淸玉洁。堪怜薄命佳人。尤是深闺女子。〔生〕巫彩凤。你旣不倚门献笑。宜择良配。何必负此韶华。〔贴〕改邪归正。是妾素志。又恐托根失所。故此十年不字耳。〔小生〕似此美姬。当谐良配。我便作成你伏侍潘相公。你意下何如。〔丑〕他口虽不言。心下其实肯了。〔小生〕潘兄尊意何如。〔生〕小弟不敢请耳。固所愿也。〔丑〕老爷主婚。我姊妹三人作伐。乘此良时吉日。就可成亲。但求潘相公一物为聘。〔生〕小弟与兄别后。入赘井王孙宅上为壻。曾以一双金雀。遂成秦晋之盟。前者与拙荆分别之时。各留一只。今日便以一只金雀。与卿为聘何如。〔小生〕绝妙。一妻一妾。传有名言。才子佳人。世之罕有。巫姬收下金雀。看酒过来。</p><p>【锦衣香】守志娃。言非假。未破瓜。多娇姹。邂逅相逢。便成婚嫁。郞才女貌实堪夸。盟坚金雀。作室宜家。管云迷巫峡。又何愁鸾孤凤寡。鸳侣齐飞驾。风流潇洒。万恨千愁。一时丢罢。</p><p>安仁兄。天色将暮。可同彩凤谐归。下官来早恭贺。众歌妓花银五两。花绫五疋。赏他回去。〔生〕小生太狂妄了。〔众妓谢赏介小生〕叫皂隶过来。你们好生伏侍潘相公。如违重责。分付回衙。</p><p>【浆水令】望淸虚银钩将挂。见惊飞乱遶归鸦。柳边花底步归衙。分行花烛。绛彩笼纱。齐天乐。歌声罢。琼巵顚倒金樽泻。〔众〕禀老爷。已到帅府大街。〔小生别生介〕今夜裏。今夜裏。暂违淸话。好扳取。好扳取。一朶奇花。〔小生别下生吊场〕</p><p>【尾声】〔小净〕忽惊户外传声答。忙启门阑觑。咱喜见莲开并蒂花。</p><p>〔众〕送相公凤姐到家。我们吿回。明早奉贺。〔贴〕列位姐姐。留一位在此相伴。〔丑〕潘相公久惯惜玉怜香。他自会偎红倚翠。列位姐姐也替不得你。你也不要害羞。〔生〕有劳你们众姐姐。明日早来吃茶。</p><p>与君相见便相亲。</p><p>邂逅相逢第一人。</p><p>须信良缘皆不偶。</p><p>灯花连夜报君频。</p><p>〔小净吊场〕我姐姐喜事纔上门。他今日倒得其人了。我不免闭了门也去睡罢。〔撞净笑介小净觑介〕呸。是卜胡。〔诨介〕</p><p>堪叹尊兄没答煞。</p><p>受尽老娘多咭咶。</p><p>放了皂隶不去当。</p><p>却来我家作亡八。</p><h2 id="第十五出-打围" tabindex="-1"><a class="header-anchor" href="#第十五出-打围" aria-hidden="true">#</a> 第十五出 打围</h2><p>【高阳台引】〔净扮齐万年众随上〕千斤膂力。三尺靑锋。宝刀挥起耳生风。绣旗飘彻漫空。黄池赤子兵戈弄。苍头老稚皆惊动。养威蓄锐在山东。聚英豪。皆虎雄。</p><p>三山明月练如银。金皷喧天振地闻。拂拭铁衣如玉色。掣旋宝剑动星文。某齐万年是也。本为商贩良民。夤缘航海。遭官兵捕捉。被俺手持利剑。连伤七人。因拥众为乱。不意相从者众。遂尔占据登莱。虎踞山林。聚草屯粮。虏男夺女。今日闲暇无事。正是操演之际。大头小目。你与我摆开阵势。打围演武一番。</p><p>【倾杯玉芙蓉】曈曈日色映山红。旗影风云动。簇簇金鎗。列列蛇矛。对对钢鞭。赫赫雕弓。纷纷画戟朱旛控。密密钩连豹尾丛。声声哄。昂昂势雄。遥望着迢迢山径可相通。</p><p>【普天乐】鼓声咚。金声送。震天雷。铅锡铳。穷林下。穷林下。蛟兎奔丛。幽谷裏。野鹿潜踪。提师率众。须臾打破金城瓮。时未至。暂尔屯粮。事垂成。且也藏锋。</p><p>【朱奴儿】喜心齐。人情汹汹。打围场。飞禽种种。兽蹄鸟迹皆驰纵。金弹子个个不空。豪兴觉偏浓。扬威耀武。沧江鱼化龙。谷鸟成威凤。那时方显是英雄。</p><p>【节节高】长蛇封豕。同易为功。从来武略皆能用。张威勇。识守攻。知轻重。运筹帷幄多擒纵。坐看一鼓乾坤动。〔合〕看看玉兔已升东。忙麾大队归山洞。</p><p>【尾声】虎躯七尺皆英猛。铁甲金盔气象雄。直把中原血染红。〔下〕</p><h2 id="第十六出-惜别" tabindex="-1"><a class="header-anchor" href="#第十六出-惜别" aria-hidden="true">#</a> 第十六出 惜别</h2><p>【卜算子】〔生上〕花姿柳眼情方脗。匆匆又在离分。桑弧矢志未全伸。惜别颇增新闷。</p><p>杜鹃声断陇云低。草萋萋。思依依。角声呜咽悲。须知此别经年隔。肠寸断。泪交颐。小生自别山妻。来此河中。不料筵间又得巫彩凤为妾。蒙山兄主盟。与之落籍。虽然烟花妮子。可免玷玉之蝇。但吾功名之事。实欲乘时而进。昨日山兄兪允写书一封相荐。往见吏部尙书张茂先。已曾与巫姬言过。看他情激于衷。愁盈于脸。使我心伤去远。魂断河桥。如今拜辞山兄。迤逦行来。已是府第。且待开门。方可晋谒。且在此伺候。</p><p>【生查子】〔小生上〕才子吐虹霓。上客英名振。圣主作贤臣。吾侪当荐进。</p><p>〔生进见介〕贵贱见交情。知心在秉诚。〔小生〕男儿立大节。先自取功名。〔生〕昨承吾兄厚德。令小弟前赴建业。谒见张公。以图进取。特来吿别。〔小生〕贤弟英才。斯世所重。昨晚灯下。修书一缄。今付足下前去。宝眷在此。自当照顾。切莫远虑。〔生谢介〕多谢厚情。倘得寸进。自当衔结。</p><p>【降黄龙】〔小生〕际会风云。起蛰春雷。出濳离隐。太平时候。正相逢明良。康济经纶。那贤臣休休断断。料应是作哲知人惟谨。致鱼书。早当参谒。急宜前进。</p><p>【前腔】〔生〕儒绅。匪曰萃宾。技拙雕龙。久艰登俊。乘时前去。把丹衷一寸。远达枫宸。殷懃上书投刺。但只恐鼓瑟齐廷错认。荷深情。云笺锦札。定敎传信。</p><p>【衮】〔小生〕荣行事吉辰。荣行事吉辰。云路须当近。万斛天香。管取嫦娥引。〔生〕从今别去。离情不忍。勤探取。便鳞鸿。频修问。</p><p>【尾声】前程万里眞当奋。得见今时人品。与■〈亻〈弜上六下〉〉同升入事君。</p><p>锦笺写入数行书。</p><p>送别英才上帝都。</p><p>一天雨露敷新泽。</p><p>万里风云起壮图。</p><p>〔生吊场〕适间别了山兄。我那巫姬。先已在长亭等候。不免前去与他分别则个。正是离怀牵翠袖。别泪洒征衣。</p><p>【犯尾引】别泪染征尘。乍协凤俦。纔温鸳枕。一纸贤书做破情。矛盾。肠已断。有谁代罄。口难提。惟怜损神。〔贴上〕相思处。叠峦层嶂。总是恨伤心。</p><p>〔见介〕相公。你怎舍得撇我而行。〔生〕芳卿。交我如之奈何。〔贴〕君欲去。奴心痴。褪粉复憔脂。〔生〕金雀聘。缔红丝。白首同欢暂别离。黄花开后是归期。</p><p>【尾犯序】〔贴〕执手翠眉颦。顿香肌减。玉臂钏松金。此去京师。早成名立身。英俊。时已至。攀龙附凤。须频发鱼笺鴈音。多嘱付。黄花开后。专望锦归人。</p><p>【前腔】〔生〕潸然泪渍襟。只为功名。远投京郡。身在石城。望巫山彩云。孤窘。瞻兔魄淸光易缺。孤雁影。双栖未稳。凄凉处。还当自解。幽独恐伤神。</p><p>〔丑〕天色将晚。相公请兴。〔生〕怎么说。〔丑〕兴者起也。〔生〕巫姬就此吿别。</p><p>【临江仙】三叠阳关声渐杳。天涯咫尺参辰。眼前难别意中人。伯劳东去也。鸿雁又西行。〔生下贴哭介〕骊马娇嘶穿柳色。空怀雨魄霜魂。安排肠断送黄昏。万般情緖苦。几点泪痕新。</p><h2 id="第十七出-乞巧" tabindex="-1"><a class="header-anchor" href="#第十七出-乞巧" aria-hidden="true">#</a> 第十七出 乞巧</h2><p>〔末上〕雨入珠廉满殿凉。避风先进玉盆汤。水泊化生皆弄吉。留与君王着意详。自家乃晋武帝驾下内使便是。往来紫禁。出入龙楼。日侍天颜。时亲衮冕。俺万岁自从平吴之后。颇事晏游。掖庭妃嫔。殆将万人。常乘羊车。任其所之。为此各宫竞以竹叶插户。盐汁洒地。以引帝车。今乃七夕良辰。俺淑妃贾娘娘传旨。陈设瓜果。在乞巧楼前穿针玩月。筵宴已备。贾娘娘早到。</p><p>【一剪梅】〔贴扮贾妃上〕承恩何幸冠宫庭。丹屋金屛。绣屋银屛。欣逢巧夕喜盈盈。愿遂三星。尤胜三星。</p><p>今日银河渡鹊桥。应非脉脉与迢迢。佳人竞喜开妆艳。月下穿针拜九霄。妾乃贾淑妃是也。本以陋质。获配宸居。宠冠六宫。时接羊车之幸。恩沾太极。每承鱼水之欢。今乃七夕佳辰。内地有乞巧穿针水泊化生之戏。侍儿们将银盆过来。〔旦〕盛世无虞乐太平。仍将嬉戏在宫庭。欲思桂子从天至。水泼银盆弄化生。启娘娘化生到了。共以七宝香汤。权作洗儿之会。</p><p>【石榴花】〔贴〕宫筵乞巧。五彩绣云生。风细瑟。月微明。沈香亭上听吹笙。望银河。乌鹊桥成。牛郞女星。看年年一度情欢庆。〔合〕陈瓜果。共玩名楼。结蛛丝。为卜人灵。</p><p>【前腔】〔小生众扮内侍同上〕羊车乘出。游遍各宫庭。随处所。似流萍。衣冠羣御任徐行。问何人。今夜卿卿。〔众〕启万岁爷。龙车至此。羊止不行。〔小生〕此是何处。〔众〕是贾娘娘宫中。〔小生〕便幸贾淑妃。〔众〕圣驾到了。快请娘娘接驾。〔见介小生〕卿家平身。看他笑迎。喜人间天上欢娱并。</p><p>〔合前小生〕淑妃在此何为。〔贴〕银盆弄化生。〔小生〕你欲预占灵兆。适过宫门。留朕羊车。可喜可贺。就此进爵。</p><p>【解三酲】〔贴〕持金爵。御前为敬。执玉斝。丹陛趋承。欣逢七夕宫筵盛同乞巧。望瑶京。预占佳种蓝田玉。水拍银盆弄化生。〔合〕交相映。喜年年此夜。鸾凤和鸣。</p><p>〔小生〕好个鸾凤和鸣。内侍。朝中称诗赋奇才者是谁。〔众〕奴婢闻知外面士林推重者。吏部尙书张华。〔小生〕内侍可传旨。命张华献鸾凤和鸣赋。与朕观览。〔众〕领旨。〔小生〕传旨幸寝殿。</p><p>【前腔】宝篆香渐消金鼎。铜驼上玉漏传更。风流旖旎偏相称。鱼共水。喜同心。暗思今夜银河耿。重订佳期山海盟。〔合前〕</p><p>【尾声】气相求。声相应。绣榻重围暖玉屛。分付鸡人莫乱鸣。</p><p>银汉星河次第开。</p><p>两情惟恐曙光催。</p><p>时人不用穿针待。</p><p>那得心情送巧来。</p><h2 id="第十八出-显圣" tabindex="-1"><a class="header-anchor" href="#第十八出-显圣" aria-hidden="true">#</a> 第十八出 显圣</h2><p>【浪淘沙】〔旦扮白衣大士上〕端坐紫云龛。五十三参。参参见佛自能谙。不二之门无罣碍。戒尔嗔贪。</p><p>善哉善哉。身为白衣大士。寄居南海。浪迹普陀。法体庄严。灵台淸净。瞥见白鹦哥来报。河中信女巫彩凤。靑楼守志。一醮从夫。突遭兵火之危。遂有投崖之险。不免分付二太子前去引度。救他一命。二太子何在。</p><p>【前腔】〔末扮二太子上〕云锁二峯巓。鹫岭深庵。参差古木有楡楠。何必浮生空碌碌。阆苑三千。</p><p>〔见介〕菩萨有何法旨。〔旦〕今有河中信女巫彩凤。遭反寇齐万年掳掠。守志不屈。奋身投崖。你可大施法力。令当方土地化一猛虎。背负河阳道上。向紫云峯观音庵留下。以俟日后夫妇重会。显此女信善之报。〔末〕领法旨。</p><p>【金字经】〔旦〕巫氏女。顶礼重瞻云色昙。守志将身赴岑岩。岩也么岩。险危又岂堪。远送河阳太法坛。</p><p>【前腔】〔末〕大菩提。巍巍法象盛庄严。高座落伽山海南。南也么南。慈悲救世僝。领旨前行不敢延。</p><p>烈妇投崖苦命倾。</p><p>佛天慈善救娉婷。</p><p>大抵乾坤都一照。</p><p>免敎人在暗中行。</p><h2 id="第十九出-投崖" tabindex="-1"><a class="header-anchor" href="#第十九出-投崖" aria-hidden="true">#</a> 第十九出 投崖</h2><p>【点绛唇】〔净引众军士上〕战乱戈纷。金鼙鼓振威风迅。掳掠人民。闻者皆逃遯。</p><p>万户伤心绝爨烟。中原黎庶受迍邅。总有河中千尺水。不彀喽啰飮马泉。某齐万年是也。且喜兵精粮足。马壮人强。云扰纵横。所向无敌。如今领众抢掠河中。打听得河中都督山涛。是个白面书生。不谙武略。终日放情山水。吾何畏惧他。众喽啰。听我分付。从河中一路。杀将前去。不得有违。〔众〕领钧旨。</p><p>【水底鱼儿】车马成羣。长驱阵似云。身披铁甲。头戴茜红巾。头戴茜红巾。〔众下〕</p><p>【缕缕金】〔贴小净同上〕强兵燹。忽来临。流离遭困苦。害斯民。自与潘郞别后。未及数日。目今齐万年拥众作乱。已至北门。大家奔散。碧梧。快收拾行李。逃难他方去。袜浅弓鞋小。路途劳顿。死生未卜走无门。难捱这艰窘。</p><p>〔下介拿介净〕喽啰们。将这一伙丑妇人打了去。〔净看贴介〕小娘子叫甚么名字。那家宅眷。</p><p>【山坡羊】〔贴〕巫彩凤身为妾媵。业嫁与潘安英俊。〔净〕元来是洛阳潘安仁。他是你丈夫。虽是天下闻名。标致后生。我齐万年却也是个草头皇帝。你且与我做个正宫皇后。〔贴〕羞杀你狗党狐羣。我怎肯丧志污红粉。〔净〕你若从吾。享不尽荣华富贵。〔贴〕我是一妇人。荆钗与布裙。宁甘厮贱。守志全闺阃。怎肯偷生悖大伦。〔净〕旣不相从。拿去杀了。〔贴合〕休嗔。刀剑丛中愿丧身。如今。含笑从容归冥阴。</p><p>【红衲袄】〔净〕我见你似巫娥出世尘。只待要赴高唐行合卺。我似楚襄王。体貌多才俊。暮暮朝朝。与你会雨云。〔贴〕妾非神女。你岂襄王。若此欺心。必遭显戮。〔净〕胡说。准备着合欢床。裯与衾。快与我整新妆。巧梳鬓。堪夸一对鸾凰也。月下应牵宿世绳。</p><p>【山坡羊】〔贴〕听说罢。心怀怨恨。不由人珠泪流滚。记那日阳关别离。岂今朝一旦成虀粉。〔净〕一天好事。不必怨嗔。〔贴〕两泪零。夫君那得闻。毁容剔目。肯把淸名殒。视死如归不足云。</p><p>〔合前净〕慷慨杀身。虽然容易。但如冰利刃。甚觉寒心。</p><p>【红衲袄】岂不闻卓文君夜听琴。他也曾奔相如。归昼锦。女娘家说甚么彝伦尽。跸跸班班利嘴唇。〔贴〕这等顚倒纲常之人。说他怎的。〔净〕堪笑你绿衣儿。忒恁村。到于今。入牢笼。须从顺。再推辞不就姻缘也。白刃飞霜命不存。</p><p>喽啰们。不要问他从与不从。与我带回营中去。</p><p>【水红花】大行劫掠掳生民。抢金银。死生前定。繁华世界好乾坤。宝和珍。朱颜绿鬓。〔贴〕眼看危崖险峻。万丈远还深。这是我复命喜归阴也啰。</p><p>〔投崖介虎背介净〕待我跳下去罢。〔众〕大王跳下去。也没有了。〔净〕呆狗骨头。牡丹花下死。做鬼也风流。〔众诨下介〕</p><p>【前腔】〔贴〕突遭危乱丧吾身。苦难禁。深崖弃殒。忽惊眼乱与神昏。为何因。淸风一阵。奴家方纔被贼人掳掠。厉志投崖。不知为何。有物负身。止闻耳边有风雨之声。将我送于此处。你看空山寂寞。古木成林。但不知此是甚么所在。好苦。又不知何州何郡。惟听钟磬音。想必是所不二净禅林也啰。</p><p>庙门虽闭。牌额上有六个字。紫云峯观音庵。呀。元来是白衣禅林。奴家平日奉祀菩萨。想是慈悲救难。庵内必有僧尼。待我叩门则个。</p><p>【刘泼帽】〔老旦扮尼僧上〕佛前宝鼎香烟尽。喜禅林净遍松筠。深山更有谁来问。听得声唤频。只索相询问。</p><p>〔贴见介老旦〕小娘子稽首。檀越莫不是河中巫彩凤么。〔贴〕奴家便是。老师何以知之。〔老旦〕昨夜呵。</p><p>【前腔】三更一梦跷蹊甚。道巫姬来奔庵门。果逢妆次多欣幸。想节义定超羣。致菩萨相怜悯。</p><p>〔贴〕原来如此。不瞒老师父说。奴家巫彩凤。良人潘安仁。不料贼风忽起。扰乱河中。奴身被掳。奋志投崖。似有物负身而至。但不知此处乃是何地。〔老旦〕异哉。此是河阳道上。去河中有二千里之遥。若非娘子守志。焉能飞到此间来。〔贴〕旣是神圣匡救。情愿投师挂搭。不知尊意若何。〔老旦〕如此甚好。</p><p>【东瓯令】〔贴〕逃尘网。入空门。寻得桃源好避身。皈依法座承恩训。怜念我多愚钝。缁衣挂体卸罗裙。随分度朝昏。</p><p>【金莲子】〔老旦〕听诉因。三贞九烈全闺阃。草茅庵。且淹留几旬。惟愿得喜相逢。那时重会旧温存。</p><p>【尾声】太平村裏居安稳。千峯万壑隐荆蓁。莫管沙场起战尘。</p><p>红妆卸却服缁衣。</p><p>礼佛投师作比尼。</p><p>色卽是空须识透。</p><p>莲花一朵出污泥。</p><h2 id="第二十出-平贼" tabindex="-1"><a class="header-anchor" href="#第二十出-平贼" aria-hidden="true">#</a> 第二十出 平贼</h2><p>【生查子】〔小生戎服众军拥上〕节钺鎭河中。逆贼干天宪。仗剑取渠魁。壮气凌霄汉。</p><p>大将宜尝胆。龙泉必在身。云台画仪像。皆为扫妖氛。下官前者将书荐达潘生。乃欲乘时而进。不意旬日后。河中一路。遂罹齐万年之变。放肆掳掠。致使百姓流离。生民涂炭。皆我守御之责。叫大小三军。整齐人马。与我奋勇杀上前去。</p><p>【四边静】阐扬威武军容赫。谋谟鬼神测。若要救苍生。须当去残贼。〔合〕乘机掩袭。狂沮奔魄。兵器塞峦川。光辉拥锋镝。</p><p>【前腔】〔净引众上〕星驰电走轰雷击。官兵要迎敌。主将甚英雄。喽啰有强力。〔合〕扎金裹赤。旌旗耀碧。大剑与长鎗。蛇矛对金戟。</p><p>〔杀介净走下介小生〕大小三军。且喜一战殄灭渠魁。百姓安堵如故。一面写本奏上朝廷。一面开仓赈济。打起得胜鼓。回营去罢。</p><p>【耍孩儿】贼徒猖獗须臾死。阃外提师号令齐。炎威气岸横千里。身披锁子黄金甲。士拥旌旄统虎貔。功成谈笑称无敌。得胜处塡然画鼓。喜扬鞭奏凯而回。</p><p>大众各归营伍。将校并皆退息。〔众应下介小生吊场〕下官放情山水。仕进无心。今旣灭寇除残。复见太平之象。固可仰答圣恩。遂某本性。如今修下表章。奏闻阙下。就此挂冠卸甲。野服葛巾。远回河中。一路寻访契友嵇康阮籍向秀刘伶阮咸王戎辈。复整竹林七贤之好。岂不乐哉。</p><p>【煞】见如今。全盛时。挂冠裳。解铁衣。山林远避寻心契。竹林有乐谁能识。宦路无媒我见机。猛然跳出红尘地。与他们搊筝拨索。酌酒谈棋。</p><p>大梦谁先觉。</p><p>深山最合宜。</p><p>且寻林下乐。</p><p>不管是和非。</p><h2 id="第二十一出-进谒" tabindex="-1"><a class="header-anchor" href="#第二十一出-进谒" aria-hidden="true">#</a> 第二十一出 进谒</h2><p>【秋蕊香】〔外上〕一代文章司命。天朝开济元臣。紫袍玉带黄金印。承恩日。觐枫宸。</p><p>世笃忠贞播令名。上公赐爵总铨衡。谩言臣子多恩庇。深荷天恩本圣明。为砥柱。作长城。未知何日报朝廷。只须丹献升平策。更抱忧君与国情。下官张华。字茂先。位居冢宰。职掌天曹。名重一时。声闻海内。幸有贾逵裴頠二公。与某同心辅政。以致数载之内。朝野安宁。正是扶持国事如家事。尽把愁心作喜心。〔末上〕口传皇帝旨。身自上方来。奉圣旨勑吏部张华。朕万几之暇。博览古今。感关雎之诗。欲观鸾凤和鸣赋。卿其大展才思。于中秋日呈览。谢恩。〔外〕老中贵。因何要观此赋。〔末〕先生不知。皇上后宫美人无数。每乘羊车行幸。前者七夕佳辰。与贾淑妃穿针乞巧。水泼银盆弄化生。鱼水相投。凤鸾喜遇。为此圣上大悦。下诏命老先生作赋。于中秋日呈上。〔外〕窃虑老臣庸愚。不足以副圣望。〔末〕吿辞了。留神奉献和鸣赋。任买山中紫兔毫。〔下〕</p><p>【前腔】〔生〕纔到长安京郡。欲为观国之宾。鲰生若也逢昌运。敢言鼓瑟齐门。</p><p>小生自别山公。行程旬月。已到京师。今日将书投到张冢宰处。此间已是府门首。不免向前。列位请了。〔净〕是谁。〔生〕洛阳儒士。从河中而来。都督山爷。有书荐来。拜见你爷。烦兄通报一声。〔报介外〕吾别山公久矣。今喜有书到此。请那儒士耳房坐下。待我先将山爷书看。然后相见。〔进书看介〕</p><p>【一封书】涛顿首拜问。久暌违。秋复春。今投札有因。望提携。引彼人。潘岳才高班马列。腹饱珠玑学武文。抱经纶。冠儒绅。伏乞明公容进身。</p><p>呀。山公书来。引荐洛阳潘岳。吾素闻其名。快请相见。〔生见介〕老大人请上。容晚生拜见。久仰德容。未伸御李。造次门墙。不胜惶愧。〔外〕素闻才名。今幸得晤。喜瞻丰范。实获我心。请问山公近来起居何如。</p><p>【桂枝香】〔生〕伏承淸问。敬将言进。论山公政令维新。鎭河中法严都阃。且飘逸不羣。飘逸不羣。高谈阔论。志甘肥遯。〔外〕原来如此。吾知山公身在仕途。心耽诗酒久矣。〔生〕向日得契山公。遨游洛阳。以故潘岳得附骥尾。步仙尘。曾结金兰契。持书谒大人。</p><p>【前腔】〔外〕云笺传信。重劳淸问。开缄时心旷神驰。情契当年交敬。奈别来数春。别来数春。年更余分闰。荐扬英俊。〔生〕大人念念不忘故友。足占同心辅政之雅。晚生琐尾。山野庸人。亦有仕则慕君之念。惟祈汲引。曷胜欣忭。〔外〕旣来此。且屈予门。有日风雷振。行看足步云。</p><p>〔生〕多谢大人海涵仁育。</p><p>星聚得相宜。</p><p>文明气象齐。</p><p>得人轻借力。</p><p>便是转身时。</p><h2 id="第二十二出-作赋" tabindex="-1"><a class="header-anchor" href="#第二十二出-作赋" aria-hidden="true">#</a> 第二十二出 作赋</h2><p>【字字双】〔丑上〕天官冢宰位三公。名重。吟诗作赋入皇宫。声动。明窗净几趁秋风。吹送。纸墨笔砚四仙童。听用。</p><p>【懒画眉】〔外上〕朝来帝命出曈胧。晓听疎林远寺钟。起来无语怨东风。芸窗欲作和鸣赋。七步难如子建雄。</p><p>风入池塘亭馆秋。片云孤鹤两难留。登台遥望靑山外。惟有蝉声催白头。叫纸童。文房四宝可齐备。〔丑应介外〕要作鸾凤和鸣之赋呵。</p><p>【前腔】闲拈彩笔小窗东。只见映日荷花别样红。文章声价愧难同。欲将思入风云态。转觉无端睡思浓。</p><p>偶尔文思不佳。且稳睡片时。〔丑〕你看我老爷一边写字。一边就睡着了。我也辛苦得紧。也在这阶下略睡一睡则个。</p><p>【前腔】〔生上〕神京景色豁心胸。远水遥岑翠黛浓。大家庭院果重重。锦川怪石多奇样。绝胜巫山十二峯。</p><p>小生承茂先留为门下士。闻得后面有一所花园。说道十分幽静。此间角门半开。待小生挨门进去。呀。你看亭轩寂寂。花木丛丛。那壁厢净几。排设笔砚。却怎生张大人熟睡在此。露出一幅云笺。上写着五言提头。待我看来。呀。原来是鸾凤和鸣赋。想是神思不佳。故尔倦睡。待我援笔成之。〔写介〕</p><p>【前腔】云笺蚕茧净溶溶。蘸得霜毫墨意浓。千军一扫马羣空。和鸣赋就鸾交凤。不觉花阴过短蓬。</p><p>〔丑〕呀。这个相公好没来历。老爷要紧的东西。你怎么写上许多字。老爷问及。必然打我。怎么是好。〔外醒介〕纸童为何喧嚷。〔丑〕老爷这幅纸。被这位相公写坏了。〔外〕原来是潘安仁到来。〔生〕晚生见大人熟睡。几案上有鸾凤和鸣赋拟题。晚生一时意兴。聊作数言。幸恕狂妄。〔外〕妙哉妙哉。快将来我看。〔念介〕鸾兮鸾兮。何德之蔼。凤兮凤兮。昭文之彩。鸾交凤兮神庥。凤友鸾兮颐解。凤未识鸾兮。见情之戚戚。鸾欲得凤兮。乃心之凯凯。及其翔万仞之巓。会巫山之阳。日月为之定盟。乾坤为之主宰。鸣彻九霄。解云叆叇。阴阳和叶。震巽豪彩。葛覃恐其失时。摽梅恐其来欲。乃斯时也。悠悠扬扬。融融睦睦。有不知其为凤。又何以识凤之为鸾。猗欤盛哉。〔外〕情理俱到。文词烨然。得屈宋作赋之体。美哉潘生。眞锦心绣口也。老夫远拜下风矣。敬服敬服。</p><p>【香柳娘】〔外〕羡才高拟嵩。羡才高拟嵩。堪为赋颂。锦心绣口谁能共。是文章正宗。是文章正宗。掷地似鸣钟。奇思过晁董。〔生〕狂生偶成。方将负愧不胜。大人何事见许如是。但不知何为作此。〔外〕老夫前承圣旨。命为此赋。于中秋日进览。适纔构思。不觉熟睡。今得子一挥而成。且文不加点。老夫明日引子奏上金銮。在我不失以人事主之诚。在子亦得以庆风云之会也。明朝入禁中。明朝入禁中。奏闻九重。腾蛟起凤。</p><p>【前腔】〔生〕念鲰生幼冲。念鲰生幼冲。不胜惭悚。闻言自觉多惶恐。谢当朝相公。谢当朝相公。荐引及愚蒙。怕庸才似酰瓮。倘明时有容。倘明时有容。奇观胜逢。扳龙附凤。</p><p>【尾声】金銮献上和鸣颂。咫尺瞻天叨宠。眞个才高绝学。不亚雕龙。</p><p>〔生下外〕纸童。明日中秋。五鼓进朝。分付执事人役伺候。〔丑〕理会得。禀上老爷。潘相公代老爷作赋。引入圣朝。必然做个大大的官。望老爷本后带我一个名字。让小人进身一二。〔外〕你有甚么功要做官。〔丑〕小人拂纸挨墨之功。该选我管草纸的都督。〔外〕别事不管。要管草纸。〔丑〕天下做小伙儿的。那一个不到衙门裏纳些粪例。〔外〕一口胡说。</p><p>佳节値中秋。</p><p>蟾光入凤楼。</p><p>文臣初献赋。</p><p>声价满皇州。</p><h2 id="第二十三出-荐贤" tabindex="-1"><a class="header-anchor" href="#第二十三出-荐贤" aria-hidden="true">#</a> 第二十三出 荐贤</h2><p>【点绛唇】〔末上〕旌动龙蛇。旗摇日月。星将灭。漏尽铜壶。三唱鸡声彻。</p><p>蓬莱山色晓苍苍。云气遥连玉殿傍。缥缈不随仙仗散。氤氲常染御炉香。下官晋朝黄门是也。出入金銮。往来玉陛。专司传达。每掌奏章。今乃八月十五中秋佳节之辰。恐有百官奏事。只得在此祗候。奏事官早上。</p><p>【出队子】〔外生同上〕玉宫金阙。玉宫金阙。瑞气祥光如电掣。一轮残月已西斜。玉佩趋朝响蹀躞。福地人天。景物自别。</p><p>此间已是通明殿了。上前献赋。〔末〕奏事官不得升殿。就此丹陛行礼。</p><p>【神仗儿】冠裳次列。冠裳次列。忠丹恳切。拜舞眞诚谒。遥望天颜欢悦。趋玉佩。上笺牒。趋玉佩。上笺牒。</p><p>〔末〕来者何官。所奏何事。〔外〕臣张华。前承玉札。命臣作鸾凤和鸣赋。臣愚作赋未成。有门下士洛阳潘岳。代臣作赋。臣不敢隐。谨用呈奏。伏望天恩钦赐御览。〔末〕大夫旣来献赋。下官与你转达天听。修文能著述。上士解言诗。〔下外〕黄门大人已将表文幷赋进呈。潘生。你看皇家气象。何等巍峨。</p><p>【前腔】光明赫烈。光明赫烈。炉香满爇。直透凌霄阙。仙仗霓旌排设。香雾遶。紫云遮。香雾遶。紫云遮。</p><p>【滴溜子】〔末引二旦扮宫女上〕天官的。天官的。忠心旣竭。和鸣赋。和鸣赋。引领俊杰。文史多般涉猎。恩官沐宠荣。龙颜大悦。令授河阳。用人求协。</p><p>〔末〕圣旨已到。跪听宣读。张华献赋而不蔽人才。潘岳多文而应制纯雅。朕甚嘉之。赐华以金段表礼。用旌以人事君之谊。授岳以河阳县令。以彰随才器使之公。尔其益懋乃德。毋负宠命。谢恩。</p><p>【前腔】皇恩重。皇恩重。高如华疉。微臣的。微臣的。才庸德劣。敢不铭心罄血。风云际会时。赐环遗玦。敢谓高宗。梦得傅说。</p><p>【尾声】喜事重增眉睫悦。嘱付臣功记者。断断休休方是也。</p><p>中秋奏赋上金阶。</p><p>一纸丹书下九垓。</p><p>俊士得官为县令。</p><p>尙书钦赏荐贤才。</p><h2 id="第二十四出-寄书" tabindex="-1"><a class="header-anchor" href="#第二十四出-寄书" aria-hidden="true">#</a> 第二十四出 寄书</h2><p>【淸江引】〔净丑上〕相公文章眞奇妙。又遇时来到。平步上靑云。高把龙门跳。这富贵逼人来。非是小。</p><p>〔丑〕自古文章无价。一旦身荣堪讶。相公做了美官。我是老二。你是老大。且喜相公一到京师。参见张尙书老爷。留在门下。前者皇上玉札。命张爷作鸾凤和鸣赋。那张爷想是年纪高大。把笔运思。终日不成一字。竟去隐几而睡。多亏我相公走入园内。一挥而就。那张爷不蔽贤才。将这篇赋呈奏金銮。圣上大悦。赐张爷表礼金花。我相公除授河阳县令。昨日领凭。卽便拜辞张爷了。今日起程赴任。行李已备。却好相公来也。</p><p>【临江仙】〔生上〕圣朝天子网英豪。把俊士旁招。思量惟有读书高。不负继晷焚膏。</p><p>倚马挥毫气若虹。襟怀洒落许谁同。一封诏下天颜悦。赋就方知骇世雄。下官朽木庸才。雕虫小技。不意赋着和鸣。卽拜河阳县令。虽则圣恩深厚。皆赖张公引奏之恩。没世不敢忘报。昨日辞朝领凭。拜别张公。今日起程赴任。夜来修得有书一封。叫彩鹤过来。〔丑应介生〕你将这封泥金书回去。报与夫人知道。我已赴任河阳。接取夫人同临任所。一路须要小心仔细。〔丑〕理会得。我有一事禀上老爷。小的蒙差遣。敢不尽心。老爷这裏何不再修书一封。待小人顺过河中。接取巫娘。一同赴任。共享荣华。可不是好。〔生〕你言之虽是。但河中之事。向未与夫人说明。少待与夫人相会之后。再差你去接取巫娘。〔丑〕老爷此言。深得省气之法。足见惧内之情。〔生〕胡说。瑶琴何在。〔净〕小人在。〔生〕你去收拾行李。梢带银两。前去河阳。一路买办名花异卉。〔净〕老爷今已出仕。要此花何用。〔生〕久闻河阳山水奇观。地灵人杰。嵇康阮籍诸公。咸集于此。须种花满县。使天下有花县之名。吾心足矣。〔净〕领命。〔生〕你二人快去。〔丑净〕领书归故里。承命出京畿。〔下生吊场介众上〕因接恩官辞梓里。为因贤宰出都门。河阳县人役迎接老爷。〔丑〕门子叩头。〔生〕怎么用这等老门子。〔丑〕老爷未曾到任。上司就有考语。老爷历练。门子老成。〔生〕胡说。</p><p>【朝元歌】恩颁圣朝。勑赐郞官诰。河阳路遥。喜出都门道。为赴瓜期。敢辞回遶。瑞世修崇文敎。先试牛刀。管弦歌舞琴瑟调。房杜是吾曹。张汤不受嘲。〔合〕山川路杳。眞个是肃勤昏早。肃勤昏早。</p><p>【前腔】自愧靑年尤少。何心羡锦袍。一赋奏皇朝。鸾凤和鸣。才庸德少。属意命登廊庙。宠及予曹。腾蛟起凤在此朝。赤胆侍神尧。擎天岂惮劳。〔合前〕山川路杳。眞个是肃勤昏早。肃勤昏早。〔下〕</p><h2 id="第二十五出-访花" tabindex="-1"><a class="header-anchor" href="#第二十五出-访花" aria-hidden="true">#</a> 第二十五出 访花</h2><p>【玉胞肚】〔贴上〕昼阑人倦。苦折磨平遭兵变。幸菩萨大舍慈悲。将弱体引投尼院。苦空寂寞对枯禅。不二门中灭罪愆。</p><p>钟送黄昏鸡报晓。法鼓相催。离恨何时了。万苦千愁人易老。秋来只觉多衰草。忙处不知闲处好。工夫几个人知道。独在空堂人杳杳。天涯一点靑山小。一自兵变。守志投崖。多蒙大士慈悲。引入庵内。喜老师朝夕扶持。居此空山。无他烦扰。今乃重阳佳节。众位尼僧。俱向施主人家赴会去了。后庭栏杆外。种得一种金雀花儿。且喜十分茂盛。不免下街浇灌一番。正是寂寂空房人不到。满篱黄菊绽秋英。</p><p>【前腔】黄花开遍。正凄凉重阳节天。满阶前金雀争开。与奴家聘仪同艳。令我对花无语堕花钿。闷对禅关两泪涟。</p><p>【前腔】〔净扮瑶琴上〕恩官差遣。访名花遍历胜园。自家承命。一路到此。且喜收得异样名花。今打听得紫云岩观世音庵内。有一种金雀花儿。十分奇异。待我去求他一钵。带回河阳。紫云岩大士禅林。闻得他有花开遍。此间已是。但见角门半开。不免挨身进去则个。抽身半掩入篱边。只见满地堆金菊蘂鲜。</p><p>〔贴〕客官。此系尼院。把菊玩花。恐别嫌疑。不得久恋。〔净〕小师父。你却有所不知。小人非为玩花而来。</p><p>【前腔】乞容分辨。我是路中人。因花叩禅。〔贴〕这等说。你是慕金雀花儿。特来游玩。此花生于白衣大士之前。其叶似昙花一般贵重。客官何劳尘质。挹此仙芬。〔净〕小人因慕名花。远投福地。倘篱边短干。肯移陶令之前。境上淸风。准拟落孟嘉之帽。乞尊师方便弘施。分一钵。感恩非浅。〔贴〕客官。此花有什么紧要。你觅他怎的。〔净〕小人要他怎的。乃是上命差遣。〔贴〕那个差遣。〔净〕不瞒你说。是河阳县令。潘安才子有名传。他也曾月下乘车掷果旋。</p><p>〔贴〕你说的洛阳年少潘安仁么。〔净〕便是。</p><p>【锦缠道】〔贴〕听他言。惹起我心头恨绵。情重美姻缘。不由人秋波玉筯双悬。想那端阳日。在翠屛轩持觞席前。一霎时。共英才成就鹣鹣。夫和妇。遂心田。鼓瑟琴。幸不嫌卑贱。无端整祖鞭。到做了分珠失剑。又谁知此日信音传。</p><p>【普天乐】〔净〕为何因。兴长叹。对瑶琴。言一遍。〔贴〕你就是潘相公家瑶琴。向日为何不见你。〔净〕我在家园。近方来。恩主高迁。〔贴〕因为相公做了官。你来随任了。〔净〕是。〔贴〕且问你。潘相公为何得了官。〔净〕山爷写书。荐我相公于张尙书门下为客。忽然圣旨传宣。作鸾凤和鸣赋。进呈御览。为才华喜动天颜。忽恩来日边。成就了洛阳才子。玉堂仙眷。</p><p>【古轮台】〔贴〕叹迍邅。空门寄迹已经年。今朝喜遂心头愿。〔净〕你何故欢容。为甚惊猜。敢只是旧家姻眷。〔贴〕我是彩凤巫姬。聘谐金雀。河中曾结好良缘。〔净〕喜相逢。一朝厮见。问何因在此参禅。〔贴〕为遭巨寇。顿起烽烟。守贞不屈。舍命赴深渊。蒙慈善。投师挂搭。苟延残喘。</p><p>〔净〕原来是巫娘。为相公守节投崖。感神垂救至此。今日天使相逢。快写书与小人。星夜到县。投复老爷。就来迎接。〔贴〕我今晚修书。明早打发去。还问你一件事。相公已做官。为何不勤政事。先自着你遍访名花。〔净〕河阳县山水极佳。有许多名公巨卿。咸集于彼。要种得满县皆花。使天下有花县之名。俾后世称之。〔贴〕如此。将金雀花好生移一钵寄去。</p><p>【尾声】云笺细写心头愿。重整粉烟娇面。更与他金雀花枝去了宿缘。</p><p>守志空山历苦辛。</p><p>移花越地达知音。</p><p>今日应时还得见。</p><p>果然胜似岳阳金。</p><h2 id="第二十六出-报捷" tabindex="-1"><a class="header-anchor" href="#第二十六出-报捷" aria-hidden="true">#</a> 第二十六出 报捷</h2><p>【剔银灯】〔旦上〕渐迤逗寒侵绣袜。重裏上销金绣帕。玉壶冰贮凝鸳瓦。幽闺裏香添宝鸭。〔合〕嗟呀。心情似麻。望不到鳞鸿音札。</p><p>寒月沉沉洞房静。珍珠帘外梧桐影。秋霜欲下手先知。灯底裁诗觉身冷。自从相公别后。倏忽已及年余。不知功名之事若何。交我放心不下。今日寒色侵肌。且唤侍儿生火。消遣一会。红霞。可取兽炭。装入炉中。〔丑上〕红炉盛兽炭。白雪逗鸳帏。小姐。兽炭贮满炉中了。只是一件。可惜凤楼人去。冷落鸳鸯也。</p><p>【前腔】俏才郞风流潇洒。兰闺裏曾同幽雅。门前不见靑骢马。空生怨鸾孤凤寡。非嗟。想关雎咏佳。那些个已称有家。</p><p>【前腔】〔中净上〕恩东命。河阳书发。早不觉已临洛下。心忙似箭飞腾跨。似黄耳将言传达。娇娃。欢生喜洽。免交人望得眼巴。</p><p>〔净进见介旦〕你回来了。相公好么。〔中净〕相公授河阳县令。有书一封。接夫人至任。同享荣华。〔丑〕小姐。恭喜了。〔旦〕红霞。取书来看。〔看介〕原来相公因代张尙书作鸾凤和鸣赋。进呈圣上。拜官河阳县令。接我同临任所。谢天谢地。</p><p>【前腔】洛阳生文章高姹。蒙圣赐覃恩优拔。功名已遂人惊讶。这离恨一时都罢。大家。不同井蛙。忙收拾。共投治衙。</p><p>红霞。可收拾行李。择日起程。</p><p>打点促行装。</p><p>朝来别故乡。</p><p>不辞途路苦。</p><p>早得会河阳。</p><h2 id="第二十七出-合雀" tabindex="-1"><a class="header-anchor" href="#第二十七出-合雀" aria-hidden="true">#</a> 第二十七出 合雀</h2><p>【霜天晓角】〔老旦贴同上〕寒风嶛峭。寂寞关山道。万事不由人造。都缘命裏相招。</p><p>〔老旦〕帘外雨声滴。楼头树色苍。〔贴〕日暮归鸦乱噪。数声钟送斜阳。〔老旦〕徒弟。我和你禅关静守。远隔红尘。暮雨西风。香消钵冷。好生岑寂也。〔贴〕待徒弟掩上柴扉。与师父持静一回。</p><p>【六么令】禅关幽悄。日将晡。风雨萧萧。纵横一任颤花梢。心旣静。少烦焦。也知寂寞无尘扰。也知寂寞无尘扰。</p><p>【前腔】〔中净旦上〕河阳古道。路途中意攘心劳。偶遭风雨湿衣袍。何处也寄鹪鹩。行来幸有禅林到。行来幸有禅林到。</p><p>〔中净〕前面风雨来了。不能前进。此处有尼姑庵。借宿一宵便了。〔旦〕尼姑庵院。亦可相投。红霞。你去叫门。〔贴〕是谁叫门。〔中净〕我们行路妇人。只因雨阻。借你庵中权宿一宵。〔贴〕外面有阻雨的妇人。欲向庵中借宿。可容他否。〔老旦〕出家人当以慈悲为本。理合相容。快开门。放他进来。〔旦进见介〕师父。轻造宝庵。幸恕唐突。〔老旦〕失迎妆次。希宥不恭。着雨了。请问檀越何方人氏。〔旦〕远从洛阳至此。适为雨阻。感谢逗留。〔老旦〕天色已暮。这一位管家。到二门外土地祠中安下。此位大姐。可与大娘在禅堂中向火少待。徒弟。我和你到厨房中。整治斋供。款待佳宾。〔贴老旦下旦〕你看这所观音庵。好庄严佛像。且自礼拜则个。</p><p>【二郞神】眞如境。看朵朵昙花靓色娇。正玉宇无尘香篆袅。金炉不断。光明灯焰冲霄。何幸今宵瞻圣表。试稽首。虔诚祝吿。法轮高。喜金雀盟坚。再会蓝桥。</p><p>【前腔】〔贴捧茶上〕今宵。女娘是大家仪表。雨润桃腮颜越好。缘何说起。黄金宝雀根苗。莫不与才郞瓜葛绕。好敎我有言难道。乏香醪。请淸茶一盏。略解烦嚣。</p><p>【啭林莺】〔旦〕多承款留情意好。木桃未报琼瑶。待河阳会后将伊报。〔贴〕一盏淸茶。焉敢望报。请问檀越何方人氏。尊姓大名。今欲何往。〔旦〕井文鸾。配洛下英豪。〔贴〕原来夫人姓井。所配洛阳英豪是谁。〔旦〕安仁潘岳。主县令近承新诏。路迢迢。取来任所。相会在明朝。</p><p>〔贴〕原来是河阳县令潘爷宝眷。前者潘爷赴任之时。在荒山经过。携了一位小娘子。说道河中娶的。什么巫夫人。与潘爷十分情好意笃。此位娘子赴任。只恐相妨。〔旦〕原来我相公又娶了一个妹子。可喜可喜。〔贴〕如今世态不同。大凡人家大娘。听见丈夫娶妾。皆生嫉妬之心。夫人略无猜忌。欣然有喜色。可见夫人四德兼全。这小娘子生成造化也。〔旦〕小师父。那一个做官的没有三两房家小。我相公为当世驰名才子。合配天下出色佳人。若得有金钗十二。我和他共享荣华。岂不美哉。〔贴〕好贤德夫人。小尼听见夫人对佛自言金雀盟坚之说。请问其意若何。</p><p>【前腔】〔旦〕我官人洛下称年少。掷果车月下元宵。偶然抛与黄金雀。作聘仪成就鸾交。向河中应召。从别后并无音耗。喜今朝。登庸入仕。鸳侣复同巢。</p><p>〔贴〕这等说。那金雀到是夫人聘物了。可曾带来。〔旦〕见在香囊之内。〔贴〕如此奇物。借与小尼一看。〔旦取出看介贴〕好一枚金雀。只怕没有一对。〔旦〕还有一股。分与儿夫带在身边。〔贴〕小尼也有一枚。颇与夫人的相同。〔旦〕小师父也有一股。借来一看何如。〔贴出雀介〕</p><p>【莺啼序】〔旦〕吾家旧聘隔岑遥。一见脗合天巧。看双双比翼文雕。其中委曲难料。觑伊家寄迹在空门。莫不是丈夫妻小。从实吿。岂河东狮吼奸狡。</p><p>【前腔】〔贴〕尼本彩凤巫氏年虽少。贞心守志甘老。河中有都督山涛。开宴令贻金雀。订姻盟。侍御栉巾。遭强寇。投崖神保。事凑巧。喜夫人一时来到。〔贴跪旦介〕</p><p>【猫儿坠】〔旦〕原来贤妹守节苦蓬飘。今幸相逢是法力招。合将令女配时髦。从敎与你共处幽闺。同事兰膏。</p><p>【前腔】〔贴〕夫人贤慧。天下把名标。趋事阶前敢惮劳。下陈深荷贵人包。从敎与你疉被铺床。免丧蓬蒿。</p><p>〔旦〕旣是与贤妹相会。明日以白金百两。相酬师父。我与你同临任所。去会儿夫。〔贴〕多谢夫人。〔旦〕还有一说。潘郞是个不羁之士。举动太狂。你虽与他守志投崖。但相隔二千里之遥。一时到此紫云岩。恐渠以幼妇披剃为尼。男子心肠。尤虑易生变更。待我将这金雀。藏入袖中。到任所见过儿夫。将计就计。与他说明。却留下红霞陪你。随后来接何如。〔贴〕夫人的是高见。</p><p>【尾声】空堂晤语开愁抱。不觉谯楼已四敲。烛尽香残天渐晓。</p><p>中闺已称贤。</p><p>小星尤识礼。</p><p>鸾凤喜和鸣。</p><p>皆得配君子。</p><h2 id="第二十八出-临任" tabindex="-1"><a class="header-anchor" href="#第二十八出-临任" aria-hidden="true">#</a> 第二十八出 临任</h2><p>【穿花蝶】〔生上〕承恩命。除书新授河阳令。种花满县。曷胜荣幸。赋罢气凌霄汉。文成口唾珠玑。夜常老叟执靑藜。杖上红光焰起。下官自从到河阳作令。且喜黎庶从约。士子修文。坐致物阜民安。益见太平有象。又得山公。近与嵇阮诸君子。同会此方。因此多觅奇花异卉。时复相邀。共谈诗酒。瑶琴去久。尙未回来。待他来时。必有几种奇花异卉也。〔净上〕正欲淸谈逢客至。偶因小飮报花来。小人回来了。〔生〕所觅奇花。今有几种。〔净〕花样甚多。花名不一。小人记不得许多。编成一首花歌儿。念与老爷听。〔生〕你也会作歌儿。〔净〕近朱者赤。近墨者黑。老爷旣能作赋。小人岂不能作歌。〔生〕你念来。〔净〕歌百花。数百花。细细从头说不差。丽春月季幷含笑。牡丹芍药与山茶。鹅黄鸭绿鸡冠紫。鹭白鸦靑鹤顶芽。迎春百合兼银杏。艳李秾桃及木瓜。佛见笑。小金沙。百日红开映紫霞。芙蓉莺粟蔷薇色。海棠散水木穉槎。千叶石榴葵灿锦。含香栀子茉莉花。紫荆拗。杜鹃葩。瑞香玫瑰水红花。萱草芝兰淸且秀。腊梅檐匐馥而华。凌霄玉蕊宜男佩。凤尾辛夷木笔花。红菡萏。玉屛芽。酴酥锦带粉团插。琼瓣绣球同一色。月中丹桂岂凡杂。更有一般眞奇异。菊名金雀实堪夸。</p><p>〔生〕这一篇花歌。非一时所能。〔净〕是小人妙作。〔生〕休得胡说。且将金雀花取来我看。〔净〕在此。〔生〕这种金雀花名奇怪。〔净〕奇怪。还有一个古怪。〔生〕还有甚么古怪。〔净〕古怪古怪眞古怪。说来一场好惊骇。老爷见了这封书。管教泪湿香罗带。〔生〕又有封书信谁寄来的。待我拆开一看。呀。原来七言绝句一首。遭兵守志入空林。幸见瑶琴达远音。不识河中金雀女。可能再会月车人。</p><p>【太师引】〔生〕顿心惊。蓦地如悬罄。止不住盈盈泪零。自当日长亭分袂。问归期细嘱叮宁。却原何身离坑穽。幸得保全躯命。劈鸳鸯是猖狂寇兵。最堪怜。蓬踪浪迹似浮萍。</p><p>瑶琴。你旣遇巫娘。仔细与我说个明白。</p><p>【前腔】〔净〕为寻花步入招提境。紫云岩有观音殿庭。金雀花在阶前相映。闲拈弄。偶遇尼僧。因说起相公名姓。扑簌簌泪珠交迸。却原来是遭劫掠。铮铮守贞。拚投崖。遇救仗彼神灵。</p><p>【赚】〔旦丑同上〕远涉兼程。已到河阳锦绣城。〔丑〕官衙近。忙行通报便相迎。禀老爷。夫人已到。〔生〕出公庭。〔旦〕喜今官爵威仪盛。不弃糟糠感志诚。〔生〕眞侥幸。偶因代赋承新命。有惭为令。有惭为令。</p><p>〔丑〕禀老爷。外面上司公文紧急。请老爷上堂挂号。〔生〕夫人少坐片时。下官发遣卽来。〔生下遗书介旦念书介〕原来巫妹所寄之诗。可见相公时刻将他在念。待我藏于袖中。慢慢以言试之。</p><p>【前腔】〔旦〕巫妹。你翦雪裁冰。官人。你袖失遗书似薄情。杨花性。沾泥飞絮类书生。〔生上〕见卿卿。今朝喜得交鸳颈。〔旦〕不负当年金雀盟。〔生〕与你所分金雀。夫人想必带来也。〔旦〕妾朝夕佩在身伴。君之金雀何在。〔生〕藏在书箱内。〔旦〕当年赠别。金雀轻分。此夕重逢。依然成对。可去取来。待我仍以绣线同心。系于一处。〔生〕多承夫人美意。下官卽当取来。呀。夫人初到。未可轻言巫氏之事。他又提起金雀。将甚么与他对合。罢罢。便将巫氏寄来的书信。与他一看。或者见他为我守节投崖。接来完聚。也不见得。呀。书已不在袖中。怎么处。〔旦〕相公金雀怎么不取来。〔生〕寻不见书箱锁匙。待明日取来看罢。〔旦〕眞薄幸。原何陇蜀相兼倂。这般渴病。这般渴病。</p><p>〔生〕夫人忒多心了。金雀果在下官书箱内。明早取来。与夫人看便了。〔旦〕金雀乃至灵之物。先飞到我袖中来了。〔生〕在那裏。〔旦〕可不在这裏。</p><p>【江头金桂】〔旦〕休得要巧妆行径。我跟前不奈听。金雀当初婚订。得谐双姓。绾红丝牵定盟。我和你鸳鸯交颈。连枝同并。只合气求相应。共享安宁。如何觊傍枝。觅小星。大亏心短幸。〔生〕下官并无短行。〔旦〕你还说甚么。背行蹊径。空自语惺惺。〔出书介〕这题诗绝句伊谁寄。〔出双雀介〕雀解双飞却怎生。</p><p>【前腔】〔生〕非是我亏心薄行。你从来贤会称。〔旦〕便不贤会这一遭儿。〔生〕这也是儿女故态。一自与卿分手。良朋胥庆。喜巫姬守志盟。〔旦〕说甚么巫姬。我不晓得。〔生〕巫姬者。乃是巫彩凤。靑楼守志女子也。〔旦〕靑楼之女。有甚么志。〔生〕我与山公名山酌酒。见渠执爵彷徨。举止羞涩。细鞫伊情。顿生怜悯。我实无意于他。当不过山公撺掇。非干我事。因此上偶遇私成。未闻尊命。〔旦〕却又来。你旣不惑志于他。何不差人报我知道。乃率意竟行。这等大胆可恶可恶。〔生〕那时也要差人修书报知夫人。然后成事。怎奈一时情牵。欲罢不能。没奈何。只得不吿而娶。若是夫人见他靑楼守志。也要生怜。〔旦怒介〕掷果之生。忘其耻也。〔生〕那巫姬实无一端可取。〔旦〕旣无一端可取。缘何两意相投。〔生〕闻说寇兵入境。他投崖殒身。感神救之为比僧。〔旦〕他今做了比丘尼。他也是六根淸净。傍观不雅。使不得了。〔生〕望海涵仁育。毕吾狂兴。〔旦〕你的兴儿觉得太狂了些。〔生跪介〕免得意萦深。〔旦〕区区县令。作此态度。可不羞耻。且起来。我实对你说。〔生〕愿闻。〔旦〕这桩事断然成不得。〔生〕便不成也罢了。异哉。这金雀怎么在你手裏来了。正是鹿迷郑相应难辨。蝶梦庄周不易明。</p><p>〔旦〕夜深了。我要进房安息。有话明日再说。〔生〕夫人莫辞劳倦。卑人少伸接风之敬。〔旦〕待你心上人来接风。〔生〕你到不是我心上人。〔旦晬介推倒生下生吊场丑〕老爷怎么跌倒在地上。〔生〕适来下阶错步。〔丑〕不是下阶错步。还是夫人吃醋。〔生〕瑶琴。如之奈何。怎么处。〔丑〕这不难。夫人远来。如今进房去曲意奉承。慢慢自然成事。〔生〕他闭了门。不容我进去。〔丑〕这等说。到书房裏去。我和你两个叙一叙旧情。</p><p>榴花解相思。</p><p>瓣瓣飞红血。</p><p>妇人无妬心。</p><p>天下称奇绝。</p><h2 id="第二十九出-集贤" tabindex="-1"><a class="header-anchor" href="#第二十九出-集贤" aria-hidden="true">#</a> 第二十九出 集贤</h2><p>【出队子】〔小生上〕心怡神旷。心怡神旷。水廓山林景倍常。诗坛酒社乐徜徉。问柳寻花眞胜赏。浮白呼卢。歌喉有腔。</p><p>还凭躐履据胡床。不数南楼在武昌。自是羣英多意气。诙谐不碍醉时狂。自家山涛是也。向者挂冠云游。近日来此河阳胜境。不料嵇阮众君子。一时咸集于此。潘安仁又在此间为县令。他将奇花异卉。种得满城人皆称为花县。昨日相约河阳别墅。酌酒玩花。县令卽为东道主人也。适间曾有侍童相邀。少待一时。同诸友偕往。多少是好。</p><p>【前腔】〔众上〕平生豪放。平生豪放。万竹林中作醉乡。搊筝拨瑟韵铿锵。酌酒敲棋心意爽。笑傲乾坤。尘氛尽忘。</p><p>〔外〕自家嵇康是也。〔净〕自家向秀是也。〔末〕自家阮籍是也。〔老〕自家王戎是也。〔中净〕自家阮咸是也。〔丑〕自家刘伶便是。〔外〕山公在前。不免相见。〔众见介小生〕列位。吾辈昔为竹林七贤。今为河阳游客。掷果种得满县皆花。又且是东道主人。我们步至河阳别墅何如。</p><p>【前腔】山林疏旷。山林疏旷。不复冠簪在庙廊。游山玩水任猖狂。意契心孚在草莽。豪迈顿兴。风流怎当。</p><p>【前腔】〔生上〕晴空云朗。晴空云朗。百种名花开向阳。殷红浅紫斗芬芳。喜遇英豪皆羡仰。别墅吟哦。躭觉胜常。</p><p>〔见介〕请了。〔小生〕列位。东道主人来也。宾旣集矣。酒旣馨矣。此墅之中。不尙虚礼。不迎客来。不送客去。宾主相忘。坐列无序。不云是非。不议公事。闲谈古今。静玩山水。飮酒观花。以适吾趣。道义之交。如此而已。且看酒过来。〔生把酒介〕</p><p>【六犯宫词】〔梁州序〕斯文宗匠。放情游宕。寻个偷闲适旷。浮生若寄。何须着意奔忙。〔桂枝香〕笑杀红尘客。行踪类触羊。〔甘州歌〕虚名网。薄利场。雁飞不到最堪伤。</p><p>〔傍妆台〕须知为韩逸士从松子。绝胜云梦将军死未央。〔皁罗袍〕两疏机见。鸱夷泛航。翻身跳出红尘浪。〔黄莺儿〕问兴亡。封侯拜将。今日在何方。〔外〕对此名花。不可无佳什。共联一首。以乐天眞。若诗不成。罚依金谷酒数。〔小生〕嵇公首唱。〔外〕花在名园费品评。〔净〕河阳开宴会仙眞。〔末〕十分春色留人醉。〔中净〕百种花香幽阁淸。〔老〕酒美要同金谷罚。〔小生〕诗成不觉玉山倾。〔生〕人生値此升平乐。〔外〕何用黄金贮满籯。〔小生〕刘公何独无诗。〔丑〕今日河阳会上友。你们作诗把肚肠纽。捻指岁月过隙驹。白衣彷佛成苍狗。我自留心玩百花。剩得樽中扫愁帚。莫笑予为嘴馋人。爱飮刘伶只吃酒。〔小生〕酒有甚么好处。〔丑〕酒。酒薮。天之美禄。杜康为首。仪狄作之。充喉适口。能开壮士之胸襟。善助文人写科蚪。消了臧父之愁。暖了吟诗之手。白鼓丁。黄芽韭。锦枝绿橘橙梨藕。直吃得流星赶月风送云。东倒西歪番筋斗。〔外〕刘公善知酒趣。恁意游乐一番。多少是好。</p><p>【长拍】种种花放。种种花放。重重酒酿。花情酒债堪赏。对花酌酒。递花枝击鼓催觞。花艳酒巵香。向百花深处。把酒樽开赏。今朝共飮中山酒。明日花飞又那厢。算将来。花酒解愁肠。眞个是酒浮花色。一团春盎。</p><p>【短拍】月上东墙。月上东墙。人游蓬厂。最可人星明月朗。人月两相当。看今月团圆。曾经照古人观赏。醉人儿扶归象床。喜得穿窗月色。照人淸爽。</p><p>【尾声】意欢欣。情舒畅。携手同登不夜堂。且安排再整壶觞。</p><p>晋代风流回不同。</p><p>今将心事了杯中。</p><p>时人不识予心乐。</p><p>只道花枝别样红。</p><h2 id="第三十出-完聚" tabindex="-1"><a class="header-anchor" href="#第三十出-完聚" aria-hidden="true">#</a> 第三十出 完聚</h2><p>【新水令】〔旦上〕冰淸玉润坐琴衙。对两山排闼如画。苔痕阶上绿。日影席前花。脂粉轻搽。髻包笼香罗帕。</p><p>只怕儿夫性不眞。故将金雀动伊心。若还鸾凤和鸣调。不负灯前月下人。奴家已见相公。做作几番嗔詈。只道我嫉妬之心。那知我因事纳忠。相公与竹林七贤。游赏河阳别墅去了。暮夜方归。少待巫妹来到。送入绣房中去。管交三生重会约。鸾凤喜和鸣。</p><p>【步步娇】〔贴旦同中净上〕辞禅离却云堂下。经典从今罢。重观镜裏花。水月闲心。复敎尘挂。〔丑〕来此是官衙。百年之事今方罢。</p><p>已到了。待我通报。巫娘已到了。〔旦〕快请进来。〔见介贴〕容妾拜见。〔旦〕路途劳顿。不消行礼。</p><p>【折桂令】〔贴〕谢夫人贤慧撑达。济困扶危。容纳奴家。最堪怜飘泊天涯。苦遭兵变。命掩黄沙。虽只是感菩提。投师挂搭。终不失伴香奁。侍奉供茶。云阻巫峡。脸衬丹霞。愿从今手习流黄。说甚么鬓整堆鸦。</p><p>【江儿水】〔旦〕细看巫娥貌。亭亭出水花。三贞九烈堪钦讶。从容气度眞幽雅。闺中得子眞无价。红霞。你送巫娘到绣房中。换了鲜明衣服。待相公回来。与他完聚。巫娘呵。重整黛螺新画。相会才郞。免得夕萦朝挂。</p><p>【雁儿落】〔生〕昨赴河阳墅。未返家。今日裏早归衙。来花下。虽然是与心知共酒诗。怎能彀向巫娥谈别话。〔见介〕呀。非是俺重沈酣。眼乜斜。非是俺。躭曲糱。贪杯斝。只为心上事难抛下。也只为意中人在一涯。卿家恁怜我。鬼门上空占卦。〔旦〕休要负我。方许你二人完聚。就在此堂前拜我一拜。我便如尊命。〔生〕若肯相容。莫说一拜。百拜也不敢辞。终身不忘厚德。恕小生幸也么差。俺这裏。愿抒情。甘罪罚。</p><p>【侥侥令】狂生眞放达。滥语似鸣蛙。〔旦〕随我到房去。教你看一个不得意的人儿。转过绣房围屛下。你只看这人儿。可是他。</p><p>【收江南】〔贴〕呀。猛可裏喜相逢。惊觉呵。恍疑似露中花。〔生〕谢得你投崖守志足堪夸。今日裏分开破镜又重华。这金雀可佳。那金雀可佳。成就了文鸾彩凤遂心芽。</p><p>【园林好】〔小生上〕月车郞。两谐室家。妻和妾。玉无玷瑕。堪羡入芸窗诗话。行庆贺。到私衙。</p><p>〔生〕山公到矣。夫人不须回避。请山爷进来。〔小生〕潘郞。潘郞。美哉。乐哉。可称交鸾友凤矣。山人画得鸾凤和鸣一幅。见兄之功名婚姻。皆由于此。复有诗一首相赠。知君种玉有蓝田。绣幕红丝结好缘。鸾展修文离泽夕。凤腾五采下云轩。开口笑时浑似品。侧身眠处却如川。方纔了得西边事。又被东边打一拳。〔生〕所谓喜笑谑兮。不为虐兮。</p><p>【沽美酒】〔太平令〕这情踪。实可夸。看和鸣。喜气佳。凤侣鸾俦共一家。匹配有才华。掷果得风流儒雅。河阳令。放情潇洒。齐远山。举案描画。守节姬。一点不瑕。我呵。赤紧的惜花种花弄花。呀。又何虑惊鸳鸯打鸭。</p><p>【淸江引】功名富贵如飘瓦。世事休萦挂。三万六千场。良会无多价。好光阴。似加鞭。催骏马。</p><p>井文鸾欣谐佳偶。</p><p>巫彩凤重会良缘。</p><p>月下老赤绳双系。</p><p>无心子燕市重编。</p><p>金雀记终</p>',476),i=[d];function n(t,c){return a(),e("div",null,i)}const o=p(h,[["render",n],["__file","六十种曲金雀记.html.vue"]]);export{o as default};
