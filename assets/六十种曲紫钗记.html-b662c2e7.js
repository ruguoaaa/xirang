import{_ as p}from"./plugin-vue_export-helper-c27b6911.js";import{o as r,c as b,e as a}from"./app-c85b2e72.js";const e={},h=a('<p>六十种曲 紫钗记 明 汤显祖</p><p>紫钗记（明）汤显祖 着</p><p>绣刻演剧十本<br> 第二套<br> 南西厢　幽闺　明珠　玉簪　红拂　还魂　紫钗　邯郸　南柯　北西厢<br> 实获斋藏板</p><p>绣刻紫钗记定本</p><p>●紫钗记目录</p><p>第一出　本传开宗<br> 第二出　春日言怀<br> 第三出　插钗新赏<br> 第四出　谒鲍述娇<br> 第五出　许放观灯<br> 第六出　堕钗灯影<br> 第七出　托鲍谋钗<br> 第八出　佳期议允<br> 第九出　得鲍成言<br> 第十出　回求仆马<br> 第十一出　妆台巧絮<br> 第十二出　仆马临门<br> 第十三出　花朝合卺<br> 第十四出　狂朋试喜<br> 第十五出　权夸选士<br> 第十六出　花院盟香<br> 第十七出　春闱赴洛<br> 第十八出　黄堂言饯<br> 第十九出　节鎭登坛<br> 第二十出　春愁望捷<br> 第二十一出　杏苑题名<br> 第二十二出　权嗔计贬<br> 第二十三出　荣归燕喜<br> 第二十四出　门楣絮别<br> 第二十五出　折柳阳关<br> 第二十六出　陇上题诗<br> 第二十七出　女侠轻财<br> 第二十八出　雄番窃霸<br> 第二十九出　高宴飞书<br> 第三十出　河西款檄<br> 第三十一出　吹台避暑<br> 第三十二出　计局收才<br> 第三十三出　巧夕惊秋<br> 第三十四出　边愁写意<br> 第三十五出　节鎭还朝<br> 第三十六出　泪展银屛<br> 第三十七出　移参孟门<br> 第三十八出　计哨讹传<br> 第三十九出　泪烛裁诗<br> 第四十出　开笺泣玉<br> 第四十一出　延媒劝赘<br> 第四十二出　婉拒强婚<br> 第四十三出　缓婚收翠<br> 第四十四出　冻卖珠钗<br> 第四十五出　玉工伤感<br> 第四十六出　哭收钗燕<br> 第四十七出　怨撒金钱<br> 第四十八出　醉侠闲评<br> 第四十九出　晓窗圆梦<br> 第五十出　玩钗疑叹<br> 第五十一出　花前遇侠<br> 第五十二出　剑合钗圆<br> 第五十三出　节鎭宣恩</p><h2 id="第一出-本传开宗" tabindex="-1"><a class="header-anchor" href="#第一出-本传开宗" aria-hidden="true">#</a> 第一出　本传开宗</h2><p>【西江月】〔末上〕堂上敎成燕子。窗前学画蛾儿。淸歌妙舞驻游丝。一段烟花佐使。点缀红泉旧本。标题玉茗新词。人间何处说相思。我辈钟情似此。<br> 【沁园春】李子君虞。霍家小玉。才貌双奇。凑元夕相逢。堕钗留意。鲍娘媒妁。盟誓结佳期。为登科抗壮。参军远去。三载幽闺怨别离。卢太尉设谋招赘。移鎭孟门西。还朝别馆禁持。苦书信因循未得归。致玉人猜虑。访寻赀费。卖钗卢府。消息李郞疑。故友崔韦。赏花讥讽。纔觉风闻事两非。黄衣客回生起死。钗玉永重晖。<br> 黄衣客强合鞋儿梦。霍玉姐穷卖燕花钗。<br> 卢太尉枉筑招贤馆。李参军重会望夫台。</p><h2 id="第二出-春日言怀" tabindex="-1"><a class="header-anchor" href="#第二出-春日言怀" aria-hidden="true">#</a> 第二出　春日言怀</h2><p>【珍珠帘】〔生上〕十年映雪图南运。天池浚。兀自守泥涂淸困。献赋与论文。堪咳唾风云。羁旅消魂寒色裏。悄门庭报春相问。才情到几分。这心期占。今春似稳。<br> 〔靑玉案〕盛世为儒观览遍。等闲识得东风面。梦随彩笔绽千花。春向玉阶添几线。上书北阙曾留恋。待漏东华谁召见。殷勤洗拂旧靑衿。多少韶华都借看。小生姓李。名益。字君虞。陇西人氏。先君忝参前朝相国。先母累封大郡夫人。富贵无常。才情有种。红香艺苑。紫臭时流。王子敬家藏赐书。率多异本。梁太祖府充名画。并是奇踪。无不色想三冬。声歌四夏。熊熊旦上。连城抱日月之光。闪闪宵飞。出狱吐风云之气。只是一件。年过弱冠。未有妻房。不遇佳人。何名才子。比来流遇长安。占籍新昌客里。今日元和十四年立春之日。我有故人刘公济。官拜关西节鎭。今早相贺回来。恰逢着中表崔允明。密友韦夏卿。相约此间庆赏。秋鸿看酒。〔秋鸿上〕惊开酒色三阳月。喜逗花梢一信风。酒已完备。〔韦崔上〕</p><p>【贺圣朝】天心一转鸿钧。个中孤客寒曛。旛头春信已争新。乡思怯花辰。<br> 〔见科韦〕喜气来千里。〔崔〕春风总一家。〔生〕宜春惟有酒。长此驻年华。〔生把酒介〕</p><p>【玉芙蓉】〔生〕椒花媚晓春。柏叶传芳酝。愿花神作主。暗催花信。灵池冻释浮鱼阵。上苑阳和起雁臣。〔合〕靑韶印。看条风拂水。画燕迎门。年年春色倍还人。<br> 【前腔】〔崔韦〕黄云正朔新。丽日长安近。向朝元共祝。岁华初进。洞庭春色寒难尽。玉管飞灰暖渐熏。〔合〕春风鬓。笑林中未有。柳上先过。屠苏偏让少年人。<br> 〔生〕二兄说少年人。似俺李十郞亦容易老也。</p><p>【簇御林】岁寒交无二人。入春愁有一身。报闲庭草树靑回嫩。和东风吹绽了袍花衬。〔合〕问东君。上林春色。探取一枝新。<br> 〔韦〕君虞说被东风吹绽袍花衬。是说功名未遂。要换金紫荷衣。这也不难。闻得你故人刘公济节鎭关西。今年主上东巡。未知开科早晚。你且相随节鎭西行。此亦功名之会也。〔生〕豪杰自当致身靑云上。未可依人。〔崔笑科〕夏卿不知。东风吹绽袍花衬。是说衣破无人补。此事须问一个人。〔生〕是谁。〔崔〕曲头有个鲍四娘。穿针老手。央他一线何如。〔生〕不瞒二兄。鲍四娘于小生处略有往来。但是此中心事。未露十分。〔韦崔〕才子佳人。自然停当也。</p><p>【前腔】〔韦〕你染袍衣京路尘。望桃花春水津。〔生〕要命哩。〔崔〕你外相儿点拨的花星运。〔生〕要钱哩。〔崔〕你内材儿抵直的钱神论。〔合前〕</p><p>【尾声】你眉黄喜入春多分。先问取碧桃芳信。俺朋友呵。觑不的你酒冷香销少个人。<br> 渐次春光转汉京。风流富贵是生成。<br> 无媒雪向头中出。得路云从足下生。</p><h2 id="第三出-插钗新赏" tabindex="-1"><a class="header-anchor" href="#第三出-插钗新赏" aria-hidden="true">#</a> 第三出　插钗新赏</h2><p>【满宫花】〔老旦上〕春正娇。愁似老。眉黛不忺重扫。碧纱烟影曳东风。瘦尽晓寒犹着。<br> 〔蝶恋花〕谁翦宫花簪彩胜。整整韶华。争上春风鬓。往事不堪重记省。为花长带新春恨。春未来时先借问。还恨开迟。冷落梅花信。今岁风光消息近。只愁靑帝无凭准。老身霍王宫裏郑六娘是也。小家推碧玉之容。大国荐涂金之席。阳城妬尽。那曾南户窥郞。冰井才多。每听西园召客。晚年供佛。改号净持。生下女儿。名呼小玉。年方二八。貌不寻常。昔时于老身处涉猎诗书。新近请鲍四娘商量丝竹。南都石黛。分翠叶之双蛾。北地燕脂。写芙蓉之两颊。惊鸾冶袖。谁偷得韩掾之香。绣蝶长裙。未结下汉姝之佩。爱戴紫玉燕钗。此钗已教内作老玉工侯景先雕缀。还未送来。正是新春时候。不免唤他出来。一望渭桥春色。浣纱。小姐那裏。</p><p>【满宫花后】〔旦同浣纱上〕尽日深帘人不到。眉画远山春晓。〔浣〕红罗先绣踏靑鞋。花信须催及早。<br> 〔旦〕母亲万福。〔老旦〕女儿免礼。〔旦〕母亲。因甚有唤孩儿。〔老旦〕新岁春光明媚。娘女们向渭桥望春一回也。〔行科〕冰破池开绿。云穿天半晴。游心不应动。为此欲逢迎。我老大年华对此春新也。</p><p>【绵搭絮】绣闱淸峭。梅额映轻貂。画粉银屛。宝鸭熏炉对寂寥。为多娇。探听春韶。那管得翠帏人老。香梦无聊。兀自裏暗换年华。怕楼外莺声到碧箫。<br> 【前腔】〔旦〕妆台宜笑。微酒晕红潮。昨夜东风。户插宜春胜欲飘。倚春朝。微步纤腰。正是弄晴时候。阁雨云霄。纱窗影。彩线重添。刺绣工夫把昼永销。<br> 【前腔】〔浣〕个人年少。长是索春饶。忽报春来。他门户重重不奈瞧。满溪桥。红袖相招。都准备着咏花才调。问柳情苗。小姐呵。无人处和你拾翠闲行。你淡翠眉峯鎭自描。<br> 〔侯景先上〕新妆燕子钿金钏。旧试蟾蜍切玉刀。报知郑夫人。老玉工侯景先玉钗完成。敬此陈上。〔老叫浣取钗看介〕好匠手也。以万钱赏之。〔侯谢介〕琢成双玉燕。酬赏万金蚨。〔下老〕浣纱。今日佳辰。便将西州锦翦成宜春小绣牌。挂此钗头。与小姐插戴。〔浣下取镜上云〕翦成花胜在此。〔老挂牌钗首与旦旦拈看科〕</p><p>【前腔】〔旦〕玉工奇妙。红莹水晶条。学鸟图花。点缀钗头金步摇。〔浣照旦插钗科旦〕亸轻绡。翠插云翘。正是翦刀催早。蜂蝶晴遥。〔合〕问双飞燕尔何时。试拂菱花韵转标。<br> 【尾声】绣帘珠户好藏娇。掩屛山莫放春心早。还把金针凤眼挑。<br> 阿母凝妆十二楼。斩新春色唤人游。<br> 玉钗花胜如人好。今日宜春与上头。</p><h2 id="第四出-谒鲍述娇" tabindex="-1"><a class="header-anchor" href="#第四出-谒鲍述娇" aria-hidden="true">#</a> 第四出　谒鲍述娇</h2><p>【祝英台近】〔鲍四娘上〕翠屛闲。靑镜冷。长是数年华。行云梦老巫山下。殢酒愁春。添香惜夜。独自个温存幽雅。<br> 〔少年游〕帘垂深院冷萧萧。春色向人遥。暗尘生处。玉筝弦索。红泪覆鲛绡。旧家门户无人到。鸳鸯被。半香销。个底韶华。阿谁心緖。禁得恁无聊。自家鲍四娘。乃故薛驸马家歌妓也。折券从良。十余年矣。生性轻盈。巧于言语。豪家贵戚。无不经过。挟策追风。推为渠帅。每蒙陇西李十郞往来。遗赠金帛不计。俺看此生风神机调。色色超羣。币厚言甘。岂无深意。必是托我豪门觅求佳色。俺已看下郑娘小女。此女美色能文。颇爱慕十郞风调。只待他自露其意。便好通言。早晚李郞来也。</p><p>【唐多令】〔生上〕客思绕无涯。靑门近狭斜。愔愔巷陌是谁家。半露粉红帘下。闲觅柳。戏穿花。<br> 〔见介〕翠宿香梢未肯消。与卿重画两眉娇。〔鲍〕新春螺黛无人试。付与东风染柳条。〔生〕四娘。几载相看。新春阙访。为何门庭萧索至此。</p><p>【祝英台】〔鲍〕听说来。忆娇年。人自好。今日雨中花。俺也曾一笑千金。一曲红绡。宸游凤吹人家。参差。憔悴损镜裏鸳鸾。冷落门前车马。〔生〕还寻个伴儿。〔鲍〕这些时几曾到卖花帘下。<br> 十郞。你时时金帛见遗。无恩可报。今日为何光顾。</p><p>【前腔】〔生〕游冶。自多情。春又惹。早则愁来也。渐次芳郊款步幽庭。笑向卿卿闲话。〔鲍〕妾半落铅华。何当雅念。〔生〕还佳。个门中风月多能。更是雨云熟滑。似秋娘浑不减旧时声价。<br> 【前腔】〔鲍〕休傻。咱意中人。人中意。还似识些些。看你才貌淸姸。礼数谦洽。非关采弄残花。十郞礼有所求。必有所下。寸心相剖。妾为图之。〔生〕堪嗟。瘦伶仃才子身奇。尙少个佳人檠架。问谁家可一轴春风图画。<br> 【前腔】〔鲍〕知么。俺为你高情。是处的闲停踏。〔生〕有么。〔鲍〕十郞。苏姑子作好梦也。有一仙人。谪在下界。不邀财货。但慕风流。如此色目。共十郞相当矣。是有个二八年华。三五婵娟。又不比寻常人家。〔生惊喜科〕眞假。你干打哄蘸出个桃源。俺便待雨流巫峡。〔跪科〕这一缕红丝。少不得是你老娘牵下。<br> 〔鲍〕起来说与详细。是故霍王小女。字小玉。王甚爱之。母曰净持。净持卽王之宠姬也。王初薨。诸弟兄以其出自微庶。不甚收录。因分与资财。遣居于外。易姓为郑氏。人亦不知其王女。姿质秾艳。一生未见。高情逸态。事事过人。音乐诗书。无不通解。昨遣我求一好儿郞。格调相称者。俺具说十郞。他亦知有十郞名字。非常欢惬。住在胜业坊。三曲甫东间宅是也。〔生〕可得一见。〔鲍〕此女寻常不离闺阁。今岁花灯许放。或当微步天街。十郞有意。可到曲头物色也。〔生〕领教。〔鲍〕花灯之下。你得见异人。老娘便向十郞书斋领取媒证。</p><p>【尾声】〔生〕从今表白俺衷情话。〔鲍〕肯字儿还在他家。〔生〕你成就俺一世前程休当耍。<br> 紫陌花灯涌暗尘。惊心物色意中人。<br> 此中景若无佳景。他处春应不是春。</p><h2 id="第五出-许放观灯" tabindex="-1"><a class="header-anchor" href="#第五出-许放观灯" aria-hidden="true">#</a> 第五出　许放观灯</h2><p>【点绛唇】〔京兆府尹上〕圣主传宣。风调雨顺都如愿。庆赏丰年。世界花灯现。<br> 金销通宵启玉京。迟迟春箭入歌声。宝坊月皎龙灯澹。紫馆风微鹤焰平。自家京兆府尹是也。今夕上元佳节。月淡风和。蒙圣上宣旨。分付士民通宵游赏。正是金吾不禁夜。玉漏莫相催。〔下〕</p><p>【玩仙灯】〔老旦上〕上元灯现。画角老梅吹晚。风柔夜暖笑声暄。早占断红妆宴。<br> 【前腔】〔旦上〕韶华深院。春色今宵正显。〔浣上〕年光是也??无眠。数不尽神仙眷。<br> 〔忆秦娥〕〔老〕元宵好。珠帘卷尽千门晓。〔旦〕千门晓。禁漏花迟。玉街春早。〔浣〕红妆索向千莲照。笙歌欲隐千金笑。〔合〕千金笑。月晕围高。星球坠小。〔旦〕今夜花灯佳夕。奉夫人一杯酒。〔老〕费你心也。正是女郞春进酒。王母夜烧灯。</p><p>【忒忒令】〔老〕赏元宵似今年去年。天街上长春阆苑。星桥畔长明仙院。畅道是红云拥。翠华偏。欢声好。太平重见。<br> 【前腔】〔旦〕赏元宵不寒天暖天。十二楼阑干春浅。三千界芙蓉妆艳。都则是瑞烟浮。香风软。人语隐。玉箫声远。<br> 【前腔】〔浣〕赏元宵畅灯圆月圆。整十里珠帘尽卷。达万户星球乱点。咱趁着笙歌引。笑声喧。怎放却百花中漏声闲箭。<br> 禀过老夫人郡主。同步天街。游赏一会。〔老〕使得。</p><p>【尾声】端的是春如昼夜如年。天街上暗香流转。便??到月下归来谁分去眠。<br> 金屋何能闭阿娇。成团打队向灯宵。<br> 严城不禁葳蕤锁。银汉斜通宛转桥。</p><h2 id="第六出-堕钗灯影" tabindex="-1"><a class="header-anchor" href="#第六出-堕钗灯影" aria-hidden="true">#</a> 第六出　堕钗灯影</h2><p>【凤凰阁引】〔生上〕绛台春夜。冉冉素娥欲下。香街罗绮映韶华。月浸严城如画。〔韦崔〕钿车罗帕相逢处。自有暗尘随马。<br> 〔生〕笙歌世界酒楼台。鸡踏莲花万树开。谁家见月能端坐。何处闻灯不看来。二兄。昨夜鲍四娘教咱。今夜花灯。觑着那人来也。咱于万烛光中。千花艳裏。将笑语遥分。衣香暗认。不枉今年翫灯。道犹未了。远远望见王孙仕女看灯来也。〔王孙仕女笑上〕</p><p>【园林好】谢皇恩灯华月华。谢天恩春华岁华。遍写着国泰民安天下。遨头去唱声哗。〔下〕</p><p>【前腔】〔老旦引旦浣上〕好灯也。说灯花南天门最佳。香车隘挑笼绛纱。喝道转身停马。尘影裏看谁家。<br> 呀。那裏个黄衫大汉。一疋白马来也。</p><p>【前腔】〔豪士黄衫拥胡奴二三人走马上〕本山东向长安作傻家。趁灯宵遨游狭邪。听街鼓儿几更初打。〔内笑云〕前面好汉。是甚姓名。人高马大。遮了俺们看灯路来也。〔豪笑介〕问俺名姓。黄衫豪客是也。说遮了路呵。胡雏们去也。灯影裏一鞭斜。〔下〕</p><p>【前腔】〔生韦崔上〕逞风光看人儿那些。并香肩低回着笑歌。天街甃琉璃光射。等的个蓬阆苑放星槎。〔望介下〕</p><p>【前腔】〔老旦浣同旦上〕好耍歇也。绛楼高流云弄霞。光滟潋珠帘翠瓦。小立向回廊月下。闲嗅着小梅花。<br> 〔生韦崔上旦众惊下落一钗科生〕呀。二兄。胜业坊来的可是那人。眞奇艳也。兀的不是梅梢上挂钗。厮琅的坠地也。</p><p>【江儿水】则道是淡黄昏素影斜。原来是燕参差簪挂在梅梢月。眼看见那人儿这搭游还歇。把纱灯半倚笼还揭。红妆掩映前还怯。〔合〕手捻玉梅低说。偏咱相逢。是这上元时节。<br> 〔浣挑灯照旦上〕呀。老夫人归去。咱去寻钗来也。〔韦〕那人来寻钗也。俺二人前门看灯去。兄可与之小立片言。看是那人否。〔生〕请了。〔韦崔下旦寻钗科〕不见钗。这不做美的梅梢也。</p><p>【前腔】止不过红围拥翠阵遮。偏这瘦梅梢把咱相拦拽。〔作避生介〕喜回廊转月阴相借。怕长廊转烛光相射。〔生做见科旦〕怪檀郞转眼偷相撇。<br> 〔生笑介〕吊了钗哩。〔旦〕可是这生拾在。〔合前〕</p><p>【玉交枝】〔生〕是何衙舍。美娇娃走得吱■〈口遮〉。〔浣〕是霍王小姐。〔生〕奇哉奇哉。就是小玉姐么。〔浣〕便是。〔生〕小生慕之久矣。因何独行。〔浣〕来寻坠钗。〔生〕你步香街不怕金莲踅。总为这玉钗飞折。〔浣〕秀才。可见钗来。〔生〕钗到有。请与小玉姐相叫一声。〔旦低声云〕浣纱。这怎生使得。且问秀才何处。〔生〕陇西李益。表字君虞。排号十郞。应试来此。〔旦作打觑低鬟微笑介〕鲍四娘处闻李生诗名。咱终日吟想。乃今见面不如闻名。才子岂能无貌。〔生作听径前请见科〕呀。小姐怜才。鄙人重貌。两好相映。何幸今宵。〔旦作羞避介〕钗喜落此生手也。钗。你插新妆宝镜中燕尾斜。到檀郞香袖口是这梅梢惹。浣纱。叫秀才还咱钗也。〔合〕怕灯前孤单这些。怕灯前孤单了那些。<br> 〔生〕请问小玉姐侍者。咱李十郞孤生二十年余。未曾婚娉。自分平生不见此香奁物矣。何幸遇仙月下。拾翠花前。梅者媒也。燕者于飞也。便当宝此飞琼。用为媒采。尊见何如。〔浣恼介〕书生无礼。见景生情。我待骂你呵。〔旦〕劣丫头是怎的来。</p><p>【前腔】花灯磨折。为书生言长意赊。秀才。咱钗直千金也。〔生〕此会千金也。〔旦背笑介〕道千金一笑相逢夜。似近蓝桥那般欢惬。还俺钗来。〔生〕选个良媒送上。玉花钗。他丢下声长短嗟。玉梅梢咱赚着影高低说。<br> 〔合前浣〕夫人候久。咱们家去也。</p><p>【川拨棹】箫声咽。和催归玉漏彻。〔旦〕为多才情性骄奢。没些时月痕儿早斜。浣纱。叫秀才还咱钗来。〔作斜拜生科合〕乍相逢归去也。〔又生揖科〕</p><p>【前腔】〔生〕花灯夜。有天缘逢月姐。〔浣〕秀才。你把个香闺女觑得眼乜斜。留了咱燕钗儿贪他那些。〔合前〕</p><p>【尾声】〔生〕玉天仙罩住得梅梢月。春消息漏泄在花灯节。〔旦低声〕明朝记取休向人边说。<br> 〔旦浣下生吊场〕奇哉奇哉。李十郞今夜遇仙也。</p><p>【玉楼春】婵娟此会眞奇绝。睡眼重惺春思彻。他归时遥映烛花红。咱待放马蹄淸夜月。<br> 呀。鸾影催归。燕钗留在。教小生怎生回去也。</p><p>【玉楼春后】〔崔上〕天街一夜笙歌咽。堕珥遗簪幽恨结。〔韦上〕那两人灯下立多时。细语梅花落香雪。<br> 十郞。可是那人。〔生〕眞异人也。</p><p>【六犯淸音】他飞琼伴侣。上元班辈。回廊月射幽晖。千金一刻。天敎钗挂寒枝。咱拾翠。他含羞。启盈盈笑语微。娇波送。翠眉低。就中怜取。则俺两心知。〔韦崔〕少甚么纱笼映月歌浓李。偏似他翠袖迎风糁落梅。〔生〕恨的是花灯断续。恨的是人影参差。恨不得香肩缩紧。恨不得玉漏敲迟。把坠钗与下为盟记。〔合〕梦初回。笙歌影裏。人向月中归。<br> 〔崔〕旣此女子于兄分上非浅。不可负也。</p><p>【尾声】玉天仙去也春光碎。这一双情眼呵。怎禁得许多胡觑。〔生〕咱半生心事全在赏灯时。<br> 钗燕余香衫袖间。蓝桥相见夜深还。<br> 祇应不尽婵娟意。犹向街心弄影看。</p><h2 id="第七出-托鲍谋钗" tabindex="-1"><a class="header-anchor" href="#第七出-托鲍谋钗" aria-hidden="true">#</a> 第七出　托鲍谋钗</h2><p>【捣练子】〔生上〕花淡澹。月婵娟。回廊灯影坠钗前。透万点星桥情半点。<br> 〔如梦令〕门外香尘正度。窗裏星光欲曙。客舍悄无人。梦断月堤归路。无緖。无緖。摇漾烛花人语。小生昨夕和小玉姐对玩花灯。眼尾眉梢。多少神情抛接也。</p><p>【普天乐】俺正凭阑。想碧云静处花灯绽。他绛笼深护春光暖。乍相逢试回娇眼。似广寒低蹑飞鸾。笙歌远。人零乱。金钗坠。无言自把梅花瓣。刚撇下佩环。淸月影。晓马归来梦断。觉东风病酒。余香相半。<br> 【不是路】〔鲍上〕庭院幽淸。他出众风流旧有名。弹花柄。想寻花去蝶梦初惊。〔生笑迎介〕是卿卿。懒云鬟到撇得冠儿正。肯向书斋僻处行。〔鲍〕承恭敬。看君笑眼迎门应。有些侥幸。<br> 〔又鲍〕世间尤物意中人。可向灯前会的眞。不用眉梢攒一处。且将心事说三分。昨夜灯前。有何所见。〔生〕人中嚷嚷。都无所见。但拾得坠钗紫玉燕一枝。烦卿赏鉴。〔作看钗介鲍〕好一枝紫玉钗也。</p><p>【啄木公子】波文莹。钮迭明。点翠圈珠珑嵌的整。透紫琼枝。似阑干日漾红冰。燕呵。为甚嘴翅儿西飞另。他在妆奁帕上栖香稳。云鬓搔头弄影停。谁付与多情。<br> 【前腔】〔生〕花灯后。人笑声。月溶溶罩住离魂倩。坠钗横处。相寻特地逢迎。这钗燕呵。虽则软语商量浑未定。早则幽香蘸动梅花影。红润偷归翠袖擎。天付与书生。<br> 【好姐姐】〔鲍〕恁般红鸾凑成。这燕花钗为折证。你嫦娥亲许。玉镜台前会得淸。〔合〕灯儿映。相逢便是神仙境。何用崎岖上玉京。<br> 【前腔】〔生〕知他是云英许琼。坠淸虚立定。露华春泠。肯向瑶池月下行。<br> 〔合前生〕烦卿就将此钗。求其盟定。彼时自有白璧一双为献也。</p><p>【尾声】〔鲍〕为单飞去配双飞影。〔生〕坠钗人倚妆台正凭。〔鲍〕昨夜灯花两人照证明。<br> 灯前月下会眞奇。恰似云英一唤时。<br> 袖去宝钗成玉杵。不须千里系红丝。</p><h2 id="第八出-佳期议允" tabindex="-1"><a class="header-anchor" href="#第八出-佳期议允" aria-hidden="true">#</a> 第八出　佳期议允</h2><p>【薄幸】〔旦上〕薄妆凝态。试暖弄寒天色。是谁向残灯澹月。仔细端详无奈。凭坠钗飞燕徘徊。恨重帘碍约何时再。〔浣〕似中酒心情。羞花意緖。谁人会。恹恹睡起。兀自梅梢月在。<br> 〔应天长〕〔旦〕灯轮细转。月影平分。笑处将人暗认。曾半倚纱笼。手捻坠钗闲借问。谁解语春相印。怯邂逅误成芳信。人影散。独自归来。恁阑方寸。浣纱。拾钗人何处也。</p><p>【字字锦】春从绣户排。月向梅花白。花随玉漏催。人赴金钗会。试灯回。为着疎影横斜。把咱燕钗儿黏带。钗钗。恨寻的快快。是何缘落在秀才。好一个秀才。秀才你拾得在。〔合〕是单飞了这股花钗。配不上双飞那钗。乍相逢怎摆。那拾钗人擎奇。擎奇得潇潇洒洒。忺忺爱爱。闪得人躭躭待待。厌厌害害。却原来会春宵那刻。<br> 【前腔】〔浣〕无意燕分开。有情人夺采。他将袖口儿怀。恁想着花头戴。步香街。淡月梅梢。领取个黄昏自在。钗钗。书生眼快快。恁是个香闺女孩。逗的个女孩。女孩伽伽的拜。〔合前〕</p><p>【入赚】〔鲍上〕春寒渐解。准望着踏靑挑菜。金莲步躧。早是他朱门外。谁人在。〔内作鹦哥叫云客来客来旦惊〕影动湘帘带。鹦哥报客来。〔浣〕今朝风日好。有甚金钗客。〔见科旦〕呀。原来鲍四娘也。到来多会。〔鲍〕可知道你深闺自在。<br> 小玉姐爱戴紫玉燕钗。今日缘何不见。〔旦〕无心戴他。〔鲍〕敢是单了一枝。〔旦笑〕何处单来。〔鲍〕咱说他单便单。咱说他双便双。凭你心下。〔旦笑〕四娘说了双罢。〔鲍〕却原来。且问你缘何此钗便落此生之手。</p><p>【雪狮子】〔旦〕灯花市。月华街。月痕暗影疎梅。爱淸香小立在回廊外。花枝摆。〔又〕把燕钗儿悬在。天付与多才。〔合〕单飞燕也钗。双飞燕也钗。双去单来。单去双来。可似绕帘春色。还上我玉镜妆台。<br> 【前腔】〔鲍〕灯似昼。人如海。偏他们拾取奇哉。这观灯十五无人会。便揉碎。〔又〕梅花少不得心儿采。多则是眼儿乖。〔合〕明提起也钗。暗提起也钗。明去暗来。暗去明来。可似绕帘春色。还上我玉镜妆台。<br> 〔鲍〕你说着玉镜台。李郞就是。便将此钗来求盟定。〔旦〕那生毕竟门地何如。才情几许。怎生弱冠尙少宜人。〔鲍〕若论此生。门族淸华。少有才思。丽词佳句。时谓无双。先达丈人。翕然推伏。每自矜风调。思得佳偶。博求名阀。久而未谐。〔旦〕原来如此。此事须问老夫人。</p><p>【隔尾】你说着玉镜台。那酸倈怎就把咱头上钗儿来插钗。只怕老娘呵识不出武陵春色。<br> 〔下〕〔鲍吊场〕老夫人有请。</p><p>【一翦梅】〔老旦上〕雾霭笼葱贴绛纱。花影窗纱。日影窗纱。迎门喜气是谁家。春老侬家。春瘦儿家。<br> 〔见科老〕原来是鲍四娘到来。春色三之一。王家日渐长。〔鲍〕关心儿女事。闲坐细端详。老夫人。你道妾身今日为何而来。竟为小姐亲事。〔老〕小女雏稚之年。恐未晓成人之礼。听俺道来。</p><p>【宜春令】天生就女俊娃。似鸳雏常依膝下。重重帘幙。漏春心何曾得到他。炉烟篆一缕淸霞。玉瓶花几枝潇洒。似人家。煞不成妆逗耍。<br> 【前腔】〔鲍〕渠年长。伊鬓华。老年人话儿乔作衙。他芳心染惹怕春着裙腰身子儿乍。鸳鸯谱挑不出闲心。美女图觑许多情话。你守着他。投得个夜香烧罢。<br> 【前腔】〔老〕催人老。可叹嗟。论从来女生外家。眼前怎舍。稳倩个乘龙娇客来招嫁。起西楼备着吹箫。展东床留敎下榻。谁家。养女儿寻思似咱。<br> 那人何如。</p><p>【前腔】〔鲍〕才情有。年貌佳。李十郞陇西旧家。全枝堪借。管碧梧栖老鸾停跨。将雏曲毕竟双飞。求凤操看他驷马。〔出钗介〕没争差。把这股玉燕儿留下。<br> 〔老旦看钗介〕呀。这钗活似小玉上头之物。何因得在此生。婚姻事须问女儿情愿。浣纱。请小姐出来。〔浣请介〕</p><p>【一翦梅】〔旦上〕睡起东风数物华。暗惜年华。暗惜春华。停云数点雨催花。前夜灯花。今日梅花。<br> 〔见科老〕儿。鲍四娘来与陇西李十郞求亲。你意下何如。〔旦〕说他则甚。</p><p>【绣带儿】掩春心坐罗帏绣榻。羞人唤作浑家。想仙姬不是兰香。笑渔郞空问桃花。非夸。冰淸到底无别话。守定着香闺这答。〔啼科〕娘和女俜仃可嗟。形影相依。怎生撇下。<br> 【前腔】〔老旦〕年华。为甚的云寒月寡。守着一搦香娃。儿。就明姑仙子。也有人间之情。看罗敷早配玄都。恨玉兰空孕莲花。仙查。天宫织女犹自嫁。银河畔鹊桥亲踏。今日呵。男共女两家儿一家。分付与东君。毕罢了老娘心下。<br> 【前腔】〔浣〕休嗟。娇花女敎人爱杀。恨不早嫁东家。你怜老夫人么。只怕柘枝儿两头系丝。到大来贪结桃花。〔背介〕哄咱。靑春不多也二八。少不得笼窗动闼。好和歹这些时破瓜。便道是白玉无瑕。靑春有价。<br> 【前腔】〔鲍〕喧哗。把媒人似丝鞭儿擘打。得你半口甜茶。却为甚俊洒多才。尙没个衬褡人家。凑咱。士女愁春没乱煞。母亲行白忙闲话。眞和假那些禁架。你不信看玉燕钗头。玉梅花下。<br> 〔老〕正是。这钗是小姐香奁中物。何因得落他家。〔旦作羞介老旦问浣〕这是怎的来。</p><p>【太师引】〔浣〕元宵夜放了观灯假。转回廊梅疎月华。临去也坠钗斜挂。急寻着被他翠袖笼拿。〔老〕便是那李秀才么。〔浣〕但逢着书生不怕偏絮刮。俺小姐有些娇怯。〔老〕那生说甚来。〔浣〕说他靑春大曾无室家。是禁不得他赚玉留香多霎。<br> 〔老〕小姐说甚来。</p><p>【前腔】〔浣〕听说他能风雅。想不着良宵遇他。亏了俺笼灯倚月。听才子佳人打话。他把钗儿接下那欢恰。俺小姐淡月隐梅花。〔老〕却怎的。〔浣〕娇波抹。道有心期那些。〔老〕因何。〔浣〕知怎生呵一笑相逢缘法。<br> 〔老笑问〕玉儿可是也。</p><p>【三学士】〔旦低声科〕是俺不合向春风倚暮花。见他不住的嗟呀。知他背纱灯暗影着蛾眉画。还咱个插云鬓分开燕尾斜。猛可的定婚梅月下。认相逢一笑差。<br> 【前腔】〔老〕你百岁姻缘非笑耍。关心事儿女由他。知他肯住长安下。怕燕尔翻飞碧海涯。轻可的定婚梅月下。怕相逢一线差。<br> 【前腔】〔鲍〕玉姐呵。翠气生香春一把。那书生也将相根芽。接了你嵌成宝玉双飞燕。难道是飞入寻常百姓家。俺可也定婚梅月下。敢把这好姻缘一对夸。<br> 〔浣〕老夫人成就了罢。</p><p>【前腔】〔浣〕这是那月夜春灯摇翠霞。武陵溪蘸出胡麻。才郞呵。可有乘龙一骑靑丝马。配上咱插燕双飞绿鬓鸦。你可也定婚梅月下。好姻缘一世夸。<br> 〔老〕词组相投。拾钗为定。天也天也。</p><p>【尾声】你问乘龙那日佳。俺这裏画堂箫鼓安排下。〔鲍〕他还有白璧成双锦上花。<br> 偶语风前一笑回。月笼灯影袖笼钗。<br> 如今好取钗头燕。飞向温家玉镜台。</p><h2 id="第九出-得鲍成言" tabindex="-1"><a class="header-anchor" href="#第九出-得鲍成言" aria-hidden="true">#</a> 第九出　得鲍成言</h2><p>〔思越人〕〔生上〕好是观灯透玉京。如魂如梦见飞琼。留连步障笙歌隐。彷佛遗钗笑语明。春淡淡。玉眞眞。几时眞个作行云。闲来欲试花间手。盼杀行媒月下人。俺心事托鲍娘为媒。恰好怕老夫人古撇也。</p><p>【莺集林春】恰灯前得见些些。悄向回廊步月。漏点儿丁东长叹彻。似悔坠钗轻去瑶阙。尽来回花露影。念渠娇小点点爱淸绝。漾春寒愁几许。恹恹心事。自共素娥说。<br> 【前腔】不准拟恁情深。邂逅低鬟笑歇。恍月下闻莺归去也。天淡晓风明灭。也应他难遇惺惺。解怜才有意须敎彻。人近远。几重花路。比武陵源较直截。<br> 【四犯莺儿】爱的是女娇奢。怕的他娘生劣。近新来时势把书生瞥。无分周遮有数奇绝。不应恰恁相逢别。不为淫邪。非贪赀箧。眼裏心头要安顿得定迭。<br> 【前腔】但凭咱书五车。甚处少红一捻。只他乍相逢相爱无言说。钗头枝叶。和媒人根节。锦春梭撺定莺儿舌。咱望眼夭斜。幽怀喑咽。去了多时早那人来也。<br> 【懒画眉】〔鲍上〕碧云天外影晴波。看罢了春灯景色和。咱晓鬟偷出睡云窝。〔见科生〕有劳四娘。那人心事谐否。〔鲍〕他口儿不应心儿可可。道人在春风喜气多。<br> 〔生〕他可道来。</p><p>【前腔】〔鲍〕道你个题桥彩笔蘸晴波。傅粉人才艳绮罗。道是你旧家门第识人多。凑的个钗头玉燕天和合。成就你玉镜台前去画翠蛾。<br> 〔生〕那人眞个如何。〔鲍〕俺去。正逢他睡起也。</p><p>【醉罗歌】睡觉睡觉娇无那。梳洗梳洗着春多。露春纤弹去了粉红涴。半捻春衫亸。香津微搵。碧花凝唾。芙蓉暗笑。碧云偷破。春心一点眉尖阁。休唐突。尽阿那。书生有分和他么。<br> 【前腔】〔生〕停妥停妥有定夺。欢幸欢幸早黏合。??千金买得春宵着。受用些儿个。伤春中酒。轻寒自觉。人儿共枕。春宵暖和。算花星捱的孤鸾过。三日后。五更过。十红拖地送媒婆。<br> 〔鲍〕十郞。花朝日好成亲。看你好不寒酸。那样人家。少不的金鞍骏马。着几个伴当去。〔生〕领教。</p><p>【尾声】〔鲍〕论你一品人才眞不弱。趁风光俊煞你个令阁。十郞呵。还办取拭雨黏云半帖罗。<br> 〔下〕〔生吊场〕四娘说咱寒酸。不免请韦崔二兄。代求人马光辉也。</p><p>月姊钗头玉。冰人线脚针。<br> 传来乌鹊喜。占得凤凰音。</p><h2 id="第十出-回求仆马" tabindex="-1"><a class="header-anchor" href="#第十出-回求仆马" aria-hidden="true">#</a> 第十出　回求仆马</h2><p>【玩仙灯】〔生上〕人物似相如。少个画堂车骑。<br> 秋鸿。已请崔韦二位相公议事。这早晚可来也。</p><p>【小蓬莱】〔韦崔上〕春意渐回沙际。风流长聚京都。终南韦曲。博陵崔氏。潇洒吾徒。<br> 〔见科崔〕拾钗芳信如何。〔生〕花朝之夕。已注佳期。只有一段工夫。央及二兄帮衬。〔崔〕愿闻。〔生〕王门贵眷。礼须华重。客装寒怯。实难壮观。听小弟道来。</p><p>【驻马听】出入惟驴。实少银鞍照路衢。待做这乘龙快壻。骐骥才郞。少的驷马高车。花边徒步意踌蹰。嘶风弄影知何处。〔合〕后拥前驱。敎一时光彩生门户。<br> 〔崔〕十郞。你不曾同姓为婚。怎生巫马期以吿。要马我崔家尽有。〔韦〕崔子弑齐君。是陈成子有马十乘。崔家那裏有一匹儿。我韦家到有。〔崔〕怎见得。〔韦〕却不道鲁韦昌马。〔崔〕休闲说。长安中有一豪家。养俊马十余匹。金鞍玉辔。事事俱全。当为君一借。</p><p>【前腔】不说骀驽。有个翩翩豪侠徒。许你一鞍一马。做个马上郞君。少不的坐下龙驹。惊香欲到锦屠苏。银鞍绣帕须全具。<br> 〔合前生〕有了马。还敢求一事。</p><p>【前后】冷落门闾。只合樵靑伴钓徒。今日过门呵。少不得要步随鞭镫。手捧衣裳。背负琴书。花星有喜不为孤。身宫所恨悭奴仆。<br> 〔合前崔〕你不曾之子于归。先要宜其家人。使不得。邦君之妻曰夫人。夫人自称曰小童。但带几个俊童。怕新人吃醋。若要家童。有颜色梅树雕几个去。〔韦〕怎见得。〔崔〕百家姓要江童颜郭。梅盛林刁。〔生〕取笑取笑。〔韦〕这桩也在那豪士家。有绿鞴文帻。妆饰非常。</p><p>【前腔】〔韦〕自有豪奴。不羡秦官冯子都。不用吹箫僮约。结柳奴星。有翦发胡雏。好教你垂鞭接马玉童扶。衣箱别有平头护。〔合前〕</p><p>【尾声】〔韦崔〕你逞精神去坦东床腹。那些儿帮衬工夫。成亲看喜也。只愿你人马平安稳坐了黄金屋。<br> 本色更何如。攒弄要工夫。<br> 定须骑骏马。谁待使痴奴。</p><h2 id="第十一出-妆台巧絮" tabindex="-1"><a class="header-anchor" href="#第十一出-妆台巧絮" aria-hidden="true">#</a> 第十一出　妆台巧絮</h2><p>【番卜算】〔旦上〕屛外笼身倚。睡觉唇红退。晕纤蛾暗自领佳期。珍重花前意。<br> 〔菩萨蛮〕天穿过了还穿地。枕痕一线摇红睡。春色衬儿家。羞含荳蔻花。裙腰沾蟢子。暗地心头喜。越近越思量。悬愁花烛光。日昨已许李郞定亲。佳期蚤晚。好闷人也。</p><p>【五供养】相逢有之。这一段春光分付他谁。他是个伤春客。向月夜酒阑时。人乍远。脉脉此情谁识。人散花灯夕。人盼花朝日。着意东君。也自怪人冷淡踪迹。<br> 【前腔】梦儿中可疑。记邂逅分明还似那回时。玉钗风不定。为谁闲捻花枝。道甚重帘不卷。燕子传消息。随意佳期缓。争信人心急。不如嫁与。受他眞个怜惜。<br> 【金珑璁】〔鲍上〕绿枝么凤拍。香痕暗沁莓苔。画堂春暖困金钗。不卷珠帘谁在。<br> 〔见介旦〕花氲蝶翅频敲粉。〔鲍〕柳颩蜂腰促报衙。〔旦〕翠掩重门春睡懒。〔鲍〕一天新喜教儿家。〔旦〕何喜见教。〔鲍〕教你个喜字来。新婚那夜呵。</p><p>【玉交枝】烛花无赖。背银缸暗擘瑶钗。待玉郞回抱相偎揣。颦蛾掩袖低回。到花月三更一笑回。春宵一刻千金浼。挽流苏罗帏颤开。结连环红襦懊解。<br> 【前腔】鸾惊凤骇。误春纤搵着檀腮。护丁香怕拆新蓓蕾。道得个荳蔻含胎。他犯玉侵香怎放开。你凝云觉雨堪潇洒。吃紧处花香这回。断送人腰肢几摆。<br> 洞房中所事堪停当也。</p><p>【沈醉东风】你把鸳鸯衬褡儿翦裁。指领上绣缄凭在。勾春睡小眠鞋。要一领汗衫儿躭待。那其间半叶轻罗试采。你把羞眸儿半开。斜灯儿半开。试显出你做夫妻们料材。<br> 〔旦〕罢了。〔鲍〕可罢了也。</p><p>【前腔】带朝阳下了楚台。起窥妆照人无奈。暗寻思颦眉簇黛。把余红偷觑还猜。防人见侍儿们拾在。贺新人美哉。贺新郞美哉。显的你做夫妻们喜来。<br> 〔旦〕谢了。老夫人请你讲话也。</p><p>【尾声】〔鲍〕咱去来说与你个明白。选成亲花朝好在。折莫你这几日呵葫芦提较害。<br> 一搦女儿身。齐眉作妇人。<br> 人生初见喜。花草一年春。</p><h2 id="第十二出-仆马临门" tabindex="-1"><a class="header-anchor" href="#第十二出-仆马临门" aria-hidden="true">#</a> 第十二出　仆马临门</h2><p>〔秋鸿上〕主人性爱秋鸿。身居奴仆同宫。从今脱了主顾。以前布下了春风。自家秋鸿便是。只因人物粗通。伏事李郞客中。一年半载。好不干净。如今配上了霍家小姐。主不顾仆了。叫做失了主顾。虽然如此。霍府少甚丫鬟。东人念旧。少不得秋鸿也配上一个。叫做俺有春风。他有夏雨。这都不在话下了。昨日相公转托韦崔借人借马。荣耀成亲。分付到时好生安顿。可知道哩。奴要白饭。马要靑刍。都不备一些子。叫俺管顿。好不颓气也。且看门外如何。〔杂豪家翦发胡奴一人牵马一匹上〕白面儿郞宜俊马。洞箫才子借髯奴。昨有韦崔二先生借俺豪家人马。与个陇西李十郞往那家去。这是他寓所。高叫一声。〔鸿〕好好。人马一齐到。马少一匹。〔杂〕因何。〔鸿〕俺家十郞配那家主儿。俺也同这吉日。配上那家一个俊不了的穿房。因此多要一匹。〔杂〕好命也。纔脱了人骑。就要骑马。早哩。〔鸿〕也罢。看你马。马去得。再看人。〔笑介〕原来你前身是马。〔杂〕怎见得。〔鸿〕马翦骔。人也翦骔。马老子黑。你们脸通黑。知马是你前身。〔杂恼介〕呀。你家借马借人。白饭靑刍不见些儿。倒来骂俺。好打这厮。〔打介〕</p><p>【玩仙灯】〔生上〕择吉送鸾书。尽今夜孤眠坦腹。<br> 呀。人马借来是客。秋鸿这狗才恁般轻薄。列位管家恕罪。〔杂叩头介〕不敢。请相公看马何如。〔生〕好马好人。〔杂〕敢问相公那家去。</p><p>【孝顺歌】〔生〕是霍王府呵。招凤侣。配鸾雏。借鸳鸯白马光户闾。这马呵。闹色紫茸铺。压胯黄金镀。眞个飞香红玉。称两袖风生。一鞭云路。阿对前头。要几个人儿护。你们到那家答应放精细些。须剔透。要通疏。那人家多礼数。<br> 〔杂〕知道了。</p><p>【前腔】你是名家子。冠世儒。这马呵。配春风美人堪画图。俺豪门体态殊。风流惯相助。李相公。你跨金鞍骏驹。拥绿鞴苍奴。到琐牕窥处。那时小的们不敢说。只怕相公酒后呵。也不着支吾。坦露了东床腹。只一件来。马要好料。奴要好酒。相公也要多吃些。大家挣出精神来。和你高控辔。响传呼。显风光赛寻俗。<br> 〔生〕多谢了。今夜且安歇。</p><p>雕胡人当酒。莝荐马为刍。<br> 坐凭金騕褭。走置锦流苏。</p><h2 id="第十三出-花朝合卺" tabindex="-1"><a class="header-anchor" href="#第十三出-花朝合卺" aria-hidden="true">#</a> 第十三出　花朝合卺</h2><p>【鹊桥仙】〔旦同浣上〕珠帘高卷。画屛低扇。曙色宝奁新展。绛台银烛吐靑烟。荧荧的照人腼腆。<br> 〔好事近〕红曙卷牕纱。睡起半拖罗袂。〔浣〕何似等闲睡起。到日高还未。〔旦〕催花阵阵玉楼风。楼上人难睡。〔浣〕有了人儿一个。在眼前心裏。〔旦〕早晚佳期。鲍四娘还不见到。</p><p>【腊梅花】〔鲍上〕花烛炉香锦绣筵。屛山雾抹鸾初偃。红线结姻缘。探花人到。百花高处会双仙。<br> 〔见介〕仙郞一时就到。且同郡主凤箫楼一望。〔做望介鲍〕你看那是胜业坊。这的是曲头。这是你府门首。〔旦〕呀。四娘。一个骑马官儿来也。〔鲍〕呀。望南头来了。〔生骑马胡奴秋鸿三四人跟上〕</p><p>【窣地锦裆】春红带醉袖笼鞭。压■〈革〈箆，去〉〉葳蕤照水边。美人香玉艳蓝田。遥望秦楼生翠烟。<br> 〔下旦惊喜介〕四娘。你看那生走一湾马呵。风情似柳。有如张緖少年。回策如萦。不减王家叔父。眞个可人也。</p><p>【掉角儿】是谁家玉人水边。斗骄骢碧桃花旋。坐云霞飘飖半天。惹人处行光一片。猛可的映心头。停眼角。送春风。迎晓日。摇曳花前。靑袍粉面。侬家少年得娘怜。抵多少宋玉全身。相如半面。<br> 〔鲍〕这楼早则望夫台也。好下楼去。请老夫人迎接新郞。〔做下介〕须教翡翠闻王母。无奈鸳鸯噪鹊桥。</p><p>【瑞鹤仙】〔老旦上〕有女正芳姸。系绿萝千里红丝一线。春深景明媚。正玉漏穿花。金屛合箭。芳信呢喃。早则是玉钗归燕。关心儿女。齐眉夫妇。今日如愿。<br> 李郞早到也。浣纱。宾赞那裏。〔宾赞上〕有有有。色与礼孰重。新郞色上紧。礼与食孰重。小子食上紧。堂上唱礼只好观。床上唱礼偏好听。〔鲍〕床上怎生唱。〔宾〕俯伏鞠躬跪一般。兴不唱兴唱做兴。〔鲍〕床上怎不唱拜。〔宾〕新郎点头就是拜。唱了拜时败了兴。〔生上〕</p><p>【宝鼎儿】玉骢鞭亸。正绮罗门户。笙歌庭院。冉冉飞绛台云细。深深处绣帘风软。〔旦上〕且喜玉钗双燕稳。还似玉梅初见。〔合〕对宝鼎香浓。芳心暗祝。天长地远。<br> 〔宾赞赞云〕拜天地。天地交通泰。水火倒旣济。今年生个小蒙童。明年生个大归妹。拜老夫人。拜谢金王母。领取碧霞君。今年封内子。明春长外孙。夫妻交拜。今日成双后。富贵天然偶。一个附凤攀龙。一个祝鸡养狗。〔鲍诨介〕好个豪家婆也。〔宾〕礼毕。新郞新人就位。人从叩头。〔秋鸿胡奴见介鸿〕的的亲亲的小秋鸿叩头。〔老〕那些人从都是李家么。〔鸿〕不是李家是桃家。〔老〕那个桃家。〔杂〕豪家。〔老〕那个豪家。〔杂〕李家做了豪家。〔老〕好好。原来李郞豪家子也。马可是李家。〔鸿〕不是李家是桃家。〔老〕怎生又是桃家马。〔生〕不是桃家马。是桃花马。〔老〕李郞。好一个桃之夭夭。浣纱。请这宾相一班骑从别馆筵宴。〔杂〕好。咱们吃酒去。户外碧潭春洗马。楼前红烛夜迎人。〔下老〕看酒。〔生〕小生还有蓝田白玉一双。文锦十疋。少致筐篚之敬。〔老〕小女领下。李郞。素闻才调风流。今见仪容雅秀。名下固无虚士。小女虽拙教训。颜色不至丑陋。得配君子。颇为相宜。〔生谢介〕拙鄙庸愚。不意顾盼。幸垂录采。生死为荣。〔生把酒介〕</p><p>【锦堂月】绣幙红牵。门楣绿遶。春色旧家庭院。烟雾香蒙。笑出乘鸾低扇。似朝阳障袂初来。向洛浦凌波试展。〔合〕神仙眷。看取千里佳期。百年欢燕。<br> 【前腔】〔旦〕幸然。王母池边。上元灯半。缥缈银鸾映现。一飮琼浆。蓝桥试结良缘。吹箫侣天借云迎。飞琼佩月高风转。〔合前〕</p><p>【前腔】〔老〕堪怜。自小婵娟。从来腼腆。未许东风一面。凤曲将雏。占得和鸣天远。倚靑鸾玉镜妆成。对孔雀金屛中选。〔合前〕</p><p>【前腔】〔众〕暄姸。翠气生烟。红妆艳日。小令合欢歌遍。喜才子佳人。双双锦瑟华年。银烛影河汉秋光。碧桃浪武陵春片。〔合前〕</p><p>【醉翁子】〔老〕堪羡。好韶华长则把红丝儿缱恋。怕寒宫桂影高。洛阳花贱。〔生〕不浅。似底漾深恩。何处春光买翠钿。〔合〕持欢劝。但记取月下花前。玉钗双燕。<br> 【前腔】〔旦〕闲辨。画眉人蘸了笔花飞砚。趁三星在天。五云低殿。〔生〕如愿。稳倩取鸾封。一对夫妻昼锦圆。〔合前〕</p><p>【幸幸令】灯花红笑颤。高烛步生莲。且喜阑夜。口脂香碧唾。环影耀金蝉。爱少年。<br> 【前腔】颜酡春晕显。花月好难眠。无奈斗转。银瓶催漏悄。翠袖袅鬟偏。待晓天。<br> 【尾声】锦帐流香度百年。作夫妻天长地远。恰这是受用文章花月仙。<br> 春花春月两相辉。千里良缘一色丝。<br> 盼到洞房花烛夜。图他金榜挂名时。</p><h2 id="第十四出-狂朋试喜" tabindex="-1"><a class="header-anchor" href="#第十四出-狂朋试喜" aria-hidden="true">#</a> 第十四出　狂朋试喜</h2><p>〔浣纱上〕晓幄流苏春意长。花头弹动雨初香。纱窗细拂蛾眉了。斜敛轻躯拜玉郞。好笑好笑。郡主配了李郞。俺做浣纱的在床背可睡也呵。那李郞甚么心情。俺郡主许多门面。俺也听不得了。如今日势向午。纔起新妆。〔旦上〕</p><p>【探春令】合欢新试锦衾重。罗帐春风。〔浣扶介旦〕娇倩人扶。笑嗔人问。没奈多情种。<br> 〔荷叶杯〕枕席夜来初荐。胆颤鬟乱四肢柔。泥人无语怎抬头。羞么羞。羞么羞。〔浣笑介〕喜也郡主。苦也郡主。呀。素设设帕儿早发变也。</p><p>【莺啼序】〔浣〕眉州小锦新退红。汗粉渍。匀娇莹。他几曾花事春容。早印透春痕一缝。苦也。碎娇啼窣裏闻莺。紧折叶沁成么凤。春如梦。整一片雨云香重。<br> 【阮郞归】〔生上〕绿纱窗外晓光催。神女下蛾眉。细看他含笑坐屛围。倚新妆半晌娇横翠。<br> 〔见介〕学画蛾眉翠淡浓。远山春色在楼中。须臾日射胭脂颊。一朵红酥旋欲融。小玉姐。初见你时。一室之中。若琼林玉树。交枝皎映。转盼之间。精采射人。听你言叙温和。词旨宛媚。解罗衣之际。态有余姸。到得低帏昵枕。极甚欢爱。小生自忖。巫山洛浦不如也。〔旦含笑介〕惶愧惶愧。〔生〕我有友人韦夏卿崔允明。约来相贺。须是酒肴齐备。〔旦〕理会得。</p><p>【鹊桥仙】〔韦崔上〕红壁窥莺。银塘浴翠。着处自成春意。秦楼箫史凤初飞。望云气十分浓媚。<br> 〔进撞见介〕正好正好。请新郞新人贺喜。才子佳人。可是人间天上也。笔花新展画眉才。仙女吹笙学凤台。〔生旦〕天上忝成银汉匹。人间恭喜客星来。〔生〕看酒。〔浣持酒上〕生香闻旧酒。熟客见新人。酒到。〔生旦把酒介〕</p><p>【玉山儿】〔生〕画堂客至。整襟裳鸾鹤低飞。银荷上绛烛飞辉。宝炉内篆烟沈细。〔旦〕对旧游新喜。不由咱羞眉半聚。裹手拈鹦嘴。〔生旦合〕溜钗垂。倚郞微拜。浑觉自娇痴。<br> 【前腔】〔崔〕露华朱邸。自生成玉叶金枝。印春山半晕新眉。破朝花一条轻翠。〔韦〕画梁初日。一片美人云气。世上能多丽。〔韦崔合〕是便宜。寻常花月。偏是你遇仙时。<br> 【前腔】〔生〕几年排比。背长廊月下寻梅。见佳人独自徘徊。恰好事恁相当对。〔旦〕是前生分例。尽百媚天应乞与。消得多才艺。〔生旦合〕遂心期。红颜相向。直是好夫妻。<br> 【前腔】〔韦〕可人风味。近轩庭昼漏迟迟。瑞香风吹引仙姬。牡丹春衬成多丽。〔崔〕俺狂俦怪侣。来盼问雨香云迹。向荳蔻梢头翠。〔崔韦合〕早些时。宜男开放。休辜负碧桃栖。<br> 〔韦〕罢酒。小弟一言。君虞旣壻王门。眠花坐锦。郡主宜效乐羊之职。助成玄豹之文。休得贪欢。有覊大事。</p><p>【朱奴儿】〔韦〕好男儿芙蓉俊姿。傍嫦娥桂树寒栖。〔崔〕劝取郞腰玉带围。休只把罗裙对系。〔合〕书斋榻举案齐眉。稳倩取花冠紫泥。<br> 〔旦〕二君在上。李郞自是富贵中人。只怕富贵时撇了人也。</p><p>【前腔】〔旦〕婚姻簿是咱为妻。怕登科记注了别氏。〔崔〕十郞不是这样人。肘后香囊半尺丝。想不是薄情夫壻。<br> 〔合前崔〕君虞。三人中你到有了凤凰巢。俺二人居然穷鸟。不论靡家靡室。兼之无食无衣。如何活计。〔生〕小弟在此。从容图之。</p><p>【尾声】〔崔〕相女配夫双第一。〔韦〕论相夫贤女也得今无二。〔合〕眼看的吹箫楼上一对凤凰飞。<br> 客贺新婚飮半酡。劝郞远志莫蹉跎。<br> 酒逢知己频添少。话若投机不厌多。</p><h2 id="第十五出-权夸选士" tabindex="-1"><a class="header-anchor" href="#第十五出-权夸选士" aria-hidden="true">#</a> 第十五出　权夸选士</h2><p>【越调蛮牌令】〔众拥卢太尉上〕独坐掌朝枢。出入近乘舆。君王诏乘春令。殿前兵马洛阳都。指鸾旗暂此东巡游驻。大比年怕试期躭误。诏就此开科选俊儒。咱怎生闭塞了贤门户。<br> 西宾东主帝王家。行幸中都止翠华。才子来攀春月桂。君王垂问洛阳花。自家乃卢太尉是也。卢■〈木巳〉丞相是我家兄。卢中贵公公是我舍弟。一门贵盛。霸掌朝纲。今年护驾东游洛阳。怕春选误期。卽于洛阳行省挂榜招贤。思想起俺有一女。年将及筓。不如乘此观选高才为壻。左右那裏。〔堂候跪介净〕听分付。说与礼部。凡天下中式士子。都要参谒太尉府。方许注选。正是近水楼台先得月。向阳花木易为春。〔下〕</p><h2 id="第十六出-花院盟香" tabindex="-1"><a class="header-anchor" href="#第十六出-花院盟香" aria-hidden="true">#</a> 第十六出　花院盟香</h2><p>〔浣纱上〕意态精神画亦难。花枝实个好团栾。曲啭新声银甲暖。酒浮香米玉蛆寒。自家浣纱是也。郡主配了李十郞。将秋鸿赏了浣纱。秋鸿伶俐知书。却被十郞使得东去西去。到不如俺家乌儿。配了樱桃。两口鎭日灶前灶后。正是乖的走碌碡。赢得眼前熟。痴的不出屋。夜夜皮穿肉。俺看李郞和郡主十分相爱。今早又分付花园游憩。俺取了白玉碾花罇。盛了碧桃新酿。剐红矮几摆着蕖叶碗数十枚。且是郡主弦管之暇。雅好诗书。笔床墨砚。多是王家旧物。都带巾箱伺候。一对儿早到也。〔旦上〕</p><p>【忆秦娥】深深院。弄晴时候东风软。东风软。昼长无那。暖莺初啭。〔浣〕梦余口唤添香篆。画眉一线屛山远。〔合〕屛山远。卷帘花气。夜来深浅。<br> 〔春光好〕〔旦〕纱窗浅。画屛深。意沉沉。春着裙腰。无力暗知音。〔浣〕燕尾翦裁罗胜。翠茸点缀花簪。小姐呵。你一点春攒无限事。小眉心。〔旦〕浣纱。眉心有甚事来。〔浣〕小姐未遇李郞时。打秋千。掷金钱。赌茘枝。抛红豆。常自转眼舒眉。到李郞上门。鎭日纱窗裏眉尖半簇。敢自伤春也。〔旦〕春香呵。咱怎比做女儿时。由得自家心性那。〔浣〕可是成人不自在哩。〔生上〕</p><p>【夜游宫】宿雨朝阳馆。松花控柳烟初满。幽欢何妨日日展。拥温柔恨夜来寒顿浅。<br> 〔浣溪纱〕〔生〕轻打银筝落燕泥。暖丝高罥画楼西。〔旦〕花冠闲上午墙啼。〔生〕眉色暗深芳草径。靥花轻绽碧桃溪。〔旦〕个人何事闭深闺。〔生〕娘子说何事闭深闺。与你春游半日。〔旦〕酒簏衣箱。俱已齐备。请行。〔行介生〕名园春色正相宜。〔旦〕夫壻前行少妇随。〔生〕竹裏登楼人不见。〔旦〕花间觅道鸟先知。〔浣〕这是百花园门首哩。</p><p>【画眉序】〔生〕花裏唤神仙。几曲园林芳径转。〔旦〕正春心满眼。桃李能言。铺翠陌平莎茸嫩。拂画檐垂杨金偃。〔到门介合〕春成片。无人见。平付与莺捎燕翦。<br> 咱遶花行一遭也。</p><p>【黄莺儿】〔生〕偷眼艳阳天。带朝云暮雨鲜。〔旦拈花介〕一枝低压宜春院。芳心半点。红妆几瓣。和莺吹折流霞茜。糁香肩。春纤袖口拈插鬓云边。〔生送酒介〕</p><p>【皂罗袍】尊酒把玉人低劝。背东风立稳。微笑花前。斜簪抛出金缕悬。步香埃窣地凌波见。〔旦作醉介生〕湘裙皱亸。晴丝翠烟。粉融香润。??骄恣姸。眞珠几滴红妆面。<br> 【啄木儿】〔旦〕狂耍壻。游戏仙。荳蔻图中春数点。闲心性皱花呵展。绣工夫葡萄几线。却怎的半踏长裙香径远。和你向银塘照影分娇面。怕溜闪了钗头鬓影偏。<br> 〔浣〕天雨哩。〔作避雨介〕</p><p>【玉交枝】〔生〕催花雨片。度池亭草气熏传。点蜻蜓撇去惊飞燕。趁泥香掠水盘旋。咱两个一径行来一字肩。同行覆着同心扇。停半霎潇湘画阑。坐一答绣墩金线。<br> 〔生坐秋鸿上〕洛下才人贪折桂。秦中美女好观花。禀相公。天子留幸洛阳。开场选士。京兆府文书起送。卽日饯程。不得迟误。〔生〕如此。快安排行李。渭河登舟也。〔鸿〕明日放参京兆府。春风催马洛阳桥。〔下旦〕新婚未几。明日分离。如何是好。李郞。你看我为甚宫样衣裳浅画眉。只为晓莺啼断绿杨枝。春闺多少关心事。夫壻多情亦未知。妾本轻微。自知非匹。今以色爱。托其仁贤。但虑一旦色衰。恩移情替。使女萝无托。秋扇见捐。极欢之际。不觉悲生。〔泣叹介生〕平生志愿。今日获从。粉骨碎身。誓不相舍。小玉姐何发此言。请以素缣。着之盟约。〔旦〕浣纱。箱盒裏取乌丝阑素段三尺。和墨笔砚来。〔浣〕乌纱阑在此。〔生作写介〕写完呈览。〔旦读介〕水上鸳鸯。云中翡翠。日夜相从。生死无悔。引喩山河。指诚日月。生则同衾。死则共穴。李郞。此盟当藏宝箧之内。永证后期。</p><p>【玉胞肚】心字香前酬愿。鎭同衾心欢意便。碎心情眉角相偎。趁光阴巧笑无眠。絮香囊宛转。把乌丝阑翰墨收全。向一段腰身好处悬。<br> 〔生〕小生这点心呵。</p><p>【玉山颓】你精神桃李。天生的温香腻绵。惹娇音春思无边。倚纤腰着处堪怜。佳期正展。为甚的颦轻笑浅。敎靑帝长如愿。鎭无言。一春心事。轻可的付啼鹃。<br> 〔旦拜介〕李郞有此心。奴家谢也。</p><p>【川拨棹】情何限。为弱柳。抬靑眼。怕只怕笺煤字殷。怕只怕笺煤字殷。道得个海枯石烂。嘱付你轻休赸。好花枝留倚阑。<br> 李郞。看看日势向晚。〔回介〕</p><p>【忆多娇】〔合〕春色黯。香径晚。怯栖鸦啼向凤城单。乘倒景暮光残。染残霞衣袖亸。春兴阑珊。春兴阑珊。忙归去阶苔翠班。〔旦作跌介〕</p><p>【月上海棠】〔合〕莲三寸。重台小样红偏绽。怕逗了朱门。半约花关。这一番游满春山。较添得许多娇眼。人影散。秋千外花阴裏扣响铜环。〔浣纱持烛上开门介〕</p><p>【尾声】一帘春色如云亸。咱高烧银烛到更残。怎说起送你个趁春风游上苑。<br> 银缸斜映晚妆红。且照离情今夜中。<br> 夫唱妇随长自好。靑春明月不曾空。</p><h2 id="第十七出-春闱赴洛" tabindex="-1"><a class="header-anchor" href="#第十七出-春闱赴洛" aria-hidden="true">#</a> 第十七出　春闱赴洛</h2><p>〔秋鸿上〕日暖莺声丽。风轻马足先。主人能及第。童仆也登天。昨日相公分付今日赴科。这早还未起来。叫浣纱。〔浣上鸿〕请相公起程。京兆府有人伺候。正是才子功名易。佳人离别难。〔下旦上〕</p><p>【十二时】何时春草草。正销凝未了。燕尔欢迟。鸳班赴早。枕屛山梦断魂遥。强起愁眉翠小。<br> 银甁泻水促朝装。泪烛红销影曙光。却怪满身珠翠冷。无人偎暖醉红乡。奴家与十郞为夫妇几日。不想行幸洛阳。彼中开选。李郞要赴京兆府起送秀才。虽则半月之程。亦自牵人愁緖。早已拜辞了老夫人也。〔生上〕</p><p>【遶地游】靑云路有。赋就凌云奏。望朝云徘徊意久。<br> 〔旦〕李郞眞个起程也。</p><p>【黄莺儿】红袖湿夭桃。乍惊回云雨朝。浪桃香二月春雷早。你去后呵。云横树杪。雨余芳草。画眉人去走章台道。望迢迢。金鞭惜与。谁分玉骢骄。<br> 【前腔】〔生〕休恁泪鲛绡。为朝阳停凤箫。乘龙人试把龙门跳。向黄金榜标。披香殿朝。洛阳才子争年少。望迢迢。归来携手。衫袖御香飘。<br> 〔鸿上〕禀知船在渭河也。</p><p>【琥珀坠】〔旦〕年少。丽春园接受了求贤诏。飮御酒三杯休醉了。也不管咱朱门俏待泥金报。英豪。你趁着春水船儿天上坐了。<br> 【前腔】〔生〕韵高。多应我诗成夺锦袍。沈香亭捧砚写淸平调。也则怕你愁望的酥胸拍渐销。多娇。还你个夫人县君七香车载了。<br> 〔鸿上〕禀相公。京兆府催请饯程也。</p><p>【尾声】〔旦〕去也呵不多时断续莺声小。还立尽暮云芳草。李郞。你去京兆府呵。学一个京兆眉儿向昼锦描。<br> 游子带天香。闺人恋夕阳。<br> 明知半月别。要使两情伤。</p><h2 id="第十八出-黄堂言饯" tabindex="-1"><a class="header-anchor" href="#第十八出-黄堂言饯" aria-hidden="true">#</a> 第十八出　黄堂言饯</h2><p>【番卜算】〔府尹上〕黄屋去东巡。紫诏来西尹。桃花春片起鱼鳞。直上龙门峻。<br> 洛阳开榜唤羣英。老拙承恩尹汉京。视草天书中秘出。插花春酒秀才行。下官京兆府尹是也。圣驾幸洛阳。开场选士。俺京兆府长安县单起送李益秀才一人。早晚到也。</p><p>【好事近】〔生上〕京兆选才人。起送向长安灞津。飘飘献赋欲凌云。领取上林春信。<br> 〔报见介〕李益请拜见老先生。〔拜介〕披云纔见日。〔尹〕翰墨久闻香。〔生〕雅度怜鹦鹉。〔尹〕高飞看凤凰。左右看酒。</p><p>【长拍】紫诏皇宣。少年英俊。靑衫上墨香成阵。李秀才。你此去呵。龙蛇砚影笔生花。遶殿晴熏。今日呵。吉日良辰。醉你个状元红浪桃生晕。只望你乌帽宫花斜插鬓。软带垂袍挂绿云。临上马御酒三杯尽。喧满六街尘。香风细。妬杀游人。<br> 〔生〕小生量浅。吿行。〔尹〕未也。少年中了探花郞。还有好处哩。</p><p>【短拍】翰苑风淸。蓬莱天近。御香浮满眼氤氲。视草玉堂人。紫荷囊金鱼佩那些风韵。到大来管掌着紫薇堂印。少不的人向凤池头立稳。越富贵。越精神。〔尹送生介〕</p><p>【尾声】俺京兆尹送贤臣。送你上朝班玉笋有精神。做得个画凌云第一人。<br> 炉中九转炼初成。举主看时亦自惊。<br> 唯有太平方寸血。今朝尽向隗台倾。</p><h2 id="第十九出-节鎭登坛" tabindex="-1"><a class="header-anchor" href="#第十九出-节鎭登坛" aria-hidden="true">#</a> 第十九出　节鎭登坛</h2><p>【点绛唇】〔众将官上〕塞草烟寒。旗门天半红云绽。叠鼓凝旛。大将人欢看。<br> 塞上经春气色新。关西纔换护羌军。堂堂上将登坛日。笳鼓惊飞一片云。列位请了。咱们都系玉门关内将官。今日新节鎭刘爷升帐。伺候则个。〔众拥刘上〕</p><p>【西地锦】意气凤凰霄汉。身当虎豹雄关。坐拥貔貅三十万。锦袍玉带朱颜。<br> 〔鹧鸪天〕晓风萧瑟猎旌竿。画戟油幢剑气攒。九姓羌浑随汉节。六州蕃落拜戎鞍。穿塞尾。出云端。二月天西玉帐寒。何事连营歌吹发。汉家飞将旧登坛。自家扶风刘公济是也。叨承将种。惯握兵机。初当塞北擒胡。今拜关西节制。日吉魁罡。走马升帐。分付众将官放参。〔众将官参见介〕恭贺老爷。封侯万里。〔刘〕起来。关西事近日如何。〔众〕圣日长辉。边尘不起。十分平安。汉家开四郡。断匈奴右臂。大唐分界西羌。为大河西小河西二国。近被吐番钤哄生心。两面之羌。诚恐将来有妨边计。〔刘〕如此。须当演兵征讨。〔众〕领钧旨。〔演兵介〕</p><p>【山花子】〔刘〕大唐朝素号天可汗。河西臂断呼韩。问何如参差吐番。怒冲冠带挺狮蛮。〔合〕点旌旗风传玉关。倚空同长剑天山。外望河源临风把星宿弹。万里封侯。图画凌烟。<br> 众将官。俺关西鎭少个参军。如今吐番争战。河西军书冗急。咱已写下榜文。请一位新科翰林来作军咨。兼为记室。河西一军。旌旗生色矣。〔众〕领钧旨。</p><p>【前腔】〔刘〕长鎗队裏也要毛锥站。军咨记室优闲。羽书飞奏檄凯还。须词锋笔阵澜翻。〔合前〕</p><p>【尾声】众将官。你竖牙旗打点刀环。辕门外鼓角鸣霄汉。还看取投笔新参他做个定远班。<br> 大将从天阵卷云。虎符初出塞西门。<br> 参谋到日飞书去。定报生擒吐谷浑。</p><h2 id="第二十出-春愁望捷" tabindex="-1"><a class="header-anchor" href="#第二十出-春愁望捷" aria-hidden="true">#</a> 第二十出　春愁望捷</h2><p>【金珑璁】〔旦浣上〕风日洗头天。绿影暗移鸳甃。陡阴余薄衫寒透。泥香燕子柔。水碧鸦娇皱。一帘花雨湿春愁。<br> 〔惜分飞〕春愁无緖拖金缕。梦袅余香不去。〔浣〕故故惊人睡。闷来弹鹊心儿喜。〔旦〕飘飘奏就凌云赋。会是儿家夫壻。〔合〕望极波凝翠盼。花边立马泥金字。〔旦〕浣纱。李郞赴举。知得意何如。好闷也。</p><p>【傍妆台】傍妆楼。日高花榭懒梳头。咱不曾经春透。早则是被春愁。晕的个脸儿烘。哈的个眉儿皱。鸣鸠乳燕。靑春正幽。游丝落絮。东风正柔。这些时做不得悔敎夫壻觅封侯。<br> 【前腔】〔浣〕谩凝眸。他可在杜鹃桥上数归舟。你合的是夫妻乐。他分的是帝王忧。怎做得寻常般儿女俦。虫蚁样雌雄守。他是西京才子。敎他罢休。洛阳春老。知他逗遛。只愿他插花筵上。占定酒头筹。<br> 【前腔】〔旦〕锦袍穿上了御街游。怕有个做媒人阑住紫骅骝。美人图开在手。央及煞状元收。等闲便把丝鞭受。容易难将锦缆抽。笙歌昼引。平康笑留。烟花夜拥。俺秦楼诉休。恁时节费人勾管。争似不风流。<br> 【前腔】〔浣〕你好似一眉新月上帘钩。百年人帖不上半年周雨云香犹自有。丝萝契急难丢。你夜香不冷花前呪。他昼锦还归月下游。你花冠领取。因何恁忧。香车稳载。因何恁愁。少不的卿卿荣耀。占住了小红楼。<br> 【尾声】泥金喜。画堂幽。印押的鸾封红耀手。只这些时灯花闲弄玉钗头。<br> 长安此去无多地。郁郁葱葱佳气浮。<br> 良人得意正年少。今夜醉眠何处楼。</p><h2 id="第二十一出-杏苑题名" tabindex="-1"><a class="header-anchor" href="#第二十一出-杏苑题名" aria-hidden="true">#</a> 第二十一出　杏苑题名</h2><p>【天下乐】〔文武官上〕玉署春光紫禁烟。靑云有路透朝元。三天日色黄图外。四海云光绿字前。<br> 列位请了。今日殿试发榜。圣旨亲点了陇西李益书判拔萃。堪为状元。早到五凤门外恭候也。〔生上〕</p><p>【卜算子】鸾凤遶身翻。奏彻祥云见。姓字香生紫陌喧。日近君王面。<br> 〔众〕请状元谢恩。〔生谢恩介〕</p><p>【滴溜子】圣天子。圣天子万寿临轩。贤宰相。贤宰相八柱擎天。人中选出神仙。总送上蓬莱殿。宫袍赐宴。谢皇恩。今朝身惹御炉烟。<br> 〔众〕请状元赴宴。〔行介〕</p><p>【前腔】笑从前。笑从前文章几篇。喜今日。喜今日笙歌上苑。十里珠帘尽卷。纔认得春风面。祥云一片。浪桃香。曲江人醉杏花筵。<br> 【尾声】铃索一声花满院。这淸高富贵无边。多和少留些故事与人传。<br> 紫陌万人生喜色。曲江千树发仙桃。<br> 靑云已是酬恩处。莫惜芳时醉锦袍。</p><h2 id="第二十二出-权嗔计贬" tabindex="-1"><a class="header-anchor" href="#第二十二出-权嗔计贬" aria-hidden="true">#</a> 第二十二出　权嗔计贬</h2><p>【一落索】〔卢上〕剑履下朝堂。平步星辰上。春风桃李遍门墙。敢有一枝儿直强。<br> 只手擎天势独尊。锦袍玉带照靑春。洛阳贵将多陪席。鲁国诸生半在门。自家卢太尉。长随玉辇。协理朝纲。圣驾洛阳开试。咱已号令中式士子都来咱府相见。昨日开榜。有个陇西李益中了状元。细查门簿。并无此人姓名。书生狂妄如此。可恼可恼。咱有一计。昨日玉门关节度刘公济一本奏讨参军。我就奏点李益前去。永不还朝。中吾计也。堂候那裏。〔堂候上〕玉班丞相府。花事洛阳春。禀老爷。有何分付。〔卢〕天下士子俱到太尉府。可怪新状元李益独不到吾门。俺有表荐他玉门关外参军。你去文书房说知。</p><p>【风帖儿】你说他书生笔阵堪为将。编修院无他情况。那刘节鎭呵。表求个参军选人望。〔合〕须停当。奏兵机特地忙。<br> 〔堂候〕知道了。〔卢〕还分付你。</p><p>【前腔】你说玉关西正干戈厮嚷。写勑书付他星夜前往。官儿催发。不许他向家门傍。〔合前〕</p><p>堪笑书生直恁愚。敎他性气走边隅。<br> 人从有理称君子。自信无毒不丈夫。</p><h2 id="第二十三出-荣归燕喜" tabindex="-1"><a class="header-anchor" href="#第二十三出-荣归燕喜" aria-hidden="true">#</a> 第二十三出　荣归燕喜</h2><p>【喜迁莺】〔旦浣上〕鹊语新晴。奈初分燕尔参差。上苑闻莺。云近蓬莱。烟消洛浦。正春风十里柔情。怎愁随绣线初回。梦遶香丝欲住。春困也。红妆向晚。归来莫误卿卿。<br> 盖世文章金马门。京西才子洛阳春。东风不卷珠帘面。待向花边得意人。昨梦儿夫洛阳中式。奴家梳妆赴任。好喜也。</p><p>【二郞神】凭阑定。正东风人在洛桥花影。试着春衫松扣颈。几回纤手熏彻金猊烬冷。好是旧香荀令。语俜停。趁新妆游画省。梦忪惺。背纱窗敎人几番临镜。<br> 【前腔】重省。别时呵衫袖儿翠腻酒痕香迸。〔浣〕十郞终日游街耍子哩。〔旦〕想应他也为我恹恹病。日高慵起。长是托春酲未醒。〔浣〕蛛丝儿早喜也。〔旦〕恁雨丝烟映。弄蟢蛛儿晴。逗风光展翠眉相领。正销凝。好流莺数声堪听。〔老旦上〕</p><p>【玩仙灯】车马正喧迎。新状元花生满径。<br> 儿。京兆府接新状元将至。说是李郞也。快备箫鼓迎宴。</p><p>【喜迁莺】〔众拥生上〕御道尘销春昼永。彩云箫史门庭。飞盖妨花。停骢衬草。此日风流独胜。<br> 〔见介〕献赋已成龙化去。除书亲得凤衔来。花明驿路胭脂暖。山到秦楼罨画开。〔老〕状元及第。恭承昼锦之荣。贺喜贺喜。〔生〕指日长安。阙奉泥金之报。惭愧惭愧。〔老〕浣纱看酒。〔浣上〕袍香宫裏绿。春色状元红。酒到。</p><p>【画眉序】〔老〕花暖洛阳城。似献赋河阳旧风景。喜吹嘘送上。九天驰骋。探一枝春色归来。带五彩祥云飞映。〔合〕跳龙门此日门楣应。箫鼓画堂欢庆。<br> 【前腔】〔旦〕曾中雀金屛你是个入彀英雄爱先逞。趁仙郞年少。把县君亲领。旧相如有驷马前言。新京兆稳画眉淸兴。〔合前〕</p><p>【前腔】〔生〕曾傍玉梅淸。报春色江南未孤冷。喜素娥亲许。暗香相并。展汉宫帽压花枝。暎月殿钗横梅影。〔合前〕</p><p>【前腔】〔浣鸿〕春满玉蓬瀛。宝烛笼纱篆烟鼎。看宫袍袖惹。翠翘花胜。雨露恩天上碧桃。春风燕日边红杏。<br> 〔合前使客上〕客路朝朝换。莺啼处处阑。报知金马客。参佐玉门关。下官卢太尉帐下。径来报李状元。除了刘节鎭关西府内参军事。早晚催赴边关。此处便是。〔通报见介生〕久领朝命。容下官数日起程。〔使〕使得。咱在灞亭西相候也。〔下旦惊问介〕门外那官儿。报状元那裏去。〔生低云〕朝命催俺去玉门关。参谋刘节鎭军事。不久便回。</p><p>【滴溜子】〔老〕谩说道三千丈风云路径。乍归来且把十二西楼月映。趁韶华入欢娱佳境。便似寻常喜气近门阑。也盼煞回鸾影。兀的眞个乘龙怎生不并。<br> 〔生〕醉了也。</p><p>【鲍老催】〔旦扶游介〕从天喜幸。绿衣郞近得红妆敬。与郞醉扶起玉山凭。休酩酊。宜豪兴。当歌咏。守得你探花人到留春剩。你向天街上游衍把香风趁。合欢树今端正。<br> 【双声子】〔众〕门庭兴。门庭兴。游昼锦。春光凝。非侥幸。非侥幸。郞君福。夫人命。眞相称。眞相称。皇恩盛。皇恩盛。羡夫荣妻贵。永久欢庆。<br> 【尾声】从今后一对好夫妻出入在皇都帝辇行。谢皇恩瞻天仰圣。〔生〕则怕少不得绿暗红稀出凤城。<br> 朱衣头踏引春骢。归到蓬壶昼锦浓。<br> 果称屛开金孔雀。休敎镜剖玉盘龙。</p><h2 id="第二十四出-门楣絮别" tabindex="-1"><a class="header-anchor" href="#第二十四出-门楣絮别" aria-hidden="true">#</a> 第二十四出　门楣絮别</h2><p>【步步娇】〔老旦上〕彩云欲散秦箫彻。向御沟头流水别。娇啼暗幽咽。去马惊香。征轮遶月。风晕的塞尘遮。好门楣作了阳关叠。<br> 〔谒金门〕留不得。留得也应无益。小玉窗前红袖滴。凤台人半刻。乍团栾。底抛掷。柳色灞桥。今日忍看鸳鸯三十六。孤鸾还一只。自家郑六娘。女儿小玉。招得李十郞。名魁春榜。官拜翰林。便差去西鎭参军。听得关西吐番军情紧急。〔悲介〕我的女儿也。</p><p>【醉扶归】合欢衾覆着纔停帖。连心枕结得好周遮。踹双丝半步不离些。乱花风摆亚金泥蝶。郞马儿站不了七香车。关山点破香闺月。<br> 【前腔】〔浣〕恰好的凤鸾箫双吹向汉宫阙。怎敎他旗影裏把笔阵扫龙蛇。小姐呵。昨宵灯儿下打贴的翠波斜。今朝车轮上蹍碎的柔肠绝。杜鹃来了好咨嗟。知后会甚时节。<br> 〔鲍上〕乍雨乍晴春自老。闲愁闲闷日偏长。细听莺语移时立。似怨杨花别路忙。闻得李十郞高中还乡。从军远去。特取一分春色。相看万里征人。〔见介鲍〕郑夫人。你为十郞远征。眼梢儿啼得好苦也。〔老〕咱娘儿命薄也。</p><p>【女冠子】〔生上〕离愁满目。还雌雄剑花偷觑。渐魂移带眼。梦飘旗尾。玉骢嘶紧。画鸾飞竖。〔旦上〕镜台红泪雨。送江左参军。洛阳才子。〔众合〕遶屛山旧路。几许驩娱。少年羁旅。<br> 〔老见哭介〕李郞。眞个生别离呵。苦杀老娘也。〔生〕四娘也在此。</p><p>【古女冠子】〔老〕觑得着新状元为女壻。正喜气门阑欢聚。一杯春酒王孙路。看不足怎敎去。〔生〕便归。好生护着家门也。〔老〕深闺淑女。何须疑虑。便待你侯封绝塞奇男子。咱身是当门女丈夫。〔合〕别离几许。省可也薄情分付。<br> 【前腔】〔生〕妻你须索不卷珠帘人在深深处。踏着这老夫人行步。老夫人呵。愧仙郞傍不着门楣住。冷落你凤将雏。〔老〕李郞早回。妾身老年人也。〔生〕瑶池西母。把绛桃深护。咱把寿山的岳母向遥天祝。爱海的闺娃窄地呼。〔合前〕</p><p>【前腔】〔旦〕人去也。知他此恨平分取。泪阁着断云残雨。更无言语空相觑。老夫人直恁苦。看女配夫。等闲离阻。咱夫妻覆不着桐花凤。子母空啼桂树乌。〔合前〕</p><p>【前腔】〔鲍〕画堂前诉定个花无主。似人家燕子妻夫。尽商量止不住他鹏程路。说得个儒冠误。便去待何如。留他怎住。怕猿闻离别堪肠断。便蚁大功名也索??命趋。<br> 〔合前将官上〕上将程期在。灞陵难久覊。快请参军起行。〔生拜辞介〕老夫人呵。</p><p>【一撮棹】你慈闱冷。好温存你个凤女孤。〔老〕李郞。你边关苦。好将息你化龙躯。〔生〕鲍四娘。他娘女伊家早晚间好看觑。〔鲍〕深领取。还是你早回车。〔旦〕眼见的抛人去。有诉不尽的长亭语。〔合〕眞去也。早和晚索盼取几行书。<br> 〔老〕李郞几时回来。〔生〕多则一年。</p><p>【哭相思尾】最苦是笋条儿。娇壻生离拆。女娘们苦也。<br> 〔老闷倒介生旦下鲍〕老夫人休忧。他万里封侯。归来正好。</p><p>门楣不久去关西。绿窗娇女隐愁眉。<br> 流泪眼随流泪水。断肠人折断肠枝。</p><h2 id="第二十五出-折柳阳关" tabindex="-1"><a class="header-anchor" href="#第二十五出-折柳阳关" aria-hidden="true">#</a> 第二十五出　折柳阳关</h2><p>【金珑璁】〔旦浣上〕春纤余几许。绣征衫亲付与男儿。河桥外香车驻。看紫骝开道路。拥头踏鸣笳芳树。都不是秦箫曲。<br> 〔好事近〕〔旦〕腕枕怯征魂。断雨停云时节。〔浣〕忍听御沟残漏。迸一声凄咽。〔旦〕不堪西望卓香车。相看去难说。〔合〕何日子规花下。觑旧痕啼血。〔旦〕浣纱。这灞桥是销魂桥也。〔众拥生上〕</p><p>【北点绛唇】逞军容出塞荣华。这其间有喝不倒的灞陵桥接着阳关路。后拥前呼。百忙裏陡的个雕鞍住。<br> 旌旗日暖散春寒。酒湿胡沙泪不干。花裏端详人一刻。明朝相忆路漫漫。左右。头踏停灞陵桥外。待夫人话别也。〔见介生〕出门何意向边州。〔旦〕夫。你匹马今朝不少留。〔生〕极目关山何日尽。〔旦〕断肠丝竹为君愁。李郞今日虽然壮行。难教妾不悲怨。前面灞陵桥也。妾待折柳尊前。一写阳关之思。看酒过来。</p><p>【北寄生草】怕奏阳关曲。生寒渭水都。是江干桃叶凌波渡。汀洲草碧黏云渍。这河桥柳色迎风诉。〔折柳介〕柳呵。纤腰倩作绾人丝。可笑他自家飞絮浑难住。<br> 〔生〕想昨夜欢娱也。</p><p>【前腔】倒凤心无阻。交鸳画不如。衾窝宛转春无数。花心历乱魂难驻。阳台半霎云何处。起来鸾袖欲分飞。问芳卿为谁断送春归去。<br> 〔旦〕有泪珠千点沾君袖也。</p><p>【前腔】这泪呵。慢颊垂红缕。娇啼走碧珠。冰壶迸裂蔷薇露。阑干碎滴梨花雨。珠盘溅湿红销雾。怕层波溜折海云枯。这袖呵。潇湘染就斑文筯。<br> 〔生〕只恁啼得苦也。</p><p>【前腔】不语花含悴。长颦翠怯舒。你春纤乱点檀霞注。明眸谩蹙回波顾。长裙皱拂行云步。便千金一刻待何如。想今宵相思有梦欢难做。<br> 〔旦〕夫。玉关向那头去。</p><p>【前腔】路转横波处。尘飘泪点初。你去呵。则怕芙蓉帐额寒凝绿。茱萸带眼围宽素。蕖荷烛影香销炷。看画屛山障彩云图。到大来蘼芜怕作相逢路。<br> 李郞。你可有甚嘱付。</p><p>【前腔】〔生〕和闷将闲度。留春伴影居。你通心纽扣蕤蕤束。连心腰彩柔柔护。惊心的衬褥微微絮。分明残梦有些儿。睡醒时好生收拾疼人处。<br> 〔旦〕听这话。想不是轻薄的。只是眼下呵。</p><p>【解三酲】恨锁着满庭花雨。愁笼着蘸水烟芜。也不管鸳鸯隔南浦。花枝外影踟蹰。俺待把钗敲侧唤鹦哥语。被叠慵窥素女图。新人故。一霎时眼中人去。镜裏鸾孤<br> 〔生〕俺怎生便去也。再看酒。</p><p>【前腔】倚片玉生春乍熟。受多娇密宠难疎。正寒食泥香新燕乳。行不得话提壶。把骄骢系软相思树。乡泪回穿九曲珠。锁魂处。多则是人归醉后。春老吟余。<br> 〔旦〕你去。教人怎生消遣。</p><p>【前腔】俺怎生有听娇莺情緖。全不着整花朵工夫。从今后怕愁来无着处。听郞马盼音书。想驻春楼畔花无主。落照关西妾有夫。河桥路。见了些无情画舸。有恨香车。<br> 〔生〕妻。则怕塞上风沙。老却人也。</p><p>【前腔】比王粲从军朔土。似小乔初嫁东吴。正才子佳人无限趣。怎弃掷在长途。三春别恨调琴语。一片年光揽镜嘘。心期负。问归来朱颜认否。旅鬓何如。<br> 〔旦〕李郞。以君才貌名声。人家景慕。愿结婚媾。固亦众矣。离思萦怀。归期未卜。官身转徙。或就佳姻。盟约之言。恐成虚语。然妾有短愿。欲辄指陈。未委君心。复能听否。〔生惊怪介〕有何罪过。忽发此辞。试说所言。必当敬奉。〔旦〕妾年始十八。君才二十有二。逮君壮室之秋。犹有八岁。一生欢爱。愿毕此期。然后妙选高门。以求秦晋。亦未为晚。妾便舍弃人事。翦发披缁。夙昔之愿。于此足矣。</p><p>【前腔】是水沈香烧得前生断续。灯花喜知他后夜有无。记一对儿守敎三十许。盟和誓看成虚。李郞。他丝鞭陌上多奇女。你红粉楼中一念奴。关心事。省可的翠销封泪。锦字挑思。<br> 〔生作涕介〕皎日之誓。死生以之。与卿偕老。犹恐未惬素志。岂敢辄有二三。固请不疑。端居相待。</p><p>【前腔】咱夫人城倾城怎遇。便到女王国倾国也难模。拜辞你个画眉京兆府。那花没艳酒无娱。怎饶他眞珠掌上能歌舞。忘不了你小玉窗前自叹吁。伤情处。看了你晕轻眉翠。香冷唇朱。〔韦崔上〕</p><p>【生查子】才子跨征鞍。思妇愁红玉。芳草送莺啼。落花催马足。<br> 早闻得李君虞起行。到日午还在红亭僝僽也。〔见介崔〕李君虞。军中箫鼓喧嗔。良时吉日。早行早行。〔生〕实不相瞒。小玉姐话长。使人难别。〔韦〕昔人云。仗剑对尊酒。耻为离别颜。李君虞。男儿意气。一何留恋如此。郡主。俺两人还送君虞数程。回来便有平安寄上。军行有程。未可滞他行色。正是长旗掀落日。短剑割离情。〔下内作箫鼓介生〕妻。你听笳鼓喧鸣。催我行色匆匆。密意非言所尽。只索拜别也。</p><p>【鹧鸪天】掩残啼回送你上七香车。守着梦裏夫妻碧玉居。〔旦〕李郞。不索回送。但愿你封侯游昼锦。不妨我啼鸟落花初。〔众拥生下旦〕他千骑拥。万人扶。富贵英雄美丈夫。浣纱。送语参军。敎他关河到处休离剑。驿路逢人数寄书。<br> 一别人如隔彩云。断肠回首泣夫君。<br> 玉关此去三千里。要寄音书那得闻。</p><h2 id="第二十六出-陇上题诗" tabindex="-1"><a class="header-anchor" href="#第二十六出-陇上题诗" aria-hidden="true">#</a> 第二十六出　陇上题诗</h2><p>【金钱花】〔众上〕渭城今雨淸尘。淸尘。轮台古月黄云。黄云。催花羯鼓去从军。枕头上别情人。刀头上做功臣。<br> 列位请了。俺看参军夫人离别。好不疼人也。一点红旛。参军早上。〔生上〕</p><p>【满庭芳】路糁长杨。魂销折柳。画桥水树阴匀。玉堂年少。何事拂征尘。为问绿窗红泪。芳尊冷袍袖香分。留不得。灞陵高处。犹自帝城春。<br> 城头日出使车来。古戍花深马埓开。忽听鸣笳兼画角。声声思入古轮台。恨杀陌头杨柳色。绾定靑衫留不得。思妇空啼渭水南。征夫早向交河北。昨去香闺。灞桥折柳。非不萦我心曲。其奈畏彼简书。只得收泪长辞。麾军上路。左右起行。</p><p>【朝元歌】〔众〕风氲马尘。晓色笼骖靷。河滨彩轮。绿水随流轸。黑队奔蛇。文旗画隼。电转星流一瞬。叠鼓扬钲。南庭朔方知远近。草色伴王程。皇华劳使臣。〔合〕游缰带紧。早趁封侯鹊印。<br> 【前腔】〔生〕回首长安日近。东方送使君。南陌恨闺人。雪岭燕支。阳台翠粉。去住此情难问。短剑防身。胡沙雕颜吹旅鬓。荡子去从军。恩荣变苦辛。〔合前众〕</p><p>禀爷。前面陇头水。一支入汉。一支入胡。〔生〕这分流水是断肠流也。陇上题梅。杳无便使。咱口占一首。绿杨着水草如烟。旧是胡儿飮马泉。几处吹笳明月夜。何人倚剑白云天。从来冻合关山道。今日分流汉使前。莫遣行人照容鬓。恐惊憔悴入新年。</p><p>【前腔】〔众〕陇上谩寻芳信。顾恩不顾身。还自想罗裙。古戍笳鸣。关山笛引。也不管梅花落尽。立马逡巡。流水声中无定准。飮马断肠津。思乡泪满巾。<br> 〔合前鎭西军鼓吹上〕鎭西府官校迎接参军。</p><p>【前腔】〔众〕落日长城隐隐。星芒拂阵云。月羽照花门。谷口旗回。峰亭树引。转过西河上郡。气色河源。天街旄头犹未郧。长笑立功勋。边城曲米春。〔合前〕</p><p>心期紫阁山中月。身过黄堆峯上云。<br> 年发??从书剑老。戎衣今作李将军。</p><h2 id="第二十七出-女侠轻财" tabindex="-1"><a class="header-anchor" href="#第二十七出-女侠轻财" aria-hidden="true">#</a> 第二十七出　女侠轻财</h2><p>【月儿高】〔旦上〕嫌单爱偶。迭的腰肢瘦。离愁动头。正是愁时候。首夏如秋。这冷落谁生受。君知否。池塘绿皱。双鸳鎭并头。<br> 〔卜算子〕花月凑新欢。弄雨晴初惬。夫壻不风流。取次看承妾。去去怎回头。路转屛风折。一点在眉心。懒蘸花黄帖。浣纱。相公去了几日也。〔浣〕好几日了。〔旦〕崔韦二秀才说李郞出境回音。还不见来。想起当初呵。</p><p>【销金帐】花灯会偶。蓦地情抛受。短金钗斜鬓溜。姻缘那般辐辏。那般圆就。不枉了一对灵心儿聚头。翠浅红深。揉定花间手。看他取次。取次儿偎融个透〔浣背唱〕</p><p>【前腔】他云娇雨弱。倚定个阳台岫。唱阳关春事休。看他那般迤逗。那般僝僽。逞纤腰暮雨暮雨河桥折柳。带结同心。翠湿了啼痕袖。少不得一声去也。去也摧攒的勾。<br> 〔旦〕浣纱。咱夜梦见也。</p><p>【前腔】心情宛旧。遶定咱身前后。咱低声问还去否。问他这般不凑。那般不抖。〔低介〕便待窗前窗前推枕儿索就。呀。回首空床。斜月疎钟后。猛跳起人儿不见。不见枕根底扣。<br> 〔浣〕小姐。且向相公书房中闲走散心。〔行介〕</p><p>【前腔】〔旦〕绿窗尘覆。砚中琉璃沤。〔浣〕怎生秋鸿遗下这文房四宝哩。〔旦〕行箱内他自有。琐窗儿都是嫩苔也。看他那边铺皱。这边萦绣。不信苍苔苍苔比情较厚。浣纱。想有人来也。〔低〕榻影明窗。曾和他书斋后。〔浣〕有人来。〔旦作慌介〕猛抬头听窗外。窗外啼莺一昼。<br> 浣纱。书窗外半枝靑梅。好摘下也。〔虚避介韦崔上〕</p><p>【前腔】长安尽头。送别个儒林秀。怕断肠人倚楼。两个一时欢凑。一时愁就。则为个些个些儿香温腻柔。呀。门儿裏可是小玉姐走闪也。见客人来。袜刬金钗溜。和羞走也。走也捻靑梅做嗅。<br> 〔旦〕浣纱。来的韦崔二先生。问他送李郞何处。有甚回言。</p><p>【前腔】知他去后。个底思量否。长相见还怕旧。禁约眞个开头。眞个丢手。便送了他几个长亭。出秦关诉休。有的情词。寄上俺妆台右。这几日孤单单敎人快瘦。<br> 【风入松】〔韦崔〕浣纱。你听俺道来。俺送他一鞭行色照河洲。伴皇华。两三宿。见他向彩云断处频回首。靑衫上阁泪偷流。拜上郡主。待写万金书别来未久。嘱付你千金体免离忧。<br> 〔浣〕还有甚话。〔崔〕秋鸿叫你个浣纱姐。不要胡行乱走。〔浣〕啐。带脚的不飞勾了。〔旦叹介〕原来李郞回音。叫俺将息。俺霍府偌大家门。李郞去了。他可有甚房分在这长安。央他一个来看守家门到好。你请韦崔二先生外坐。俺这裏问他。〔浣请韦崔外坐介韦崔〕郡主欲问何事。〔旦〕李郞去住匆匆。妾身未得细询家世。二位交游旣久。知他更有何人。〔崔〕郡主。敢是怕十郞有前夫人么。</p><p>【前腔】他从来鳏处。比目不曾瞅。〔旦〕不为此。问他身傍带有甚么人。〔崔〕只有秋鸿小厮。问前鱼何处有。〔旦〕不为此。问他骨肉有何人。〔韦〕他身星照定无骨肉。尽四海为家浪游。〔旦〕也可怜他。少年才子。恁的孤穷。〔崔〕也是他奇遇。看蓝桥遇仙是有。平白地显风流。<br> 〔旦自云〕原来如此。且住。俺家也无以次人丁。便要访问李郞消息。也没个人。前日李郞说。他与二人至厚。兼他客中贫窘。咱家少甚么来。不如因而济之。以收其用。浣纱。请二位秀才听俺道来。</p><p>【前腔】凤抛凰去。孤冷了鹊巢鸠。旣无眷属。二位先生便是嫡亲相看也。缓急要个鹡鸰儿答救。〔崔〕二生客中贫忙。怕没工夫看管。〔旦〕这个不妨。衣食新蒭。咱家支分。寻常金币不着你求。咱家私要的是有。毛诗云。丈夫之友。将杂佩以赠之。杂佩因何赠投。望看承报琼玖。<br> 〔韦〕旣承委托。凡有所闻。托崔兄转闻。〔崔〕使得。〔韦〕</p><p>【前腔】你凝妆稳坐在凤箫楼。有甚事。教浣纱姐传示便了。〔崔〕付靑雀传言他卽溜。俺二人不便频来。怕外观不雅往来稠。专打听远信边州。〔韦〕是则是弟兄朋友。闺门裏要你自持筹。<br> 浣纱姐拜上郡主。咱二人去也。</p><p>【尾声】生涯牢落长安走。向朱门领取闲愁。这女子贤哉。女侠丛中他可也出的手。<br> 〔下浣〕两个穷酸。贴他怎的。</p><p>只因夫壻远参军。急难之中也要人。<br> 正是礼从人意起。何须财出啬家门。</p><h2 id="第二十八出-雄番窃霸" tabindex="-1"><a class="header-anchor" href="#第二十八出-雄番窃霸" aria-hidden="true">#</a> 第二十八出　雄番窃霸</h2><p>【点绛唇】〔净吐番将上〕生长番家。天西一架。撑犂大。家世零逋。番帐裏收千马。<br> 塞外阴风卷白芦。金衣瑟瑟气豪粗。逻娑一望无边际。杀气飘番小拂庐。咱家吐番大将是也。吐番熟路穿心七千余里。生羌杀手二十万人。横行昆仑岭西。片片雪花吹铁甲。直透赤滨河北。雄雄星宿立镔刀。休在话下。所有小河西大河西二国。原属咱吐番部下。近日唐宪宗皇帝中兴。与俺相争。要彼臣服。那大河西出葡萄酒。小河西出五色鎭心瓜。正用搔扰时节。不免唤集把都们号令一会。〔众上〕</p><p>【水底鱼】白雁黄花。尘飞黑海涯。番家儿十岁能骑马鸣笳。皮帽儿伙着黑神鸦。风声大。撞的个行家。铁里温都答喇。<br> 〔见介净〕俺国年年收取大河西国葡萄酒。小河西国进五色鎭心瓜。如今正是时候。点起部落们去抢他一番。〔众应介〕</p><p>【淸江引】皮囊毡帐不着家。四面天围野。汉儿防甚秋。塞草偏肥夏。一弄儿把都们齐上马。〔作嗅香介〕</p><p>【前腔】葡萄酒熟了香打辣。凹鼻子寒毛乍。醉了咬西瓜。刬起雪山花。趱行程番鼓儿好一会价打。<br> 初夏草生齐。番家马正肥。<br> 射飞淸海上。传箭玉关西。</p><h2 id="第二十九出-高宴飞书" tabindex="-1"><a class="header-anchor" href="#第二十九出-高宴飞书" aria-hidden="true">#</a> 第二十九出　高宴飞书</h2><p>【一枝花】〔刘上〕牙旗翻翠葆。弹压燕支道。辕门金甲偃。闲吟眺。玄鬓初惊。坐听新蝉噪。大树将军老。柳色槐阴。偏称羽扇纶巾淸啸。<br> 〔临江仙〕河汉千年凤舞。烟沙万里龙荒。封侯只爱酒泉乡。关山瞻汉月。戈剑宿胡霜。紫塞夜摇风角。薇垣晓动星芒。翩翩书记旧河梁。幕中邀谢鉴。麾下得周郞。自家刘公济是也。承天子命拜朔方河西二道节鎭。近移军玉门关外。奏准圣旨。亲点状元李益参军。乃吾故人也。报说今日到任。已分付各边城。旌旗号令。精整一番。堂候官备酒。〔内鼓吹介〕</p><p>【满江红】〔生众拥上〕宝马嘶云。靑丝鞚。笼鞭袖袅。河桥听鸣笳叠鼓。暮山欲噪。玉帐门前歌吹动。戍楼岭上红旛遶。〔众〕风烟河畔引王孙。靑靑草。<br> 〔见介〕词场第一名。〔生〕军事得参卿。〔刘〕客冠三台坐。〔生〕人依万里城。〔刘笑介〕李君虞。今日刘公济可是喜也。左右看酒。〔堂候〕日永篆香宜画轴。风淸绣幙好投壶。酒到。</p><p>【梁州序】〔刘〕玉堂年少。日华天表。共仰雍容廊庙。何缘关塞。逢迎仙斾飘摇。似你三千礼乐。十万甲兵。百二山河小。自来帷幄裏。梦贤豪。万里云霄一羽毛。〔合〕淸和候烟尘道。展营门细柳平安报。军中宴。鎭欢笑。<br> 【前腔】〔生〕非熊奇貌。卧龙风调。绿鬓朱颜荣耀。长城万里。君侯坐拥幢旄。快覩军容出塞将礼登坛。冠世英雄表。金汤生气象。迥铜标。图画在麒麟第一高。<br> 〔合前刘〕参军到此。卽有军中一大事请教。玉关之外。有小河西大河西二国。自汉武皇开西域四郡。隔断匈奴。这两国年年贡献大汉。大河西献葡萄酒。送在酒泉郡赐宴。小河西献五色鎭心瓜。送在北瓜州犒赏。到大唐初年。旧规不改。近自吐番挟制。贡献全疎。意欲兴兵。相烦草奏。〔生〕容下官措思。</p><p>【前腔】〔刘〕碧油幢燕雀风高。金字旗龙蛇云遶。听单于吹彻。平安烽早。深感主恩郑重。军令分明。你笔阵狼烟扫。试挥毫。倚马西飞插羽翘。<br> 〔合前生〕老节鎭在上。河西贡献不至。兴兵主见不错。但是四五月间晴雨不常。天气未便。下官叨以笔墨从事。愿草咫尺之书。先寒二国之胆。更容下官分兵。戍守回中受降城外。缀吐番之路。使他不敢空国而西。则酒泉不竭于唐。甘瓜复延于汉矣。〔刘〕参军高见。此乃王粲登楼之才。李白吓蛮之计也。左右取大觥进酒。</p><p>【前腔】〔生〕染宫袍来附金貂。总戎阵未妨鱼鸟。??花边簇马。风前欹帽。忆西淸别骑。东府君侯。不信边头好。侍雄豪。书剑从军敢吿劳。<br> 〔合前众上〕整顿舞衣云出塞。动摇歌扇月临边。〔众旦乐介〕</p><p>【节节高】金花贴鼓腰。一声敲。红牙歌板齐来到。龟兹乐。于阗操。花门笑。怕人间谱换伊梁调。甘州入破横云叫。〔合〕酒洒西风茜征袍。军中且唱从军乐。<br> 【前腔】〔众旦舞介〕裁停碧玉箫。阵花飘。河西锦带翩翻耀。风前掉。掌上娇。盘中俏。胭脂山下人年少。红氍队裏华灯照。〔合前〕</p><p>【尾声】听鸣笳芳树篇篇好。小梁州宴罢人长啸。单则是玉门关外老班超。<br> 军中高宴夜堂开。城上乌惊探马来。<br> 火照墨花飞草檄。众传君负佐王才。<br> 〔刘吊场〕叫中军官。明早到参军府领下檄文二道。矫诏宣谕大小河西。责其贡献。不服之时。兴兵未迟。正是鞍马不教生髀肉。檄书端可愈头风。〔下〕</p><h2 id="第三十出-河西款檄" tabindex="-1"><a class="header-anchor" href="#第三十出-河西款檄" aria-hidden="true">#</a> 第三十出　河西款檄</h2><p>【粉蝶儿】〔大河西回回粉面大鼻胡须上〕撒采天西。泥八喇相连葛刺。咱占定失蛮田地。马辣酥。拌飮食。人儿肥美。花蕊布缠匝胸脐。骨碌碌眼凹儿滴不出胡桐半泪。<br> 自家大河西国王是也。天时萄葡正熟。东风起酿酒。贡献吐番。今又闻得大唐天子起兵把定玉门关。要咱国伏降。咱国无定。先到者为大。咱便酿下葡萄酒。看大唐吐番谁先到也。〔番卒上〕报报报。大唐使臣到。〔内呼介〕使臣到。大唐皇帝诏谕大河西王跪听宣读。昔汉西域说开萄葡归汉。今遣刘节鎭李参军鎭定大河西。可从节制。不服者兴兵诛之。叩头谢恩。〔番王起介〕请大唐使臣吃马桐宴。〔内应介〕卽往小河西。不可久停。请了。〔番王〕俺国降唐也。自古河西称大国。从今北斗向中华。〔下小河西回回靑面大鼻胡须上〕</p><p>【新水令】火州西撒马儿田地。大狻猊降伏了覆着■〈毛叠〉旃儿做坐席。恰咬了些达郞古宾蜜。澡了些火敦恼儿水。镔铁刀活伶俐。烧下些大尾子羊好不撺人的鼻。<br> 自家小河西国王是也。先年臣伏大唐。近来贡奉吐番。到瓜熟时吐番便来蹂践一番。若再来扰。到不如降了大唐也。〔内呼介〕诏使到。大唐皇帝诏谕小河西王跪听宣读。皇帝念小河西绝远。今遣刘节鎭李参军抚之。逆者兴兵诛讨。叩头谢恩。〔番王起介〕请大唐使臣吃了烧羊尾巴去。〔内应介〕使臣便往回中受降城断绝吐番西路。不得迟留。请了。〔番王〕咱降唐罢。正是诏从天上下。吓杀小河西。〔下〕</p><p>【一枝花】〔吐番将黑脸领众上〕当风白兰路。避暑黄杨渡。枪槊儿剔透在三门竖。闪闪风沙。阵脚红旗布。打一声力骨碌。俺帽结朝霞。袍穿氆鲁。剑弹金缕。<br> 天西靠着闷摩黎。回鹘龟兹拜舞齐。只有河西双鹞子。西风吹去向南飞。自家吐番大将。起了部落。搔扰大小河西。好景致也。〔行路打围介〕</p><p>【端正好】旗面日头黄。马首云头绿。草萋迷遮不断长途。大打围领着番土鲁。绕札定黄花谷。<br> 【滚绣球】风吹的草叶低。甚时节靑疎疎柳上丝。听的咿呀呀雁行鸦侣。吱哳哳野雉山狐。急张拘勾的捧头獐。赤溜出律的决口兔。战笃速惊起些窣格落的豪猪。咭叭喇喝番了黑林郞雕虎。急迸咯■〈口邦〉的顺边风。几捧拦腰鼓。湿溜飒喇的是染塞草。双鵰溅血图。锦袖上模糊。<br> 呀。到大河西了。问萄葡酒熟么。〔内应介〕大唐使臣到此。俺国降唐了。〔番将怒云〕呀。大河西降了唐也。</p><p>【倘秀才】呆不邓的大河西受了那家们制伏。满地上绽葡萄乱熟。酝就了打辣酥儿香碧绿。你献了呵三杯和万事。降唐呵也依样画葫芦。骂你个醉无徒。<br> 把都们且抢杀他一番。〔作走杀介〕呀。前面小河西了。问他鎭心瓜熟么。〔内应介〕大唐使臣到此。已降唐了。〔番将怒介〕呀。小河西又降了唐也。</p><p>【倘秀才】些娘大的小河西生性儿撇古。东瓜大的小西瓜瓤红子乌。刺蜜样香甜冰雪髓。小河西。你献咱瓜呵省可了咱心烦暑。不献呵瓜分你国土。敢待何如。<br> 〔内〕大唐分兵去截你归路了。你国敢怕唐朝也。〔番将〕说大唐么。</p><p>【尾声】暂回去放你一线降唐路。咱则怕大唐家做不彻拔刀相助。咱不道决撒了呵。有日和你打几阵战河西得胜鼓。<br> 番家射猎气雄粗。去向河西嘴骨都。<br> 似倚南朝做郞主。可知西域怕匈奴。</p><h2 id="第三十一出-吹台避暑" tabindex="-1"><a class="header-anchor" href="#第三十一出-吹台避暑" aria-hidden="true">#</a> 第三十一出　吹台避暑</h2><p>【西地锦】〔刘上〕西地凉州无暑。有中天冰雪楼居。一时胜事夸河朔。看他小飮如无。<br> 〔一落索〕画戟垂杨吹幕府。台馆新成。燕雀窥檐语。珠帘暮。凉州唱彻人无暑。参佐风流时一聚。闲学如才鹦鹉。雨洗燕支路。且须高宴凝歌舞。俺刘公济鎭守关西。李君虞参吾军事。可谓翩翩记室。且喜征尘路净。避暑筵开。近报得河西纳款。早则喜也。〔内作乐介生上〕</p><p>【番卜算】六月罢西征。燕幙风微度。雅歌金管按投壶。将军多礼数。<br> 〔相见介刘〕避暑新成百尺台。〔生〕军中高宴管弦催。〔刘〕知君不少登楼赋。〔生〕正尔初逢袁绍杯。〔刘〕参军。俺二人以八拜之交。同三军之事。西事匆匆。未遑高宴。今兹天气炎暑。小飮凉台。左右看酒。〔堂候上〕台高欲下阴山雪。昼永堪销沈水香。酒到。</p><p>【惜奴娇】〔刘〕万里长驱。喜军中高宴。正属吾徒。边尘静。日永放衙休务。正午。槐展油幢。苔卧沈枪。花催羯鼓。难度。六月裏染征云怎不向吹台歌呼。<br> 【前腔】〔生〕男儿坐拥铜符。喜绣旗风偃。画棨云舒。凉州路。日远炎蒸不住。正尔。羽扇纶巾。据床淸啸。围棋赌墅。凝伫。看燕寝恁幽香时袅碧窗烟雾。<br> 〔卒捧酒瓮上〕水色淸浮竹叶。雾华香沁葡萄。禀老爷。酒泉郡献大河西国萄葡酒。〔刘〕此酒参军之功也。堂候行酒。</p><p>【斗宝蟾】香浮顿逊醍醐。鎭葡萄乱溃。鸭头新绿。也索向酒泉移封。把凉州换取。〔生〕淸醑。想一年风色阻。千日冻花敷。晕珍珠。醡尽酸甜。留下水晶天乳。<br> 〔卒捧瓜上〕北斗高如南斗。西瓜大似东瓜。禀老爷。瓜州献小河西国鎭心瓜。〔刘〕此亦参军之功也。堂候进瓜。</p><p>【前腔】淸虚。冰井沈余。等半轮靑破。一襟凉贮。鎭紫瓤浮动。素津流注。〔生〕冰筯。甘垂承掌露。寒溅泣盘珠。沁肌肤。迸玉绽红。跳显出个人风度。<br> 〔刘〕好上望京楼一望也。〔生〕望京有甚好处。</p><p>【锦衣香】〔刘〕关树铺。浓阴护。水萍纡。微风度。飞楼外望京何处。〔生〕怕乘鸾烟去凤台孤。边声似楚。云影留吴。据胡床三弄影扶疎。啸欹楼柱。听胡笳悲切诉。似诉年光流欲去。正遶鹊休枝。惊蝉坠露。<br> 【浆水令】〔合〕家何在画屛烟树。人一天关山梦余。砑光杯影醉蟾蜍。便待敲残玉唾。击碎珊瑚。心未惬鬓先素。慢寻河影断长安路。樽俎内。樽俎内风云才聚。旗门外。旗门外河汉星疎。<br> 【尾声】〔刘〕参军呵。和咱沈李浮瓜兴不俗。你要受降城也。早则秋风别哨关南路。则怕你要喩檄还朝赋子虚。<br> 〔生〕下官感公侯知遇。口占一诗。〔刘笑介〕请教。〔生吟介〕</p><p>日日醉凉州。笙歌卒未休。<br> 感恩知有地。不上望京楼。</p><h2 id="第三十二出-计局收才" tabindex="-1"><a class="header-anchor" href="#第三十二出-计局收才" aria-hidden="true">#</a> 第三十二出　计局收才</h2><p>【夜行船】〔卢上〕一品当朝横玉带。婣连外戚。势游中贵。世事推呆。人情起赛。可嗔那书生无赖。<br> 兵权掌握势为尊。奉诏移军鎭孟门。独倚文章傲朝贵。贾生空遇圣明君。自家卢太尉。三年前因李益恃才气高。计遣参军西塞。听见李生有诗献刘鎭帅。感恩知有地。不上望京楼。卽当奏知。怨望朝廷。只是一件。咱方奉命把守河阳孟门山外。召回刘节鎭暂掌殿前诸军。咱将计就计。今早奏准圣人。加李君虞秘书郞。改参孟门军事。不必过家。看他到咱军中。情意如何。招他为壻。如再不从。奏他怨望未晚。已遣人请他朋友京兆人韦夏卿商量。早来也。〔韦上〕</p><p>【薄幸】暑色初分。秋声一派。看长安驰道。秋风冠盖。天涯有客。几时能会。俺消停处见画棨朱门桥外。好参谒中朝太尉。<br> 〔见介卢〕好客劳西笑。〔韦〕人雄鎭北军。〔卢〕折简求三益。〔韦〕旌旄谒使君。〔卢〕韦先生。你是李君虞好友。俺今移鎭孟门。奏改他参吾军事。可好么。〔韦〕李君虞三年在边。资当内转。今又参卿军事。恐非文人所堪。〔卢〕他有诗刘鎭帅怨望朝廷。又何必强他入朝。咱招贤馆胜如望京楼也。</p><p>【锣鼓令】他朝中文章后辈。曾喜他相见只寻常到来。知他性儿那些■〈兀监〉■〈兀介〉。〔韦〕都是些少年情态。怎知的千金赋今人不买。枉了笔生灾。题鹦鹉敎谁喝采。〔卢〕咱无文的太尉何禁怪。只可惜贾长沙干死了洛阳才。〔合〕他乡岁月。远水楼台。今朝领旨。知他便回。相逢到此好佳怀。秋江寂寞也自放花开。<br> 【前腔】〔卢〕当初也浪猜。咱移军把着孟门去来。参军事请他优待。〔韦〕文章士自有庙堂除拜。作参军知几载。〔卢〕孟门喜非边塞也。〔韦〕便做道非边塞。曾如站立在白玉阶。〔卢〕咱军容将礼好不雄哉。早难道古来书记都不是翰林才。<br> 〔合前韦〕旣将军厚待。李君虞自有国士之报。小生吿行。</p><p>【余文】为交情一笑来。〔卢〕须知吾意亦怜才。韦先生休道俺少礼数的将军做不的招贤宰。<br> 〔韦下卢吊场〕可笑可笑。韦生岂知俺计也。候旨官儿怎的不见到来。〔堂候上〕微闻禁漏穿花远。独诏边机出殿迟。禀爷。圣旨已下。李益以秘书郞改参孟门军事。卽日离鎭。不许过家。〔卢笑介〕书记在吾算中矣。分付诸军起行。</p><p>孟门关外拥罴貅。打凤捞龙意不休。<br> 但得他来府门下。那时谁敢不低头。</p><h2 id="第三十三出-巧夕惊秋" tabindex="-1"><a class="header-anchor" href="#第三十三出-巧夕惊秋" aria-hidden="true">#</a> 第三十三出　巧夕惊秋</h2><p>【念奴娇序】〔旦同浣上〕梧桐乍雨。正碧天秋色。雾华烟暝。浴罢晚妆凝望立。帘漾玉钩风定。〔浣〕别院吹笙。高楼掩镜。泛滟银河影。〔合〕幽期无限。佩环声裏人静。<br> 〔临江仙〕〔旦〕炎光初洗轻尘雨。飞星寄恨迢迢。〔浣〕金风玉露翠华摇。暂停鲛泣翠。相看鹊塡桥。〔旦〕占得欢娱今夜好。一年幽恨平消。〔浣〕彩楼人语暗香飘。〔合〕不知谁得巧。空度可怜宵。〔旦〕浣纱。今当七月七夕。织女渡河。香烛瓜果。已备楼中。去请老夫人鲍四娘。同会彩筵。可早到也。〔老旦上〕</p><p>【似娘儿】闺阁露华零。感佳期愁绝惺惺。听机中织女啼红迸。望牵郞河汉。乌飞凉夜。鬓染秋星。<br> 儿请俺怎的。〔旦〕母亲万福。今逢巧夕。母亲同鲍四娘消遣一回。〔老〕鲍四娘可待来么。〔鲍上〕</p><p>【遶地游】彩楼淸迥。烛闪红妆靓。笑年年乞巧谁剩。<br> 〔见介〕郑夫人郡主万福。今夕香烛果筵。莫非穿针故事乎。〔老〕咱老人家乞巧何用。正为儿女相邀。四娘同此。〔鲍〕从来乞巧。凡有私愿。只许在心。不许出口。但看蟢子萦盘。便是人间巧到。老夫人。你我心中暗祝。同拜双星便了。〔拜介〕乌鹊桥成上界通。千秋灵会此宵同。彩盘花阁无穷意。只在游丝一缕中。〔老〕此夕眞佳景也。</p><p>【念奴娇】人间天上。数佳期新近。秋容太液波澄。院宇黄昏。河正上。几看淸浅闲庭。辉映。云母屛开。水晶帘卷。月微风细淡烟景。〔合〕同看取。千门影裏。谁似双星。<br> 【前腔】〔旦〕河影。层波夜炯。怕空蒙雾染机丝。翠花寒凝。一水仙郞。遥望处。脉脉此情谁证。傒幸。喜极慵妆。欢来罢织。倚星眸曾傍暗河行。〔合前〕</p><p>【前腔】〔鲍〕还倩。那些缥缈银鸾。参差乌鹊。断虹低处翠桥成。淸佩隐。似湿云含雨流声。淸兴。按户斜窥。凌波微步。一天秋色今宵胜。〔合前〕</p><p>【前腔】〔浣〕端正。步障停云。眉梁泻月。一年情向此中倾。淸虚处。微茫香雾盈盈。私听。百子池边。长生殿上。〔内作笑介〕便风中微雨笑分明。〔合前〕</p><p>【古轮台】〔老〕夜云轻。秋光银烛画围屛。水沈细缕香生鼎。〔鲍〕彩楼低映。问谁许宵征。钿合金钗私庆。似恁幽欢十分淸。把人间私愿一时幷。〔旦〕商量不定。暗风吹罗带轻萦。柔情似水。佳期如梦。碧天莹净。河汉已三更。〔浣〕良宵耿。算此时谁在回廊影。<br> 【前腔】〔鲍〕含情。若是长久似深盟。又岂在暮暮朝朝。欢娱长并。〔旦悲介〕玉漏无声。恨浥西风不尽。忍顾河西人远。断河难倩。重归向旧鸳机上。拂流萤残丝再整。〔合〕想牵郞还望俜停。鲛绡几尺。泪花犹莹。临河私赠。时有堕钗横。便道是天河永。他年年风浪几时生。<br> 【意不尽】明朝乌鹊到人间境。试说向靑楼薄幸。你可也卧看牵牛织女星。<br> 阿母天孙恨几端。九微灯影伫靑鸾。<br> 谁寻仙客乘槎路。且伴佳人乞巧盘。</p><h2 id="第三十四出-边愁写意" tabindex="-1"><a class="header-anchor" href="#第三十四出-边愁写意" aria-hidden="true">#</a> 第三十四出　边愁写意</h2><p>【北点绛唇】〔众边将上〕紫塞飞霜。平沙月上。旌旗晃。剑戟排墙。拥定铜符帐。一<br> 声参佐发兰州。万火屯云映绿油。边铺恐巡旗尽换。山城欲过馆重修。咱们是朔方刘节鎭部下。因李参军分兵回乐峯受降城。断截吐蕃西路。今夜巡塞各城堡。守瞭军人严紧伺候。〔众应介众鼓吹灯笼拥生上〕</p><p>【金珑璁】万里逐龙荒。拥弓刀千骑成行。刁斗韵悠扬。画角声悲壮。锦盘花袍袖生凉。纔起点报星霜。<br> 边霜昨夜堕关楡。吹角当城片月孤。无限塞鸿飞不度。秋风吹入小单于。自家本用文墨起家。飜以弓刀出塞。旣有三军之事。岂无一夕之劳。分付将官军士。用心巡守。〔众应介生〕将帐门卷上。一望塞外风烟。</p><p>【一江风】碧油幢。卷上牙门帐。步上严城壮。汉旌旗数点灯前。掩映纱笼绛。远望火光。可是胡儿夜猎也。〔众〕非关猎火光。〔又〕是平安报久常。玉门关守定这封侯相。<br> 回乐峯前了。</p><p>【前腔】〔生〕那边厢。淡素铺平敞。堆积的凄寒状。敢是下雪也。〔众〕是沙也。是氤氲几垜平沙。似雪纷弥望。瑶池在瀚海傍。〔又〕〔众〕梁园在古战场。筑沙堤等不得沙河将。<br> 是受降城也。</p><p>【前腔】〔生〕冷淸光。气色霏微漾。晕影儿朦胧晃。敢是霜也。〔众〕是月亮。〔生〕步寒宫认得分明。不道昏黄相。衣痕上辨晓霜。〔又〕〔众〕是嫦娥在女墙。照愁人白发三千丈。<br> 俺坐一会也。</p><p>【前腔】据胡床。沙月浮淸况。〔内吹笛介〕猛听的音嘹亮。〔众〕何处吹笛也。这吹的是关山月也。是思归引也。〔众作回头望乡介指云〕那不是俺家乡洛阳。那不是俺家乡长安。那不是他家乡陇头。〔生亦作望乡掩泣众〕被关山横笛惊吹。一夜征人望。家山在那方。〔又〕离情到此伤。断肠声泪谱在罗衫上。<br> 〔王哨上〕龙吟塞笛空横泪。雁足吴笺好寄书。禀参军爷。小卒是京师卢太尉府中王哨儿便是。因来刘节度军中探取军情回京。可有平安书寄。〔生〕正好相烦。情书不尽。暂将屛风数折。对此淸光。画出边城夜景。见咱凄凉也。秋鸿取画笔丹靑听用。〔鸿上〕王会图中开粉本。阳关曲裏寄丹靑。纸屛风蛾墨在此。〔生做画介〕</p><p>【三仙桥】阳关落照。尽断烟衰草。河流一线。那更鸿缥缈。边城上着几点汉旌摇。盼胡天恁遥。呀。俺提起润生绡。拂拭些情泪落。还倚着路敷分斜。随着素毫。展风沙蘸的个墨花淡了。屛风呵。一递递短长城。做不出叠巫山淸晓。<br> 待画这沙似雪。月如霜。</p><p>【前腔】却怎生似雪样偎沙回杳。一抹儿峯前回乐。则道是拂不去受降城上淸霜。看则是永夜征人。沙和月长恁照。也影飘飖碧蒙蒙把关河罩。幕寒生夜悄。四下裏极目暗魂销。淸寒似寂寥。这几笔儿轻勾淡绕。撇绰的暮光浮。隐映的朦胧晓。屛风呵。恁路数儿是分明。可引的梦沙场人到。<br> 待画着征人闻笛望乡也。</p><p>【前腔】一笛关山韵高。偏起着月明风袅。把一夜征人。故乡心暗叫。齐回首乡泪阁。并城堞儿相偎靠。望眼儿直恁乔。想故园杨柳。正西风摇落。便做洗边城霜天乍晓。也星似衠云飘。衠入遍梁州未了。屛风呵。比似俺吹彻梅花。怎递送的倚楼人知道。<br> 画完。题诗一绝。回乐峯前沙似雪。受降城外月如霜。不知何处吹芦管。一夜征人尽望乡。诗已题下。王哨儿寄去也。〔哨〕自有回报。</p><p>【尾声】做不得李将军画汉宫春晓。俺这裏卷不去的雪月霜沙映白描。趁着这一天鸿雁秋生早。<br> 〔哨下走报人上〕乌鹊南飞终是喜。马首西来知为谁。自家长安门走报的便是。来报李参军转官。不免径入。〔见介〕恭喜老爷。新奉圣旨。加秘书省淸衔。改参卢太尉孟门军事。卽日起程。〔生〕何因有此。先赏报人去。便写书谢了刘节鎭起程。〔报〕节鎭刘爷也钦取还朝。总管殿前诸军事。〔生〕呵。原来如此。</p><p>西塞东归总战尘。画屛风裏独沾巾。<br> 闺中只是空相忆。若见沙场愁杀人。</p><h2 id="第三十五出-节鎭还朝" tabindex="-1"><a class="header-anchor" href="#第三十五出-节鎭还朝" aria-hidden="true">#</a> 第三十五出　节鎭还朝</h2><p>【宝鼎儿】〔众拥刘节鎭上〕旗门占气色。凤尾云飘。旄头宿落。匣剑老辘轳绣涩边烽冷兜笭苔卧。共仰淸时留节鎭。万里关河紫逻。〔合〕正箫鼓鸣秋。牙幢淸昼。貂蝉遶座。<br> 独携堂印坐西州。一剑霜飞雁影秋。却笑班超容易老。焉知李广不封侯。自家刘公济。鎭守玉门关外。推毂几年。拓地千里。落日已收番帐尽。长河流入汉家淸。昨奉圣旨。着下官还朝。总管殿前诸军事。李君虞加秘书郞。改参卢太尉孟门军。早晚参军书到也。〔卒持书上〕云沈老上飞鸿去。日落回中探马还。〔叩头介〕参军爷有书。〔刘笑念书介〕参军李益顿首刘节鎭开府麾下。愚生书剑西征。拜瞻台座。三载于兹。恩礼兼至。袁本初书记。时有优渥之言。王仲宣从军。不无思乡之感。意难遥别。道阻回长。所深幸者。君侯膺归衮之期。贱子附迁莺之役。风期未远。存问非遥。虎变龙蒸。风云自爱。不宣。益再顿首。呀。李君虞早向孟门去也。下官旣受君命。不俟驾行。堂候官。请征西大将军金印出来。交与副将军权领。卽日起行。〔副将领众上〕关西诸将谒容光。曾入甘泉侍武皇。今日路傍谁不羡。功业汾阳异姓王。恭贺老爷还朝。〔刘〕老夫有何功绩。得此皇宣。</p><p>【啄木儿】心虽赤。鬓欲皤。意气当年汉伏波。念少游归兴如何。相怜我得遂婆娑。〔举手介〕忝元戎多■〈口叚〉劳参佐。甚西风别去情无那。〔泪介〕吹起袍花泪点多。<br> 〔众〕老爷呵。</p><p>【前腔】你倚天剑。回日戈。一卷阴符万揣摩。洗兵风坐挽银河。比陵烟汉将功多。〔跪拜〕诏东归少不的齐声贺。〔众泪介〕这欢声有泪向悲笳堕。再不见尊俎投壶听雅歌。<br> 〔刘〕就此别了。〔众〕愿攀留信宿而行。尽边关父老降附蕃戎之意。〔刘〕京营务重。不敢稽延。俺所佩平西大将军金印。权交副将军收掌。好珍重也。〔交印介〕</p><p>【三段子】〔刘〕黄金斗大。肘间悬龟纹绶花。权时未挂。卧内前床儿护他。有如姬要不的他闲偷把。朱司农用不着那横文打。怕漏使模行。军机怎耍。<br> 〔将〕敢问老爷。军机那一件最大。〔刘〕汉置四郡。断匈奴入羌之路。今当护羌。使吐番不得连和。阳关内外可无事矣。</p><p>【前腔】甘凉以下。望长安天涯海涯。为甚屯田建牙。断番戎羌家汉家。〔将〕兵法愿一指授。〔刘〕听老夫八个字兵法。销兵日久休颓塌。生羌岁久防奸诈。八个字。奈苦同甘。信赏必罚。<br> 起行。诸军将不许离信地远送。〔内报介〕受降城外诸夷长送老爷。〔刘〕不须远送。只一心事唐便了。〔行介〕</p><p>【归朝欢】归朝去。归朝去。万里胡沙。秦川雨。杜陵花。关山路。关山路。画角鸣笳。送将归。两鬓华。秋光塞上人如画。黄宣去把团营押。看细柳春风大将牙。<br> 秦时明月汉时关。绣纛人看上将还。<br> 但使龙城飞将在。不敎胡马度阴山。</p><h2 id="第三十六出-泪展银屛" tabindex="-1"><a class="header-anchor" href="#第三十六出-泪展银屛" aria-hidden="true">#</a> 第三十六出　泪展银屛</h2><p>【菊花新】〔旦浣上〕举头蓦见雁行单。无语秋空频倚阑。寒花蘸雨班。应将我好景摧残。<br> 〔河满子〕露冷莲房坠粉。霜淸竹院余香。偏照画堂秋思朗。垂帘半卷潇湘。几回断鸿影裏。无言立尽斜阳。奴家自别李郞。三秋杳无一字。正是丛菊两开人不至。北书不寄雁无情也。〔浣〕早晚佳音。不须烦恼。</p><p>【桂枝香】〔旦〕水云天淡。弄妆晴晚。映淸虚倚定屛山。畅好处被闲愁占断。减香温一半。减香温一半。洞房淸叹。影阑珊。几般儿夜色无人玩。着甚秋光不奈看。<br> 〔浣〕上凤箫楼望一回也。</p><p>【前腔】〔旦〕卷帘无限。山明水远。残霞外烟抹晴川。淡霜容叶横淸汉。正关山一点。正关山一点。遥望处平沙落雁。倚危阑。泪来湿脸还谁见。愁至知心在那边。〔哨持小屛风上〕</p><p>【赚】塞上飞驰。报与朱门人自喜。〔旦〕试听晚妆慵。那重门深闭。知他甚底。闷把珠帘轻揭起。〔哨叫介浣〕寂静堂前。数声儿客至。回廊半倚闲窥觑。是谁。〔哨〕阳关哨卒来传示。〔旦惊喜介〕你可曾从事李参军。俺这裏寒衣未寄。〔哨出屛介〕怕寄平安书不的。小屛风上传诗意。〔旦〕这书封几夜霜华脆。雁足寒飞遶月枝。黄花酌酒相劳你。〔浣出酒飮哨介哨〕主公威令难迟滞。〔浣〕夫人郑重留人醉。〔旦〕主公是谁。〔哨〕卢太尉。〔旦〕太尉何人。〔哨〕乃当朝丞相卢■〈木巳〉之弟。穿宫卢中贵老公公之兄。第一富贵人家也。〔旦〕且问你。参军甚时可回。〔哨〕小的在关西听的参军爷题诗与刘节鎭说。不上望京楼了。〔旦恼介哨〕不须烦恼。俺归到中途闻圣旨。别有差除疾和迟。少不得荣归故里。咱阶前拜酒忙回去。〔下旦〕三年一字三千里。非同容易。非同容易。<br> 【金索挂梧桐】寒鸦带晚晖。喜鹊传新霁。远水凝眸。折尽层波翠。〔开屛风介〕夫。你三年没纸书。难道短相思。屛风呵。为甚封了重封出落的呈妆次。李郞。你感刘君恩遇。不上望京楼呵。你只知红妆夜宴军中美。可也回首望京楼上觑。风尘起。千寻落叶离不的花根裏。〔合〕知他是何日归期。且接着平安喜。<br> 归意可知。且展画屛诗句一玩。呀。原来十郞手自丹靑也。〔咏诗介〕回雁峯前沙似雪。受降城外月如霜。不知何处吹芦管。一夜征人尽望乡。你看几垒屛山。诗中有画。画中有诗。满目边愁也。</p><p>【前腔】沙如雪霭微。月似霜华积。月杳沙虚。冷淡传踪迹。俺不曾到万里短长城。这几叠画屛儿。写阳关只少个潇湘对。夫。俺这裏平沙瀚海把围屛指。你那裏落月关山横笛吹。心儿记。梦魂中有路透河西。<br> 〔合前浣〕小姐。三年李郞不归。家门渐次零落也。</p><p>【梧桐花】是绮罗丛春富贵。尽花月无边受用美。如今金谷田园谁料理。把这旧家门户空禁持。老夫人一段伤心难寄与。〔合〕算只有归来是。<br> 〔旦〕道甚家资。可惜秋光也。</p><p>【前腔】你道为甚呵。勾引的黄昏泪。向莲叶寒塘秋照裏。偷把胭脂匀注喜。这其间芳心泣露许谁知。俺待写半幅秋光还寄与。〔合前〕</p><p>【意不尽】连天衰草砧声起。〔浣〕他还乡早晚不索寄寒衣。〔合〕盼得他锦绣团栾眞是美。<br> 边月胡沙泣向君。画屛红粉渍氤氲。<br> 明年若更阳关戍。化作西飞一片云。</p><h2 id="第三十七出-移参孟门" tabindex="-1"><a class="header-anchor" href="#第三十七出-移参孟门" aria-hidden="true">#</a> 第三十七出　移参孟门</h2><p>【番卜算】〔卢上〕秋草塞门烟。河上西风偃。洛阳才子赴招贤。鼓吹军中宴。<br> 一家何止十朱轮。兄弟双飞秉大钧。独向河阳征战净。今朝开阁引词人。自家卢太尉。鎭守孟门关外。奏准李君虞参我军事。报说今日走马到任。左右营门伺候。〔生众上〕</p><p>【神仗儿】河西路转。〔又〕赴河阳幕选。〔又〕〔王哨叩头〕参军爷到来。前日万金家报。是小军送上夫人。〔生〕劳你。夫人安否。〔哨〕平安。只是望爷过家。〔生〕取一锭花银赏他。哨儿。你是咱故人。以后太尉爷差你长安带书往来。也不慢你。〔哨〕当得当得。〔生〕报平安阵前飞雁。便玉人无恙。怎生排遣。只怕这磨旗门盼不到吹笙院。<br> 〔见介卢〕闻君西域奏词锋。〔生〕天柱山高大华东。〔卢〕鸳鹭好归仙仗裏。〔生〕熊罢还在禁庭中。〔卢〕参军。洛下一见。至今怀仰。何幸得参吾军。看酒。〔堂候上〕幕府求才子。将军作主人。酒到。</p><p>【琐寒窗】〔卢〕倚风尘万里中原。大将登坛尺五天。孟门关外。少华峯前。遶旌旗万点。河流一线。还倚仗词锋八面。〔合〕难言。人生遇合总情缘。且须高宴留连。<br> 【前腔】〔生〕笔花梢惯扫狼烟。谁待吹嘘送上天。改河阳赞佐。塞上回旋。便相如喩檄。终军乘传。也不似恁般蓬转。<br> 〔合前卢〕闻参军有诗。不上望京楼。然否。〔生〕醉后余谈。何劳远听。〔净笑介〕</p><p>【前腔】你佩恩华意气成篇。不把望长安心事悬。君虞休嫌文官武职。看参军楚楚。书记翩翩。有赋河淸鲍照。登楼王粲总不碍禁庭淸选。<br> 〔合前卢〕参军。可有夫人在家。〔生〕秀才时已赘霍王府中。〔卢〕原来如此。古人贵易妻。参军如此人才。何不再结豪门。可为进身之路。〔生〕已有盟言。不忍相负。</p><p>【前腔】泪花弹袍袖香殷。数遍秋花人少年。〔卢〕可有平安信。〔生〕下官进辕门时。老太尉麾下一人。三年纔传得一信。〔卢〕受命在君。何恋恋儿女乎。〔生〕晚风砧杵。夜月刀环。正寻常归燕。几行征雁。怎隔断关河别怨。<br> 〔合前生〕请罢酒。〔卢〕军中一日一宴也。</p><p>【尾声】为怜才子声光远。〔生〕自是将军礼数宽。〔合〕指日呵文武朝班归汉苑。<br> 〔生下卢吊场〕众将官。查那一个传李参军家信。〔哨〕是小的。〔卢〕拿去绑下。〔哨乞饶介卢〕且记着。许你将功赎罪。差你京师庆贺刘节鎭还朝。便到参军家。说他咱府招赘。好歹气死他前妻。是你功也。〔哨〕理会得。</p><p>八柱擎天起画楼。一般才子要低头。<br> 非关鬼蜮含沙影。自要蛟龙上钓钩。</p><h2 id="第三十八出-计哨讹传" tabindex="-1"><a class="header-anchor" href="#第三十八出-计哨讹传" aria-hidden="true">#</a> 第三十八出　计哨讹传</h2><p>【薄幸】〔鲍上〕翠馆云闲。阳台雨过。正夕阳闪淡。秋光无那。镜中略约。年华多大。君知么。梦不断梧桐金井。雨偏打闲愁独坐。<br> 〔西江月〕旧日长裙广袖。如今窄袜弓鞋。朝花冷落暮花开。不唱卖花谁买。时学养娘催绣。闲陪幼妇题词。春丝尽也络秋丝。心緖啼痕似此。俺鲍四娘。数日伴小玉姐消遣。闻道朝廷将取李郞回家。竟无消息。终日翠减香消。俺因自想靑楼时节。伴着五陵年少。今日独自。好恓惶也呵。</p><p>【罗江怨】无奈这秋光老去何。香消翠讹。听秋蛩度枕没誊那。数秋萤团扇暗消磨。也怎生个芭蕉夜雨闲吟聒。灯儿和咱么。影儿和咱么。好一个恓惶的我。<br> 〔王哨儿上〕去为捞酒客。来作拗花人。小军王哨儿便是。主公卢太尉差往长安霍府行事。只是俺老爷招赘李参军。要暗死那前位夫人。太尉不将心比心。小子待将计就计。前日与李爷寄书。那夫人待我不轻。正要说知。未可造次。打听得这曲头有个鲍四娘。走动他家。且向他一问。〔见介〕老娘。有浆水吃一碗与行路人。〔鲍〕客官何来。〔哨〕李参军帐下。〔鲍惊介〕参军在那裏。〔哨〕正待朝廷取归。被当朝卢太尉奏点孟门关外参军去了。〔鲍〕可就回来。〔哨〕早哩。敢要就了卢太尉小姐也。〔鲍〕怎么说。〔哨〕敢招赘在卢家了。〔鲍〕十郞好薄幸也。</p><p>【香遍满】秀才无赖。死去也不着骸。越样风流赛。眞个难猜。不道将人害。是佳人命薄。惯了些呆打孩。咱横枝儿听着。也不分把阑干拍。<br> 你同俺去他家说个端详。定不慢你。〔哨〕使得。</p><p>【前腔】〔鲍〕几分消息。轻可的泄漏些。带的个愁来也。怎一个愁字儿了得。今番夜。倩你敎吃敲才。好歹将意儿团弄他。归来时待扭碎花枝打。<br> 【尾声】这段情词眞也假。〔哨〕不假。你为咱顺西风传与小窗纱。〔合〕只怕断肠人听不起这伤情话。<br> 秋风远信雁鸿低。春色天边莺燕疑。<br> 雪隐鹭鹚飞始见。柳藏鹦鹉语方知。</p><h2 id="第三十九出-泪烛裁诗" tabindex="-1"><a class="header-anchor" href="#第三十九出-泪烛裁诗" aria-hidden="true">#</a> 第三十九出　泪烛裁诗</h2><p>【望远行】〔旦上〕寒鬓宝钗犹挂。倚秋窗数点黄花。扶头酒醒炉香炧。堕泪妆残柳晕斜。西风凉似夜来些。<br> 〔好事近〕帘外雨丝丝。浅恨轻愁碎滴。玉骨西风添瘦。趁相思无力。小虫机杼隐秋窗。黯淡烟纱碧。落尽红衣池面。苦在莲心菂。自从十郞屛风寄后。转忽经秋。欲寄回文。曾无便使。好不伤感人也。浣纱。这几日鲍四娘都不见来。却为何的。正是秋风满院无人见。怕到黄昏独倚门。</p><p>【眼儿媚】〔鲍上〕匆匆消息报君家。绣鞋儿陡的未宽些。想他暮云楼畔。闷拈箫管。憔悴烟花。<br> 〔见介旦〕几日不来随喜。却是因何。〔鲍〕偶为贫忙。有乖淸候。敢问十郞去几年了。〔旦〕将次三秋。〔鲍〕如今早则喜也。〔旦惊介〕知他甚喜。〔鲍〕你猜来。</p><p>【红衲袄】〔旦〕莫不是扫南蛮把谪仙才御笔拿。莫不是定西番把洛阳侯金印挂。莫不是虎头牌先写着秦关驿驻皇华。莫不是凤尾旗紧跟上他渭河桥敲骏马。得他个俊参军功级多。少不得把咱小县君封号加。可知是喜早些儿传下也。这些时挑灯衠弄花。<br> 【前腔】〔鲍〕则道他显威风拄倒了昆仑北海涯。则道他凯歌声喧动了长安西日下。则道他觅封侯时运底有甚巧争差。受皇宣道途中有些闲蹭答。怎知他做官儿不着家。比似你做县君乔坐衙。其间就裏有话难提也。则怕你猜得来愁闷煞。<br> 〔旦〕你怎生又道是喜也。</p><p>【前腔】莫不是玉门关拘的俊班超靑鬓华。莫不是望乡台站的个老苏卿红泪洒。莫不是他战酣了落日摧寒甲。莫不是客犯了灾星坠汉槎。十郞夫。若是你走阴山命不佳。俺■〈扌弃〉了坏长城哭向他。不然你死丢下了玉镜台也。恁孤鸾偏照咱。<br> 【前腔】〔鲍〕你怕他胭脂山血泪花。你怕他拂云堆魂坠马。他原来断肠流别赚了个香罗帕。磨旗峯转添上些红臂纱。他则待要艳湖阳窥宋家。你??了个锦回文学窦娥。待不信呵有个人儿传示也。慢消详寻问咱。<br> 〔哨儿上〕好作事因寻浪子。怕将消息恼山儿。夫人叩头。〔旦〕是去岁寄屛风的王哨儿。〔哨〕夫人眼裏出水。〔鲍〕胡说。〔哨〕是是是秋波。秋波。〔旦〕太尉爷几个女儿。招了参军爷做女壻。〔哨〕只是这个小姐。十分才貌。参军爷相随太尉爷移鎭孟门。郞才女貌。四眼相顾。因此上商量这门亲事。〔旦〕就了么。〔哨〕敢待就也。〔旦泣〕李郞薄幸呵。</p><p>【泣颜回】提起泪无涯。忆相逢淡月梅花。天应错与。风萍露柳荣华。等闲招嫁。劣身奇赚上了他虚脾话。便今朝死待何如。分薄书生奚落奴家。<br> 〔老旦上〕无事护窗纱。娇看萼绿华。沈香熏小像。杨柳伴啼鸦。原来鲍四娘在此。这个军儿何处来。为甚小姐悲啼不止。〔鲍〕这是前度寄屛的王哨儿。报说李郞议亲卢府。因此伤心。〔老〕那个卢府。李郞好不小觑了人家哩。</p><p>【前腔】如花。俺几年培养出牡丹芽。春风一度。有甚年华。几曾消乏。您般时节满堂如画。做门楣不成低亚。待余生分付靑鸾。你玉镜台又过送了谁家。<br> 〔哨〕天晚吿行。〔旦〕浣纱。张上灯来。俺寄一诗去也。〔浣持灯上旦写介〕</p><p>【榴花泣】惊魂蘸影飞恨遶螓蛾。咱也曾记旧约点新霜。被冷余灯卧。除梦和他。知他们和梦呵也有时不作。这答儿心情你不着些儿个。是新人容貌争多。旧时人嫁你因何<br> 〔老〕诗可写就了。〔作看诗介〕蓝叶郁重重。蓝花石榴色。少妇归少年。光华自相得。爱如寒炉火。弃若秋风扇。山岳起面前。相看不相见。春至草亦生。谁能无别情。殷勤展心素。见新莫忘故。遥望孟门山。殷勤报君子。旣为随阳雁。勿学西流水。</p><p>【么篇】你可非烟染笔是那画眉螺。蘸的秋痕泪点层波。佩香囊翦烛亲封过。〔鲍〕你端详待他。望夫台诗句也则斟量和。〔老〕便分明说与如何。雨云场几大风波。<br> 【渔家犯】〔旦〕俺为甚懒腰肢似杨柳线欹斜。晕眉窝似红蕉心窄狭。有家法拘当得才子天涯。没朝纲对付的宰相人家。比似你插金花招小姐。做官人自古有偏房正榻。也索是从大小那些商度。做姊妹大家欢恰。<br> 【么篇】〔老〕你则待锦回文烟冷了窗纱。泪封书烘破了银蜡。是他弄箫台把云影重遮。〔指鲍介〕你个定昬店把月痕偷搯。〔鲍〕只怪得定双飞钗燕插。便和那引同梦的花灯恰。知他厌了家鸡挑凤。背了鸳鸯打鸭。<br> 【扑灯蛾】〔旦〕书生直恁邪。见色心儿那。把他看不上早则呑他不下。也是风流儒雅。没禁持做出些些。也则索轻怜轻骂。说他知咱小胆儿见了士女争夫怕。<br> 【前腔】〔老〕天敎有日逢。不道无言罢。〔鲍〕他当初相见咱直恁眉梢眼抹。也等闲回话。费了几饼香茶。又不是路墙花朵。则问他怎生奚落好人家的女娇娃。<br> 〔哨叩头作去介旦〕哨儿。</p><p>【意不尽】你说与他把乌丝阑诗句冷吟哦。从今后闷增多。长则是鬼胡由摸不上心头可。<br> 虽言千骑上头居。一世生离恨有余。<br> 叶下绮窗银烛冷。含啼自草锦中书。</p><h2 id="第四十出-开笺泣玉" tabindex="-1"><a class="header-anchor" href="#第四十出-开笺泣玉" aria-hidden="true">#</a> 第四十出　开笺泣玉</h2><p>〔生上〕几树好花闲白昼。满庭芳草易黄昏。心随岳色留秦地。梦逐河声出禹门。自家一从玉关移鎭。参军孟门。听的卢太尉有招亲之意。俺这裏只作不知。呀。怎忘的我小玉妻也。</p><p>【刮鼓令】闲想意中人。好腰身似兰蕙熏。长则是香衾睡懒。斜粉面玉纤红衬。和娇莺枕上闻。乍起向镜台新。似无言桃李。相看片云。春有韵月无痕。难画取容态尽天眞。<br> 【前腔】无事爱娇嗔。没伊边少个人。当初拟画屛深宠。又谁知生暗尘。他独自个易黄昏。将咱身心想伊情分。则他远山楼上费精神。旧模样直恁翠眉颦。<br> 〔王哨上〕愁眠客舍衣香满。走渡河桥马汗新。俺王哨儿。奉太尉命。去传播招亲之事与李参军前妻。到替他梢一首诗来。此是参军别馆。不免进见。〔生〕是王哨儿。从何而来。〔哨〕俺前日为带夫人平安信。太尉恼了。近遣俺京中庆贺。间到霍府中看看。悄的带有夫人家信也。〔叩头送诗上介生〕原来是小玉姐诗也。〔作念诗介〕蓝叶郁重重。蓝花石榴色。少妇归少年。光华自相得。爱如寒炉火。弃若秋风扇。山岳起面前。相看不相见。春至草亦生。谁能无别情。殷勤展心素。见亲莫忘故。遥望孟门山。殷勤报君子。旣为随阳雁。勿学西流水。</p><p>【三换头】莺猜燕忖。叠就彩鸾淸韵。称吴笺腻粉。啼红娇暮云。雁来成阵。这其间诉不尽。有片影横秋双未稳。一种心头闷。书中说几分。〔合〕且报平安。怎只把闲愁来殢人。<br> 哨儿你敢在夫人前讲甚话来。〔哨〕没有。〔生〕诗意蹻蹊。〔哨〕是是是。那日递家报与参军爷。太尉要拷打小的。说俺府裏待招赘参军。你敢再传他家信。小的见夫人。依实说了。〔生〕好不胡说也。</p><p>【前腔】太尉呵。他杯中笑言。花边闲论。寻常风影。你怎生偏认眞。无端要人生分。夫人呵。这其间也索问个详因。难凭口信。一折诗儿也。九回肠怕损。〔合前〕</p><p>河阳不似旧关西。夜夜城南梦故妻。<br> 坐想寒灯挑锦字。红绵粉絮裛妆啼。</p><h2 id="第四十一出-延媒劝赘" tabindex="-1"><a class="header-anchor" href="#第四十一出-延媒劝赘" aria-hidden="true">#</a> 第四十一出　延媒劝赘</h2><p>【字字双】〔堂候官上〕升官图上没行头。堂候。胡须上挂鼻脓头。怪臭。老爷说话耳根头。最厚。精铜响钞寻事头。尽勾。<br> 自家太尉府中堂候官便是。官虽无一品二品。钱到有九分十分。俺太尉爷在京管七十二卫。在外管六十四营。每日各卫府营讨些分例。私衙买办刻些等头。说事过钱。偷功摸赏。从早到夜。烂铁精铜。约有一纱帽回去。〔内〕可不发迹了你。〔堂〕你不知纱帽破了。漏去了些。远远听得传呼。太尉爷升帐。〔卢上〕</p><p>【一疋布】倚君王。为将相。势压朝纲。三台印信都权掌。谁敢居吾上。<br> 身居太尉势倾朝。有女卢家字莫愁。选得凤凰飞不偶。可堪鸳鹭意难投。卢太尉。从孟门召取还都。仍管太尉府事。又赐俺势刀铜铩一副。凡都城内外着俺巡缉。有不如意的。都许先斩后奏。单生一女。未逢佳壻。我一心看上了李参军。可恨此人性资奇怪。一味撇淸。在孟门关外年余。都未通说。昨日还朝。恐他回去。安置他招贤馆内。分付把门官校。不许通其出入。要他惯见俺家威势。自然从允。虽然如此。还须请他朋友韦夏卿劝他。可知来也。</p><p>【宝鼎儿】〔韦上〕太尉势倾朝堂。何事书生相访。<br> 〔见介韦〕寒儒久别威岩。复覩台颜。拜揖。〔卢〕秀才暂须免礼。近前有事端详。〔韦〕老太尉有何分付。〔卢〕</p><p>【琐窗儿】李参军盖世文章。俺家中有淑女正红妆。夏卿呵。你和他好友。借重你商量。要他坦腹不须强项。夏卿知俺家威势否。俺捞龙打凤由他撞。怎脱得这罗网。<br> 〔韦背介〕原来太尉要招赘李君虞。怕不孤了那小玉姐一段心事。俺且吿禀他知。</p><p>【前腔】论攀高贵壻非常。有一言须代禀试参详。他有了头妻小玉。盟誓无双。怕做不得负心乔样。〔卢笑嗔介〕说甚么小玉。便大玉要粉碎他不难。〔韦背介〕李郞。这太山只好作冰山傍。怕难做这冰相。<br> 〔堂候低云〕韦先生。俺太尉爷小姐招人。托先生赞相。谁敢不从。</p><p>【前腔】他领鸳班势压朝廊。招女壻要才郞。威笼翡翠。势锁鸳鸯。你把丝鞭领取美言加上。〔韦〕也不须领丝鞭作官媒。只用朋情劝他便好。〔回身合〕婚姻簿上看停当但劝取由他想。<br> 金屋藏娇锦绣丛。定须才子作乘龙。<br> 饶他别插鸳鸯翅。难出天罗地网中。</p><h2 id="第四十二出-婉拒强婚" tabindex="-1"><a class="header-anchor" href="#第四十二出-婉拒强婚" aria-hidden="true">#</a> 第四十二出　婉拒强婚</h2><p>【小蓬莱】〔生上〕憔悴寻常风月。甚拘留咫尺关山。花无人问。酒无人劝。醉也无人管。<br> 〔南乡子〕一去几惊秋。泪老西风只暗流。梦裏也知归去好。迟留。咫尺秦箫不自由。准上望京楼。望得伊家见始休。还怕那人知道了。悠悠。自锁重门一段愁。自家李十郞。从孟门关外还朝。卽拟还家。与小玉姐欢聚。不料太尉倚着威权。馆俺别宅。不放闲游。知他主甚意儿。早晚堂候官来。探知分晓也。</p><p>【喜相逢】〔韦同堂候上〕风流谁绊。知他相府池莲。怕无端引起绿窗红怨。<br> 〔见介生〕别馆惊逢韦夏卿。〔韦〕参军此日见交情。〔生〕归心紫塞三千里。〔韦〕君虞。你薄幸靑楼第一名。〔生〕夏卿。怎说俺靑楼薄幸也。〔韦〕且住。有堂候在此。〔堂候见介生〕夏卿。说俺薄幸何事。〔韦〕君虞。今日全不想着贺新郞席上情词。〔生〕怎生忘了。</p><p>【雁鱼锦】俺想风前月下人倚阑。这些时秋色芙蓉绽。恨造次春残香梦远。家在秦楼。人上雕鞍。〔韦〕有书报平安否。〔生〕俺写云屛好寄平安。他也回文泪锦斑。〔韦〕今日早已雁来也。〔生〕早难道俺独馆孤眠惯。雁儿呵。恰正恁时寻伴好愁烦。<br> 〔韦〕今日送个伴来。〔生惊问〕送谁。</p><p>【前腔】〔韦〕朱颜有分孤单。怎把云雨腾那再匀香汗。〔生〕谁家有此。〔韦〕太尉有一小姐。央小弟为媒。你可把东床再坦。做娇宾贵壻。也无轻慢。〔生叹介〕罢了。这恩爱前悭后悭。这姻缘左难右难。我就裏好胡颜。〔韦低问〕你就此亲受用也。〔生低语〕夏卿。李君虞何处不讨得受用。岂须于此。只此人兄弟将相。文武皆拜其下风。旣有此情。不可骤然触忤。承顾眷。只说俺多愁緖成病。看看。堂候官。看俺出塞星霜鬓影残。卢小姐呵。他正是画梁晓日朝云盼。肯向咱客舍秋风暮雨阑。<br> 【前腔】〔堂〕丘山。他势压朝班。只为怜才肯把仙郞盼。你怎推辞。只怕就裏一段风波。到为云雨摧残。〔低语云〕参军爷。岂不知太尉威福齐天。你且从权机变。暂时应诺。再取次支吾脱绽。〔韦〕堂候此言有理也。你不是倦游司马朝参懒。俺只怕丞相嗔来炙手难。<br> 【前腔】〔生〕无端。宦兴归期晚。没缘故挣着双眼。自投羁绊。〔悲介〕误婵娟几年。俺万千相思。重门阻人离恨关。堂候。你为我多多拜上老太尉呵。中情一点愁无限。全仗你这其间作方便。看天上人间。〔堂〕俺小人自能回话。参军不可固辞。〔生〕怎忘得他探灯醉玉钗头暖。誓枕余香袖口寒。<br> 【前腔】〔堂〕愁烦。待把佳期缓。也须咱言语转旋。〔韦〕此事堂候回报。不须小生再行。〔对堂候低介〕天赐好姻缘。看仙郞有意。和俺对腹难言。〔生〕拨不断的红丝怎缠。这红鸾且求他宽限。〔堂辞介生〕堂候且住呵。逢好事望周全。夏卿兄。俺在此花阴月色难驱遣。你去呵。柳影风声莫浪传。<br> 〔韦〕可知道。请了。〔生〕故人相见话匆匆。〔韦〕自有新人富贵丛。〔堂〕有缘千里能相会。〔生〕无缘对面不相逢。〔下韦吊场〕嫦娥不见影沉沉。尽把闲愁占伏吟。画虎画皮难画骨。知人知面不知心。俺夏卿怎生道这几句。当初李十郞花灯之下。看上郑家小玉姐。拾钗定盟。拈香发誓。拟待双眠双起。必须同死同生。一旦征骖。三年断雁。现留西府。还推无可奈何。听说东床。全不见有些决断。言来语去。尽属模糊。移高就低。总成缱绻。看来世间痴心女子。反面男儿也。我且在此评跋他一番。</p><p>【金井梧桐】才子忒多才。才子多人爱。插上了短金钗。又襂上个同心带。看他呵。心儿裏则弄乖。口儿裏则道白。李生一句分明罢了。却又嘱付我柳影风声莫浪传。呀。这段风声也不索燕猜莺怪。待说与崔允明去。小玉姐呵。送红颜这一段腌臜害。<br> 半呑半吐话周章。定是靑楼薄幸郞。<br> 大鹏飞上梧桐树。自有傍人说短长。</p><h2 id="第四十三出-缓婚收翠" tabindex="-1"><a class="header-anchor" href="#第四十三出-缓婚收翠" aria-hidden="true">#</a> 第四十三出　缓婚收翠</h2><p>【望江南】〔卢太尉上〕倚天家甲第拟云台。有女如花新粉黛。向朝班玉笋选多才。红叶上秋阶。<br> 剑佩秋风拥汉宫。芙蓉吹绽锦雕阑。生成女子为蛇虺。配得才人似凤鸾。俺卢太尉。富贵已足。只少个佳壻。已央韦夏卿同堂候官去。招转李参军为壻。衙门多远。还不见到来。〔堂候上〕听罢紫鸾人缥缈。语传靑鸟事从容。禀老爷。小的与韦秀才同去招贤馆说亲。李参军不敢推辞。只说从容再论。韦秀才着小的禀复。</p><p>【刬锹儿】说他有恩山义海朝花在。盟山誓海曾把夜香排。〔卢笑介〕他知俺爱他么。〔堂〕感得相公爱。红莲命乖。〔合〕佳期要谐。合婚有待。到裏团栾。从头插戴。<br> 【前腔】〔卢〕少甚么相门出相男文采。他敢道俺将门出将女麤材。〔堂〕他怎敢。〔卢〕怎不低眉拜。辱没他镜台。〔合前〕</p><p>【前腔】〔堂〕惊风鸟去辞林快。慢水鱼终自上钩来。好事须宽耐。嗔他秀才。<br> 〔合前卢〕俺看中了他。少不得在俺门下。小姐将次上头。五色玉钗齐备方好。</p><p>【前腔】那小姐呵。如花早晚要头花盖。上头时几对凤头钗。好玉多收买。凭他价裁。<br> 〔合前堂〕禀老爷。有个老玉工侯景先铺。常有人将珠翠现成寄买。〔卢〕有精巧的着他进来。</p><p>美玉钗头珠翠浓。红丝系足好从容。<br> 羁縻鸾凤靑丝网。牢落鸳鸯碧玉笼。</p><h2 id="第四十四出-冻卖珠钗" tabindex="-1"><a class="header-anchor" href="#第四十四出-冻卖珠钗" aria-hidden="true">#</a> 第四十四出　冻卖珠钗</h2><p>【薄幸】〔旦上〕虚阁笼烟。小帘通月。倚香篝淸绝。弄梅花寒玉。称黄沙雁影。寄来横幅。愁凝睩。秦云黯。待成飞絮。谁说与玉肌生粟。<br> 〔诉衷情〕卷帘呵手拂烟霜。病起怯残妆。一段梅花幽意。云和雪。费商量。催短影。念余香。病成伤。寒鸦色敛。冻雁声凄。一寸柔肠。奴家府中。一自李郞去后。家事飘零。望他回来。从新整理。谁知他议婚卢府。一去不还。我展转寻思。怀疑未信。知他还归京邸。还在孟门。已曾博求师巫。遍询卜筮。果有灵验。何惜布施。一向赂遗亲知。使求消息。寻求旣切。资用屡空。前着浣纱将箧中服玩之物。向鲍四娘家寄卖。还未到来。天呵。苦自愁烦。有何音耗。〔尼持签筒上〕</p><p>【水底鱼】一点凡胎。到了九莲台。相思打乖。救苦的那些来。<br> 自家水月院中小尼姑便是。久闻郑小玉姐为夫远离。祈求施舍。不免奉此灵签。哄他几贯钞使。又一道姑来也。〔道姑拿画轴小龟上〕</p><p>【前腔】冠儿正歪。人道小仙才。这龟儿俊哉。前去打光来。<br> 〔尼恼介〕光头尽你打。〔道〕不是。吾乃王母观道姑。闻得郑小玉姐寻夫施舍。要去光他一光。〔尼〕要龟儿画轴何用。〔道〕画上有悲欢离合故事。看龟儿所到。定其吉凶。〔尼〕这等同进去。〔旦见介〕姑姑何来。〔尼〕水月观音院小尼便是。〔道〕小尼住持西王母观。两人听得夫人为官儿远去。寻访祈求。各请神香。来凭信愿。〔旦〕旣蒙神香下降。奴家敬求签卦。少效虔诚。〔尼〕请先拜了观世音。〔道恼介〕我西王母娘娘有丈夫。绝会保得夫妻相见。你观世音一个赤脚老寡妇。有甚神通。〔尼恼介〕呸。你西王母有了东王公。又搭上个周穆王老头儿。这等做神道不识羞。拜他怎的。〔旦〕一样西方美人。还让观音居长。〔拈香拜观音介〕</p><p>【江儿水】十指纤纤拜。白莲花根裏来。离恨天看不见人儿在。相思海摸不着针儿怪。救苦的慈悲活在。〔尼请抽签介〕好好。得夫妻会和上签。讨缘簿来。〔旦写介〕水月道场助三十万贯。信女郑小玉为求见夫主拜施。〔合〕说甚凡财。早偿了尊神愿债。<br> 〔道〕也到俺王母娘娘显灵显圣了。</p><p>【前腔】〔旦拈香拜王母介〕靑鸟衔书去。他何曾八骏来。怎得似东王公相守到头花白。怕李夫人看不见蟠桃核。误了俺少年颜色。<br> 〔道〕没签。看这画轴上龟儿卦。〔捉龟儿错走诨介〕好好。龟儿走在破镜重圆故事上。不久团圆。请写施簿。〔旦写介〕瑶池会香钱三十万贯。信女郑小玉拜题。〔合前尼〕俺们谢了。〔旦〕有劳了。但得儿夫意回。还有报心在后。正是题缘簿证烟花簿。顶礼香催盟誓香。〔尼道下旦吊场〕好也。两位娘娘都许我夫妻团圆。待浣纱卖钱来也。〔浣上〕白玉郞君连岁去。珍珠小娘何处来。郡主。卖钱得七十余万在此。〔旦〕好了。就将六十万贯了其香愿。留余以度岁寒。春来李郞回也。金界暂酬香火祝。门楣还望藁砧归。〔崔允明上〕</p><p>【亭前柳】半壁旧楼台。风裏画屛开。冻云飞不去。长自黯靑苔。俺传消递息须担带。把从头诉与那人来。<br> 〔敲门相见介浣〕崔秀才。这几时可听得十郞消息。〔崔〕正来传与郡主知道。</p><p>【一封书】曾经打听来。他离孟门好一回。〔浣〕可径到这裏来。〔崔〕他何曾径归。到卢家居外宅。〔浣惊介〕回在太尉府了。同在都城中。怎不回步。是谁见来。〔崔〕是韦夏卿见来。报道靑娥有意相留待。则怕乌鹊传言也浪猜。〔浣〕当眞了。〔合〕怪从来。心性乖。饱病难医是这穷秀才。<br> 〔浣说与旦惊介〕王哨儿传言。尤恐未的。听崔君之谈。他眞个有了人家也。〔崔〕夫人且休恼。卢太尉高拱侯门。十郞深居别宅。夏卿传言。仍恐未的。为感夫人看礼。故此报知。〔旦〕更烦到卢府求一眞信。〔崔〕寒酸如何去得。〔旦〕适纔浣纱卖典。余有靑蚨三百。少佐君酒。日后诸费。更容卖钗相补。〔崔〕惟怜十二金钗客。剩有三百靑铜钱。〔下旦〕浣纱。薄幸郞到了太尉府。容易打听。只是少赀财央及人也。看妆台摘下玉燕钗去。卖百万钱。尽用为寻访之费。〔浣〕这是聘钗。如何顿卖。〔旦〕他旣忘怀。俺何用此。</p><p>【罗江怨】提起玉花钗。羞临镜台。内家好手费雕排。上头时候送将来也。落在天街。那拾的人何在。今朝钗股开。何年燕尾回。鎭双飞闪出这妆奁外。<br> 【前腔】知他受分该。纤纤送来。旧人头上价难裁。新人手裏价难抬也。落在谁边。他笑向齐眉戴。将他去下财。将他去插钗。知他后来人不似俺前人卖。<br> 〔浣〕俺去也。〔旦哭介〕</p><p>【香柳娘】看钗头玉燕。〔又〕嘴翅儿活在。衔珠点翠堪人爱。双飞玉镜台。〔又〕当初为此谐。一旦将他卖。〔合〕好擎奇此钗。〔又〕裹定红丝。还把香奁试盖。<br> 〔浣〕俺去也。〔旦〕俺再嘱付你。燕钗呵。</p><p>【前腔】燕钗梁乍飞。〔又〕旧人看待你。休似古钗落井差池坏。倘那人到来。〔又〕百万与差排。赎取你归来戴〔合前〕</p><p>【尾声】少钱财使费恨多才。玉钗无分有分戴荆钗。俺只怕没头兴的东西遇不着个人儿买。<br> 从此卖花钗。蛛丝罥镜台。<br> 凭谁招薄幸。还与拾钗来。</p><h2 id="第四十五出-玉工伤感" tabindex="-1"><a class="header-anchor" href="#第四十五出-玉工伤感" aria-hidden="true">#</a> 第四十五出　玉工伤感</h2><p>【缕缕金】〔浣纱捧盒盛钗上〕螺髻点。画眉纤。衣衫气。脂粉麝。醋茶盐。玉钗金盒子。绒丝衬坫。向谁家妆阁燕穿帘。做不出牙婆脸。<br> 揎薪斜皓腕。吹火弄朱唇。可怜罗袜步。更作卖钗人。且看前面来的。像是玉工侯景先老儿。咱且在胜业坊裏隐着。待他商量。俺女丫头怎去卖钗也。〔侯上〕</p><p>【番卜算】切玉小刀铦。刻尽昆山琰。年来袖手粲霜髯。眼看繁华厌。<br> 眼复几时暗。耳从前月聋。平章金落索。编检玉玲珑。〔浣〕老侯那裏来。〔侯〕小娘子有几分面善。到忘了。可是谁家。〔浣〕我且把一件东西来你认。〔出钗介侯〕这是紫玉钗一双。俺曾那裏见来。〔细看介〕</p><p>【太师引】把水色觇。双钩儿■〈口店〉。玲珑煞珠嵌翠黏。呀。是俺老侯做就的。曾记取玉鸡冠艳。倍工夫碾琢操箝。〔浣〕老侯。你那讨这手段。〔侯〕是老手擅场非僭。你看穿花鸟分明堪验。〔浣〕你做的钗。可记得为谁。〔侯〕这到忘了。敢问小娘子谁家出来的。〔浣〕霍府出来的。〔侯〕是了。昔岁霍王小姐将欲上鬟。令我做此。酬我万钱。可得忘怀。长留念。春寒玉纤。钗头上那般喜惬红晕翠眉尖。<br> 〔浣〕着了。俺小姐卽霍王女也。〔侯〕此玉钗价値万镒。怎生把出街来。〔浣〕要卖。〔侯〕帝种王孙。芳年艳质。何至卖此。〔浣〕家事破散。回不同前了。〔侯〕小玉姐敢配人了。</p><p>【前腔】〔浣〕招的个秀才欣将风月占。〔侯〕好了。嫁得个秀才。〔浣〕谁知他形飘影潜。〔侯〕呀。丢他去了。〔浣〕孤另的靑楼冷冷。〔侯〕门户大。〔浣〕折倒尽朱户炎炎。〔侯〕守么。〔浣〕他心字香誓盟无玷。〔侯〕还奢华么。〔浣〕怎奢华十分寒俭。〔侯〕还待怎生。〔浣〕还在卖珠典衣。赂遗于人。使求音信。赀妆欠珠钗卖添。〔侯〕小姐访得到那人时罢了。若访不得时。可知道红颜薄命都则是病恹恹。<br> 〔作泣介〕贵人男女。失机落节。一至于此。我残年向尽。见此盛衰。不胜感伤也。</p><p>【铧锹儿】你王家贵严。生长在花浓酒■〈酉念〉。少甚朝云画栋暮雨珠帘。因何自掘断烟花堑。把长筹短签。小娘子。俺老侯看尽许多豪门。似小玉姐这般零落呵。〔合〕穷不赡。病怎兼。提起卖钗情事泪痕淹。想的他啼红万点。<br> 小娘子请行。小老儿去哩。〔浣叹〕少不得女儿家沿街撞户。送此轻华之物也。</p><p>【前腔】把金钗盒掩。捧起意慵心歉。怎走的街尘闹杂。有甚观瞻。怯生生抱玉向重门险。高低远嫌。〔住介〕老侯。赔你个小心也。〔拜介〕非笑谄。有事沾。提起卖钗情事泪痕淹。好看承俺双尖半点。<br> 〔侯〕老人家看你鞋尖儿中甚用。〔浣〕脚小。走不得也那。</p><p>【前腔】〔侯〕看你眉低意甜。会打价弹牙笑掂。〔浣〕非掂。说小玉姐卖钗。也辱没了王家体面。〔侯〕动说到王家体面。敎俺好会沈潜。〔背介〕到好一个丫头。小妮子非抛闪。知羞识廉。也罢。领了去把妆盒检。绣线挦。提起卖钗情事泪痕淹。略效躯劳半点。<br> 〔浣〕老侯。休贬了价也。</p><p>【前腔】你看珠钗点染。燕双双栖香镜奁。好飞入阿娇金屋。头上窥觇。老侯。便要交钱过手也。怕煞干风欠。要靑蚨白拈。老侯着紧些。离宝店。向画檐。提起卖钗情事泪痕淹。望断他愁眉一点。<br> 俺去也。卖价回来相谢。〔侯〕且住。说与俺那薄幸是谁。俺一面卖钗。一面寻访。可不两便。〔浣〕你这老儿。俺教你出个招子。帖在长安街上。某年某月某日。有霍王府小玉姐。走出汉子一名。李益派行十郞。陇西人也。官拜参军。年可二十多岁。头戴乌纱冠帽。身穿紫罗袍。腰系鞓金宝带。脚踏倒提云一线粉朝靴。身中材。面团白微须。有人收得者。谢银一钱。报信者银二钱。〔侯〕忒轻薄了。〔浣〕俺浣纱昔年跟人走失了一次。也是这般招帖。酬谢也只是一钱二钱。〔侯〕骨头轻重不同。〔浣〕尽这钗儿赎了他罢。凭在玉人雕说去。但求金子倒回来。〔下侯吊场〕献玉要逢知玉主。卖金须遇买金人。小玉姐托身非人。家门零落。不惜分钗之费。求全合璧之欢。只是一件。紫玉钗工费价须百万。急节难遇其人。寻思起来。谁家最好。有了。数日前卢太尉堂候哥来说。卢小姐成婚。要对紫玉钗。举头一望。朱门画棨。便是他府。堂候哥有么。〔堂候上〕不畏金吾杖。谁敲铜兽环。原来是老侯。紫玉钗有么。〔侯〕恰好一对。小姐早则喜也。〔堂〕谁家之物。〔侯〕不好说。〔堂〕来处不明。别衙去。〔侯〕实不相瞒。霍王府中之物。〔堂〕是他家小姐出卖。〔侯〕怪事怪事。你怎得知。〔堂〕老侯。你一向梦裏。他先招了俺府裏参军李爷。新近李爷招在俺府。正是俺家太尉小姐新婚。要紫玉钗用。你今日来得正好得价也。〔侯〕敢别是一人。〔堂〕是陇西人。叫做李十郞。〔侯〕是了是了。他家到处找寻。怎知在这裏做女壻。央你引我见那乔才一面。〔堂〕府门深远。怎生见的。他也发誓不归了。〔侯〕听得他和前妻也发了誓。〔堂〕你休要闲管。在此待俺取钱还他。〔侯〕一对钗儿百万钱。〔堂〕牙钱要分取十三千。〔侯叹介〕这般一个薄情人。也唱个曲儿骂他。</p><p>【淸江引】笼花撇柳不透风儿飐。知他火死要绝了焰。逐庙裏讨灵签。卦上早阴人占。李十郞。李十郞。怕你一处无情处处情儿欠。<br> 〔堂捧钱上〕这百万钗价。这十万牙钱。快去。太尉爷升帐了。〔侯〕这也罢了。俺且闲问。李参军怎生发付那前妻。〔堂〕有甚发付。教他生寡不成。</p><p>秦楼咫尺似天涯。双双钗燕落谁家。<br> 寄语红颜多薄命。莫怨东风当自嗟。</p><h2 id="第四十六出-哭收钗燕" tabindex="-1"><a class="header-anchor" href="#第四十六出-哭收钗燕" aria-hidden="true">#</a> 第四十六出　哭收钗燕</h2><p>【风马儿】〔卢上〕兵符势剑玉排衙。春色照袍花。千官日拥旗门下。当朝第一人家。<br> 欲作江河惟画地。能回日月试排天。人生得意虽如此。却笑书生强项前。我卢太尉嫁女。岂无他士。只为李参军作挺。偏要降伏其心。早晚收买玉钗。与我女儿上头之用。还未整齐。堂候官好没用也。〔堂候上〕屛画彩鸾金帖尾。镜描红燕玉搔头。禀老爷。买得侯景先紫玉钗一对在此。〔卢〕好精工也。景先从何得此。〔堂〕说来可怜。便是参军爷先位夫人霍王府中之物。家贫零落。卖此为生。〔卢作沈吟介〕俺正思一计。牢笼李君虞。此事谐矣。问堂候官。霍家有甚女流往来。〔堂〕听得王哨儿说。有个鲍四娘往来。〔卢〕你可去请参军到此叙事。中间教你妻子扮作鲍四娘之姊鲍三娘来献此钗。说他前妻有了别人。将此弃卖。待李郞见恼。自然弃旧从新。你就请李参军去。正是暗施刻燕钗头计。明要乘龙锦腹猜。〔堂候下生上〕</p><p>【霜天晓角】春明翠瓦。户戟门如画。徘徊靑盖拂乌纱。宝镫雕床下马。<br> 〔堂候通报见介卢〕客馆提春兴。〔生〕军麾拜下风。〔卢〕江山养豪杰。〔生〕礼数困英雄。〔卢笑介〕好一个礼数困英雄。且请坐谈。下官有一小女及筓。昨请韦先生为媒。愿配君子。说有前夫人在此。乃不忘旧也。不知当初何以招赘王门。〔生〕容诉来。</p><p>【东瓯令】人儿那。花灯姹。淡月梅横钗玉挂。拾钗相见回廊下。一面许招嫁。恩深发得誓盟大。的的去时话。<br> 〔卢〕容易成婚。不为美重也。</p><p>【前腔】相逢乍。忒沾惹。灯影裏挑心非正大。坠钗儿纳采眞低亚。就裏有些怕。易相交必定意情杂。容易撇人下。<br> 〔丑鲍三娘持钗盒上〕注嘴凸来红一寸。粉腮凹去白三分。假作鲍四娘姊妹都相像。则怕踹不的红靴脚太尊。〔见介〕太尉爷。老妇人叩头。〔卢〕你是谁家。〔丑〕鲍家。〔卢〕因何而来。〔丑〕闻公相家小姐要紫玉钗。有见成的献上。〔卢〕正好。取来看。〔堂候取钗上介卢同生细看介卢〕好精细。小燕穿花。谁家的。把红丝系了。好一个细金丝盒儿。〔生作惊背云〕这钗似曾见来。他说姓鲍。敢认得鲍四娘。就问霍家消息。〔回身问介〕卖钗的婆子姓鲍。敢有姊妹么。〔丑〕有七姊妹。老婆子第三。〔生〕可有鲍四娘。〔丑〕是俺妹子。他诙谐会作媒。老婆子性直。做些小交易。〔生〕这钗何来。〔丑〕是婆子的。〔生〕看你衣妆。不似有此钗。〔丑〕实不相瞒。是妹子鲍四娘央我卖的。〔生〕何从得此。〔丑〕赏元宵拾来的。〔生〕</p><p>【狮子序】来何处。是谁家。猛然间提起赏元宵岁华。叹坠钗人远。还记些些。甚来由向灵心儿撇打。多则是云髻懒。月梳斜。镜台边那年留下。〔丑〕李老爷好俊俏眼哩。〔生惊介〕终不然霍府来的。〔看钗介〕觑了他两行飞燕。一样衔花。<br> 〔悲介〕此钗缘何到此。</p><p>【太平歌】别他三载。长是泣年华。眼见得去后人亡将物化。〔丑〕活在。〔生〕终不然旧家门户恁消乏。沿门送上金钗价。〔丑〕那裏讨旧家门户哩。〔生〕终不然到嫁了人。那裏有彩凤去随鸦。老鹳戏弹牙。<br> 〔丑〕李老爷这般伤感。敢认的他家。老婆子若说起。一发可怜。这府裏有个郡主。招了个丈夫。一去不来。有个甚么韦秀才。报说他丈夫谁家招赘了。不信。访得明白。整呪了一个月日。又是我妹子为媒。招了个后生相伴。因此卖了这钗。〔生哭介〕我的妻呵。〔丑惊介〕原来就是参军爷夫人。老婆子万死万死。〔生闷倒扶起介〕妻呵。是俺负了你也。</p><p>【赏宫花】是眞是假。似钗头玉笋芽。便做道钗无价。做不得玉无瑕。〔丑〕参军爷。夫人忘了你去哩。〔生〕妻呵。你去卽无妨谁伴咱。他纵然忘俺依旧俺怜他。<br> 〔丑〕好个参军爷念旧。〔生再提钗看介〕</p><p>【绛黄龙】寃家。眞个无差。好些时肉跳心惊。这场兜答。妻呵。常言道配了千个。不如先个。你听后夫说。卖了钗。有日想李十郞来。要你悔也。妻。那人怎么。记当年曾爱西家。〔卢〕参军。妇人水性。大丈夫何愁无女子乎。昨遣韦夏卿相劝。今霍家旣去。此天缘也。〔生〕休喳。俺见鞍思马。难道他是野草闲花。小玉姐。痛杀我也。气咽喉嗄。恨不得把玉钗呑下。<br> 〔卢〕不消如此。嗄死了人身难得。参军不如且收此钗。百万价府中自还。〔生谢尉收钗介〕</p><p>【大圣乐】怀袖裏细捧轻拿。似当初梅月下。还记他齐眉举案斜飞插。枕云横惜着香肩压。〔卢〕便倩鲍三娘为媒。将此玉钗行聘小女如何。〔生〕早难道钗分意绝由他罢。少不得钿合心坚要再见他。〔卢〕待咱敲断了这钗。〔生〕伊闲刮。您玉钗敲断鎭泪珠盈把。<br> 〔卢〕堂候。送参军馆中去。〔堂候送生介〕</p><p>【哭相思】〔生〕蚤则枉了咱五百年遇钗人也。<br> 〔下卢吊场〕叫堂候的妻子上来。分付你不许漏泄。事成。赏你丈夫一个中军官。〔丑叩头谢介〕</p><p>秋风红叶不成媒。分付春庭燕子知。<br> 好去将心托明月。管勾明月上花枝。</p><h2 id="第四十七出-怨撒金钱" tabindex="-1"><a class="header-anchor" href="#第四十七出-怨撒金钱" aria-hidden="true">#</a> 第四十七出　怨撒金钱</h2><p>【行香子】〔旦作病上〕去也春光。月地花天。相思影瘦的不成模样。为伊踪迹。费尽思量。〔浣〕归来好。空迷恋。有何长。<br> 〔集句〕〔旦〕蕙帐金炉冷篆烟。宝钗分股合无缘。菱花尘满慵将照。多病多愁损少年。浣纱。紫玉钗头。是咱心爱。几时卖去呵。好闷也。</p><p>【玉山莺】玉钗抛样。上头时萦红腻香。为寃家物在人亡。这几日意迷神恍。每早起呵。窥妆索向。还疑在枕边床上。又似在妆奁响。猛思量。原来卖了。空自搵啼妆。<br> 【前腔】如今可卖了也。卖钗停当。喜孜孜谁家艳阳。那插钗人温存的依前还价。遇着那一等呵。笑穷妇人无分承当。抬高价作他乔样。俺霍小玉一眼看上李十郞。今日卖了钗也。路傍諠讲。道当初坠钗情况。自把前程扬。为谁行。断簪残髻。留伴镜中霜。<br> 〔侯景先上〕杜鹃花暖碧桃稀。两处红妆一处悲。个裏囊中忒羞涩。他边头上有光辉。自家侯景先便是。替霍家郡主卖钗。得百万钱。在店中半年多月。没人取去。老子亲送来。内有人么。〔浣〕老侯到了。待咱通报。〔见介旦〕卖钗得价了。</p><p>【桂花锁南枝】〔侯〕咱登时发付珠钗两股。旧时价不减些儿。任姹女把金钱细数。〔浣数钱介〕是百万了。牙钱那家有。〔旦〕问他卖在那家。〔侯〕是当朝太尉姓卢。玉俜停上头须此。〔旦惊介〕浣纱。问他到卢府裏。可打听来。〔侯〕且喜且喜。有个李参军。你这裏寻故夫。他那边衠新壻。〔旦〕当眞了。〔侯〕府门外久踌躇。是他堂候官亲说与。<br> 〔旦泣介〕天下宁有是事乎。霍小玉钗头。到去卢家插戴也。〔闷倒介侯〕玉翦江鱼寻老手。钗分海燕泣春心。〔下〕</p><p>【小桃红】〔旦〕俺提起晓妆楼上玉纤闲。他斜倚妆奁盼。也则道镜台中长则是两相看。闲吟叹。把玉钗弹。人去后。香肩亸。画眉残。将他来斜拨炉香篆也。又谁知誓冷盟寒。空掷断钗头玉。双飞燕不上俺云鬟。<br> 〔浣〕这钱爱杀俺也。〔旦〕要钱何用。</p><p>【下山虎】一条红线。几个开元。济不得俺闲贫贱。缀不得俺永团圆。他死图个子母连环。生买断俺夫妻分缘。你没耳的钱神听俺言。正道钱无眼。我为他叠尽同心把泪滴穿。觑不上靑苔面。〔撒钱介〕俺把他乱洒东风一似楡荚钱。<br> 〔浣〕怎生撒去。可是撒漫使钱哩。</p><p>【醉归迟】〔旦〕那其间成宅眷。俺不是见钱儿热卖图长便。谁承望这一对金钗胡串。靑楼信远。知他向红妆啼笺。他虽然能掇绽。惯赔钱。你敢也承受俺贯熟的文鸳。又蘸上那现成钗燕。想着那初相见。长安少年。把俺似玉天仙花边笑嫣。满着他含笑拾花钿。终不然那一霎儿灯前几年。到如今那买钗人插妆鬟俨然。俺卖钗人照容颜惨然。知他是别样婵娟。也则是前生分缘。<br> 〔崔上〕旅舍贫儒闲踏草。高楼思妇怕看花。这几日不曾问霍府李郞消息。取几贯钱使用。裏面甚事悲諠。径入则个。〔见钱撒地作惊介〕浣纱姐。俺书生终日奔波觅钱。如何乱撒满地。〔浣〕你不知。要找访李郞。赀费乏绝。将玉钗倒与玉工。正卖向卢太尉府中。果然百万钱买去。卢小姐插戴。与李郞成亲了。〔崔〕眞个了。李君虞。你可也有时遇着俺崔允明数落你一番。怕你不动头也。〔旦〕果如所言。崔君淸客。浣纱将钱奉上薄为酒费。容奴拜恳也。〔拜介〕</p><p>【忆多娇】借美言。续断缘。断续姻缘须问天。〔崔〕满眼春愁花树边。要得团圆。〔又〕还似巧相逢那年。<br> 【哭相思】〔旦〕俺心中人近人心远。说敎他心放心边。他钱堆裏过好日。俺钗断处惜华年。〔崔辞介旦〕加婉转。促留连。看落花飞絮是俺命丝悬。若得他心香转作回心院。抵多少买赋千金这酒十千。<br> 眞成薄命久寻思。梦见虽多觉后疑。买断人间不平事。金钱还自有圆时。〔下崔吊场〕好花期客客不至。病鸟依人人自怜。看来小玉姐为寻访李郞。破散家赀百万。俺三年间受之惶愧。要径造李郞。他又被卢府拘制。早朝晚归。不放参谒。怎生是好。〔想介〕有了。崇敬寺今春牡丹盛开。约韦夏卿酒馆商量。去请李郞玩赏。酒中交劝。或肯乘兴而归。正是欲见夫妻一片心。须听朋友三分话。〔下〕</p><h2 id="第四十八出-醉侠闲评" tabindex="-1"><a class="header-anchor" href="#第四十八出-醉侠闲评" aria-hidden="true">#</a> 第四十八出　醉侠闲评</h2><p>〔老旦酒保上〕游人醉杀牡丹时。立誓无赊挂酒旗。一斗十千教满腹。十分一盏卽开眉。自家乃崇敬寺前大街头一个有名酒馆小二哥便是。恭喜今年牡丹盛开。约有半月日。看花君子往来游赏。须索在此守候。凡有吃寡酒的。吃案酒的。赊酒去的。包酒来的。咱都不误主顾。正是有物任教携酒去。无人不道看花来。远远一个活神道来也。〔豪士轻纱巾黄衫挟弩弹骑马跟从数人打猎上〕</p><p>【锁南枝】风光粲云影摇。矫帽轻衫碧玉绦。花衬着马蹄骄。侠骨天生傲。自家埋名豪客是也。春归花落草齐。弹鸟一会。呀。前面是个大酒店。胡雏叫酒保。可有淡黄淸数十甁。待俺打鸟回来飮唱也。〔保〕知道了。〔豪〕你把珍珠茜滴几槽。待俺打围归醉花鸟。<br> 去也。〔下崔上〕</p><p>【前腔】春多少红树梢。长安看花愁思敲。一步步倚斜桥。诗打就残红稿。酒保哥有么。〔保上崔〕你把冷烧刀不用的熬。水晶葱盐花儿捣。<br> 俺有朋友韦夏卿来此讲话。案酒排几个来。〔保〕请裏面坐。〔崔自飮介韦上〕</p><p>【前腔】靑旗上酒字儿飘。步转东风寻故交。原来崔允明先在此。〔见介崔笑介〕如此春光十分。怎生不醉也。〔韦〕你穷暴的不鏖糟。忖沙恁还俏。〔崔〕酒保取酒来。听提壶唤春色浇。免把俺老明经干渴倒。<br> 〔韦〕允明兄。敢待商量李君虞一事。〔崔〕便是。闻得崇敬寺牡丹盛开。小弟要将小玉姐所赠金钱作酒。邀请李君虞吟赏。席上使几句。攒聒得他慌。不由不回头也。〔韦〕你不知卢太尉当朝权势。出入有兵校挟着。分付有说及霍府事者。以白梃推之。且卢家刺客布满长安。好不精细哩。〔崔〕得人钱贯。与人消算。尽你我一点心也。</p><p>【前腔】把他孤鸾赚去凤招。受了他殷勤难暗消。俺二人呵。似接树老花妖。惜树怜枝好。〔韦〕只怕他冷心情会作乔。苦了俺热肝肠替烦恼。<br> 〔崔〕此事就烦这酒家做酒三筵。明后日崇敬寺牡丹花下。就烦他去卢府下请书。催请李参军赴宴。〔保〕门上难进。怕他生疑。〔韦〕俺有一计。只做无相禅师请他便了。〔保〕知道了。二位与俺再倒一壶。〔豪上〕</p><p>【前腔】流莺巧翡翠娇。弹珠儿打来云汉高。金镫宝鞭敲。旗亭外把银瓶吊。呀。两个秀才在此。忍耐不住。敎他回避便了。那鲁两生可也不伏嘲。困黄粱是这邯郸道。<br> 〔作举手介〕请了。〔韦崔作辞避介〕高楼后客催前客。深院新人换旧人。请了。崇敬寺相候也。〔下豪笑目送二生云〕何处摆出两个大酸倈。〔从〕这两个秀才好生眼熟。似三年前一个借鞍马的韦先儿。一个求俊僮的崔先儿。〔豪〕借人马何用。〔从〕李十郞就亲霍府。借去风光也。〔豪问保〕两个酸倈到此许久。〔保〕好一会了。〔豪觑残殽笑介〕这盘中何所有。〔保〕是五香豆豉。〔豪〕那盘中。〔保〕十样锦豆腐。〔豪作笑介〕这狗才。几缕儿豆腐皮。做出这十样锦。去哄弄那穷酸。可怜人也。两个消了你几大甁酒。〔保〕每人倒了一甁。〔豪看壶介〕呀。是夹镴壶。人不上五六小杯。有甚商量。消停许久。〔保〕为那陇西李十郞赘了卢府小姐。弃了前妻。那前妻害的恹恹。病待不起。两人商量。俺家包了酒。到崇敬寺。请李十郞去赏牡丹。劝他回心转意。又怕卢府威势。不敢深说。说起那前妻。好不恓惶人也。〔哭介豪〕原来有此不平之事。酒保且将酒过来。〔酒到介豪〕近间可有名姬唤来。〔保〕对门有王大姐。隔壁有刘八儿。都好。〔豪〕这怎生使得。都是些菜瓜行院也。</p><p>【前腔】掀黄袖拂鬓毛。看花的红尘飞大道。无过是李和桃。好共朱颜笑。红一点酒千瓢。是雄豪喜长啸。<br> 〔保〕动问怎生唤做雄豪。〔豪〕雄豪二字。不是与你们讲的。〔保〕小人不认得雄豪。认得个雌豪。〔豪〕怎唤雌豪。〔保〕这京兆府前。有个鲍四娘。挥金养客。韬玉抬身。如常富贵。不能得其欢心。越样风流。纔足回其美盼。可不是雌豪也。〔豪〕久闻其名。可请相见。〔保〕兀的不是鲍四娘来也。〔鲍上〕</p><p>【前腔】欹红袖亸翠翘。听子规窗前啼不了。觑了那病多娇。泪向王孙草。〔保出接介〕鲍四娘。小堂有客相请。〔鲍作打觑介〕觑他丰神俊结束标。料多情非恶少。<br> 〔保〕识货识货。〔豪作见介〕他便是鲍四娘。名不虚传。</p><p>【前腔】他是闺中侠锦阵豪。闻名几年还未老。他略约眼波瞧。咱蓦地临风笑。人如此兴必高。〔回身介〕指银瓶共倾倒。<br> 〔揖鲍介〕久闻鲍四娘女中侠气。纔一见也。〔菩萨蛮〕赤阑桥尽香街直。牡丹风外垂杨碧。〔鲍〕叠损缕金衣。相逢憔悴时。〔豪〕黄衫骑白马。日日靑楼下。〔鲍〕金弹惜流莺。留他歌一声。〔豪笑介〕咱闷弓儿打不上老莺也。为咱歌来。</p><p>【绣带儿】〔鲍进酒介〕金杯小。把偌大的闲愁向此消。多情长似无聊。暗香飞何处。靑楼歌韵远。一声苏小。含笑。倚风无力还自娇。好些时吹不去彩云停着。<br> 【白练序】〔豪〕妖娆。恁还好。花到知名分外标。恨不得逐日买花簪帽。暗香消。年来觉。咱四海无家有二毛。更着甚锦鞍呼妓。金屋藏娇。<br> 【醉太平】〔鲍〕休乔。有如许风韶。便敲残玉凤。换典金貂。风云事业。忍负尊前谈笑。闲眺。绿杨风老雉媒娇。古道猎痕靑烧。一般儿草绿裙腰。花红绣口。残春恁好。<br> 【白练序】〔豪〕虚嚣。那年少。曾赴金钗会几宵。如天杳。江南一梦迢遥。酒醒后思量着。折莫摇。断了吟鞭碧玉梢。从谁道。兀的是渭水西风残照。<br> 四娘踏草何来。〔鲍〕看霍王府小玉姐病来。〔豪〕因何病害。〔鲍〕贪了才子李十郞。因而招嫁。十郞薄幸。就亲卢太尉府中。再不回步。小玉姐病染伤春。敢待不起也。〔豪〕可也有了人么。〔鲍〕谨守誓言。有死而已。〔豪〕世间怎有这不平之事。家赀如何。</p><p>【醉太平】〔鲍〕多娇。一种情苗。贪看才子。致令家计萧条。把珠钗折卖。访问薄情音耗。他病痨。鎭熏香帕裹鬓云乔。枕伏定把泪花弹却。〔豪〕病可好。〔鲍〕多应不好。〔豪〕那人可回。〔鲍〕再休提薄幸。咱为他烦恼。〔豪作恼介〕</p><p>【绛黄龙】心憔。难听他绿惨红销。为他半倚雕阑。恨妬花风早。四娘。飮一大杯何如。倩盈盈衫袖。〔又〕洒酒临风。泱住这英雄泪落。〔豪作醉鲍扶介豪〕还劳你把玉山扶着。恁多情似伊个中绝少。胡雏。取红绡十匹与四娘。作为缠头之费。暮云飘。寸心何处。一曲醉红绡。<br> 【尾声】你凄凄切切愁色冷金蕉。只俺臂鹰老手拈不出凤弦胶。〔举手介〕四娘一笑相逢咱两人心上晓。<br> 〔鲍下豪吊场〕冷眼便为无用物。热心常为不平人。花前侧看千金笑。醉后平消万古嗔。俺看李十郞这负心人为卢府所劫。使前妻小玉一寒至此。此乃人间第一不平事也。俺不拔刀相救。枉为一世英雄。叫苍头。你将金钱半万。送与霍府。叫他明后日作大酒筵。他问设酒因何。你只说到时自有分晓。〔杂〕禀主翁。毕竟为何。〔豪〕不须闲问。明后日人马整齐妆束。跟俺崇敬寺赏牡丹花去。正是立拔宝刀成义士。坐敲金盏劝佳人。〔并下〕</p><h2 id="第四十九出-晓窗圆梦" tabindex="-1"><a class="header-anchor" href="#第四十九出-晓窗圆梦" aria-hidden="true">#</a> 第四十九出　晓窗圆梦</h2><p>【一江风】〔旦病浣扶上〕睡红姿。梦去了多回次。为思夫愁病死。侍儿扶花袅风丝。把不住香魂似。〔内作鹦鹉叫介〕姐姐可怜。〔浣〕好个鹦哥儿。叫道姐姐可怜也。〔旦〕鹦鹉会心慈。〔又〕狂夫不转思。闷悠悠记不起花前事。<br> 〔集句〕花恨红腮柳恨眉。形同春后牡丹枝。绿窗孤寝难成寐。说与傍人未必知。浣纱。俺自闻李郞卢氏之事。怀忧抱恨。周岁有余。羸卧空闺。遂成沈疾。如何是好。〔浣〕郡主。你日夜悲啼。都忘寝食。期一相见。竟无因由。寃愤益深。委顿床枕。依浣纱愚见。想李郞素心。当初恳切盟言。未必抛残至此。倘期后会。且自宽怀。</p><p>【集贤宾】〔旦〕道相看三十言在耳。做夫妻到此无词。别后无书知不美。没来由折了身奇。陪了家计。博得那一声将息。堪憔悴。不伤心也是旧时相识。〔作呕介〕</p><p>【前腔】〔浣〕你爱寒酸呕出些黄淡水。唾花中怕见红丝。你瘦尽了腰肢。愁不起女儿家折尽便宜。更赔闲气。偏会假寻寻觅觅。如何的。且恁消除把翠红排比。<br> 〔浣〕郡主。将管弦消遣一会也。〔旦〕与我拿过一边去。</p><p>【前腔】无情无緖搊甚的。任朱弦网遍尘丝。妬女争夫因甚起。偏儿家没个男儿。不成夫壻。不死时偌长的日子。伤心事。花灯下一时难悔。<br> 【前腔】〔浣〕你可也自把千金躯爱惜。少年人生寡难为。你蘸住红颜图后会。也须是进些茶食。稳些眠睡。好在翠围香被。傥然是。梦中来故人千里。<br> 〔旦〕也说得是。待我睡些时。〔浣〕待我收拾茶饭来。〔下鲍上〕才郞薄幸愁回首。美女伤春病捧心。咱鲍四娘。贫忙数日。不知小玉姐病体如何。呀。原来孤眠在此。浣纱何处也。〔旦惊醒介〕四娘来几时也。</p><p>【黄莺儿】正好梦来时。户通笼一觉回。〔鲍〕可梦到好处。〔旦〕阳台暮雨愁难做。〔鲍〕李郞可来梦中。〔旦〕咱思量梦伊。他精神傍谁。四娘。咱梦来。见一人似剑侠非常遇。着黄衣。分明递与。一辆小鞋儿。<br> 〔鲍〕鞋者谐也。李郞必重谐连理。</p><p>【前腔】此梦不须疑。是黄神喜可知。一尖生色鞋儿记。费金赀访遗。卜金钱祷祈。惹下这剑天仙托上金莲配。贺郞回。同谐并履。行住似锦鸳齐。<br> 〔末豪奴持钱上〕世上无名客。天下有心人。拔剑谁无义。挥金却有仁。俺主翁乃是埋名豪客。分付将钱十万。送霍府广张酒筵。知他主甚意儿。已到他门首。内有人么。〔浣上〕是谁。〔末〕俺家主翁要借尊府会客。送钱十万。求做酒筵。〔旦〕差矣。这不是包酒人家。何得如此。〔末〕敢借花竹亭台一座。〔旦〕鲍四娘。你说俺家近日不同了。昔日梁园多种竹。岁久无人森似束。舞榭倾欹树少红。歌台黯淡苔攒绿。尘埋粉壁旧花钿。鸟啄风筝碎珠玉。至今帘影反挂珊瑚钩。指似傍人堪痛哭。咱家做不得也。〔末〕到头自有分晓。知音那用推辞。〔下浣〕这厮是何主意也。</p><p>【簇御林】〔旦〕非亲故。甚意儿。无名钱。天上至。〔浣〕似金钱夜落花容易。恁靑衣童子来传示。〔合〕转堪疑。旧家零落。何客赐光辉。<br> 【前腔】〔鲍〕咱来圆梦。觉有奇。送金钱。甚所为。〔旦〕怕又是买钗的妬女来调戏。可便似文君新寡惹这闲车骑。〔合〕事难知。不速之客。或是好因依。<br> 〔鲍〕浣纱。且扶小姐裏面睡。咱去也。</p><p>【尾声】〔旦〕四娘。你看咱病身躯送不的你。薄幸呵共长安又不隔千山万水。甚意儿敎人不恨个死。<br> 心病除非心药医。绣鞋犹有梦来时。<br> 何人诏此金钱会。喜鹊乌鸦总未知。</p><h2 id="第五十出-玩钗疑叹" tabindex="-1"><a class="header-anchor" href="#第五十出-玩钗疑叹" aria-hidden="true">#</a> 第五十出　玩钗疑叹</h2><p>【金珑璁】〔生上〕莺语记丁宁。诉春心空回雁影。人去眼未分明钱落手还侥幸。正覩物怀人对景。到此若为情。<br> 〔鹧鸪天〕薄命情知怨负深。个中消息费沈吟。能存镜裏纤纤玉。那得钗头艳艳金。思往昔。辨来今。上头时候镜初临。分明认得还疑错。袖向靑衫泪满衿。咱李十郞。为因卢家势压。霍府情疏。不知小玉姐存亡。忽见卖钗情事。使人气伤咽倒。今日闲坐无聊。秋鸿开箱。取那燕钗端详一回也。〔鸿持钗上〕衣箱正合金鱼袋。钿合斜分玉燕钗。禀老爷。钗在此。</p><p>【江头金桂】〔生〕提起燕钗相并。向紫玉啼痕柱欲冰。更碧葱纤指。红丝缠定。怕分飞要孤另。早知他要孤另。怎敎前生相承相应。偏他两条红润。一片淸冷。双淸妙手制作精。向晚妆时候。〔又〕朝云初映画眉轻。看他立定钗犹颤。妆成镜越淸。<br> 〔鸿〕钗有甚好处。这般看承他。</p><p>【前腔】〔生〕这钗好助情添兴。压半朵棠梨风袅擎。系玉牌花胜。翠点丝萦。步玲珑插端正。俺和他日暖吹笙。人间对镜。和他看花笑笑。踏草停停。柔情一种画不成。向晚妆时候。〔又〕暮云低映凤灯凝。笑摘下钗头燕。待娇回枕上莺。<br> 〔鸿〕不想下得卖了这钗也。</p><p>【前腔】〔生〕难道红颜薄命。你正好楼心看月明。为问玉人何处。云鬟偷并。好姻缘看忒轻。亏你别弄箫声。再塡河影。是谁做了领头凤史。接脚的牛星。你全然忘却那会情。想他卖钗时候。〔又〕翠残香剩恣胡行。虽然背后成千里。也在你跟前住一程。<br> 〔鸿〕爷看甚钗。就了卢府亲罢。</p><p>【前腔】〔生〕难道俺多才薄幸。俺这裏无情还有情。料他两层招嫁。一时乘兴。冷思量闲记省。他所事精灵。自心盟证。怎肯因而奚落。遂尔飘零。想来莫是他魂梦境。记坠钗时候。〔又〕十分侥幸美前程。纵然他水性言难定。俺则怕风闻事欠明。<br> 〔鸿〕这事不的犹可。当眞时节。连俺那浣纱也跟了人去也。</p><p>【大迓鼓】〔生〕他千金肯自轻。玉楼无恙。伴侣飞琼。若不是诰命夫人正。怎惜得添香侍女淸。〔合〕持取钗头。再作证盟。<br> 秋鸿。想家门寒落难堪也。</p><p>【前腔】便桑田似海倾。要嫦娥斟酌。耐冷娉婷。妻。你敢疑我招了卢府也。你那知俺客舍闲风景。常则怕幽闺欠老成。<br> 〔合前老酒保送请书上〕来邀帅府风流客。去看空门富贵花。小子是酒肆人家。明日为崔韦二秀才置酒崇敬寺。请李参军爷赏牡丹。来下请书。怕他门下有人堤防。只说老和尙请他便了。〔把门军校上〕唗。谁人行走。〔保〕崇敬寺无相长老。请参军爷随喜片时。〔校〕敢邀那裏去。〔保〕老禅师有何处去。〔校通报介生取书看介〕知道了。禅师与我有旧。明日就来。〔校〕太尉爷分付。参军爷所在行动。着军校十数人白梃护从。〔生〕这也使得。</p><p>侯门春色苦相禁。暂话尘缘一散心。<br> 从此山头似人石。丈夫形状泪痕深。</p><h2 id="第五十一出-花前遇侠" tabindex="-1"><a class="header-anchor" href="#第五十一出-花前遇侠" aria-hidden="true">#</a> 第五十一出　花前遇侠</h2><p>【窣地锦裆】〔外老僧上〕色到空门也着花。佛桑春老散香霞。买栽池馆意无涯。看到子孙能几家。<br> 自家乃是崇敬寺中一个无相法师便是。坐禅出定。偶见牡丹盛开。必有冠盖游赏。不免叫弟子们出来支对。弟子何在。〔末丑弟子上〕</p><p>【前腔】僧家亦有芳春兴。鼻观偷香色尘映。试看淸池与明镜。何曾不受花枝影。<br> 师父。问讯了。师父。牡丹折一枝。胆甁中供佛也好。〔外〕那枝色相儿好。〔丑〕大红。桃红。粉红。紫红。百十余种。老师父要插时。第一是醉杨妃。肉西施。花头儿好。〔外〕胡说。〔末〕白净的是观音面。佛头靑。可好。〔外〕使得。名花盛发。俗眼争看。你两人在此支持。咱去入定也。正是生香世界锦斓斑。天雨曼陀照玉盘。一朵官黄微拂掠。鞓红髻紫不须看。〔下丑〕兄弟。冠盖来赏牡丹。有费迎待。你看那崔韦二秀才张筵设席。请卢府李参军去了。俺们不如锁上禅堂。别处随喜。正是酒驻赏心客。花催行脚僧。〔下韦崔上〕</p><p>【西地锦引】〔崔〕艳萼奇葩翠捧。翦裁费尽春工。〔韦〕径尺平头。几重深影。一片云红。<br> 〔崔〕夏卿兄。这寺中酒筵已设。李郞早晚到来。好盛的牡丹也。</p><p>【高阳台引】〔兵校数人持白棍拥生上〕芳月融晴。禁烟熏暖。金界瑞光巄嵷。霭霭霏霏。未怕宿酲寒中。绮门御陌啼莺午。恰来旧约宾从。望花宫。翠雾连帷。彩霞飞栋。〔见介韦崔笑介〕君虞久别也。一春几许闲空。恁锦城香国。蜂浮蝶冗。罗绮笙歌。春光无奈娇纵。〔生〕宫袍荏苒花间意。倩东风尽日传送。〔韦崔合〕倚新妆沈香亭畔。那年供奉。<br> 〔众揖介崔〕燕归巢后卽离羣。〔韦〕吟倚东风怯晚春。〔生〕独坐侯家正惆怅。〔合〕牡丹时候一逢君。〔崔〕十郞。自别秦川。数年不见。好忘旧也。〔韦〕今日请十郞花前玩赏。是话休提。且看酒来。〔校〕韦相公怎生替了和尙作东。〔韦〕你不知。这和尙唤作见花羞。〔酒保上〕佛座竟闻香世界。豪游须结醉因缘。禀相公。酒到了。〔韦崔送酒介〕</p><p>【高阳台】〔韦〕翠盖笼娇。靑猊袅韵。缀压枝头春重。绣毂晴雷。飞断六街尘鞚。欢哄。倚妆深色如有意。怕春去未禁拦纵。齐解逞千层一捻殿住春红勒迸。<br> 【前腔】〔生〕谁种。鹤顶移鞓。檀心倒晕。旋瓣重瓤争耸。渲紫生绯。袍带寿安围拥。晴弄。绛罗高卷春正永。浑自倚玉楼香梦。须护取锦帐流苏。映日飘摇螮蝀。<br> 【前腔】〔崔〕珍重。驼褐霏烟。鹅黄漾日。都不似翠苞凝凤。暮雨朝云。红香醉来几瓮。闲咏司花疑与根别染。依约傍九霞仙洞。谁分许精神万点。长则是花王出众。<br> 【前腔】〔生〕淸供。赤玉盘欹。锦丝球簇。百宝雕阑低控。绝艳浓胭。矗矗彩云飞滃还用。嫣然宜笑花片裏。指痕上粉香弹动。趁灵心袖笼轻翦。翦下断红偷送。<br> 【前腔】〔韦〕吟弄。向孔雀图中。流莺队裏。多丽恣妖迎宠。近红药天阶。衣香夜染扶从。正恐。谑花士女闲赠取。还应羡洛阳旧种。春老也怎得名花倾国。一尊长共。<br> 〔崔〕君虞。胭红粉紫。谁不玩赏。只那幽廊绝壁之下。有白牡丹一株。素色淸香。无人瞅采。好可怜也。</p><p>【前腔】心痛。素色鸾娇。靑心凤尾。别自玲珑一种。怅瑶台月下初归。东风倚阑谁共。〔韦〕相讽。他闲庭一枝横似水。便云想衣裳何用。〔合〕李郞。他无限恨。断魂欲语。兀自幽香遥送。<br> 〔韦〕君虞。今日玩赏。就将牡丹联成一绝如何。〔生〕正好。〔崔〕君虞请先。〔生〕长安年少惜春残。〔崔〕争认慈恩紫牡丹。〔韦〕待小弟凑成。别有玉盘承露冷。无人起就月中看。〔生作叹息介崔〕君虞为甚沈吟。再向回廊外散心也。〔行介豪士黄衫带翦发胡奴捧剑上豪笑介〕好不盛的牡丹也。羯鼓催敲一捻痕。艳高堪领百花尊。红罗一尺春风髻。翠袖三生日暮魂。自家埋名豪客便是。听得负心汉李参军在此赏花。没些时酒阑何处也。</p><p>【新水令】俺则为这牡丹风吹起鬓边丝。抵多少会宾堂酒牌金字。须不是宴慈恩塔上题。又不是和灵隐月中词。两三个细酸倈在兹。消受些吃一看二拿三说四。<br> 猛想起来。咱要诛了这无义汉何难。只是惜树怕拿修月斧。爱花须筑避风台。且跟那些听说甚来。</p><p>【南步步娇】〔崔〕提起可怜人是郑家子。〔生低问〕近日如何。〔韦〕他鎭日裏啼红渍。流光去几时。子母孤贫。靠你成何事。〔生叹介〕道他有个人了。〔崔〕他甘心为你守相思。怎生弃置。他在空房死。<br> 〔校上〕崔先儿。你说甚么相思死。你管闲事。一个黄衫人来也。</p><p>【折桂令】〔豪〕暗端相典雅风姿。怪不的有了旧人凑上新知。汉相如似此情词。怎寻觅卓文君瑕疵。早则是有情人敎他闷死。惜花人心事怜慈。听他刎颈交切切偲偲。惹的俺断肠人急急孜孜。<br> 再听他一会也。</p><p>【江儿水】〔生〕接叶心如刺。看花泪欲滋。〔韦〕风光甚丽。草木荣华。伤哉郑君。衔寃空室。恨娇香他只为多情死。〔生泣介〕二君定不知我。因卢太尉恩礼。宛转支吾。那曾就亲卢府。誓盟香那得无终始。傍权门取次看行止。〔崔〕君虞。乘兴一见郑君何如。〔生叹介〕怎敢造次便去也。〔韦〕那人早晚待君永诀。足下终能弃置。实是忍人。〔韦崔合〕好为思之。丈夫不宜如此。<br> 〔校上〕韦先儿管闲事。黄衫人又来也。〔豪士上〕俺听说了多时也。列公请了。公非李十郞者乎。某族本山东。姻连外戚。虽乏文藻。心尝乐贤。仰公声华。常思觏止。今日幸会。得覩淸扬。某之敝居。去此不远。亦有声乐。足以娱情。妖姬八九人。骏马十数匹。惟公所要。但愿一过。〔韦崔〕有这繁华所在。且往领盛意。美酒笙歌。放怀为妙。〔豪〕在下有马数匹。拣一匹骏气的背上李郞。二君缓来。〔崔韦〕请了。且逐金丸去。高嘶宝马来。〔下豪〕胡奴。快取两匹追风骏马来。〔胡奴二人做马嘶上〕</p><p>【雁儿落】〔豪〕有几匹骏雕鞍是俺家雪花狮。有几个俊苍头是俺家花鸟使。马呵消得你一鞭儿。奴呵做得你三分事。马呵三花乍翦络靑丝。奴呵双眉如画粉红姿。咱呵甚意儿把良马思君子。将红粉赠男儿家赀。咱那裏金谷园难似此。你辞也么辞。看咱点鞭头云外指。<br> 〔校恼介〕又一个管闲事的人也。你不听得俺卢府威风么。参军爷待做俺府裏东床。引他那裏去。看我手中白棍儿么。</p><p>【侥侥令】摩娑起手底棍儿打这厮。棍儿上有卢字。〔豪笑介〕有字怎的。〔校〕明写着。你肉眼迷厮。逞搊查强死。参军呵。他坦腹乘龙衣金紫。好不受用也。你有铜斗儿家赀你自家使。<br> 【收江南】〔豪〕呀。禁持的李学士没参差。卢太尉甚娘儿比。似俺将你老东床去了也那厮。和你家小姐对情词。〔做拔剑介〕看剑儿雄雌。不甫你一个来一个儿死。<br> 〔校收棍做怕介〕和你耍哩。提刀怎的。难道杀人不偿命。看你家金谷园去。管俺们一个醉。〔豪〕叫胡奴挟李十郞上马。〔并马行介生〕前路相似胜业坊。〔又行问介〕前面望见曲头。〔又行介〕将次是霍王府哩。〔豪〕问他怎么。〔生私云〕怎认得这所在也。</p><p>【园林好】似曾相识。这花骢和小厮。〔奴〕参军爷好眼哩。〔生〕转前坊旧家儿在兹。承相招。可有别路到潭府。〔豪〕径须从此。〔生〕迤逦蓦然来至。过他们甚意儿。<br> 〔又〕〔豪〕这不妨。坊门多有似也。</p><p>【沽美酒】稳着你个锁鞍鞓花外嘶。〔又〕夹着你黑昆仑海山使。这些时那一个不醉染红香弄晚飔。是谁家美人独自。是谁家门巷偏似。我呵心知肚知。萍水契相知几时。烟花担嗟咨怎辞。呀。比似你逞精神。长则在醉红乡逗人闲事。<br> 〔生〕天晚。小生薄有事故。改日奉拜。〔作鞭马欲回豪控生袖介〕敝居咫尺。忍相弃乎。</p><p>【尾声】问你个赏花人有甚么穷薄事。则待抝双飞撇马多回次。可也要会人情把似你秀才家性儿使。〔下〕</p><h2 id="第五十二出-剑合钗圆" tabindex="-1"><a class="header-anchor" href="#第五十二出-剑合钗圆" aria-hidden="true">#</a> 第五十二出　剑合钗圆</h2><p>【怨东风】〔浣上〕去去春难问。翠屛人不稳。添香侍女费精神。闷闷闷。卜筮无凭。仙方少验。求神未准。自家浣纱便是。奉侍郡主。恹恹一病经年。又逢春尽。多少游春士女。日永风喧。只俺家守着病多娇。长似凄风短日。料应不久。扶他出来消遣一回。〔浣请介旦扶病上〕</p><p>【前腔】鬼病恹恹损。落花风片紧。多应无分意中人。恨恨恨。梦浅难飞魂摇欲坠。人扶越困。<br> 浣纱。俺病症多应不好也。扶我起来怎的。〔浣〕几年春色凋零。今岁名花盛发。郡主。你消遣些儿。〔旦〕浣纱。你看孤禽侧畔千莺晓。病树前头万木春。教咱怎生消遣也。</p><p>【山坡羊】冷淸淸遭値这般星运。闹氲氲搅人的方寸。虚飘飘躭捱了己身。软咍咍没个他丰韵。浣纱呵。病的昏。问你个春几分。睡也睡也睡不稳。过眼花残。断头香尽。伤神。病在心头一个人。消魂。人似风中一片云。<br> 【前腔】〔浣〕他瘦厓厓香肌消尽。昧蚩蚩眼波层困。怯设设声息儿一丝。恶丕丕呕不出心头闷。他脱了神。当时画的人。猛然间想起今难认。一会儿精灵。一会儿昏晕。花神。多则是残红送了春。东君。你早办名香为反魂。〔旦作昏介鲍上〕</p><p>【玩仙灯】淑女病留连。憔悴煞落花庭院。<br> 俺鲍四娘。数日未知小玉姐病体若何。呀。原来又睡在此。老夫人何在。〔老旦上〕若无少女凭花老。为有嫦娥怕月沈。四娘。看俺孩儿病体若何。〔旦醒介〕俺娘不好了也。四娘几时到来。</p><p>【山桃红】彩云轻散。好梦难圆。是前生姻缘欠。又■〈扌弃〉了今生命塡。魂缥缈风裏残霞。你把俺火烧埋向星前。暮烟。多管香早寒。玉早尘。除却寸灵心还活现也。待他泪滴成灰。还和他梦裏言。〔合众哭介〕忍泪洒落花片。惺惺可怜。等不的薄幸人儿和你做个长别筵。<br> 〔老〕还有甚话也。儿。〔旦〕娘叫俺道个甚来。特为俺把多才拜上。</p><p>【前腔】敎他看俺萱堂一面。半子前缘。叫浣纱。若秋鸿回来。你夫妻好生看觑奶奶。待拜你呵。〔作跌介〕你当了嫡亲眷。替俺看他老年。鲍四娘。早晚也来看觑奶奶。当初是你作媒。以后见那薄幸呵。敎他好生儿看待新人。休为俺把欢情惨然。倘然。他念旧情过墓边。把碗凉浆瀽也。便死了呵。也做个蝴蝶单飞向纸钱。<br> 〔合前众背介老〕李郞不到。怎生区处。〔鲍〕觑他形骸死瘦。眉气生黄。敢待变症也。〔浣〕则管昏上来哩。〔摩介老〕李郞好薄幸也。〔鲍〕小玉姐好薄命也。〔旦醒介〕咳。娘。你孩儿好些了。李十郞到来哩。〔老〕那讨这话来也。儿。〔旦〕咱待起来。娘替咱梳洗哩。〔老〕儿久病之人。心神惑乱。且自安息。〔旦〕娘不信呵。四娘扶咱。</p><p>【尾声】一边梳洗不妨眠。听呵那马蹄声则俺心坎儿上打盘旋。浣纱。敢踏着门那人来不远。〔并下豪与生并马羞不肯行豪家奴数人拥扯生马上〕</p><p>【不是路】〔豪〕路转桥湾。胜业坊西迤逗间。花如霰。似武陵溪上举桃丹。暮光阑。你怎生乘兴人空返。陡住你花骢去住难。〔生掩面介〕羞杀俺也。含羞眼。旧家门户谁曾盼。怕人偷唤。〔又〕</p><p>【前腔】〔豪〕玉碎香悭。为你怒冲冠把剑弹。朱门限。几年山上更安山。秀才。不是请你到俺家去。是请你到你家去。好伤残。你骑着俺将军战马平心看。抵多少野草闲花满目斑。〔生〕则怕卢太尉害了人也。〔豪〕怎生这般畏之如虎。〔生〕足下不知。小生当初玉门关外参军。受了刘节鎭之恩。题诗感遇。有不上望京楼之句。因此卢太尉常以此语相挟。说要奏过当今。罪以怨望。所畏一也。又他分付。但回顾霍家。先将小玉姐了当。无益有损。所畏二也。白梃手日夜跟随厮禁。反伤朋友。所畏三也。因此沈吟去就。不然。小生岂是十分薄幸之人。今日相见。怎生嘴脸也。〔豪〕结发夫妻。赔个小心便了。卢太尉俺自有计处。不索惊心。无危难。把雕鞍勒住胡奴唤。乱敲门瓣。<br> 〔又〕〔奴扣门介〕</p><p>【前腔】〔老浣同上〕燕子凋残。王谢堂中去不还。谁淸盼。听重门闭了响铜环。〔奴〕旧门阑。多应是昨夜灯花粲。好事临门你可也不等闲。〔老浣〕人喧乱。多应客赴金钱宴。启门偷看。<br> 〔又〕〔豪众作拥生马进门豪指生问老云〕认得此人否。〔老惊哭介〕薄情郞。何处来也。〔豪〕且下了马。请小玉姐来对付他。〔老〕小女沈绵日久。转侧须人。不能自起。〔旦作在内介〕娘。你孩儿起的来也。〔鲍扶旦上〕</p><p>【哭相思】待飞残一枕香魂。谁向窗前唤转。<br> 〔见介豪〕鲍四娘在此。小玉姐可认得这秀才。〔生见哭介〕我的妻。病得这等了。〔旦斜视掩面长叹介豪〕眞个可怜人也。</p><p>【不是路】看他病倚危阑。似欲坠风花几阵寒。斜凝盼。眼皮儿也应不似旧时单。小玉姐。俺将薄幸郞交付与你。病到这般呵。命多难。李郞。我闻东方朔先生云。惟酒可以消忧。咱已送金钱办酒。酒呵。能消郁块忘忧散。只一味〔指生介〕当归勾七还。俺去也。〔生〕感足下高义。杯酒为谢。何去之速也。〔豪〕某非为酒而来。〔生〕愿留姓名。书之不朽。〔豪笑介〕休也。英雄眼。偶然蘸上你红丝绽。为谁羁绊。为谁羁绊。<br> 〔豪举手介〕请了。〔众〕花边马嚼金环去。报上人回玉筯看。〔下生〕豪士之言有理。将酒来为小玉姐把一杯。〔送酒与旦旦作叹介〕我为女子。薄命如斯。君是丈夫。负心若此。韶颜穉齿。飮恨而终。慈母在堂。不能供养。绮罗弦管。从此永休。征痛黄泉。皆君所致。李君李君。今当永诀矣。〔作左手握生臂掷杯于地长叹数声倒地闷绝介老做扶旦倒于生怀哭介〕凭十郞唤醒也。</p><p>【二郞神】〔生〕年光去。辜负了如花似玉妻。叹一线功名成甚的。生生的无情似翦有命如丝。妻呵。别的来形模都不似你。〔作扶旦不起介〕怎抬的起这一座望夫山石。〔合〕寻思起。你恁般舍得死别生离。<br> 【前腔】〔旦作醒介〕昏迷。知他何处。醉裏梦裏。纔博的哏郞君一口气。俺娘呵。怕香魂无着。甚东风把柳絮扶飞。〔生〕是我扶你。〔旦〕扶我则甚。那生不面死时偏背了你。活现的阴司诉你。<br> 〔合前旦〕唱别阳关时节。多少话来。都不提了。</p><p>【啭林莺】〔生〕阳关去后难提起。画屛无限相思。转孟门太尉参军事。动劳你翦烛裁诗。〔旦〕诗可到么。〔生〕到来。那裏有断云重系。都则是风闻不实。〔旦〕是韦夏卿为媒。崔允明报信。还是风闻。〔合〕等虚脾。只看俺啼红染遍罗衣。<br> 【前腔】〔旦〕卢家少妇直恁美。敎人守到何时。他得到了一日是一日。我过了一岁无了一岁。要你两头回避。不如死一头伶俐。<br> 〔生〕死则同穴。〔旦〕谁信你。〔合前旦〕卖钗你可知俺家贫了。看钗子不上。〔生〕说那裏话。</p><p>【啄木鹂】钗儿燕不住你头上栖。那钗脚儿在俺心头刺。〔旦〕新人插钗可好。〔生〕谁曾送玉镜妆台。从那裏照斜插双飞。〔旦〕钗呵。可知新人恼了。赏那钗头去了。〔生〕甚么话。那卖钗人还说的你好哩。说伊家忘旧把钗儿弃。咱坚心不信俏地笼将去。〔旦〕笼去怎么。〔合生〕翠巍巍许多珍重。记取上头时。<br> 你病势定了些。待咱寻个人儿。〔作寻介旦〕寻个甚的。〔生〕鲍三娘卖钗。说你又有了一个后生。〔旦恼介〕好不羞。那裏有鲍三娘。是玉工侯景先哩。甚么后生。都是你先坐下俺一个罪名儿。</p><p>【前腔】你为男子不敬妻。转关儿使见识。到底你看成甚的。〔生〕怎又讨气。〔旦〕不如死。他甚的淘闲气。旣说我忘旧。取钗还我。〔生〕要还不难。〔旦〕是了。还了咱家。讨个明白去。他妆奁厌的余香腻。待抛还别上个新兴髻。<br> 你还咱也好。〔合前老〕也罢。此事问秋鸿。〔鸿上〕卢府亲事。眞个不曾成。</p><p>【啼莺儿】那太尉呵。笼莺打翠眞是奇。家主爷呵。背东风不愿于飞。〔浣〕爷不愿。怎生不回。〔鸿〕俺爷呵。虽有嫌云妬雨心期。他可有立海飞山权势。正怕触了那些。倂累咱府。要图美满春光保全。因此上受羁栖。把风波权避。〔合〕听因依。玉花钗燕。他长在袖中携。<br> 〔鲍〕参军爷。也不念咱旧媒人了。〔鸿〕你家做媒又做牙。卖钗人便是你家姐姐。〔鲍〕俺家有许多姐姐。〔鸿〕都是太尉倒鬼。</p><p>【前腔】〔老〕他大风要吹倒桐树枝。喜到头依旧连理。〔鲍〕想起黄衫豪客也。女伴们袖手傍观。英雄拔刀相济。郡主呵。显灵心黄衫梦奇。果应口同谐卧起。<br> 〔合前〔旦〕也罢。钗可带来。〔生做袖中出钗介旦〕眞个在你袖中也。〔拈钗喜介〕</p><p>【玉莺儿】玉钗红腻。尙依然红丝系持。磊心情几粟明珠。点颜色片茸香翠。侧鬟儿似飞。懒妆时似颓。病恹恹怎插向菱花对。〔合〕事眞奇。相看领取。还似坠钗时。<br> 〔老〕浣纱。取镜奁脂粉。从新插戴。〔生作扶旦笑介〕看你羸质娇姿。如不胜致。更觉可人也。〔旦作插钗颤介〕〔浣溪沙〕〔生〕正是浅画香膏拂紫绵。〔老〕牡丹花瘦翠云偏。〔鲍〕手扶钗颤并郞肩。〔旦〕李郞。俺病起心情终是怯。困来模样不禁怜。〔合〕今生重似再生缘。</p><p>【前腔】〔生〕燕钗重会。与旧人从新有辉。影差池未渍香泥。翅毰毸尙萦纤蕊。压云梳半犀。袅风鬟半丝。恨呢喃诉不出从头事。<br> 〔合前老〕俺一家儿感的是豪客。〔旦〕似那年元夜会他来。</p><p>【尾声】李郞。梦还眞敢是那黄衫子。病玉腰肢你着意偎。十郞。不要又去也。再替俺烧一炷誓盟香写向乌丝阑凑尾。<br> 薄命回生得俊雄。感恩积恨两无穷。<br> 今宵剩把银缸照。犹恐相逢是梦中。</p><h2 id="第五十三出-节鎭宣恩" tabindex="-1"><a class="header-anchor" href="#第五十三出-节鎭宣恩" aria-hidden="true">#</a> 第五十三出　节鎭宣恩</h2><p>【忆多娇】〔崔韦上〕花事催。酒力微。歌吹风光在水西。他昨夜灯花今夜喜。向朱门报知。〔又〕褒封节义吾皇旨。<br> 天下多有不平事。世上难遇有心人。俺们生受小玉姐许多钱钞。到惹起黄衫豪客来与这段烟花结了公案。眞乃是千家吃酒。一家还钱。事不偶然。〔韦〕只一件。十郞旣就了霍府。那卢太尉怎肯干休。他轻轻地下手。都成齑粉。却如之奈何。〔崔〕你不知道。那黄衫豪士虽系隐姓埋名。他力量又能暗通宫掖。他近日探得主上因卢府专权。心上也忌他了。他有人在主上前行了一谮。圣上益发忿怒。如今卢府着忙。不暇理论到此事。那黄衫豪士随有人窜掇言官。将小玉姐这段节义上了。又见得卢府强婚之情。蒙主上褒嘉。遣刘节鎭来处分。怕甚么事。〔韦〕原来如此。妙哉快哉。我们先去报喜贺喜。</p><p>【长命女前】〔老生旦上〕春风转新婚。久别重相见。〔见介〕便是崔韦二兄。依然旧客来庭院。<br> 〔崔作笑云〕小玉姐。不空费了你金钱也。刘节鎭奉诏处分来此。快备香案迎接。〔刘节鎭奉诏书上〕加冠进职君臣礼。合镜还珠夫妇恩。圣旨已到。跪听宣读。皇帝诏曰。朕惟伉俪之义。末世所轻。任侠之风。昔贤所重。每观图史。在意斯人。若尔参军李益。冠世文才。惊人武略。不婚权艳。甚晓夫纲。可封贤集殿学士鸾台侍郞。霍小玉怜才誓死。有望夫石不语之心。破产回生。有怀淸台卫足之智。可封太原郡夫人。郑氏相夫翦桐叶而王。择壻显桃夭之女。慈而能训。老益幽贞。可进封荥阳郡太夫人。卢太尉徒以势压郞才。强其奠雁。几乎威逼人命。碎此团鸾。宜削太尉之衔。以申少妇之气。其黄衣豪客。拔钗幽淑女。有助纲常。提剑不平人。无伤律令。可遥封无名郡公。呜呼。凡赞相于王风。皆扬名于白日。受兹勑命。钦哉。谢恩。〔生众作谢恩介刘〕君虞。别来久矣。紫玉钗一事。细说一番。</p><p>【催拍】〔生〕是当年天街上元。绛笼纱灯前一面。两下留连。两下留连。幸好淡月梅花。拾取钗钿。将去纳采牵红。成就良缘。〔合〕今日紫诰皇宣。夫和妇永团圆。<br> 【前腔】〔旦〕梳妆罢春游翠园。人别去观花上苑。他衣锦言旋。他衣锦言旋。怎知他箫歇秦楼。唱断阳关。别去鸾俦。曾归到鸳斑。〔合前〕</p><p>【前腔】〔老〕只道你幽欢别怜。几年间未蒙淸盼。看看的门户凋残。看看的门户凋残。为寻访多情。费尽金钱。卖到珠钗。苦恨难言。〔合前〕</p><p>【前腔】〔鲍〕眞乃是前生分定。重遇着玉钗双燕。因此上再整云鬟。因此上再整云鬟。也当个再接琼簪。更续危弦。异国香烧。倩女魂还。<br> 〔合前韦〕此豪客之功也。</p><p>【前腔】〔崔〕闲说起有个英雄恨然。路相看不平拔剑。〔韦〕把雌雄重会龙泉。把雌雄重会龙泉。不敎你断了香魂。枕畔灯前。负了盟言。月下花前。〔合前〕</p><p>【一撮棹】〔众〕离和合。叹此情。须问天。是多才。非薄幸。枉埋寃。须记取花灯后。牡丹前。钗头燕。鞋儿梦。酒家钱。堪留恋。情世界。业姻缘。尽人间诸眷属。看到两团圆。<br> 【尾声】一般才子会诗篇。难遇的是知音宅眷。也只为豪士埋名万古传。<br> 紫玉钗头恨不磨。黄衣侠客奈情何。<br> 恨流岁岁年年在。情债朝朝暮暮多。<br> 炊彻黄粱非北里。斟翻绿蚁是南柯。<br> 花封桂瘴知何意。赢得敲尊一笑歌。</p><p>紫钗记终</p>',465),d=[h];function i(n,t){return r(),b("div",null,d)}const o=p(e,[["render",i],["__file","六十种曲紫钗记.html.vue"]]);export{o as default};
