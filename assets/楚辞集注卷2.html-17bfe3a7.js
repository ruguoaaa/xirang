import{_ as o}from"./plugin-vue_export-helper-c27b6911.js";import{o as e,c,e as a}from"./app-a580da5f.js";const t={},d=a('<h2 id="楚辞集注卷第二" tabindex="-1"><a class="header-anchor" href="#楚辞集注卷第二" aria-hidden="true">#</a> 楚辞集注卷第二</h2><h3 id="九歌第二【离骚二至十二】" tabindex="-1"><a class="header-anchor" href="#九歌第二【离骚二至十二】" aria-hidden="true">#</a> 九歌第二【<code>离骚二至十二</code>】</h3><p>九歌者，屈原之所作也。昔楚南郢之邑，沅、湘之间，其俗信鬼而好祀，其汜必使巫觋作乐，歌舞以娱神。蛮荆陋俗，词旣鄙俚，而其阴阳人鬼之间，又或不能无亵慢淫荒之杂。原旣放逐，见而感之，故颇为更定其词，去其泰甚，而又因彼事神之心，以寄吾忠君爱国眷恋不忘之意。是以其言虽若不能无嫌于燕昵，而君子反有取焉。【<code>此卷诸篇，皆以事神不答而不能忘其敬爱，比事君不合而不能忘其忠赤，尤足以见其恳切之意。旧说失之，今悉更定。</code>】</p><h3 id="东皇太一" tabindex="-1"><a class="header-anchor" href="#东皇太一" aria-hidden="true">#</a> 东皇太一</h3><p>吉日兮辰良，穆将愉兮上皇。抚长剑兮玉珥，璆锵呜兮琳琅。【<code>愉，音俞。珥，音饵。璆，渠幽反。锵，七羊反；一作鎗。琳，音林。琅，音郎；俗作琅。〇日，谓甲乙。辰，谓寅卯。穆，敬也。愉，乐也。上皇，谓东皇太一也。抚，循也。珥，剑镡也。璆、锵，皆玉声。孔子世家云：「环佩玉声璆然。」玉藻云：「古之君子必佩玉，进则楫之，退则扬之，然后玉锵鸣也。」琳琅，美玉名，谓佩玉也。此言主祭者卜日斎戒</code><sup class="footnote-ref"><a href="#footnote1">[1]</a><a class="footnote-anchor" id="footnote-ref1"></a></sup><code>，带剑佩玉，以礼神也。〇补曰：「沈括存中云：『吉日兮辰良」，盖相错成文，则语势矫健。韩退之云：『春与猿吟兮，秋鹤与飞。」用此体也。」</code>】<br> 瑶席兮玉瑱，盍将把兮琼芳。蕙肴蒸兮兰藉，奠桂洒兮椒浆。【<code>瑶，音遥。瑱，音镇；一作镇。一他句反，非是。盍，音合。蒸，一作䒱，一作烝。籍，慈夜反。〇瑶，美玉也。瑱，与鎭同，所以压神位之席也。盍，何不也。把，持也。琼芳，草枝可贵如玉，巫所持以舞者也。肴，骨体也。蒸，进也。国语燕有殽桑是也。此言以蕙衷肴而进之，又以兰为藉也。奠，置也。桂酒，切桂投酒中也。浆者，周礼四饮之一，此又以椒渍其中也。四者皆取其芬芳以飨神也。</code>】<br> 扬枹兮拊鼓，疏缓节兮安歌，陈竽瑟兮浩倡。灵偃蹇兮姣服，芳菲菲兮满堂。五音纷兮繁会，君欣欣兮乐康。【<code>枹，一作桴，房尤反。疏，平声。倡，音昌。姣服，一作妖𦨕</code><sup class="footnote-ref"><a href="#footnote2">[2]</a><a class="footnote-anchor" id="footnote-ref2"></a></sup><code>，古字通也</code><sup class="footnote-ref"><a href="#footnote3">[3]</a><a class="footnote-anchor" id="footnote-ref3"></a></sup><code>。乐，历各反</code><sup class="footnote-ref"><a href="#footnote4">[4]</a><a class="footnote-anchor" id="footnote-ref4"></a></sup><code>。〇扬，举也。枹，击鼓槌也。拊，击也。疏，希也。举枹击鼓，使至缓节而舞，徐歌相和，以乐神也。陈，列也。浩，大也。竽，笙类，三十六簧。瑟，琴类，二十五弦。灵，谓神降于巫之身者也。偃蹇，美貌。姣，好也。服，饰也。古者巫以降神，神降而托于巫，则见其貌之美而服之妤，盖身则巫而心则神也。菲菲，芳貌。五音，谓宫、商、角、征、羽也。纷，盛貌。繁，众也。君，谓神也。欣欣，喜貌。康，安也。此言备乐以乐神，而愿神之喜乐安事也。</code>】</p><p>东皇太一<sup class="footnote-ref"><a href="#footnote5">[5]</a><a class="footnote-anchor" id="footnote-ref5"></a></sup>【<code>一本上有祠字，下诸篇同。〇太一，神名，天之尊神，祠在楚束，以配东帝，故云东皇。汉书云：「天神贵者太一，太一佐曰五帝。中宫天极星，其一明者，大一常居也。」淮南子曰：「太微者，太一之庭；紫宫者，大一之居。」〇此篇言其竭诚尽礼以事神，而愿神之欣说安宁，以寄人臣尽忠竭力、爱君无已之意，所谓全篇之比也。</code>】</p><h3 id="云中君" tabindex="-1"><a class="header-anchor" href="#云中君" aria-hidden="true">#</a> 云中君</h3><p>【<code>谓云神也。亦见汉书郊祀志。〇此篇言神旣降而久留，与人视接，故旣去而思之不能忘也，足以见臣子慕君之深意矣。</code>】</p><p>浴兰潢兮沐芳，华采衣兮若英。灵连蜷兮旣留，烂昭昭兮未央。【<code>华，户花反。英，叶于姜反。蜷，音拳。〇芳，芷也。华采，五色采也。荣而不实者谓之英。言使灵巫先浴兰汤，沭香芷，衣采衣，如草木之英，以自洁清也。灵，神所降也。楚人名巫为灵子，若曰神之子也。连蜷，长曲貌。旣留，则以其服饰洁清，故神悦之，而降依其身，留连之久也。汉乐歌言「灵安留」，亦指神而言也。烂，光貌。眧眧，明也。</code>】<br> 謇将憺兮寄宫，与日月兮齐光。龙驾兮帝服，聊翱游兮周章。【<code>憺，徒滥反。宫，叶古荒反。齐，一作争。〇謇，词也。憺，安也。寿宫，供神之处，汉武帝时置寿宫神君，亦此类也。言神旣至，憺然安乐，无有去意也。龙驾，以龙引车也。帝，谓上帝也。聊，且也。周章，犹周流也。</code>】<br> 灵皇皇兮旣降，焱远举兮云中。览冀州兮有余，横四海兮焉穷。思夫君兮太息，极劳心兮𢥞𢥞。【<code>降，叶胡攻反。焱，卑遥反，其字从三火。焉，于虔反。夫，音扶。𢥞，敕中反；一作忡。〇灵，谓神也。皇皇，美貌。降，下于巫也。焱，去疾貌。云中，神所居也。言神饮食旣饱，焱然远举，复还其处也。览，望也。两河之间曰口。有余，所望之远，不止一州也。穷，极也。言神出入，须臾之间横行四海，无有穷极也。夫君，谓神也。记曰「夫夫也」是</code><sup class="footnote-ref"><a href="#footnote6">[6]</a><a class="footnote-anchor" id="footnote-ref6"></a></sup><code>。𢥞𢥞，心动貌。</code>】</p><h3 id="湘君" tabindex="-1"><a class="header-anchor" href="#湘君" aria-hidden="true">#</a> 湘君</h3><p>【<code>说见篇内。〇此篇盖为男主事阴神之词，故其情意曲折尤多，皆以险寓忠爱于君之意，而旧说之失为尤甚，今皆正之。</code>】</p><p>君不行兮夷犹，蹇谁留兮中洲？美要眇兮宜修，沛吾乘兮桂舟。令沅、湘兮无波，使江水兮安流。望夫君兮未来，吹参差兮谁思？【<code>要，汉书作幼，于笑反。眇，与妙同。宜上，一有又字。来，叶力之反；一作归，非是。参差，一作篸𥰭；上初簪反，下初宜反。思，叶新赍反。〇君，谓湘君，尧之长女娥皇，为舜正妃者也。舜陟方死于苍梧，二妃死于江、湘之间，俗谓之湘君，湘旁黄陵有庙。夷犹，犹豫也。言旣设祭祀，使巫呼请，而未肯来也。中洲，洲中也。水中可居者曰洲。言其不来，不知其为何人而留也。要眇，好貌。修，饰也。沛，行貌。吾，为主祭者之自吾也。欲乘桂舟以迎神，取香洁之意也。又恐行或危殆，故愿湘君令水无波而安流也。参差，洞箫也。风俗通云：「舜作箫，其形参差不齐，象凤翼也。」望湘君而未来，故吹箫以思之也。</code>】<br> 驾飞龙兮北征，邅吾道兮洞庭。薜荔柏兮蕙绸，荪桡兮兰旌。望涔阳兮极浦，横大江兮扬灵。【<code>遑，池战反，又陟连反。柏，一作拍，并音博。绸，音俦，又音叨。荪，一作荃。桡，而遥反。旌，一作旖，与旌同。此句之上，或有乘字，或有承宇，或有采字，旌或作旍，皆非是。涔，音岑。〇驾龙者，以龙翼舟也。邅，转也。洞庭，大湖也，在长沙巴陵，广圆五百余里，曰月若出没于其中，中有君山。柏，榑壁也。绸，缚束也。荪，香萆也。桡，船小楫也。涔阳，江碕名。极，远也。浦，水涯也。扬灵者，扬其光灵，犹言舒发意气也。</code>】<br> 扬灵兮未极，女婵媛兮为余太息。横流涕兮潺谖，隐思君兮陫侧。【<code>潺，仕连反；又鉏山反。湲，音爰。陫，符沸反。侧，叶札力反。〇极，至也。未极，未得所止也。女婵媛，指旁观之人，盖见其慕望之切，亦为之眷恋而嗟叹之也。潺湲，流貌。隐，痛也。君，湘君也。陫，隐也。侧，不安也。</code>】<br> 桂棹兮兰枻，斲冰兮积雪。采薜荔兮水中，搴芙蓉兮木末。心不同兮媒劳，恩不甚兮轻絶。【<code>棹，直教反。枻，音曳，叶音泄。搴，音蹇。〇此章比而又比也。盖此篇本以求神而不答，比事君之不偶。而此章又别以事比求神而不答也。棹，楫也。枻，船旁版也。桂、兰，取其香也。斲，斫也。言乘舟而遭盛寒，斲斫冰冻，纷如积雪，则舟虽芳洁，事虽辛苦，而不得前也。薜荔缘木，而今采之水中；芙蓉在水，而今求之木末。旣非其处，则用力虽勤而不可得。至于合昏而情异，则媒虽劳而昏不成；结友而交疏，则今虽成而终易絶。则又心志睽乖，不容强合之验也。求神不答，岂不亦犹是乎？自是而往，益微而益婉矣。</code>】<br> 石濑兮浅浅，飞龙兮翩翩。交不忠兮怨长，期不信兮告余以不间。【<code>浅，音笺。间，音闲，叶音贤，〇此章兴而比也。盖以上二句引起下句，以比求神不答之意也。濑，湍也。浅浅，流疾貌。翩翩，飞疾貌。所谓兴者，盖曰石濑则浅浅矣，飞能则翩翩矣；凡交不以忠，则其怨必长矣;期不以信，则必将告我以不暇而负其约矣。所谓比者，则求神而不答之意亦在其中也。其详已见上章，读者宜并考之。</code>】<br> 鼌骋骛兮江皐，夕弭节兮北渚。鸟次兮屋上，水周兮堂下。【<code>鼌，与朝同，陟遥反。骋，音逞。骛，音务。下，叶音户。〇鼌，早也。骋，直驰也。骛，乱驰也。弭，按也。渚，水涯也。次，止也。周，旋也。此言神旣不来，则我亦退而游息，以自休耳。</code>】<br> 捐余玦兮江中，遗余佩兮澧浦。采芳洲兮杜若，将以遗兮下女。旹不可兮再得，聊逍遥兮容与。【<code>捐，音沿。玦，古穴反。遗，平声。佩，一作佩。澧，一作醴。遣，去声。旹，古时字，一作时。〇玦，如环而有缺。捐玦，遗佩以贻湘君也。澧水出武陵充县，注于洞庭，史记作「醴」。芳洲，香草所生之处也。杜若，叶似姜而有文理，味辛。下女，已见骚经。逍遥、容与，皆游戏闲暇之意也。此言；湘君旣不可见，而爱慕之心终不能忘，故犹欲解其玦佩以为赠，而又不敢显然致之以当其身，故但委之水滨，若捐弃而坠失之者，以除寄吾意，而冀其或将取之。若聘礼宾将行，而「于馆堂楹间，释四皮束帛，宾不致，而主不拜」也。然犹恐其不能自达，则又采香草以遗其下之侍女，使通吾意之殷懃，而幸玦佩之见取。其恋慕之心如此，而犹不可必，则逍遥容与以俟之，而终不能忘也。</code>】</p><h3 id="湘夫人" tabindex="-1"><a class="header-anchor" href="#湘夫人" aria-hidden="true">#</a> 湘夫人</h3><p>帝子降兮北渚，日眇眇兮愁予。袅袅兮秋风，洞庭波兮木叶下。【<code>予，一作余，并叶音与。袅，奴乌反。下，叶音户。〇帝子，谓湘夫人，尧之次女女英，舜次妃也。韩子以为娥皇正妃，故称君，女英自宜降称夫人也。余见上篇。眇眇，好貌。愁予者，亦为主祭者言，望之不见，使我愁也。袅袅，长弱之貌。秋风起，则洞庭生波而木叶下矣，盖记其时也。</code>】<br> 登白薠兮骋望，与佳期兮夕张。鸟何萃兮苹中？罾何为兮木上？【<code>一无登字。薠，音烦，一作苹，非是。佳下，一有人字，非是。张，音帐。一作与佳人兮期夕张，亦非是。一无二何字，亦非是。罾，音增。〇赋而比也。薠，草秋生，今南方湖泽皆有之，似莎而大，厉所食也。骋望，纵目也。佳，佳人也，谓夫人也。张，陈设也。言向夕洒扫而张施帷幄也。萃，集也。苹，水草</code><sup class="footnote-ref"><a href="#footnote7">[7]</a><a class="footnote-anchor" id="footnote-ref7"></a></sup><code>。罾，鱼网。二物所施不得其所，以比夕张之地非神所处，而必不来也。</code>】<br> 沅有芷兮澧有兰，思公子兮未敢言。荒忽兮远望，观流水兮潺湲。【<code>芷，一作茝。澧，一作醴，非是。荒忽，一作慌惚，音同。〇此章兴也。澧，水名，见禹贡。公子，谓湘夫人也。帝子而又曰公子，犹秦已称皇帝，而其男女犹曰公子、公主，古人质也。思之而未敢言者，尊而神之，惧其渎也。所谓兴者，盖曰沅则有芷矣，澧则有兰矣，何我之思公子而独未敢言耶？思之之切，至于荒忽而起望，则又但见流水之潺湲而已。其起兴之例，正犹越人之歌所谓「山有木兮木有枝，心悦君兮君不知」。而以芷叶子，以简叶言，又隔句用韵法也。</code>】<br> 麋何为兮庭中？蛟何为兮水裔？朝驰余马兮江皋，夕济兮西澨。【<code>麋，音眉。为，一作食。裔，一作衷。澨，音逝。〇比而赋也。麋，兽名，似鹿而大。济，渡也。澨，水涯也。麋当在山林，而在庭中；蛟当在深渊，而在水裔。以比祌不可见，而望之者失其所当也。朝驰、夕济，犹上篇江皐、北渚之意。</code>】<br> 闻佳人兮召予，将腾驾兮偕逝。筑室兮水中，葺之兮荷盖。【<code>葺，子入反。荷上，一有以字。盖，叶居乂反。〇佳人，谓夫人也。偕，俱也。逝，往也。言与召己之使者俱往也。葺，盖也。筑室水中，将托神明而居处也。</code>】<br> 荪壁兮紫坛，匊芳椒兮成堂。桂栋兮兰橑，辛夷楣兮药房。罔薜荔兮为帷，擗蕙櫋兮旣张。白玉兮为镇，疏石兰兮为芳。芷葺兮荷屋，缭之兮杜衡。【<code>荪，一作荃。坛，音善。匊，古播字，本作𥸨，一作播。成，一作盈。撩，音老。楣，音眉。药，音约，又音渥。罔，与网同。擗，一作辟，普觅反，又音觅；一作擘。櫋，音绵。玉兮兰兮下一皆有以字。镇，一作瑱。葺下一有之字。缭，音了。〇紫，紫贝也，紫质黑点。坛，中庭也。播，布也。兰，木兰也。撩，椽也。辛夷，树大连合抱，髙数仞，其花初发如笔，北人呼为木笔；其花最早，南人呼为迎春。楣，门户上横梁也。药，白芷叶也。罔，结也，结以为帷帐也。在旁曰帷。擗，㭊也。㭊蕙以为屋榜聨也。镇，压坐席者也。石兰，香草。疏，布陈也。缭，缚束也。言以杜衡缭其屋也。此言其所筑水中之室，欲其芳洁如是也。</code>】<br> 合百草兮实庭，建芳馨兮庑门。九嶷缤兮并迎，灵之来兮如云。【<code>庑，音武。嶷，一作疑。迎，去声。〇馨，芳之远闻者。庑，堂下周屋也。言合百草之花以责庭中，积芳馨以庑其门也。九嶷，山名，舜所葬也。言舜使九嶷山神缤然来迎二妃，而众神从之如云也。将筑室依湘夫人以为邻，而舜复迎之以去，则又不得见之。</code>】<br> 捐余袂兮江中，遗余褋兮醴浦。搴汀洲兮杜若，将以遗兮远者。时不可兮骤得，聊逍遥兮容与。【<code>袂，弥蔽反。遗，平声。褋，音牒。搴，见上篇。汀，它丁反。遗，去声。者，叶音渚，又音覩。与，一作冶。〇袂，衣袖。褋，祎襦也。此篇首末大指与前篇同。捐袂、遗褋，即捐玦、遗佩之意，然玦、佩贵之，而袂、褋亲之也。汀，平也。远者，亦谓夫人之侍女，以其旣达去而名之也。</code>】</p><h3 id="大司命" tabindex="-1"><a class="header-anchor" href="#大司命" aria-hidden="true">#</a> 大司命</h3><p>【<code>周礼大宗伯：「以槱燎祀司中、司命。」疏引星传云：三台，上台曰司命。又文昌宫第四亦曰司命。故有两司命也。</code>】</p><p>广开兮天门，纷吾乘兮玄云。令飘风兮先驱，使涷雨兮洒尘。【<code>涷，音东，从水。洒，一作洒，益所宜反。尘，叶除旬反。〇天门，上帝所居紫微宫斗也。广开者，为神将降也。吾，主祭者之自称也。大司命阳神而尊，故但为主祭者之词。乘玄云者，知神将降，而往迎之也。飘风，回风也。涷雨，暴雨也。 洒尘，以清道也。</code>】<br> 君回翔兮以下，踰空桑兮从女。纷总总兮九州岛，何寿夭兮在予！【<code>下，叶音户。女，读作汝。予，叶音与。〇君与女，皆指神，君尊而女亲也。回翔，盘旋也。空桑，山名。总总，众貌。予者，赞神而为其自谓之称也。言见神旣降，而遂往从之，因叹其威权之盛曰：九州岛人民之众如此，何其寿天之命，皆在于己也！</code>】<br> 髙飞兮安翔，乘清气兮御阴阳。吾与君兮齐速，导帝之兮九坑。【<code>清，一作精。齐，如字，又音咨，又侧皆反；一作斋，非是。速，礼记作遬，音速。导，一作道。坑，一作坑，音冈。〇乘，犹乘车。清气，谓轻清之气。御，犹御马。阴阳，则兼清浊变化而言也。齐速，整齐而疾速也。导，奉引也。帝，天帝也。之，适也。坑，与冈同，谓山脊也。九坑者，周礼职方氏九州岛之山鎭曰会稽、衡山、华山、沂山、岱山、岳山、医无闾、霍山、恒山也。此言己得从明神登天极奉至尊，而周宇内也。</code>】<br> 灵衣兮被被，玉佩兮陆离。壹阴兮壹阳，众莫知兮余所为。【<code>被，一作披，并音披。〇被被，长貌。壹阴、壹阳，言其变化循环无有穷已也。</code>】<br> 折疏麻兮瑶华，将以遗兮离居。老冉冉兮旣极，不𡫏近兮愈疏。【<code>折，音哲。华，叶芳无反。遗，去声。𡫏，一作侵，一作浸。愈，一作踰。〇疏麻，神麻也。极，穷也。宠，渐也。疏，远也。此以神旣去而思之，如云中君卒章之意也。</code>】<br> 乘龙兮辚辚，高驼兮冲天。结桂枝兮延竚，羌愈思兮愁人。【<code>辚辚，一作軨軨，并音邻。冲，持弓反；一作翀。天，叶鐡因反。竚，直吕反。思，去声。〇辚辚，车声。与诗「有车邻鄱」字同。言神旣去而不留，使己延望而怨思也。</code>】<br> 愁人兮柰何，愿若今兮无亏。固人命兮有当，孰离合兮可为！【<code>何，叶音奚。当，丁浪反。可，一作何，可上，一有不字。皆非是。〇无亏，保守志行无损缺也。又言人受命而生，贫富责贱，各有所当，或离或合，神实司之，非人之所能为也。因祀司命而发此意，则原所以顺受其正者亦严矣。</code>】</p><h3 id="少司命" tabindex="-1"><a class="header-anchor" href="#少司命" aria-hidden="true">#</a> 少司命</h3><p>【<code>按前篇注说有两司命，则彼固为上台，而此则文昌第四星欤？</code>】</p><p>龝兰兮麋芜，罗生兮堂下。緑叶兮素枝，芳菲菲兮袭予。夫人兮自有美子，荪何以兮愁苦？【<code>龝，古秋字，一作秋，下同。麋，或从艹。下，叶音户。予，叶音与。夫，音扶。兮字，一在自有字下。荪，一作荃，下同。〇麋芜，芎藭叶名，似蛇床而香，其苗四五月间生，叶作丛而茎细，其叶倍香，七八月开白花。罗生，言二物益列而生也。袭，及也。少司命布阳神而少卑者，故为女巫之言以接之。上四句兴下二句也。夫人，犹言彼人，如左传之言「不能见夫人」也。美子，所美之人也。荪，犹汝也，盖为巫之自汝也。言彼神之心自有所美而好之者矣，汝何为愁苦而必求其合也？</code>】<br> 龝兰兮青青，緑叶兮紫茎。满堂兮美人，忽独与余兮目成。【<code>青，音菁。〇青青，茂盛貌。言美人并会，盈满于堂，而司命独与我睨而相视，以成亲好。此亦上二句兴下二句也。至此，则神降于巫，而非复前章之意矣。</code>】<br> 人不言兮出不辞，乘回风兮载云旗。悲莫悲兮生别离，乐莫乐兮新相知。【<code>辞，一作词。〇此为巫言。司命初与己善，后乃往来飘忽，不言不辞，乘风载云，以离于我。适相知而遽相别，悲莫甚焉。于是乃复追念始者相知之乐也。</code>】<br> 荷衣兮蕙带，鯈而来兮忽而逝。夕宿兮帝郊，君谁须兮云之际？【<code>带，叶丁计反。绦，一作倐。〇此亦为巫言。神之始也，虽倐然不言而来，今乃忽然不辞遂去</code><sup class="footnote-ref"><a href="#footnote8">[8]</a><a class="footnote-anchor" id="footnote-ref8"></a></sup><code>，而宿于天帝之郊，不知其何所待于云之际乎？犹幸其有意而顾己也。</code>】<br> 与女游兮九河，冲风至兮水扬波。【<code>古本无此二句，王逸亦无注。补曰：「此河伯章中语也。」当删去。</code>】<br> 与女沐兮咸池，晞女髪兮阳之阿。望媺人兮未徕。临风怳兮浩歌。【<code>女，读作汝。咸下一有之字。池，一作沱，并叶音陀。晞，音希。媺，一作美。徕，一作来。怳，许往反。〇咸池，星名，盖天池也。晞，干也。怳，失意貌。此复为神语以命巫者。女及美人，皆指巫也。言欲与女沭于咸池，而望汝不至，遂怳然而浩歌也。</code>】<br> 孔盖兮翠旍，登九天兮抚彗星。怂长劎兮拥幼艾，荪独宜兮为民正。【<code>旍，一作旌。此句上一有扬字。彗，详秽反。怂，一作竦，并息拱反。正，叶音征。〇孔盖，以孔雀尾为车盖。翠旍，以翡翠羽为旌旗。抚，扫除之也。彗星，妖星，光芒偏指如彗者也。怂，挺拔之意。幼，少也。艾，美好也。语见孟子、战国策，即指上美人也。正，平也。此盖更为众人之词，以赞神之美，言其威灵气焰光辉赫奕，又能诛除凶秽，拥护良善，而宜为民之所取正也。</code>】</p><h3 id="东君" tabindex="-1"><a class="header-anchor" href="#东君" aria-hidden="true">#</a> 东君</h3><p>【<code>今按：此日神也。礼曰：「天子朝日于东门之外。」又曰：「王宫祭日也。」汉志亦有东君。</code>】</p><p>暾将出兮东方，照吾槛兮扶桑。抚余马兮安驱，夜晈晈兮旣明。【<code>暾，它昆反。槛，户黤反。晈字从日，与皎同。明，叶音芒。〇暾，温和而明盛也。吾，主祭者自吾也</code><sup class="footnote-ref"><a href="#footnote9">[9]</a><a class="footnote-anchor" id="footnote-ref9"></a></sup><code>。槛，楯也。扶桑，见骚经。言吾见日出柬方，照我槛楯，光自扶桑而来，即乘马以迎之，而夜旣明也。</code>】<br> 驾龙辀兮乘雷，载云旗兮委蛇。长太息兮将上，心低徊兮顾怀。羌声色兮娱人，观者憺兮忘归。【<code>辀，张留反。雷，叶音累。委蛇，一作逶虵。上，时掌反。低，一作俳，一作儃。怀，叶胡威反。声色，一作色声。〇辀，车辕也，龙形曲似之，故以为辕。雷气转似轮，故以为车轮。言乘此车以往迎日，又以骤登髙远，而低徊顾怀，遂见下方所陈钟鼓竽瑟声音之美，灵巫会舞容色之盛，足以娱悦观者，使之安肆喜乐，久而忘归，如下文之所云也。</code>】<br> 緪瑟兮交鼓，箫钟兮瑶簴。鸣䶵兮吹竽，思灵保兮贤姱。翾飞兮翠曾，展诗兮会舞。应律兮合节，灵之来兮蔽日。【<code>緪，一作絚，古登反。箫，一作萧。簴，其吕反。䶵，一作篪，并音池。姱，叶音户。翾，许緑反。曾，作滕反，与䎖同。应，于证反。节，叶音即。〇 緪，急张弦也。交鼓，对击鼓也。周礼有「钟笙之乐」注云：「钟笙，与钟声相应之笙。」然则箫钟，与箫声相应之钟欤？簴，悬钟磬之木也。瑶簴，以美玉为饰也。䶵、竽，乐器名也。䶵以竹为之，长尺四寸，围三寸，一孔上出，横吹之。灵保，神巫也。翾，小飞轻扬之貌。曽，举也，又翥飞也。言巫舞工巧，翱然若翠乌之举也。展诗，犹陈诗也。会舞，犹合舞也。律，谓十二律，黄钟、大吕、大簇、夹钟、姑洗、中吕、蕤宾、林钟、夷则、南吕、无射、应钟也。作乐者以律和五声之高下。节，谓其始终先后、疏数疾徐之节也。灵来蔽日，言日神悦喜，于是来下，从其官属，蔽日而至也。</code>】<br> 青云衣兮白霓裳，举长矢兮射天狼。操余弧兮反沦降，援北斗兮酌桂浆。撰余辔兮髙驼翔，杳冥冥兮以东行。【<code>射，食亦反，一作䠶。操，七刀反。弧，音胡。降，叶胡刚反。援，音爰。撰，鶵免反。一无驼字。行，叶胡刚反。〇青衣、白裳，日出东方，入西方，故用其方色以为饰也。天狼，星名。晋志云：「狼一星，在束井南，为野将，主侵掠。」「弧九星，在狼东南，天弓也，主备盗贼：沦，没也。降，下也。言日下而入太阴之中也。北斗七星，在紫宫南，其杓所建，周于十二辰之舍，以定十有二月，斟酌元气、运平四时者也。诗曰：「维北有斗，不可以挹酒浆。」撰，持也。杳，深也。冥，幽也。言日下太阴，不见其光，杳杳冥冥，直东行而复上出也。</code>】</p><h3 id="河伯" tabindex="-1"><a class="header-anchor" href="#河伯" aria-hidden="true">#</a> 河伯</h3><p>【<code>旧说以为冯夷，其言荒诞，不可稽考，今阙之。大率谓黄河之神耳。</code>】</p><p>与女游兮九河，冲风起兮横波。乘水车兮荷盖，驾两龙兮骖螭。【<code>女，读作汝。冲，一作沂。横，一作水扬二字。螭，丑知反，一音离，叶丑歌反。〇此亦为女巫之词。女，指河伯也。河为四渎长。九河，徒骇、太史、马颊、覆鬴、胡苏、简、洁、钩盘、鬲津也。禹治河，至兖州分为九道以杀其溢，其间相去二百余里，徒骇最北，鬲津最南。盖徒骇是河之本道，东出分为八枝也。卫，隧也。螭，如龙而黄，无角。</code>】<br> 登昆仑兮四望，心飞扬兮浩荡。日将暮兮怅忘归，惟极浦兮寤怀。【<code>怀，叶虚韦反。〇昆仑，山名。河出昆仑虚，色白；所渠并千七百一川，色黄。百里一小曲，千里一曲一直。寤，觉也。怀，思也。</code>】<br> 鱼鳞屋兮龙堂，紫贝阙兮朱宫。灵何为兮水中？【<code>堂，叶音同。〇龙堂，以龙鳞为堂也。</code>】<br> 乘白鼋兮逐文鱼，与女游兮河之渚。流澌纷兮将来下。【<code>鼋，音元。一无文字。鱼，叶上声。澌，音斯。从仌者，流冰也;从水者，水尽也。此当从仌。下，叶音户。〇大鳖为鼋。逐，从也。</code>】<br> 子交手兮东行，送美人兮南浦。波滔滔兮来迎，鱼邻邻兮媵予。【<code>滔，土刀反。邻，一作鳞。媵，以证反。予，叶音与。〇子，谓河伯。交手者，古人将别，则相执手，以见不忍相远之意。晋、宋间犹如此也。东行，顺流而东也。美人与予，皆巫自谓也。媵，送也。旣已别矣，而波犹来迎，鱼犹来送，是其眷眷之无已也。三闾大夫岂至是而始叹君恩之薄乎？</code>】</p><h3 id="山鬼" tabindex="-1"><a class="header-anchor" href="#山鬼" aria-hidden="true">#</a> 山鬼</h3><p>【<code>国语曰：「木石之怪夔、罔两。」岂谓此耶？〇今按：此篇文义最为明白，而说者自汨之。今旣章解而句释之矣，又以其托意君臣之间者而言之：则言其被服之芳者，自明其志行之洁也。言其容色之美者，自见其才能之髙也。子暮予之善窈窕者，言怀王之始珍己也。折芳馨而遗所思者，言持善道而効之君也。处幽篁而不见天，路险艰又画晦者，言见弃速而遭障蔽也。欲留灵修而卒不至者，言未有以致君之寤而俗之改也。知公子之思我而然疑作者，又义知君之初未忘我，而卒困于谗也。至于思公子而徒离忧，则穷极愁怨，而终不能忘君臣之义也。以是读之，则其它之碎义曲说，无足言矣。</code>】</p><p>若有人兮山之阿，被薜荔兮带女罗。旣含睇兮又宜笑，子慕予兮譱窈窕。【<code>罗，一作萝。睇，音弟。譱，一作善。窈，音杳。窕，徒了反。〇若有人，谓山鬼也。阿，曲隅也。女罗，兔丝也。睇，微眄貌</code><sup class="footnote-ref"><a href="#footnote10">[10]</a><a class="footnote-anchor" id="footnote-ref10"></a></sup><code>，美目盼然，又好口齿而宜笑也。窈窕，好貌。以上诸篇，皆为人慕神之词，以见臣爱君之意。此篇鬼阴而贱，不可比君，故以人况君，鬼喻己，而为鬼媚人之语也。若有人者，旣指鬼矣，子则设为鬼之命人，而予乃为鬼之自命也。言人悦己之善为容也。</code>】<br> 乘赤豹兮从文狸，辛夷车兮结桂旗。被石兰兮带杜衡，折芳馨兮遗所思。余处幽篁兮终不见天，路险难兮独后来。【<code>从，才用反。狸，一作狸。衡，一作蘅。折，音哲。遗，去声。篁，音皇。来，叶音斄。〇所思，指人之悦己而己欲媚之者也。幽，深也。篁，竹丛也。后来，言其出之迟也。</code>】<br> 表独立兮山之上，云容容兮而在下。杳冥冥兮羌昼晦，东风飘兮神灵雨。留灵修兮憺忘归，岁旣晏兮孰华予？【<code>下，叶音户，无东字而再有飘字。予，叶音与。〇表，特也。云反在下，言所处之高也。神灵雨者，言风起而神灵应之以雨也。灵修，亦谓前所欲媚者也，欲俟其至，留使忘归，不然则岁晚而无与为乐矣。盖鬼卒不来，而反欲使人造其所居也。</code>】<br> 采三秀兮于山间，石磊磊兮葛蔓蔓。怨公子兮怅忘归，君思我兮不得间。【<code>磊，鲁猥反。蔓，莫干反。间，音闲。〇三秀，芝草也。公子，即所欲留之灵修也。鬼采芝于山间而思此人，虽怨其不来而亦知其思我之不能忘也。</code>】<br> 山中人兮芳杜若，饮石泉兮荫松栢。君思我兮然疑作。【<code>括，叶音博。〇山中人，亦鬼自谓也。然，信也。疑，不信也。至此，又知其虽思我而不能无疑信之杂也。</code>】<br> 靁填填兮雨冥冥，猨啾啾兮又夜鸣。风飒飒兮木箫萧，思公子兮徒离忧。【<code>靁，一作雷。填，音田。又，一作狖，余救反。飒，苏合反。萧，叶音搜，文苑作搜。若如字，则忧叶于骄反。〇填填，雷声。冥冥，雨貌。啾，小声。又，猨属</code><sup class="footnote-ref"><a href="#footnote11">[11]</a><a class="footnote-anchor" id="footnote-ref11"></a></sup><code>。离，罹也。</code>】</p><h3 id="国殇" tabindex="-1"><a class="header-anchor" href="#国殇" aria-hidden="true">#</a> 国殇</h3><p>【<code>谓死于国事者。小尔雅曰：「无主之鬼谓之殇。」</code>】</p><p>操吴戈兮被犀甲，车错毂兮短兵接。旌蔽日兮敌若云，矢交坠兮士争先。【<code>吴戈，一作吾科，楯名也。错，七各反。接，叶音匝。坠，一作隧，与坠同。先，叶音询。〇戈，平头戟也。犀甲，以犀皮为铠也。考工记曰：「犀甲寿百年。」错，交也。短兵，刀剑也。言戎车相迫、轮毂交错，长兵不施，故用刀剑以相接击也。司马法曰：「弓矢围，殳、矛守，戈、戟助，凡五兵，长以卫短，短以救长。」矢交坠、士争先，谓两军相射，流矢交坠，壮夫奋怒而争先也。</code>】<br> 凌余阵兮躐余行，左骖殪兮右刃伤。霾两轮兮絷四马，援玉枹兮击鸣鼓。天时怼兮威灵怒，严杀尽兮弃原壄。【<code>阵，当作陈。躐，一作𨆍，并音猎。行，胡郎反。殪，于计反。霾，一作埋，与埋同。絷，陟立反。马，叶满补反。援，音爰。枹，音孚，一作桴。怼，一作坠，一作隧，今从文苑。壄，古野字，叶上与反。〇凌，犯也。躐，践也。殪，死也。援枹击鼓，言志愈厉、气愈盛也。怼，怨也。严，威也。严杀，犹言鏖战痛杀也。弃原壄，骸骨弃于原壄也。言己适值天之怨怒，故众皆见杀不得葬也。</code>】<br> 出不人兮往不反，平原忽兮路超远。带长剑兮挟秦弓，首虽离兮心不惩。诚旣勇兮又以武，终刚强兮不可凌。身旣死兮神以灵，魂魄毅兮为鬼雄。【<code>忽兮路，一作路兮忽。弓，叶音经。虽，一作身。魂魄毅，一作子魂魄。雄，叶音形。〇平原忽今路超远，言身弃平原，神欲归而去家远也。带剑挟弓，犹不舍武也。惩，创艾也，虽死而心不悔也。魂魄，死者之神灵，盖魂神而魄灵，魂气而魄精，魂阳而魄阴，魂动而魄静。生则魂载其魄，魄检其魂，死则魂游散而归于天，魄沦坠而归于地也。毅为鬼雄者，毅然为百鬼之雄杰也。</code>】</p><h3 id="礼魂" tabindex="-1"><a class="header-anchor" href="#礼魂" aria-hidden="true">#</a> 礼魂</h3><p>【<code>礼，一作祀。或曰：礼魂，谓以礼善终者。</code>】</p><p>成礼兮会鼓，传芭兮代舞。姱女倡兮容与。【<code>成，一作盛。芭，一作巴，卜加反。姱，音户。倡，音昌。与，一作冶</code><sup class="footnote-ref"><a href="#footnote12">[12]</a><a class="footnote-anchor" id="footnote-ref12"></a></sup><code>。〇会鼓，急疾击鼓也。芭，与葩同，巫所持之香草也。代，更也。持以舞讫，复传与人，更用之也。姱，好也。女倡，女子为倡优也。容与，有态度也。</code>】<br> 春兰兮秋鞠，长无絶兮终古。鞠，一作菊。〇春祠以兰，秋祠以鞠，即所传之葩也。终古，已见骚经。`】</p><h3 id="校勘记" tabindex="-1"><a class="header-anchor" href="#校勘记" aria-hidden="true">#</a> 校勘记</h3><hr class="footnotes-sep"><section class="footnotes"><ol class="footnotes-list"><li id="footnote1" class="footnote-item"><p>主祭者卜斋戒。「卜」，忠雅本作「吉」。 <a href="#footnote-ref1" class="footnote-backref">↩︎</a></p></li><li id="footnote2" class="footnote-item"><p>姣服一作妖𦨕。「𦨕」，原作「般」，古逸、扫叶、成化本作「服」。熹自注「古字通也」，惟古无「服」、「般」相通之例。今检说文「服」字「从舟𠬝声」，是「𦨕」即古「服」字。四部丛刊影印明覆宋刊本楚辞补注：王逸注「姣，一作妖。服，一作𦨕」，为朱注所本，今据改。 <a href="#footnote-ref2" class="footnote-backref">↩︎</a></p></li><li id="footnote3" class="footnote-item"><p>古字通也。古逸本、扫叶本、成化本作「古字并通」。 <a href="#footnote-ref3" class="footnote-backref">↩︎</a></p></li><li id="footnote4" class="footnote-item"><p>乐历各反。古逸本、扫叶本、成化本作「乐音洛」。 <a href="#footnote-ref4" class="footnote-backref">↩︎</a></p></li><li id="footnote5" class="footnote-item"><p>东皇太一。古逸本、扫叶本、成化本上有「右」字。下诸篇题同。 <a href="#footnote-ref5" class="footnote-backref">↩︎</a></p></li><li id="footnote6" class="footnote-item"><p>夫夫也是。「也是」，古逸本、扫叶本、成化本、忠雅本作「是也」。 <a href="#footnote-ref6" class="footnote-backref">↩︎</a></p></li><li id="footnote7" class="footnote-item"><p>苹水草。「苹」原作「薠」，据古逸本，忠雅本改。 <a href="#footnote-ref7" class="footnote-backref">↩︎</a></p></li><li id="footnote8" class="footnote-item"><p>今乃忽然不辞遂去。「辞」，原作「词」，据古逸本、扫叶本、成化本、忠雅本改。 <a href="#footnote-ref8" class="footnote-backref">↩︎</a></p></li><li id="footnote9" class="footnote-item"><p>吾主祭者自吾也。古逸本「自吾」作「自言」，忠雅本作「自称」。 <a href="#footnote-ref9" class="footnote-backref">↩︎</a></p></li><li id="footnote10" class="footnote-item"><p>睇微眄貌。「眄」原作「盼」，据扫叶本、忠雅本改。 <a href="#footnote-ref10" class="footnote-backref">↩︎</a></p></li><li id="footnote11" class="footnote-item"><p>又猨属。「又」，古逸本、扫叶本、成化本作「狖」。 <a href="#footnote-ref11" class="footnote-backref">↩︎</a></p></li><li id="footnote12" class="footnote-item"><p>一作冶。原作「二」，据古逸本、扫叶本、成化本、忠雅本改。 <a href="#footnote-ref12" class="footnote-backref">↩︎</a></p></li></ol></section>',38),r=[d];function f(s,n){return e(),c("div",null,r)}const l=o(t,[["render",f],["__file","楚辞集注卷2.html.vue"]]);export{l as default};
