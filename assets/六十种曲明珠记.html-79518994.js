import{_ as r}from"./plugin-vue_export-helper-c27b6911.js";import{o as p,c as b,e as a}from"./app-1c06d5dc.js";const e={},h=a('<p>六十种曲 明珠记 明 陆采</p><p>明珠记（明）陆采 着</p><p>绣刻演剧十本<br> 第二套<br> 南西厢　幽闺　明珠　玉簪　红拂　还魂　紫钗　邯郸　南柯　北西厢<br> 实获斋藏板</p><p>绣刻明珠记定本</p><p>●明珠记目录</p><p>第一出　提纲<br> 第二出　赴京<br> 第三出　酬节<br> 第四出　探留<br> 第五出　奸谋<br> 第六出　由房<br> 第七出　却婚<br> 第八出　闺叹<br> 第九出　拒奸<br> 第十出　送愁<br> 第十一出　激乱<br> 第十二出　惊破<br> 第十三出　赶驾<br> 第十四出　探关<br> 第十五出　鸿逸<br> 第十六出　返旆<br> 第十七出　抄没<br> 第十八出　遇仆<br> 第十九出　宫怨<br> 第二十出　赘苹<br> 第二十一出　别母<br> 第二十二出　获荫<br> 第二十三出　巡陵<br> 第二十四出　邮迎<br> 第二十五出　煎茶<br> 第二十六出　桥会<br> 第二十七出　拆书<br> 第二十八出　访侠<br> 第二十九出　禁怨<br> 第三十出　雪庆<br> 第三十一出　吐衷<br> 第三十二出　买药<br> 第三十三出　写诏<br> 第三十四出　伪勑<br> 第三十五出　飮药<br> 第三十六出　珠赎<br> 第三十七出　授计<br> 第三十八出　闻赦<br> 第三十九出　回生<br> 第四十出　会内<br> 第四十一出　珠圆<br> 第四十二出　江会<br> 第四十三出荣封</p><h2 id="第一出-提纲" tabindex="-1"><a class="header-anchor" href="#第一出-提纲" aria-hidden="true">#</a> 第一出　提纲</h2><p>【圣无忧】〔副末上〕人世欢娱少。眼前光景流星。靑春不乐空头白。老大损风情。喜遇心闲意美。更逢日丽花明。主人情重须沉醉。莫放酒杯停。<br> 【南歌子】淸新乐府唱堪听。遏云行。凤鸾鸣。宫怨闺愁。就裏诉分明。掩过西厢花月色。又拨断琵琶声。佳人才子古难幷。苦离分。巧完成。离合悲欢只在眼前生。四座知音须拱听。歌正好。酒频倾。〔问答照常〕</p><p>【望海潮】王郞奇俊。无双娇媚。相逢未遂姻盟。泾卒挥戈。尙书羁绁。多才脱走襄城。贼灭早还京。恨奸谋屈陷。几处伶俜。偶逢族叔。求官赠妾结深情。驿中锦字叮咛。向渭桥瞥见。泪雨交倾。烈士相怜。灵丹暗买。采苹扮作男形。假诏到园陵。把佳人酖死。赎出重生。分珠再合。一家完聚受恩荣。<br> 刘尙书遇乱遭奸计。古押衙假作偷花使。<br> 无双女死后得重生。王仙客两赠明珠记。</p><h2 id="第二出-赴京" tabindex="-1"><a class="header-anchor" href="#第二出-赴京" aria-hidden="true">#</a> 第二出　赴京</h2><p>【破齐阵引】〔生上〕淸白先人家法。金貂累代传荣。雅志超羣。诗名满世。争奈高才未骋。孤身自浪浮云迹。四海谁怀国士情。咳。长歌上帝京。<br> 〔减字木兰花〕风云未偶。心悬日月空回首。骐骥埋尘。得志驽骀也笑人。椿萱零落。空悲风木应难作。鸾鳯无依。拣尽寒枝不肯栖。小生累代遗芳。一经传业。擅六书之精。当得羲献北面。掇三史之秀。可与迁固比肩。五车读就。敢夸万卷在心胸。八韵赋成。却笑十年耽笔砚。未受九重明诏。空怀四海苍生。不让他吴门二俊擅文名。肯学那竹林七贤甘醉飮。王仙客本贯襄阳邓州人氏。先朝谏议大夫王公之子。当朝户部尙书刘震之甥。不幸早年丧父。赖母舅迎养老母。看觑成人。舅舅有一女。名曰无双。年纪小俺三岁。自幼儿同学相戏。舅母喜欢。当时对小生说。待你长成。把无双与你为妻。母亲临死之时。要求婚配。是母舅亲口许下。只因小生扶柩归乡。不曾成礼。卽今三年服满。明年是建中皇帝大比之年。小生待上京师应试。顺便到刘家求亲。昨日分付安童塞鸿。收拾行李。未知完备么。塞鸿那里。</p><p>【西江月】〔丑上〕门户年来冷落。郞君日下峥嵘。萧然琴剑照人淸。笑指长安驰骋。〔生〕游子偏怀故国。仆夫反乐长征。〔合〕莫辞辛苦上瑶京。会看风云一逞。<br> 〔生〕塞鸿。行李完备了么。〔丑〕覆官人。锦囊盛七弦焦尾。瑶鞘挂三尺龙泉。马似云飞。车如电转。俱已摆列门外。天道暄热。请官人早行。〔生〕正是暂辞旧国游京国。便出襄阳访渭阳。〔行介〕</p><p>【朝元令】风回楚城。五月黄梅景。烟浮帝京。千里红尘永。自挈图书。远辞乡井。〔丑〕官人此去。先到刘相公府中。〔生〕重念渭阳恩。幸欲叙平生。南风细吹双毂轻。袅袅柳条靑。依依游子情。〔合〕迢遥华省。空凝望楚天云冷。<br> 【前腔】〔丑〕才子名高鄢郢。风流盖世情。文采照三京。试问时流。有谁堪并。〔生〕功名之事。未知如何。〔丑〕莫向蓬蒿延颈。有日飞腾。搏风两翅九万程。重振旧家声。依然故里荣。〔合前〕</p><p>【前腔】〔生〕斜日柘林风静。征人汗满缨。田父正躬耕。对此艰难。迷心重醒。〔丑〕当此炎天。公子王孙。多少会受用。怎知征人辛苦。〔生〕何处凉亭酩酊。散发层冰。人生总为名利萦。潇洒羡严陵。沧江弄钓罾。〔合前〕</p><p>【前腔】〔丑〕缥缈红云坠影。荆山暑气淸。斜日槿花明。举目黄沙。闷人时景。〔生〕那山头上是猿啼么。〔丑〕何处猿啼深岭。肠断三声。回头故乡初一程。缓辔话离情。凄凄芳草生。〔合前〕</p><p>下马停车日已斜。故乡回首碧云遮。<br> 离愁最是关心处。风叶萧萧噪暝鸦。</p><h2 id="第三出-酬节" tabindex="-1"><a class="header-anchor" href="#第三出-酬节" aria-hidden="true">#</a> 第三出　酬节</h2><p>【念奴娇】〔外上〕罢朝初下未央宫。侯吏朱衣前拥。满袖天香归甲第。夹道绿槐阴重。日上鰕须。风袅龙涎。别院笙歌哄。太平欢宴。仰荷一人恩宠。〔踏沙行〕</p><p>紫阁垂勋。黄金横带。人生富贵谁堪比。八方无事且为欢。一年好景君须记。美酒繁弦。海榴池蕊。芭蕉叶展靑鸾尾。金杯角黍送流年。伴他儿女花前醉。自家学贯天人。资兼文武。敢竭孤忠报主。惟将正色立朝。官阶已占六曹中。名位早登三事列。运北斗之枢机。统尊列宿。作九天之喉舌。职亚三公。忠不忘乎一饭。谁言锦幙幔天。货必足于四方。要使靑钱流地。正是关节一毫无地入。公廉两字只天知。下官刘震。官拜户部尙书租庸使。夫人崔氏。小女无双。老年无子。痛太玄之失传。弱息知书。幸中郞之有托。且喜今日是五月端午。早上分付院子安排筵席。与夫人小姐。同赏佳节。不知完备未曾。院子那里。〔末〕厅上一呼。阶下百喏。覆老爷。有何钧旨。〔外〕我着你安排筵席在后花园水亭上。完备了么。〔末〕完备多时了。〔外〕怎见得。〔末〕但见池馆淸幽。风光澹荡。器列象州之古玩。帘开合浦之明珠。水晶盘。羊角粽。轻开锦束玉生辉。琥珀酒。琉璃锺。未解黄封香满座。石洞假山。淸泉细细。碧梧苍竹。疎影离离。走动的是朱衣堂吏。人人头带赤灵符。吹弹的是红粉佳人。个个手擎长命缕。金雀斜簪堕马髻。画舡齐唱采菱歌。端的好筵席。〔外〕旣然完备。请夫人小姐出来。〔末〕遥传黄阁命。去请画堂仙。请夫人小姐上堂。</p><p>【花心动】〔老〕年老心闲。对日长只把贝经翻诵。〔旦上〕睡足花台。浴罢兰汤。金莲步出房栊。〔贴上〕喜逢佳节风光好。正满园梧竹阴浓。〔合〕向水亭瓜果玉杯传送。<br> 〔相见介〕〔菩萨蛮〕〔外〕绿杨袅袅垂丝碧。海榴点点胭脂赤。〔老〕两两乱莺啼。■〈毛叅〉■〈毛叅〉梧竹齐。〔旦〕微微风动幔。恻恻凉侵扇。〔合〕处处遇端阳。家家共举觞。〔外〕夫人。下官备一杯淡酒。与你同赏佳节。〔旦〕采苹将酒过来。〔外揖酬酒介〕</p><p>【画眉序】金巵泛蒲绿。抚景停巵感心曲。叹千年湘水。此日沈玉。名未泯角黍空传。人去远招魂谁续。〔合〕大家酩酊酬佳节。莫负太平风俗。<br> 【前腔】〔老〕新篁展修绿。玳瑁筵开画栏曲。看座排冰岛。筩传莲玉。见满眼虎艾争鲜。正西苑龙舟相续。〔合前〕</p><p>【前腔】〔旦〕修眉远山绿。粉汗流香浸眉曲。自持觞劝酒。皓腕露玉。愿白头长享天年。结彩线不须人续。〔合前〕</p><p>【前腔】〔贴〕轻盈舞裙绿。独抱琵琶度新曲。渐髻偏金凤。钗横紫玉。掠纨扇乳燕飞来。乱急管新蝉相续。〔合前〕</p><p>【滴溜子】〔外〕你道是侯门风味不俗。又谁知闾阎几多不足。日宴未炊饘粥。可惜尊前白苎歌。总是苍生哭。但愿君心。化作光明爉烛。<br> 【鲍老催】〔老〕繁华辇毂。人人齐唱升平曲。家家多泛菖蒲粟。休眉皱。且放怀。消淸福。人生百岁欢未足。休把愁心恼弦管。频开笑口倾■〈酉灵〉醁。<br> 【滴滴金】〔旦〕上林笋脍甘如肉。南海冰鳞气犹馥。玉盘犀筯寒生指。画堂中。新酒熟。珍馐溢目。娇歌艳舞相催促。相催促。休敎日近靑山麓。<br> 【鲍老催】〔贴〕香风乱扑。顚狂粉拍穿金粟。高低玉剪飞华屋。把瑇筵。近鸣泉。临乔木。生绡扇儿休挥触。淸风自有凉亭竹。风来也。鬓簌簌。<br> 【双声子】〔合〕弄潮罢。弄潮罢。何处兰舟逐。采菱归。采菱归。两岸芙蓉绿。日已暮。日已暮。欢未足。欢未足。看明月扶醉。夜凉新浴。<br> 【尾】酒剩花残下金谷。月白风淸归去促。可惜明朝又初六。<br> 侯家庭院好风光。骨肉传杯笑满堂。<br> 但愿太平常会面。年年此日赏端阳。</p><h2 id="第四出-探留" tabindex="-1"><a class="header-anchor" href="#第四出-探留" aria-hidden="true">#</a> 第四出　探留</h2><p>【玉漏迟】〔生上〕辞家浪游。叹山劳匹马。水怯孤舟。红槿香中。一声越鸟添愁。回首故园池馆。淸风满目人消受。名成否。先自将人憔瘦。<br> 【前腔】〔丑上〕风尘奔走。叹肩挑琴剑。汗透征裘。绿柳阴中。小姬唤客垆头。正値马疲人倦。无由得解鞍沽酒。〔生〕婚成否。先觉春心暗透。<br> 迤逦行来。不觉早到京师也。〔丑〕官人。你看京师好景致。〔生〕怎见得。〔丑〕只见六街车马。三市人烟。慈恩寺金刹参天。灞陵桥垂杨拂地。花簇簇三百六十行买卖。锦重重十万八千户人家。朱楼绣槛。有十里香风。水阁凉亭。没半星暑气。酒肆中卖的是莲花白。竹叶淸。都解金龟同一醉。勾栏内坐的是李端端。苏小小。笑歌新曲解留人。金章紫绶。达官贵戚去朝天。白狗苍鹰。公子王孙来打猎。八柱巍峨标玉阙。五云缭绕拥王居。果然好景致。〔生〕此去刘家多少路。〔丑〕兀那里是刘相公府前也。</p><p>【赚】〔生〕千里襄流。冒暑携书上帝州。龙城暮。遥看宫阙红霞覆。且淹留。访恩盟。重叙当年旧。〔丑〕暂向垂杨系紫骝。拂拭征衣垢。朱门十丈蟠双兽。〔合〕试将轻扣。<br> 【前腔】〔老上〕相府深幽。何处儿郞敢径投。分明看。原来年少吾家秀。〔生拜见老旦介〕慰离忧。比别时精采浑如旧。三载南中望斗牛。遥想恩光厚。〔合〕弛装共话违离久。乍消淸昼。<br> 〔老旦〕孩儿。三年不见。这般长成了。此来为求科举么。〔生〕小生有两件事。一者为取功名。二者不敢说。〔老〕但说不妨。〔丑〕官人要求小姐的亲事。〔老旦笑介〕原来如此。这事是老身说起。又是你母亲遗命。好歹教你成就。〔生〕全靠舅娘撺掇。〔老〕舅舅早回来也。</p><p>【绛都春晓】〔外急上〕官高禄厚。见豺■〈豸良〉当道。怎生罢休。猛拚扣碎金阶首。从敎洗净朝班垢。怎容他奸谋成就。〔老〕亲情邂逅。请宽怀抱。放下闲愁。<br> 【前腔】〔生拜介〕远来相候。合欢欣。怎生反皱眉头。〔丑〕想东人衣冠礼貌多疎漏。〔老〕莫非老妾逢迎后。有缘由望君明剖。〔外〕朝纲大事。区区儿女。何必追求。<br> 〔老〕相公。甥舅相逢。合当喜欢。怎生双眉倒竖。怒气冲天。〔外〕夫人。贤甥远来。我岂不喜。争奈丞相卢??。奸邪不忠。人皆号为蓝面鬼。下官适来入朝。再四奏他奸恶。乞将枭首示众。圣天子不从。因此烦恼。〔老〕相公。你官非御史。职非谏议。管这闲事怎的。〔外〕下官受朝廷厚恩。那一件不该说。〔生〕只一件。卢??这厮最能害人。只怕舅舅反遭毒手。〔外〕这个我也顾不得了。〔丑〕甥舅相逢。闲话请休题。〔老〕说得是。请孩儿到水阁上三杯洗尘。〔外〕将酒过来。〔把■〈角戋〉介〕</p><p>【皂角儿】念荆花早年失偶。喜芝兰这回重茂。仔细看举止端详。分明似母亲趋走。惟愿你向书窗。攻笔砚。取科名。扬姓字。光辉伊舅。〔合〕亲情别久。且同杯酒。凉亭瓜果。论心叙旧。<br> 【前腔】〔老〕看孩提短发覆首。又长身聪明俊秀。笑唫唫出语温恭。意孜孜殷懃问候。多谢你渡三襄。涉万里。冒炎蒸。冲瘴厉。远来生受。〔合前〕</p><p>【前腔】〔生〕念孩儿孤贫落后。谢妗舅提携成就。恨十年寂寞寒窗。知何日经纶展手。试看我万言书。八韵赋。献金门。朝玉殿。独占鳌头。〔合前〕</p><p>【前腔】〔丑〕念小人襄中奔走。常只想长安花柳。喜今日得遂初心。又感戴恩官息厚。惟愿他受君恩。食天禄。利名成。婚姻遂。带挈风流。<br> 〔合前外〕孩儿。科场未到。且在俺府中攻习经史何如。〔生〕多谢舅舅。〔老旦〕塞鸿收拾行李。入西书院去。〔丑〕领钧旨。</p><p>一旦悲欢见魏舒。风流犹是昔年余。<br> 科场敢负先人业。客邸须看舅氏书。</p><h2 id="第五出-奸谋" tabindex="-1"><a class="header-anchor" href="#第五出-奸谋" aria-hidden="true">#</a> 第五出　奸谋</h2><p>【番卜算】〔净上〕名位庙堂尊。掌握乾坤运。鹍鹏奋翼逞风云。不奈乌鸢哂。<br> 〔笑介〕自家不是别人。卢丞相的便是。幸然遭际圣明。端的恩宠无二。一味甜言。直教天子点头。半腔歹意。惊得百官心碎。断公事只逞私心。决民情全凭势利。拽扎起温元帅面皮。猛放着阎罗王威势。不平不直的秤钩肚肠。半靑半紫的染皂心地。不要长枪大剑。眞个杀人手段高强。生得利齿伶牙。端的吃人脑髓不恕。诸王公见我低头。众文武谁敢出气。生前得逞雄豪。死后犹然得意。〔内云〕怎的得意。〔净笑〕若不去三家村中做牛。便罚去十八层地狱受罪。下官卢??。钦承圣恩。官拜平章政事。百僚趋承恐后。争奈户部尙书刘震这厮索强。前日弹我欺君误国。要将枭首示众。好笑下官得何罪过。受此极刑。眉头一蹙。计上心来。我有故人。名为王遂中。见做金吾卫大将军。重许升赏。着他夤夜刺杀这厮。有何难哉。左右那里。〔杂上〕堂上双呼字。阶前应一声。覆老爷。有何钧旨。〔净〕你去请金吾王将军过来。〔杂应介〕转过金梁桥。来到修竹里。此处王家府前了。王将军有请。</p><p>【上林春】〔末上〕武勇从来四海闻。掌官军九重亲近。<br> 〔见介净〕金吾请坐。〔末〕恩相在上。下官怎敢。〔净〕请坐。有话相吿。左右的回避。〔杂下净〕金吾。你起手是甚么官。〔末〕小官金吾卫小校。〔净〕如今是甚么官。〔末〕金吾卫大将军。〔净〕怎的骤升到此。〔末〕赖恩相提拔。〔净〕你旣知恩报恩。下官有一事托你一干。〔末〕伏听使令。〔净〕尙书刘震。平素和俺无雠。近日奏过官家。要将下官枭首示众。幸赖圣明。不听他说。你道情理也该不该。〔末〕端的无状。〔净〕俺待奏闻朝廷。把他黜退。也不甚难。只是消不得胸中一点不平之气。欲使一人。刺杀这厮。满朝看来。只有你胆勇。你敢去得么。〔末背介〕这杀人事非同小可。不去恐丞相见怪。罢罢。〔转介〕下官虽然愚勇。只有汗马上本事。这刺客手段。却做不得。下官有一故人。心如聂政。谋比荆轲。姓古名洪。见做羽林卫押衙之职。幼年曾为父报雠杀人。又以奇计得免。若用此人。无有不成。〔净〕我也素闻古押衙之名。快去纠合他来。成事之日。赏赐千金。拜官三级。〔末〕事不宜迟。下官明早就去。〔净〕金吾。不要泄漏天机。〔末〕下官怎敢。</p><p>【琐窗郞】〔净〕俺威权海内称尊。怪不逞犯逆鳞。须当快意。斩草除根。此行机密。用心防愼。〔合〕若得他一朝消尽胸中恨。千金赏。不须吝。<br> 【前腔】〔末〕他平白地惹起灾迍。赴猛火自烧身。报雠烈士。都下名闻。此行唾手。管敎随顺。〔合前〕</p><p>堪叹亡命徒。好似扑灯蛾。<br> 恨小非君子。无毒不丈夫。</p><h2 id="第六出-由房" tabindex="-1"><a class="header-anchor" href="#第六出-由房" aria-hidden="true">#</a> 第六出　由房</h2><p>【临江仙】〔旦上〕蝉吟蚊静人初起。朝霞掩映庭墀。〔贴上〕乘凉试卷绛绡衣。〔合〕风前开翠榻。窗下绣花枝。<br> 〔旦〕绿树阴浓夏日长。〔贴〕珍珠帘箔掩兰堂。〔合〕绣床斜凭娇无那。烧尽金炉百和香。〔旦〕采苹。连日暄热。不曾和你做生活。今早天气微凉。好做些针指。〔贴〕小姐。奴把绣绒花様。牙尺剪刀。都摆在石卓儿上。请小姐坐地。</p><p>【赏宫花】〔旦〕东方尙低。微凉入绛帏。梧月余残影。花露未全晞。〔贴〕有意只盘金凤线。无心去听乳鸦啼。<br> 〔生上〕未遂东床志。先窥绮阁人。小生为亲事而来。争奈舅舅全然不提起。未知成否若何。小姐又不能够厮见。好生纳闷。今日打听得小姐卧房。在画阁儿下。只做不知。一直撞入去。饱看一回。多少是好。</p><p>【狮子序】〔生〕悄步香阁西。行傍纱窗试一窥。只见一庭儿花木。别是幽奇。〔做张介〕元来小姐和侍儿做生活哩。只见两两红妆相对。看他玉肌香。云鬓薄。春纤嫩。笑拈针指。低低偷眼。隐隐蛾眉。<br> 【降黄龙】〔旦〕金剪轻携。手把鲛绡。巧裁新制。金针下处。绣鸳鸯并戏莲漪。〔贴〕香闺。重门深闭似娇花绣幙红围。不许他狂蜂斜睨。粉蝶轻窥。<br> 【前腔】〔生〕针儿。引线休迟。愿效鸳鸯。与伊戏水。鲛绡莫剪。怕剪断两下牵丝。痴迷。他含情无意。怎知道人在窗西。正是那花心未拆。蜂蝶先知。<br> 【前腔】〔旦〕长吁。汗透香肌。日上庭梧。顿添烦暑。钗横鬓坠。绣停针纨扇频挥。〔贴〕须知。炎蒸堪畏。荷亭畔剩有凉飔。只为那闺门礼法。懒去闲嬉。<br> 【前腔】〔生〕炎威。炙损娇姿。怎如和我凉亭共戏。醉荷风碧簟相依。你那一声长叹呵。堪疑。芳心何处。莫不是想着佳期。休长叹。佳期咫尺。就结于飞。<br> 〔旦〕采苹。是谁在窗下。</p><p>【衮遍】谁来绣户窥。忙启纱窗觑。〔贴〕却是王家哥哥。为何到此。奇俊王郞。到此缘何事。〔生〕在老夫人处问安。错走了路到这里。上堂咨启。花底路迷。问仙娥肯容人到月宫裏。<br> 〔旦〕采苹。你和他说。是我卧房。外人不得至此。</p><p>【前腔】〔旦〕中堂多禁忌。不许闲人至。年少无知。就裏藏奸意。〔贴〕这是小姐的卧房。老夫人处问安。不打从这里去。〔生〕小姐忒薄情也。我是东床娇壻。休把做外人厮觑。便留住绣房中。有谁说你。<br> 〔旦〕快出去。老夫人知道。不好意思。〔生〕小生也要出去。争奈不认得路。〔贴〕哥哥。我送你出去。〔生〕不要送出去。只要你送进去。〔贴〕胡说。老夫人来也。〔生〕双手擘开生死路。一身跳出是非门。〔下老旦上〕乘凉课儿女。病暑步池亭。老身这几日天热。不曾到女孩儿房中。今日须索去看他做生活。〔见介老旦〕孩儿做甚么。〔旦〕孩儿见天色微凉。与采苹做些针指。〔老旦〕好好。我儿。你生于富贵。正要习些劳苦。他日好去人家做新妇。〔旦〕谢母亲教训。〔老旦〕日已将中。天道渐热。暂歇一饷。随我去来。莫倚富豪门。〔旦〕须知习苦辛。〔合〕成人不自在。自在不成人。〔下生上〕无端枝上黄莺噪。惊散花心粉蝶飞。小生方纔大胆。走入小姐卧房。见他正与侍儿做生活。果然生得好。但见幽姿绝世。娇艳惊人。浑如腻粉揑成。便是画工难写。滴溜溜凤眼朦胧。勾引人魂无定。曲湾湾蛾眉澹扫。巧传心事多般。轻盈笑靥。低头微哂有余情。袅娜腰肢。叉手抱来无一捻。津津檀口。生憎酷暑娇吁。脉脉冰肌。可怪淸凉无汗。几句娇嫩声音。分明似金笼裏学语雏鹦鹉。一点聪明性格。合唤做绣榜上风流女状元。脚上鞋儿三四寸。步步生莲。鬓边钗子十二行。双双舞凤。恍疑金菊对芙蓉。却是笑倚侍儿肩上。忽地梨花笼淡月。元来娇临玉镜台前。傍人私语。细细口脂香。凭槛闲行。珊珊杂佩响。作赋吟诗。人人尽说蔡文姬的再世。描鸾刺凤。个个皆称薛夜来的神针。石榴阴畔。似蕊宫仙子。扬州两两玩琼花。菡萏沼边。如洛浦佳人。水上盈盈步罗袜。只疑他麻姑有缘。过蔡经偶然留鹤驾。莫不是双成无赖。恼王母暂谪下尘寰。可惜花朝月夕。何时同醉合欢杯。恨无玉管鸾笙。与尔同乘双凤去。但望高堂成事。与伊绣带结同心。仔细思量。小生的称扬有尽。小姐的娇媚无穷。若得与共枕半宵。也不枉为人一世。正待和他说些知心话儿。那不做美的夫人撞将来。好闷人也呵。</p><p>【皂罗袍】误入桃源洞裏。见香香深处。袅袅仙姿。娇羞终是女孩儿。隔窗掩过香罗袂。嘤嘤小语。问郞路迷。低低微笑。劝郞早归。莫不是人前巧做出猜嫌计。<br> 【前腔】正好粘花惹絮。怪东风无意。吹散芳菲。春光一去杳无期。阳台望断人千里。归来如醉。余香满衣。支颐坐想。芳心暗飞。恍闻耳畔娇声细。<br> 纱窗深处见卿卿。隐约香肌百媚生。<br> 好似淡云笼月色。嫦娥态度不分明。</p><h2 id="第七出-却婚" tabindex="-1"><a class="header-anchor" href="#第七出-却婚" aria-hidden="true">#</a> 第七出　却婚</h2><p>【似娘儿】〔外上〕松柏古心存。嗟玉树寂寞无人。兰心蕙性闺房润。雀屛欲启。鸾俦未偶。闲中慢自评论。<br> 事不关心。关心者乱。下官六十余岁。止有一女。名曰无双。年纪长成。不曾许嫁。我意欲招一佳壻在门。只没有一个门当户对的。且等夫人出来。与他商议。</p><p>【风马儿】〔老旦上〕女貌郞才。请东君早成佳配。<br> 〔见介外〕夫人。古者十六而筓。二十而嫁。女孩儿年登二八。正当其时。前日多少公子王孙求聘。只为没个中意的。今日想起来。咱和你年纪高大。这事不可不早定。〔老旦〕相公不问。老身不敢多言。昔日外甥王仙客在门下。自小儿聪明。与女孩儿年相若。貌相似。我曾许他为配。他母亲病笃之日。又是你亲口许下。况兼此子。学问不凡。人才出众。妾意欲成就前言。相公意下若何。〔外〕夫人差矣。仙客乃先姐之子。与女孩儿中表兄妹。于分有妨。怎生成得伉俪。〔老旦〕妾闻中表无服。可以成亲。昔温太眞娶其姑之女。下玉镜台为聘。至今以为美谈。相公昔日许下。今日何出此言。〔外〕当初先姐病笃。苦求此事。我只回他说。你自调养病体。也不曾许他。今日断然不可。〔老旦〕相公。听老身说。</p><p>【金索挂梧桐】心知宅相贤。口许东床选。热面应承。冷语今更变。丈夫然诺重如山。暗室私心鬼神见。休言闺阁无人听。只恐闾阎有话传。休辞辨。劝君肯首。莫负燎须言。〔合〕想婚姻都是前缘。慢劳你争长短。<br> 【前腔】〔外〕当年姊病缠。为子求婚眷。仔细沉吟。此事非吾愿。当时只把病人宽。那肯轻将语言骗。不曾媒妁期千万。何必殷懃强再三。休胡乱。嫡亲中表。怎结百年欢。〔合前〕</p><p>莫将盟约等闲乖。只怕婚姻未必谐。<br> 万事不由人计较。一生都是命安排。</p><h2 id="第八出-闺叹" tabindex="-1"><a class="header-anchor" href="#第八出-闺叹" aria-hidden="true">#</a> 第八出　闺叹</h2><p>【祝英台近】〔旦上〕豆花风。梅子雨。酝酿晚凉浅。罢绣停针。长日正人倦。〔贴上〕乍堪象簟侵肌。鲛绡映肉。初睡起。微微香喘。<br> 〔卜算子〕〔旦〕睡起玉肌凉。人静重门闭。永日深闺寂寞愁。暗滴珍珠泪。〔贴〕风弄芰荷香。雨洗梧桐翠。且向池亭玩物华。莫把眉儿聚。〔旦〕采苹。寂寞闺门。昏沉暑热。眞个好闷人天气。〔贴〕小姐。池馆淸凉。风光潇洒。我和你受用不尽。有甚么烦恼。〔旦〕你怎知我有烦恼处。〔贴〕小姐。每常间见你欢天喜地。今日眉头不展。面带忧容。为着甚么。〔旦〕我心上有事。你休缠问。〔贴〕小姐。你心上不快。和你到后花园池亭上耍去。〔旦〕也罢。〔行介〕</p><p>【祝英台】月眉攒。云袖亸。低首损春姸。妆罢层楼。步入闲亭。风约绣帏香卷。〔贴〕小姐。你看池裏荷花都开了。〔旦〕羞看。藕花开得双头。只怕秋风吹散。闷对景。冷落碧梧池馆。<br> 【前腔】〔贴〕潇散。向凉亭。临曲沼。瓜果荐新鲜。阁对秦山。簟展湘波。侍女频挥纨扇。〔旦〕你不知我心上自有不足处。〔贴〕无端。侯门受用豪华。却把双蛾愁敛。日斜也何事不忺茶饭。<br> 〔旦〕采苹。你兀自不理会。〔贴〕小姐端的有甚事。说与妾身知道。〔旦叹介贴〕但说不妨。〔旦〕这事不是俺女孩儿家说的。罢罢。你是我心腹之人。和你说。昔日王解元从小儿在我家长成。老夫人爱他。只说招他为壻。姑娘临危之际。老相公亲口许了。今日王解元到来。老夫人说起此事。爹爹把前言悔过。只推不曾。教人如何不闷。〔贴〕元来恁的。小姐。老爷旣然不肯成就。只索顺从他。没来由烦恼甚么。〔旦〕父命我岂不从。但婚姻一言为定。女子从一而终。姑娘在日。便许了他。今日人亡事变。却悔赖他的。爹爹官居台阁。须被外人耻笑。〔贴〕小姐。世间多少贵公子美少年。任从老爷许了一个。何必留恋这个穷措大。〔旦〕你说那里话。</p><p>【前腔】堪叹。事多磨。人间阻。就裏泪偷弹。天日深盟。风月芳期。一旦雨覆云翻。〔贴〕这亲事又不曾受他茶礼。便退了也不妨。〔旦〕休言。纵无六礼双羊。奈一言难变。便死也魂与檀郞为伴。<br> 【前腔】〔贴〕姻缘。本天生。非人意。烦恼也徒然。老爷呵。爱惜娇娃。别选豪门。肯顾一句虚言。休偏。五陵年少如云。枉把贫儒留恋。从亲命且自逍遥排遣。<br> 【前腔】〔旦〕心坚。守松筠。甘冰蘖。寤寐柏舟篇。爹爹呵。你把连理分开。并蒂摧残。只怕女萝缠绵。〔贴〕小姐。见说王解元家寒。若嫁了他。须索受些凄楚。〔旦〕不怨。从敎受冻担饥。怎肯嫌寒就暖。我彩凤羞与凡鸡作伴。<br> 【前腔】〔贴〕堪怜。守前言。敦旧约。眞个女流难。不负才郞。忍背严亲。一点眞心百炼。〔旦〕你才知我的心事。〔贴〕惟愿。高堂意转心回。绣阁花开月满。那时候偕老双双欢宴。<br> 〔贴谢介〕贱妾不知小姐这般贞性。一时唐突了。〔旦〕且不要和别人说。</p><p>莫打南来鴈。从他作伴归。<br> 打时双打取。休遣两分飞。</p><h2 id="第九出-拒奸" tabindex="-1"><a class="header-anchor" href="#第九出-拒奸" aria-hidden="true">#</a> 第九出　拒奸</h2><p>【高阳台引】〔小生上〕近侍龙颜。长随豹尾。朝朝螭陛持戟。暂赐余闲。高情懒去游逸。金鱼乍解还家乐。掩竹扉车马无迹。卷征袍。卧看黄卷。自消白日。<br> 老夫姓古名洪。本贯京师富平人也。自小武艺精通。豪侠好义。昔日为父报仇。杀人于都市之中。又用奇计脱逃。得免其死。如今年近六旬。见做羽林卫押衙之职。京师人都唤我做古押衙。今日罢朝。闭门高卧。不免取一卷古书。看来消遣。正是暂抛虎略龙韬。且玩萤囊蠹简。〔看书介〕</p><p>【前腔】〔末上〕奉恩官钧旨机密。特来求访十年相识。若遂良图。两人富贵不失。〔小生〕忽闻剥啄柴门扣。整衣冠下堂延客。〔合〕正淸闲。相过谈笑。顿消岑寂。<br> 〔见介小生〕金吾因甚光降。〔末〕下官多时不曾拜谒。今日特来。〔小生〕必有缘故。〔末背介〕且住。不要直说。且把几句话儿打动他。〔末〕小生没甚事。今日放假。在家闲坐。不过特与老兄谈论一番。〔小生〕最好。〔末〕不知押衙在此看甚么书。〔小生〕老夫看的是左氏春秋。〔末〕那左传上有一个锄麑。可谓义士。〔小生笑介〕将军何以见得他义处。〔末〕晋灵公恶赵盾强谏。遣刺客锄麑刺之。锄麑见赵盾是正人。不忍下手。就触槐而死。世上谁人不怕死。锄麑为忠义上。视死如归。岂不是个义士。〔小生〕金吾差矣。大凡刺客要识人心。以赵盾之贤。晋侯无道。谁不知之。锄麑不与他去便了。直待临下手之时。方才知道。可不枉了一死。</p><p>【高阳台序】〔末〕乍感丹心。潜收白刃。肯把忠良残贼。义烈忘身。英名至今如昔。〔小生〕愚客。平生不识人邪正。到其间悔之无及。死孤槐空为怨鬼。有谁怜惜。<br> 〔末〕锄麑旣非义士。那史记上有一荆轲。可谓义士。〔小生笑介〕金吾何以见他义处。〔末〕燕太子丹与秦王有隙。使荆轲刺之。秦王绝袖遶殿而走。荆轲知事不成。倚柱谈笑而死。当时秦王何等威势。荆轲略无惧怯。岂不是个义士。〔小生〕金吾又差了。大凡刺客要识时势。以秦王之强。燕国之弱。纵刺得他。怎肯干休。荆轲不与他去便了。事旣不成。把燕国指日而亡。可不枉了一死。</p><p>【前腔】〔末〕感激。计就牢龙。身探穴虎。精感长虹贯日。谈笑捐生。祖龙为君褫魄。〔小生〕狂客。何如早谢当年宠。事无成枉劳心力。死秦庭分明儿戏。自倾燕国。<br> 〔末〕荆轲不是义士么。〔小生〕也不足为义。〔末〕承教。承教。这两个古人之事。不必说了。请问押衙。刺客的事。你干得么。〔小生〕这个何难。老夫少年也曾为父报仇来。〔末〕假如今日有个贵人抬举你。他着你去刺一个人。出一口气。你去也不去。〔小生〕果然待得我厚。士为知己者死。女为悦己者容。怎的不去。〔末〕押衙。我方才见你是个义重之人。敢以实吿。这里没人么。〔小生〕但说不妨。〔末〕卽今当朝大丞相。有一个仇人。痛恨入骨。特使下官寻访刺客。刺得他的。陛官三级。尝赐千金。下官知押衙谋勇。一力举荐。押衙肯去。和下官带挈富贵。〔小生〕大丞相是谁。〔末〕是卢??相公。一人之下。万人之上。官家最喜欢的。〔小生〕他和谁有仇。〔末〕他与户部尙书刘震。切齿之怨。〔小生怒介〕呸。你不说那蓝而鬼也罢。说着那蓝而鬼。毛骨都悚。恨不截此佞臣之头。却教我替他伤害善人。古押衙是个好男子。不为此狗彘之事。〔末〕押衙休迷执。</p><p>【前腔】相国。久慕高风。欲求耻雪。特聘君为刺客。虎略龙韬。施展正在今日。〔小生〕一身武艺。不替小人出力。不去。不去。〔末〕休执。邯郸年少轻人命。问谁贤与谁奸慝。大丈夫已逢靑眼。早沽白璧。 【前腔】〔小生〕刚直。义胆如天。豪情葢世。孤怀一点忠赤。肯助邪谋。忍把无辜残贼。〔末〕好笑。有这等英雄。推做甚么。好个不爽利的荆轲。〔小生〕淸白。腰间七首光如雪。不染他忠良血迹。〔末〕丞相自当重赏。〔小生〕便封九鼎三公。等闲视同一掷。<br> 〔末拜介〕十载交游浑未识。一番高论始知心。元来押衙乃天下正直丈夫。因卢??奸邪。不肯替他行刺。正是富贵不能淫。威武不能屈。荆轲锄麑。何足道哉。下官一时唐突。万乞恕罪。〔小生〕量老夫何足挂齿。〔末〕下官也不去回话了。由他自处。</p><p>【尾】从今方见君心直。从今不上奸人宅。远害全身为上策。<br> 〔小生〕不作奸臣用。〔末〕高风千古钦。〔合〕路遥知马力。日久见人心。〔末下小生吊场〕自古道将相不和。国有大祸。我想今日卢??那厮。因一人违忤。便要用心害他。眞个是盗贼所为。卽今内有奸臣弄权。外有骄将悍卒。民穷财尽。天下不日将乱。罢罢。老夫做甚么官。不如向富平山中。逍遥自在。免得他日死于乱兵之手。〔解衣介〕</p><p>【北后庭花煞】解下惹闲愁靑锦袍。〔除帽介〕除下起飞灾乌纱帽。只为虚飘飘凌烟阁。送上那颤巍巍跨海桥。算到了是非窠。玉殿高。不如安乐窝。茅屋好。每日价。对明月。吹洞箫。弄春风。醉碧桃。向山中。睡得牢。喜人间。事不到。龙争虎斗都休料。床头留得琴樽在。门外由他雨雪飘。只落得无烦恼。免受他尘埃缚住。一任我云海逍遥。<br> 功名误我未言归。今日除头早拂衣。<br> 且玩山中泉与石。不争人世是和非。</p><h2 id="第十出-送愁" tabindex="-1"><a class="header-anchor" href="#第十出-送愁" aria-hidden="true">#</a> 第十出　送愁</h2><p>【传言玉女】〔贴上〕月榭云窗。暗把秋波偷望。两边儿心肠摇荡。争奈你命裏星辰未畅。东君无意。枉添悒怏。<br> 〔章台柳〕鸳鸯偶。鸳鸯偶。双宿双飞双厮守。蓦地风波两下分雌雄隔水都回首。俺小姐花容月貌。王解元绣口锦心。正是一对儿夫妻。谁想老相公悔赖前言。不许成就。今日老夫人分付妾身。上覆王解元的消息。此间正是他书院门首。不免叫他一声。解元在么。</p><p>【步蟾宫】〔生上〕思忆多娇心技痒。盻杀也人间天上。是谁扣户到书堂。想是佳音说向。<br> 〔相见介〕你到书斋访岑寂。必有甚好消息。〔贴〕好消息。恶消息。做不成东床客。〔生〕小娘子。俺从幼儿与小姐有约。今番老夫人做主。眼下打点新皂靴。整备做新郞也。何出此言。〔贴〕解元耐心。直等那皂靴烂了。方才和你说。〔生〕小娘子。有话说与小生知道。〔贴〕解元。你那亲事。不成了也。〔生〕休哄我。〔贴〕谁哄你。却才老夫人分付我。上覆解元。这事再四老相公跟前撺掇。老相公坚执不肯。交你权且耐心。〔生〕老相公因甚不肯。〔贴〕解元。你试猜着。</p><p>【北红衲袄】〔生〕莫不是笑书生貌不扬。〔贴〕不是。〔生〕莫不是为娇娥年未长。〔贴〕不是。〔生〕莫不是惜花心未许蜂蝶傍。莫不是结彩楼未中绣球香。〔贴〕也不是。〔生〕怕咱两个年命相妨。恐左右的谗言厮诳。〔贴〕也不是。〔生〕敢则是指望成名。道我未遂风云也。直待象简绯袍入洞房。<br> 〔贴〕解元。你都猜不着。〔生〕小娘子。端的为着甚么来。</p><p>【前腔】〔贴〕俺小姐正靑春年齿恰相当。〔生〕是小姐年长了。〔贴〕觑解元又风流容貌眞绝样。〔生笑介〕是小生的庞儿也看得过。〔贴〕绣球儿别个怎着傍。好花枝合付与折桂郞。也没甚刑克相伤。也没甚旁人伎俩。〔生〕不为这几桩事上。却为甚的不肯。〔贴〕老相公只说中表的亲难做夫妻也。又道未有前言休妄想。<br> 【前腔】〔生〕天那。兀的不闷杀人也。欺负我久漂零湖海旁。欺负我未收成名利场。分明是赖婚姻只把虚言诳。不念我处孤贫父母蚤年亡。你下得浪打鸳鸯。我拚个月满西厢。小娘子。老相公虽然如此。小姐必然见怜。我把一封书寄与多情也。〔揖介〕结草衔环不敢忘。<br> 【前腔】〔贴〕解元。这个使不得。老相公治家庭。似朝廷有纪纲。老夫人正家法。似官法无轻放。俺小姐冰淸玉洁。不比莺莺莽。侍儿每心荒胆小。做不得红娘。〔生〕小生自当重谢。〔贴〕你便有金玉满堂。谁替你担惊受枉。他见了书问出根由也。断送芙蓉一夜霜。<br> 〔生扯介贴〕闭门不管窗前月。一任梅花自主张。〔下生〕天那。我母亲在日。亲口许下。今日人亡事变。便推不曾。舅舅。你做公卿。赖人婚姻。是何道理。</p><p>【泣颜回】辛苦上京华。为娇羞夙世寃家。一心指望。牵丝中选窗纱。百年姻娅。被东君半句无情话。从前千样深盟。今朝一笔勾叉。舅舅你好差讹。枉敎你身为宰相坐官衙。不把阴阳燮理。配偶调和。却来误人婚嫁。恼乱家法。伤残风化。卖脱空口无拦坝。当年甜语应承。今朝苦口推搓。<br> 【榴花泣】我似寻春莺蝶。合采上林花。他似桃李树。抱芳姿直待东风嫁。相女配夫。一对儿不差些。无端割舍。好似蚕蛾拆对丝牵挂。我做了个美玉埋沙。他做了个彩凤随鸦。<br> 【前腔】枉敎凤城春色惨无华。枉敎秦楼月被云遮。枉敎银屛金屋空潇洒。一个愁攒两蛾。一个长吁倚遍朱栏下。一个吹箫香口呑声。一个看花泪雨如麻。<br> 【渔家犯】他那里绮罗丛潇洒文君。俺这里翰墨林风流司马。争奈卓王孙倚富欺人。则怕临邛店出丑难遮。据俺万才华。千俊雅。不怕他一点芳心不惹。从今后敛却画眉妙手。去把西厢琴和。<br> 【前腔】空忆着卷罗衫同挽香车。空忆着折菖蒲同鞭竹马。空忆着棋枰上同赌靑梅。空忆着东篱下同嗅黄花。把往事付东流如梦过。不如不提起无嗟呀。负了莺期燕约。那些星前月下。<br> 【扑灯蛾】胡涂凤尾笺。冷淡鲛绡帕。鱼雁无人寄。平地怎生入马也。玉容何处。盼香阁远似天涯。空交人泪珠沾洒。伊知么。伊还知道泪还加。<br> 【前腔】愁看古圣书。闷对先贤画。慵将罗扇把。懒步酴■〈艹縻〉小架也。南窗初卧。恼人的是蚊雷喧夜。才合眼又梦见娇娃。天知么。天还知道天应怕。<br> 【尾】多情自古多■〈兀监〉■〈兀介〉。料东君断不把深盟罢。准备着锦帐鸾床受用咱。<br> 且住。明日是俺舅娘生日。买些金珠首饰上寿。交他再四撺掇。不怕舅舅不肯。</p><p>一段姻缘天赋成。东君蓦地阻深情。<br> 从今添上相思梦。羞覩垂杨作对莺。</p><h2 id="第十一出-激乱" tabindex="-1"><a class="header-anchor" href="#第十一出-激乱" aria-hidden="true">#</a> 第十一出　激乱</h2><p>【夜行船引】〔净上〕乍解兵权嗟失势。似蛟龙困居浅水。运有来时。升腾云雨。扰乱乾坤都碎。<br> 〔西江月〕腹内包藏韬略。军中累建奇功。威名千里鎭羌戎。雄据一方谯共。失计来朝阙下。飞禽自陷笼中。他年若得逞心雄。地轴天关摇动。下官朱泚是也。蒙圣旨授俺太原节度使。只因兄弟朱滔使计。劝俺入朝。失了兵权。三年之内。只在长安奉朝请。闲居无事。不能遂俺胸中豪气。自古道蛟龙得云雨。终非池中之物。有一日提兵在手。搅得他四海都浑。罢罢。不能流芳百世。亦当遗臭万年。〔末引众上〕奸相无谋太不忠。减粮吝赏恼元戎。一呼直使唐家乱。社稷都归掌握中。〔净〕来者何人。〔末跪介〕小将泾原节度使姚令言的是也。昨蒙圣旨。着俺领兵五千。前往征进。尀耐卢??这厮。克减衣粮。将粝食菜饼。给与军士。小将一时气忿。射杀使臣。赶入宫中。抢劫琼林大盈二库。惊得官家走丁。虽然统率强兵。争奈小将官卑职浅。不能伏众。今请太尉入朝。共成大事。小将情愿执鞭随镫。〔净〕起来。多亏你好意。下官闲退之人。不足与言。〔末〕将士无主。愿策太尉为天子。〔净〕且住。大事不可造次。下官有一心腹之交。名为源休。见做太常寺少卿。与他商量。方可成就。左右。你去鸣珂巷请源少卿来。〔杂应介〕</p><p>【番卜算】〔丑上〕治国五车书。匡君三寸舌。指挥若定失萧曹。顾盼兴王业。<br> 〔见介净〕少卿知道么。此乃姚节度特来取我入朝。共成大事。进退安出。〔丑〕小子知道了。唐德旣衰。天下大乱。奸臣弄权于内。藩鎭拥兵于外。銮舆播迁。宫殿空虚。太尉不乘此时入宫。早正大位。更待何日。〔净〕只怕人心不从。〔丑〕一纸诏书。慰安中外。收了唐朝旧臣。一枝军马。围住奉天。擒了唐朝圣君。天下指日而定。分付长安九门军士。一应官员。尽都留下。不许放出一个。〔末〕此言正合我意。请太尉早行。〔净〕要俺做皇帝俺不去。〔丑〕为何不去。〔净〕俺怕那平天冠重。压得朕头疼也。〔末〕又道是沐猴而冠。〔净〕没奈何吿饶这等吃苦差使。〔丑〕贴我十万贯。顾我做替身去了罢。〔末〕休闲说。就此入朝。</p><p>【节节高】〔净〕今朝志爽然。遇良缘。胸中豪气方纔展。乾坤奠。日月悬。威名远。扫淸四海无纤玷。千年王业须臾建。〔合〕男子要为世间奇。苍天不负平生愿。<br> 【前腔】〔末〕熊罴士五千。敢争先。挥戈一指唐家乱。迎英彦。坐法筵。登金殿。〔丑〕手扶赤帝功名显。关中霸业何须羡。〔合前〕</p><p>朱太尉好似草头天子。源少卿便如火逼酇侯。<br> 急忙裏少个正宫皇后。去卢家寻个赤脚丫头。</p><h2 id="第十二出-惊破" tabindex="-1"><a class="header-anchor" href="#第十二出-惊破" aria-hidden="true">#</a> 第十二出　惊破</h2><p>【杏花天】〔老旦上〕婚姻自古天排列。纵人意不容伊拆决。枉劳口舌百千折。到底终须定迭。<br> 姻缘姻缘。事非偶然。行事在人。成事在天。好笑我的相公。把女孩儿许下王仙客。又要番悔。今被老身再四苦劝不过。只得许允。只一件。自王仙客到此半年。并不曾与孩儿厮见。今日旣无妨碍。不免唤他两个出来。少叙兄妹之情。他日方谐夫妇之礼。多少是好。采苹。去请王解元和小姐出来。〔贴内应〕解元小姐来也。</p><p>【红林檎】〔生上〕独守书斋热。枕簟因谁设。羞覩南园双蝶。〔旦〕香汗滴轻绡。粉泪相和结。〔贴〕相看一水银河越。〔合〕何日裏共欢悦。<br> 〔相见介老旦〕孩儿。为你两人的亲事。我费了多少口舌。今日且喜相公许允。着我拣个日子。与你成亲。你两个向前相见不妨。〔生揖老旦介〕多谢舅娘撺掇。〔贴〕老夫人在上。不知解元和小姐几时成亲。〔老旦〕待我拣个黄道吉日。〔贴〕据他两人心意。则今晚成就了罢。〔老旦〕丫头胡说。老相公回也。</p><p>【神仗儿】〔外上〕狂兵犯阙。狂兵犯阙。銮舆播越。銮舆播越。想微臣怎生抛撇。只得相随远涉。不忍把国恩割。又不忍把私恩割。<br> 夫人。锁却大门。锁却大门。〔老旦〕做甚么这样慌张。〔外〕夫人。不好了。泾原节度使姚令言作乱。杀入宫中。天子带领宫人出苑北门逃走了。我要随驾。放家中家小不下。特来说知。〔众〕天那。怎生是好。〔外〕事不宜迟。王仙客押着细软家私。与塞鸿先行。只在灞陵桥寻一个店儿安下。我与夫人小姐一家儿随后来也。事定之日。我把无双与你为妻。〔生〕许我老婆。性命也不顾了。就此起程前去。〔生拜老旦外介〕</p><p>【忆多娇】〔生〕淸平世。祸事发。兵戈散作禁御血。天子仓黄下玉阙。〔合〕举家安贴。举家安贴。骨肉一朝拆裂。<br> 【前腔】〔旦贴〕深闺裏。娇又怯。何曾禁得这磨灭。翠袖弓鞋怎跋涉。〔合前〕</p><p>【黑蟇序】〔生〕承尊命。此行敢辞辛切。平日深恩。拚生报答。〔老旦〕小心去。莫■〈坐〉跌。密迹藏形。休敎漏泄。〔合〕烽烟起灭。刀兵又布列。举目相看。举目相看。凄凉此别。<br> 【前腔】〔外〕伊今去。行装好生打迭。谨避凶徒。防人捵窃。〔生〕灞陵店相候也。早早脱身。大家远达。<br> 〔合前外老旦〕百官何日再朝天。〔生〕关塞萧条行路难。〔旦贴〕别后不知何处宿。〔合〕断肠回首各风烟。〔外老旦贴下生旦吊场〕</p><p>【步步娇】惆怅芳池花玉吐。无那惊风摆。〔旦〕恰似儿女心。苦被无情兵戈厮害。〔合〕无缘绣阁两交杯。有情别馆双垂泪。<br> 〔旦〕解元。咱两个百样相思。半年厮守。方才得成好事。谁想又成画饼。〔生〕小生为小姐眠思梦想。废寝忘餐。受了万千苦楚。甫能到手。又遇此大变。怎生是好。</p><p>【园林好】〔生〕为情事辞家远来。守佳音几番■〈兀监〉■〈兀介〉。幸喜得高堂意改。〔合〕谁知道遇飞灾。谁知道又难谐。<br> 【前腔】〔旦〕绣帏裏幽恨满怀。乍相逢欲将言解。争奈他时光不待。〔合〕相看处各痴呆。相看处泪盈腮。<br> 【江儿水】〔生〕迢递关山苦。凄凉客馆捱。都还了一段虚空债。这狂徒那曾把官军败。单打破俺鸳鸯会。搅乱情山欲海。〔合〕把花烛归房。翻做了兵戈出塞。<br> 【前腔】〔旦〕永别芙蓉帐。轻抛翡翠堆。去奔驰万里尘沙界。解元。此去前途千万安心耐。须将薄命同挈带。休得偷生违背。〔合〕但愿天意周全。一路平安自在。<br> 〔生〕小姐何出此言。</p><p>【五供养】孤身无奈。久受深恩。临危怎推。便敎肢体碎。怎把旧盟乖。死则同埋。生则同车共载。只愁冲暑气。瘦损玉肌胎。〔旦〕若得重逢。瘦憔何害。<br> 此去路上保重。不比太平之日。</p><p>【前腔】潜行关隘。好用心机。谨避虎豺。金珠须密护。他是害身媒。炎蒸堪畏。好好加餐自爱。解元。更有一言相吿。〔生〕小姐有何分付。〔旦〕休将书卷废。留待桂花开。〔生〕若得重逢。何必要官阶。<br> 感承教诲之言。小生不敢有忘。〔旦〕解元此去。无可表意。妾有明珠一双。名曰夜光珠。光照百步。价値万金。乃朝廷赐与爹爹之物。妾自幼宝藏在身。今日分一颗与足下。倘若思想薄命。举此观之。如见妾之一面。〔生〕此乃国家之重宝。小姐之钟爱。小生怎敢分爱。〔旦〕解元不须多逊。〔解珠递与生介生〕小生多感厚惠。〔揖介〕</p><p>【玉交枝】明珠无赛。荷佳人分赐不才。看那恩光照耀行装外。小生不敢亵渎。缀向领巾长戴。情多不敢把首抬。意深肯为千金卖。〔合〕怕书生无福受财。怕龙神无端见猜。<br> 〔旦〕此二珠就如我和你一般。</p><p>【前腔】明珠堪爱。正相从把他拆开。愿他年合浦重相会。一对团圆长在。抚摩如见妾体材。依栖长系郞巾带。〔合〕休敎他尘埃暗埋。休敎他孤单自回。<br> 〔丑上〕城中紧急。请官人早行。〔生〕小生不敢久驻。就此拜别。</p><p>【川拨棹】〔生〕辞鸾镜。别凤钗。出龙城。冲虎砦。料此去故国难来。料此别祸福难猜。望断京华甚日回。<br> 【前腔】〔旦〕徒跣千官哭草莱。万户伤心散满街。早知道好事难谐。到不如不遇裙钗。喜无多。怨满怀。受虚名。担祸胎。<br> 〔丑〕快走快走。〔生旦哭别介〕</p><p>【尾】佳期此去何时再。但愿得民安国泰。那时重返乡园。同斟合卺杯。<br> 珍重佳人寄好音。望郞不见涕沾襟。<br> 徒劳掩袂伤红粉。不辨仙源何处寻。</p><h2 id="第十三出-赶驾" tabindex="-1"><a class="header-anchor" href="#第十三出-赶驾" aria-hidden="true">#</a> 第十三出　赶驾</h2><p>【滴溜子】〔外老旦上〕四下里。四下里。兵戈布扰。一家儿。一家儿。残生无靠。〔旦贴〕可怜繁华尽扫。风霜万里程。驱驰怎了。〔合〕默祷苍天。暗中相保。<br> 〔外〕夫人。此处开苑门了。〔老旦〕相公快叫开门。〔外叫介〕我是官员。要赶车驾哩。开门开门。〔内应介〕不开不开。朱太尉做了皇帝。一应官员。不许放出。〔外〕夫人。元来朱泚僭位。不放官员出城。〔旦〕天那。这事怎了。〔众悲介贴〕呀。门上早有人来也。〔外〕快回去罢。</p><p>【啄木儿】〔外老旦〕君恩重。臣位高。万里从君敢惮劳。本待要电赴星驰。怎脱得地网天牢。遥瞻翠华云缥缈。〔合〕皇皇此身笼中鸟。怎能彀奋翼凌风入紫霄。<br> 【前腔】〔旦贴〕辞兰槛。驾凤轺。未惯风尘愁路杳。又谁知百尺龙城。到翻做九关虎豹。一门百口眞难保。〔合〕皇皇此身鱼上钓。怎能彀摆尾摇头入海涛。<br> 羝羊触篱。进退两难。<br> 猛拚一死。万事由天。</p><h2 id="第十四出-探关" tabindex="-1"><a class="header-anchor" href="#第十四出-探关" aria-hidden="true">#</a> 第十四出　探关</h2><p>〔生上〕箭入昭阳殿。笳吹细柳营。内人红袖泣。王子白衣行。小生与塞鸿监押行李。在灞陵桥下等候他一家儿。看看不见来。已着塞鸿看守车担。转来问个消息。此间是开苑门了。呀。只见旌旗成阵。刀剑如麻。家家狼亡鼠窜。处处鬼哭神嘷。怎生是好。</p><p>【北正宫端正好】〔净上〕守龙城。司凤殿。奉将令谨闭天关。羁身怎敢逃危难。遥见烽烟满。<br> 俺乃守门军士的是也。这般时节。兀有人行动哩。元来是个秀才。这秀才好大胆。〔生揖介〕敢问壮士。城中消息如何。〔净〕秀才你还不知哩。你听我道。</p><p>【滚绣球】泾原军马强。都下人心乱。姚将军抢入含元殿。〔生〕禁中有羽林军。他怎生容易进去。〔净〕惊得那羽林军没个当先。〔生〕不曾劫掠么。〔净〕琼林藏。劫成空。大盈库。化为烟。搅沸了三宫六院。〔生〕不曾惊犯官家。〔净〕官家的带领后主官员。〔生〕投那里去。〔净〕单车宵遁咸阳苑。一夜星驰走奉天。暂且偷安。<br> 〔生〕城中有谁做主。</p><p>【叨叨令】〔净〕朱太尉且权知六军班。源少卿劝他登白华殿。〔生〕朱太尉人臣登天子殿。敢是造反了。〔净〕朱太尉做皇帝多时也。将二百年社稷些时换。〔生〕城上许多军马。何处来的。〔净〕又把莽健儿分守城头遍。兀的不惊死人也么歌。兀的不怕死人也么歌。云旗雨箭连天暗。<br> 〔生〕诸王公子何在。</p><p>【倘秀才】〔净〕诸王公走的生。留的斩。〔生〕众妃嫔何在。〔净〕众妃嫔一半休。一半散。〔生〕南衙文臣。〔净〕文臣每拘留且拜官。〔生〕北司武臣。〔净〕武士每总投降都纳款。令出如山。<br> 〔生〕你昨晚曾见一个官员。领着十乘毡车子出城么。</p><p>【滚绣球】〔净〕昨晚日衔山。曾向城中见。〔生〕怎的打扮。〔净〕见一个紫絁袍大官妆扮。〔生〕后面有甚么人。〔净〕随行的十乘车都挂靑毡。〔生〕正是俺舅舅了。〔净〕荒荒脱剑林。匆匆着金鞭。欲待要他方避难。〔生〕他要赶驾哩。曾出得来么。〔净〕猛可裏殿上传宣。〔生〕贼人传令怎么的。〔净〕他道四方商贾都留下。一个朝官不放还。紧把门关。<br> 〔生〕端的出城不得。</p><p>【白鹤子】〔净〕一任你快马轻车何处去。除非是驾雾腾云走上天。〔生〕壮士哥哥。怎生与俺通个音信。自当重谢。〔净〕两下裏音信不通。〔生〕不知俺舅舅一家怎生模样。〔净〕一家儿生死难判。<br> 〔生哭介〕舅舅想必是休也。〔净〕秀才。此处正是军马出没之地。快走。快走。</p><p>【煞尾】〔净〕妖氛塞玉关。黄雾漫金殿。君王的兀自保不得亲家眷。穷秀才空指着京华泪痕满。<br> 〔下生哭介〕元来我舅舅一家。都被朱泚留下。苦我直如此薄命。千辛万苦。到得京师。求取这亲事。母舅再四不肯。甫能求吿得肯。又撞着这般乱世。小生本待要将舅舅家私。带回襄阳去。又怕路上难行。不如弃了行装。只带小姐所赠明珠。走回故乡。再作区处。正是宁为百夫长。莫作一书生。</p><h2 id="第十五出-鸿逸" tabindex="-1"><a class="header-anchor" href="#第十五出-鸿逸" aria-hidden="true">#</a> 第十五出　鸿逸</h2><p>〔丑上〕有心寻故主。无计度余生。小人塞鸿的是也。刘相公着俺与官人监押行装。在灞陵桥相等。过了一夜。相公不见到来。官人回去打听。也无音耗。小人将带行装。出得客店来。正撞着南山贼寇。一会儿将车駞箱笼。都打劫了去。万贯家赀。付之一空。小人原是太安府人。自幼会织纱段。回去替人织纱餬口度日。且待贼平。寻觅主人未迟。〔哭介〕苦俺思想起来。一家儿千般富贵。三日间变出万种凄凉。不知老相公一家生死如何。我主人王解元去向如何。正是天有不测风云。人有旦夕祸福。〔下〕</p><h2 id="第十六出-返旆" tabindex="-1"><a class="header-anchor" href="#第十六出-返旆" aria-hidden="true">#</a> 第十六出　返旆</h2><p>【渔歌子】〔外上〕义声高。忠胆烈。仰天叱咤秋云烈。整龙骧。平鼠窃。指顾扫淸宫阙。<br> 下官李晟的是也。官拜神策行营节度使。因圣驾避乱奉天。朱泚僭位京国。下官誓率三军。志淸国难。内无粮饷。外绝救援。孤军处强寇之内。全凭一点赤心。洒泣誓勤王之师。不挫半星锐气。慷慨言词。四方闻之决志。英雄气槪。羣贼望之寒心。且喜上托九重之洪名。下赖诸将之効力。一鼓而坚城破。三战而朱泚逃。翠华重入。复见汉官之威仪。玉阙已平。还是唐家之社稷。肃淸宫禁。祗谒园陵。锺簴不移。庙貌如故。朱泚这厮。被俺杀败。逃入西边。又差田子奇领兵五千追赶去了。只今圣驾将到。不免唤将士每号令一番。多少是好。将士每那里。〔众上〕扫淸四海烟尘。重覩唐家日月。覆将军。有何指挥。〔外〕你每听着。今日赖将士之功勋。扫淸宫禁。念长安之士庶。久陷贼庭。千官尙窜于草莱。百姓未归于田里。出榜安民。万户皆令复业。敛兵不动。一毫不许侵入。分付军中。五日内不许通家信。〔众应介〕谨尊将军严命。〔末上〕密招残寇防人觉。遥斩元凶恐自专。小将乃田子奇是也。奉令公将令。领人马追赶逆贼朱泚。到宁州地方。被贼党韩旻把来杀了。投降泾州去讫。小将回来献捷。将带逆贼首级在此。〔外〕可喜。可喜。逆贼旣已伏诛。把来号令京师。传行天下。</p><p>【豹子令】〔外〕壮志忘身平贼虏。平贼虏。义旗西指定山河。定山河。扫尽妖氛淸国步。翠华不日返神都。〔合〕从今万载固鸿图。<br> 【前腔】〔众〕厕鼠跳梁思变虎。思变虎。争奈神龙威福未全无。未全无。天遣将军来用武。一朝收复旧皇都。〔合前〕</p><p>【前腔】三载军中多战苦。多战苦。今朝始得罢干戈。罢干戈。功写凌烟谁似我。声名千古壮京都。〔合前〕</p><p>汉将平明西破戎。捷书夜飞淸昼同。<br> 今日时淸两京道。长安白日照春空。</p><h2 id="第十七出-抄没" tabindex="-1"><a class="header-anchor" href="#第十七出-抄没" aria-hidden="true">#</a> 第十七出　抄没</h2><p>【瑞云浓】〔外上〕海宇重淸。四境乍收烽火。〔老旦上〕旧日山河再安妥。〔旦贴上〕全家百口。向死裏别偷生路。〔合〕无祸。明知是苍天回护。<br> 〔外〕夫人。且喜昨者李令公军马杀退贼兵。朝廷大驾自奉天起程。将到京了。〔老旦〕相公。当时一家陷在围中。只道死于乱军。谁知有今日。〔外〕朱泚这厮。但见朝官。都要拘来重用。只不知怎的独遗落了下官。〔旦〕爹爹。倘或那时召你。从也不从。〔外〕说那里话。倘若用我时。学取段司农以笏击贼而死。断不从他。〔贴〕相公。一家儿完聚。皆是神明护持。〔外〕正是。安排香案。全家都拜谢天地则个。〔拜介〕</p><p>【一江风】〔外〕论平生一点忠心在。决不将身污。谢神明委曲周全。得脱了狂徒祸。多少遇兵戈。人离与家破。〔合〕怎得似百口还如故。<br> 〔末领众上〕惧法朝朝乐。欺公日日忧。欺公犹自可。只怕撞对头。户部尙书刘震。不曾随驾。今日圣上复辟。被当朝卢丞相奏过官裏。只说他受了朱泚的官职。奉圣旨。差下官带领五百名军士。去抄没他家裏。就拿他下狱。分付军士每围住刘家。一个不许脱走。〔众〕领钧旨。〔进介外〕呀。王金吾直入我家。有何事干。〔末〕卢丞相奏你受了朱泚节度使之职。同谋反逆。见有圣旨拿你。〔外〕天那。下官自遇乱之日。赶驾不上。与合门百口。闭户不出。朱泚用我。须有证见。怎么屈陷平人。〔末〕这话且到大理寺理会。左右。把家私什物封记了。〔外哭介〕</p><p>【四边静】孤臣只欲从君侧。何曾敢从贼。臣罪合诛夷。天王圣明德。〔合〕衷肠泯没。神明鉴识。怨气彻重霄。昏昏斗牛黑。<br> 【前腔】〔老〕相看执手情何极。分开在时刻。欲了百年缘。应归九泉觅。〔合〕衷肠泯没。神明鉴识。怨魄落沧江。茫茫夜潮黑。<br> 【前腔】〔旦〕举家幸免强徒逼。谁知又遭厄。万死出烽烟。余生入宫掖。〔合〕衷肠泯没。神明鉴识。怨气彻重霄。昏昏斗牛黑。<br> 【前腔】〔贴〕侯门十载沾恩泽。愿随主人侧。忍着旧衣裳。为人舞春色。〔合〕衷肠泯没。神明鉴识。怨魄落沧江。茫茫夜潮黑。<br> 〔末〕左右的。带刘尙书下大理寺狱。妻女二人。宫中闲住。〔指贴介〕这妮子没有名字。放他自便。〔众应介〕</p><p>【东瓯令】〔外老旦哭介〕心悲痛。意凄恻。忍把恩情中道拆。〔旦贴〕父南子北何时会。血泪下如织。〔合〕苍天有眼自明白。如何把人屈。<br> 〔众押外老旦旦下推贴倒地末〕可怜刘尙书本是好人。被人屈陷到此。这个女子。务死要随入去。难得。难得。左右。唤那丫鬟苏醒。〔杂唤介〕</p><p>【前腔】〔贴〕生如寄。魄如失。只剩孤身难自立。回头不见亲人面。不如早向井中溺。奴家要这性命何用。不如投在井中死休。〔末喝住介〕佳人心性恁般急。性命怎轻掷。<br> 这妮子好性急呵。你相公倘有再生之日。怎的便寻死。〔贴〕吿相公。妾受刘门厚恩。不能从入宫去。早寻死路为便。〔末〕好好。我看你年方二八。到有老成之言。身为女子。到有丈夫之义。我老夫有一句话。不知你肯听否。〔贴〕相公尊命。怎敢不从。〔末〕我老夫不是别人。金吾将军王遂中的是也。年登五旬。并无一个儿女。你没有安身之处。何不随老夫家去。做一个义女。你心上何如。〔贴〕深感将军好意。争奈瓜田不纳履。李下不整冠。相公男子。妾身女人。虽则结为义父。难免外人议论。〔末〕不妨。下官有夫人在家。你只与夫人相处便了。〔贴〕如此。妾身情愿居将军膝下。</p><p>【前腔】〔末〕看你心肠好。语言直。感恋恩人不忍失。小娘子。从今便结螟蛉义。与你共回宅。〔贴〕旧欢新爱谁为主。偷把泪珠拭。<br> 佳人且自放眉头。感谢恩官特赐留。<br> 新诺似山无力负。旧恩如水满身流。</p><h2 id="第十八出-遇仆" tabindex="-1"><a class="header-anchor" href="#第十八出-遇仆" aria-hidden="true">#</a> 第十八出　遇仆</h2><p>〔丑上〕福无双至尤难信。祸不单行果是眞。小人塞鸿。去年遭朱泚之乱。把刘尙书行李。付之贼手。逃入太原府去。小人平昔会织段疋。权且织些餬口。且喜贼平。重到京师。昨日去刘府中拜见。谁想两日之前。刘老爷被卢丞相谗言屈陷。朝廷把他全家抄没了去。苦不知生死如何。今日不免街上寻问我相公去向。正是屋漏更遭连夜雨。行船又遇打头风。</p><p>【胡捣练】〔生上〕弹铗客。久飘零。千辛万苦来仙境。风景昔年浑不异。故人存否信难凭。<br> 〔丑〕来的那人。到和俺相公厮像。呀。元来正是俺相公。〔哭介生〕塞鸿。一年不见。我只道你死在乱军之中。谁想又得相会。〔丑〕相公。自那日分散。一向在那里。〔生〕你听我说。</p><p>【刮古令】当日离灞陵。到京城。门已扃。〔丑〕贼人闭却城门。不曾遭他毒手。〔生〕避兵乱脱身豺虎。〔丑〕投那里去。〔生〕还故乡度此身。〔丑〕怎生得活。〔生〕旧业暂经营。〔丑〕怎的又来到这里。〔生〕喜得一朝天生李晟。扫除宫苑再升平。因此上辛苦到宸京。<br> 【前腔】〔生〕塞鸿。你投那里去了。〔丑〕行装半路等。奈东人不转程。〔生〕我看事势不好。怎敢转来。〔丑〕蓦遭了狂徒劫剠。〔生〕呀。那二十驮东西。都劫丁去。〔丑〕只单身返晋城。〔生〕怎生度日。〔丑〕贩织度残生。欣逢贼灭。重来问省。〔生〕你曾到刘府中去么。〔丑〕刘老爷被卢丞相谗言屈害了也。怎知刘相受严刑。三百口抄没各飘零。<br> 【五更转】〔生〕兀的不痛杀人也。漂泊身。依人度。到今朝成枉图。英雄平地遭凶祸。老母娇娥。掖庭孤寡。念姻缘似画饼。空牵挂。何年骨肉重完也。〔合〕千里归来。无些窠坐。<br> 【前腔】〔丑〕荷相公。相托我。恨强梁劫货多。羞惭有面难看覩。辛苦重来。负荆称谢。又谁知遭谮诉。家缘破。万般富贵都抛下。<br> 〔合前生〕塞鸿。他家还有谁。〔丑〕覆相公。刘老爷幽在天牢。夫人小姐陷身宫禁。只有侍儿采苹。闻说是金吾将军王遂中收留了回去。只有这人还在。〔生〕小姐此去。永无会期。见得采苹。死亦瞑目。俺和你明日备些人事。到王遂中家裏。求得采苹一见也罢。〔丑〕官人见的是。</p><p>闻说靑蛾属使君。明朝同去访情亲。<br> 相逢要解心中闷。只恐相逢转闷人。</p><h2 id="第十九出-宫怨" tabindex="-1"><a class="header-anchor" href="#第十九出-宫怨" aria-hidden="true">#</a> 第十九出　宫怨</h2><p>【普贤歌】〔净上〕奴家年纪六十余。曾见开元富贵时。杨妃与梅妃。三姨与四姨。都让老身居第一。<br> 老身唤做张如花。赛过石竹与山茶。半斤石灰淡抹。一锭黑墨浓搽。面孔光如羊肚石。脚儿小似起园瓜。尺七八樱桃小口。寸三分鱼鳞细牙。昨日轻移莲步。走到殿上浇花。被皇帝御手拖住。道我是月裏姮娥。据你这般标致。便做正宫也不差。请上龙床同坐。争奈命不做些。踏捵了金桥一跌。跌得我口角歪邪。慌忙扶起来细看。好似一件东西。〔内云〕赛过活观音。〔净〕阿也。好似金刚脚下的靑脸夜叉。老身是宫中老丫头张如花的是也。闻得外头抄没人口。派在俺宫中闲住。待妹子李似玉出来区处他。妹子那里。</p><p>【前腔】〔丑上〕奴在深宫住得牢。八幅罗裙着地捎。口似两面刀。是非尽意嘈。搬得六宫都厮闹。<br> 老身唤做李似玉。眞个风流不俗。也会刺凤描鸾。也会弹丝品竹。也会商谜续麻。也会象棋双陆。指头上绣成七宝塔。斩眼间熬出荳末粥。吟花柳。赛过织锦迥文诗。舞柘枝。那数霓裳羽衣曲。蔡女胡笳声。字字胡搊。刘向列女传。篇篇熟读。不拣绮縠绫罗。随分靑黄赤绿。做出来飞针走线。看了的惊神骇目。昨日娘娘交我缀一条衣带。惊得我满身麻木。〔内云〕果然手口相应。〔丑〕阿也。百般女工晓得。只有这个不熟。〔相见介丑〕姐姐。叫我做甚么。〔净〕妹子。我叫你出来。别无甚事。昨日闻得朝廷发下两个囚妇入宫。俺和你唤他出来。奈何他一番。交他低头伏事。〔丑〕着。古人道。教儿婴孩。教妇初来。不乘此时压倒了他。日后反要做大。〔净〕待我叫他出来。〔叫介〕</p><p>【谒金门】〔老旦旦上〕嗟薄命。怕忆旧家繁盛。〔旦〕一闭昭阳愁与病。貌儿难厮认。〔老〕乍近御床羞不定。几遍传宣错应。〔合〕最苦关山相掩映。画栏空自凭。<br> 〔净〕两个囚妇来了。〔丑〕你吃了大虫心。白象胆。狮子髓。见俺托大。万福不道一声。〔老〕你是何人。到要我万福。〔净〕老娘勑封六宫都总管。不拣皇后妃子。都伏我管下。〔丑〕老娘是唐明皇宫中老内人。杨贵妃捧砚。高力士脱靴。你两个杀不尽的。剐不尽的。见我不陪个小心。〔旦〕甚么小心。我不知道。〔净〕兀自口强哩。我且问你的老公是甚么官。〔老〕是尙书。〔净〕可知哩。元来你老公赌钱长输。老婆女儿也输与人丁。怎学我的丈夫。十遍赌九遍赢。〔旦〕呸。是朝廷大臣。户部尙书。〔丑〕正是胡涂长输。若不胡涂。早是赢了。〔净〕你两个婆娘。托是大官的妻女。到这里兀是不跪我。〔老〕我是二十年宰相妻。〔旦〕我是十二道节度使女。相门相种。不跪你这贱人。〔净〕阿也。倒骂老娘。好打。〔丑打介旦〕贱人不得无礼。须有法度。〔内云〕娘娘有旨。新来刘尙书家口二名。系是衣冠妻女。免他朝参。月支花粉钱十千。张如花。李似玉。两个好生伏侍他。〔净丑慌介〕决撒了。娘娘分付。咱每伏事他。〔丑扶介〕二位娘子请坐。〔净丑跪介〕好姐姐。好夫人。好奶奶。适来有眼不识泰山。甚是冲撞。不要记怀。〔老旦旦〕起来。我不计较。〔丑〕老奶奶。我替你提了尿甁去罢。〔净〕小奶奶。我替你解下臭果脚洗洗。〔净〕只因传下圣旨。〔丑〕将人挫了威风。〔笑介〕苏秦说向妻嫂。何前倨而后恭。〔净丑下老旦旦吊场老〕没来由撞这两个老泼才。缠了半日。〔旦〕母亲。我两人多感娘娘圣恩。得免凌辱。争奈我父亲在牢内。不知生死如何。有父有父气如虹。束发事主怀孤忠。本期丹诚向日月。岂料白首伤樊笼。〔老〕浮云蔽天不可诉。凌烟高阁愁无路。〔合〕呜呼一歌兮歌初成。碧天万里秋云横。</p><p>【七犯玲珑】〔旦〕〔香罗带〕秋云淡淡横。凄凉父子情。回头枉望断孤云影。〔梧叶儿〕冷落彩衣轻。他平昔英雄志。翻成憔悴形。〔水红花〕叹人生。前程不定。万里云霄得意。一旦网罗婴。〔皂罗袍〕恨浮尘偏掩日光晶。想春风何日吹枯梗。囚鸾槛凤。人意怎平。飞霜下雹。天心自明。〔桂枝香〕耿耿孤忠在。悠悠怨气腾。〔排歌〕心空切。救不能。梦魂长遶夏台城。〔黄莺儿〕怎得似缇萦。<br> 〔老〕有甥有甥千里驹。磊落万卷胸中书。垂髫遶膝戏前除。玉颜照映靑珊瑚。〔旦〕碧海淸湘两隔绝。一身良苦凭谁说。〔合〕呜呼二歌兮悲天涯。泣对庭中双桂花。</p><p>【前腔】〔老〕秋花点点馨。添人忆远情。当年折桂客多豪兴。到今日桂飘零。他也飘零在天涯路。存亡信未凭。忆贤甥。风流奇俊。从幼嬉游遶膝。一旦受伶俜。想饥寒何处度余生。怕时乖陷入兵戈境。功名有分。云程未腾。琴书无恙。春闱早登。何日重相见。还须续旧盟。关山冷。雨雪淸。生来富贵几曾经。弹铗向谁庭。<br> 〔旦〕有母有母年半衰。罗衣憔悴随尘埃。凄凉故园长秋草。寂寞长门生碧苔。〔老〕拥衾灯前泪盈把。霜花夜集鸳鸯瓦。〔合〕呜呼三歌兮歌三起。梧叶冷冷打窗纸。</p><p>【前腔】〔旦〕秋梧飒飒鸣。偏伤慈母情。便逢着春色也添愁症。怎禁听落梧声。怕他伤心剧。假欢颜顺承。泪偷倾。悄声温凊。争奈西山薄日。不肯为人停。怪萱花不耐雪侵凌。恨西风偏重残灯影。全家遭难。猿愁鹤惊。故园无主。蛙鸣草生。说着旁人惨。交他泪怎不零。深宫杳。绣户扃。何年鹰隼脱金铃。古镜得重明。<br> 〔老〕有女有女颜如花。容光玉润羞铅华。春眉懒向东风展。幽意肯逐琴心斜。〔旦〕彩云散尽阳台杳。可惜深宫坐衰老。〔合〕呜呼四歌兮锦衾薄。凄风一夜池荷落。</p><p>【前腔】〔老〕秋荷片片轻。浑如弱女情。西风把红艳都吹净。冷落小池萍。袅袅娇羞态。怎禁风浪撑。正靑春。腻腮香颈。只合深藏画阁。早逐凤和鸣。怎敎人寂寞守长门。盼羊车不到苍苔径。上林春信。望断鴈翎。小窗明月。懒吹凤笙。迢递秦楼约。淋漓湘竹凝。临愁镜。倚闷屛。画眉无处觅张卿。烟霭隔重城。<br> 十年富贵一朝休。百口飘零几处愁。<br> 肠断夜深相对话。依依残月下帘钩。</p><h2 id="第二十出-赘苹" tabindex="-1"><a class="header-anchor" href="#第二十出-赘苹" aria-hidden="true">#</a> 第二十出　赘苹</h2><p>【翠华引】〔末上〕觅得如花少女。深闺养作螟蛉。〔净上〕聪慧浑如男子。娇柔赛过亲生。<br> 〔末〕夫人。下官前日去抄没刘尙书家裏。见他侍女采苹。眷恋主母。务要随入宫去。下官留为义女。不知此女在吾家如何。〔净〕相公。此女容德堪称。便是老身亲生女一般。〔末〕果然是好。夫人。我和你终身无靠。何不将此女招赘一壻。也不绝了祭祀之主。〔净〕相公见得是。</p><p>【海棠春】〔生丑上〕不及海棠春。野草堪消闷。<br> 〔生〕此处是他门首。不免径入。〔进见跪介末〕足下请起。高姓。仙乡何处。为着甚来。</p><p>【一封书】〔生〕使君听事因。王仙客。襄邓人。〔末〕元来足下与下官同姓同乡。敢问令尊何人。〔生〕谏议是先君。〔末〕谏议大夫王君么。〔生〕与萱堂。早丧身。〔末〕你父母双亡。靠着何人。〔生〕母舅刘公相慰悯。〔末〕莫非刘尙书么。他如今全家抄没。〔生〕谁想全家荡不存。〔末〕如今却怎的。〔生丑合〕没亲人。只采苹。要见娇姿造贵门。<br> 〔末〕夫人。下官与王秀才父亲。本是同族。因遇乱离。失去谱谍。以此久不往来。</p><p>【前腔】吾家本楚城。遇乱离。迁入秦。与汝本宗亲。〔生〕原来是仙客一族。不知尊卑如何。〔末〕论昭穆。叔父尊。〔生拜介〕如此。请叔叔婶婶上坐。容小侄拜见。〔末〕今日相逢须厮认。怎做区区陌路人。〔合〕叙殷勤。细评论。须信千枝共一根。<br> 〔末〕贤侄此来。要见采苹。是不忘旧的意思。我唤他出来。与你厮见。〔生〕如此万幸。〔净〕且住。老身有话。相公百计要与采苹招一佳壻。今侄儿没有安身之处。就把采苹与他为妻如何。〔末〕说得有理。侄儿。你心中肯否。〔生〕感承叔婶好意。小生来此。只要见采苹一面。不敢望此。一者停妻再娶。背无双旧约。二者采苹与小生有兄妹之分。怎么使得。〔末〕贤侄差矣。无双一入深宫。便如死的一般。如何是停妻再娶。采苹不过一时认义之女。又不是俺亲生的。有何不可。你依着我。今日是吉日。就与你成就。且退去书院中安歇。自有分晓。〔丑〕王老爷旣是这等说。相公且依允了的好。〔生〕只得勉强从命。欲作东床客。暂为西馆宾。〔下末〕事虽如此。还要问女孩儿肯否。方可成亲。〔净〕待我唤他出来。孩儿那里。</p><p>【亭前柳】〔贴上〕萍梗泊侯门。暂且度朝昏。时时思主母。夜夜梦佳人。堂前何事呼名问。〔合〕试把姻缘一一诉虚眞。<br> 〔相见介末净〕且喜。且喜。我儿。你的亲人来了。〔旦〕爹爹。孩儿一家都已四散。有甚亲人。〔净〕是你主人外甥。又是你小姐丈夫。王仙客到来要见你。说起来又是你爹爹的侄儿。〔贴〕元来如此。我要见他一见。〔末〕且慢着。我有一件大事。和你商量。〔贴〕有甚事。但说不妨。〔净〕孩儿。你爹爹要把你招王秀才为配。你心中自宜斟酌。〔贴〕多感爹爹好意。只一件。孩儿昔日在刘门。为一使女。王解元乃小姐之贵壻。贱人怎敢与他为配。〔末〕你若不然。辜负了王秀才一片好心。〔贴〕爹妈听说。若做夫妻。不惟辱没了王解元。抑且忘背了小姐。倘或他日小姐得出。何以相处。奴家情愿与王解元为妾。〔末〕贤哉此女。说得中听。事不宜迟。今晚便成就了罢。〔净〕也罢。孩儿且退。去房中梳妆。少刻唤你。〔贴〕妆饰待花烛。娇羞入画堂。〔下末唤杂介〕院子听我说。一边办下筵席。与小姐做亲。一边去唤个摈相来。〔杂应介外上〕全仗孔周礼乐。来成秦晋欢娱。小人是摈相。不知老爷有何分付。〔末〕我有义女与侄儿王解元为妾。着你喝礼。〔外〕如此。小人便请新人。落尽荷花去采苹。权时解却惜花心。从今旅馆寒灯夜。添个铺床迭被人。第一请云云。使女升为义女。义女改做妾身。明年丈夫高中。就做第二夫人。第二请云云。未讨老婆先讨小。讨得小时初时好。若还讨个大的来。大小相争怎得了。第三请云云。</p><p>【前腔】〔生贴上〕偶尔到侯门。从他觅故人。忽成刘阮约。如入武陵村。花灯艳艳烧香烬。〔合〕排列华筵。与你结朱陈。<br> 〔外喝礼介〕伏以花星高照。好事初临。绣被中抱个半边妻。洞房内添他替死鬼。权且解馋。也当春风一度。再休偷约。不作鹤步苍苔。吿免了踢打扯挦之苦。忽上抬盘。只闻得油盐酱醋之香。曾磨灶角。荷蒙恩相。嫁作偏房。烧茶煑饭。切莫迟延。扫地揩台。必须干净。明年生下孩儿。便合称为庶子。他日小心不到。定要卖做军妻。〔生贴拜末净交拜介〕</p><p>【小桃红】〔生〕漂零艰窘。邂逅宗亲。一见浑如故也。赠与佳人。暂宽心下恨。聊伴旅中身。总然山有崩。海有枯。你的恩无尽也。此心何日泯。〔合〕今宵成秦晋。白首欢娱莫负恩。<br> 【下山虎】〔贴〕舞衣歌扇。回首成尘。漂泊无人问。谁知得遇侯门。重整旧家珠翠含羞奉事新人。自愧乌鸦入凤羣。〔合〕莫把凡花哂。瓜葛有因。一饷东园桃李春。<br> 【蛮牌令】〔末净〕衰老没亲人。螟蛉女。掌中珍。郞须好看待。休看做等闲人。悄一似章台杨柳出侯门。再遇芳春。〔合〕对银灯各自断魂。恍惚浑如梦裏相亲。<br> 【尾声】〔生贴〕齐眉结发无音信。向丫环且把闷怀伸。〔末净〕雪鬓霜鬟也靠君。<br> 百岁欢娱今始同。劝君且莫叹西东。<br> 今宵剩把银缸照。犹恐相逢是梦中。<br> 〔净贴下末生吊场末〕贤侄。你父亲在先朝有直谏之功。子孙理宜录用。下官明早入朝。与你奏过官裏。讨个七品官职与你做。你心下如何。〔生〕若得如此。自当结草衔环之报。〔末〕休恋故乡生处好。〔生〕受恩深处便为家。〔下〕</p><h2 id="第二十一出-别母" tabindex="-1"><a class="header-anchor" href="#第二十一出-别母" aria-hidden="true">#</a> 第二十一出　别母</h2><p>【金珑璁】〔旦上〕含悲辞故陇。伤心又别深宫。嗟厄运。甚时通。愁添椿树梦。肠断碧萱丛。一家漂泊叹西东。<br> 一入昭阳春又春。梦归思旧两伤神。那堪又作深秋别。万里征车倍忆亲。奴家自与母亲入宫。又早一年之上。当今新天子卽位。差一个内官押领宫女三十人。到德宗皇陵打扫。我有名字在内。三日之内。便要收拾起程。奴家怕母亲烦恼。隐忍不说。好苦。适来宫婢传下娘娘懿旨。催攒上路。此时必须与母亲说知。怎生瞒得。母亲早来也。</p><p>【前腔】〔老旦上〕年华如过梦。俄惊两度秋风。发添白。脸消红。膝前娇爱女。又欲别房栊。闲中思忆转心忪。<br> 〔见介老旦〕孩儿。今日何为眉头不转。面带忧容。〔旦〕母亲。孩儿没甚事。〔老旦〕你休瞒我。我已知道了。昨日圣旨着你们三十个宫人。打扫皇陵。明日便要去了。你却瞒我做甚。〔旦〕是。孩儿怕母亲添忧。不敢吿知端的。明日五更时分。便要起程。〔老旦〕苦。我的儿。你父亲陷身缧绁。我老身幽闭宫中。正得你陪伴。又抛撇了去。教我举眼看着何人。老年晚景。不幸遇此凄凉之苦。〔旦〕母亲不须烦恼。孩儿去。想不久便回。</p><p>【尾犯序】〔老旦〕一自入深宫。日日随班。朝朝侍从。劳苦千般。凄凉万种。〔旦〕承凤诏须当远出。别慈帏怎敢从容。〔合〕情知道君恩浩荡。敢恋私恩重。<br> 【前腔】〔老旦〕孩儿。我如今呵。老景渐龙钟。冷落长门。没个趍奉。幸有娇儿。在膝前眼中。〔旦〕母亲省烦恼。敢怕孩儿未去哩。〔老旦〕那里这话。悲痛。咫尺间抛人去也。朝夕裏孤单谁共。纵有他三千粉黛。怎与嫡亲同。<br> 【前腔】〔旦〕母子正相从。早分离含悲相送。此去迢遥。知何日再逢。〔老旦〕孩儿。此别。除非梦裏和你相逢。〔旦〕母亲珍重。老年人自须调护。休为我徒劳远梦。万一裏愁多病染。汤药倩谁供。<br> 〔老旦〕孩儿。你此行自当保重。关塞天寒。多着些衣服。路途劳倦。强进些茶饭。〔旦〕谨领母亲慈命。</p><p>【前腔】〔老旦〕生长绣帏中。娇怯香肌。怎禁劳动。好自支持。耐路途寒天冷风。〔旦〕孩儿一心只想母亲年老。没人相靠。〔老旦〕我不打紧。欢哄。我只在绮罗丛裏。你不必旅愁增重。更一件。此去打听父亲和丈夫消息。倘若有上林飞鴈。频把信音通。<br> 〔旦〕母亲。这是孩儿命中合受磨折。母亲不须挂念。</p><p>【前腔】薄命合遭逢。自古佳人。偏受磨砻。试看远嫁昭君。涉胡沙万重。孩儿就此拜别。悲恸。暂时间高堂泪别。明日裏征车尘拥。各黯然相看无语。魂断碧天风。<br> 〔净丑上〕奉圣旨。内家三十人。都带行装。今晚在上阳宫宿歇。明日早行。娘子去罢。〔老旦扯哭介〕</p><p>【鹧鸪天】正忆情人在网笼。又伤娇女去漂蓬。〔旦哭介〕慈帏执手空留恋。圣旨催人敢不从。〔净丑扯旦下老旦哭倒介〕香隐约。佩丁东。遥看仙子去无踪。今宵宫漏重添永。和泪孤眠到晓钟。<br> 雨滴梧桐秋夜长。愁心和雨到昭阳。<br> 泪痕不学君恩断。拭却千行更万行。</p><h2 id="第二十二出-获荫" tabindex="-1"><a class="header-anchor" href="#第二十二出-获荫" aria-hidden="true">#</a> 第二十二出　获荫</h2><p>【挂眞儿】〔贴上〕一别侯门惊岁改。东篱下又见花开。情系深宫。恨传飞鴈。渐瘦损旧时娇态。<br> 〔古诗〕砌虫泣秋月。庭鸟吟寒霜。禽虫知感时。而况思妇肠。忆昔富贵秋。高台飞羽觞。今来风雨夜。孤灯掩茆堂。勉力事新人。白首期作双。却忆旧主恩。背人自沾裳。不着金缕衣。上带侯门香。愁对菱花镜。曾照佳人妆。空余含泪眼。日夜眺宫墙。奴家勉辞故主。暂泊侯门。荷蒙王将军待如亲生。王解元纳为侧室。晨昏之礼不废。伉俪之情颇谐。只是思忆旧恩。放心不下。不知我老相公天牢内生死如何。夫人小姐宫禁中安否如何。正是春蚕到死丝方尽。蜡烛成灰泪始干。</p><p>【西地锦】〔生上〕半世飘零无赖。秋风弹铗归来。依栖枳棘权宁耐。有时奋出尘埃。<br> 〔见介生〕小娘子在此。絮絮叨叨。说些甚么。〔贴〕奴家思忆相公夫人之深恩。无双小姐之厚爱。当此重阳。叹息一番。〔生〕我想舅舅富贵之日。当此重阳佳节。多少受用。谁知有今日。</p><p>【黄莺儿】秋色满仙台。把茱萸。对酒杯。他乡辜负登高会。那时节黄花正开。弦歌正催。今日裏繁华旧事空何在。〔合〕掩寒斋。故人何处。白露点苍苔。<br> 【前腔】〔贴〕佳景入蓬莱。正羊车醉不回。西宫别有人垂泪。敲断玉钗。锁尽翠眉。良宵梦断银河外。〔合〕碧云开。一般明月。两处照离怀。<br> 【簇御林】〔生〕天般祸。海样灾。把佳期。扭作灰。多情犹想同心带。倚栏终日愁无奈。〔合〕枉痴呆。和那玉楼不见。况他那一捻小身材。<br> 【前腔】〔贴〕花为面。玉作腮。别来时。秋几回。风流怕损当时态。怎能勾一朝勾却鸳鸯债。〔合〕鴈声哀。双飞犹苦。你孤宿怎生捱。<br> 【生查子】〔末净上〕心怜豪杰才。寂寞靑春过。为君觅一官。好向明时做。<br> 〔见介末〕贤侄。且喜且喜。〔生〕有何喜事。〔末〕昨者下官入朝。官家问我有子未曾。下官回奏臣无子。止有侄儿王仙客。乃谏议大夫王某之子。乞陛下哀怜。赐与一官半职。也不断了微臣后嗣。官家大喜。谏议大夫王某。在先朝有直谏之功。其子正该录用。勅中书门下。除王仙客做富平县尹。下官将带吿身在此。左右的将冠服过来。〔丑将冠服上〕旣居唐爵禄。须着汉衣冠。冠服在此。〔末〕贤侄。圣旨限你三日内赴任。须索早行。〔生揖介〕小侄漂泊江湖。荷蒙叔婶收留在府。今日又蒙奏讨得官。此恩何时报答。〔末〕这些小官。不足展贤侄大才。聊借为进身之地。他日自当远到。〔净〕只是老夫妻两口。与你周全半载。不忍抛舍。〔贴〕吿爹妈知道。孩儿蒙再生之恩。怎忍割舍。解元自去赴任。奴家情愿伏事爹妈。不愿随去。〔末〕说那里话。解元单身。更没的亲在旁。如何不去。〔净〕孩儿功名大事。怎生留得你住。此去小心伏事解元。早晚回来。再得相见。〔生贴〕兀的拜辞爹妈。赴任去也。〔拜介〕</p><p>【贺新郞】〔生〕漂泊留潭府。荷深恩解衣推食。自知惭负。又荷吹嘘登云路。娇女□敎同赴。这厚德镌心铭腑。〔合〕别后不知何日会。有音书莫惜频频付。分袂也。转凄楚。<br> 【前腔】〔贴〕红颜自古多辛苦。似杨花乍依芳树。又飘南浦。心恋亲帏难抛舍。正値寒天秋暮。断肠处鴈声飞度。〔合前〕</p><p>【锦衣香】〔末〕正京华欢相聚。又天涯悲相诉。早觉今日伤情。悔我当初。不如不去取功名。也图骨肉完聚。欢娱。贤侄。前程万里。早升迁也。靑云有路。〔合〕莫被靑云误。也须回顾。高堂日短。鬓丝垂素。<br> 【浆水令】〔净〕念娇儿未知世故。念才郞未达时务。宦游千里向危途。更愁老年影只形孤。〔丑上〕香车驾马已在途。请相公早早登程去。〔合〕不忍别。不忍别。叮咛回顾。烟树外。烟树外。月模糊。<br> 【尾】〔合〕蜗名蝇利将人误。秣马膏车在路途。望你成名达帝都。<br> 一官羁绊实藏身。两口无依枉累人。<br> 道路悠悠不知处。秦山遥望陇山云。</p><h2 id="第二十三出-巡陵" tabindex="-1"><a class="header-anchor" href="#第二十三出-巡陵" aria-hidden="true">#</a> 第二十三出　巡陵</h2><p>〔末上〕辞却天边富贵。来寻世上淸闲。今日九重雨露。明朝万里关山。小子勑使周公公手下内养的是也。俺老公公眞个官居近侍。职在亲随。受天上之逍遥。极人间之富贵。调护圣躬。稳称九重密意。谨司金钥。敢忘夙夜勤劳。二十年出入禁闼。长依龙楼凤阁之恩光。咫尺间密迩天颜。怎效狐假虎威之势焰。立傍衮衣。满身香气。回瞻宝座。一朵红云。惟将羯鼓催花。赐得貂裘拖地。美酒玉壶。兴庆池头赏花宴。轻衣短帽。金吾队裏打球回。因年高求闲散养终身。奉圣旨充巡视园陵使。去寝庙中夜夜烧香点烛。向皇陵下朝朝祭物献新。铭心刻骨。敢忘今日玉阶荣。素发白头。长作先皇香案吏。愿献山呼祝圣寿。只将经卷结淸缘。卽今押带宫女。打扫先陵。已曾分付宫婢。打点内家行装。未知完备么。张如花李似玉那里。</p><p>【字字双】〔净上〕奴家生得花不如。标致。人人唤做醉杨妃。近贵。如今年老退槽驴。受气。搽眉画脸唱新词。做戏。<br> 〔末〕休道出本相来。</p><p>【前腔】〔丑上〕奴家生得好身材。无赛。半边梳子拆金钗。插戴。逆风吹得绣裙开。堪爱。其中一物露出来。〔净〕海菜。<br> 〔末〕波漂菰米沉云黑。这不是海菜。〔净〕我要一个山菜。〔末〕雪霁睛梳石发香。这不是山菜。〔丑〕我要一个水菜。〔末〕江蓠漠漠荇田田。这不是水菜。〔净〕我要一个天菜。〔末〕看来疑是云中堕。这不是天菜。〔丑〕我要一个地菜。〔末〕饭煑靑泥坊底芹。这不是地菜。〔净〕我要一个人菜。〔末〕蕨芽已长小儿拳。这不是人菜。〔丑〕我要一个热菜。〔末〕千锺紫酒荐菖蒲。这不是热菜。〔净〕我要一个冷菜。〔末〕黄独无苗山雪盛。这不是冷菜。〔丑〕我要一个湿菜。〔末〕雨中移得药苗肥。这不是湿菜。〔净〕我要一个干菜。〔末〕兔葵燕麦摇春风。这不是干菜。〔丑〕我要一个细菜。〔末〕杯传纤手送靑丝。这不是细菜。〔净〕我要一个短菜。〔末〕一尺雕胡似掌齐。这不是短菜。〔丑〕我要一个猜采菜察。〔末〕这诨不会。元来你把言语来难我。我也盘问你一件。〔净丑〕大扣大鸣。小扣小鸣。尽由你盘问。〔末〕张如花。我问你一件。你在宫中出入多年。记得宫中几座门。〔净〕这个到吃你难杀。且住。待试数看。〔西江月〕为问九重门户。老身一一都谙。正阳后宰及长安。更有东华西苑。左掖遥通右掖。前朝近接承天。午门边一个狗洞不曾关。只有内使哥攒惯。〔末〕好无礼。似玉姐。我也问你一件。你伏事宫妃采女多年。记得宫中女官有几様。〔丑〕决撒了。且住。待我数一数。〔西江月〕皇后娘娘为主。贵妃之下才人。昭仪怎比婕妤尊。更有美人亲近。贵嫔昭容并列。夫人世妇齐称。老身官职也非轻。压倒六宫红粉。〔末〕好夸口。〔丑〕我是个花狗。你是个黑狗。〔末〕休闲说。前日曾分付你去宫中打点衣装。曾完备么。〔净丑〕完备已多时了。〔末〕如此。你快去催攒上轿。勑使公公来也。〔净唤〕传他中贵命。唤得内人来。〔下〕</p><p>【满庭芳】〔外上〕老爱淸闲。暂辞荣禄。天恩赐与菟裘。依依恋主。下殿却回头。■〈宁〉看灞陵衰柳。正烟凝一段离愁。空遥望。皇陵缥缈。十里隔明眸。〔旦上〕长门终日闭。九重恩命。又陟林丘。似桃花逐水。到处漂流。〔小旦贴上〕听得鱼轩驾也。别女伴执手难留。〔合〕休回首。昭阳旧宠。从此隔重楼。<br> 〔见介外〕这朝内家是刘无双么。〔旦〕奴家正是。〔外〕无双娘子。你知道父亲刘尙书。为何遭此重祸。〔旦〕是朝廷见怪。把他屈陷。〔外笑介〕你元来不知。非关朝廷。是你父亲冲犯卢杞。被他怪恨。当时买求一个人。唤做古押衙。来刺你父亲。那古押衙是个好男子。不肯替他行刺。又去朝廷跟底诬奏。道你父亲交通逆贼。因此屈陷了他。〔旦〕元来如此。古押衙是何人。有此好心。〔外〕古押衙是个武官。少年为父报仇杀人。又得免死。豪侠好义。天下有心人也。若有人结交他。他情愿出力。死而无怨。〔小旦贴〕此人若非老公公说起来。怎知世上果有荆轲聂政之流。</p><p>【甘州歌】〔外〕黄花尽后。渐小春梅蕊。点缀枝头。轺车千里。正値酿寒时候。尘沙远驰天廐马。雨雪轻沾御赐裘。〔合〕擎鸾诏。到凤丘。金符玉册壮遨游。瞻天阙。望冕旒。龙光瑞气遶皇州。<br> 【前腔】〔旦〕漂零骨肉忧。想明珠何处。破镜堪羞。繁华消歇。只有山河如旧。追随又见长信月。呜咽如闻渭水流。〔合〕思前事。惮远投。回头拭泪下龙楼。苍山秀。白露收。萧条风物满秦州。<br> 【前腔】〔贴〕寒云结不收。看云边雁字。点点离愁。花情月态。怕见断烟衰柳。皇陵何处迷碧霭。古冢谁家卧石牛。〔合〕鱼轩骤。鴈塞悠。蛾眉憔悴怯三秋。关山阻。雨雪稠。断肠羌管弄凉州。<br> 【前腔】〔小旦〕凉风入殿头叹凄凄团扇。弃置谁收。驰驱山路。也似孤眠宫漏。承恩不贮金屋裏。衔命空随翠葆辀。〔合〕君心别。妾命浮。玉颜漂泊几时休。花宫闭。椒寝幽。琵琶弹怨向边州。<br> 【余文】〔合〕解征骖。投亭堠。一灯孤影照人愁。今夜裏淸梦迢迢入帝州。<br> 不将淸瑟理霓裳。红泪流珠满玉床。<br> 总为君王未相识。可怜飞燕倚新妆。</p><h2 id="第二十四出-邮迎" tabindex="-1"><a class="header-anchor" href="#第二十四出-邮迎" aria-hidden="true">#</a> 第二十四出　邮迎</h2><p>〔生上〕身居矮座且低头。暂寄微官不怕羞。伏枥尙存千里志。卑栖终忆上林游。小生蒙王金吾提挈。得了富平县尹之职。近日本县长乐驿中。缺了驿官。上司差委小生权管三个月。此处乃是官员来往之地。终日伺候。不得休息。昨晚前驿打下报帖。说朝廷差内官带领宫女。往先皇陵上打扫。今日申牌时候到来。必然在此宿歇。要铺陈下饭。不免唤厨夫驿吏。分付则个。驿吏那里。〔丑上〕舞文无法治。刻木有威行。覆老爷。有何分付。〔生〕驿吏。今日申牌时候。勑使公公到来。宫女三十人。从人七十名。牲口八十匹。要到驿中安歇。要安排上等铺陈三十副。下等铺陈一百副。不知完备未曾。〔丑〕吿老爷。铺陈已完备了。〔生〕怎见得。〔丑〕但见画堂高耸。绣幕低垂。栏杆尽挂珠帘。遍地平铺锦褥。红罗帏四角金铃倒缀。靑绫被一团兰麝熏香。珊瑚枕绣朵朵芙蓉。翡翠衾有重重春意。香爇龙涎。似嫦娥月下飞来。满身云雾。烛烧凤蜡。如仙子山头闲望。一派秋光。象牙床。龙须席。睡时魂梦也通仙。金花粉。玉镜台。妆罢妖娆增百倍。除非天上方才有。便是王家也不如。端的好铺陈。〔生〕委是好。你快去安排。〔丑〕吿相公。这是十年前的说话。如今那里有。〔生〕怎的都没有了。〔丑〕都被前任驿官不用心。偷的偷。坏的坏了。如今那里去寻。〔生〕你且说如今的铺陈如何。〔丑〕但见破屋数问。颓垣几堵。桌子上三寸灰尘。起尽人夫揩不净。被儿底万千补孔。抛将东海洗难淸。四脚床番身倒地。只把乱砖支。无顶帐仰面见天。权将芦席盖。破藁荐四五条。点点尿痕迎鼻臭。旧蒲枕两三个。累累虱子咬人多。板櫈从来无只脚。与鸡婆暂宿中间。胡床一向不穿棕。被老鼠咬来零碎。东村借得个没嘴茶壶。争奈漏时无可塞。西市买得个半边油盏。可怜黑夜没些油。除非牢裏死囚徒。受得这般活地狱。〔生〕好怠慢。见今勅使公公到来。你却说这话。快去打点。务要依先齐整。〔丑〕不妨。那宫女们尽受得苦。〔生〕你怎知道。〔丑〕吿相公。古人有两句诗。道是回头一笑着地蹲。六宫粉黛无眠席。〔生〕胡说。若有一件不整齐。好生重治你。〔丑〕相公可怜见。容小人去打点。〔下生〕驿吏已分付了。厨夫那里。〔净上〕敢将刀七力。管待缙绅来。吿老爷。有何分付。〔生〕厨夫。勑使公公到来。宫女从人约有百十个。都要晚饭。要安排上等嗄饭三十桌。中等嗄饭一百桌。不知完备未曾。〔净〕吿老爷。完备多时了。〔生〕怎见得。〔净〕但见厨列八珍。筵开百味。软炊红莲香稻。细脍通印子鱼。湖南海味冰将来。新鲜浑似当时。闽地茘枝马上递。风味全然不减。碾破凤团。白玉瓯中翻碧浪。暖来桑落。水晶壶裏喷淸香。伊鲂洛鲤。果然贵似牛羊。玉脍金虀。信是东南佳味。眞个香羹烹七宝。谁言下筯了万钱。手中金错刀。何止杀山羊一万头。灶下石槽碾。那数贮胡椒八百斛。日日筵前香喷鼻。人人过去口流涎。端的好嗄饭。〔生〕委是好。你快去摆来。〔净〕吿相公。这个是小人十五六岁的话。如今那里有。〔生〕怎的都没有了。〔净〕小人年小时。随父亲到光禄司当官。曾见这般富贵。如今这驿中。好生狼狈。那里去讨。〔生〕你且说如今的嗄饭如何。〔净〕但见香料难周。杯盘不整。腌黄虀拌些酸酱。炒豆腐少了香油。细米饭未经杵臼。吃来眞个咽人喉。白盐汤没有茶芽。呷下何曾解人渴。韭菜满盆。都是带生切就。豆渣几碗。只闻隔夜馊香。沙盆内乌焦炒豆。阴司铁屑丸也还强。瓦甁中淡泊村醪。婆子洗脚水也不似。人人一块臭牛蹄。许多蛆孔。个个几星臊羊肉。韧似鸟筋。除非饿得眼睛花。胡乱塡他口腹债。〔生〕好无礼。见今勑使公公到了。你却说这般话。快去饆饠。务要如法齐楚。〔净〕不妨。不妨。那宫女们尽受得饥饿。〔生〕你怎知道。〔净〕古人有两句道。楚王好细腰。宫中多饿死。〔生〕胡说。若有一件不济楚。好生罪过你。〔净〕老爷且息怒。容小人去饆饠。〔下〕</p><p>【望江南】〔外上〕千万里今日始为头。遥见驿亭烟雾裏。暂停车马解征裘。〔合〕此处且淹留。<br> 〔生上接介〕长乐驿官接老公公。〔外〕起去。〔生〕请老公公下马。〔外〕叫牢子卸了鞍辔。〔杂应介外〕驿官。我一路鞍马劳倦。安排铺陈。我睡去也。〔生〕是。铺陈俱已完备。请公公筵席。〔外〕筵席我不用。内家们随后到了。好好看待他。〔生应介外〕辞却京华富贵春。〔生〕却来孤馆暂安身。〔合〕不堪回首长安道。月惨风愁望紫宸。〔并下〕</p><p>【三学士】〔老旦旦贴上〕雾縠云鬟天上女。谪向世路崎岖。香车辗尽关山月。弹罢琵琶只自吁。日落相将投宿处。黯相对。愁不语。<br> 【前腔】〔旦〕老母牵车留不住。相看血染罗襦。蓝桥信是神仙宅。不见当年捣药儒。客枕今宵肠断处。楼头雁。窗外雨。<br> 【前腔】〔贴〕一自玉阶辞圣主。无意更理铅朱。此身不及流莺好。长宿昭阳御柳株。莫话羊车当日遇。转敎人。流泪珠。<br> 【前腔】〔众〕草榻竹床炊脱黍。那更枕冷衾余。大家都是金屋侣。万种荣华人怎如。也向邮亭捱夜雨。这磨折。甚日除。<br> 孤馆怱怱话夜长。强含淸泪上牙床。<br> 明朝又是尘沙道。雪暗云黄各断肠。</p><h2 id="第二十五出-煎茶" tabindex="-1"><a class="header-anchor" href="#第二十五出-煎茶" aria-hidden="true">#</a> 第二十五出　煎茶</h2><p>〔丑上〕蓝桥今夜好风光。天上羣仙降下方。只恐云英难见面。裴航空自捣玄霜。小人塞鸿。跟随官人在驿中。今夜内臣在此。不免伺候则个。〔生上〕为托靑童传信息。深探月窟见姮娥。塞鸿。有一件事。你和商量。〔丑〕官人有甚么事。〔生〕今夜宫女在此。我只怕无双小姐也在其内。你与我探个消息。〔丑〕官人又来了。掖庭内有三十六宫。七十二院。三千粉黛。八百娇娥。更没得差。直差小姐到来。你休痴心。〔生〕你省得甚么。凡事不可意料。大海浮萍。也有相逢之日。倘或我与小姐姻缘未断。正差了来。也未可知。你与我妆做煎茶童子。在后堂深处等候。暗地瞧小姐在内。我要见他一面。这颗明珠。是小姐与俺的。你把与他为信。只等回报。〔丑〕恁的官人请出去。小人自有分晓。〔生〕眼望旌旗捷。耳听好消息。〔下丑〕我官人是个失心风的。天下那有这等事。也罢。我除下帽子。梳个髻儿。撞入中堂去。看他如何。〔净上〕儿家门户重重闭。春色缘何得入来。你是何人。撞入中堂。有何缘故。〔丑〕小人是茶童。〔净〕呸。怕没有妇人。要你男子汉入去。〔丑〕你不知驿中常年是俺煑茶。并没有妇人。〔净〕你驿丞的老婆在那里。〔丑〕没有老婆。〔净笑介〕你便是他的老婆了。放你入去。不要则声。老公公法度严紧。在他门下过。怎敢不低头。〔下丑〕好了。吃我漏了进来。只在此间煎茶等候。〔煎茶介〕</p><p>【长相思】〔旦上〕念奴娇。归国遥。为忆王孙心转焦。楚江秋色饶。月儿高。烛影遥。为忆秦娥梦转迢。汉宫春信消。<br> 街鼓冬冬动戍楼。倚床无寐数更筹。可怜今夜中庭月。一样淸光两地愁。奴家在这驿中。看看天气晚来。呀。谯楼上已是二鼔了。独眠孤馆。展转凄惶。怎生睡得去。欲待与姊姊们闲话。一个个都自去睡了。不免剔起残灯。到中堂去闲步一番。以消长夜。你看。</p><p>【二郞神】良宵杳。为愁多睡来还觉。手揽寒衾风料峭。徘徊灯侧。下阶闲步无聊。只见惨淡中庭新月小。画屛间余香犹袅。漏声高。正三更。驿庭人静寥寥。<br> 这是中堂。外面是前堂了。待我揭起帘儿看。</p><p>【前腔】偷瞧。朱帘轻揭。金铃声小。那一炉宿火。两个铜瓶。敢是煎茶之所。一缕茶烟香缭绕。〔丑〕帘儿下有个内家来也。〔旦惊退介〕呀。元来有人在外边。〔进看介〕是个煎茶童子。那人我好面善呵。靑衣执爨。分明旧识丰标。悄语低声问分晓。塞鸿。塞鸿。〔丑〕呀。帘内莫非无双小姐么。〔旦〕你不是塞鸿么。〔丑〕小人正是。〔旦〕天呵。果然是萍水相遭。〔丑〕小姐果然在此。〔旦〕塞鸿。你怎的也在这裏。〔丑〕覆小姐。俺官人见做驿官。着小人假做茶童打探。不想果得相遇。〔旦〕郞年少。自分离。孤身何处飘飖。<br> 〔丑〕吿小姐。一言难尽。官人自分散后。贼平到京。逢着小人。正要同来拜见。不想遭这场横祸。如今官人得金吾将军抬举。与他奏讨得官。见做富平县尹。权知此驿。</p><p>【啭林莺】〔旦〕难中薄禄权倚靠。知他未遂云霄。采苹如今在那里。〔丑〕采苹在王将军家做义女。官人具礼去赎他为妾。见今和官人一处。〔旦〕他到强似我。鹪鹩已占枝头早。孤鸾拘锁。何日得归巢。檀郞安否。怕相思瘦损潘安貌。〔丑〕官人虽是折磨。却也志气不衰。容颜如旧。〔旦〕志气好。千般折挫。风月未全消。<br> 〔丑〕官人有明珠一颗。着我送还。说是小姐与他为表记的。〔旦〕明珠何在。〔丑〕在此。〔与珠介〕</p><p>【前腔】〔旦〕双珠依旧成对好。我两人还是蓬飘。塞鸿。我今夜要见官人。你唤得来么。〔丑〕这个使不得。敕使老公公在外。军士们铁桶也似守把。官人怎的来得。〔旦〕眼前欲见何由到。驿亭咫尺。翻做楚天遥。楚天犹小。着不得一腔烦恼。〔丑〕小姐有甚说话。说与我传与官人。〔旦叹介〕枉心焦。芳情自解。怎说与伊曹。<br> 〔丑〕小姐修一封书。备细写下。小人递与官人看。〔旦〕也说得是。我房裏去修书。〔丑〕小姐快些。霎时便要天明也。〔旦〕理会得。</p><p>【啄木公子】舒蚕蠒。展兔毫。蚊脚蝇头随意扫。只怕我万恨千愁。假饶会面难消。写向鸾笺怎得了。我那满腔哀怨呵。纵有丹靑别样巧。毕竟衷肠事怎描。只落得泪痕交。<br> 【前腔】书裁就。灯再挑。锦袋重封花押巧。〔将书出与丑介〕塞鸿。书已写完了。〔丑〕有甚言语。〔旦〕传示他好自支持。休为我长皱眉梢。〔丑〕别有甚说话。〔旦〕为说汉宫人未老。怨粉愁香憔悴倒。寂寞园陵岁月遥。云雨隔蓝桥。<br> 〔丑〕吿小姐。小人一时思量不到。外面老公公分付门子。一个个出入。都要搜检。小人把这封书出去。被他们搜出。却不利害。其实拿去不得。〔旦〕呀。我也不想到此。也罢。我把这封书藏在锦褥子底下。待我去后。敎官人取来看。〔旦藏书介〕</p><p>【哭相思尾】从此两下分离音信杳。无由再见情人了。<br> 〔旦倒介丑惊走下净丑上〕自不整衣毛。何须夜夜嘷。咱们劳倦。正要睡哩。不知隔房刘家娘子。一夜啾啾喞喞。哭哭啼啼。做甚么。老身方才吃他惊觉了。不免去瞧一瞧。〔丑〕呀。怎么倒在地上。不好了。祖武符。孝顺爹。草头天。七顚八。上天入。十死九。菜重芥。周发殷。手精眼。南去北。〔净〕老妮子说甚么。〔丑〕刘娘子倒地。生姜汤快来。〔净〕好也。人要死哩。你兀自打歇后语哩。有这等慢心肠的。待我叫。〔丑〕你叫。〔净〕列位好姐姐。可怜刘泼帽。今朝懒画眉。忽地玉山颓。浑如醉公子。口吐满江红。面皮豆叶黄。请过七娘子。将些江儿水。打碎生姜芽。都来玉胞肚。大家醉扶归。扶去罗帐裏坐。〔丑〕好少话儿。〔小旦贴上〕野花不种年年有。烦恼无根日日生。做甚么啰唣。〔丑〕恰才来看刘娘子。不知因甚蹶倒在地。〔小旦〕这是受了辛苦。中恶倒了。〔贴〕快把水来喷他几口。姐姐苏醒。</p><p>【黄莺儿】〔旦〕连日受劬劳。怯风霜。心胆摇。昨宵不睡捱到晓。〔小旦〕小姐为何不睡。〔旦〕思家路遥。思亲寿高。因此上蓦然愁绝懵腾倒。〔合〕谢多娇。相将救取。免死向荒郊。<br> 【前腔】〔小旦贴〕人是水中泡。受皇恩。福怎消。何须苦忆家乡好。慈帏乍抛。相逢不遥。宽心莫把闲愁恼。〔净丑〕曙光高。马嘶人起。梳洗上星轺。<br> 请列位娘子早梳妆。要赶路程。</p><p>愁剧翻成病。宽心免作灾。<br> 这番救得醒。下次抬棺材。</p><h2 id="第二十六出-桥会" tabindex="-1"><a class="header-anchor" href="#第二十六出-桥会" aria-hidden="true">#</a> 第二十六出　桥会</h2><p>〔生上〕眼看杨柳高难折。步入桃花落已空。可惜春光不久驻。只将淸泪对东风。只因宫女在此宿歇。小生好生费心。适来都已登程去了。昨夜叫塞鸿打探消息。不知如何。不免唤他一问。塞鸿那里。〔丑〕东君枉费牢笼计。音信偷传总不知。覆官人。小姐有下落了。〔生〕且喜。且喜。你说怎的有下落。〔丑〕小人在中堂烧茶。二更时分。只听得一个内家叫我。元来正是小姐。〔生〕果是小姐在内。他和你说甚的。〔丑〕他备细问官人与采苹的下落。小人一一吿诉。送去明珠。权且留下。他要和官人厮见。小人道法度严紧。只写一封书。把来藏在锦褥子底下。着官人去寻来看。〔生〕小姐还说甚么。〔丑〕着我上覆官人。好自将息。不要挂心。说此几声。蓦然倒地。小人慌张。走出中堂来了。〔生哭介〕堂前千里远。面对九疑峯。我和小姐同在驿中宿歇。只是不能勾厮见。幸喜留下这封书。且慢着。锁了驿门。塞鸿。我和你赶上小姐车边去。和他说句话儿。〔丑笑介〕官人。你又来了。那公公手下军士们前呼后拥。小姐在七香车上。绣幕中间。怎生得见他。〔生〕说得是。却怎的好。〔丑〕小人有一计策。不知中用么。〔生〕你有甚好计。〔丑〕小姐车儿。须打从渭桥过。今日本县差人修桥。官人及早赶上。站在渭桥边。只做监修桥的官府。小姐过时。可以霎时相见。〔生〕此计甚妙。事不宜迟。我和你作急赶去。饶他走上焰魔天。脚下腾云须赶上。〔下〕</p><p>【香柳娘】〔外上〕趁天色乍明。趁天色乍明。促驾穿林莽。东方渐见红轮上。看迢遥辇路。看迢遥辇路。衰草接天黄。淸霜满林亮。听寒云征雁。听寒云征雁。嘹呖断人肠。三三两两。<br> 〔下净丑上〕年老当差使。天寒去做工。咱们都是富平县百姓。官府差来修桥。前面便是渭桥了。不免将锄头铁锹在手。去掘他娘。远远见个官员来了。莫不是监工的。兄弟。下老实做。不做要打哩。〔生上〕修桥的。你都过来。〔净丑跪介〕覆老爷。有何分付。〔生〕我一人与你一贯钱。你替我用心。〔净丑〕小人是官差。怎敢受老爷的赏赐。〔生〕我不要你修桥。要你拆桥。〔净丑〕老爷休哄我。怎么倒要拆桥。〔生〕不妨。后面有一伙官员来也。你看他们车马都过了。只等落后那一乘小香车儿来。就撇去了一块石头。由他歇在桥下等。自有重赏。你且权收下。〔净〕兄弟。这个使得。〔丑〕哥哥。旣然老爷尊赐。收了罢。〔净丑收介〕多谢老爷。兄弟。先把绳索做定。只等他来。便扛下去。〔生〕有人问我时。只说是监修桥的官员。〔净丑〕理会得。但请放心。〔生下〕</p><p>【前腔】〔旦上〕叹邮亭一夜。叹邮亭一夜。琵琶空响相思调。不遇知音赏。似牛郞织女。似牛郞织女。脉脉两情伤。盈盈隔河望。恨无端夜光。恨无端夜光。我道你是蓝田玉成双。元来是泪珠抛放。<br> 〔下生上〕那二十九乘车儿都过了。只不见小姐的车儿。远远望见来也。修桥的。你只等他来。便要下手。〔净丑应介〕</p><p>【前腔】〔生〕望香尘起处。望香尘起处。辚辚车响。佳人渐近频颙望。愿苍天有意。愿苍天有意。与我拆轮鞅。不敎他前往。愿花骢解事。愿花骢解事。停骖驻桥傍。留连一饷。〔净丑做扛石介〕</p><p>【前腔】〔旦上立介〕遇桥倾怎行。遇桥倾怎行。暂停车仗。〔见生介〕呀。你是我哥哥王仙客。举头忽见寃魔障。〔生立低白介〕小姐。小生在此久等。肯容一面么。〔旦〕阁泪眼相看。阁泪眼相看。欲待诉衷肠。匆匆怎说向。论此生长别。论此生长别。除非是梦出宫墙。暂同鸳帐。<br> 【前腔】〔生〕傍毡车立地。傍毡车立地。偷睛斜望。春光只隔流苏帐。〔旦〕解元。怎生与你亲近说句话儿。〔生上前又住介〕要相亲实难。要相亲实难。恨咫尺在伊旁。如遮万重障。且竚立细看。且竚立细看。〔旦〕解元。你上前来。〔生〕只听得悄声儿唤郞。泪沾红浪。<br> 【前腔】〔旦〕痛此身漂泊。痛此身漂泊。空成肮脏。朱颜暗向闲中丧。论隔绝此生。论隔绝此生。不若死君旁。魂魄得相向。〔生〕姻缘旣断。我叫塞鸿还你那珠。免得思想。〔旦〕这明珠是我赠你的。怎么又还我。仍旧送你。客中贫乏。卖来供给。书中之言。望乞介意。</p><p>拾介旦〕这明珠锦字。这明珠锦字。与你表思量。芳心摇荡。〔净丑扛桥面上介旦举手介〕解元保重。我不敢久住。〔下生哭介〕小姐。你又去了。兀的不闷杀人也。</p><p>【前腔】叹两下没缘。叹两下没缘。重重魔障。对花不语频惆怅。这明珠可怜。这明珠可怜。本待再成双。如何又撇漾。愿化作锦鸳。愿化作锦鸳。和你飞入大江。脱离罗网。〔下〕</p><p>【前腔】〔外贴小旦上〕念奴生娇怯。念奴生娇怯。不禁风浪。驱驰王事多劳攘。〔外〕你那一个内家。怎的落后了许多路。才赶上来。〔旦上〕吿勑使。是奴家因到渭桥边。桥面落下水裏去了。等人夫扛上来。迟了一会。〔合〕正西风酿寒。正西风酿寒。冷入绣罗裳。随风轻荡漾。〔外贴小旦下旦吊场〕恨满怀幽怨。恨满怀幽怨。不说与伊行。枉添悒怏。<br> 〔下生上〕修桥的过来。你恰才见我和车儿裏的人说话么。〔净丑〕小人见来。〔生〕休对外人说。这一锭银子。赏你们买酒吃。〔丑〕谢相公。你方才唱了许多曲子。小人也唱个山歌与你听。〔生〕怎的唱。〔净〕耳听车子无回音。眼看娇娘无处寻。〔净丑合〕灰挼猪尿脬。干淘气。法制麦门冬。空费心。〔并下〕</p><h2 id="第二十七出-拆书" tabindex="-1"><a class="header-anchor" href="#第二十七出-拆书" aria-hidden="true">#</a> 第二十七出　拆书</h2><p>〔生上〕〔鹧鸪天〕画毂雕鞍狭路逢。一声肠断绣帏中。身无彩凤双飞翼。心有灵犀一点通。金作屋。玉为笼。车如流水马如龙。刘郞已恨蓬山远。又隔蓬山几万重。小生用千方百计。方才渭桥下瞥见小姐。他把昨夜明珠。依旧送还小生。看小姐心中。多少委曲。争奈耳目众多。恨恨而别。正是多情偏被旁人阻。会面空将泪眼看。且开了卧房。去寻书咱。你看鸳被纵横。余香犹在。泪光濙濙。留于枕席。好生伤感人也。</p><p>【锁南枝】开仙榻。动绣衾。余香细细泪满襟。蓦地自沉吟。早是不开思虑寝。怕开了。伤我心。待不开。心怎忍。<br> 〔生取书介〕你看外边锦袋。做成并蒂芙蓉。内裏彩笺。折作同心方胜。不要说他才学。只那一段风流心性。也堪为女中状元。小姐。交人怎么不想着你。且拆开书。看说些甚么。〔拆书介〕薄命无双再拜王兄状元阁下。松生孤冈巓。皎质凌霜雪。人生秉贞心。千载那消灭。与君少相爱。誓言为结发。岂意逐风波。恩情中道绝。昔为箔上蚕。缠绵交以结。今为沟中水。各作东西别。相逢一室间。邈若吴与越。怅望谐故欢。何由解羇绁。闻有古押衙。英名满丹阙。义轻千金赠。勇洒吴钩血。君其念鄙姿。为余访俊杰。庶有磨勒神。来救红绡妾。你看俺小姐这诗。淸新流丽。不让班姬团扇之篇。抑郁悲愁。绝似蔡女胡笳之曲。字过彩鸾唐韵笔。情输苏蕙锦回文。不看也罢。看了到越交人烦恼起来。</p><p>【前腔】书看罢。恨转深。蝇头一纸写细心。指望再同欢。只怕无由离紫禁。豪侠士。踪迹沉。却交人。何处审。<br> 只不知那古押衙在那里。且住。待我唤塞鸿商量。塞鸿那里。〔丑上〕惹出事来缘锦字。载人愁去是香车。覆官人。有何分付。〔生〕塞鸿。小姐的书。我也取来看了。〔丑〕那书上如何说。〔生〕别的犹闲。只一件。小姐书上道是听得勅使公公说。有一个古押衙。乃是豪侠好义之士。你去求吿他。必然有计策。得取我出宫。教我那里去寻甚么古押衙。〔丑〕古押衙要寻不打紧。只是皇陵上有千门万户。军士守把。古押衙插翅也飞不入去。小姐怎生得出来。〔生〕这个且由他。你晓得古押衙在那里。〔丑〕覆官人。古押衙远不远千里。近只在目前。他在富平县村中住。为何小人认得。只因前月官人差小人下乡。到一个村庄去处。见三间茅屋。一个老儿坐在阶上。小人向前施礼。那老儿请我吃茶。我问他高姓。他说姓张。乡人又唤他古押衙。看他模様是个隐士。因此埋名避俗。只不知果是这古押衙么。〔生〕正是了。我和你明日改换衣装。悄地访他。再作区处。</p><p>【前腔】〔生〕荒郊外。试一临。亵衣轻骑同访寻。莫是好英雄。暂向田庄乐瓢飮。因倾国。费尽心。吃辛劳。受寒凛。<br> 【前腔】〔丑〕低茅舍。古树林。村翁抱膝正苦吟。留客意殷懃。何意埋名隐官品。明日裏。取次寻。是和非。犹未审。<br> 明日改衣装。寻幽到小庄。<br> 果然遇豪侠。此事有商量。</p><h2 id="第二十八出-访侠" tabindex="-1"><a class="header-anchor" href="#第二十八出-访侠" aria-hidden="true">#</a> 第二十八出　访侠</h2><p>【凤凰阁】〔小生上〕幽居僻径。日暖柴门人静。不闻车马恼人声。只有樵歌牧咏。隣翁相庆。昨夜裏桑麻雨晴。<br> 瘴海风涛险。愁城烟雾深。何如见几者。高枕卧云林。老夫古押衙是也。自从那年不从奸相之命。弃职归山。闻得朝廷被朱泚逼逐。如今已得太平。老夫一向不出。不知详细。俺思想起来。当时乱离之际。多少富贵的。死于兵革之中。争如老夫枕石漱流。快活在山中度日。正是不贪紫绶金章贵。留得苍颜白发身。</p><p>【河传】〔生丑上〕佳山秀岭。似桃源深处。花香露冷。小小茅庵。松竹纷遮映。见高人。坐苍苔。弄日影。<br> 〔生丑见介〕古押衙拜揖。〔小生〕官人何来。〔生〕小生姓王名仙客。久闻古押衙之名。特来拜访。〔小生〕我姓张。不是古押衙。〔丑〕老丈休瞒我。你正是古押衙。〔小生〕老夫生于畎亩。长在荒郊。文不能安邦。武不能定国。并无寸长。何劳远访。请回。请回。</p><p>【驻马听】百亩经营。老懒年来不到城。本是山林鄙性。麋鹿闲人。樗朽无能。何劳君子访柴扃。贫家无可为恭敬。〔合〕早早回程。看看日落西山景。<br> 【前腔】〔生拜介〕卑末书生。久慕淸风仰大名。你是长吟洛下。避俗秦中。隐迹靑城。英华义气照西京。高怀雅志耽仙景。〔丑〕向日小人曾扰一茶。已识古押衙之名。已具眞情。何须更隐眞名姓。<br> 〔小生〕请坐。请坐。实不相瞒。老夫眞是古押衙。因怕闲人搅扰。改名避俗。〔生〕敢问老丈。山居何以为乐。</p><p>【驻云飞】〔小生〕春赏红英。夏日乘凉卧竹亭。秋醉黄花径。冬玩梅花岭。嗏。朝膳饭吴粳。午烹香茗。暮飮村醪。日上方纔醒。终日逍遥过此生。<br> 【前腔】〔生〕少习遗经。三十年来无所成。未遂云霄逞。枉受风波衅。嗏。从此厌浮名。回头自省。跳出尘寰。早扣仙翁径。免被尘缘误此生。<br> 〔小生〕你元来是俺父母官。为何不守职。到此荒村。〔生〕惶恐。小生功名无成。暂寄微禄。特参老丈而来。岂以此官为事。〔小生背介〕那生不知果然敬我么。我且试他一试。〔转介〕秀才莫怪老夫不知进退。有一件事。要和你说。〔生〕但说不妨。〔小生〕有一故人。曾救老夫性命。欲将千金报之。争奈家贫。无可为赠。怀之心中二十年。今见秀才巾上缀明珠一颗。若得此珠。其事便了。秀才肯解与我么。〔生执巾背介〕这珠小姐所赠。怎么轻与得人。罢罢。事到其间。不惜小费。〔生〕此珠乃一故人所赠。名曰夜光珠。其价连城不卖。小生爱如骨肉。今日老丈要他。小生焉敢有违。〔解珠介小生〕可喜。可喜。秀才。不瞒你说。老夫世外之人。要珠何用。特地把他来试你的心。你元来果是眞心相敬。你肯弃了官职。携带家小。来此村中同住么。〔生〕小生愿假一间小屋。与老丈邻居。〔小生〕好好。和你逍遥自在。却不免些奔波之苦。〔丑〕小人收拾家伙。就带家眷同来。</p><p>【桂枝香】〔小生〕官居台省。曾叨宠幸。只为爱山水窠巢。早离脱仕途坑阱。喜你志同心合。志同心合。果然堪敬。和你结师生。共老林泉下。同期大道成。<br> 【前腔】〔生〕愚顽心性。荷君提醒。愿弃了升斗微官。早学那刀圭金鼎。便携家共住。携家共住。同邻共井。学长生。愿把迷途指。相携上太淸。<br> 【余文】〔合〕功名富贵风光景。争奈他世人不省。大火坑中早离形。<br> 雅志书生眞可喜。弃职携家共邻里。<br> 百年光景苦无多。何不求仙脱生死。</p><h2 id="第二十九出-禁怨" tabindex="-1"><a class="header-anchor" href="#第二十九出-禁怨" aria-hidden="true">#</a> 第二十九出　禁怨</h2><p>【西地锦】〔外上〕志气长冲碧汉。今朝陷入深渊。思家恋旧愁千万。凋尽素发衰颜。<br> 〔南歌子〕晚景入桑楡。一点寃心甚日除。食缺衣单图苟活。山妻。陷在深宫那得知。寂寞锁幽居。岁暮西风吹破庐。最是夜深肠断处。娇儿。去日容颜想不如。自家只因一时忠愤。违忤权奸。陷身在天牢内。三年不得赦宥。日夜长念老妻幼女。度日如年。说不尽苦楚。幸得大理寺官员。怜我无罪。时时周给衣食。苟且偷生。仔细思想。我官居极品。谁知有今日。</p><p>【解三酲】念孤臣素怀国难。却中他奸佞机关。白璧一朝蝇作玷。羁缧绁。苦难言。金鸡几时衔赦免。细把胸中屈忿湔。愁无限。只落得一声长叹。上彻苍天。<br> 【前腔】叹一家乌飞星散。旧池馆多应是茂草芉芉。凤侣鹓鶵遭穽槛。生和死。信谁传。玉带金鱼都不见。眞个过眼云烟一饷间。眉慵展。只落得万千珠泪。下滴黄泉。<br> 【玉连环】贫贱长思求富贵。富贵危机在眼前。眼前危难。危难临身。悔也徒然。徒然。早知今日。不戴儒冠。儒冠容易生仇怨。仇怨。闻说沧江多隐地。隐地须无横祸缠。祸缠。迷恋。迷恋繁华。多少寃牵。寃牵。早知今日。江上持竿。持竿江上无人怨。<br> 只为功名误此心。功名惹得祸来侵。<br> 当时早逐渔樵去。纵有寃家何处寻。</p><h2 id="第三十出-雪庆" tabindex="-1"><a class="header-anchor" href="#第三十出-雪庆" aria-hidden="true">#</a> 第三十出　雪庆</h2><p>【喜迁莺】〔贴上〕彤云四起。看雨结空花。风翦飞絮。密洒那香闺。润沾书幌。两边心事难舒。不作烹茶淸苦。未许羊羔富贵。仗村醪与江梅。排遣万种嗟嘘。<br> 〔浣溪沙〕一夜西风酿苦寒。朝来飞玉满林端。推窗四顾失靑峦。绮阁红炉如过梦。茅檐村酒且随缘。人生聚散也由天。妾身采苹。跟随主人王解元在任。近日寻取一个老儿。号为古押衙。解元不知怎的。这般敬他。一旦弃了官职。搬在这山中共住。今日雪天。又是古押衙寿旦之日。昨日分付妾身。安排酒肴。请押衙庆赏。如何此时不见到来。</p><p>【一枝花】〔小生上〕饥乌依冻宇。倦雁迷寒渚。〔生上〕争如辽海鹤。远飞举。不恋稻粱。独宿山中树。〔丑上〕浑如你林下深处。不比羣儿。向火趋炎争聚。<br> 〔相见介〕〔诉衷情〕〔小生〕玉为山。瑶作地。万斛明珠。掩尽寒林翠。〔生〕顷刻塡平崎曲处。怎不塡他心上难平事。〔贴〕眼慵看。楼倦倚。不见当年暖阁围炉侣。〔合〕惟有彤云千万里。冻合秦川水。〔小生〕秀才。一向感承厚意。昨者天寒。又蒙柴米之赐。今日又替老夫庆寿。何以克当。〔生〕老丈。我和你情如骨肉。区区之奉。何必挂齿。〔合〕正是冰心似与江梅皎。白发常将瑞雪欺。但愿年年当此日。共君同醉太平时。〔生〕塞鸿。将酒过来。〔把盏介〕</p><p>【锦堂月】残雪生姿。朔风弄巧。翦就一天飞絮。光照金樽。掩映素发堪数。愿山中岁月迢遥。似庭下松筠蹯踞。〔合〕歌金缕。看取岁岁开筵。雪天长聚。<br> 【前腔】〔贴〕愁觑。点点梅舒。沉沉春信。寂寞一枝难遇。冷入龙楼。有人目断宫宇。似今日闷拨红炉。知何日同斟绿醑。〔合前〕</p><p>【前腔】〔小生〕堪取。茅舍疎篱。淸歌慢酌。须信余生几许。〔生叹息介小生把盏〕秀才。对景开怀。不须苦苦嗟吁。论浮生一点空花。打熬得几番寒暑。〔合前〕</p><p>【前腔】〔丑〕须臾。压尽疎株。遮藏古寺。一望碧山何处。江上渔郞。短蓑罢钓归初。争如他暖阁酣歌。不知有隆冬寒苦。〔合前〕</p><p>【醉翁子】〔生〕交趣。似淡泊雪花佳处。〔小生〕须不比寻常覆云翻雨。〔贴〕贫窭。愧无可祗承。漫把甆盘荐韭葅。〔合〕齐祝取。愿两下康宁。长醉茅庐。<br> 【侥侥令】〔小生〕金巵倾绿醑。玉屑满庭除。共江梅照映衰颜好。烂醉倒。花前归去徐。<br> 【十二时】〔生〕留连雪霁方归去。〔小生〕把鹤氅蹁跹笑舞。〔合〕回首朦胧月满株。<br> 〔生〕塞鸿。老丈醉了。你扶了回去。〔丑〕小人送去。</p><p>衰老逢君有厚情。一杯村酿说平生。<br> 得欢笑处须欢笑。莫负飞花照眼明。</p><h2 id="第三十一出-吐衷" tabindex="-1"><a class="header-anchor" href="#第三十一出-吐衷" aria-hidden="true">#</a> 第三十一出　吐衷</h2><p>【满江红前】〔小生上〕一点雄心。拏不定。老来偏热。向林下。浩歌起舞。剑光如雪。功业难描麟阁像。隐居且卧靑山月。猛思量世上不平人。牙关折。<br> 太行岭上三尺雪。壮士怀中三尺铁。一朝若遇有心人。出门便与妻儿别。老夫与王秀才往还一年。荷蒙好意。事我如父母一般。只一件。此人终日嗟叹。欲言未果。必有忧疑不决之事。老夫平昔以济人为心。倘有用力处。与他分忧。待他出来。仔细盘问他。便知端的。</p><p>【满江红后】〔生上〕心头事。何日灭。眉头恨。终朝结。没人时暗地成悲咽。〔见介小生〕年少何须多感慨。请君就裏分明说。〔生低唱介〕恐他心未卜似吾心。权遮拽。<br> 〔小生〕秀才。终日愁眉为着谁。〔生〕此心未许外人知。〔小生〕今朝请把衷肠诉。与你消除莫待迟。秀才。我见你终日皱双眉。时常含泪眼。必有缘故。仔细说来。俺与你分忧。〔生〕老丈。小生没甚事。〔小生〕秀才。我和你相处一年。情如骨肉。些些小事。何故相瞒。〔生〕端的小生没甚烦恼。〔小生〕秀才。我好意问你。却不说。罢罢。我本将心托明月。谁知明月照沟渠。〔小生虚下潜上听介生〕自古逢人且说三分话。未可全抛一片心。我心上为无双小姐旧约。指望偷出宫中。再成夫妇。求得这个义士。奉承一年。未知心事如何。若干不成。反惹大祸。因此迟疑不说。老丈。本欲开言说事因。只愁心事未全眞。〔小生〕霸王空有重瞳目。有眼何曾识好人。秀才。你元来兀自不知我的为人。老夫义胆包身。奇谋盖世。一点心常思济物。半生裏路见不平。胸藏黄石素书。五千字锦绣炜煌。手运朱亥铁锤。八十斤风云闪烁。明晃晃腰下吴钩。要斩人间无义汉。白泠泠手中宝剑。敢诛今日佞臣头。长吁气。直敎天昏日暗。凄惨黑云生。喝一声。要使鬼哭神嘷。轰轰山石裂。斩草必除根。哭子房空中副车走秦帝。为人须为彻。骂豫让枉将七首斩空衣。报父仇于都市。提将贼首满城看。藏形迹于深山。跳出萧何三尺法。若有好意相投。情愿替人一死。可惜一腔热血。不曾卖与知心。秀才。仰荷深情。结为死友。粉身无可为报。有事与你分忧。仔细说来。切勿隐讳。秦中壮士气何豪。袖裏深藏鱼腹刀。感得深恩为君死。轻生一掷待鸿毛。〔生〕旣如此。请老丈坐地。容小生拜禀。</p><p>【宜春令】〔生〕承尊问。敢诉陈。念卑人早亡二亲。〔小生〕你父母双亡。靠着何人。〔生〕荷蒙妗舅。十年抚养恩情尽。〔小生〕舅舅是谁。〔生〕户部尙书刘震是也。他有一女。名曰无双。垂髫时膝下同嬉。年相若貌亦相似。当年亲口许成秦晋。<br> 〔小生〕后来成否。</p><p>【白练序】〔生〕艰辛。再三恳。无奈东君阻旧姻。〔小生〕他悔了前言。〔生〕将成就。蓦遇兵戈逃奔。〔小生〕是遭了朱泚之乱。〔生〕俺舅舅是忠臣受屈愤。母女深宫禁此身。〔小生〕是刘公被卢??害了。〔生〕金笼困。一双鹦鹉。两地伤春。<br> 〔小生〕是你妻子禁在宫中。</p><p>【醉太平】〔生〕佳人。差去皇陵扫汛。邮庭邂逅。对面难亲。〔小生〕无双差在驿庭中相逢来。〔生〕云笺锦句。细写心中芳恨。〔小生〕寄书后得见一面么。〔生〕劳神。渭桥瞥见暂停轮。〔小生〕说些甚么。〔生〕奈耳目纷纷难近。更被两行秦树。重遮泪眼。枉添新闷。<br> 〔小生〕他那诗中怎地说。</p><p>【白练序】〔生〕殷懃。诉衷悃。称说明公姓字眞。〔小生〕他说俺如何。〔生〕高风震。胸中经纬如神。〔小生〕老夫有甚能。直敎小娘子也知道。〔生〕因此上山村奉事勤。感荷年来骨肉恩。〔小生〕为何烦恼。〔生〕心长忖。未知成败。欲言还忍。<br> 〔小生〕要俺怎的。</p><p>【醉太平】〔生〕长门。望眼频频。指望藉伊好计。再结佳姻。〔小生〕老夫无可用力处。〔生〕你好把偷天巧手。折取上林春信。〔小生〕敢是要入宫传个消息。〔生〕未哩。凭君。勾将织女下天津。引姮娥离却水晶宫阃。〔小生〕直要偷他出宫。〔生〕望伊垂悯休生退步。莫辞劳顿。<br> 〔小生〕元来如此。大难大难。</p><p>【收音】〔生〕你义勇从来四海闻。这姻缘在君方寸。休得临时想脱身。<br> 〔小生〕秀才休怪。俺昔日曾言不拣父母之仇。妻子之怨。替你出力。死而无悔。争奈此事非同小可。不敢奉命。〔生〕老丈。前言已定。何故推辞。〔小生〕秀才。皇陵上有千门万户。铁壁铜墙。勑使掌钥。军士守门。便是神仙也入不去。委的下手不得。〔生〕适来老丈自称恁般谋勇。到此便已推辞。敢是奚落小生。</p><p>【梁州序】〔小生〕秀才。皇陵路阻。秦宫云满。万户千门遮断。从敎插翅。飞腾不到人间。便有摩云快手。挽日长戈。到此难施展。秀才。更有一言。倾城佳丽色。满长安。何必区区恋旧欢。〔合〕残灯下。小窗畔。把衷肠旧事都提遍。休漏泄被人见。<br> 【前腔】〔生〕齐眉盟约。垂髫嬿婉。一旦芳期中断。重重金屋。无端锁住婵娟。枉自情牵梧叶。梦入蓝桥。不见桃花面。知君多意气。好心坚。愿把鸾胶续断弦。<br> 〔合前小生〕罢罢。昔聂政一言而破面自决。季布一诺而千金不移。士为知己者死。女为悦己者容。老夫旣许秀才一死。怎敢推辞。纵事有甚难。也当舍命为之。决不负约。〔生〕荷蒙老丈见许。何以为报。</p><p>【前腔】〔小生〕念郞君密意堪怜。更知己深情非浅。旣一言相许。九牛难挽。只得谋擒玉兔。计捉金乌。不敢辞危难。古人然诺处。重丘山。我怎肯畏死贪生不向前。〔合前〕</p><p>【前腔】〔生〕恨嫦娥远隔天边。倩靑鸾密传幽愿。喜东君有意。与人方便。若得暂偎香枕。再覩芳容。万死心无怨。荷君多计策。妙通仙。愿驾虹桥到广寒。<br> 〔合前小生〕秀才。你且回去。一月之内。自有回报。不须挂心。〔生〕恁的小生专等。</p><p>重感郞君分外情。为吾方便觅卿卿。<br> 从敎上苑花如锦。野鹿衔将出禁城。<br> 〔小生吊场〕元来王秀才要老夫用计。偷取无双。此事实难。争奈老夫已许他一死。决不食言。昨者打听得茅山道士。有一种妙药。不免到那里买一丸来。自有妙计。事不宜迟。来早便行。欲施探海计。须用返魂香。</p><h2 id="第三十二出-买药" tabindex="-1"><a class="header-anchor" href="#第三十二出-买药" aria-hidden="true">#</a> 第三十二出　买药</h2><p>【北点绛唇】〔末上〕雪霁梅梢。霜风弄晓。银蟾小。一派笙箫。引出蓬莱岛。<br> 小道乃陕西茅山仙子位下一个徒弟是也。自幼随师父隐居山中。修眞养性。服药求仙。受天外之逍遥。避人间之喧扰。自是一般受用。怎见得受用。但见秦苑名山。函关福地。隐客避人之境。仙人修道之乡。层层迭迭。重峦削翠。分明华岳三峯。突突兀兀。峻岭横空。那数庐山五老。白日行天难得过。浮云出洞本无心。醮坛边松竹森森。讲堂下烟霞细细。门种董公千林紫杏。庭栖萧史一对靑鸾。高高下下。长廊古殿。呦呦苍鹿衔花。缠缠绵绵。灵葛寿藤。两两玄猿摘果。山岩裏几处琳琳琅琅。璁璁琤琤。如敲玉磬击金钟的数道淸泉喷寒玉。头直上一声咿咿哑哑。溜溜亮亮。似奏龙笙吹凤管的一双白鹤唳秋天。明晃晃琉璃灯底。深夜叩玄君。馥郁郁瑞脑香中。淸晨朝北斗。水秀山明。自是仙家眞富贵。花开叶落。不知世上几春秋。淸淸净净。石床上不染半点尘埃。杳杳冥冥。药瓢中藏尽三千世界。淸淸朗朗。山顶笑声高。玉女弹碁得胜。叮叮东东。云头环佩响。茅君谒帝归来。每日价看诵的是道德经。蕊珠经。洞玄经。黄庭经。灵宝经。句句勤勤恳恳。唤醒尘梦指迷途。不时间来往的是广成子。赤松子。宁封子。绝洞子。太阳子。人人散散消消。共酌流霞醉明月。着一双蹻蹻蹊蹊多耳麻鞋。曾踏王母瑶池宴。穿一领蹁蹁跹跹白翎鹤氅。长染玉帝御炉香。闲看下界。夺利争名。纷纷扰扰。百年裏似扑火灯蛾。俯视尘寰。五湖四海。缕缕丝丝。一望中如几条衣带。蟠桃熟时。入口已历九千岁。铜人铸就。转眼俄惊八百年。夜光芝。萤火芝。靑云芝。白符芝。龙仙芝。凤脑芝。炜炜煌煌。都是琼圃灵葩。饵来白日飞升。靑华枣。赤心枣。玉门枣。房唐枣。信都枣。安期枣。无非仙山名果。吃了后天不老。左龙右虎。炼成九转金丹。焰腾腾光侵碧汉。抱一含元。运得两仪妙用。气飘飘口吐靑虹。夜夜朝朝。纳新吐故。潜收静处功夫。来来往往。坐在立亡。那觅山中踪迹。人笑我无子无孙。做下婴儿怀胎。十月满足。不要他好妻好妾。养成姹女纯阳。一气周流。任你特地来求。三千弱水。中流便値狂风。若是有缘得见。数着残碁归去。已无家业。神仙只在丹田内。圣主何须碧海求。道犹未了。师父早来。</p><p>【北新水令】〔外上〕道人家在碧云梢。白玉楼。好山环遶。探梅开竹户。采木渡溪桥。两袖飘飖。唱一曲淸眞调。<br> 〔相见介外〕徒弟。我受职天曹。掌管天下婚姻之籍。昨有邓州王仙客。与妻刘无双。本是一对姻缘。争奈时运未到。不能相遇。押衙古洪。乃仙都散吏。谪在人间。合替他出力。救取无双出宫。再得完聚。今日古洪到此买药。不免下山。赐与一丸续命胶。就把几句言语打动他出家。多少是好。〔末〕领法旨。师父请行。</p><p>【驻马听】〔合〕丹壑风高。低舞松枝动鹤巢。苍林月皎。细消残雪点寒袍。步虚轻蹑彩虹腰。回头指点沧溟小。散步逍遥。一声渔鼓千山晓。<br> 【南风入松慢】〔小生上〕五云楼阁郁岧峣。听玉佩频摇。你看仙翁两两乘鸾到。〔拜介〕整衣巾拜倒在山坳。怎辞得沾湿霜花露草。〔外末回身不受介小生〕却怎的全不采。反心焦。<br> 大仙受礼。〔外末〕这老儿好笑。是甚么大仙。</p><p>【北滴滴金】咱两个是云海浮沉。烟峦笑傲。猿鸟嬉遨。又没甚奇术动贤豪。若不是病眼昏花。敢则是老年衰惫。却怎的狂言顚倒。〔小生〕大仙休瞒我。〔外末〕硬把咱做仙人叫。<br> 【南风入松】〔小生〕我见你神淸骨秀气飘萧。你是神仙。休得假推掉。弟子呵。平生苦觅金光草。没眞师枉自劬劳。今日裏不费半点功夫寻着。怎不识云态度。鹤丰标。<br> 〔末〕你旣晓得。我与你说知。俺师父乃九天主婚丈人。小子乃上淸弟子是也。古洪。你来此何干。〔小生〕弟子有事相求而来。</p><p>【北水仙子】〔外末〕莫不是贪生愿取寿龄高。〔小生〕不是。〔外末〕莫不是慕贵还求禄位迢。〔小生〕也不是。〔外末〕莫不是厌贫要觅金和宝。〔小生〕都猜不着。〔外末〕你敢则是礼眞师。求妙道。〔小生〕弟子一来访道。二者特来买药。〔外末〕却元来是觅灵丹。远访蓬茅。俺这裏有化铁石。成金药。起死尸。续命胶。你要那一件。仔细说进退根苗。<br> 【风入松】〔小生〕弟子呵。昔年曾侍紫宸朝。怕的是富贵尘嚣。因此上采芝久向靑山老。则为惹闲情结下儿曹。许他向深宫拈花弄草。敢求取麟角剂。成就他凤鸾交。<br> 【北折桂令】〔外末〕你元来是葢世英豪。怎不早离形办道。兀自受欲火煎熬。你须知臭腐形骸。寃仇骨肉也则须抛。却恋他酒杯来往。儿女风骚。试看咱洞中仙侣。天府羣寮。每日价携手上靑霄。逐队醉蟠桃。眞个是机心化尽。俗念都消。<br> 【风入松】〔小生〕弟子也知道。世情争似道情高。千不合万不合。向金石契塡招。一言驷马追不到。只得替他喷火呑刀。了却寃家烦恼。那时节探瀛海。访松乔。<br> 〔外〕徒弟。古洪虽有求道之心。争奈他尘缘未断。必须再去成就好事。更兼仙客无双。还有五十年夫妇之分。不可留他。你与我取出续命胶一丸与他。〔末〕古洪过来。〔小生跪外末与药介〕</p><p>【北殿前欢】〔外末〕这丸胶凤脂麟角两和调。仙翁金鼎亲成造。混入香醪。入口俏魂消。三日后还惊觉。管取他百年随倡。一旦成交。<br> 【风人松】〔小生〕相思有药眞神妙。也不用赤绳系绕。管敎一对团圆好。恩情担总是他挑。这书生福分非小。直敎两仙翁便与成交。<br> 〔外末〕古洪。此去果成了事。不可不早来。〔小生〕得蒙仙师指敎。弟子只在三月之内。成就此事。重拜仙坛。</p><p>【北鴈儿落】〔外末〕试看那苦海底波涛恶。争似咱碧天边云月好。早别却有贪嗔人世累。来同受无荣辱山中乐。<br> 【风入松】〔小生〕弟子卽今拜别。留连不忍出林皋。叹仙俗难遭。这回又入人圈套。知甚日天路相邀。怕桃源万花深杳。空目断这山遥。<br> 〔外末〕古洪。休忘了眞言。早来同往。〔小生〕谨领师命。误入蓬山顶上台。〔外〕人间休恋却归来。〔末〕尘心未断俗缘在。〔合〕何不学仙冢累累。〔小生下〕</p><p>【离亭宴歇拍煞】〔外〕人生七十从来少。又忧愁风雨相缠绕。欲遂五岳游。直待得婚完嫁了。怕蹉过少年朝。偷闲处频把金樽倒。何苦去长对牙筹较。纵不能辞家访丹砂。也合自载酒看花鸟。与良朋同欢笑。你道是富贵一时求。正不知人生八字定枉劳。你巧做千年调。猛推开戏偶场。单揭起弥天罩。试看九泉下一滴何曾到。一任伊孔方兄满前堆。只怕他阎罗老订名召。<br> 【淸江引】大都来世人也都知道。单只是回头少。跳出欲火坑。便是金丹灶。你不悟呵。失却人身何处讨。<br> 卖药修琴归去迟。白云何处又相期。<br> 人生一世长如梦。万事回头早拂衣。</p><h2 id="第三十三出-写诏" tabindex="-1"><a class="header-anchor" href="#第三十三出-写诏" aria-hidden="true">#</a> 第三十三出　写诏</h2><p>【卖花声】〔小生上〕机事苦萦思。万转千回。今朝次第有成时。若还偷得佳人到。方报相知。<br> 心慌犹恐他人听。事密须将紧口防。老夫为王仙客一点敬心。替他舍命干这一事。昨日已曾求下仙丹。不免假造印信。写一封诏书。赐无双药酒。药死了他。老夫自去赎取尸首。救他重生。再得完聚。事不宜迟。文房四宝在此。不免写诏则个。〔执笔介〕</p><p>【三仙桥】展开黄纸。蓦地沉吟思忆。染毫欲下。缩手还自虑。怕下笔处风波起。一场违法事。眞消得木驴碎尸。我死不须提。又把书生累。怕恩多成怨悲。待将扯碎。又负了初时信誓。宁可死裏去求生。决不做偷生在人世。<br> 罢罢。大丈夫许人以死。何必多疑。</p><p>【前腔】猛然怒起。丈夫豪气。替人出力。〔脱巾投地介〕怎怕得头颅坠。奋笔写。何须虑。生来命不济。不能勾翰林簪笔。却去闭户写私书。书去传千里。数行字。瞒天地。有谁知得。写完时封题印记。又怕有耳在隔墙。悄悄低声念取。<br> 诏书写完。要采苹塞鸿送去。昨日亲与王仙客借了。又借到明珠一颗。如何此时不见到来。</p><p>【眼儿媚】〔贴丑上〕殷懃领命到荒山。心事未相关。攀花问柳。勾莺引燕。方寸心间。<br> 〔见介小生〕你两个来了。明珠有么。〔贴丑〕明珠已取在此。俺二人奉主人尊命。与老丈帮扶。只是妾身女流之辈。手无缚鸡之力。如何济得事。〔丑〕小人一窍不通。其实没用。〔小生〕你两人休慌。俺自有妙计。〔贴〕老丈有甚计。〔小生〕你听我道。</p><p>【本序】套写皇宣。〔贴〕写下假诏书。〔小生〕倩娇娘假做中官装扮。〔贴〕要妾身妆做内官赍诏去。〔小生〕赍药酒。药取佳人气断。〔贴〕解元要你生取出来。你却把他药死了。终作何用。〔小生〕灵丹。死后重生。不须疑惮。〔贴〕怎的出得宫来。〔小生〕莫管。亲去赎尸还。〔贴〕将何为词。〔小生〕自有巧言相骗。<br> 〔丑〕吿押衙。采苹姐不过一女子。怎做得这事。〔小生〕你不知昔日木兰代父而出征。人都不觉。红线至魏博而偷盒。止却反谋。据这小娘子。虽无红线之才。也有木兰之智。便干不成。也不到得败露。小娘子。你敢去得么。</p><p>【前腔】〔贴〕情愿。报效恩人。舍生前去。死而无怨。〔小生〕得你这般肯去。大事便成了。〔贴〕只怕空遭难。好事难完。〔小生〕不妨。一路上驿亭旅店。俱已受了贿赂了。〔贴〕只一件容颜不似儿男。〔小生〕不妨。看你模样。也像个内官。〔贴〕更言语参差。被人瞧见。〔小生〕也没事。你只小心。不要多口。〔丑〕放胆。天与周全。管取平安往返。<br> 〔小生〕小娘子。老夫备着一套纱帽罗袍在此。更换了衣服。就此起程。〔贴〕妾身就换。〔贴卸冠介〕</p><p>【古轮台】〔贴〕脱花冠。把乌纱小帽罩云鬟。〔换衣介〕罗衫解下把罗袍换。〔系带介〕带钩玉碾。别样风流。转添娇艳。〔小生〕待我瞧一瞧。果然天生的一个年少中贵。没有两样。想唐宫难觅这个殿头官。天香袍染。骏马鸣鞭出长安。市人应羡。儿郞年少。金貂贵显。谁道把伊瞒。〔丑〕乔妆扮。元来是绮罗丛裏俏婵娟。<br> 【前腔】〔小生〕小娘子听我分付。你心坚。妆模做样到陵边。他那里有进退周旋。也须打点。上马登舡。牢把朝靴套挽。休露足纤纤。更把柳腰遮掩。和衣卧。莫遣傍人见。用心防范。〔贴〕妾身都理会得。遇人时须有花言。倘然看破。同投罗网。怎生脱免。〔合〕但愿早回还。保平安。大家离脱鬼门关。<br> 〔小生〕小娘子。你在路小心。到皇陵上遇人盘问。慢慢打点回话。塞鸿。倘有不到处。你在傍边接应。倘若事败。同是一死。〔丑〕小人理会得。</p><p>【余文】〔小生〕赍鸩酒。奉鸾缄。放心去皇陵一遍。〔合〕管取唤得流莺出御园。<br> 〔小生〕小娘子仔细仔细。〔贴丑〕老丈放心放心。</p><p>大胆家人赛木兰。假妆男子到陵间。<br> 若还偷得春情出。方显奇谋难上难。</p><h2 id="第三十四出-伪勑" tabindex="-1"><a class="header-anchor" href="#第三十四出-伪勑" aria-hidden="true">#</a> 第三十四出　伪勑</h2><p>【菊花新】〔外上〕春寒懒下小蒲龛。经卷香炉伴午酣。嫩柳舞掺掺。渐禁林好花妆点。<br> 乞得山林自在身。不随车马走风尘。深宫晏起无他事。一点名香祝圣人。下官勑使周全的是也。蒙圣恩差到皇陵上。掌管月支请受。好生富贵。门无公事。多少淸闲。今日孟春天气。余寒未退。老年爱静。怕有闲杂人搅扰。不免唤牢子谨守府门则个。牢子那里。〔净上〕有事不敢不报。无事不敢乱传。覆老公公。朝廷差高品内使。赍奉勑旨。到皇陵上开读。已在宫门外了。〔外〕忙排香案迎接。</p><p>【前腔】〔贴扮内官捧勑旨丑扮祗候从药酒上〕一封丹诏下关南。就裏深谋谁敢参。香雾罩林岚。有眼的遮漫不见。<br> 〔接见介贴〕圣旨已到。跪听宣读。勑皇陵使周全。义起君臣。情莫重乎谋逆。迹连党恶。祸必及于妻孥。故户部尙书租庸使刘震。忘累朝之厚恩。受逆贼之伪命。除将明正典刑外。妻子俱合随坐。其女无双。见在皇陵。朕欲戮之都市。仍又悯其无辜。特赐药酒一尊。令其自尽。诏书到日。卽令引决。呜呼。翦除逆裔。不遗宫禁之羞。昭吿皇陵。庶快祖宗之忿。咨令有司。无或迟误。〔外〕万岁万岁万万岁。〔外〕左右的接过了圣旨。分付宫中老婢。送药酒与无双娘子。早早引决。〔净〕赍将紫禁黄封酒。断送红颜绿发人。〔下外〕天使请坐。〔贴〕老公公请坐。〔外背介〕这后生俺不认得他。待盘问他一番。敢问天使是几年上入宫。贵庚多少。〔贴〕下官大暦十八年入宫。今年贱齿三十一岁。〔外〕大暦只有十四年。那有十八年。〔贴〕是十四年。下官说差了。〔外〕此时下官在朝。怎生不相识。〔贴不语丑背介〕不好了。待我回话。〔丑转向外介〕老公公。宫禁中无数中贵。你怎认得。〔外〕敢问天使。如今祗应那一宫。〔贴〕下官上阳宫听宣。〔外〕天使差了。上阳宫乃宫女退居之地。天使怎生住得。〔丑〕是俺公公说差了。正是昭阳殿。〔外〕也罢。你认得今上皇帝。怎生模样。〔贴〕皇上龙颜。五短身才。三牙掩口细须。〔外〕又差了。今上身长七尺。面若银盆。那有髭髯。〔丑〕是俺公公又说差了。他只道是先帝的模样。因此误答。〔外〕这天使莫不有诈。为何说话蹻蹊。〔丑〕老公公休多心。俺小公公年纪小。一来路上辛苦。二来得了风病。因此语言顚倒。〔外〕元来恁的。天使少坐。洗尘筵席。〔贴〕下官限期迫促。只此吿辞。</p><p>【三换头】〔贴〕卑人愚昧。仗托圣恩抬举。正途中病染。宫闱事怎提。休生疑虑。〔丑〕论同官如兄弟。有差迟烦君指迷。早赴云霄路。难追日月期。〔合〕辛苦星轺归去也。愿东风送马蹄。<br> 【前腔】〔外〕逍遥暮年。九重恩赐。此身虽在外。心长在禁闱。亲承圣旨。这罪人随当药取。论国法敢容片时。他犯着龙鳞怒。难宽霜霰威。〔合前〕</p><p>紫泥封诏下天来。红粉佳人化作灰。<br> 无那思君幷恋阙。五云西去首重回。<br> 〔外下贴丑吊场丑〕采苹姐。你险些儿被他看破了。〔贴〕便是。奴家女流之辈。一时不能支持。〔丑〕事已成了。快去回覆古押衙。待他连夜打点赎取尸首。〔合〕正是一心忙似箭。两脚走如飞。〔并下〕</p><h2 id="第三十五出-飮药" tabindex="-1"><a class="header-anchor" href="#第三十五出-飮药" aria-hidden="true">#</a> 第三十五出　飮药</h2><p>【山坡羊】〔旦手捧甁酒诏书上〕恨悠悠盼不到的故里。冷淸淸守不彻的宫宇。杳冥冥望不见的长安。高渺渺上不得的黄金陛。白日低。浮云又重蔽。天高怎诉胸中意。千古伤心。一腔寃气。〔哭介合〕亲闱。黄泉无见期。夫壻。来生重见伊。<br> 奴家不幸陷身掖庭。指望天恩。一家完聚。谁想朝廷把爹妈害了。今日又差使臣赉赐奴家药酒自尽。天那。闪的我好苦。正是兵戈不见老莱衣。一去东流何日归。无复新妆红粉黛。云摇雨散各分飞。</p><p>【前腔】一怨我生不逢得平世。二怨我死不见个亲戚。三怨我葬不上得先茔。四怨我祭不着的漂流鬼。空自悲。此生如过隙。东君枉付多娇体。算却繁华。浑如梦裏。<br> 〔哭介合前〕春日凝妆上醉楼。眼穿肠断为牵牛。那堪一夜风和雨。别作深宫一段愁。</p><p>【前腔】谁怜我父死在都市。谁怜我母死在幽闭。谁怜我夫君漂泊天涯。谁怜我阖门都散徙。春正迷。寂寞花无主。伤心不见春风美。只有孤冢年年。草痕交翠。<br> 〔哭介合前〕无处春阳不断肠。可怜飞燕倚新妆。鸳鸯绣带抛何处。一曲伊州泪万行。</p><p>【前腔】做不得碧玉井死。做不得绿珠楼坠。做不得妃子罗巾。到做了二姬寃骨醉。有谁知。一死成何事。愿魂化作孤鸿去。万里西归。与双亲一处。<br> 〔哭介合前〕香魂夜逐剑光飞。舞影歌声散绿池。路远西归安可得。何年却向帝城栖。〔内云〕老公公钧旨。请刘无双早早自裁。不得迟延。带累不便。〔旦手执酒哭介〕</p><p>【孝顺歌】这酒呵。本是合欢杯。解闷巵。一朝反有杀人意。闻得有中山千日酒。便做中山千日味。千日完时还醒起。怎比这杯吃了。须敎千古醉。腐肠烂胁须臾事。想当时销金帐。羊羔酒。多少富贵。怎知有今日。手把金尊流涕。思忆当年。孤负销金帐底。<br> 〔内云〕请刘无双早早自裁。不得迟延。带累不便。〔旦〕怎的这般催促。也罢。千死万死。终须一死。不如早吃了酒罢。〔取酒又放下介〕</p><p>【前腔】杯擎起。手又低。手软心酸怎生吃。狂药非佳味。怎与奴家命遭际。死在须臾。君令如天怎逃避。三寸气断离人世。那有人来收瘗。罢罢。身后茫茫。便做金椁银棺何济。<br> 〔内云〕请刘无双吃药。老公公立等回报。〔旦〕苦。那厢又催促也。怎由你不吃。罢罢。</p><p>【尾】天涯客死无依倚。今夜裏飘零红粉坠黄泥。血污游魂怎得归。<br> 〔旦倒介净丑上净〕自古道无事而戚。谓之不祥。这一个刘娘子。在此有甚么不好。没些巴臂。只管哭哭啼啼。如今愁出这场大祸。飮酒身死了。〔丑〕老公公分付我收拾他尸首。着人买棺安葬。俺两个不免抬他进去。〔净扶头介〕阿也。这娘子瘦。只好做水牛肉卖。〔丑〕姐姐。你醉了。要新鲜五香麻辣粉酸汤吃一碗么。〔净〕来来。我和你伏事他多年。也哭他一声。〔丑〕交我怎的哭。〔净〕你先哭。〔丑〕高山头上一枝梅。含花蕊儿不曾开。一朝西风来吹倒。可惜妖娆化作灰。〔笑介净〕哭得好。倒唱起山歌来。〔丑〕我哭不出。你哭。〔净〕待我哭。</p><p>【北江儿水】刘家女儿贪吃酒。醉死了方才透。若还煑起来。好似糟猪肉。那一块挦不干净的难下口。〔丑笑介净〕只因一盏黄汤。〔丑〕打碎无双美玉。〔抬下〕</p><h2 id="第三十六出-珠赎" tabindex="-1"><a class="header-anchor" href="#第三十六出-珠赎" aria-hidden="true">#</a> 第三十六出　珠赎</h2><p>〔西江月〕〔末上〕一朶名花无价。移栽上苑生香。浅红淡白弄春光。绰约含娇未放。已被西风憔悴。那堪夜雨凄凉。可怜零落委山庄。虚度韶华一晌。自家为何道这几句言语。只为先朝户部尙书刘震。止有一女无双。前年跟随俺老公公到皇陵上打扫。近日朝廷把刘相公明正典刑。赐无双药酒自尽。可怜千般娇媚。今日总成空。三载漂零。一朝成永别。玉骨冰肌。猛被琼浆浇散。莺心蝶意。都教鸩羽摧残。香魂杳杳。应投旧日深宫。月魄悠悠。怎觅故园归路。不知精爽落何处。疑是行云秋水中。老公公怜他衣冠女子。可惜少年无辜。总然不得附葬先茔。争忍见他横尸道路。因此上着小人买口棺木。把无双葬在山边。冥中快乐。只疑他侍从诸帝神游。泉路凄凉。敢怕也感戴贵人恩德。此间是长街市上。不知那一家有棺木。远远望见一个老儿来也。待俺问他一声。</p><p>【水底鱼儿】〔小生上〕计巧谋奇。除非鬼神知。卑词厚币。赎取尸首归。<br> 〔见介末〕老人家忙忙投那里去。〔小生〕老汉要投周公公府里去。〔末〕老丈。俺便是周公公府中院子。你要见公公怎的。〔小生〕老汉有事相求。烦你引进则个。〔末〕你有话说与俺知道。替你用心。〔小生哭介〕不瞒大哥说。老汉姓张。从小儿在刘尙书府中做祗候。近日不幸老相公伏法。只有女孩儿无双小姐。又飮药酒死了。老汉一者思量老相公恩德。二者哀怜小姐无辜。要与老公公求取尸首安葬。又没甚道路。只有祖上遗下明珠一颗。其价十万。只得将来赎取尸首。尽我老汉一点犬马报主之心。院公。怎生可怜见。与我引进。自当重谢。〔末〕元来如此。亏杀你老人家有缘有分。来得恰好。老公公正要小人买棺安葬。你旣到来。无有不允。只一件。〔小生〕怎的。〔末〕俺老公公怕见闲杂人。你且在府门少待。我自去禀复他。〔小生〕如此多谢。〔末虚下叫介〕院子禀事。门外有个老儿。是无双亲故。将明珠一颗。赎取尸首。请老公公钧旨。〔内应〕珠儿不收。尸首着人抬出。好生安葬。〔末〕且喜老公公着人抬出尸首来。明珠不受你的。〔小生〕感承大哥照觑。何以为报。</p><p>【前腔】〔净丑抬旦上〕花样娇姿。无辜眞可悲。今朝收葬。有缘得遇伊。<br> 〔净丑〕老儿。我两个轿夫。扛抬一口死猪婆与你。回去炒来吃时。你也与我一块儿吃。〔末〕又道是人肉腥■〈月忍〉争堪吃。〔净丑〕你原来是知味君子。〔小生向末介〕多谢厚恩。这颗明珠就将来送与你。〔末〕老公公旣不受。小人怎敢。你老人家将去。变卖些衣衾之类。与无双送终。〔小生〕恁的。老汉大胆收了。〔末向净丑介〕你两个好好地送尸首到太公家去。〔小生〕老汉自有轿夫在半路相等。不劳远送。</p><p>【好姐姐】〔末〕念君是有义男儿。心肠好不忘旧主。我与你完成胜事。何须受厚仪。〔合〕尸赎取。好觅佳城埋玉树。红粉休敎污土泥。<br> 【前腔】〔小生〕念吾贫穷下俚。一心要报酬恩惠。荷蒙指引。冥中也感谢伊。〔合前〕</p><p>【前腔】〔净丑〕念他少年美姿。苦遭了命中不济。含寃横死。旁人也垂泪。〔合前〕</p><p>年少佳人罹横祸。不忍见他尸暴露。<br> 得君赎取好安埋。一似彭王遇栾布。</p><h2 id="第三十七出-授计" tabindex="-1"><a class="header-anchor" href="#第三十七出-授计" aria-hidden="true">#</a> 第三十七出　授计</h2><p>【骂玉郞】〔生上哭介〕心上人儿掌上金。翻做波间月。海底针。红颜皓齿暗消沉。没回音。怨悠悠血染罗襟。怕香骨怎禁。怕香骨怎禁。怎禁雨打霜侵。怕芳魂怎寻。怕芳魂怎寻。度不得万水千岑。猛判弃此身同鸩。早落得一处。早落得一处。化为双蝶。并宿花阴。自甘心。也强如独眠孤枕。断肠处。盼不到蕊宫椒寝。<br> 伤春未已复悲秋。欲采苹花不自由。人面祇今何处在。不胜淸怨下高楼。古押衙前日与我借去采苹塞鸿明珠。前往使计。一月有余。并无音信回来。昨日入城打听。朝廷把刘尙书夫妻害了。差高品内官。往皇陵上。药鸩其女。天天。想俺小姐一命难留。古押衙空劳使计。小子也枉用痴心。眞个痛杀人也。</p><p>【前腔】忆昔嬉游翰墨林。暗裏抛红豆。打翠禽。双双拍手遶花阴。坠银簪。有时节避暑溪浔。对明月抚琴。对明月抚琴。有时节玩雪微吟。看红颜翠襟。看红颜翠襟。眞个是一对儿美玉金精。画堂中往来无禁。你爹怜母惜。你爹怜母惜。当时许下偕老鸳衾。到如今。用尽了百计千心。只落得泪珠儿罗衫湿浸。<br> 【北中吕粉蝶儿】〔小生上〕虎窟龙潭。早归来。不将身陷。把娇娥偷下林岚。〔生见介〕恰正无聊。猛相看愁心顿减。〔小生〕管敎伊愁上添欢。〔摇手介〕悄低低怕有人窥瞰。<br> 〔生〕老丈。且喜回来了。无双的事如何。〔小生〕好交你欢喜。无双小姐已被俺偷出来了。〔生〕老丈休哄我。小生昨日闻得刘尙书与夫人受害。无双药死在皇陵上。你那里取得他来。</p><p>【醉春风】〔小生〕你听我道。则为你蓝桥夜。灯月盟。汉宫秋。云雨担。小心儿荒山迢递来寻俺。引动咱铁石心肠。改抺却英雄气槪。都做了偷香俏胆。<br> 〔生〕是累及老丈了。却怎的用计。</p><p>【迎仙客】〔小生〕打听的神仙客。在茅嵓。买灵丹。探幽崄。把香醪。相和染。〔生〕买下仙丹如何。〔小生〕又写下凤诏鸾缄。把笔尖儿弄出刀头险。<br> 〔生〕假诏书已成。着那个送到皇陵上去。</p><p>【石榴花】〔小生〕风流担子倩谁担。把如花少女假装男。〔生〕采苹去妆内臣。〔小生〕说尙书夫妇的并斩。赐佳人宽典。药酒身歼。猛拚生。向陵官赎取尸骇殓。〔生〕怎的取得尸首出来。〔小生〕仗苏张一味言甜。把明珠美玉同时赚。则俺这瞒天大谎有谁参。<br> 〔生〕尸首赎出来了。怎的救他活。〔小生〕三日后便还魂也。</p><p>【上小楼】轻开瓠犀牙颔。略把靑羊乳点。管取气转丹田。魄返泥丸。唤醒花酣。〔生〕如今小姐在那里。怎的不送来。〔小生〕待日落山衔。人到茅庵。请君看验。旧龎儿可曾淸减。〔么〕销注了婚姻簿。塡平了相思坎。重匀粉面。重扫眉尖。重效鹣鹣。你看今夜里呵。卷疎帘。月纤纤。江梅冉冉。则兀的三春佳景。一宵儿都占。<br> 〔生〕俺夫妇同住在此不妨么。</p><p>【小梁州】〔小生〕你眞个色胆如天意态憨。出语腌臜。危机只在眼下未曾谙。休贪滥。形迹早藏潜。〔生〕小生也要去。只怕行装未备。〔小生〕老夫今朝替你把行装敛。明日裏早上征骖莫留淹。须果敢。偷生逃命。遇人处凡事要包含。<br> 〔生〕此去打从潼关过。须要文凭看。〔小生〕文凭我已做下了。你收着。〔与文凭介〕</p><p>【朝天子】这文凭一函。由他对勘。千人百眼遮敎暗。机心用尽方自敛。深恩已报无拖欠。了却寃牵。今宵放胆。睡梦儿也息了心念。拂靑衫。掉虬髯。从今去不受尘埃缆。<br> 〔小生欲下生扯住介〕老丈。你撇了我。待投那里去。〔小生〕秀才。我云海闲人。岂恋恋于此山中者。特以秀才深恩未报。不忍舍去。今日大事已毕。吾愿足矣。只此吿辞。〔生〕老丈去意已决。小生不敢曲留。且少坐片时。有话拜禀。〔小生坐生跪介〕小生伉俪乖离。此生无复相见之理。得老丈万死一生。成就好事。使德言之破镜复合。都护之桃花再开。粉骨碎身。何可报答。小生有明珠一颗。昔日老丈借去赎尸之物。今日聊奉左右。以表犬马之私。〔小生〕秀才是何言也。老夫虽一介武夫。弃世利如浮云。嗜信义如饥渴。所以为郞君出死力者。感知己之恩。少酬其万一。今受此物。乃轻生图利。市井之不若矣。决不敢受。〔生〕老丈岂不闻聂政不辞仲子之寿。荆轲不却燕丹之金。古人虽不为利。其交以道。亦所不辞。况今日之事。乃以德报德。何利之有。〔小生〕秀才误矣。昔漂母哀王孙而进食。尙恶厚报之言。渔父念子胥而引渡。犹伏酬恩之剑。老夫何为而反不若二人乎。所重者郞君一点敬心。所爱者平生得遇知己。区区夜光之珠。何足道哉。〔生〕老丈固非谋利之人。在小子可乏报恩之礼。果若不受。岂能自安。尙念久交之义。姑受此珠。以慰寸心何如。〔小生拔剑自刎介生抱住介〕老丈何故如此。惊死我也。〔小生〕老夫自伤衰朽。不能使交游明吾此心。不如死之为愈。〔生〕小生一时感激之言。有犯义士。望乞恕罪。</p><p>【煞尾】〔小生〕当日在茅山。仙子亲留俺。无奈他尘缘掇赚。冷落了云岩。回头猿鹤也羞惭。为君受了多磨劖。寻师去觅丹方好。恋世空劳白发添。此去心无忝。一任他春波拍拍烟岛尖尖。<br> 〔小生下生吊场〕贤哉古押衙。为小生知己之故。奋不顾身。取出小姐来。又替我做下文凭。整顿衣装车马。摆列门外。着我远去逃命。这恩德分明是再生父母。赠他明珠。又不肯受。连自家的田宅也弃下。飘然而去。果然一世之高士也。小姐已送在门外。且叫采苹扶他在裏面去。待我赶上押衙。送他十里再回。正是感恩不觉言词切。仗义谁如侠士高。〔下〕</p><h2 id="第三十八出-闻赦" tabindex="-1"><a class="header-anchor" href="#第三十八出-闻赦" aria-hidden="true">#</a> 第三十八出　闻赦</h2><p>【光光乍】〔净上〕昨日下金鸡。衔出紫泥书。涣汗天恩天下知。特来与故人贺喜。<br> 下官乃大理寺官。昨日圣上郊天大赦。一应有罪人犯。不拘大小。已发觉未发觉。已结正未结正。尽皆赦除。俺这狱中有尙书刘震。下官一向与他相处。不免去报个喜信。此处是牢门外。待我叫他一声。刘相公有么。</p><p>【金蕉叶】〔外上〕三年受灾。这寃枉拄腹撑怀。有一日天恩下来。洗淸了业山苦海。<br> 〔见介净〕相公。贺喜贺喜。〔外〕何喜可贺。〔净〕昨日朝廷郊天赦下。一应有职官员。罪无大小。咸赦除之。相公已得脱放。着你西川安置。今日到午门前谢恩。下官闻此一信。特来拜贺。就请出狱。〔外〕元来如此。下官罪恶深重。荷蒙圣上宽恩。实出望外。只是久受大理相公厚恩。不能相舍。〔净〕你若不舍得我。请在此再住三五年去未迟。〔外〕休笑话。其实无恩可报。〔净〕我再交你欢喜。昨者圣上放出宫女三百余人。年纪三十以上者。尽得出宫。你老夫人想是也出来了。若要问信。只在午门外厢寻问。〔外〕若得如此。幸中得幸。</p><p>【刬锹儿】〔净〕你为人忠直神明盖。神明怎肯把你屈安排。休将别人怪。是你命该。〔合〕天般大灾。今朝尽解。不致丧身。虚惊何害。<br> 【前腔】〔外〕三年牢狱牵寃债。容颜变尽语音乖。今日得宽贷。如花再开。<br> 〔合前净〕小子吿别了。你快去午门外寻取老夫人。〔外〕多谢相公。〔净〕不因渔父引。〔外〕怎得见波涛。〔并下〕</p><h2 id="第三十九出-回生" tabindex="-1"><a class="header-anchor" href="#第三十九出-回生" aria-hidden="true">#</a> 第三十九出　回生</h2><p>〔丑贴扶旦上〕用尽英雄计。寻将窈窕娘。若还得重活。始验有仙方。小姐尸首已送在此。且把来安顿在床上。待解元送了古押衙回来。如法救治。道犹未了。解元早来。</p><p>【醉落魄】〔生上〕姻缘有分休贪早。时来到。自然合辏千般巧。谁信忧愁直到这回消。<br> 采苹。小姐扶在那里。〔贴〕在床上卧着。〔丑〕吿官人。小姐已死三日。敢怕救不活。〔贴〕莫不眞个难救。那押衙因此逃去了。〔生〕你们休疑心。他是义士。怎肯哄人。那仙方明白说吃三日。方才得活。三日了理合救他。〔贴〕官人。你甚本事救他。〔生〕他已嘱付我了。把靑羊乳滴入口中。自然苏醒转来。〔丑〕事不宜迟。请官人动手。〔生滴乳旦舒手介生〕好了。好了。小姐苏醒。</p><p>【集贤宾】〔旦〕阴阴一去无分晓。香魂艳魄飘飖。蓦地双睛闪开了。是谁扶。〔生〕小姐。是小生王仙客。〔旦〕是谁相靠。〔贴〕是妾身采苹。〔丑〕小姐。■〈门外坐内〉着。〔旦〕又是谁来厮叫。〔丑〕是小人塞鸿。〔旦〕你们怎的都到这里。莫不是梦魂顚倒。事辏巧。亲骨肉一齐都到。<br> 【前腔】〔生扶旦坐介旦〕金樽玉酒催人老。我只道当时玉碎花销。重临阳世眞难料。敢则是仙方相疗。宫闱深杳。甚计策脱身出来了。〔生笑介〕是插翅飞出来的。〔旦摇手介〕低声吿。我耳边厢怎禁聒噪。<br> 【莺啼序】〔生〕小姐请坐。待我仔细吿诉。驿中锦字说根苗。〔旦〕曾寻得古押衙么。〔生〕押衙隐在荒郊。改衣装与塞鸿同造。输心做尽卑小。〔旦〕见他曾吿诉来。〔生〕经一年交结知心。到近日方谈分晓。〔旦〕他肯也不肯。〔生〕他听说了。只低头暗中计较。<br> 〔旦〕他用甚计策。</p><p>【前腔】〔贴〕他去茅山买得续命胶。他又假传圣旨一道。〔旦〕那个替他送去。〔贴〕把采苹妆做官僚。当时交妾身赍奉圣旨。到皇陵上开读。道尙书已行诛剿。〔旦〕元来诏书是假的。那赍诏的正是你。〔贴〕赐多娇药酒一樽。把玉山等闲推倒。〔旦〕旣然药死了我。怎的取得尸首出来。〔贴〕那古押衙呵。果是豪强手段。他又妆村老。把明珠赎尸首。抬离陵庙。<br> 〔旦〕难得。难得。只闻古押衙之名。果然有这般好计。他如今在那里。解元。我和你不可忘了此人。待我将息一会。就去拜谢他。〔生〕只恨他不在此了。〔旦〕为何不在此。〔丑〕听小人说。</p><p>【琥珀猫儿坠】英雄义士。施恩不求报。他又具下行装与金宝。敎伊夫妇去他乡好。〔旦〕解元曾送东西谢他么。〔生〕曾把明珠送他。〔丑〕不要。一时裏别却东人。采药求道。<br> 【前腔】〔生旦〕我和你姻缘断绝。今生永无靠。得他巧计奇谋成就了。恩如山海将何报。〔合〕堪笑。自古来好事多磨。到底谐老。<br> 【画眉不尽】〔合〕不枉济时豪。万死忘身报故交。到头不受财和宝。转见山林手段高。<br> 烈士眞堪托死生。杀身无可报深恩。<br> 轻将换日偷天手。成就孤眠独宿人。</p><h2 id="第四十出-会内" tabindex="-1"><a class="header-anchor" href="#第四十出-会内" aria-hidden="true">#</a> 第四十出　会内</h2><p>【一翦梅】〔外上〕孤身何幸脱樊笼。两鬓飞蓬。半世漂蓬。闻知凤侣别深宫。今日难逢。何处相逢。<br> 闻知退出宫女。多在午门外朝房下等亲戚。不免向那里问一回。</p><p>【前腔】〔老旦上〕殿前辞别感恩浓。身出宫中。心在家中。出门寻访没人逢。骨肉无踪。故苑迷踪。<br> 老身一向宫中闲住。孩儿又差出了。好生寂寞。今日幸遇新天子卽位。宫女三十岁以上者。尽都放出。老身蒙恩得脱。争奈丈夫监禁。家业漂零。没有安身之处。怎生是好。呀。那来的好似我相公。〔外见介〕呀。你正是我夫人。</p><p>【黄莺尾】三载苦飘蓬。又谁知此地逢。莫非神物来相送。对面无言泪雨红。<br> 夫人。且喜得脱。〔老旦〕相公为何也得疎放。〔外〕下官遇天恩大赦。放出牢中。一应财产。仍前给还。着俺成都府安置。闻知夫人出来。特来寻访。〔老旦〕相公一向在牢中。怎生度日。〔外〕夫人听诉。</p><p>【大圣乐】孤身日暮途穷。鎭长愁一命终。幸刑官念我含寃痛。朝夕裏好看供。余生得脱君恩重。结发谁知此地逢。〔合〕重欢共。凄凉骨肉。相对如梦。<br> 〔外〕夫人。一向宫中怎生过活。</p><p>【前腔】〔老旦〕昭阳寂寞春风。锁眉尖恨万重。正衰年难受朝参宠。只落得山枕上泪痕浓。羞将白发金箆拢。闷把菱花照病容。<br> 〔合前老旦〕侄儿王仙客不知在何处。相公曾知道么。〔外〕下官也不知道。</p><p>【八声甘州】风流俊种。自当日遭乱。杳没回踪。江湖流落。不审存亡行动。衣装赍去投何处。发策还来献九重。〔合〕想应他孤苦。有信难通。<br> 〔外〕夫人。女孩儿怎生不见。〔老旦〕相公还不知哩。女孩儿差出多时了。〔外〕差往那里去了。</p><p>【前腔】〔老旦〕又提起交人心痛。念娇痴少女。久别深宫。九重差去。远作皇陵供奉。别来三见春风柳。盼断千行上苑鸿。<br> 〔合前外〕元来女孩儿差在皇陵上去了。苦不知怎么样儿。夫人。下官已备行李。与夫人同下西川。就此登程。〔老旦〕相公请行。</p><p>自伤夫妇久飘零。此日相逢聚旧盟。<br> 但愿平安下三蜀。春风依旧锦官城。</p><h2 id="第四十一出-珠圆" tabindex="-1"><a class="header-anchor" href="#第四十一出-珠圆" aria-hidden="true">#</a> 第四十一出　珠圆</h2><p>【薄幸】〔生上〕脂粉魔消。烟花债了。谢东风为我扯开愁网。觑玉人如画俏。魂飞荡。〔旦上〕初相向。悄低首背灯无语。浑未脱汉宫娇样。<br> 〔淸平乐〕〔生〕汉宫眉小。一别三秋杳。〔旦〕握手相看偷眼笑。说尽相思苦恼。〔合〕可怜百样艰难。方谐一对姻缘。不是灵桥乌鹊。如何得见婵娟。〔生〕小姐。我和你两点芳心。百年欢约。指望阳台会云雨。谁料平地起风波。椒房寂寞。冷系臂之红绡。芸馆凄凉。闲画眉之妙手。〔旦〕解元。我和你惜好花之无主。叹明月之各天。不如上林蜂蝶。犹解双飞。一似绝塞鴈鸿。自伤孤影。〔生〕驿亭空拨琵琶弦。鸾胶未续。蓝桥便是神仙宅。琼液难尝。怅红叶之空题。望鸾车而永泣。自谓今生缘已断。岂料夙世再相逢。斯岂人为。若有神助。〔旦〕义士施偷天之计。郞君秉介石之心。红绡托磨勒以得脱。谁言铁壁铜墙。执拂因卫公而远寻。信是龙兴云萃。苦尽回甘。章台之柳未折。死中得活。崔氏之桃再开。〔生〕从今重整侯宅之绮罗。乍改内家之妆束。草草杯盘。敢辞野合。匆匆花烛。便话山盟。〔旦〕假饶蟾遮桂拥。等闲飞出广寒宫。只恐燕妬莺猜。好觅一枝深稳宿。〔合〕正是欲谐一对百年好。怎怕千山万水行。</p><p>【江头金桂】〔生〕想那日绮窗偷望。翻做深宫两下狂。那更驿庭留恨。香车传想。好姻缘。恶磨障。不磨障怎见心肠。死生难放。好似蓝桥玉杵。捣尽玄霜。玄霜捣成愿始偿。试向灯前细看。向灯前细看。云英形状转风光。眞个巧笑如花面。嫦娥宫样妆。<br> 【前腔】〔旦〕我和你是鴈行两两。又结下于飞效凤凰。猛被揭天风浪。打散鸳鸯。苦相思。怎相傍。受多少春怨秋伤。绿凄红怅。好似西厢月下。目断东墙。东墙月满始见郞。你把裙腰拭扣。裙腰试扣。也不似旧时模样。减容光。眞个病入裙腰小。愁随绣带长。<br> 【前腔】〔生〕我只道烟迷雾涨。又谁知云开月再朗。我有云愁雨怨。万种思量。待相逢。尽说向。相逢了一笑都忘。两情摇荡。好似倩娘香魄。夜逐轻航。恍惚犹疑春梦忙。惭相偎话旧。相偎话旧。眞成欢赏。谢仙方。始信续断多灵药。还魂有妙香。<br> 【前腔】〔旦〕可怜我椿萱凋丧。那更故园桑梓荒。留下柔枝嫩蕊。两处飘扬。喜今朝。花再芳。解元。只恐漏泄春光。莺猜蝶攘。〔生〕小姐不须忧虑。押衙已分付我。与你逃入他乡便了。〔旦〕便做杨家红拂。改换衣装。密迹潜踪出帝乡。向山林深处。山林深处。避些波浪。永成双。莫负神明力。难将义士忘。<br> 〔生〕小姐。你且说咱们今日相逢。是谁的气力。〔旦〕适来说起。都是古押衙的机谋。〔生〕这个不必说。还有一个。〔旦〕敢是采苹。他曾冒死赍诏。不可谓无功。〔生〕不是。〔旦〕敢是塞鸿。他曾跟采苹。也是用力之人。〔生〕也不是。〔旦〕其外更没有谁。〔生〕小姐。我和你遭此大祸。小生监押行装。小姐羁留京国。若非明珠表意。怎能勾两下相思。后来在驿路相逢。小生目断东墙。小姐独眠孤馆。若非明珠寄恨。怎能勾两下厮见。更兼买求义士。赎取香躯。皆明珠之功。不可忘也。〔旦〕正说得是。我前日临别与你的珠儿何在。〔生取珠介〕在此巾上。你留下那一颗珠儿安在。〔旦〕在此囊中。〔两人各出珠看介旦〕咳。仔细看来。事岂偶然。莫非前定。非关明珠成就之功。皆是神明护持之力。</p><p>【罗鼓令】〔生〕小姐。你看轻盈夜光。长在佳人掌。分飞两行。又逐人漂荡。只道洛浦音沈。尘埃无望。谢穹苍。人珠两下都相傍。今宵不负团圆相。光辉依旧照华堂。〔合〕姻缘不断。天敎再双。坚心厮守。永无散场。从敎医却相思瘴。明珠端的是良方。<br> 【前腔】〔旦〕寄恨传情。引得人魂扬。结尾收梢。成就人欢赏。谁料寸珠。功劳千样。共仙郞。今宵重得同鸳帐。〔生〕千金一刻休轻漾。莫敎花影转回廊。小姐。夜深了。请睡了罢。〔旦〕含羞无语。背却烛光。芳心无主。笑入洞房。从今勾却相思帐。明珠端的赛红娘。<br> 〔生〕误入蓬莱喜欲狂。〔旦〕羞将娇体付檀郞。〔合〕始知仙客眞仙子。合唤无双作有双。〔生携灯旦吹灭下贴上张介〕</p><p>【解袍歌】没来由担万死为他寻访。却把俺美前程一旦都抢。俺这里忍酸含苦忙偷眼。他那里悄低头把讪脸儿没处遮藏。一个强松罗带。一个软贴绣■〈身匡〉。一个眉头半皱。一个心性忒荒。只听得枕边掉下金钗响。流苏战。凤枕忙。斜舒玉臂抱檀郞。奴把今宵乐权让了前世娘。明朝依旧上奴床。〔下〕</p><p>【前腔】〔丑上〕我虽是个驴前厮养。论风月也满臆思量。为甚么担惊受怕相依傍。只图个好时节拖带风光。官人呵。你却吃一看两。我便食不下肠。你却绣帏香暖。我便冻得半僵。思量情理忒无状。衾儿薄。夜又长。怎生捱得这凄凉。俺犹自可他怎当。可怜熬杀小梅香。<br> 〔生执旦手旦穿衣上生〕两边心事未全降。〔旦〕万种相思此夜偿。〔合〕最是五更留不住。向人头上着衣裳。〔贴上〕你两个只好这般了。〔丑〕街鼓发擂了也。请官人小姐早行。〔旦〕我和你投那里去好。〔生〕有两条路。一头是邓州故乡。那里有几家故旧。最好藏躱。一头是西川成都府。那里有几个亲戚。也好安身。塞鸿。却是投那里去好。〔丑〕吿官人。襄阳是大路。官员往来。被人识破。不可去。成都府是水路。船上去隐僻些。更兼京城窵远。官司追究不到。那里最好去。〔贴〕只一件。此去须打从潼关过。要文凭看验。方才得去。〔生〕不妨。古押衙已替俺做下也。〔旦〕事不宜迟。随卽便行。</p><p>【玉山颓】〔生〕东方。未朗。趁人稀离却草堂。料天边只有残月知心。想山中猿鹤也悒怏。〔丑〕山花风荡。柳梢头露沾罗幌。〔合〕只怕人来往。自心慌。骤闻啼鸟也彷徨。<br> 【前腔】〔旦〕梳妆。卤莽。避人时少贴花黄。度垂杨怕有莺猜。掩芳林不容花放。〔贴〕把蛾眉重障。巧做出村庄模样。〔合〕云雨初欢赏。又风霜。桃花洞口也笑人忙。<br> 【十二时】〔合〕锦江万里风涛壮。为恩爱要寻个扁舟重上。但愿四口儿平安免祸殃。<br> 改换衣装出帝都。管敎瞒过把关徒。<br> 这回好向临邛去。寻取文君旧酒垆。</p><h2 id="第四十二出-江会" tabindex="-1"><a class="header-anchor" href="#第四十二出-江会" aria-hidden="true">#</a> 第四十二出　江会</h2><p>【六么令】〔外老旦上〕夫妻完聚。荷天恩安置巴西。只愁年老怯崎岖。禁不得恶滋味。何时安妥全家会。何时安妥全家会。<br> 〔外〕夫人。此处潼关。须要盘问。〔老旦〕关上有人来也。〔净丑上〕金城围日月。玉垒压函秦。你两个是甚么人。〔外〕下官原任京官。蒙恩差往四川安置。〔净〕将文凭来看。〔外递文凭介净〕敢是假的么。怎没有脚力人夫。〔外〕下官是有罪人犯。不该有。〔丑〕过关钱在那里。〔外〕一时不曾准备。〔净〕兄弟。他做官的。休要他钱。〔丑〕哥哥。他是做官的。最会诈钱。今日老爷也诈他几文。〔净〕休胡说。放他过去。当权若不行方便。如入宝山空手回。〔净丑下〕</p><p>【前腔】〔外老旦合〕前临渭水。叹前途蜀道艰危。杜鹃处处向人啼。念骨肉。动乡思。梦魂日夜京华裏。梦魂日夜京华裏。<br> 【前腔】〔生旦贴丑上〕偷天巧计。与完成一对夫妻。潜踪密迹到关西。关法紧。怎瞒伊。万般只靠苍天庇。万般只靠苍天庇。<br> 〔生〕塞鸿。此处是潼关了。有把关军士。怎生瞒得过。〔旦贴〕只说村庄夫妇下乡种田的。〔丑〕但放心。小人自会答应。〔净丑上〕重关千里固。一日万人过。你四个男女。慌慌忙忙。投那里去。敢是拐带良家女子。〔生旦贴慌介丑〕吿壮士。我夫妻四口儿。长安人氏。有几亩荒田。在潼关外。春天到来。下乡插莳。〔净〕胡说。不像个庄家模样。〔丑〕哥哥。不要管他。只讨文凭看便了。〔生递文凭介净〕这文凭有官府印信果是眞的。放他过去。〔丑〕留下一个好女子。与咱们做过关钱。〔丑〕休取笑。过关钱一百文在此。〔净丑取钱介〕快走快走。得放手时须放手。得饶人处且饶人。〔净丑下生〕小姐。险些儿被他看破了。〔旦贴〕且喜没事。〔丑〕覆官人。过了潼关。前面便是渭水。觅个船儿。渡入川江去。〔旦〕你快叫船。</p><p>【前腔】〔合〕函关脱离。又何须狗盗鸡啼。饶伊盘问怎生知。参不透这禅机。安流径往巴江去。安流径往巴江去。<br> 〔净扮船家上〕小人唤做张稍。使船快似泼风刀。也曾随风倒舵。也曾急水留篙。昨日忒不小心。飞渡川江大潮。一翻翻了船儿。直跌下水晶宫裏游遨。龙王留我吃酒。百般海味烹庖。临别差鳖相公相送。赠我一领龙袍。小子再三不受。〔丑〕怎的不受。〔净〕我道你且留在下遭。〔丑〕你那船家姓甚么。〔净〕小人叫做张稍。〔丑〕张稍。我四个人要过川江去。雇你的船。〔净〕你出多少钱。〔丑〕与你五十贯。〔净〕川江裏白浪掀天。我把性命博你五十贯。不去。不去。〔丑〕再添你五十贯。〔净〕恁的搬下行李来。〔丑〕官人。请下船。</p><p>【长拍】〔生旦贴〕早离却潼关渭堤。又来到锦江春水。看伤心景色。伤心景色。万里波涛。肠断深闺。三峡啼猿。泪湿罗衣。〔合〕从今去各保安居。无口舌。免灾危。〔净作摇船并下〕</p><p>【前腔】〔外老旦上〕正衰年寸步怕移。怎奈何跋踄路岐。叹人生可悲。人生可悲。回首乡关。雾霭低迷。痛忆亲人。拆散东西。〔外〕此处是渭水了。须觅只船渡入川江去。〔老旦〕前面渡船来了。〔末扮船家上〕小人唤做李航。撑船眞个高强。不用篷樯猫缆。顺风吹过长江。昨夜溜到天河那畔。正见织女当牕。他喜欢小子标致。携手共入兰房。便请脱下蓑衣箬笠。务死共效鸾凰。小子再四不肯。〔外〕怎的不肯。〔末〕我怕那牵牛郞要争光。〔外〕船家你姓甚么。〔末〕相公。小人是李航。〔外〕我两个要渡川江。你肯去么。〔末〕你出二百贯钱载去。〔外〕与你六十贯。〔末〕不济事。一千里路好一摇哩。不去。不去。〔外〕添你四十贯。〔末〕恁的请相公夫人下船。</p><p>作摇船外老旦合〕从今去各保安居。无口舌。免灾危。〔并下净撑船生旦贴丑上〕</p><p>【前腔】心头事怕人得知。眉头恨今日暂舒。与佳人共携。佳人共携。觅得扁舟。载取西施。卖酒临邛。学取相如。〔合前末摇船外老旦上〕</p><p>【前腔】渡关河风霜惨凄。望巴蜀烟树参差。孤身万死余。孤身万死余。留得残年。感谢神祗。便受辛勤。怎敢嗟咨。<br> 〔合前净末做撞船介末〕阿也。不好了。撞坏我的船了。〔净〕南无平心佛。自家的没事由他歇。〔末扯净介〕你那里去。赔我船来。〔净〕你这厮要惹老爹。和你打个番江滚到底沉。〔相打介外〕不要动手。我的船眞个漏了。〔老旦〕那船上救人。〔生旦〕救了那两个老人家。〔外老旦跳过船介生〕那两个不是我刘舅舅舅母么。〔外老旦〕你两个元来正是仙客无双。</p><p>【山羊尾】〔众抱哭介〕几年间东飘西徙。今日裏天敎重会。大海船头。果有相撞时。<br> 〔外〕贤甥。我一旦繁华遇乱离。三年骨肉各分飞。奸谋陷入天牢内。遇赦差来锦水西。〔老旦〕孩儿。垂老深宫别娇女。独宿孤房泪如雨。自怜靑镜舞鸾空。谁料金鸡衔赦喜。〔生〕舅妗。亏他金吾哀念同宗人。赠妾求官感厚恩。夜深古驿千行泪。日落危桥两断魂。〔旦〕爹妈。我玉颜甘作皇陵土。忽传药酒催人苦。押衙假诏赎奴尸。又得重生遇夫主。〔贴〕夫人。我匆匆逃命在王家。奉事才郞度岁华。曾妆内使探虎穴。等闲偷出上林花。〔丑〕老爷。我贩缯重上长安道。长念主人恩德好。〔合〕今日相逢非偶然。万恨千愁说不了。</p><p>【鴈过沙】三年苦分离。两边心牵系。自甘相见黄泉裏。谁指望生前会。皇都邂逅逢妻室。〔合〕又向巴江。得逢儿壻。得逢儿壻。<br> 【前腔】〔老旦〕深宫泪偷垂。全家知何地。只愁玉向皇陵碎。喜合浦珠还媚。蓝田种璧双双美。〔合前〕</p><p>【前腔】〔生〕身将薄宦羁。心悬浮云际。渭阳旧爱难抛弃。谢神力重提起。到头终作东床壻。〔合〕又向巴江。二亲重会。二亲重会。<br> 【前腔】〔旦〕憔瘦玉颜摧。凄凉花宫闭。此身得脱眞天意。纵然是谐连理。还把萱花椿树纪。〔合前〕</p><p>【淘沙犯】〔贴〕莫道丫鬟心胆微。也曾探虎口时。偷把上林春色寄。身投新主知。心思故主义。〔丑〕遭乱也。报恩迟。喜相逢。再随给使。试看梁燕归来意。还向旧家飞。〔外〕豪华都逐水向西。慢望断荒凉地。添惨凄。〔老旦〕相逢处且解愁眉。莫叹故园非。故园有路也难归。<br> 【一撮棹】〔生〕面相觑。心中自疑。各天涯怎生得便相随。〔旦〕恍然似梦中。相对如痴。〔外老旦〕银灯下。中宵不成寐。万种心中事。欲言还自止。只落得感旧泪沾衣。<br> 【意不尽】〔合〕同舟去。鼓棹回。向锦城暂时栖止。何日安流返帝畿。<br> 零落残魂倍黯然。客中相见客中怜。<br> 此情可待成追忆。血泪染成红杜鹃。</p><h2 id="第四十三出荣封" tabindex="-1"><a class="header-anchor" href="#第四十三出荣封" aria-hidden="true">#</a> 第四十三出荣封</h2><p>【荷叶铺水面】〔末众随上〕承圣旨。到蜀中。蜀中花柳春正融。万紫千红。看游人夹道逢。锦江水通。画船似龙。绣阁珠帘。十里香风。太平时。乐事浓。<br> 下官王遂中是也。侄儿王仙客。去年寻取古押衙。偷得无双出宫。更兼刘尙书蒙恩赦罪。老夫人年老放出。夫妻子母。一家完聚。其实难得。况古押衙之忠义。皆不可不表。下官特草一道表章。奏达天颜。且喜朝廷降下诏书。着下官亲赍往四川开读。加官进职。此处是成都府了。左右的。我要玩赏锦城佳景。慢慢的行。〔众〕领钧旨。〔小生上〕尘心未断俗缘在。十里下山空月明。小道古押衙的是也。前者替王仙客成了这桩事。跟随师父入茅山隐居。近日且喜朝廷降下诏书加封。上面也带小道名字。因此禀知师父。下山走一遭。来的便是王将军也。待我撞入节中。看他认得我么。〔撞介众拿住介〕禀老爷。一个道士犯了节钺。〔末〕拿过来。〔小生前介末〕咄。你那道士何处人。</p><p>【北南宫煞】〔小生〕道人何处来。家住靑山侧。乘风辞上界。跨鹤下尘埃。〔末〕你怎的不见俺的节钺。〔小生〕从来两眼空沧海。惯看王母神仙仗。那见你凡夫使节来。〔末〕怎的不跪。〔小生〕念敎咱跪拜。我那一双儿铁膝。曾踏金阶。<br> 〔末〕你曾踏金阶。想也曾做官。你正是何人。有些面善。一时思想不起。〔小生〕小道古洪的便是。〔末拜介〕元来正是古押衙。别来数载。不想这般高致。王仙客的事。朝廷已知道了。差下官褒封他一家。〔小生〕荷蒙金吾提挈。与他成就好事。〔末〕古押衙。朝廷赐你一道号。你肯受么。〔小生〕天子所赐。小道怎敢不受。旣如此。左右的。去请刘尙书一家到此听宣读。〔众应介〕传他天使命。去请故官来。</p><p>【声声慢】〔外老旦上〕他乡聚首。故国牵情。终宵梦入京都。〔生旦上〕画眉窗下。忽闻天使传呼。〔贴丑上〕闻说皇恩远降。想大家重沐恩波。〔合〕湔旧怨。把愁怀再展。再展双蛾。<br> 〔见介〕〔玉楼春〕〔外拜介〕几年含怨三巴路。〔末拜介〕今日相逢千载遇。〔小生稽首介〕羡君伉俪复谐时。〔生旦拜介〕此是英雄提挈处。〔贴〕只愁年少川中过。〔丑〕谁料春风天外度。〔合〕从今骨肉再团圆。更整行装返乡故。〔末〕下官奏闻圣上。见有玉音传降。〔众俯伏介末〕圣旨已到。跪听宣读。皇帝诏曰。朕惟明如日月。薄蚀尙侵。信若四时。寒暑或爽。况天下之大。岂能无寃民。惟在上之人。当速为洗雪。迩者金吾大将军王遂中奏称。前户部尙书租庸使刘震。言必指佞。难不忘君。屈原乃过于忠。冶长实非其罪。朕之不察。卿乎何尤。其妻崔氏。相夫有先见之明。流光彤史。入宫无不举之职。作则椒房。其壻王仙客。家学不忝鳯毛。居官绰有鸿绩。初居畿辅。效戴星之劳。继隐林泉。存韬光之节。其女刘氏。淑愼尔仪。淸白其操。有司近纠其逃义。朕心实怜其无辜。兹四人者。虽经解网之余。未获回光之照。今特赦前罪。刘震可复原任。特进金紫光禄大夫上柱国。崔氏加封一品夫人。王仙客仍任富平县尹。刘氏赦免所犯。给夫完聚。押衙古洪。不从奸相之谋。见机而作。力图知己之报。出奇无穷。盖有古烈士之风。不愧隐君子之操。赐号通灵玄妙先生。丞相卢??。狂谋召乱。巧饰诬忠。实为心膂之奸。岂堪股肱之寄。削夺官爵。贬为远州司马。呜呼。斯入旣有殊能。在朕可无曲赦。谅黜陟之惟允。见照临之无私。服此休嘉。以图后款。谢恩。〔众〕万岁万岁万万岁。</p><p>【山花子】〔外〕微臣自分归黄土。谁知重沐恩波。恨衰羸难登宦途。余生甘老江湖。〔合〕叹全家同挂网罗。飘零几处身世孤。今朝衣锦还旧都。总是神明暗裏相扶。<br> 【前腔】〔老旦〕金钗坠地辞天府。回头故苑蓁芜。论繁华烟消水枯。归来雪鬓萧疎。〔合前〕</p><p>【前腔】〔生〕书生小可。色胆如天大。偷香情状高么。喜金鸡衔出凤书。不惊燕侣莺雏。〔合前〕</p><p>【前腔】〔旦〕潜形蜀都。暂且逃危祸。含羞掩面当垆。荷君展淸波。把枯鱼唤苏。恩山义海难磨。〔合前〕</p><p>【大和佛】〔贴〕自别朱楼五载多。纤腰舞态疎。旧家弦管。只有鸟声歌。对主自啼呼。〔丑〕前程今日方结果。看龙章凤帔。辛苦换来么。〔外老旦〕早知今日受荣华。争似我当初免受千般挫。〔丑〕须知道好事从来要多磨。要多磨。<br> 【舞霓裳】〔小生〕为人忙处受风波。受风波。不如归卧碧山阿。碧山阿。世事多看破。〔末〕恢恢天网难逃躱。问昔日奸臣。今日存无。〔合〕万事平心做。顺天理到底终须脱危祸。<br> 【红绣鞋】〔合〕锦城花柳婆娑。婆娑。蜀江春水烟波。烟波。整归棹。返皇都。朝玉殿。访云萝。亲骨肉。永欢娱。<br> 【意不尽】〔合〕东吴才子多风度。撮俏拈芳入艳歌。锦片也似丽情传万古。<br> 金谷铜驼非故乡。归心日夜忆咸阳。<br> 三年奔走荒山道。一旦悲欢见孟光。<br> 游说尙凭三寸舌。江流曲似九回肠。<br> 相逢尽道休官去。不逐东风上下狂。</p><p>明珠记终</p>',311),d=[h];function i(n,t){return p(),b("div",null,d)}const o=r(e,[["render",i],["__file","六十种曲明珠记.html.vue"]]);export{o as default};
