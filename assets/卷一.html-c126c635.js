import{_ as a}from"./plugin-vue_export-helper-c27b6911.js";import{o as e,c as h,e as r}from"./app-7eaa649c.js";const d={},i=r('<h2 id="●卷一" tabindex="-1"><a class="header-anchor" href="#●卷一" aria-hidden="true">#</a> ●卷一</h2><h3 id="○引言" tabindex="-1"><a class="header-anchor" href="#○引言" aria-hidden="true">#</a> ○引言</h3><p>词兴于唐，盛于宋，衰于元，亡于明，而再振于我国初，大畅厥旨于乾嘉以还也。国初诸老，多究心于倚声。取材宏富，则朱氏［彝尊］词综。持法精严，则万氏［树］词律。他如彭氏［孙鹬］词藻、金粟词话、及西河词话［毛奇龄］、词苑丛谈［徐钅九］等类，或讲声律，或极艳雅，或肆辩难，各有可观。顾于此中真消息，皆未能洞悉本原，直揭三昧。余窃不自量，撰为此编，尽扫陈言，独标真谛。古人有知，尚其谅我。</p><h3 id="○国初群公之病" tabindex="-1"><a class="header-anchor" href="#○国初群公之病" aria-hidden="true">#</a> ○国初群公之病</h3><p>明代无一工词者差强人意，不过一陈人中而已。自国初诸公出，如五色朗畅，八音和鸣，备极一时之盛。然规模虽具，精蕴未宣。综论群公，其病有二。一则板袭南宋面目，而遗其真，谋色揣称，雅而不韵。一则专习北宋小令，务取浓艳，遂以为晏、欧复生。不知晏、欧已落下乘，取法乎下，弊将何极，况并不如晏、欧耶。反是者一陈其年，然第得稼轩之貌，蹈扬湖海，不免叫嚣。樊榭窈然而深，悠然而远，似有可观。然亦特一邱一壑，不足语于沧海之大，泰华之高也。</p><h3 id="○学词贵得其本原" tabindex="-1"><a class="header-anchor" href="#○学词贵得其本原" aria-hidden="true">#</a> ○学词贵得其本原</h3><p>学古人词，贵得其本原，舍本求末，终无是处。其年学稼轩，非稼轩也。竹学玉田，非玉田也。樊榭取径于楚骚，非楚骚也。均不容不辨。</p><h3 id="○作词贵沉郁" tabindex="-1"><a class="header-anchor" href="#○作词贵沉郁" aria-hidden="true">#</a> ○作词贵沉郁</h3><p>作词之法，首贵沉郁，沉则不浮，郁则不薄。顾沉郁未易强求，不根柢于风骚，乌能沉郁。十三国变风、二十五篇楚词，忠厚之至，亦沉郁之至，词之源也。不究心于此、率尔操觚，乌有是处。</p><h3 id="○诗词不尽同" tabindex="-1"><a class="header-anchor" href="#○诗词不尽同" aria-hidden="true">#</a> ○诗词不尽同</h3><p>诗词一理，然亦有不尽同者。诗之高境，亦在沉郁，然或以古朴胜，或以冲淡胜，或以钜丽胜，或以雄苍胜。纳沉郁于四者之中，固是化境，即不尽沉郁，如五七言大篇，畅所欲言者，亦别有可观。若词则舍沉郁之外，更无以为词。盖篇幅狭小，倘一直说去，不留余地，虽极工巧之致，识者终笑其浅矣。</p><h3 id="○宋词不尽沉郁" tabindex="-1"><a class="header-anchor" href="#○宋词不尽沉郁" aria-hidden="true">#</a> ○宋词不尽沉郁</h3><p>唐五代词，不可及处，正在沉郁。宋词不尽沉郁，然如子野、少游、美成、白石、碧山、梅溪诸家，未有不沉郁者。即东坡、方回、稼轩、梦窗、玉田等，似不必尽以沉郁胜，然其佳处，亦未有不沉郁者。词中所贵，尚未可以知耶。</p><h3 id="○张惠言词选" tabindex="-1"><a class="header-anchor" href="#○张惠言词选" aria-hidden="true">#</a> ○张惠言词选</h3><p>张氏［惠言］词选，可称精当，识见之超，有过于竹十倍者，古今选本，以此为最。但唐五代两宋词，仅取百十六首，未免太隘。而王元泽眼儿媚、欧阳公临江仙、李知几临江仙、公然列入，令人不解。即朱希真渔父五章，亦多浅陋处，选择既苛，即不当列入。又东坡洞仙歌，只就孟昶原词敷衍成章，所感虽不同，终嫌依傍前人。词综讥其有点金之憾，固未为知己，而词选必推为杰构，亦不可解。至以吴梦窗为变调，摈之不录，所见亦左。总之小疵不能尽免，于词中大段，却有体会。温、韦宗风，一灯不灭，赖有此耳。</p><h3 id="○温词祖离骚" tabindex="-1"><a class="header-anchor" href="#○温词祖离骚" aria-hidden="true">#</a> ○温词祖离骚</h3><p>飞卿词全祖离骚，所以独绝千古。菩萨蛮、更漏子诸阕，已臻绝诣，后来无能为继。</p><h3 id="○沉郁含意" tabindex="-1"><a class="header-anchor" href="#○沉郁含意" aria-hidden="true">#</a> ○沉郁含意</h3><p>所谓沉郁者，意在笔先，神余言外，写怨夫思妇之怀，寓孽子孤臣之感。凡交情之冷淡，身世之飘零，皆可于一草一木发之。而发之又必若隐若见，欲露不露，反复缠绵，终不许一语道破，匪独体格之高，亦见性情之厚。飞卿词，如“懒起画蛾眉。弄妆梳洗迟。”无限伤心，溢于言表。又“春梦正关情。镜中蝉鬓轻。”凄凉哀怨，真有欲言难言之苦。又“花落子规啼。绿窗残梦迷。”又“鸾镜与花枝。此情谁得知”。皆含深意。此种词，第自写性情，不必求胜人，已成绝响。后人刻意争奇，愈趋愈下，安得一二豪杰之士，与之挽回风气哉。</p><h3 id="○温飞卿更漏子" tabindex="-1"><a class="header-anchor" href="#○温飞卿更漏子" aria-hidden="true">#</a> ○温飞卿更漏子</h3><p>飞卿更漏子三章，自是绝唱，而后人独赏其末章梧桐树数语。胡元任云：庭筠工于造语，极为奇丽，此词尤佳。即指“梧桐树”数语也。不知梧桐树数语，用笔较快，而意味无上二章之厚。胡氏不知词，故以奇丽目飞卿，且以此章为飞卿之冠，浅视飞卿者也。后人从而和之，何耶。</p><h3 id="○飞卿词纯是风人章法" tabindex="-1"><a class="header-anchor" href="#○飞卿词纯是风人章法" aria-hidden="true">#</a> ○飞卿词纯是风人章法</h3><p>飞卿更漏子首章云：“惊塞雁，起城乌。画屏金鹧鸪。”此言苦者自苦，乐者自乐。次章云：“兰露重，柳风斜。满庭堆落花。”此又言盛者自盛，衰者自衰。亦即上章苦乐之意。颠倒言之，纯是风人章法，特改换面目，人自不觉耳。</p><h3 id="○温飞卿菩萨蛮" tabindex="-1"><a class="header-anchor" href="#○温飞卿菩萨蛮" aria-hidden="true">#</a> ○温飞卿菩萨蛮</h3><p>飞卿菩萨蛮十四章，全是变化楚骚，古今之极轨也。徒赏其芊丽，误矣。</p><h3 id="○皇甫子奇词" tabindex="-1"><a class="header-anchor" href="#○皇甫子奇词" aria-hidden="true">#</a> ○皇甫子奇词</h3><p>唐代词人，自以飞卿为冠。太白菩萨蛮、忆秦娥两阕，自是高调，未臻无上妙谛。皇甫子奇梦江南、竹枝诸篇，合者可寄飞卿庑下，亦不能为之亚也。</p><h3 id="○中主山花子" tabindex="-1"><a class="header-anchor" href="#○中主山花子" aria-hidden="true">#</a> ○中主山花子</h3><p>南唐中宗山花子云：“还与韶光共憔悴，不堪看。”沉之至，郁之至，凄然欲绝。后主虽善言情，卒不能出其右也。</p><h3 id="○后主词思路凄惋" tabindex="-1"><a class="header-anchor" href="#○后主词思路凄惋" aria-hidden="true">#</a> ○后主词思路凄惋</h3><p>后主词思路凄惋，词场本色，不及飞卿之厚，自胜牛松卿辈。</p><h3 id="○韦端己词" tabindex="-1"><a class="header-anchor" href="#○韦端己词" aria-hidden="true">#</a> ○韦端己词</h3><p>韦端己词，似直而纡，似达而郁，最为词中胜境。</p><h3 id="○温韦消息相通" tabindex="-1"><a class="header-anchor" href="#○温韦消息相通" aria-hidden="true">#</a> ○温韦消息相通</h3><p>端己菩萨蛮四章，故国之思，而意婉词直，一变飞卿面目，然消息正自相通。余尝谓后主之视飞卿，合而离者也。端己之视飞卿，离而合者也。端己菩萨蛮云：“未老莫还乡。还乡须断肠。”又云：“凝恨对斜晖。忆君君不知。”归国遥云：“别后只知相愧。泪珠难远寄。”应天长云：“夜夜绿窗风雨。断肠君信否。”皆留蜀后思君之辞。时中原鼎沸，欲归不能。端己人品未为高，然其情亦可哀矣。</p><h3 id="○孙孟文词不及温韦" tabindex="-1"><a class="header-anchor" href="#○孙孟文词不及温韦" aria-hidden="true">#</a> ○孙孟文词不及温韦</h3><p>孙孟文词，气骨甚遒，措语亦多警炼。然不及温、韦处亦在此，坐少闲婉之致。</p><h3 id="○冯正中与温韦相伯仲" tabindex="-1"><a class="header-anchor" href="#○冯正中与温韦相伯仲" aria-hidden="true">#</a> ○冯正中与温韦相伯仲</h3><p>冯正中词，极沉郁之致，穷顿挫之妙，缠绵忠厚，与温、韦相伯仲也。蝶恋花四章，古今绝构。词选本李易安词序，指“庭院深深”一章为欧阳公作，他本亦多作永叔词。惟词综独云冯延巳作。竹博极群书，必有所据。且细味此阕，与上三章笔墨，的是一色，欧公无此手笔。</p><h3 id="○正中蝶恋花情词悱恻" tabindex="-1"><a class="header-anchor" href="#○正中蝶恋花情词悱恻" aria-hidden="true">#</a> ○正中蝶恋花情词悱恻</h3><p>正中蝶恋花四阕，情词悱恻，可君可怨。词选云：“忠爱缠绵，宛然骚辩之义。延巳为人，专蔽嫉妒，又敢为大言。此词盖以排间异己者，其君之所以信而不疑也。”数语确当。</p><h3 id="○正中蝶恋花四章解" tabindex="-1"><a class="header-anchor" href="#○正中蝶恋花四章解" aria-hidden="true">#</a> ○正中蝶恋花四章解</h3><p>正中蝶恋花首章云：“浓睡觉来莺乱语。惊残好梦无寻处。”忧谗畏讥，思深意苦。次章云：“谁道闲情抛弃久。每到春来，惆怅还依旧。日日花前常病酒。不辞镜里朱颜瘦。”始终不渝其志，亦可谓自信而不疑，果毅而有守矣。三章云：“泪眼倚楼频独语。双燕来时，陌上相逢否。”忠厚恻怛，蔼然动人。四章云：“泪眼问花花不语。乱红飞过秋千去。”词意殊怨，然怨之深，亦厚之至。盖三章犹望其离而复合，四章则绝望矣。作词解如此用笔，一切叫嚣纤冶之失，自无从犯其笔端。</p><h3 id="○正中词极凄婉之致" tabindex="-1"><a class="header-anchor" href="#○正中词极凄婉之致" aria-hidden="true">#</a> ○正中词极凄婉之致</h3><p>正中菩萨蛮、罗敷艳歌诸篇，温厚不逮飞卿。然如“凭仗东流。将取离心过橘州。”又，“残日尚弯环。玉筝和泪弹。”又，“玉露不成圆。宝筝悲断弦。”又，“红烛泪阑干。翠屏烟浪寒。”又，“云雨已荒凉。江南春草长。”亦极凄婉之致。</p><h3 id="○北宋词古意渐远" tabindex="-1"><a class="header-anchor" href="#○北宋词古意渐远" aria-hidden="true">#</a> ○北宋词古意渐远</h3><p>北宋词，沿五代之旧，才力较工，古意渐远。晏、欧著名一时，然并无甚强人意处。即以艳体论，亦非高境。</p><h3 id="○晏欧词近正中" tabindex="-1"><a class="header-anchor" href="#○晏欧词近正中" aria-hidden="true">#</a> ○晏欧词近正中</h3><p>晏、欧词雅近正中，然貌合神离，所失甚远。盖正中意余于词，体用兼备，不当作艳词读。若晏、欧不过极力为艳词耳，尚安足重。</p><h3 id="○好作纤巧语为晏欧之罪人" tabindex="-1"><a class="header-anchor" href="#○好作纤巧语为晏欧之罪人" aria-hidden="true">#</a> ○好作纤巧语为晏欧之罪人</h3><p>文忠思路甚隽，而元献较婉雅。后人为艳词，好作纤巧语者，是又晏、欧之罪人也。</p><h3 id="○晏几道工于言情" tabindex="-1"><a class="header-anchor" href="#○晏几道工于言情" aria-hidden="true">#</a> ○晏几道工于言情</h3><p>诗三百篇，大旨归于无邪。北宋产晏小山工于言情，出元献、文忠之右，然不免思涉于邪，有失风人之旨。而措词婉妙，则一时独步。</p><h3 id="○小山词曲折深婉" tabindex="-1"><a class="header-anchor" href="#○小山词曲折深婉" aria-hidden="true">#</a> ○小山词曲折深婉</h3><p>小山词，如“去年春恨却来时。落花人独立，微雨燕双飞。”又，“当时明月在，曾照彩云归。”既闲婉，又沉着，当时更无敌手。又，“明年应赋送君时。细从今夜数，相会几多时。”浅处皆深。又，“晓霜红叶舞归程。客情今古道，秋梦短长亭。”又，“少陵诗思旧才名。云鸿相约处，烟雾九重城。”亦复情词兼胜。又，“从别后、忆相逢。几回魂梦与君同。今宵把银缸照，犹恐相逢是梦中。”曲折深婉，自有艳词，更不得不让伊独步。视永叔之“笑问双鸳鸯字怎生书”、“倚阑无绪更兜★”等句，雅俗判然矣。</p><h3 id="○张子野词古今一大转移" tabindex="-1"><a class="header-anchor" href="#○张子野词古今一大转移" aria-hidden="true">#</a> ○张子野词古今一大转移</h3><p>张子野词，古今一大转移也。前此则为晏、欧，为温、韦，体段虽具，声色未开。后此则为秦、柳，为苏、辛，为美成、白石，发扬蹈厉，气局一新，而古意渐失。子野得其中，有含蓄处，亦有发越处。但含蓄不似温、韦，发越亦不似豪苏腻柳。规模虽隘，气格却近古。自子野后，一千年来，温、韦之风不作矣，益令我思子野不置。</p><h3 id="○苏辛不相似" tabindex="-1"><a class="header-anchor" href="#○苏辛不相似" aria-hidden="true">#</a> ○苏辛不相似</h3><p>苏、辛并称，然两人绝不相似。魄力之大，苏不如辛。气体之高，辛不逮苏远矣。东坡词寓意高远，运笔空灵，措语忠厚，其独至处，美成、白石亦不能到。昔人谓东坡词非正声，此特拘于音调言之，而不究本原之所在。眼光如豆，不足与之辩也。</p><h3 id="○东坡词别有天地" tabindex="-1"><a class="header-anchor" href="#○东坡词别有天地" aria-hidden="true">#</a> ○东坡词别有天地</h3><p>词至东坡，一洗绮罗香泽之态，寄慨无端，别有天地。水调歌头、卜算子［雁］、贺新凉、水龙吟诸篇，尤为绝构。</p><h3 id="○东坡词人不易学" tabindex="-1"><a class="header-anchor" href="#○东坡词人不易学" aria-hidden="true">#</a> ○东坡词人不易学</h3><p>太白之诗，东坡之词，皆是异样出色。只是人不能学，乌得议其非正声。</p><h3 id="○耆卿词善于铺叙" tabindex="-1"><a class="header-anchor" href="#○耆卿词善于铺叙" aria-hidden="true">#</a> ○耆卿词善于铺叙</h3><p>耆卿词，善于铺叙，羁旅行役，尤属擅长。然意境不高，思路微左，全失温、韦忠厚之意。词人变古，耆卿首作俑也。</p><h3 id="○蔡伯世论词陋极" tabindex="-1"><a class="header-anchor" href="#○蔡伯世论词陋极" aria-hidden="true">#</a> ○蔡伯世论词陋极</h3><p>蔡伯世云：“子瞻辞胜乎情，耆卿情胜乎辞，辞情相称者，惟少游而已。”此论陋极。东坡之词，纯以情胜，情之至者，词亦至。只是情得其正，不似耆卿之喁喁儿女私情耳。论古人词，不辩是非，不别邪正，妄为褒贬，吾不谓然。</p><h3 id="○东坡少游皆情余于词" tabindex="-1"><a class="header-anchor" href="#○东坡少游皆情余于词" aria-hidden="true">#</a> ○东坡少游皆情余于词</h3><p>东坡、少游，皆是情余于词。耆卿乃辞余于情。解人自辨之。</p><h3 id="○黄不如秦" tabindex="-1"><a class="header-anchor" href="#○黄不如秦" aria-hidden="true">#</a> ○黄不如秦</h3><p>秦七、黄九，并重当时。然黄之视秦，奚啻之与美玉。词贵缠绵，贵忠爱，贵沉郁，黄之鄙俚者无论矣。即以其高者而论，亦不过于倔强中见姿态耳。于倔强中见姿态，以之作诗，尚水必尽合，况以之为词耶。</p><h3 id="○黄九于词直是门外汉" tabindex="-1"><a class="header-anchor" href="#○黄九于词直是门外汉" aria-hidden="true">#</a> ○黄九于词直是门外汉</h3><p>黄九于词，直是门外汉，匪独不及秦、苏，亦去耆卿远甚。</p><h3 id="○秦柳不可相提并论" tabindex="-1"><a class="header-anchor" href="#○秦柳不可相提并论" aria-hidden="true">#</a> ○秦柳不可相提并论</h3><p>秦少游自是作手，近开美成，导其先路，远祖温、韦，取其神不袭其貌，词至是乃一变焉。然变而不失其正，遂令议者不病其变，而转觉有不得不变者。后人动称秦、柳，柳之视秦，为之奴隶而不足者，何可相提并论哉。</p><h3 id="○少游词最深厚沉著" tabindex="-1"><a class="header-anchor" href="#○少游词最深厚沉著" aria-hidden="true">#</a> ○少游词最深厚沉著</h3><p>少游词最深厚，最沈著。如“柳下桃蹊，乱分春色到人家。”思路幽绝，其妙令人不能思议。较“郴江幸自绕郴山，为谁流下潇湘云”之语，尤为入妙。世人动訾秦七，真所谓井蛙谤海也。</p><h3 id="○少游满庭芳诸阕" tabindex="-1"><a class="header-anchor" href="#○少游满庭芳诸阕" aria-hidden="true">#</a> ○少游满庭芳诸阕</h3><p>少游满庭芳诸阕，大半被放后作，恋恋故国，不胜热中，其用心不逮东坡之忠厚。而寄情之远，措语之工，则各有千古。</p><h3 id="○少游俚词亦不少" tabindex="-1"><a class="header-anchor" href="#○少游俚词亦不少" aria-hidden="true">#</a> ○少游俚词亦不少</h3><p>少游名作甚多，而俚词亦不少，去取不可不慎。</p><h3 id="○张纟延论苏秦词似是而非" tabindex="-1"><a class="header-anchor" href="#○张纟延论苏秦词似是而非" aria-hidden="true">#</a> ○张纟延论苏秦词似是而非</h3><p>张纟延云：“少游多婉约，子瞻多豪放，当以婉约为主。”此亦似是而非，不关痛痒语也。诚能本诸忠厚，而出以沉郁，豪放亦可，婉约亦可，否则豪放嫌其粗鲁，婉约又病其纤弱矣。</p><h3 id="○方回词允推神品" tabindex="-1"><a class="header-anchor" href="#○方回词允推神品" aria-hidden="true">#</a> ○方回词允推神品</h3><p>方回词，胸中眼中，另有一种伤心说不出处，全得力于楚骚，而运以变化，允推神品。</p><h3 id="○方回词极沉郁" tabindex="-1"><a class="header-anchor" href="#○方回词极沉郁" aria-hidden="true">#</a> ○方回词极沉郁</h3><p>方回词极沉郁，而笔势却又飞舞，变化无端，不可方物，吾乌乎测其所至。方回踏莎行［荷花］云：“断无蜂蝶慕幽香。红衣脱尽芳心苦。”下云：“当年不肯嫁东风，无端却被秋风误。”此词骚情雅意，哀怨无端，读者亦不自知何以心醉，何以泪堕。浣溪沙云：“记得西楼凝醉眼，昔年风物似而今。只无人与共登临。”只用数虚字盘旋唱叹，而情事毕现，神乎技矣。世第赏其梅子黄时雨一章，犹是耳食之见。</p><h3 id="○吴贺浣溪沙结句" tabindex="-1"><a class="header-anchor" href="#○吴贺浣溪沙结句" aria-hidden="true">#</a> ○吴贺浣溪沙结句</h3><p>浣溪沙结句，贵情余言外，含蓄不尽。如吴梦窗之“东风临夜冷于秋”、贺方回之“行云可是渡江难”，皆耐人玩味。</p><h3 id="○毛泽民与晁无咎词" tabindex="-1"><a class="header-anchor" href="#○毛泽民与晁无咎词" aria-hidden="true">#</a> ○毛泽民与晁无咎词</h3><p>毛泽民词，意境不深，间有雅调。晁无咎则有意蹈扬湖海，而力又不足。于此中真消息，皆未梦见。</p><h3 id="○词至美成乃有大宗" tabindex="-1"><a class="header-anchor" href="#○词至美成乃有大宗" aria-hidden="true">#</a> ○词至美成乃有大宗</h3><p>词至美成，乃有大宗。前收苏、秦之终，复开姜、史之始。自有词人以来，不得不推为巨擘。后之为词者，亦难出其范围。然其妙处，亦不外沉郁顿挫。顿挫则有姿态，沉郁则极深厚。既有姿态，又极深厚，词中三昧亦尽于此矣。今之谈词者亦知尊美成。然知其佳，而不知其所以佳。正坐不解沉郁顿挫之妙。彼所谓佳者，不过人云亦云耳。摘论数条于后，清真面目，可见一斑。</p><h3 id="○美成词无处不郁" tabindex="-1"><a class="header-anchor" href="#○美成词无处不郁" aria-hidden="true">#</a> ○美成词无处不郁</h3><p>美成词极其感慨，而无处不郁，令人不能遽窥其旨。如兰陵王［柳］云：“登临望故国，谁识京华倦客”二语，是一篇之主。上有“堕堤上，曾见几番，拂水飘绵送行色”之句，暗伏倦客之根，是其法密处。故下接云：“长亭路，年去岁来，应折柔条过千尺。”久客淹留之感，和盘托出。他手至此，以下便直抒愤懑矣，美成则不然。“闲寻旧踪迹”二叠，无一语不吞吐。只就眼前景物，约略点缀，更不写淹留之故，却无处非淹留之苦。直至收笔云：“沉思前事，似梦里、泪暗滴。”遥遥挽合，妙在才欲说破，便自咽住，其味正自无穷。六丑［蔷薇谢后作］云：“为问家何在。”上文有“怅客里光阴虚掷”之句，此处点醒题旨，既突兀又绵密，妙只五字束住。下文反覆缠绵，更不纠缠一笔，却满纸是羁愁抑郁，且有许多不敢说处，言中有物，吞吐尽致。大抵美成词一篇皆有一篇之旨，寻得其旨，不难迎刃而解。否则病其繁碎重复，何足以知清真也。</p><h3 id="○美成满庭芳" tabindex="-1"><a class="header-anchor" href="#○美成满庭芳" aria-hidden="true">#</a> ○美成满庭芳</h3><p>美成词有前后若不相蒙者，正是顿挫之妙。如满庭芳［夏日溧水无想山作］上半阕云：“人静乌鸢自乐。小桥外、亲绿溅溅。凭栏久，黄芦苦行，拟泛九江船。”正拟纵乐矣，下忽接云：“年年。如社燕，飘流瀚海，来寄修椽。且莫思身外，长近西半球前。憔悴江南倦客，不堪听、急管繁弦。歌筵畔，先安枕簟，容我醉时眠。”是乌鸢虽乐，社燕自苦。九江之船，卒未尝泛。此中有多少说不出处，或是依人之苦，或有患失之心。但说得虽哀怨，却不激烈。沈郁顿挫中，别饶蕴藉。后人为词，好作尽头语，令人一览无余，有何趣味。</p><h3 id="○美成菩萨蛮" tabindex="-1"><a class="header-anchor" href="#○美成菩萨蛮" aria-hidden="true">#</a> ○美成菩萨蛮</h3><p>美成菩萨蛮上半阕云：“何处望归舟。夕阳江上楼。”思慕之极，故哀怨之深。下半阕云：“深院卷帘看。应怜江上寒。”哀怨之深，亦忠爱之至。似此不必学温、韦，已与温、韦一鼻孔出气。</p><h3 id="○美成齐天乐" tabindex="-1"><a class="header-anchor" href="#○美成齐天乐" aria-hidden="true">#</a> ○美成齐天乐</h3><p>美成齐天乐云：“绿芜尽台城路，殊乡又逢秋晚。”伤岁暮也。结云：“醉倒山翁，但愁斜照敛。”几于爱惜寸阴，日暮之悲，更觉余于言外。此种结构，不必多费笔墨，固已意无不达。</p><h3 id="○美成玉楼春" tabindex="-1"><a class="header-anchor" href="#○美成玉楼春" aria-hidden="true">#</a> ○美成玉楼春</h3><p>美成词，有似拙实工者。如玉楼春结句云：“人如风后入江云，情似雨余黏地絮。”上言人不能留，下言情不能已。呆作两譬，别饶姿态，却不病其板，不病其纤，此中消息难言。</p><h3 id="○美成浪淘沙慢" tabindex="-1"><a class="header-anchor" href="#○美成浪淘沙慢" aria-hidden="true">#</a> ○美成浪淘沙慢</h3><p>美成词，操纵处有出人意表者。如浪淘沙慢一阕，上二叠写别离之苦。如“掩红泪、玉手亲折”等句，故作琐碎之笔。至末段云：“罗带光销，纹衾叠，连环解、旧香顿歇。怨歌水、琼壶敲尽缺。恨春去不与人期，弄夜色，空余满地梨花雪。”蓄势在后，骤雨飘风不可遏抑。歌至曲终，觉万汇哀鸣，天地变色。老杜所谓“意惬关飞动，篇终接混茫”也</p><h3 id="○美成解语花" tabindex="-1"><a class="header-anchor" href="#○美成解语花" aria-hidden="true">#</a> ○美成解语花</h3><p>美成解语花［元宵］后半阕云：“因念帝城放夜，望千门如画。嬉笑游冶，钿车罗帕。相逢处，自有暗尘随马。年光是也。惟只见旧情衰谢。清漏移，飞盖归来，从舞休歌罢。”纵笔挥洒，有水逝云卷，风驰电掣之感。</p><h3 id="○美成夜飞鹊" tabindex="-1"><a class="header-anchor" href="#○美成夜飞鹊" aria-hidden="true">#</a> ○美成夜飞鹊</h3><p>美成夜飞鹊云：“何意重经前地，遗钿不见，斜径都迷。兔葵燕麦，向斜阳、影与人齐。但徘徊班草，欷酹酒，极望天西。”哀怨而浑雅。白石扬州慢一阕，从此脱胎。超处或过之，而厚意微逊。</p><h3 id="○美成小令以警动胜" tabindex="-1"><a class="header-anchor" href="#○美成小令以警动胜" aria-hidden="true">#</a> ○美成小令以警动胜</h3><p>美成小令，以警动胜。视飞卿色泽较淡，意态却浓。温、韦之外，辊有独至处。</p><h3 id="○陈子高词婉雅闲丽" tabindex="-1"><a class="header-anchor" href="#○陈子高词婉雅闲丽" aria-hidden="true">#</a> ○陈子高词婉雅闲丽</h3><p>陈子高词婉雅闲丽，暗合温、韦之旨。晁无咎、毛泽民、万俟雅言等，远不逮也。</p><h3 id="○陈简斋临江仙逼近大苏" tabindex="-1"><a class="header-anchor" href="#○陈简斋临江仙逼近大苏" aria-hidden="true">#</a> ○陈简斋临江仙逼近大苏</h3><p>陈简斋无住词，未臻高境。惟临江仙云：“忆昔午桥桥上饮，坐中都是豪英。长沟流月去无声。杏花疏影里，吹笛到天明。二十余年成一梦，此身虽在堪惊。闲登小阁眺新晴。古今多少事，渔唱起三更。”笔意超旷，逼近大苏。</p><h3 id="○朱希真渔父五篇" tabindex="-1"><a class="header-anchor" href="#○朱希真渔父五篇" aria-hidden="true">#</a> ○朱希真渔父五篇</h3><p>朱希真春雨细如尘一阕，饶有古意。至渔父五篇，虽为皋文所质，然譬彼清流之中，杂以微尘。如四章结句“有何人留得”、五章结句“有何人相识”，一经道破，转嫌痕迹，不如并删去为妙。余最爱其次章结句云：“昨夜一江风雨，都不曾听得。”此中有真乐，未许俗人问津。又三章结句云：“经过子陵滩半，得梅花消息。”静中生动，妙合天机，亦先生晚遇之兆。</p><h3 id="○辛稼轩词中之龙" tabindex="-1"><a class="header-anchor" href="#○辛稼轩词中之龙" aria-hidden="true">#</a> ○辛稼轩词中之龙</h3><p>辛稼轩，词中之龙也，气魄极雄大，意境却极沉郁。不善学之，流入叫嚣一派，论者遂集矢于稼轩，稼轩不受也。</p><h3 id="○稼轩有粗鲁词" tabindex="-1"><a class="header-anchor" href="#○稼轩有粗鲁词" aria-hidden="true">#</a> ○稼轩有粗鲁词</h3><p>稼轩词如永遇乐［京口北固亭怀古、］南乡子［登京口北固亭、］浪淘沙［山寺夜作、］瑞鹤轩［南涧双溪楼］等类，才气虽雄，不免粗鲁。世人多好读之，无怪稼轩为后世叫嚣者作俑矣。读稼轩词者，去取严加别白，乃所以爱稼轩也。</p><h3 id="○稼轩词以贺新郎一篇为冠" tabindex="-1"><a class="header-anchor" href="#○稼轩词以贺新郎一篇为冠" aria-hidden="true">#</a> ○稼轩词以贺新郎一篇为冠</h3><p>稼轩词自以贺新郎一篇为冠［别茂嘉二十弟，］沉郁苍凉，跳跃动荡，古今无此笔力。词云：“绿树听。更那堪杜鹃声住，鹧鸪声切。啼到春归无啼处，苦恨芳菲都歇。算未抵人间离别。马上琵琶关塞黑。更长门翠辇辞金阙。看燕燕，送归妾。将军百战身名裂。向河梁回头万里，故人长绝。易水萧萧西风冷，满座衣冠似雪。正壮士怨歌未乇。啼鸟还知如许恨，料不蹄清泪长啼血。谁伴我、醉明月。”［词选云：茂嘉盖以得罪谪徙，故有是言。］</p><h3 id="○稼轩水调歌头" tabindex="-1"><a class="header-anchor" href="#○稼轩水调歌头" aria-hidden="true">#</a> ○稼轩水调歌头</h3><p>稼轩水调歌头诸阕，直是飞行绝迹。一种悲愤慷慨郁结于中，虽未能痕迹消融，却无害其为浑雅。后人未易摹亻放。</p><h3 id="○稼轩词仿佛魏武诗" tabindex="-1"><a class="header-anchor" href="#○稼轩词仿佛魏武诗" aria-hidden="true">#</a> ○稼轩词仿佛魏武诗</h3><p>稼轩词仿佛魏武时，自是有大本领、大作用人语。</p><h3 id="○余所爱之辛词" tabindex="-1"><a class="header-anchor" href="#○余所爱之辛词" aria-hidden="true">#</a> ○余所爱之辛词</h3><p>稼轩词着力太重处，如破阵子［为陈同甫赋壮诗以寄之、］水龙吟［过南涧双溪楼］等作，不免剑拔弩张。余所爱者，如“红莲相倚深如怨，白鸟无言定是愁。”又，“不知筋力衰多少，但觉新来懒上楼。”又，“城中桃李愁风雨，春在溪头荠菜花”之类，信笔写去，格调自苍劲，意味自深存。不必剑拔弩张，洞穿已过七札，斯为绝技。</p><h3 id="○稼轩鹧鸪天" tabindex="-1"><a class="header-anchor" href="#○稼轩鹧鸪天" aria-hidden="true">#</a> ○稼轩鹧鸪天</h3><p>稼轩鹧鸪天云：“却将万字平戎策，换得东家种树书。”哀而壮，得毋有烈士暮年之慨耶。</p><h3 id="○稼轩临江仙" tabindex="-1"><a class="header-anchor" href="#○稼轩临江仙" aria-hidden="true">#</a> ○稼轩临江仙</h3><p>稼轩临江仙后半阕云：“别浦鲤鱼何日到，锦书封恨重重。海棠花下去年逢。也应随分瘦，忍泪觅残红。”婉雅芊丽。稼轩亦能为此种笔路，真令人心折。</p><h3 id="○稼轩蝶恋花" tabindex="-1"><a class="header-anchor" href="#○稼轩蝶恋花" aria-hidden="true">#</a> ○稼轩蝶恋花</h3><p>稼轩蝶恋花［元日立春］云：“今岁花期消息定。只愁风雨无凭准。”盖言荣辱不定，迁谪无常。言外有多少哀怨，多少疑惧。</p><h3 id="○稼轩摸鱼儿" tabindex="-1"><a class="header-anchor" href="#○稼轩摸鱼儿" aria-hidden="true">#</a> ○稼轩摸鱼儿</h3><p>稼轩“更能消几番风雨”一章，词意殊怨。然姿态飞动，极沉郁顿挫之致。起处“更能消”三字，是从千回万转后倒折出来，真是有力如虎。</p><h3 id="○稼轩菩萨蛮" tabindex="-1"><a class="header-anchor" href="#○稼轩菩萨蛮" aria-hidden="true">#</a> ○稼轩菩萨蛮</h3><p>稼轩菩萨蛮一章［书江西造口壁，］用意用笔，洗脱温、韦殆尽，然大旨正见吻合。</p><h3 id="○稼轩最不工绮语" tabindex="-1"><a class="header-anchor" href="#○稼轩最不工绮语" aria-hidden="true">#</a> ○稼轩最不工绮语</h3><p>稼轩最不工绮语。“寻芳草”一章，固属笑柄，即“蓦然回首，那人却在灯火阑珊处”及“玉觞泪满却停觞，怕酒似、郎情薄”，亦了无余味。惟“尺书如今何处也，绿云依旧无踪迹”。又“芳草不迷行客路，垂杨只碍离人目”为婉妙。然可作无题，亦不定是绮言也。</p><h3 id="○龙川词合者寥寥" tabindex="-1"><a class="header-anchor" href="#○龙川词合者寥寥" aria-hidden="true">#</a> ○龙川词合者寥寥</h3><p>陈同甫豪气纵横，稼轩几为所挫。而龙川词一卷，合者寥寥，则去稼轩远矣。</p><h3 id="○同甫水调歌头" tabindex="-1"><a class="header-anchor" href="#○同甫水调歌头" aria-hidden="true">#</a> ○同甫水调歌头</h3><p>同甫水调歌头云：“尧之都，舜之壤，禹之封。于中应有一个半个耻臣戎。”精警奇肆，几于握拳透爪。可作中兴露布读，就词论，则非高调。</p><h3 id="○词衰于刘蒋" tabindex="-1"><a class="header-anchor" href="#○词衰于刘蒋" aria-hidden="true">#</a> ○词衰于刘蒋</h3><p>刘改之、蒋竹山，皆学稼轩者。然仅得稼轩糟粕，既不沉郁，又多支蔓。词之衰，刘、蒋为之也。板桥论词云：“少年学秦、柳，中年学苏、辛，老年学刘、蒋。”真是盲人道黑白，令我捧腹不禁。</p><h3 id="○改之全学稼轩皮毛" tabindex="-1"><a class="header-anchor" href="#○改之全学稼轩皮毛" aria-hidden="true">#</a> ○改之全学稼轩皮毛</h3><p>改之全学稼轩皮毛，不则即为沁园春等调。淫词亵语，秽词坛。即以艳体论，亦是下品。盖叫嚣淫冶，两失之矣。</p><h3 id="○竹山词外强中乾" tabindex="-1"><a class="header-anchor" href="#○竹山词外强中乾" aria-hidden="true">#</a> ○竹山词外强中乾</h3><p>竹山词，外强中乾，细看来尚不及改之。竹词综，推为南宋一家，且谓其源出白石，欺人之论，吾未敢信。</p><h3 id="○竹山词多不接处" tabindex="-1"><a class="header-anchor" href="#○竹山词多不接处" aria-hidden="true">#</a> ○竹山词多不接处</h3><p>竹山词多不接处。如贺新郎云“竹几一灯人做梦”，可称警句。下接云：“嘶马谁行古道。”合上下文观之，不解所谓。即云托诸梦境，无源可寻，亦似接不接。下云：“起搔首、窥星多少。”盖言梦醒。下云：“月有微黄，篱无影。”又是警句。下接云：“挂牵牛数朵青花小，秋太淡、添红枣。”此三句，无味之极，与通首词意，均不融洽。所谓外强中乾也。古人脱接处，不接而接也，竹山不接处，乃真不接也。大抵刘、蒋之词，未尝无笔力，而理法气度，全不讲究。是板桥、心余辈所祖，乃词中左道。有志复古者，当别有会心也。</p><h3 id="○后村与安国相伯仲" tabindex="-1"><a class="header-anchor" href="#○后村与安国相伯仲" aria-hidden="true">#</a> ○后村与安国相伯仲</h3><p>张安国词，热肠郁思，可想见其为人。刘后村则感激豪宕，其词与安国相伯仲，去稼轩虽远，正不必让刘、蒋。世人多好推刘、蒋，直以为稼轩后劲，何耶。</p><h3 id="○知稼翁词气和音雅" tabindex="-1"><a class="header-anchor" href="#○知稼翁词气和音雅" aria-hidden="true">#</a> ○知稼翁词气和音雅</h3><p>黄思宪知稼翁词，气和音雅，得味外味。人品既高，词理亦胜。宋六十一家词选中载其小令数篇，洵风雅之正声，温、韦之真脉也。余最爱其菩萨蛮云：“高楼目断南宋翼。玉人依旧无消息。愁绪促眉端。不随衣带宽。萋萋天外草。何处春归早。无语凭阑干。竹声生暮寒。”时公在泉幕，有怀汪彦章，以当路多忌，故托玉人以见意。又卜算子云：“寒透小窗纱，漏断人初醒。悲翠屏间拾落钗，背立残影。欲去更踟蹰，离恨终难整。陇首流泉不忍闻，月落双溪冷。”时公赴召，道过延平，有歌妓追论书事，即席赋此。远韵深情，无穷幽怨。</p><h3 id="○知稼翁眼儿媚" tabindex="-1"><a class="header-anchor" href="#○知稼翁眼儿媚" aria-hidden="true">#</a> ○知稼翁眼儿媚</h3><p>知稼翁以与赵鼎善，为秦桧所忌，至窜之岭南。其眼儿媚［梅调和傅参议韵］云：“一枝雪里冷光浮，空自许清流。如今憔悴，蛮烟瘴雨，谁肯寻搜。昔年曾共孤芳醉，争插玉钗头。天涯幸有，惜花人在，杯酒相酬。”情见乎词矣，而措语未尝不忠厚。</p><h3 id="○放翁词去稼轩甚远" tabindex="-1"><a class="header-anchor" href="#○放翁词去稼轩甚远" aria-hidden="true">#</a> ○放翁词去稼轩甚远</h3><p>放翁词亦为当时所推重，几欲与稼轩颉颃。然粗而不精，枝而不理，去稼轩甚远。大抵稼轩一体，后人不易学步。无稼轩才力，无稼轩胸襟，又不处稼轩境地，欲于粗莽中见沉郁，其可得乎。</p><h3 id="○放翁鹊桥仙" tabindex="-1"><a class="header-anchor" href="#○放翁鹊桥仙" aria-hidden="true">#</a> ○放翁鹊桥仙</h3><p>放翁词惟鹊桥仙［夜闻杜鹃］一章，借物寓言，较他作为合乎古。然以东坡卜算子［雁］较之，相去殆不可道里计矣。</p>',163),n=[i];function t(c,s){return e(),h("div",null,n)}const l=a(d,[["render",t],["__file","卷一.html.vue"]]);export{l as default};
