import{_ as r}from"./plugin-vue_export-helper-c27b6911.js";import{o as p,c as b,e as a}from"./app-a83671f0.js";const e={},h=a('<p>六十种曲 三元记 明 沈受先</p><p>三元记（明）沈受先 着</p><p>绣刻演剧十本<br> 第一套<br> 琵琶　荆钗　香囊　浣纱　寻亲　千金　精忠　鸣凤　八义　三元</p><p>绣刻三元记定本</p><p>●三元记目录</p><p>第一出　开宗<br> 第二出　祝寿<br> 第三出　博施<br> 第四出　毁券<br> 第五出　抵墓<br> 第六出　助纳<br> 第七出　饯行<br> 第八出　托媒<br> 第九出　鬻女<br> 第十出　遣妾<br> 第十一出　归妹<br> 第十二出　赏花<br> 第十三出　秉操<br> 第十四出　斗东<br> 第十五出　断金<br> 第十六出　空归<br> 第十七出　完璧<br> 第十八出　合欢<br> 第十九出　脱缰<br> 第二十出　错认<br> 第二十一出　归槽<br> 第二十二出　续弦<br> 第二十三出　格天<br> 第二十四出　挺生<br> 第二十五出　议亲<br> 第二十六出　讲学<br> 第二十七出　应试<br> 第二十八出　登科<br> 第二十九出　辞亲<br> 第三十出　及第<br> 第三十一出　招壻<br> 第三十二出　谒相<br> 第三十三出　庆缘<br> 第三十四出　荣封<br> 第三十五出　会亲<br> 第三十六出　团圆</p><h2 id="第一出-开宗" tabindex="-1"><a class="header-anchor" href="#第一出-开宗" aria-hidden="true">#</a> 第一出　开宗</h2><p>【西江月】〔末上〕秋月春花似水流。等闲白了少年头。玉津金谷无陈迹。汉寝唐陵失故坵。对酒当歌须慷慨。逢场作乐任优游。红尘滚滚迷车马。且向樽前一醉休。〔问答照常〕良贾冯商。贤妻金氏。世居江夏。奕叶门楣。赀饶巨万。四十尙无儿。金氏虑无承嗣。劝夫娶妾。贸易京师。尙义冯商。赈贫拯难。恻隐频施。勉从妻命。载橐驱驰。抵寓托寻媒主。议聘娇姿。适际张公折运。偿官货女。得遂佳期淑女情哀。冯商义重。不忍相留速遣归。原聘分毫不取。慨付婚书。更又逆旅还金。诬徒认马。阴德重皇天鉴之。深荷苍穹昭报。赐产佳儿。年少三元高捷。旌誉振乡闾。</p><h2 id="第二出-祝寿" tabindex="-1"><a class="header-anchor" href="#第二出-祝寿" aria-hidden="true">#</a> 第二出　祝寿</h2><p>【满庭芳】〔生上〕花雾凝香。柳烟分绿。艳阳景物堪题。莺簧调律。燕翦香泥。满目韶光可爱。怡情处诗酒琴棋。瑶阶下奇葩异卉。何日产灵芝。<br> 〔鹧鸪天〕诗礼名家庆泽丰。衣冠烨烨振儒风。田畴漠漠阡连陌。仓廪陈陈杇贯红。心感慨。谩凭陵。几回长睹仰苍穹。承家未见宁馨嗣。耿耿常怀念虑中。自家姓冯。名商。字民末。湖广江夏人也。叨承祖荫。颇蓄家赀持己惟恭。族党尽恂恂之礼。济人以德。乡闾施薄薄之恩。山妻金氏。家室攸宜。苹蘩可托。仪容雅淡。俨然松柏之姿。德性贞坚。确乎金石之操。今日乃是卑人初度之辰。昨日已蒙娘子安排庆寿筵席。想已完备。同到长春亭上翫赏一回。却不是好。娘子早到。</p><p>【挂眞儿】〔旦上〕小院人闲春昼永。香篆袅帘控金钩。睡起纱厨。翠鬟整罢。重献长春寿酒。<br> 〔浣溪沙〕水满池塘花满枝。乱红深处啭黄鹂。东风轻软弄帘帏。日正长时春昼永。燕交飞处柳烟迷。花前正好捧金巵。员外万福。〔生〕娘子拜揖。〔旦〕员外。今日春和景明。正逢寿旦之日。奴家聊具一杯寿酒。欲为员外庆寿则个。〔生〕多感娘子厚情。〔旦〕春英。锦云。将酒过来。〔净丑上〕十二阑杆八宝妆。祥云缭绕满华堂。金杯满泛长生酒。共祝南山寿算长。酒在此。〔旦〕将酒过来。</p><p>【锦堂月】南极星光。东风扇暖。华堂瑞霭珑璁。香荐蟠桃。云外八仙齐捧。碧霞中鸾鹤翱翔。宝鼎内沈檀簇拥。〔合〕金杯奉。愿海屋添筹。福禄攸崇。<br> 【前腔】〔生〕恭承。令德雍容。情怀缱绻。闺门伉俪恩浓。琴瑟调和。春满玉台金镜。未须期东海南山。愿早赐祥麟瑞凤。〔合前〕</p><p>【前腔】〔净〕帘栊。佳气冲冲。花娇柳媚。鸾筝象板和鸣。三祝华嵩。愿取百年重庆。酬酢处鹦鹉杯传。谈笑裏绮罗香拥。〔合前〕</p><p>【前腔】〔丑〕重重。绿??黄封。珠围翠绕。当筵笑语喧问。地久天长。愿祝百年相共。只求他玉产昆冈。惟愿取珠生老蚌。〔合前〕</p><p>【醉翁子】〔生〕思省。叹踪迹似飘萍断梗。况佳会难逢。胜游当重。须听。叹金谷梁园。多少繁华一梦中。〔合〕相祝诵。愿偕老夫妻百岁和同。<br> 【前腔】〔旦〕佳景。胜洞天仙境。总丹靑图画。未可形容。酩酊。且对景开怀。莫管城头扣暮钟。〔合前〕</p><p>【侥侥令】〔净〕霞觞光泛。银烛影摇红。赵舞燕歌齐簇拥。直飮到月儿高花影重。<br> 【前腔】〔丑〕春风翻舞袖。白雪调歌声。十二金钗频频劝。一任醉扶归锦帐中。<br> 【尾声】〔合〕盘桓且尽今宵兴。兔走乌飞不暂停。莫待华发萧萧两鬓生。<br> 欢娱休问夜如何。此乐人生有几多。<br> 遇飮酒时须飮酒。得高歌处且高歌。</p><h2 id="第三出-博施" tabindex="-1"><a class="header-anchor" href="#第三出-博施" aria-hidden="true">#</a> 第三出　博施</h2><p>【满庭芳】〔生上〕奕世箕裘。江夏昭昭华裔。白昼无私。靑春门第。荡漾游丝飞絮。喜闺中琴瑟相宜。奈膝下萧条丹桂。<br> 〔鹧鸪天〕重义轻财大丈夫。萧然子嗣待如何。书香一脉无人继。不孝三般是我多。闲议论。叹蹉跎。无情日月竞如梭。荣枯得失皆由命。万事从天安分过。念冯商托赖天地。安居乐业。优游岁月。年登四十。尙无子息承祧。所虑者上年淫雨连绵。今岁狂风拔木。百姓流离。悲声遍野。値此大雪连朝。岂无饥寒之辈。卑人幸得囊有余资。廪有余粟。将欲赈济一番。院子何在。〔末上〕万里彤云大雪纷。村南村北闭柴门。长途多少饥寒者。此际悲嚎不可闻。覆员外。有何分付。〔生〕江南三尺雪。尽道一年丰。〔末〕人道丰年瑞。丰年瑞若何。长安有贫者。宜瑞不宜多。〔生〕院子。我见连日大雪纷纷。当此之时。岂无饥寒之士。先贤有云。恻隐之心。人皆有之。我欲赈济乡民。你去门首探望。但有来者。卽忙通报。〔末〕领钧旨。呀。远远望见一人冒雪而来。想是借贷求乞者。待我在此等候。</p><p>【普贤歌】〔净上〕桂薪玉粒价如金。女哭儿啼彻四邻。饥寒苦逼身。凄凉不可禁。说向他人应不忍。<br> 满头风雪远行来。十叩柴门九不开。闻说冯公施赈济。愿祈甘雨润枯荄。自家唤做匡得成。番番手到便成功。却叹年来时运蹇。十回谋事九回空。大雪纷纷。饥寒难忍。不免手执文券。怀揣羞脸。去问冯员外求借。望见一个人来。看他模样。也是我等之辈。待我闪在此间。听他说些甚么。</p><p>【前腔】〔丑上〕年时饥馑实难撑。夕飧朝饔力不胜。柴薪没一茎。稻谷没半升环堵萧然尘满甑。<br> 柳絮梨花满地飞。琼瑶处处积成堆。红炉暖阁偏宜赏。路上行人不疗饥。自家唤做白手要。逢人只是呵呵笑。空心架子搭得高。转眼机谋十分妙。〔净〕这般风雪又饥寒。这个方儿也不妙。老兄作揖。〔丑〕几乎失瞻了。愁人莫向愁人说。说向愁人转又愁。适间听得老兄之说。便知心内事与我一般的。如今冯员外大开赈济。我和你同去他家走一遭看如何。〔丑〕老兄。去便去。只是乞儿不可并行。〔净〕休得取笑。转湾抹角。此间便是。〔末〕不知二位到此何干。〔净丑〕我二人因年荒岁歉。难以度日。各执文券。到府上与员外借贷些须。敢烦为我通报一声。〔末〕旣如此。少待。〔末见生介〕禀员外。门外有两个人。各执文券。欲求借贷。〔生〕旣如此。请他进来。〔净丑见生介〕我二人因为年时荒歉。又且风雪塡门。难以度日。各具文券在此。望乞员外借贷些须。以救烧眉之急。</p><p>【马蹄花】〔净丑〕俯伏阶前。仰望仁慈特见怜。叵耐凶年水旱。时岁饥荒。过活艰难。闭门僵卧笑袁安。范丹破甑尘生满。愿洪钧大布阳春。庶枯涸苟延残喘<br> 〔生〕二位不消行礼。叫院子将银二两。白米二石。就着人挑送二位宅上。〔净丑〕多感员外仗义。伏乞收纳文券。待来岁丰熟。倍利奉偿。〔生〕二位不必挂心。〔净丑〕旣蒙员外如此。我二人就此拜谢。</p><p>【前腔】〔净丑〕恩德汪洋。刻骨铭心不敢忘。愿你金珠千斛。米粟千仓。罗绮千箱。衔环结草必须偿。终为犬马酬恩贶早诞生天上麒麟。位极品圣朝卿相。<br> 〔生〕多谢过奬。不敢久覊。〔净丑〕多谢。吿回了。</p><p>今日得君提掇起。免敎人在污泥中。 【水底鱼】〔贴上〕抱屈含寃。谁人肯见怜。夫遭横害。多因奴命蹇。<br> 心慌来路远。事急出闺门。奴家因丈夫王以德不幸被奸豪胡大才诬吿赃银二十两。无门处寘。写立文契。着我自到冯员外宅上卖身赎罪。况冯员外卽今大施赈济。不免前去。转湾抹角。已是冯员外门首。大哥。奴家欲见员外。敢烦通报。〔末〕少待。等我进去报知。〔末见生介〕禀员外。门首有一妇人。要见员外。〔生〕你叫他进来。〔末〕叫你进去。〔贴〕员外万福。〔生〕娘子免礼。你丈夫姓甚名谁。来此贵干。〔贴〕奴家乃王以德之妻。特来借贷。〔生〕有何话说。〔贴〕员外听禀。</p><p>【黄莺儿】未语泪先倾。土豪胡大才。不知有何仇。把风波平地生。将夫陷入穿窬穽。县官将夫百般拷打。虚招了盗赃二十两。如今呵。赃无半星。何由再生。欲求借贷全躯命。望哀矜。慨然周给。决不负深恩。<br> 〔生〕那胡大才眞是不仁。</p><p>【簇御林】听他语情可矜。娘子。顿敎人抱不平。此心不觉生怜悯。娘子不须烦恼。管敎救取伊夫命。这赃银吾当区处。不必泪交倾。<br> 叫当直的。你去柜上取二十两银子。与那娘子。完了他丈夫的赃。再求见我。〔贴〕这是丈夫在狱中亲手写出来的文契。请员外权且收下。〔生〕娘子。正所谓为人莫作妇人身。百年苦乐任他人。自将卖身文契递与我。世上有这等可怜之事。娘子。文契我收在此。待你丈夫出来之日。我自有处。〔贴〕旣如此。且吿辞。</p><p>一点仁心天地知。济人利物孰能如。<br> 深蒙大德相周济。今日夫妻会有期。</p><h2 id="第四出-毁券" tabindex="-1"><a class="header-anchor" href="#第四出-毁券" aria-hidden="true">#</a> 第四出　毁券</h2><p>【遶地游】〔小生上〕命蹇合逢寃苦。平空遭此无辜。〔贴上〕今朝虽得出囹圄。何忍舍糟糠之妇。<br> 〔小生〕娘子。昨日教你去求冯员外。事体如何。〔贴〕他已与银二十两在此〔小生〕他文契收了不曾。〔贴〕文契他已收了。他说待你事完之后。再有话说。〔小生〕娘子。指望百年期。谁知中道别。〔贴〕相对意彷徨。两泪空流血。〔小生〕今日汉宫人。明朝胡地妾。〔贴〕送汝出阳关。恩情从此绝。〔小生〕我和你命合分离。遭此大祸。我死在狱中。你也少不得要从人。如今将你卖银完赃。活我之命。只是亏负了你。〔贴〕官人。我也只指望百年相守。谁知与你今日分离。妾心何忍。〔小生〕甑已破矣。悔之无益。你如今在冯宅。强如落在奸豪之手。〔贴〕丈夫。从此拜别。〔小生贴抱哭介外扮解子上〕官差要紧。快些行路。等待已多时。又要到冯家去。有何事说。〔小生〕牌子。没奈何。不敢瞒你说。前日将妻卖与冯员外。得银完赃。如今送妻子进去。卽时就行了。〔外〕放快些。〔生上〕何人在此。〔末〕甚么人。〔小生〕小人是王以德。前日蒙员外完了赃银。特来吿别。〔末〕待我进去通报。〔小生〕多谢。小人伺候。〔末〕禀上员外。王以德在外。要见员外。〔生〕着他进来。〔末〕你每进去。〔小生进见介〕员外。小人是王以德。得蒙员外完纳赃银。以免死罪。如今问发河南中都水马驿供徒。今日特送妻子到府上。小人卽时就起程去了。〔生〕你道我要你的妻子。与你完赃么。我为怜你无辜受害。故与你完赃。当直的。他前日文书在那裏。〔末〕在此。〔生〕取来毁碎了。些须小事。就断绝他人之夫妇。岂不寒心。〔小生〕员外旣不要我妻子。蒙代完赃银。教小人将何赔偿。无故受惠。这个决使不得。又一件。小人身无半分盘费。途中求乞。怎与妻子同去。小人夫妻。左右不得完叙了。〔生〕你身无盘费。岂能同去。若又拆散。不如不救你了。自古道救人须救彻。叫当直的。银子取五两过来。〔末〕银子在此。〔生〕这一两送与牌子路上盘缠。保全他夫妇性命。〔外〕小人无功受禄。〔生〕请收下。这二两你二人路上盘缠。这二两等到驿后。随便做些经纪买卖度日。捱过岁月回家。〔小生〕小人就是个木偶人。也知些进退。前日蒙纳赃银。妻子又不要。如今又与银子去盘缠。天下也无此理。小人便去求乞。也无奈何。决不敢领。〔生〕我非为汝。但尽我平日一点仁心耳。〔外〕旣蒙员外如此。你且收了。后日事完之时。来报员外大恩。未为迟也。〔小生拜谢介〕</p><p>【画眉序】否极泰重来。今日夫妻再得谐。这恩山义海。铭刻心怀。员外。你的阴功比范氏麦舟。也不数裴公还带。〔合〕愿期福寿无疆界。麟儿早下天台。<br> 【前腔】〔生〕我重义更轻财。一点仁心无贰猜。怜你夫妻恩爱。何忍分开。你虽则是背井离乡。牢绾定同心罗带。〔合〕劝伊莫把纲常坏。百岁裏甘苦同捱。<br> 【滴溜子】〔小生〕追思起。追思起。素无往来。蒙尊惠。蒙尊惠。于情怎该。叹今世无由偿债徒然自感慨。我小人去后呵。朝夕裏焚香顶礼如来。<br> 【鲍老催】〔生〕不须拜跪。我心中平生悯哀。念你无辜受害。遭缧绁实非其罪。但存一点仁心在。施恩不望人感戴。你的夫和妇好唱随。须恩爱。莫敎扯断合欢带。我当权若不行方便。如入宝山空手回。<br> 【尾声】〔小生〕从今打破凄凉寨。员外。何日偿还恩债。只怕水远山遥天一涯。<br> 拜别恩人上路程。如今夫唱妇随行。<br> 从空伸出拿云手。提起天罗地网人。</p><h2 id="第五出-抵墓" tabindex="-1"><a class="header-anchor" href="#第五出-抵墓" aria-hidden="true">#</a> 第五出　抵墓</h2><p>【临江仙】〔生上〕手倦抛书午梦长。忽闻有客到厅堂。忙着履问行藏。<br> 是何人。〔外〕员外请了。〔生〕足下何来。〔外〕小生江右徐晓山。闻得员外宅上要看风水。相识引小生来。〔生〕久仰高名。今幸一见。〔外〕凡夫俗眼。徒得虚名。〔生〕先生。学生只因无子。诚恐荒垄风水不利。特烦先生一看。请了。〔同行介〕</p><p>【驻云飞】〔外〕柳絮飞绵。轻暖轻寒二月天。织柳莺梭缓。刺蕊蜂须软。嗏。黄鸟语绵蛮。正堪游衍。〔生〕遥指荒坵。正在跨涧危桥畔。只恐废垒残碑不美观。<br> 〔丑净砍木介生〕先生且不要行。前面就是荒垄了。你看那两个人。手持大斧。偷砍我山上树木。故此不要近前去。〔外〕差了。倘若砍坏了你的冢树。致伤风水。正该拿他到官惩治纔是。〔生〕先生只知其一。不知其二。那两个人见我手足荒忙。必然坠地。倘若斧刀刬了手足。伤其性命。孰大孰小。孰轻孰重。〔外〕他旣偷盗你的东西。不要说自己该死。就是登时打死。不致偿命。〔生〕礼义廉耻。人皆有之。此乃饥寒所迫。出于无奈。些须小事。使他出乖弄丑。不若隐恶扬善。彼此无虞。〔外〕员外旣有此好心。我小子不去看了。〔生〕为何不去。〔外〕听我道。</p><p>【前腔】古圣传言。穴在人心不在山。若是心地多奸险。总然地利无灵验。嗏。敬汝好心田。如斯为善。料想天地无私。神目如掣电。梦叶熊罴在目前。天赐佳儿贵怎言。<br> 【前腔】〔生〕多感良言。愚性从来所见偏。喜述人之善。怕结人之怨。嗏。我每若见了他呵。使彼有何颜。怕他含羞成怨。不测灾生。莫若隐恶而扬善。不与贪夫结死寃。<br> 〔外〕员外吿别了。</p><p>一点仁心格鬼神。佳儿早晚下天庭。<br> 万事劝人休碌碌。举头三尺有神明。</p><h2 id="第六出-助纳" tabindex="-1"><a class="header-anchor" href="#第六出-助纳" aria-hidden="true">#</a> 第六出　助纳</h2><p>【一翦梅】〔旦上〕琴剑图书收拾备。仙郞欲上宸京。骊驹何事苦催行。檐花含别意。牕柳系离情。<br> 烂班绣袄花满身。勾引蛱蝶飞向人。游丝不动浮炉熏。琐牕锦帐娇生春。奴家金氏。良人冯商。宜室宜家。尙未弄璋弄瓦。一则以喜。一则以惧。今日丈夫欲往京师贸易。可教他娶婢妾一人。以续子嗣。庶免绝后。员外早上。</p><p>【前腔】〔生〕秣马膏车行色动。离愁万种徐生。朝云暮雨正多情。一朝成阔别。千里去遥征。<br> 孺人拜揖。〔旦〕员外万福。〔生〕卑人欲往京师。将次吿别了。〔旦〕员外。你有财虽富。无子实贫。我愿助白金数笏。娶婢妾一人。倘生一子。庶不绝嗣。〔生〕娘子。女子图嫁一夫。男子愿求一室。我和你虽然今日无子。安知去后不生育。〔旦〕员外差矣。一妻一妾。传有格言。婢妾有子。易有明训。须当斡旋造化。不可固守常经。〔生〕多谢指教。敢不从命。〔旦〕旣如此。请收下白金。〔生〕多谢。〔旦〕奴家安排杯酒。与君饯行。〔生〕不必了。〔旦〕将酒过来。</p><p>【字字双】〔净丑上〕春台春凳摆得能。端正。安排春盛十来层。齐整。东阳美酒七八瓶。忒盛。正好猜拳掷色赌输赢。行令。<br> 员外孺人。酒已在此。〔旦〕斟酒过来。</p><p>【二犯傍妆台】闺阃饯君行。绿牕朱户番做短长亭。劝君娶妾非为色。念后嗣没人承。我自甘老桂含芳死。你亲植夭桃看子生。〔合〕望中南浦。数里水程。绿波芳草远关情。<br> 【前腔】〔生〕送别泪如倾。靑丝细竹都是断肠声。之京娶妾非吾愿。端不在貌娉婷。羡伊乔木萦葛藟。试拟枯杨稊再生。〔合〕气淸天朗。云散雨晴。欲行且止怕登程。<br> 〔生〕孺人免送罢。〔旦〕容奴家再送几步。</p><p>【前腔】携手下阶行。落花风冷吹泪堕红冰。深知此别无多日。自不觉百愁生。〔生〕孺人。就此吿别。不劳远送。〔旦〕妾身不及靑骢马。安得随君到玉京。〔合〕望中南浦。数里水程。绿波芳草远关情。<br> 【前腔】〔生〕分手立中庭。夫妻恋恋如有系心绳。〔旦〕员外。快些登程去罢。〔生〕忽听门外车马动。自不觉旅魂惊。兰房茅店今宵月。照见相思两处情。〔合〕气淸天朗。云散雨晴。欲行且止怕登程。<br> 风前携手蹙双蛾。千里神京奈远何。<br> 不孝有三无后大。赴京娶妾莫蹉跎。</p><h2 id="第七出-饯行" tabindex="-1"><a class="header-anchor" href="#第七出-饯行" aria-hidden="true">#</a> 第七出　饯行</h2><p>【一翦梅】〔外净小生同上外净〕绿杨枝上啼春鸟。绛桃花底蜂飞。〔小生〕春城日色正迟迟。〔合〕呢喃飞燕子。风暖啭黄鹂。<br> 〔净〕二位先生。我每曾受冯员外厚爱。未得一报。闻知他卽日赴京贸易。我每可各具壶觞。同去与他饯行。未知二位尊意若何。〔外〕正欲如此。小子已备酒果在此。〔小生〕方纔闻得冯员外已起身了。我每快赶上去。</p><p>【金钱花】〔众行同唱〕画桥流水东西。东西。斜穿竹径松溪。松溪。红雨坠。杏花飞。双屐齿。印香泥。诗酒伴。正相随。<br> 【前腔】〔生上〕长亭芳草凄凄。凄凄。舟横野渡人稀。人稀。行色壮。步徐徐。何日裏。到京畿。<br> 〔众〕冯员外请驻了马。〔生〕是何人。〔末〕是卫冰月陈笔耕褚种杏三位先生。〔生〕牵住马。呀。列位先生何往。〔众〕闻知员外远行。特来饯送。〔生〕何劳列位远送。〔众〕学生等尝蒙厚爱。铭刻肺腑。无由补报。〔生〕不敢。〔众〕看酒过来。还是笔耕先生先送起。〔外〕叨先了。</p><p>【懒画眉】闻君车从侍长亭。聊具壶觞表寸诚。骊驹唱彻断肠声。不知何日重欢庆。员外。愿你万贯腰缠出帝京。<br> 【前腔】〔净〕木桃投我久铭心。媿乏琼瑶报大恩。陇头梅蕊露先春。折来传报江南信。两字平安抵万金。<br> 【前腔】〔小生〕长途芳艹绿如裀。好把王孙归路分。临行执手问归程。须知欲别情何忍。折柳殷勤赠故人。<br> 【前腔】〔生〕小生回谢一杯。荷蒙佳酝及盘飧。辱爱殷勤送我行。卑人看昏鸦集树日将曛。自古道送君千里终须别。西出阳关无故人。<br> 列位请回。〔外〕今日一别。动彻经年。须尽一醉。聊尽鄙情。再劝一杯。〔净〕说得是。小子意欲行个令吃酒。留员外多叙一叙。〔众〕最妙。〔净〕各要报脚色过来。〔众〕报甚么脚色。〔净〕各要自称某姓。兼做某营生。〔小生外〕谁人先说起。〔净〕依着冯陈褚卫说去。〔小生外〕旣如此。该冯员外说起了。〔生〕学生叨先了。〔众〕不敢。〔生〕学生姓冯。常年在外做客。自号海舟。〔外〕学生姓陈。常年在外教书。自号笔耕。〔小生〕学生姓褚。常年在家卖药。自号种杏。〔净〕小子姓卫。常年在外算命。自号冰月。如今脚色已定了。各要自家赞四句诗。赞得好者免飮。赞得不好者罚酒三杯。也依着冯陈褚卫说去。〔生〕学生冯海舟。在外做客。自赞曰。若做经纪。贼心便起。贱买贵卖。损人利己。阳货曰。为富不仁矣。为仁不富矣。〔众〕赞得有道理。只是没了歪诗韵。免飮。〔外〕学生陈笔耕。教书先生。自赞曰。坐着一片冷板。生涯四季束修。消尽平生之壮气。结成童稚之寃仇。子曰。温故而知新。可以为师矣。〔众〕道得十分有理致。只是没有了扫愁箒。免飮。〔小生〕学生褚种杏。是卖药郞中。自赞曰。药依方撮。脉用手按。有活人之心。而无活人之手段。无死人之心。而有死人之手段。书曰。若药不瞑眩。厥疾不瘳。〔众〕赞得甚脱俗。只是没有人间禄。免飮。〔净〕列位都说过了。如今轮该学生了。休见笑。〔众〕不敢。〔净〕学生是算命先生。号卫冰月。自赞曰。推造虽是死法。讲命自有活套。科举之后一宿。秋收之时又到。子曰。不知命无以为君子也。〔众〕赞得最妙。都免飮。〔净〕若只如此。这酒将来何用。我每各人俱劝冯兄一杯。</p><p>【柳摇金】〔净〕莺花千里。鸥波满溪。随处可留题。夜宿舟中饭。晨征马上鸡。想多少离愁别恨。想多少离愁别恨。都在送行时。要祛愁扫恨。频呼酒巵。〔合〕双双燕语。两两莺啼。燕语莺啼。混入在离歌声裏。<br> 【前腔】〔外〕萧萧行李。迢迢路岐。翘首望京畿。殿阁红云遶。京城绿树迷。且痛飮琼浆百盏。且痛飮琼浆百盏。何若惜分离。这悲欢聚散。原无定期。〔合前〕</p><p>【前腔】〔生〕云蒸花气。风牵柳丝。春色斗芳菲。正好同游赏。那堪远别离。他日到皇都旅邸。他日到皇都旅邸。两地费相思。〔小生〕此去何时返呵。〔生〕问何时返斾。茫然未知。〔合前〕</p><p>【前腔】〔小生〕筵开罗绮。吹竹奏丝。惜别酒迟迟。呀。忽见靑山坠。俄看白日低。说不尽衷肠心事。说不尽衷肠心事。〔末〕快行程罢。〔生〕仆子又相催。且停杯拜别。难禁泪垂。〔合前〕</p><p>离筵酒散各回程。更尽匆匆话别情。<br> 莫恋东京歌舞地。却敎冷落旧时朋。</p><h2 id="第八出-托媒" tabindex="-1"><a class="header-anchor" href="#第八出-托媒" aria-hidden="true">#</a> 第八出　托媒</h2><p>【窣地锦裆】〔丑上〕侬家积祖做牙行。聚宝藏珍尽巨商。凡人若要做新郞。作伐还须是老娘。作伐还须是老娘。<br> 老妇不愁贫。生涯日日新。旣能为月老。又会作牙人。老身媒主婆是也。多赖祖宗遗荫。得留买卖生涯。不免在此开设铺面。迎接客商。正是不将辛苦意。难近世间财。</p><p>【玩仙郞】〔生〕山海几梯航。历过红尘白浪。<br> 访得此间乃是媒主婆家裏。不免进入去。呀。妈妈拜揖。〔丑〕官人万福。〔生〕妈妈上姓。〔丑〕我老身有名的媒主婆。〔生〕为何叫做媒主婆。〔丑〕男要娶妇。女要嫁夫。都是老身作伐。卖货的客人。买货的主顾。俱是老身为主。故此叫媒主婆。不知官人下顾。有何贵干。〔生〕卑人到此。有两件事请托。〔丑〕有那两事。〔生〕些须小货。欲烦妈妈货卖。〔丑〕卖货在那裏。〔生〕车子已在门首。〔丑〕叫小厮收了官人车上的宝货。〔内应介丑〕还有甚事。〔生〕卑人为无子嗣。欲娶婢妾。敢烦妈妈作伐。〔丑〕元来如此。官人上姓贵表。仙乡何处。</p><p>【大迓鼓】〔生〕吾家庆泽长。世居江夏。冯姓名商。〔丑〕原来是江夏冯官人。久慕久慕。〔生〕念独夫老去谁供养。于今将效凤求凰。敢请伐柯。期取弄璋。<br> 〔丑〕官人来得遇巧。〔生〕怎见遇巧。〔丑〕我东邻有个姓张的。急要些银子使用。将亲生女儿愿卖与人。却不是遇巧。〔生〕不知此女多少年纪。</p><p>【前腔】〔丑〕张家二八娘。〔生〕二八十六岁。不知他才貌何如。〔丑〕他贤如孟光。貌比王嫱。〔生〕要多少财礼。〔丑〕你聘财若出银百两。管敎今夜便成双。与你执柯。期取弄璋。<br> 〔生〕这是一百两银子在此。请收下。〔丑〕这银子恐没有一百两。〔生〕百两不欠一分。〔丑〕我收银子。你收文券。〔生〕如何文券就在你处。〔丑〕在此久矣。只因高不成。低不就。今日冯官人却好。〔生〕文券我收了。倘若不成就。还望另求一家。〔丑〕不妨。若是不成。我也还有一个闺女。就嫁你罢。</p><p>谋事虽在人。成事还在天。<br> 娶妾在今夜。生子在明年。</p><h2 id="第九出-鬻女" tabindex="-1"><a class="header-anchor" href="#第九出-鬻女" aria-hidden="true">#</a> 第九出　鬻女</h2><p>【霜天晓角】〔外上〕居官守分。为国曾输运。〔净上〕不意官粮折损。陪偿无路无门。<br> 仕途荆棘生。偶尔遭一蹶。〔净〕欲全忠孝心。不顾亲骨肉。〔外〕下官姓张。名祖。昔举孝廉。官居运使。不意折损官粮。家私俱已卖尽。尙然不足。如今只得把亲生之女出卖与人。为何不见媒婆来回话。明日又该比较。怎生是好。夫人。好苦呵。〔小生末上〕惧法朝朝乐。欺公日日忧。此间已是张运使门首。不免径入。张大人作揖。〔外〕二位作揖。〔众〕张大人。你欠下许多钱粮。不肯完纳。明日又该比较了。〔外〕老夫只得将亲生之女。出嫁与人。就得完了。〔小生末〕卖女儿怎生济得你的急。我明日禀了官。只是监着你。〔外〕我决不累你二位。你可在前面小房儿裏歇。明日同去便了。〔小生末〕就在此间歇了罢。莫信直中直。须防仁不仁。〔下丑上〕费了许多心。今日事方成。千里能相会。必是有缘人。张老爹万福。恭喜贺喜。〔外〕你来了。我正望你。事可成么。〔丑〕我为你费了许多心。走了多少路。本处人家。只出三四十两银子。我想完你的事不得。〔外〕多谢多谢。〔丑〕如今有个江夏客人。为因无子。他说要娶去做妾。见有一百两银子在此。你每再计较。〔外〕也罢。不须再计较了。〔净〕老爹。那裏叫做江夏。〔外〕湖广地方是江夏。也不远。只有二千余里。〔净〕呸。老贼。二千里还说不远。〔外〕请小姐出来。梳妆上轿。孩儿在那裏。</p><p>【西地锦】〔贴〕只恐婚姻事允。终朝低蹙双颦。正是为人莫作妇人身。百年苦乐由人。<br> 爹爹母亲万福。〔丑〕小姐万福。〔外〕孩儿。你的亲事已成了。就要今日成亲。你可收拾。〔贴〕不知爹爹把孩儿嫁与何处人家。〔外〕湖广江夏富商。因为无子。娶你为妾。你可梳妆去罢。〔贴〕爹爹。孩儿此身是爹爹的。但凭爹爹做主。只是爹爹母亲再无一个儿女。倘百年之后。汤药谁尝。衣衾谁办。何不将孩儿嫁与近些的人罢。〔外〕我的儿。我岂不知。方纔媒主婆说。本处人只出三四十两银子。却怎么完我的事。如今没奈何。只得割恩全义。</p><p>【山坡羊】只为这官粮无从完解。儿。只得与你参商恩爱。这狗命不如早死。免得见人离家败。泪满腮。祸从天上来。我的儿。你去了呵。我的愁怀郁郁。早晚归冥界。暴露尸骸谁葬埋。〔合〕伤悲。亲骨肉何年得再谐。哀哉。你万水千山何日回。<br> 【前腔】〔净〕我儿。你去了。敎我将何依赖。谁念我形衰力败。从今后举目无亲。恁凄凉何由得解。这祸胎。老儿。因你贪图纲运来。指望招个女壻来家。以为养老之基。谁想你如今去了呵。使我孤形吊影有谁揪采。死后无人筑墓台。〔合前〕</p><p>【前腔】〔贴〕我爹爹不须垂泪。我亲娘自宜宽解。为孩儿合受分离。致一家东飘西败。爹爹。这聘财。将去完官库藏来。免得鞭笞刑禁又受人欺害。爹娘。儿便去了。我的魂魄终宵梦裏回。〔合前〕</p><p>卖女完官岂不仁。从今割断义和恩。<br> 流泪眼观流泪眼。断肠人送断肠人。</p><h2 id="第十出-遣妾" tabindex="-1"><a class="header-anchor" href="#第十出-遣妾" aria-hidden="true">#</a> 第十出　遣妾</h2><p>【如梦令】〔生上〕曾记寻常俗谚。说道人离乡贱。匹马走风烟。吹得京尘满面。开筵宴。逆旅议成姻眷。<br> 卑人且喜到京。投下媒主婆家。说娶妾之事。适有张氏之女。将欲嫁人。我已央媒主婆去了。如何不见他来回话。</p><p>【洞房春】〔丑上〕花烛荧煌。洞房今夜开筵宴。冯官人。新人已到门首。你可出去迎接。〔生〕起动起动。〔贴上〕玉笙低按。伉俪非吾愿。〔生〕老大新婚。灯下羞相见。〔贴〕心怀怨。泪痕如线。界破残妆面。<br> 〔丑云〕新人已到。筵席已完。你两人当自酬酢一杯。请安置。老身辛苦。也要去安歇。〔生〕妈妈请坐。待我酬谢一杯。〔丑〕我不坐了。明日来与你暖房。正是天上人间。方便第一。〔生〕妈妈。且再坐一坐。</p><p>【桂枝香】匆匆开宴。重将烛翦。安排着合卺春杯。灯下交相酬劝。呀。看他闷思郁然。闷思郁然。莫不是聘财轻鲜。礼仪疎简。小娘子。你且从权。莫道我山妻妬。我的山妻且是贤。<br> 【前腔】〔贴〕财非轻鲜。礼非疎简。只因有事关心。闷思实难排遣。〔丑〕小姐。你且莫怨天。且莫怨天。怨天天远。况你的事难展转。〔贴〕这其间。欲诉衷肠事。伤心不可言。<br> 〔丑〕小姐。如今生米做成熟饭了。又何必如此推阻。我晓得了。冯官人。那小姐是个闺门之女。你须酬劝。我自回避了罢。〔生〕岂不闻男子生而愿为之有室。女子生而愿为之有家。当此新婚。此乃人生一乐也。何必挂怀。〔贴〕奴家虽系新婚。实衔旧恨。忡忡之气。郁郁之怀。何能已已。〔生〕问小娘子有何心事。可与卑人一说。</p><p>【前腔】〔贴〕言之惭赧。只恐逆流难挽。痛双亲衰老无儿。我去了何人为伴。我的爹娘。从今别后。从今别后。山遥水远。抱负终天之怨。好心酸。我的爹娘。若要重相见。三更梦裏旋。<br> 【前腔】〔生〕与你红丝新绾。期为姻眷。缘何不念新婚。愁锁双眉不转。你有事尽言。有事尽言。与伊分辨。不须愁怨。这姻缘。想他就裏非无屈。其间必有寃。<br> 【前腔】〔贴〕严君游宦。时乖多难。〔生〕你原来是宦家之女。令尊做甚么官来。〔贴〕只因纲运他方。欠折官粮一半。〔生〕运折了官粮。如何处置。〔贴〕说也惶恐。却卖妾抵偿。卖妾抵偿。非吾之愿。敎我如何不怨。有谁怜。我的爹娘。儿去亲无倚。心旌两地悬。<br> 【前腔】〔生〕听他哀情凄惨。使我勃然色变。你双亲衰老无儿。何忍把你天伦离间。小娘子。不须泪涟。不须泪涟。把你送归庭院。〔贴〕想我家父必将银子完官去了。奴家情愿随官人去也。〔生〕你也不须留恋。请回旋。敎你骨肉重完聚。别选姻缘遂百年。<br> 待我唤媒婆出来。妈妈有请。〔丑上〕自不整衣毛。何须夜夜嚎。呀。官人。你两个为何不睡。只管在此絮叨叨说什么。〔生〕妈妈。原来这小娘子是宦家之女。岂可与人为妾。况他父亲。再无儿女。我的家乡又远。是绝他后嗣。于心何安。你可快送他回去。〔丑〕这有何难。一物不成。两物见在。你还他人。他还你银。小姐。你只管哭哭啼啼。如今冯官人要送你回去。这聘财银子。必定是要还他。〔贴〕这聘礼银必定纳官用了。〔生〕妈妈。你又差了。如今我情愿送它回去。怎么说起财礼银来。我一分一厘也不要了。〔丑〕官人。我如今送他回去。你且收下文券在身边。不怕他不还你的银子。〔生〕妈妈。我不是这样人。自古道周急不继富。他父亲在患难之中。我当助之。如何说这等话。娘子。收下文券去。〔丑〕难得这好人。小姐。你可拜谢了冯官人去罢。〔贴〕官人请上。待奴家拜谢。</p><p>【忆莺儿】君最贤。怜妾艰。遣妾还家不索钱。仁义于君得两全。德深似渊。量宏似天。阴功最大行方便。〔合〕望苍天。与他前程远大。瓜瓞永绵绵。<br> 【前腔】〔生〕你且休叹嗟。免泪涟。我要娶妾呵。本求子嗣得两全。忍敎你父子分两边。如今遣还你父亲呵。去珠复还。缺月再圆。一家骨肉重相见。请回旋。从今如愿。别择个好姻缘。<br> 【前腔】〔丑〕你把聘财。轻弃捐。济人急难胜结缘。阴德从来感动天。位登寿山。广种福田。何愁眼下无姻眷。似君贤。麟儿早赐。庆泽永流传。<br> 子嗣从来不可无。全凭阴隲去相扶。<br> 若还阴德无儿子。到老终为一独夫。</p><h2 id="第十一出-归妹" tabindex="-1"><a class="header-anchor" href="#第十一出-归妹" aria-hidden="true">#</a> 第十一出　归妹</h2><p>【生查子】〔外上〕寒灯挂壁间。照见头如雪。〔净上〕不见绿窗人。两泪空流血<br> 宦情覊思独悲新。今夜灯前少一人。〔净〕老去且教谁作伴。病来只与死为邻。〔外〕奶奶。适来孩儿刚刚出门。有人来说富丞相亡了夫人。欲娶我家孩儿为正室。一闻此言。教我悔之不及。〔净〕都是你这老贼。急急忙忙。干出这样事来。再迟一回。却不是好。〔外〕你不要只管埋怨。我和你命该如此。</p><p>【五更转】我命运乖。粮运折。家私都准折。东那西辏犹还缺。一女多娇。将他来抛撇。心痛伤。情惨切。肠郁结。天恩废尽。废尽彛伦绝。哭得我两眼俱昏。泪枯流血。<br> 【前腔】〔净〕想不休。思不歇。何当心苦切。心中苦切。苦切和谁说。展转踌躇。肝肠百裂。你看东邻西舍。人家女儿。在灯前灯下。喜喜欢欢。惟有我家呵。人不和。家不祥。天作孽。夫妻对面。对面相悲咽。未审母子相逢。何年何月。<br> 【玩仙灯】〔丑贴上〕谯鼓已三更。草堂中尙遗灯影。<br> 〔贴〕爹爹母亲开门。〔外〕奶奶。好似我孩儿的声音。〔净〕呸。老贼。买干鱼放生。不知些死活。他如今不知弄得怎么样在那裏了。还要想他还家。〔贴〕爹爹开门。〔净〕呀。果然是女儿声音。他纔出门去。如何就回。事有可疑。</p><p>【唐多令】一见好心惊。还疑梦裏形。<br> 〔外〕奶奶。孩儿为何回来了。</p><p>【玉山颓】〔丑〕百金为聘。这婚姻适来已成。那冯君闻你无儿。何忍断绝你天伦。〔外〕多蒙他哀怜。只是聘财纳之于官了。如何是好。〔丑〕那冯君说定。事急吾当相赠。〔外〕这个怎么使得。须是要还他的银子纔是。〔净〕老贼。你银子在那裏。〔丑〕老爹不必多僝僽。请自宽心。他把婚书文券送还君。<br> 〔外〕孩儿。果有此事么。</p><p>【前腔】〔贴〕儿身侥幸。喜今朝又见双亲。倘明朝一出京城。何日裏得归乡井。爹妈。那冯君可敬。他量大心慈身正。〔合〕合宅蒙恩庆。拜吿神明。愿他多生儿子做公卿。<br> 【前腔】〔外〕深恩熟省。怎当他盛德厚情。但愿结草今生。不结草死不目瞑。白金十锭。谁肯在难中相赠。〔合前〕</p><p>【前腔】〔净〕事难前定。聘已成谁知变更。孩儿。富丞相亡了夫人。要娶你为正室。这亲事若得完成。早晚间得以相亲。穷通衰盛。一切皆由天命。<br> 〔合前丑〕老爹。夜深了。吿别。〔外净〕明日富家求亲。媒婆还要劳你。烦你多多拜上冯官人。蒙他盛情大德。明早到你宅上拜谢。〔丑〕他明日五更就去。不劳了。</p><p>更深无酒又无茶。夜静人稀要转家。<br> 拜上冯君当结草。黄沙盖面不忘他</p><h2 id="第十二出-赏花" tabindex="-1"><a class="header-anchor" href="#第十二出-赏花" aria-hidden="true">#</a> 第十二出　赏花</h2><p>【踏莎行】〔旦上〕诸品花王。根同黑壤。侬家一种非凡相。空团低坠碧栏前。月魂长遶瑶台上。<br> 桃脸瘦。柳眉垂。天涯游子未曾归。闲花满地无人扫。赖有东风着意吹。奴家母亲。知员外去京。昨日到来看奴家。正遇庭前牡丹花开。为此备办一杯果酒。去请陈笔耕娘子。褚种杏娘子。同来翫赏一回。至今不见他来呵。〔末上〕种花人不在。自有赏花人。吿孺人。陈娘子褚娘子来了。</p><p>【前腔】〔小贴上〕春满华堂。花飞锦帐。檐头红日高三丈。流莺啼过碧纱牕。笙歌一派供淸赏。<br> 〔旦〕母亲万福。〔小贴〕孩儿。我为你夫壻远出未回。特来看你安否。〔旦〕喜庭前白牡丹花开。去请褚陈二娘子同母亲赏翫一回。却不是好。</p><p>【六么令】〔丑上〕豪门来往。骨骸中都是风光。三分模样十分妆。红绣袄。绿罗裳。路人一见魂多丧。路人一见魂多丧。<br> 【前腔】〔净上〕裙衫京样。称身材不短不长。珠花斜插鬓云傍。眉黛秀。口脂香。百般妆出妖娆相。百般妆出妖娆相。<br> 〔净丑〕孺人万福。〔小贴旦〕陈娘子褚娘子万福。〔丑〕老孺人几时到此。〔小贴〕老身昨日到此看小女。〔净丑〕小孺人。我每不当叨扰。〔旦〕喜庭前牡丹盛开。特请你二位赏翫一回。〔丑〕果然白牡丹花开了。〔旦〕将酒过来。〔小贴〕赏花人在花前立。人不如花颇羞涩。〔旦〕一杯淡酒酬花神。酒滴花枝似垂泣。〔净〕人生富贵家。庭栽富贵花。〔旦〕赏花人忆种花人。种花人在天之涯。〔丑〕花如人面白。人似花颜色。花谢明年还再开。人老少年不再得。〔旦〕看花今日人团圆。惟愿常年似花好。</p><p>【惜奴娇】缟素花王。逞淸眞国色。冷淡天香。寒丛裏偏惹蜂蝶飞攘。〔净丑〕春光。点缀奇葩。绿叶交辉。碧枝相傍。〔小贴〕端详。宛然似玉天仙身跨彩鸾飞降。<br> 【前腔】非常。月貌冰肤。甚淸于魏紫。雅似姚黄。风帘外只见玉球飘荡。〔贴〕不让。兴庆池东。沈香亭北。红尘十丈。〔净丑〕还像。杨太眞洗妆时倦倚象牙床上。<br> 【斗玉蟾】〔小贴〕谁将。种近华堂傍。明珠帘箔烂熳银屛帐。把尘埃拂拭玉泉滋养。〔旦〕阶上。一番风雨过。西子浴兰汤。泛瑶觞。人正在春雪香中临轩相赏。〔净丑〕幽芳。独占春阳。那韶华俗眼等闲谁向。也不知曾种洛阳沃壤。梦想。玉杯盛露冷。琼树带淸香。似西方。迦罗国梵王觉悟深颜色相。〔合前〕</p><p>【锦衣香】〔合〕古样妆。眞堪尙。傅粉郞。难相访。摘献金仙。玉瓶供养。花枝烂熳挂秋霜。春深时候。错认重阳。启纱牕觑望。绿烟明月辉朗。珠露凝香。辨汗沾玉颖轻巧。笼霞彩半酣春酿。<br> 【浆水令】貌堂堂飞琼遗像。气洋洋色覩秋娘。纷纷红紫斗浓妆。怎如他一种淸芳。东风恶无力抗。都坠在百宝阑杆上。琼瑶蕊。琼瑶蕊半含半放。如有待。如有待探花郞。<br> 【尾声】〔合〕淸华骨相异寻常。多开向富贵门墙。愿岁岁年年人共赏。<br> 〔丑〕老孺人。明日可到寒舍吿茶。〔小贴〕老身明早就回。多承厚情。〔净丑〕小孺人。厚扰。吿辞了。</p><p>花前一举觞。花裏素霓裳。<br> 一笑出门去。花枝照夕阳。</p><h2 id="第十三出-秉操" tabindex="-1"><a class="header-anchor" href="#第十三出-秉操" aria-hidden="true">#</a> 第十三出　秉操</h2><p>【忆秦娥】〔小生上〕别却家山到此行。白云一望自伤情。昨宵一枕还乡梦。又被鸡声唤却醒。<br> 我自家王以德是也。原系鄂州江夏人氏。为被豪民胡大才贪我妻色。将我虚陷盗赃。坑入牢底。不意得蒙冯员外慨然代纳赃银。临行又助盘费。到此供役。如今开个酒饭店在此。尽可度日。我想若非冯员外之赐。定作牢底孤魂。妻为他人之妇。此恩此德。如何放得下。争奈供役未满。不得还乡。报他的大恩。今日在此焚香礼拜。愿他多生贵子。福禄双全。今日无事。不免叫妻子出来拜礼一番。多少是好。娘子那裏。</p><p>【遶地游】〔贴上〕思念恩深似海。何时报答春晖。<br> 官人。你叫奴家怎么。〔小生〕娘子。我到此供役。只道死于他乡。不料事体平安。日逐尽可度日。若非冯公之恩。焉有今日我如今写他的牌位在此。我和你焚香礼拜一番何如。〔贴〕正该如此。官人请拈香则个。</p><p>【玉交枝】〔小生〕吾身不幸。値非灾九死一生。冯员外。若非你轻财重义相怜悯。我残生已入幽冥。皇天。愿他多生贵子做公卿。全家食禄延余庆。〔合〕愿穹苍无私显灵。鉴善恶明明昭应。<br> 【前腔】〔贴〕我为遭逢奸佞。为花容亡家破身。官人。只道今生不得同衾枕。岂期腐草为萤。若非员外施大恩。夫南妇北成灰烬。〔合前〕</p><p>【望远行】〔生上〕行色一鞭残照裏。问牧童酒家何处。〔丑上〕暂停劳顿驻征车。邮亭畔酒旗摇曳。<br> 〔生〕行尽山程又水程。邮亭深处酒旗靑。呼童且把征车驻。明日听鸡戴月行。卑人冯商。自京还。不觉又是河南地方。如今天色已晚。小厮。看前面有店。在那裏投宿。明日早行罢。〔丑〕员外在此。待我去看来。〔小生〕甚么人。〔丑〕是投宿的。店主人。我有些认得你。〔小生〕便是。我也有些认得你。〔丑〕你上姓。〔小生〕我是王以德。〔丑〕我和员外在此。〔小生〕莫非江夏冯员外。〔丑〕便是。〔小生〕呀。快请进来。</p><p>【哭相思】〔小生贴〕山遥水远见无由。今日相逢邂逅。再生恩德不能酬。如见生身父母。<br> 员．外请上。待我夫妻二人。拜谢员外。〔生〕不劳。〔小生〕蒙员外活命之恩。又助盘费。员外眞是重生父母再养爹娘。奈供役未满。不得回家报答。夫妻二人。日夜在此焚香礼拜员外。〔生〕不须如此。〔小生〕娘子快杀鸡治酒。〔贴〕晓得了。正是恩人相见处。两眼倍生光。〔下生〕乡兄在此。日子得过么。〔小生〕多蒙员外挂念。托赖尊庇。尽可度日。只是不能报员外大恩。〔生〕且不要说。〔贴上〕鸡烹已熟。黄黍已炊。官人。酒在此。</p><p>【驻云飞】〔小生〕满捧磁瓯。员外。活命之恩未得酬。今日相逢偶。仓卒无何有。嗏。草舍可淹留。休嫌卑陋。〔生〕何须杀鸡。〔小生〕员外。我剖腹剜心不足为过厚。我不是辜恩负义流。<br> 【前腔】〔生〕看你情意绸缪。何必叨叨诉旧愁。只是你命合非灾咎。借我轻扶救。嗏。我素不望人酬。不须僝僽。蒙你鸡黍相留兀自难消受。把旧事从今一笔勾。<br> 酒多了。不消再斟。〔小生〕领命。不敢多奉。请安置罢。〔生〕过扰了。〔小生〕娘子。你来。我和你说。我虽不曾读书。尝闻说道雀解衔环。犬知结草。古人一饭之德。尙且不忘。我受冯员外活命之恩。将何以报。我当初事出无奈。将你卖与冯员外。得银完赃。不想他大德。替我完赃。临行又助盘费。如此大恩。实难补报。你本该是他的人。如今到与我复合在此。他虽无苟且之心。我当有报本之意。你可进房中。替他铺床迭被。不妨就将我的本意对他说。〔贴〕晓得了。〔小生〕出妻献子非无为。结草衔环却有因。〔下贴〕员外请茶。〔生〕呀。如何着妻子送茶来。我不要茶。〔贴〕员外。我丈夫每日在家感念员外。〔生〕念我怎的。〔贴〕他说道雀解衔环。犬知结草。古人一饭之德。尙且不忘。员外活命之恩。将何以报。丈夫原将我卖与员外。我本是员外家的人。到与丈夫复合在此。今夜难得员外在此。妾当铺床叠被。〔生〕你不是报我。反来丧我名节。〔贴〕员外不必峻拒。请安置罢。</p><p>【啄木儿】〔生〕人所贵德行优。我一点良心日自修。娘子。你快去。〔贴〕门也锁了。那裏去。〔生〕你锁了门呵。我是柳下惠至晓不迷。只不如鲁男子闭户无求。若是他人妻子吾淫媾。吾家妻子遭人诱。这天报昭昭怎肯休。<br> 【前腔】〔贴〕非君诱岂汝求。为受活命之恩未得酬。从夫命身属于君。须知覆水难收。妾身不是墙花柳。只为恩山义海难消受。故把明珠暗裏投。<br> 〔生写字介贴夺介〕夜深了。睡了罢。〔生〕娘子差了。</p><p>【前腔】但闻得男先女有所求。你可女先于男礼不周。〔贴〕只是一宵之爱。何须峻拒。〔生〕岂不闻邮亭中一夜风流。番做了万年遗臭。〔贴〕员外。奴家非是邮亭之妇。又无一个人知觉。〔生〕伊家夫主能瞒否。皇天后土难欺漏。怎做得襟裾一马牛。<br> 【琥珀坠】〔贴〕看他严声厉色。言出鬼神愁。正气漫漫冲斗牛。敎我赧颜厚颊自含羞。休休。辜负御沟红叶空流。<br> 【前腔】〔生〕佳人窈窕。月闭与花羞。只是我雅操坚持不妄求。那败伦伤化岂良谋。休休。与你冰炭同炉两不相投。<br> 【尾声】通宵方寸无差谬。不比寻常鼠狗偷。〔贴〕看他正大光明类孔周。<br> 〔生〕天明了。叫京儿起来做饭。〔小生上〕明月去来应有意。白云聚散本无心。员外。天还未明。〔生〕年近了。起身回家去。就此吿别。〔小生〕难得员外到此。再少住几日。〔生〕要去了。明年三月。再来看你。请了。</p><p>鸡黍相留意颇浓。一番情话又成空。<br> 两处浮萍归大海。人生何处不相逢。<br> 〔小生吊场〕娘子。我和你收拾家火进去。卓儿上甚么东西。呀。原来一包银子。上面写着奉还酒饭银二钱。咳。有这样好人。我受他恩惠。一饭也不肯吃。又交还银子。这等人当于古人中求之。娘子。他昨夜说甚么。〔贴〕他见我在傍边。一夜并不曾睡。将一枝笔。只管写字到天明。〔小生〕他写甚字。〔贴〕我留他一纸在此。〔小生〕将来我看。美色人人好。皇天不可欺。我不淫人妇。人不淫我妻。呀。天下有这等好人。</p><p>【琥珀坠】〔贴〕他身如泥塑。秉烛到天明。他一点仁心认得眞。敎我空倍笑语枉相亲。他频频只说道淫人妻女。怕妻女淫人。〔小生〕胡大才。你这无知恶少。见色便迷心。员外。与你存心霄壤分。不图人报广施恩。神明。愿他多生贵子。福禄寿同增。<br> 娘子。待我赶上。送他一程。</p><p>我为知恩要报恩。恩仇自古要分明。<br> 始信路遥知马力。果然日久见人心。</p><h2 id="第十四出-斗东" tabindex="-1"><a class="header-anchor" href="#第十四出-斗东" aria-hidden="true">#</a> 第十四出　斗东</h2><p>【缕缕金】〔外小生净丑上〕车儿紧。马如飞。往来人似蚁。南北路东西。千里京华道。不胜迢递。望乡关杳杳白云飞。红尘染衣袂。<br> 列位都是行路的。赶到祥符县地方去借宿罢。</p><p>【前腔】〔净〕天已晚。日沈西。归人争渡紧。茅舍掩柴扉。前村寻宿店。且衔杯。只因心急步行迟。停骖解行斾。<br> 〔外〕此处有店房。列位同投宿了罢。〔净〕正是。店主人有么。〔末上〕酿成春夏秋冬酒。醉倒东西南北人。甚么人。〔众〕投宿的。〔末〕请裏面坐。四位一伙来的么。〔净〕正是。一房同歇罢。列位。今夜各出所有。打个平火如何。〔众〕依命。〔净〕酒保。你去看四分银子好酒。四分银子嗄饭来。〔末〕有。〔净〕敢问列位姓号。以便称呼。〔外〕老夫姓孙。名丙。衢州人氏。自京中行医回来。〔小生〕小子姓赵。名甲。襄阳人氏。京中卖药回来。〔净〕小子姓钱。名乙。兰溪人氏。京中算命回来。〔丑〕小子姓李。名丁。在京看地理回来。〔末〕有酒在此。</p><p>【排歌】〔净丑〕邂逅相逢。情怀更浓。通宵畅飮千锺。人生不飮总成空。洞口桃花也笑侬。歌一曲。飮数锺。楼头不觉鼓三冬。〔合〕身如寄迹似蓬。长安日日醉春风。<br> 【前腔】〔小生外〕萍水他乡。情投意浓。杖头不惜钱空。休将酒数问石崇。歌罢桃花扇底风。斟绿醑。劝碧筒。玉壶不觉已筛空。〔合〕双眉晕。两颊红。座上依稀尽醉翁。<br> 〔末〕列位。夜深了。请睡罢。〔小生〕今夜店中人杂。不免解开了包。把银子袋儿放在枕头底下睡。小心天下去得。大胆寸步难行。〔做睡介〕</p><p>【前腔】〔末〕天色大明了。古寺山僧。频敲晓钟。看看斗柄横东。房中客侣笑声雄。唱飮通宵兴更浓。忙收拾。启荜蓬。竹炉汤沸火初红。〔合〕黄粮熟。绿酒浓。相逢不飮总成空。<br> 客官。天色已大明了。起来吃饭。〔众〕天色果然大明了。还了酒钱饭钱。收拾行程罢。〔末〕吃些饭去。〔众〕要赶路程。不吃饭了。</p><p>唱飮通宵到五更。不知红日又东升。<br> 路上有花幷有酒。一程分作两程行。</p><h2 id="第十五出-断金" tabindex="-1"><a class="header-anchor" href="#第十五出-断金" aria-hidden="true">#</a> 第十五出　断金</h2><p>【望吾乡】〔生上〕道路迢遥。风寒雪又飘。红尘滚滚长安道。镜中两鬓萧然皓。碌碌江湖老。身穿幽壑过小桥。渔父停其棹。<br> 过了山冈又水涯。豪吟马上看梅花。途中积雪深三尺。客旅冬残未到家。京儿。这裏是祥符县地方。投宿了。明早再行。叫店主出来。〔末上〕淸酒豁辙香。白酒赛东阳。早上尝不得。晚来好醋姜。是谁。〔生〕投宿的。〔末〕客官请进。任凭自在这裏安歇罢。〔生〕也罢。只是明日早煑饭。我五更就行。要赶家去过年。〔末〕小人四更就有饭。客官请安置。〔生睡介〕呀。床下是什么包裹。原来是个银袋儿。裏面好重。想必是借宿的人失落在此。待我开了看一看。我自不取他的。于心无愧。这是十五包。每包有十两重。这又是一包。内封银二十两。烦寄付家兄张孔孝收乞。这个人好不仔细。幸是卑人拾得。若是别人拾了。却如之奈何。</p><p>【红衲袄】银子。你是天地间造化根。人为你费尽了辛与勤。人为你餐风宿水忧成病。人为你戴月披星晓夜行。人为你似鱼鳖渡海滨。人为你伴虎狼登峻岭。银子。人若一日无君也。壮士无颜人所轻。<br> 【前腔】银子。人为你父与子伤了天性恩。人为你兄和弟伤了手足情。丈夫无你妻不敬。主若无伊仆慢轻。君子儒因无你失了朋友信。贞洁妇为你做了失节人。银子。人若一日无君也。伶俐聪明做了蒙懂人。<br> 【前腔】银子。多少读书人为你把纲常紊。多少廉能官为你把公论倾。多少强求的为你丧了残生命。多少善求的为你忘了廉耻情。那成家子为你多悭吝。那败家子把你如粪土轻。银子。人若一日无君也。说得乱坠天花也人不听。<br> 我想起来。</p><p>【前腔】那子孙贤何须用你每。那子孙愚任你积如山也易倾。竟不知荣枯得失皆前定。何必劳劳苦用心。那匿爱的为你图侥幸。贪得的为你常不平。一团和气为你成仇也。重义轻财有几人。<br> 京儿。收了这银子。〔末〕人无利己。谁肯早起。客官有饭了。〔生〕店主。前夜有甚么人在此房借歇。〔末〕这裏来千去万。那得工夫问他。〔生〕我要在此等一乡亲同行。多奉些房金。再住一二日何如。〔末〕客官要住再住。〔生〕只是打搅。</p><p>坐间甲子疾如星。一片归心趱去程。<br> 只为临财毋苟得。大刀头折暂留行。</p><h2 id="第十六出-空归" tabindex="-1"><a class="header-anchor" href="#第十六出-空归" aria-hidden="true">#</a> 第十六出　空归</h2><p>【一翦梅】〔外上〕茕茕老叟守蜗居。只为儿在天涯。敎人终日倚门闾。盼杀音书。不见音书。<br> 父子不相叙。兄弟各一天。鴈飞不到处。人被利名牵。老夫姓赵。名得济。不幸荆妻先逝。所生二子。长男赵甲。娶钱氏。且喜宜室宜家。次男赵乙。已曾定下孙氏之女。因老夫囊箧萧然。尙未遂他室家之愿。老夫自惭老景无多。将祖遗薄田半顷。典得本银五十两。托付与二孩儿到京贸易。不想他一去二年。杳无音信。如今秋粮夏税。逼迫无措。以此日夜悬望。但不知他得失如何。可叫大孩儿请个先生卜一卦。讨个消息也好。孩儿那裏。</p><p>【前腔】〔丑上〕堂前亲老景桑楡。终日长吁。终夜长吁。〔贴上〕只为他乡游子未曾归。他甚日怀舒。待回日怀舒。<br> 〔丑〕爹爹拜揖。〔贴〕公公万福。〔外〕孩儿。你兄弟出去二年。不知他经商得失如何。你去请个先生占卜占卜。问个吉凶纔是。〔丑〕孩儿今早去问卜来。他说只是凶中有吉之象。应在这早晚可到。〔外〕旣如此。可倚门而望。</p><p>【傍妆台】我孩儿长安为客。一去二年余。不知他踪迹将何寄。空敎我意踌蹰。皇天。只愿他梯山航海无危险。万贯腰缠返故庐。〔合〕天寒岁暮。风餐水栖。只为利缰名锁。父子各东西。<br> 【前腔】〔丑〕自伤悲只因微利。把荆树两分离。父年老如风烛。母暴露未归泥。皇天。祝愿他来时风送滕王阁。只怕运退雷轰荐福碑。〔合前〕</p><p>【不是路】〔小生上〕心急行迟。二载天涯客旅羁。今归去。门墙依旧掩柴扉。爹爹叩头。哥哥嫂嫂拜揖。〔外〕孩儿。你回来了。〔丑〕兄弟回来。好了。〔外〕闷怀舒。你经年远别因何事。未审你经营事怎的。〔小生〕孩儿叨蒙严父亲兄庇。胜似扬州跨鹤归。〔合〕不胜之喜。不胜之喜。<br> 【皂兔序】〔外〕我老年亲终日倚闾。母暴露不能安置。你的绿鬓妇年已及筓。不能彀宜家宜室。喜今朝满载归。父和子兄和弟一团和气。〔合〕鱼沈鴈杳二年有余。喜今朝团圆欢笑。其乐何如。<br> 【前腔】〔小生〕非是儿违亲远离。也只为利缰牢系。幸遭逢货殖高资。三倍利不求而至。因此上久迁延。羁逆旅二年余始得归计。〔合前〕</p><p>【尾声】〔合〕求名夺利夸得意。胜似状元及第。骨肉团圆把怀抱舒。<br> 〔外〕孩儿。为何一去二年。杳无音信。教我与你哥哥日夜担忧。且喜你得意回来。不枉了经年之别。〔小生〕吿爹爹哥哥嫂嫂知道。孩儿叨蒙亲庇。头一年买了四十两银子药材到京。京中正缺药材。卖了八十两。第二年在临淸买了八十两银子棉布。京中正缺棉布。卖了一百五十两。生意匆匆。故此有违甘旨之奉。临行之时。又有西邻张孔孝的兄弟。央孩儿寄带家书一封。白银二十两。也在包裹裏面。〔外〕好好。谢天地。谢天地。大孩儿。你可治些酒殽。与你兄弟接风。〔丑〕正是。娘子快去杀鸡治酒。与我兄弟接风。〔外〕孩儿。你可将银子交与哥哥收了。〔小生〕呀。不好了。〔外〕怎么不好了。〔小生〕是了是了。〔外〕怎么是了。〔丑〕是怎么了。〔小生〕不好了。那夜在祥符县地方借宿。因见店中人杂。把银袋儿放在枕头底下。第二日急忙赶路。忘记取来。不好了。〔外〕何不死。你这不肖的畜生。你所干甚事。把银子失落了。空手回来。这等没用的东西。倒不如打死了罢。〔丑〕爹爹。不要听他哄你。他那裏买甚么药材。甚么棉布。他将本钱飮酒宿娼花费了。如今回来哄你。自古道财与命相连。我如今官粮纳不成。私债还不成。左右是个死。不如把你这败子推下水去渰死罢。〔外〕正该淹死这不肖的狗畜生。〔贴〕自古道易求者田地。难得者兄弟。官人不可执一时之忿。便伤了手足之情。银子去了。还有复得之时。兄弟死了。更无再得之理。</p><p>【四边静】〔外〕流荡忘返丧家狗。你的心胆大如斗。一去二年余。回家剩空手。将没做有。出乖露丑。我没了这银子。不如死了罢。我命合该休。大孩儿。可怜你母棺风雨杇。<br> 【前腔】〔丑〕你那诓财背义眞禽兽。你去忘忧恣花酒。今日假乖张。把花言强分剖。敎人气呕。实难消受。这私债与官粮。一时怎措手。<br> 【前腔】〔贴〕官人。钱财易得君知否。你兄弟再难有。为利便伤情。孰轻与孰厚。〔丑打小生介贴〕官人。休得争斗。权时消受。宛转作良谋。从容免灾咎。<br> 【前腔】〔小生〕爹爹哥哥嫂嫂。我二年劳苦穷途走。并何曾观花酒。披星夜渡关。戴月晓登岫。命合掣肘。一无所有。残喘不如休。为人枉生受。<br> 〔外丑打小生介小生〕爹爹。待孩儿去寻取。若果没了这银子。也不回来了。〔贴〕二叔。留得靑山在。不怕没柴烧。不可短见。〔外〕由他去死。</p><p>【尾声】〔小生〕爹爹哥嫂权消受。若得完璧归家重厮守。〔下外丑〕呸。一似东海捞针何处求。</p><h2 id="第十七出-完璧" tabindex="-1"><a class="header-anchor" href="#第十七出-完璧" aria-hidden="true">#</a> 第十七出　完璧</h2><p>〔末上〕入门莫问荣枯事。观看容颜便得知。我五日前有个湖广客人。进门时节。他说年近岁迫。要赶回家。分付我四更煑饭。第二日为何反不说去。一连住五六日。其中必有缘故。莫非是个歹人。不免请他出来盘问他。湖广客人。请你出来。和你算帐。</p><p>【忆故乡】〔生上〕归心徒自切。空使大刀折。<br> 店主人。你叫我怎么。〔末〕官人。自从开店在此。来千去万的客人。不过住得一二日就去。官人前晚进门时节。你说第二日就行。赶家去过年。如今连住了五六日。你必有蹊跷。可说与我知道。〔生〕我有一个乡里。期约在此相会。故此等他。〔末〕官人旣是等乡里。进门之时。何不就说。你不要在此做些歹事来连累我。〔生〕呀。这人休得胡说。我有甚歹事。</p><p>【出队子】〔小生上〕心慌步紧。心慌步紧。错走前村半里程。何时得见岳阳金。浑似南柯一梦醒。天那。愿得他人发个善心。<br> 这个店是了。店主人。我的老爹。救我一命。〔末〕怎么说。〔小生〕救我一命。十五包。二十两。〔末〕甚么十五包。二十两。〔小生〕店主人。没奈何。快救命。〔生〕不要慌张。慢慢说个明白。〔小生〕客官救我一命。小人于五六日前。在此借宿。因见店中人杂。将银子袋儿放在枕头底下。第二日归心太急。失取了。内十五包重一百五十两。又有邻人张孔孝附带家书一封。银子二十两。也在包内。〔生〕不要慌张。是我拾得在此。〔小生〕我与你平分罢。〔生〕我因拾了这银子。在此等了你五六日了。京儿。取银子过来。你请收去。〔小生〕官人。你就是我重生父母。再长爹娘。不收一半。请收了二十两罢。</p><p>【忆多娇】〔生〕你休叹息。莫感激。我平生不取非义物。幸遇卑人无损失。得了这银子呵。管取你一家骨肉重欢溢。〔小生〕官人。你且收二十两去。〔生〕休得强勒。休得强勒。我不是贪财盗跖。<br> 【前腔】〔小生〕看他容坦率。性情执。不以势利关心眞难得义气昂昂熏天日。官人。与你路途南北。路途南北。未审何时报德。<br> 【黑蟆序】〔末〕我只道他怀意不良在此盘桓几日。岂料一点仁心。我凡夫怎识。赵官人你眞有幸遇大德。若是侥幸贪夫。一似东海捞针怎得。〔合〕一场忧戚。变作欢颜幷喜色。如此阴功。再有何人可及。<br> 〔小生〕官人。我失了这银子。被父亲打我。</p><p>【前腔】我一命如同草头露滴。今日得了这银子呵。一似枯木生花。阳春布泽。〔生〕你休饶舌免羁逆。及早归家。宽慰你父亲怨忆。〔小生〕宽洪大德。临财毋苟得。只怕天各一方。结草衔环甚日。<br> 敢问官人上姓。仙乡何处。〔生〕你不要问我。及早去罢。省得受人勒诈。〔小生〕大哥。你官人上姓。〔丑〕我员外姓冯。名商。鄂州江夏人氏。</p><p>记取恩人姓与名。定为犬马报来生。<br> 从空伸出拿云手。提起天罗地网人。</p><h2 id="第十八出-合欢" tabindex="-1"><a class="header-anchor" href="#第十八出-合欢" aria-hidden="true">#</a> 第十八出　合欢</h2><p>【金门前】〔外上〕家贫年老实堪伤。那堪病入膏肓。门庭寂寞景凄凉。不胜惆怅处。冷落守空房。<br> 莫道家未成。成家子未生。莫道家未破。破家子未堕。老夫赵得济是也。可恨第二个孩儿。等闲将银子失落。空手回家。把我气成一病。服药不效。求神不灵。不免叫大孩儿出来。分付他身后之事。孩儿那裏。</p><p>【金门后】〔丑上〕堂前老父病将危。风烛不胜憔悴。爹爹。今日身体若何了。〔外〕孩儿。我不好了。〔贴上〕频将汤药强扶持。但愿沈疴痊愈。<br> 公公。奴家煎得一碗药在此。请吃一口。〔外〕我吃不下去。我只恨第二个畜生。将本钱失落了。把我恼成此病。〔丑〕花费了。岂是失落了。〔外〕我说差了。是花费了。孩儿。我的病料不能起了。他也回来不得了。必死于他乡。趁我在日。可将你弟妇的庚帖儿送还孙家。教他另嫁人罢。免得担阁了人家儿女。〔丑〕爹爹说得是。当送还与他。〔贴〕公公。不可执一时之见。为子孙怨。倘一日成人发达。却不误了两家之愿。</p><p>【玉芙蓉】〔外〕追思不肖儿。他一似风中絮。几经年流荡。把资财花费。敎咱怨恨成灾滞。赵乙。你这败子。我在九地含寃只恨伊。垂珠泪。大孩儿。等我死了呵。任把我尸骸暴露。敎傍人笑骂败家儿。<br> 【前腔】〔丑〕爹爹。你当初不见机。长道他是成家子。把田园典卖。托他生理。谁知他流落都花费。今日呵。财散人离恰怨谁。爹爹。你空追悔。辜负了你将心托明月。谁知明月照沟渠。<br> 【前腔】〔贴〕官人。你的严亲病已危。还把好话来宽慰。你絮叨叨终日。孜孜为利。官人。我是外人。你弟兄手足天合配。你为利伤情量忒微。公公。宽怀些。我看叔叔呵。他心存刚毅。不是个败家儿。<br> 【水底鱼】〔小生上〕步走如飞。遗金又得归。如鱼得水。病遇良医。<br> 爹爹。孩儿银子有了。回来了。〔外〕银子已失落了七八日。那个又还你。除非是孔圣人在世还了你。快打他出去。〔小生〕不要打。待孩儿开与爹爹看。〔外丑〕好好。银子果然有了。孩儿。你在那裏又寻得来。〔小生〕有个江夏客人。因拾了这银子。在店中等了我五六日。见我说着内中数目。双手捧还与我。其时我要分一半与他。反被他呵■〈口七〉几句。分文决不要孩儿的。〔外〕孩儿。你若不将这银子回来。你说我也不信世上有这等好人。我的病也好了。大孩儿。快与你兄弟毕姻。〔丑〕孩儿就去选日。与兄弟毕姻。〔外〕我的争气的儿。一百五十两银子不打紧。救了我和你两个性命。大孩儿快拈起香来。点起烛来。望空拜谢他一番。〔丑〕正该拜谢。〔外〕孩儿。那个人叫甚么名字。〔小生〕叫做冯商。江夏人氏。</p><p>【玉交枝】〔外〕望乞苍穹明鉴。我孩儿在京师转还。把囊资失却在招商店。遇冯商慷慨交还。他分文不取德行全。孩儿。你不将银子回来。我必是死了。〔小生〕爹爹。我若寻这银子不见。我多因也是死了。〔外〕孩儿。我与你在鬼门关上重回转。皇天后土。〔合〕愿冯君福如海渊。愿冯君寿比泰山。<br> 【前腔】〔丑〕兄弟。天随人愿。喜邂逅得遇大贤。他量宽洪见利心不变。料阴功感格苍天。愿他康宁富贵乐余年。儿孙代代承天眷。〔合前〕</p><p>【前腔】〔贴〕君当从善。切勿效炎凉变迁。官人。不思手足恩深远。为钱财仇不戴天。若非贤达来保全。同胞骨肉无由见。〔合前〕</p><p>【前腔】〔小生〕若论济人方便。架津梁也是枉然。浮图七级非为善。今日还了我银子呵。使一家骨肉团圆。皇天。我也无可报他。减我未来岁与年。添他鹤算成千万。〔合前〕</p><p>临财不苟却谁能。重义轻财有几人。<br> 这样阴功深似海。举头三尺有神明。</p><h2 id="第十九出-脱缰" tabindex="-1"><a class="header-anchor" href="#第十九出-脱缰" aria-hidden="true">#</a> 第十九出　脱缰</h2><p>【水底鱼】〔净上〕赶脚为生。我的马儿没处寻。通宵奔走。如何无影形。<br> 自家乃是襄阳城中一个赶脚的马夫。昨日将马放在城外吃草。不想酒醉。如今不见了。一路访问则个。〔丑上〕闭口深藏舌。安身处处牢。烦恼不寻人。人自寻烦恼。哥。你往那裏去。〔凈〕我的马昨夜不见了。〔丑〕你的马方纔一个人骑着。如今进城去了。〔净〕哥。没奈何。陪我赶着。重重谢你。〔丑〕我陪你同赶上去。任他走上焰魔天。脚下腾云须赶上。</p><h2 id="第二十出-错认" tabindex="-1"><a class="header-anchor" href="#第二十出-错认" aria-hidden="true">#</a> 第二十出　错认</h2><p>【望吾乡】〔生上〕六出飞飞。长途客思迷。一鞭行色匆匆去。寒威侵骨多诗趣。局促难成句。推敲处进步迟。野店深深闭。<br> 京儿。此处到家中二百里路。与你慢慢的行。〔净丑上〕心慌来路远。性急步行迟。这个是了。你骑我的马那裏去。〔生〕怎么说。〔净〕你这样标致人。拐了我的马来。好好下马还我去。万事全休。你若强辨饰非。拿你见官。如今赃证见在。你有口难说。〔生〕你不要慌张。再仔细看。〔净〕我是襄阳城中赶脚的马夫。靠这匹马养家活口。昨日放在城外吃草。你便拐了我的来。好好还我去。不要讨我每动手动脚。〔生〕你不要差认了。我这匹马在京中十五两银子买的。见有中证文书在此间。〔净〕放你娘的屁。我到差认了。你这样人。言淸行浊。人面兽心。好好还我。养你廉耻。若不肯。执送官司。那时悔之晚矣。〔末〕有文书中证在此。便与他去见官么。〔生〕京儿。不是这等说了。天下之物。未尝无对。况此人与我往日无怨。他特然来诈我。不如让这匹马与他去罢。〔末〕员外不要下马。待我与他见官。〔生〕不可执一时之见。料想久则自明。〔下马介〕你自牵去。〔净〕马已得了。便与他见官也要工夫。如今羞他一场去罢了。</p><p>【驻马听】你行浊言淸。人面谁知是兽心。看他词穷理屈。任我羞惭。只自忍气呑声。此情若是到公庭。敎你浑身是口难抵应。罢罢。且自回程。得饶人处。权时隐忍<br> 【前腔】〔生〕不必生嗔。玉石今朝未可分。何用出言无度。事到头来。自有分明。〔净呸唾介〕有甚么不分明。〔末〕员外挨了面上唾。〔生〕由他唾面不须争。只是尊拳鸡肋难抵应。京儿。我与你回去罢。我且回程。又不是临崖失马。有何劳顿。<br> 失却骅骝没处寻。谁知奸贼便来侵。<br> 方信路遥知马力。果然日久见人心。</p><h2 id="第二十一出-归槽" tabindex="-1"><a class="header-anchor" href="#第二十一出-归槽" aria-hidden="true">#</a> 第二十一出　归槽</h2><p>【步步娇】〔旦上〕玉郞一自京师去。添我离愁緖。鳞鸿不见书。不知娶得妾还未。劝夫娶妾也非痴。只图他生个小孩儿。要与冯氏承宗嗣。<br> 思藁砧。慕藳砧。一片梨花白遶银。孤眠拥翠衾。涕满襟。泪满襟。离愁渐日深。奴家自从丈夫去后。屈指又经半载。杳无音信。正是乐处不知愁处杳。别时容易见时难。</p><p>【二犯桂枝香】天涯人去。画眉谁与。淹淹独步庭除。魂断东风无语。嗟吁。鱼沈鴈杳信音稀。山长水远情几许。想当初同起居。朝云暮雨。两情正舒。今日呵。鸾孤凤寡半载有余。知他去日靑骢马。何时返故庐。<br> 【步步娇】〔生上〕年纪强壮犹无嗣。家业谁承继。婚姻事已非。只愁山妻问及深惭耻。进步且迟迟。不觉又到家庭矣。<br> 此间已是自家门首。不免径入。〔旦〕员外回来了。且喜且喜。〔生〕是回来了。〔旦〕员外。娶妾之事如何。〔生〕孺人听我道来。</p><p>【江儿水】娶得张家女。幽闲好美姿。〔旦〕且喜且喜。〔生〕谁知是张运使之女。其父欠折官粮。却将此女做倍偿。我一闻其言。恻然不觉慈心起。随时卽遣还家去。〔旦〕旣是还他。财礼不要也罢了。〔生〕孺人。你的高见正合吾意。百两白金。毫忽何曾索取。<br> 【前腔】〔旦〕员外。你的阴德如斯厚。何愁没有儿。伊家后裔将兴矣。孔释抱送麟儿至。相传统緖无休替。使我不胜之喜。〔生〕还妾之事。出于无心。那有意去求子。〔旦〕员外何必多疑。阴德出乎无意。<br> 〔净上〕行路犹如鼠抱头。负荆左袒悔无由。任君掬尽湘江水。难洗今朝一面羞。自家乃是赶脚的马夫。前日失了一匹马。错认了冯员外的马也罢。又把他辱骂了一场。回到家中。不想寻见了自家的马。因为毛色相类。把马与我每牵来。他自步走家去。如今还了他的马。凭他责罚一顿罢。〔生〕甚么人。这等模样。〔净〕小人负荆请罪的。〔生〕你这人为何如此。〔净〕说不得。打了敢说。〔生〕起来说个明白。〔净〕小人是个马夫。因不见了一匹马。只因毛色相类。错认了员外的马。又把言语冒犯了员外。如今自己的马寻着了。今日送还员外的马。负荆受责。〔生〕我只道何事。老官。你差矣。天下之物。未尝无对。我那时就说我与你素无仇。乃一时之差讹也。承你今日送马来。叫当直的快安排酒饭相待。〔净〕员外。小人情愿受责。〔生〕请起。〔净〕待小人叩头请罪。</p><p>【四边静】我一时差误将心昧。只为毛色颇相类。又把言语冒君威。如今空自悔。今日负荆请罪。小人敢辞鞭背。员外。你若以德报寃仇。使人愈惶愧。<br> 【前腔】〔生〕世间物色多相类。未尝有无对。只在一时讹。此非有心为。休得拜跪。何须惶愧。我愚性素宽洪。何尝较人罪。<br> 不较人非素性宽。何须琐琐见于言。<br> 若还如此能容恕。莫把前程问老天。</p><h2 id="第二十二出-续弦" tabindex="-1"><a class="header-anchor" href="#第二十二出-续弦" aria-hidden="true">#</a> 第二十二出　续弦</h2><p>【蓝桥仙】〔末上〕恩典滥叨锺鼎任。圣明朝雨露恩深。草履黄麻。暂辞靑禁。聊假片时安静。黄阁掌丝纶。当朝第一人。九重瞻日月。四海贺阳春。名覆金瓯重。恩须铁券新。断弦今再续。缺月又重明。下官富弼。职任当朝丞相。只因丧了荆妻。今日续娶张运使之女。已曾差人去迎接了。想必是来也。〔吹打同贴上〕玉容妆罢上兰桥。直至相府深杳。〔净上喝礼介〕</p><p>【画眉序】〔末〕兰房久寂寞。今得鸾胶把断弦续。奈芝田失种。未生蓝玉。桑楡景指日将来。伉俪情非吾意欲。〔合〕仙娥窈窕颜如玉。当贮在洞天金屋。<br> 【前腔】〔贴〕兰汤罢新浴。环佩铿锵捧??醁。自惭薄命。得占佳卜。妾本是裙布钗荆。何幸披金冠霞服。〔合前〕</p><p>【前腔】〔众〕君恩喜新沐。争看嫦娥降尘俗。这夫荣妻贵。万全之福。喜今日连理方谐。看明年凤雏当浴。〔合前〕</p><p>【滴溜子】〔众〕喜今日。喜今日洞房花烛。看明年。看明年芝田生玉。这富贵人人所欲。愿有子万事足。今为眷属。喜百岁和谐。夫和妇睦。<br> 【尾声】〔众〕华堂佳景如金谷。花烛荧煌人共祝。共祝夫妻永和睦。<br> 夫荣妻贵岂寻常。神女仙郞会洞房。<br> 今日蓝桥相会处。明年生下状元郞。</p><h2 id="第二十三出-格天" tabindex="-1"><a class="header-anchor" href="#第二十三出-格天" aria-hidden="true">#</a> 第二十三出　格天</h2><p>【点绛唇】〔旦上〕霭霭天香。沉沉星斗。正是临朝时候。俟金鸾渐出龙楼。鸣玉磬万神拱手。<br> 玉皇殿上掌书仙。出入云衢步九天。执掌天曹司祸福。霞衣熏染御炉烟。小圣乃是玉帝殿前左侍金童。司人间善恶之籍。掌天下祸福之枢。今日乃腊月晦日。天下土地社神。皆来陈奏人间善恶。作善者降之以祥。作恶者降之以殃。道犹未了。传言玉女已到。</p><p>【前腔】〔贴上〕环佩铿锵。笙歌嘹喨。出重霄步入天堂。听阙下钟鸣鼓响。<br> 淡月疎星遶建章。仙风吹下御炉香。侍臣鹄立通明殿。一朵红云捧玉皇。小圣乃是玉帝殿前右侍传言玉女。如今圣驾临朝。不免上殿则个。〔净上〕凤眼蚕眉盖世雄。忠良义勇汉关公。生前忠正无私谄。死入天堂太极宫。小圣乃汉将关云长是也。今日轮该直殿。不免上殿则个。〔丑上〕皂■〈岂斤〉乌靴执火轮。金鞭闪闪逐雷霆。身骑黑虎如飞电。顷刻腾云上太淸。小圣乃是黑虎主玄坛赵元帅是也。今日轮班直殿。不免上殿则个。</p><p>【出队子】〔外生末同上〕纔离黄壤。纔离黄壤。足蹑祥云到上方。昭灵神贶事非常。一一敷陈到玉皇。善恶攸分。祸福自彰。<br> 〔外〕小圣乃是京都土地是也。〔生〕小圣乃是河南土地是也。〔末〕小圣乃是湖广土地是也。〔杂〕小圣乃祥符县土地是也。〔众〕今日乃腊月三十日。不免各把人间一年之内所作善恶。奏闻玉帝。此乃是三天门下。列位请进。〔旦〕奏事官出笏三舞蹈。</p><p>【神仗儿】〔众〕扬尘舞蹈。扬尘舞蹈。遥瞻天表。弥罗浩浩。各具敷陈干冒。明罪禄显天条。<br> 〔旦〕奏事官听命。凡人间小善微恶之事。具表累奏。以凭查考。如有巨恶深善之人。卽当面奏。以行惩赏。〔外〕今有江夏冯商。</p><p>【驻马听】无子之京。娶得张家一美人。见他哀情凄惨。不犯私情。送返严亲。聘财不索半分文。量如沧海人难并。如此良民。合生一子以传家庆。<br> 〔旦〕冯商旣有此德。合与一子。以继善人之后。江夏土地。备奏其详。〔末〕江夏土地奏闻上帝。那冯商呵。</p><p>【前腔】积善存仁。蹈矩循规太古民。况且敬尊宗党。礼让亲邻。爱惜生灵。济人急难不求闻。赈人饥馑无悭吝。一点仁心。孜孜为善不图侥幸。<br> 〔旦〕冯商家庭之间。又有此德。合与他一贵子。以为善者劝。〔末〕臣是中都土地。奏闻上帝。</p><p>【前腔】有以德王生。因受冯商活命恩。争奈家贫无报。密遣娇妻。侍枕温衾。那冯商严声厉色到天明。略无私意迷方寸。他笔不曾停。写道不淫人妇妇不淫人。<br> 今有冯商写字纸见在可证。〔贴〕冯商实有此德。古来罕有。合与极贵之子。报他积善之功。〔杂〕臣祥符县土地奏闻上帝。那冯商呵。</p><p>【前腔】贸易之京。回至祥符客店门。拾得遗金百两。久住于斯。等待那人。交还不取半分文。全他父子残生命。义气仁心。卽非矫揉眞谦谨。<br> 〔旦〕冯商处处施恩。人人怀德。处幽室而不乱纲常。舍己财而不图偿报。阴德阴功。无出其右。今谪下文曲星君。与冯商为子。连中三元。又谪下织女星。与丞相富弼为女。速召二位星官听令。</p><p>【金钱花】〔小生小旦上〕忽闻上帝传宣。传宣。卽时便驾云骈。云骈。蒙勑命。听纶音。端象简。正云冠。端象简。正云冠。<br> 〔旦〕玉帝勑旨。谪下文曲星君与冯商为子。连中三元。官封五世。织女星与富丞相为女。生于二月初一日子时。就与文曲星君同年同月同日同时。配为夫妇。以报善人之后。谢恩退朝。</p><p>【神仗儿】〔小生小旦〕云霞五色。云霞五色。风霆寥寂。万籁声俱息。只见星斗荧煌昭晰。难得这好良夕。<br> 〔外〕敢问上圣。那壁厢黑云裏两个靑眼夜叉。押着白牛一只。黄犬一只。却要到那裏去的。〔旦〕那白牛是唐朝李林甫。那黄犬是宋朝秦桧。此二人欺君误国。阎王着夜叉押去。将白牛投入牛胎。将黄犬投入犬胎。以为阴报。〔外〕呀。原来如此。</p><p>【前腔】〔众〕天风两腋。天风两腋。霓裳飘逸。环佩随云舃。只见天路行来无迹。承帝命奉公役。<br> 〔生〕启上圣。那壁厢白云裏。一个牛头夜叉。押着一个人到那裏去。〔旦〕世上有等人。专一陷害良善。克众成家。玉帝着被害之人。投入其家为子。他日寸草不留。以为阳报。〔众〕原来如此。世上也有一二作善的么。〔旦〕作善的呵。</p><p>【双声子】冯商的。冯商的。积功累德。冯商的。冯商的。施仁布泽。帝心简于幽默。当加厚宠锡。文曲星被谪。投入凡胎。为其子息。<br> 〔外〕启上圣。此间已是京都界内了。请织女星下界。〔外贴〕暂辞金凤阙。权下五云端。〔下〕</p><p>【前腔】〔众〕鄂州的。鄂州的。冯商版籍。江夏的。江夏的。冯商第宅。九天须臾经历。文曲降紫极。托生下域。连中三元。旋登九棘。<br> 〔生〕启上圣。此间已是江夏。请文曲星君下界。〔末小生〕在天为七曜。凡世作三元。〔下〕</p><p>【出队子】〔二旦丑净〕朱幢宝盖。朱幢宝盖。特送星官离上台。暂临尘世入凡胎。我等祥光回驾来。五色云车。六龙拥排。<br> 恭承帝命下天庭。暂向人间托化生。<br> 文曲已看归下界。吾侪仍复上靑暝。</p><h2 id="第二十四出-挺生" tabindex="-1"><a class="header-anchor" href="#第二十四出-挺生" aria-hidden="true">#</a> 第二十四出　挺生</h2><p>【忆秦娥】〔净上〕推命是生涯。〔末上〕卖药无常价。〔净末见介〕夜来三更时分。家家听得空中鼓乐喧天。有人说道迎送状元到冯宅去。此事眞奇异也呵。〔外〕我家亦闻空中此言。冯氏未必生子。可同去一望。〔众〕转湾抹角。此间已是了。〔生上〕龙驹有种。麟儿无价。幸喜添丁昨夜。<br> 是何人。呀。原来是列位先生。〔净末外〕作揖作揖。昨夜三更时分。家家听得空中鼓乐喧塡。有人说道送状元到冯宅。今日特来贺喜。〔生〕实不敢瞒。夜来果添一子。〔净〕如此该打一打喜。易长易大。〔生〕当设小晏奉款。列位来得正好。〔净〕今日喜得了令郞。我在人家算命。遇了好八字女子。当作一伐。以报大恩。〔外〕今日喜得了令郞。明日长大。学生当尽心教益。成一大儒。〔末〕令郞的肥儿丸。抱龙丸。稀豆丹。都在小子身上。包他一生无病。〔生〕旣蒙列位厚情。敢烦冰月先生排一命。笔耕先生取一名。房下身子欠安。与种杏先生求一方。〔外〕旣蒙相委。还是先推排八字。〔净〕令郞二月初一日不知甚么时辰。〔生〕半夜子时。〔净〕今年辛卯年。二月又是辛卯月。初一甲子日。又加甲子时。〔讲命介〕人禀天地。命属阴阳。生居覆载之内。尽在五行之间。欲知贵贱。先观月令及提纲。次断吉凶。命以日干为主。三元要成格局。四柱喜见财官。用神不可损伤。日主二月正及时。今推究其浅深。大要在于日时。好个二月初一日。又好个子时。此命将来名标金榜。身旺逢官。威振边疆。位登九棘。诚三公之命也。可喜可喜。</p><p>【五供养】冯兄可贺。关煞俱无。八字平和。〔生〕不知后来读得书否。〔净〕命中应贵显。有分中高科。子平上说道。有官有印。当作廊庙之材。无破无冲。定为栋梁之器。有官有印。况又无冲无破。〔外〕不知几年上中举。〔净〕靑云当弱冠。拟听鹿鸣歌。仕途碌碌。直登高座。<br> 〔生〕启动。如今烦笔耕先生取一名。</p><p>【前腔】〔外〕题名付我。员外在京中回来得的。欲取冯京。尊意如何。〔净〕京裏回来得的。取名冯京。但不知京字怎解。〔外〕京者大也。我毛诗曾读过。左传尽看过。〔生〕不知毛诗左传上怎么说。〔外〕毛诗上说道。如砥如京。左传上说。莫之与京。毛诗左传。义理推来皆可。〔净〕先生不要差了。被人笑你。〔外〕说文曾考订。义理不差讹。若有差讹。是吾之过。<br> 〔生〕房下身子欠安。烦种杏先生写一方。〔末〕胎前产后。小子能治。</p><p>【前腔】当归半夏。香附干姜。白朮升麻。〔生〕腹中有疾。〔末〕消痰加枳壳。活血用红花。〔生〕大便有些不实。〔末〕大便不实。再用猪苓泽泻。〔净〕莫不是旧方。〔末〕旧方曾考订。或减或增加。我三世明医。岂有差讹。<br> 【前腔】〔生〕褚先生。蒙君过我。受你奇方。治我浑家。陈先生。多君知典籍。名字取来佳。卫先生。推详八字。更又多劳足下。未能酬厚礼。且请吿杯茶。〔净末外〕令正坐草。不劳赐茶。〔生〕少待从容。踵门叩谢。<br> 独夫新得子。老蚌始生珠。<br> 莫作寻常看。他年作大儒。</p><h2 id="第二十五出-议亲" tabindex="-1"><a class="header-anchor" href="#第二十五出-议亲" aria-hidden="true">#</a> 第二十五出　议亲</h2><p>【秦娥怨】〔贴上〕良人作相固多荣。自愧奴家福本轻。一女宝和珍。可怪年来多病。<br> 睡起纱窗日影红。玉钗斜堕鬓云蓬。新愁一种郁心中。镜掩红鸾尘垢封。小女碧云。年方二八。欲招一壻。以为养老。可怪年来多病。不免唤老姥扶小姐出来。吃些汤药。多少是好。老姥姥。扶小姐出来。〔丑扶小贴上〕</p><p>【前腔】〔小贴〕行行且止复行行。娇弱形骸病不胜。<br> 母亲。病久如何是好。〔贴〕只指望你减三分。到又增一倍。旣然如此。可用些汤药纔好。</p><p>【香罗带】娇娃体欠宁。花容瘦损。天。倘有不测呵。我的千仓万箱谁管领。思之使我好伤情也。看他形憔悴。热如蒸。向晚寒生如卧冰。只此难胜也。犹恐恹恹病愈增。<br> 【前腔】〔小贴〕我身如瘦鹤形。贪眠懒行。天。无端为我成此病。呻吟日夜不停声也。嗟腹饱。苦头疼。未审何时得体宁。〔贴〕昨夜裏曾睡得么。〔小贴〕昨夜裏呵。欲睡难成。斜倚熏笼坐到明。<br> 【前腔】〔丑〕小姐。你今年有晦星。暂得祸生。寿夭死生有命。可怜骸骨瘦棱棱也。服药饵。祷神明。药无功神不灵。祸福难明也。须请星士前来问五行。<br> 〔丑〕夫人。如今请个先生。与小姐算一命如何。〔贴〕说得正是。扶小姐进去。〔小贴〕病中人似梦。愁裏日如年。〔贴〕院子那有。〔末〕帘外供祗应。阶前听使令。夫人有何钧旨。〔贴〕外边有算命的。请一个进来。〔末〕府前有个卫冰月先生。甚是有名。请他进来。〔贴〕就请他罢。〔末〕卫先生在么。</p><p>【水底鱼】〔净上〕推算最有名。言无不应。人人称我是神明。大哥拜揖。大哥有何事。〔末〕富丞相府中。特来请你。〔净〕这便就行。你去通报。〔末〕禀夫人。推命的请到了。〔贴〕着他进来。〔净〕夫人。算命的拜揖。〔贴〕先生是子平是五星。〔净〕小子多能。子平兼五星。手中无物。一本百中经。请问小姐贵造。〔贴〕欲问年庚。今当二八龄。〔净〕何月何日。〔贴〕仲春朔日。半夜子时生。〔净〕我那裏有个冯京。靑春二八龄。〔贴〕也是十六岁。不知何月日。〔净〕同年月日。也是子时生。〔贴〕听说冯京。他父亲是甚名。〔净〕他父亲是冯商。〔贴〕他何方人氏。〔净〕鄂州江夏人氏。〔贴〕曾做甚营生。<br> 〔净〕那冯商当年在外为客。〔贴〕那冯商当初无子。〔净〕咳。奇怪。夫人为何晓得。他当初果然没有子。〔贴〕敢是他妾所生的。〔净〕非妾所生。他在京曾娶一妾。说道他父亲卖他倍偿官粮。心有不忍。不索聘财就遣还。他因有此阴德。生下冯京。此子九经三史。无所不通。好个秀才。〔贴〕阴德中来的。冯京可曾婚娶么。〔净〕还未有亲。〔贴〕我欲招他为壻。不知他父亲肯否。〔净〕他父亲有何不肯。只怕丞相不欲。〔贴〕我丞相总然不肯。我宛转劝他。就烦先生作伐。〔净〕当得。况且小姐命中。今年正该见喜。若不见喜。便多疾病。〔贴〕先生。不知小女之病。几时脱体。〔净〕若要脱体。直待见喜。若不见喜。一定不起。况小姐今年红鸾天喜在命。〔末〕禀夫人。丞相回来了。〔净〕丞相回来了。小子且吿退。〔贴〕你且不要出去。且在门外伺候。待丞相叫你。便可进来。</p><p>【秦娥近】〔末上〕儒生入相岂无荣。继我书香子未生。一女貌娉婷。只恐红颜薄命。<br> 〔贴〕丞相万福。〔末〕夫人拜揖。有甚么人在此。〔贴〕算命先生在此。与孩儿讲命。〔末〕推命如何说。〔贴〕他说一时不能痊好。直待见喜方可。〔末〕叫院子。唤算命的进来。等我问他。〔末〕算命先生。丞相唤你。〔净跪介末〕算命先生。起来站着。你说小女之命。为何多病。〔净〕小姐贵造。今年红鸾天喜星照命。若不见喜。灾疾不能脱体。〔贴〕丞相。方纔那星士说。鄂州江夏有个秀才。是冯商之子冯京。与我孩儿同年同月。日时一字不差。其子五经三史。无不通晓。况小姐命中正欲见喜。何不招他为壻也好。〔末〕星士。他父亲是何等人。〔净〕是个富翁。〔末〕虽是富翁。难与我家结亲。我丞相之女。岂无公卿之子为配乎。〔贴〕丞相差矣。婚姻之事。但择女壻贤否。何拘门第之高低。〔末〕夫人。且不要讲亲事。待我再问他一问。星士。小女果然为何多病。</p><p>【啄木儿】〔净〕人多病系五行。五行若不济呵。旦夕之间灾祸生。交夏来罗计相冲。罗乃火之首。计乃火之余。相作炒怎得安宁。〔末〕旣是罗计作炒。与他禳星作福何如。〔净〕禳星作福无灵应。须得见喜方安静。若是见喜呵。此病随时便减轻。<br> 【前腔】〔贴〕丞相。你且休迟滞宜早行。但得个诗礼门墙便可成。旣是个积善之家。况此子又是饱学书生。丞相。不如及早谐婚聘。儿孙自有儿孙命。难得个同年同月同时同日生。<br> 【前腔】〔末〕我操国柄佐圣明。我是九棘三槐位裏人。要择个坦腹东床。岂无个贵戚王孙。夫人。不但女壻要择。亲家也要择。朱门白屋难相并。田翁国老非同等。这段姻缘断不成。<br> 院子。打发先生去罢。择壻固知有快壻。做媒不怕无良媒。〔末下丑上〕吿夫人知道。小姐病势。十分之中。已去八九分了。不知有甚缘故。〔贴〕且喜。叫院子唤那先生转来说话。〔小末〕先生。夫人又唤你转来。〔净〕夫人有何分付。〔贴〕先生。小女方纔议亲之时。病势减去八九分。果应先生口了。〔净〕可见小子说得不差。〔贴〕由此观之。岂非姻缘。待我再劝丞相肯从。定烦先生为媒。〔净〕小子自当领命。</p><p>姻缘姻缘。事非偶然。<br> 谋事在人。成事在天。</p><h2 id="第二十六出-讲学" tabindex="-1"><a class="header-anchor" href="#第二十六出-讲学" aria-hidden="true">#</a> 第二十六出　讲学</h2><p>【西地锦】〔末上〕日暖风轻云淡。芸窗徐卷湘帘。老来厌舞靑萍剑。日常披展牙签。<br> 函丈春风绛帐。皋檠夜雨靑灯。先圣已开文学。词臣多起明经。老夫陈笔耕是也。叨居师席。教训生徒。虽有数辈。止得冯商之子冯京。六经淹贯。诸史旁通。他日必有一个大成就也。又有喩氏之子喩罅。顽劣无似。决无有成之理。道犹未了。冯喩二子早到。</p><p>【前腔】〔小生上〕素志惟甘淸淡。三坟五典沈酣。〔丑上〕致君尧舜吾何忝。荷衣拟换朝衫。<br> 〔小生丑〕先生拜揖。〔末〕你两个可温些经史。去求取功名。〔丑〕学生这书如酱烂熟。不必又温了。只是诗词歌赋不曾晓得一些。欲求先生教授古诗一首。未审如何。〔末〕这也使得。我就教你两个一首诗。你用心听着。画山水歌。〔丑〕做皮匠歌。〔末〕良工善得丹靑理。辄向茅茨画山水。〔丑〕张公惯为裁靴底。日出卯时纔做起。〔末〕地角移来方寸间。天涯写在笔锋裏。〔丑〕锥钻放在面子间。楦头放在箩头裏。〔末〕日不出兮月长生。云片片兮水泠泠。〔丑〕穿不上时放长些。穿得好时要价增。〔末〕经年蝴蝶飞不出。累岁桃花结不成。〔丑〕今年油靴卖不得。明岁皂靴做不成。〔末〕一片石。数株松。〔丑〕一块蜡。数根棕。〔末〕远又淡。近又浓。〔丑〕皮又烂。底又松。〔末〕不出门庭三五步。观尽江山千万重。〔丑〕不出门庭三五步。脱了靴底再来缝。〔末〕冯京。你看喩罅这个畜生。教他读诗。一发胡说不成才。你不要学他。〔小生〕是。〔末〕冯京。你拏书来。讲与我听。〔小生〕不敢动问先生讲何书。〔末〕取论语来讲。德行颜渊闵子骞冉伯牛仲弓。言语宰我子贡。政事冉有季路。文学子游子夏。你就讲这一节。〔小生〕德行颜渊闵子骞冉伯牛仲弓。德存于心。行见于外。人以德行称者。惟颜闵冉仲四子而已。言语宰我子贡。自言曰言。答述曰语。孔门之下。善于言语者。惟宰我子贡二人而已。政事冉有季路。文学子游子夏。通于政事文学之科者。惟有此四人为然。此孔门之四科。世俗之十哲也。〔丑〕我看他不识文理。解差了。学生讲与先生听。德行颜渊闵子骞冉伯牛仲弓。言语宰我子贡。政事冉有季路。文学子游子夏。〔末〕你念是这等念。你且解与我听。〔丑〕德行颜是一个人的姓名。那德行颜渊那闵子骞去冉伯家裏一只牛。仲弓言语宰我。是那仲弓去说与宰我知道。子贡政事。那宰我不信。子贡证说道实是他牵去了。那冉有季路闻得这桩事。学子游的儿子说知道。夏。果然还是他牵去了。这等讲。〔末〕这畜生。都是胡说。</p><p>【玉芙蓉】宾师分所严。道学吾何忝。况门墙诸子学优才赡。云龙天上争先遶。雪案萤窗莫久淹。前程暗。倘吾徒造就。那时节须知靑者出于蓝。<br> 【前腔】〔小生〕胸中星斗敛。笔底云烟染。看春闱鳌头许谁先占。斲琴须用桐和梓。作室宜求梗与楠。吾何憾。朝经暮史。君不见蛟龙头角岂终潜。<br> 【前腔】〔丑〕诗书最可嫌。酒色偏不厌。饱肥甘何尝用菽水虀盐。〔小生〕作囊槖如何。〔丑〕腰缠十万还骑鹤。〔末〕你读书如何。〔丑〕腹饱五车期步蟾。深知感。严师益友日磨渐。那时成就有何难。<br> 讲艺谈经道理明。耕田东望作西成。<br> 鱼龙变化无多日。只待春来第一声。</p><h2 id="第二十七出-应试" tabindex="-1"><a class="header-anchor" href="#第二十七出-应试" aria-hidden="true">#</a> 第二十七出　应试</h2><p>【六么令】〔丑上〕钦承朝命。来选择楚地书生。立意存公正洁如冰。但得禹门头角变。拟为当代掌丝纶。<br> 下官钦承皇命。来选湖广英才。叫巡绰官。〔外末上〕少小须勤学。文章可立身。满朝朱紫贵。尽是读书人。巡绰官见。</p><p>【前腔】〔净小生上〕槐花正黄。赴科场举子忙。各把胸中蕴尽敷扬。五百名英雄都到此。不知谁是解元郞。<br> 举子齐了。烦乞通报。〔外末〕举子吿进。〔小生净见介丑〕当职钦承皇命。来此考选汝等。一不许夹带怀挟。二不许替作文章。三不许交头接耳。违者押出。我朝开科取士。不用策论文章。一场作对。二场咏诗。三场作词。各归席舍。〔小生净〕是。〔丑〕且出一对。杜鹃花裏杜鹃啼。有声有色。〔小生〕学生有。蝴蝶梦中蝴蝶舞。无影无形。〔丑〕这秀才出口成章。地字号上来领题。〔净〕学生有。〔丑〕这个秀才好丑陋。〔净〕学生的外貌虽陋。内才充足。〔丑〕也罢。就把你外貌出一对与你对罢。麻面苍须。好似羊肚石倒栽蒲草。〔净〕学生也把大人尊容来对。歪唇白眼。犹如海螺杯斜嵌珍珠。〔丑〕再看后场。天字号领题。〔小生应介丑〕第二场月字为题。吟诗一首。〔小生〕有甚指挥离海峤。凭何文引到天涯。更有一端违法处。夜深无故入人家。〔丑〕七步之才。深庆朝廷得人矣。可贺可贺。地字号领题。就把风字为题。吟诗一首。〔净〕风风。来无影。去无踪。也曾穿帘入户。也曾透入皇宫。风。你毒六月裏去别人家过夏。十二月倒在我家来过冬。〔丑〕满口胡柴。全无文法。且去。天字号领题。第三要做赋一篇。再把月字为题。</p><p>【淸江引】〔小生〕长空万里天街静。皎皎明如镜。中秋色倍明。雪夜光尤莹。广寒宫折桂枝扬名姓。<br> 〔丑〕眞奇才也。旣折桂枝。定扬名姓。第一名解元已定。〔小生〕多谢老大人作养。〔丑〕地字号领题。〔净〕学生有。请出题。〔丑〕也把月字为题。作赋一篇。</p><p>【前腔】〔净〕一轮皓魄淸辉映。万籁声俱静。敲砧门巷声。吹笛关山韵。断肠声此夜偏难听。<br> 〔丑〕你的前场俱不可取。后场可观。当今缺少人才之际。姑取第二名亚魁。冯京第一名解元。</p><p>作养人才日。留心早决科。<br> 棘闱文战罢。同听鹿鸣歌。</p><h2 id="第二十八出-登科" tabindex="-1"><a class="header-anchor" href="#第二十八出-登科" aria-hidden="true">#</a> 第二十八出　登科</h2><p>【菊花心】〔生上〕当今天子选贤良。游子天涯去路长。〔旦上〕一念感穹苍。愿得他名题金榜。<br> 员外万福。〔生〕孺人拜揖。〔旦〕员外。孩儿应取科举。不知功名之事若何。〔生〕荣枯得失。皆由天命。孺人不必挂念。</p><p>【驻马听】暮景生儿。爱惜犹如掌上珠。若不为功名二字。怎割舍得他途路奔驰。父子东西。天那。愿他平步上云梯。高车驷马还乡里。〔合〕心内忧疑。倚门悬望捷书飞至。<br> 【前腔】〔旦〕景入桑楡。得绍箕裘庆有余。止合躬耕■〈亩犬〉亩。形影相随。早晚相依。员外。心高过望显门楣。敎他背井离乡地。<br> 〔合前丑上〕有事不敢不报。无事不敢乱传。报事报事。〔生〕报何事。〔丑〕令郞乡试。中第一名解元。〔生〕恐无此事。〔丑〕本县大老爷知道了。亲自送捷报来了。〔生〕値当快安排酒席。迎接便了。</p><p>【瑞鹤仙】〔外上〕昨日尙居田舍。今朝身上云梯。将相何曾有种。还须敎子读书。<br> 〔生跪接介〕冯商迎接父母老爷。〔外〕先生差了。何以如此之称。〔生〕冯商乃治下小民。〔外〕久慕先生。年高有德。如今令郞又高中了。先生必是封君。〔生〕値当将酒过来。</p><p>【山花子】〔外〕登云发轫从今进。伫看科甲连登。羡靑年学业有成。战文场压倒英雄。〔合〕叹诗书何尝负人。一朝荣贵昼锦行。荣亲显妻受帝恩。不枉了萤窗十载辛勤。<br> 【前腔】〔生〕自惭老朽惟安分。守田农处世无能。幸遭逢贤侯赞成。使蟾蜍万里飞腾。<br> 〔合前外〕学生蒙朝廷钦取。卽日赴京。令郞上京会试。就在学生船上同去罢。〔生〕多谢父母大人作养。〔外〕吿谢了。</p><p>一举登科日。双亲未老时。<br> 锦衣归故里。端的是男儿。</p><h2 id="第二十九出-辞亲" tabindex="-1"><a class="header-anchor" href="#第二十九出-辞亲" aria-hidden="true">#</a> 第二十九出　辞亲</h2><p>【步蟾宫】〔生旦吊场小生上〕蟾宫仙桂折高枝。不负趋庭学礼诗。鹿鸣宴罢马如飞。功名遂少年豪气。<br> 爹爹母亲请上。待孩儿参拜。〔生〕孩儿。你先去拜了祠堂。然后来拜我每。〔小生〕少年一举占高科。皆赖祖宗积善多。报效未能颁紫诰。承恩先听鹿鸣歌。〔拜父母介〕夜雨灯前蒙训育。春风堂上醉酴苏。今朝喜把蓝袍换。不羡班衣戏彩过。〔生〕孩儿。我不料你这等靑年。就中解元。此亦人生所难得者。明年会试之年。倘得一官半职。不负了父母教育之功。本县堂尊大人。朝廷钦取赴京。他要座船上同你去。你可收拾行李。同他去罢了。〔小生〕孩儿情愿在膝下侍奉父母。不敢远游。以背圣经。〔生〕我如今年将七十。光景无多。犹如半夜残灯。树头黄叶。你趁我两人在日。看你头角峥嵘。前呼后拥。显亲扬名。也胜是死后三牲五鼎之祭。快收拾行李起程。早去早回纔是。</p><p>【园林好】〔小生〕从亲命只得远离。我何忍脱班斓舞衣。儿去了呵。谁侍奉高堂甘旨。爹爹。我若及第便回归。及第便回归。<br> 【前腔】〔生〕我孩儿不须致疑。论功名在靑年可为。若得你连登高第。显双亲耀闾里。<br> 【尾声】〔小生〕辞亲舍赴帝畿。从此登山涉水。莫使双亲频倚闾。<br> 出门咫尺是天涯。千里迢迢早问家。<br> 愿你此行犹折桂。休敎迷恋上林花。</p><h2 id="第三十出-及第" tabindex="-1"><a class="header-anchor" href="#第三十出-及第" aria-hidden="true">#</a> 第三十出　及第</h2><p>【北点绛唇】〔外上〕玉露沾衣。九重金殿珠帘起。伫立丹墀。上下传恩旨。<br> 银烛朝天紫陌长。禁城春色晓苍苍。千条弱柳垂靑琐。百啭流莺遶建章。下官待漏侍臣。今年礼部会试。取得第一名。乃是江夏冯京。此人才高学博。今日特御文德殿。问以治安之策。只得在此接应。</p><p>【前腔】〔小生〕圣主崇儒。携书千里来投试。惭愧无知。实忝魁多士。<br> 我冯京登乡试之首。又叨会试之元。今日圣上御朝策试。此间已是文德殿前。不免拱听玉旨。〔末〕对策臣不得登殿。就在丹墀下俯伏。〔小生拜介末〕奉圣旨。自古帝王之御天下。必资文学之士。以成报国之功。第一问王者治国之道。当以何者为先。〔小生〕臣闻为君之道。</p><p>【驻马听】正大光明。纳谏如流远佞臣。忆昔舜由勤问。禹拜昌言。汤有盘铭。若还懈惰与荒淫。万民失望生灾衅。肝胆披陈。须知国正天心自顺。<br> 〔末〕第二问。为臣之道。何者为先。〔小生〕臣对。当今之世。</p><p>【前腔】所重能文。设试开科网俊英。务选饱餐三史。博览九经。能尽孝弟忠贞。一朝侥幸榜题名。何尝报国捐躯命。皆窃禄承平。那见杲卿骂贼朱云廷诤。<br> 〔末〕第三问。为父之道。何者为先。</p><p>【前腔】〔小生〕臣对。父乃严亲。身敎为难不可轻。当效义方窦氏。孟母三迁。孔鲤趋庭。父慈子孝出天伦。家庭所贵无偏听。若是爱恶不明。古来几个如虞舜。<br> 〔末〕圣上又问。为子之道。何者为先。</p><p>【前腔】〔小生〕臣对。孝养之情。一日三公不足荣。忆昔卧冰求鲤。泣竹笋生。第恐难成。但能下气与怡声。问衣寒暖频温凊。要色养恭勤。莫如犬马无别无敬。<br> 〔末〕听宣谕。观卿所对。直言君道。备述臣情。亲之教子。子之养亲。皆得其宜。实惬朕意。今宜居第一。候旨下。</p><p>【滴溜子】〔众持袍笏冠带上〕这袍笏。这袍笏。置从内廷。这冠带。这冠带。恩光显荣。降从九重。丹阃传宣赐试臣。实为荣幸。随勑佩服。昼锦登瀛。<br> 〔末〕奉圣旨。廷试第一名状元冯京。赐袍笏冠带各一事。随卽佩服谢恩。〔众下〕口衔天语重。身惹御炉香。</p><p>【驻云飞】〔小生穿介〕草草陈情。三战皆叨第一名。自愧图侥幸。惟恐辜明圣。臣陋巷一书生。滥叨恩命。愿圣寿无疆。四海歌尧舜。顿首山呼万万春。顿首山呼万万春。<br> 〔末〕奉圣旨。着教坊司具鼓乐。迎送状元赴琼林宴罢谢恩。</p><p>金殿传胪第一声。三元连中占魁名。<br> 少年且是文章显。岂但龙头属老成。</p><h2 id="第三十一出-招壻" tabindex="-1"><a class="header-anchor" href="#第三十一出-招壻" aria-hidden="true">#</a> 第三十一出　招壻</h2><p>【楚阳台】燮理阴阳。调和鼎鼐。会明良世际雍熙。吾家爱女已及筓。未得乘龙佳壻。<br> 下官乃当朝左丞相富弼是也。爵尊一品。乃天子之腹心。位列三公。为朝廷之耳目。下官有一小女。名唤碧云。年方十八。未曾许聘他人。昨日见廷试状元冯京。他连中三元。才貌兼美。意欲招他为壻。不知他曾娶妻否。叫堂候官。〔小末上〕珍珠帘下供祗应。白玉阶前听使令。丞相爷有何分付。〔末〕你取新状元同年录过来。〔小末〕有在此。〔末看介〕湖广鄂州江夏县人氏。父冯商。母金氏。未娶。咳。莫非天缘也。堂候官。今科状元。一者靑春年少。二者才貌兼全。我看同年录。此人尙未娶妻。我欲招他为壻。但恐傍人议论〔小末〕丞相爷一人之下。万人之上。谁敢议论。况状元乃天禄石渠之贵客。小姐是瑶台阆苑之神仙。自古道机会一失。不可再得。</p><p>【八声甘州】〔末〕我执掌朝纲。位三台辅佐明王。务使心存忠正。免言官说短论长。堂候官。我若得那靑年才子为佳壻。添我阀阅门墙倍有光。端详。这姻缘果是无双。<br> 【前腔】〔小末〕酌量。身居金马玉堂。中三元才岂寻常。如斯佳壻。万千年靑史名香。这郞才女貌人间少。夫贵妻荣实异常。参详。结朱陈两姓相当。<br> 〔末〕旣如此。你可分付直日匠人。搭起彩楼。请小姐上楼看迎状元。你可将丝鞭递与他。〔小末〕理会得。</p><p>彩楼高架近银河。未审天缘是若何。<br> 不用屛中图孔雀。管敎仙子近嫦娥。</p><h2 id="第三十二出-谒相" tabindex="-1"><a class="header-anchor" href="#第三十二出-谒相" aria-hidden="true">#</a> 第三十二出　谒相</h2><p>【窣地锦裆】〔小旦丑同上〕少年生长在深闺。举步何曾出绣帏。爹爹严命怎生违。特上层楼步缓移。〔小生外生同上〕少年一举占高魁。连中三元世所稀。长安得意马如飞。看遍曲江花满堤。<br> 〔小末上〕状元请住马。〔小生〕足下有何话说。〔小末〕小官乃富丞相府中一个堂候官是也。俺丞相有一小姐。年方十八。今已在彩楼。欲招状元为壻。特奉丝鞭。请状元收下。〔小生〕学生有父母在堂。娶而不吿。恐亏孝道。不敢奉命。〔小末〕旣如此。状元且收了丝鞭。待状元回府。禀过令尊令堂。然后来毕姻。亦未为迟也。〔众〕年兄。富丞相之命不可不从。请收下丝鞭罢。〔小生〕奉命了。〔小旦〕赤绳系足前生定。月老姻书宿世缘。〔丑小旦先下小末〕请状元少住。待小官去禀丞相爷。就请相见。〔小生〕列位年兄先请了。〔众〕旣如此。先吿别了。〔下〕</p><p>【合欢令】〔末上〕朝夕萦方寸。为爱女未遂良姻。<br> 〔小末〕禀上丞相爷知。状元已接了丝鞭。在门首候见老爷。〔末〕他没有甚么推阻么。〔小末〕他说有父母在堂。不吿而娶。恐亏孝道。其时小人说。旣有令尊堂在府。且接了丝鞭。待状元回去禀过。然后毕姻未为迟。状元一闻其言。喜之不胜。〔末〕请他进来。〔小末〕状元。丞相爷有请。〔末小生行礼介〕小生乃一介之寒儒。何幸得亲威仪。不胜惶恐之至。〔末〕恭喜连中三元。古来罕有。〔小生〕小生出自寒微。忝登一第。今蒙老丞相俯就。但有家父母在堂。不敢自专。容待禀知。方敢尊命。〔末〕言之有理。待老夫明日奏过官裏。赐你回家去毕姻。老夫亲自送小女到府上。〔小生〕多感厚情。〔末〕聊设小晏奉款。</p><p>【一封书】你功名事早成。中三元大著名。今谐就此亲。想前生曾注定。方信书中有女颜如玉。衣紫腰金昼锦行。你趁靑春秉忠贞。大展经纶佐圣明。<br> 【前腔】〔小生〕山泽裏小生。赖尊颜沐宠恩。蒙俯就契姻。奈椿萱当暮景。若得乞恩归定省。公义私恩两尽情。仗尊威。奏明君。当束琴书步后尘。<br> 旣蒙过爱。明日拱听玉音临降。就此吿回。</p><p>状元原是属英雄。人似神仙马似龙。<br> 夜半归来更漏永。金吾不敢问行踪。</p><h2 id="第三十三出-庆缘" tabindex="-1"><a class="header-anchor" href="#第三十三出-庆缘" aria-hidden="true">#</a> 第三十三出　庆缘</h2><p>【唐多令】〔贴上〕锦绣华堂喜气浓。争看佳壻近乘龙。鼍鼓振■〈口逢〉■〈口逢〉。朱履满堂声哄。<br> 欲将己女配多才。未卜姻缘事可谐。夫妇本是前生定。曾向蟠桃会裏来。奴家自从嫁与丞相。止生一女。年方十八。今早丞相架彩楼。招状元为壻。未知缘分若何。我向来要将小姐嫁与冯家。以报旧日之恩。谁料丞相嫌他布衣之家。今若招状元为壻。门户相当。只是冯氏之恩。无由可报。</p><p>【前腔】〔末上〕一段姻缘天上来。何须红叶良媒。<br> 夫人贺喜。〔贴〕丞相。何喜可贺。〔末〕孩儿亲事已谐了。〔贴〕丞相贺喜。如此选在何日成亲。〔末〕那状元父母俱存。我与他奏过官裏。钦锡他回家毕姻。老夫自送女儿到他家去。〔贴〕状元是何方人氏。〔末〕乃是湖广人。〔贴〕他父亲叫甚名字。〔末〕他父叫冯商。母金氏。状元冯京。〔贴〕咳。丞相。有这等事。〔末〕夫人。为何。〔贴〕丞相。你可记得。前日那星士来说的亲事。是何方人氏。〔末〕他说同年月日时。不曾说名字。不知那里人。〔贴〕丞相。你当时为何不肯。〔末〕夫人。我是当朝丞相。岂可与布衣老叟结姻。以此不允。〔贴〕如今这状元如何。〔末〕状元天下之福。他年方弱冠。连中三元。阀阅相当。〔贴〕丞相。有这等事。状元就是星士说的冯京。〔末〕不信道就是他。〔贴〕丞相不信。再查他同年录。便见眞假。〔末〕院子。讨新科进士同年录来。与我再看一看。〔小末〕同年录在此。〔末〕冯京年十八岁。二月初一日子时生。果然是。夫人。你原初为何执意要将小姐嫁他。〔贴〕丞相听禀。</p><p>【锁南枝】吾先父纲运时。把官粮运折无措陪。〔末〕后来怎么。〔贴〕只得卖家私。家私尽倾废。〔末〕卖尽家私。后来怎么。〔贴〕说也惶愧。〔末〕但说何妨。〔贴〕将奴卖取。百两白金。便成文契。〔末〕如何又得回来。〔贴〕那人见我悲啼。不觉慈心起。毫不染送我归。〔末〕旣然送你回家。财礼银如何了。〔贴〕聘礼银分文不索取。<br> 【前腔】〔末〕听斯语果是谁轻财重义人怎如。德行两坚持。仁心合天理。你可明说破莫隐欺。我为你报恩义。<br> 【前腔】〔贴〕施恩者你道谁。〔末〕是何人。〔贴〕三元是他生下儿。在湖广鄂州居。冯商是名讳。〔末〕咳。原来就是冯亲家。夫人一向为何不说。〔贴〕前日那星士呵。忽然说起。使我感德怀恩。欲成姻契。谁料你固执不从。今日天合配。丞相。你送小姐到他家去时。相见时劳记取。拜谢他厚恩义。<br> 【前腔】〔末〕姻缘事眞罕稀。有缘千里能会期。当日不从伊。只为布衣壻。怕人谈耻。今日连中三元。又成佳配。这夫妻五百年前。非通容易。夫人。我与你同送小姐去。相见时明说与。拜谢他厚恩义。<br> 人生不易结夫妻。五百年前注定的。<br> 前日嫌他布衣叟。状元原是布衣儿。</p><h2 id="第三十四出-荣封" tabindex="-1"><a class="header-anchor" href="#第三十四出-荣封" aria-hidden="true">#</a> 第三十四出　荣封</h2><p>【望远行】〔生上〕沙裏黄金可致。天涯游子难招。〔旦上〕临行密密缝针线。意恐迟迟脱布袍。〔合〕还期夺锦标。<br> 〔生〕凤凰台上风光好。游子淹留不归早。〔旦〕春残旅邸身未闲。月照乡关归梦杳。〔生〕孺人。孩儿赴京会试。不知天意若何。我与你朝思暮想。中不中消息只在这两日。</p><p>【石榴花】〔生〕碧云天杳。游子雁书遥。萱与桂。梓和乔。心旌千里各迢迢。想瀛洲无数英豪。夺锦标。论输赢毕竟成一笑。〔合〕念车囊久聚秋萤。望黄竿连钓春鳌。<br> 【前腔】〔旦〕斑衣年少。身在凤池遥。孤闷郁。寸心焦。门闾空倚过昏朝。倘吾儿得上靑霄。身着紫袍。不负孟母三迁敎。〔合前〕</p><p>【不是路】〔丑上〕放下衣包。径入华堂便折腰。〔生〕呀。大哥。你为何事来。〔丑〕小子自京中来。〔生〕有何话说。〔丑〕来通报。〔生〕到此来报甚事。〔丑〕有京报。令郞连中三元。蓝袍脱却换宫袍。〔生〕小儿曹。三元地位安能到。〔丑〕员外。他有文才中必高。〔生〕这难道。四方英俊知多少。大哥。你莫非差了。莫非差了。<br> 【前腔】〔丑〕揭晓之朝。亲见冯京榜上标。纔分晓。〔生〕旣然如此。是实了。〔丑〕此捷音无可推调。〔生〕大哥。谢辛劳。白金一锭休嫌少。〔丑〕多谢。不枉奔波走一遭。〔生〕欣欣笑。呼童拔去门前草。倘有贺客来到。贺客来到。<br> 【皂角序】〔生旦〕论其年其年少小。论其才其才苍老。观其貌貌虽朴实。观其词词多华藻。在文场。人如将。笔如刀。文势好。流水滔滔。〔合〕南山大豹。东海巨鳌。豹文一变。鳌头独钓。<br> 【前腔】〔生旦〕历三闱文章考挍。霸四海贤才压倒。内岂无一个英豪。也须有十分高造。天资好。学问饱。命旣高。时又到。直上靑霄。〔合前〕</p><p>【尾声】〔生旦〕今朝始得离学校。坐廊庙经邦论道。这都是辛苦中博来荣耀。<br> 〔丑上〕养子教读书。书中有珠玉。一子受皇恩。全家食天禄。此间已是冯员外门首。不免径入则个。〔生〕大哥何来。〔丑〕小人乃是本府太爷差来报事的。当朝富丞相。招令郞老爷为壻。奏过圣上。钦赐状元回家毕姻。丞相亲送小姐来了。已到五十里界上。三司府县都迎接去了。令郞老爷先回。卽刻就到。特差小人先来报知。〔生〕多启动了。〔丑〕不敢。一心忙似箭。两脚走如飞。〔下〕</p><p>【风入松】〔小生上〕煌煌昼锦返乡邦。杏花红十里生香。前呼后拥争趋向。步瀛洲惟吾为上。今归去乡闾有光。人人争看状元郞。<br> 〔生旦〕孩儿。你回来了。〔小生〕爹妈请上。待孩儿参拜。〔生〕孩儿。你先去拜了祖宗。然后再拜我每。</p><p>【前腔】〔小生〕豚儿何幸继书香。今归拜家庙先亡。少年侥幸登金榜。喜际遇文明之象。赖先人积善有庆。逢盛世际明良。<br> 爹妈请上坐。待孩儿参拜。</p><p>【前腔】儿身侥幸沐恩光。赖双亲敎育之方。棘闱三战魁三榜。喜御笔亲提褒奬。〔生〕为何就得还家了。〔小生〕赐毕姻荣归故乡。蒙丞相选东床。<br> 吿爹妈知道。孩儿中榜之后。蒙当朝富丞相欲招孩儿为壻。奏过圣上。钦赐孩儿回家毕姻。又蒙圣上御笔。特封爹爹金紫光禄大夫之爵。母亲贤德夫人。〔生〕孩儿。你连登科甲。未及三年。岂有封赠父母之礼。〔小生〕圣上有言。为父者教子连中三元。不可比泛常为例。故此就封。孩儿禀过爹妈。开读圣旨。〔生〕快排香案。〔小末〕捧出紫泥光有烂。賷来官诰玉生烟。圣旨已到。跪听宣读。奉天承运皇帝诏曰。人之齐家。功莫大于教子。子之修身。志在贵于读书。今有状元之父冯商。教子连中三元。不可比常为例。特封父金紫光禄大夫。封母贤德夫人。待后考绩。再行爵赏。又赐状元黄金十锭。表裏十端。衣锦还乡毕姻。随卽还朝观政。望阙谢恩。〔生旦冠带霞帔谢恩介〕</p><p>【前腔】山呼万岁谢吾皇。村庄老幸服冠裳。不胜雀跃忙稽颡。愿社稷如盘安享。〔小末〕山呼。〔生旦〕万岁。〔小末〕再山呼。〔生旦〕万万岁。皇图巩固百千年帝道遐昌。愿圣寿永无疆。<br> 〔小生〕吿爹爹。孩儿在五十里界先来了。岳父岳母随后就到。可备礼物筵席。〔生〕筵席俱完备了。〔丑〕金铛煑出膏粱味。玉碗盛来琥珀光。呀。你看我员外戴了冠带。穿了圆领。就是一个老爹了。孺人戴了凤冠。穿了霞帔。就是一位夫人了。眞是难得。可喜可喜。〔生〕孺人。这丫头见我和你冠带齐整。不胜欣喜之至。〔丑〕如今该叫老爹夫人了。〔生旦〕还是照旧称呼。〔丑〕梅香煑得一碗羹汤在此。奉上老爹夫人。愿小老爹永作调羹之手。〔生〕取上来。〔丑作泼污生衣介旦小生〕呀。怎么好。一领圆领。都泼污了。怎么好。〔生〕且不要顾我衣服。看他手莫非炮烂了。〔丑〕一时不仔细。炀得应心疼。〔作慌悲介〕手上皮都炮烂了。〔生〕快进去罢。连忙讨些汤火药敷一敷。〔丑悲下生〕孺人。那丫头见我每穿了冠带。喜之不胜。故此失手堕地。如今反伤其手。岂不可怜。〔小生〕爹爹。孩儿虽读万卷书。叨中三元。胸中度量。不如爹爹多矣。不责污袍之过。反有烂手之怜。〔生〕孩儿。古人有云。此亦人子也。可善抚之。大凡人家奴仆。一般父母所生。出乎无奈。为人驱使。人虽有贵贱。身体发肤。却无贵贱。不可动彻鞭笞。只怕天运循环。难保百年富贵。那时人亦不能容也。汝当反己自修。〔小生〕谨领教诲。</p><p>一封御札纔开读。争羡公卿生白屋。<br> 果然一子受皇恩。遂得全家食天禄。</p><h2 id="第三十五出-会亲" tabindex="-1"><a class="header-anchor" href="#第三十五出-会亲" aria-hidden="true">#</a> 第三十五出　会亲</h2><p>【西地锦】〔末上〕柱国老勋臣。千里承皇命。赤心忠胆掌丝纶。岂肯图侥幸。<br> 〔众见介〕府县首领官见。〔末〕起来。〔众〕都布按三司官见。〔末〕今日天色已晚。明日早晨见。〔众〕请爷爷上岸坐院。〔末〕有家眷在此不便。一两日就行。不消了。</p><p>【前腔】〔生〕街坊人马乱纷纷。只为当朝第一人。今忝结朱陈。只恐门墙难称。<br> 老夫冯商。拜见丞相。启动报知。〔丑〕禀老爷。冯老爷来见。〔末〕快请下船来。〔丑〕请老大人下船相见。〔相见介〕丞相亲家请上。老夫参拜。〔末〕不敢。〔生〕老拙乃山野鄙夫。小儿是草茅童穉。荷蒙不弃。愧感不胜。〔末〕久仰亲家。乐道林泉。教子成名。年高有德。亲家当上坐勿谦。〔生〕老拙岂敢。若以国法论之。正该侍立于旁。〔末〕亲家差了。我和你儿女亲家。况已经诰封。正宜上坐。何必太谦。〔生〕旣如此。叨坐了。薄礼表情。幸希笑纳。〔末〕多承厚礼。敢不拜留。多谢多谢。〔生〕菲薄勿罪。〔末〕请问亲家。四十尙无子。后来旣生令郞。今又连中三元。岂非阴隲所致。〔生〕老拙平日所为。惟尽其在我。愧无厚德。〔末〕亲家曾娶尊宠否。〔生〕亲家大人听禀。</p><p>【玉交枝】〔生〕当初无子。欲娶妾曾往帝畿。百金娶得张公女。到来时拟会佳期。忽问此女情惨凄。他父亲卖女旣为官粮。他又道老年亲膝下没儿。难远涉千山万水。〔末〕后来怎么了。〔生〕我一闻其言。慈心顿起。卽时间闻之媒妪。随时送女还家去。使白圭不玷瑕疵。〔末〕聘财怎么了。〔生〕聘财毫忽不追取。想他别配豪门矣。〔合〕到明年自产小儿。喜今日连登科第。<br> 【前腔】〔末〕亲家。你施仁施义。这心术古今罕稀。你若还要识张公女。〔生〕在何处。〔末〕我荆妻便是无疑。〔生〕原来亲家的夫人就是。老拙出于不知。得罪了。〔末〕此情于我初怎知。成亲后始得其详细。这阴骘合产好儿。喜今日连登高第。<br> 【前腔】〔生〕亲家大人。我出言无意。蒙问及岂敢隐欺。我言词不逊不恭。幸恕我不知之罪。只因夫人亲家五花官诰霞帔随。鸾凤岂是山鸡配。弃荆布服却锦衣。饱珍羞何尝菽水。<br> 【前腔】〔末〕我房下为怀君恩义。这亲事呵。二年前曾欲勉为。实不瞒亲家。因吾不欲成其事。这姻缘两下稽迟。岂期今日又偶为。实由天数非人意。望尊亲休嫌丑女。奉苹蘩不能周备。<br> 〔生〕吿辞了。来日扫门拱候。〔末〕多谢厚情。</p><p>不是姻缘莫强扳。有缘千里会何难。<br> 却将二十年前事。今日从头说一番。</p><h2 id="第三十六出-团圆" tabindex="-1"><a class="header-anchor" href="#第三十六出-团圆" aria-hidden="true">#</a> 第三十六出　团圆</h2><p>【西地锦】〔生上〕有子占高魁。自觉欢颜改。〔旦上〕塡门长者驷车来。白屋生光彩。<br> 〔生〕孺人。今日黄道吉日。丞相与夫人送小姐来成亲。你可分付庖厨。每事俱要整齐。〔旦〕叫当直的。〔小末〕一身忙碌碌。两脚健波波。老爹有何分付。〔生〕你唤掌礼乐人都完备了么。〔小末〕俱完了。〔生〕丞相来时。进来通报。</p><p>【前腔】〔末〕途路久驱驰。喜得到朱陈村裏。〔贴上〕进步且迟迟。只恐临时差语。<br> 〔小末〕报老爹。丞相已到。〔生旦〕我们出去迎接。〔末贴〕冯亲家请了。〔生〕不敢。〔末〕亲家请上。待学生参拜亲家夫人。〔生〕不敢。亲家夫人乃黄阁名公。小子是白衣老叟。〔旦〕多承俯就。深愧高扳。〔末〕小女乃箕箒之妇。令郞是文章之首。〔贴〕本非鸾配。偶协凤俦。〔末〕夫人过来拜谢冯亲家。〔贴〕先父得赖扶持。贱妾亦蒙提挈。存没衔恩。敢忘大德。〔生〕此亦偶然。何须致谢。叫掌礼人。吉时已到了。</p><p>【前腔】〔小生上〕洞房花烛摇红影。果然金榜题名。〔小旦上〕佳期夜赴从亲命。如游阆苑蓬瀛。〔净丑上唱拜递酒介〕</p><p>【锦堂月】〔小生小旦〕金雀银屛。琼驼翠釜。筵开洞房偏称。姻眷天成。系足岂无赤绳。遇新婚喜阅翁书。尊古制曾行亲迎。〔合〕花烛影。照见尘寰宛如仙境。<br> 【前腔】〔生旦〕重整。钗亸黄荆。裙拖衫布。山殽野簌兼陈。味薄村沽。今夜坐宾皆醒。翁本是天上靑云。壻今作墙边红杏。〔合前〕</p><p>【前腔】〔末贴〕深省。壻果冰淸。翁非玉润。迭为贤主佳宾。幸得乘龙。更喜此生多庆。今日裏大会姻亲。喜坦腹自多佳兴。〔合前〕</p><p>【醉翁子】〔生旦〕门径。断人迹铺地草靑。感车驾亲临。几多荣华起敬。把新酒重斟。聊表微忱答厚情。〔合〕更漏永。想花坠瑶台。月过金井。<br> 【侥侥令】〔众合〕宝香销夜鼎。银烛冷秋屛。忽听得曲尽仙韶番别调。檀板按瑶笙。杂锦筝。<br> 【前腔】〔众合〕镜关刁斗响。金井辘轳鸣。又见月落星沈河汉没。隔屋听鸡声。人已行。<br> 【尾声】〔众合〕夫妻和顺从今定。这段姻缘夙世成。琴瑟和谐乐万春。<br> 〔净上〕一子受皇恩。全家食天禄。禀老爷。朝廷有诏书到。〔生〕快排香案。</p><p>【玩仙灯】〔外上〕天语出金銮。为贤才特来旌劝。<br> 圣旨已到。跪听宣读。皇帝诏曰。恤贫者仁。乐施者义。仁至义尽。实宜宠褒。朕闻鄂州江夏冯商。恤贫乐施。仁义兼尽。教子成名。厥功尤懋。用是旌表。以彰其贤。今特封尔为始平郡公。其妻金氏。劝夫娶妾。有仁慈不妒之贤。封为始平郡夫人。状元冯京。升翰林学士。妻封淑德夫人。呜呼。若夫若妇。各有其贤。授此宠锡。岂曰过分。望阙谢恩。〔众〕万岁万岁万万岁。〔外〕賷来辞紫禁。读罢谒金门。〔下〕</p><p>【大环着】〔众合〕满门阑和气。满门阑和气。庭产紫芝。景星庆云龙呈瑞。想天人契合当此时。再见唐虞之世。久安长治。况遇明良相际。拜丹墀。承恩有子。食天禄昼锦荣归。喜今日一家骨肉团圆。庆幸应无比。荣华富贵康宁。一槪从今始。永受余庇。<br> 【越恁好】〔众合〕何幸褒封至。何幸褒封至。宣麻降紫泥。显父母荣子及妻。恩光独照门楣裏。芳名竹帛期常继。百年永远知无际。<br> 【尾声】〔众合〕想当初阴德事。一念能感天和地。锡福瀼瀼知未替。<br> 子擢三元父受封。皇天有意表阴功。<br> 须知万里前程事。只在方方一寸中。</p><p>三元记终</p>',237),d=[h];function i(n,t){return p(),b("div",null,d)}const o=r(e,[["render",i],["__file","六十种曲三元记.html.vue"]]);export{o as default};
