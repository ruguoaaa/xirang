import{_ as p}from"./plugin-vue_export-helper-c27b6911.js";import{o as a,c as e,e as h}from"./app-a83671f0.js";const r={},d=h('<p>初学晬盘</p><p>（清）邬仁卿撰</p><h2 id="●上卷" tabindex="-1"><a class="header-anchor" href="#●上卷" aria-hidden="true">#</a> ●上卷</h2><h3 id="一东" tabindex="-1"><a class="header-anchor" href="#一东" aria-hidden="true">#</a> 一东</h3><p>千岁鹤，五花骢。清暑殿，广寒宫。落花轻着地，流水远浮空。半窗图画梅花月，一枕波涛松树风。柳絮随风，数点散开千点白；桃花映水，一枝分作两枝红。</p><p>移月技，补天功。眉八彩，目重瞳。帘卷侵床月，屏遮入座风。鱼游水面分开绿，蜂入花心点破红。朝霞似锦，晚霞似锦，东川锦，西川锦；新月如弓，残月如弓，上弦弓，下弦弓。</p><p>三尺剑，六钧弓。御史雨，大王风。笛奏龙吟水，箫鸣凤下空。竹笛吹残秋月白，兰桡掉破夕阳红。不知春去几多，试问陌头杨柳；欲探秋来消息，请看井上梧桐。赤土剑，乌号弓。清白吏，矍铄翁。月升灯失色，风起扇无功。停杯问月浮春绿，刻烛催诗剪夜红。客度层峦，竹枝高挑松杪月；女游芳渚，兰桡轻荡藕花风。</p><p>星拱北，水朝东。随风雨，贯日虹。禁柳含烟绿，宫桃映日红。石燕拂云晴亦雨，江豚吹浪夜还风。弓击木棉，雷散白云飞满地；火攻雪炮，星随皓月曜长空。</p><p>太极殿，未央宫。玉版笋，水晶葱。樵径春云黑，渔村晚照红。箫奏凤凰来月下，丹成鸡犬入云中。黄鹤楼前，玉笛一声吹夜月；青羊宫里，碧桃几度笑春风。</p><p>东向鹊，北飞鸿。秋露白，晚霞红。庭虚帘度月，窗隙纸吟风。芝草覆云含宿雨，柳花舞雪障晴空。女子眉纤，额下现一弯新月；男儿气壮，胸中吐万丈长虹。</p><h3 id="二冬" tabindex="-1"><a class="header-anchor" href="#二冬" aria-hidden="true">#</a> 二冬</h3><p>君子竹，大人松。宫女扇，梵王钟。焚钱灰化蝶，洗砚墨成龙。药炉有火丹应伏，云碓无人水自舂。二帝三王，尧舜禹汤文武；六官四季，天地春夏秋冬。</p><p>呼猿洞，回雁峰。观音柳，罗汉松。风暖鸟声碎，日高花影重。石径有尘从雨洗，洞门无锁待云封。翠袖拂花丛，几片晴霞侵薜荔；红妆游月下，一泓秋水浸芙蓉。</p><h3 id="三江" tabindex="-1"><a class="header-anchor" href="#三江" aria-hidden="true">#</a> 三江</h3><p>红锦障，碧油幢。浮玉斝，剔银釭。无心云出岫，有色月窥窗。几片重云封五岳，一轮孤月映千江。暖日池塘，出没溶波鸥对对；春风帘幕，往来营垒燕双双。</p><p>蛇当道，马渡江。文纬地，道经邦。萧何功第一，韩信士无双。风送花香轻度幕，雨滋草色暗侵窗。夜月塞边，一片胡笳惊别调；夕阳林外，数声牧笛按新腔。</p><h3 id="四支" tabindex="-1"><a class="header-anchor" href="#四支" aria-hidden="true">#</a> 四支</h3><p>断肠笛，堕泪碑。窈窕女，宁馨儿。水流心不竞，云在意俱迟。五更归梦三千里，一日思亲十二时。水面燕飞，千尺帘间双铁剪；灯前月上，万花丛里一琉璃。</p><p>生花笔，烂柯棋。三语掾，一字师。金樽邀月饮，铁笛倚云吹。五色祥云扶日出，一轮华月带星移。春雨如丝，细细织成春恨；秋风似剪，轻轻裁破秋思。</p><p>云擘絮，雨飞丝。葵花碗，杏叶匙。月明鸡唱早，霜滑马行迟。江上青山移入画，池边春草咏成诗。雪塑观音，一片冰心无挂碍；雨淋罗汉，两行珠泪假慈悲。</p><p>一走马涧，跃龙池。蕉鹿梦，莼鲈思。汲水疑山动，行舟觉岸移。几点疏星明分野，一钩新月统华夷。注意钧衡，假寐得济川舟楫；留情锁钥，拊髀忆细柳旌旗</p><p>甘泉苑，太液池。将相种，帝王师。云叶千层巧，天葩六出奇。鱼翻玉尺量江练，莺掷金梭织柳丝。笛韵悠扬，仙驭忽从云里降；橹声咿哑，渔舟轻向月中移。</p><p>攀墓柏，拔园葵。季相剑，曹娥碑。柳塘春水漫，花坞夕阳迟。闲乘苍鹿游玄甫，倦卧白云歌紫芝。花外莺声柳外蝉，惊回午梦；水中鱼队云中雁，惹起秋思。</p><h3 id="五微" tabindex="-1"><a class="header-anchor" href="#五微" aria-hidden="true">#</a> 五微</h3><p>高士榻，上人扉。霜竹瘦，雪梅肥。虹随残雨散，鸦带夕阳归。村犬隔溪空吠影，海鸥逐浪却忘机。美女对花，仿佛两枝红芍药；渔翁钓雪，分明一个玉蓑衣。</p><p>三檐伞，百结衣。陶弘景，谢玄晖。雪消狮子瘦，月满兔儿肥。壮志晓随鹏翮奋，乡心夜逐雁行归。碧天连水水连天，水天一色；明月照霜霜照月，霜月交晖。</p><p>屠龙技，伏虎威。云垂荫，月吐辉。丝纶垂晚钓，砧杵捣寒衣。三江水浅鱼来少，五岭山高雁到稀。春暖日融，金殿玉阶看似画；秋高风便，牙樯锦缆去如飞。</p><p>将推毂，母断机。瞿塘峡，采石矶。鹤来松有伴，云去石无衣。梅萼破香知腊尽，柳梢含绿认春归。北斗七星，水底连天十四点；南楼孤燕，月中带影一双飞。</p><p>灯有晕，琴无徽。厖也吠，燕于飞。渊白芦花吐，园红柿叶稀。雨夜见星萤吐火，阳春飞雪蝶翻衣。斜棹船头，春水岸边渔父醉；倒骑牛背，夕阳林外牧童归。</p><p>白玉玺，黄金鞿。圣贤里，帝王畿。市井晨鸡唱，关河朔雁飞。春日烘开红杏锦，秋风剪破绿荷衣。远岫霞明，云母织成锦绣；空阶霰集，天孙掷下珠玑。</p><p>彭泽柳，首山薇。天日表，雷霆威。云山行处尽，烟树望中迷。烟锁断桥留客住，云封古寺待僧归。枫陛早朝，鸦闪晴晖明玉佩；松亭夜坐，鹤翻凉露湿罗衣。</p><p>青箬笠，绿蓑衣。樵人径，渔父矶。树树皆秋色，山山尽落晖。郢中歌雪难为和，梦里还乡未当归。独坐无言，万虑尽随流水去；远游有感，寸心常傍白云飞。</p><h3 id="六鱼" tabindex="-1"><a class="header-anchor" href="#六鱼" aria-hidden="true">#</a> 六鱼</h3><p>周有若，汉相如。抟风鸟，纵壑鱼。拂怀月生指，解鬟云满梳。远山远水摩诘画，飞云飞雨右军书。琼宇琳宫，龙虎山中仙子空，金阶玉陛，麒麟殿上帝王居。</p><p>隐几卧，带经锄。犀角带，象牙梳。茗烟春寺静，松月夜窗虚。雨后花残无戏蝶，水中藻密有潜鱼。枯竹为萧，六孔吹来千种曲；柔毛作笔，一枝写就万年书。</p><p>苔径曲，草堂虚。比翼鸟，半面鱼。座引高人榻，门停长者车。垂轩细柳丝相似，夹路秾花锦不如。雪地鸦行，素练横拖千点墨；霞光雁过，锦笺斜写数行书。</p><h3 id="七虞" tabindex="-1"><a class="header-anchor" href="#七虞" aria-hidden="true">#</a> 七虞</h3><p>观日玉，定风珠。梅花数，竹叶符。掠发云生鬓，修眉月照颅。风起长空多过雁，月明清夜有惊乌。霜染江枫，红似胭脂浓抹；烟笼野草，青如翡翠轻铺。</p><p>玳瑁带，葫芦壶。谈佛性，窃兵符。烟轻笼岸柳，风急撼庭梧。一轮夜月圆还缺，几点晨星有若无。月挂长萝，青带独悬宝镜；露凝新柳，绿丝齐贯珍珠。</p><p>燕塞马，松江鲈。玉如意，金仆姑。浪柔江月碎，出障野云孤。万井晓烟轻若练，一犁春雨润如酥。小沼澄星，玉枰布就金棋子；枯松挂月，老龙擎出夜明珠。</p><h3 id="八齐" tabindex="-1"><a class="header-anchor" href="#八齐" aria-hidden="true">#</a> 八齐</h3><p>九苞凤，五德鸡。缑氏圃，苏公堤。水寒鱼不饵，林茂鸟争栖。更漏有无风顺逆，纸窗明暗月高低。戮力除奸，草檄但凭三寸管；画奇却敌，封关惟用一丸泥。</p><p>捣苏石，浣纱泥。逋放鹤，峤燃犀。竹梢丹凤立，花外紫骝嘶。七步才华驰许下，四知介气满关西。落叶敲风，惊起空阶犬吠；垂杨远舍，引来幽谷莺啼。</p><h3 id="九佳" tabindex="-1"><a class="header-anchor" href="#九佳" aria-hidden="true">#</a> 九佳</h3><p>鱼腹剑，虎头牌。饮马窟，蟠龙斋。山木秀而野，王风清且佳。轻袍缓束乌犀带，高髻斜簪白燕钗。秋气渐深，脱叶随风过别院；春光将尽，残花带雨落空阶。</p><p>题竹客，采莲娃。游剑阁，罢珠崖。溪头从雪拥，山脚任云埋。野外花藏沽酒市，林间竹荫读书斋。剪孤灯，对霖雨，闻飞雁哀鸣，秋夜越添秋思；携双柑，醉斗酒，听流莺巧语，春日更畅春怀。</p><h3 id="十灰" tabindex="-1"><a class="header-anchor" href="#十灰" aria-hidden="true">#</a> 十灰</h3><p>凌烟阁，承露台。千钧力，八斗才。花阴随月转，柳色自春来。天上碧桃和露种，日边红杏倚云裁。柳絮分飞，翠霭丛中千点雪；棉弓作响，白雪堆里一声雷。</p><p>点易洞，读书台。饷龙酢，荐豹胎。蓝田人种玉，河朔客传杯。花露拂云浓似雨，柳风吹浪怒如雷。风卷杨花，平地滚将春去；霜凋梧叶，半空坠下秋来。</p><p>鹊化印，马衔杯。苍松使，红叶媒。晴空云似叶，寒谷雪如梅。湘潭云尽暮山出，巴蜀雪消春水来。西水驿西，三塔寺前三座塔；北京城北，五台山上五层台。</p><p>人结草，士衔枚。玉龙观，铜雀台。翠生拳石草，香散胆瓶梅。凿石引将流水去，卷帘收入好山来。天上月圆，天下犹呼月半；岭南梅落，岭北始见梅开。</p><p>青草冢，白云隈。子猷竹，和靖梅。绿茵郊外草，翠幄殿前槐。宫月夜悬鳷鹊观，江云秋绕凤凰台。绿水迎舟，树影不随帆影去；青松绕屋，风声时作雨声来。</p><p>结绮阁，雨花台。社稷器，栋梁材。竹影侵棋局，花香入酒杯。无可奈何花落去，似曾相识燕归来。一介书生，攀凤攀龙攀贵子；九重良弼，作霖作楫作盐梅。</p><h3 id="十一真" tabindex="-1"><a class="header-anchor" href="#十一真" aria-hidden="true">#</a> 十一真</h3><p>金阙晓，玉楼春。虎闱士，麟阁臣。文移北斗象，梦结南柯姻。鱼戏柳塘吹细浪，马行花径起香尘。夜驾鹊桥，织女喜逢河上客；秋登蟾窟，仙郎忻对月中人。</p><p>松偃盖，草铺茵。衔图凤，绝笔麟。扬州骑鹤客，东海钓鳌人。十里红霞三月杏，一亭绿雪四时筠。古寺不更筹，红旭到窗方觉晓；深山无历日。碧桃开处始知春。</p><p>箕裘子，柱石臣。金孔雀，玉麒麟。雪飘杨柳絮，月满桂花轮。斗转天街蓂报期，律回寒谷黍生春。满腹珠玑，才子肯为攀桂客；遍身罗绮，王孙谁念养蚕人。</p><p>臣补衮，士书绅。鹳鸣垤，犀辟尘。飞花随燕足，落絮上鱼唇。草号忘忧忧底事，花名含笑笑何人。采菊翁归，两手摘残彭泽景；卖花人过，一肩挑尽洛阳春。</p><p>同心结，折角巾。芳草径，落花津。银杯金色酒，铜镜玉容人。柳摇新绿悬征旆，花落残红展醉茵。万里会风云，龙虎榜中题姓字；九天扶日月，凤凰池上展丝纶。</p><p>登楼客，入幕宾。松阅岁，草知春。世道今犹古，春光归复新。大畜隔离观小畜，家人临困涣同人。花似美人，蝶似良媒求配；竹如君子，凤如益友相亲。</p><p>登山屐，漉酒巾。仁轨路，元规尘。牛吞岩下月，犬吠洞中春。重阳翠斝浮丛菊，春日雕盘荐五辛。醉杨妃西施，花间姊妹；刘寄奴管仲，药里君臣。</p><p>天不夜，景长春。怀中玉，席上珍。殿廷悬日月，楼阁摘星辰。水底月如天上月。眼中人是面前人。邹孟子，吴孟子，寺人孟子，一男一女一似男似女；周宣王，齐宣王，司马宣王，一君一臣一不君不臣。</p><h3 id="十二文" tabindex="-1"><a class="header-anchor" href="#十二文" aria-hidden="true">#</a> 十二文</h3><p>豪杰士，圣明君。真宰相，飞将军。笔下龙蛇字，胸中星斗文。溪头濯足弄明月，洞口敲棋点白云。持节向边庭，胡草暗侵荷芰服；浣纱傍烟渚，浪花轻溅石榴裙。</p><p>庾开府，鲍参军。景丑氏，春申君。兰灯吐新焰，竹簟展回文。蒲团夜坐三更月，草阁晴披五岳云。诗思忽惊秋，一片白云天外望；春眠不觉晓，数声啼鸟梦中闻。</p><p>鸠唤妇，雁呼群。九州长，万石君。山中梁宰相，树下汉将军。山从建业千峰出，江至浔阳九派分。钓叟收纶，夜静动摇波底月；农夫秉耒，晓来耕破陇头云。</p><p>鸿雁阵，鸾凤群。宋元史，秦汉文。人擎荷叶伞，女系石榴裙。曲径秋盘千涧雨，虚楼暗纳两峰云。陌头枯柳，复含青春光漏泄，岭上疏梅，频吐白腊意殷勤。</p><h3 id="十三元" tabindex="-1"><a class="header-anchor" href="#十三元" aria-hidden="true">#</a> 十三元</h3><p>南涧藻，北堂萱。桃叶渡，杏花村。藕塘飞柳絮，花砌上苔痕。岁晚松筠犹有节，春暄桃李更无言。星渡天边，鸟鹊错疑金弹落；月沉海底，蛟龙误作宝珠吞。</p><p>龙破壁，鹤乘轩。滕王阁，尧母门。过桥分野色，移石动云根。落尽桃花仙种在，食残莲实苦心存。茅檐外忽闻犬吠鸡鸣，恍似云中世界；竹窗下惟有蝉鸣鸦噪，方知静里乾坤。海燕引雏朝凤阙，江鱼带子跃龙门。</p><p>通马语，辨禽言。千人石，五丈原。伪游云梦泽，误入武陵源。塔悬灯影穿霄汉，潮带铜声过海门。白雪漫空，顷刻妆成银世界；红霞映水，霎时布就锦乾坤。</p><p>秋霜信，晓月痕。烧丹灶，聚宝盆。薄云岩际宿，孤月浪中翻。南国早梅传驿使，故园芳草忆王孙。枕上片时，梦绕关山数千里；灯前一夕，胸藏书卷万余言。</p><p>蒋诩径，董生园。来仪凤，交颈鸳。风来花自舞，春入鸟能言。返照入江翻石壁，归云拥树失山村。碧水丹山，容一老笑谈风月；黄扉紫阁，任诸公整顿乾坤。</p><h3 id="十四寒" tabindex="-1"><a class="header-anchor" href="#十四寒" aria-hidden="true">#</a> 十四寒</h3><p>琥珀盏，水晶盘。无逸带，仲由冠。绣户春风暖，青灯夜雨寒。花外丝纶留客钓，竹间书史借人看。葵萼倾阳，绣史赤心承紫禁；梨花带雨，玉人珠泪洒阑干。</p><p>双鬓绿，寸心丹。乘画舫，据雕鞍。云暗芙蓉湿，秋归薜荔寒。山径晓云收猎网，水门凉月挂渔竿。金鼎焚香，夜静香销金鼎冷；玉壶滴漏，更残漏尽玉壶干。</p><p>招贤馆，拜将坛。龙涎饼，熊胆丸。白日长安远，青天蜀道难。露浥园花呈锦绣，风敲庭竹响琅玕。赤帝司衡，竹夫人趋炎附热；玄英握令，汤婆子送暖偷寒。</p><p>青琐闼，玉阑干。芙蓉镜，苜蓿盘。鸟带云归树，潮随月上滩。空庭草色和烟暖，午夜书声带月寒。月挂山头，何处飞来玉镜；星沉水面，谁家抛落金丸。</p><h3 id="十五删" tabindex="-1"><a class="header-anchor" href="#十五删" aria-hidden="true">#</a> 十五删</h3><p>纨扇素，彩衣斑。金阙路，玉门关。雨过添流水，云归补缺山。弹琴惊鹤乘风舞，洗钵收龙带雨还。夜半钟声到客船，惊回旅梦；朝来日影浮宫扇，照见天颜。</p><p>鱼听瑟，雀衔环。青钱选，玉笋班。中庸元一理，大学有三关。诗思满庭翠竹，生涯半亩青山。紫禁更残，铜漏暗催银箭急；华堂日永，珠帘不卷玉钩闲。</p><p>松筠操，桃李颜。龙剑化，蚌珠还。生白当窗月，来青隔岸田。黄河浊水三三曲，青草流沙六六湾。六尺丝绦，三尺系腰三尺剩；一床锦被，半床盖体半床闲。</p><p>游赤壁，渡蓝关。星弹小，月弓弯。水铺鹦鹉绿，岫列鹧鸪斑。云捧楼台出天外，风飘钟磬落人间。罢钓渔翁，孤艇载将明月去；负薪樵子，一肩担得白云还。</p><p>凤巢阁，雁度关。雉升鼎，猿献环。秋空连碧海，昼雨湿青山。</p><p>月移山影沉波底，风卷涛声入树间。客艇夜移，春水平添桃叶渡；渔村晚眺，夕阳横抹蓼花湾。</p><p>白雪态，绿云鬟。七宝辇，八珠环。萝月晴窥户，松云昼掩关。家酿尽倾供客醉，野花时绽破人颜。玉兔金乌，身在九重日月；盆鱼笼鸟，心悬万里江山。</p><h2 id="●下卷" tabindex="-1"><a class="header-anchor" href="#●下卷" aria-hidden="true">#</a> ●下卷</h2><h3 id="一先" tabindex="-1"><a class="header-anchor" href="#一先" aria-hidden="true">#</a> 一先</h3><p>雌雄剑，子母钱。延徐榻，访戴船。霜染江枫醉，风惊岸柳眠。庄生晓梦迷蝴蝶，望帝春心托杜鹃。月上梅梢，悬一幅不描图画；风生松顶，奏数声无曲琴弦。</p><p>蝌蚪篆，鹡鸰篇。苏蕙锦，薛涛笺。山尽疑无路，溪回别有天。雨中芝草绿堪染，水上桃花红欲燃。松挺干，梅吐华，寒色共春色竞秀；兰出芽，桂生子，国香与天香争妍。</p><p>六寸璧，五铢钱。忠贯日，量包天。早朝班玉笋，夜值赐金莲。丹诏出麻颁雨露，彩毫落纸染云烟。马足踏开岸上沙，风来复合；橹梢拨破江心月，水定还圆。</p><p>金城柳，玉井莲。袖里剑，枝头钱开襟坐霄汉，挥手拂云烟。风卷残云归玉洞，潮推明月上瑶天，雨里筑墙，捣一堵倒一堵；风前点烛，流半边留边半。</p><p>当窗竹，负郭田。支机石，卓锡泉。岛屿分诸国，星河共一天。几点梅花春读《易》，半窗松月夜谈玄。万顷波涛，淘尽千古英雄，问溪边白云江上青山，何处是秦宫汉阙；一脉阳和，布就三春光景，听柳外黄鹂花间紫燕，此际即舜日尧天。</p><p>东都李，若耶莲。映雪读，看云眠。鸟惊花影动，鱼没水痕圆。向阳花木为春易，近水楼台得月先。珠缀花梢，绕径蔷薇含宿露；练横树杪，沿堤杨柳带朝烟。</p><p>书似宝，笔如椽。松下客，桔中仙。闭门推出月，穿井凿开天。思乡人比黄花瘦，持节心同白石坚。梅月半帘，掩映书窗残雪；竹风一阵，飘扬茶灶疏烟。</p><p>七窃圣，一指禅。丹凤穴，玉虹泉。水鸟浮还没，山去断复连。晓禁传宣丹凤诏，晴窗检点白云篇。妆就秋光，两岸芦花似雪；染成春色，一堤杨柳如烟。</p><p>石攻玉，胶续弦。明月扇，彩云笺。蚊雷轰不雨，萤火寂无烟。风送砧声来枕上，月移花影到窗前。江上片帆风，棹底分开千叠浪；山中一夜雨，树头添却百重泉。</p><h3 id="二箫" tabindex="-1"><a class="header-anchor" href="#二箫" aria-hidden="true">#</a> 二箫</h3><p>白马寺，朱雀桥。樱桃口，杨柳腰。稻下收遗穗，松间拾堕樵。三千国色春初柳，百万军声夜半潮。画里桃花，春色一枝开不谢，水中梅影，雪痕千点浸难消。</p><p>蒲葵扇，木兰桡。虎头枕，猿臂箫。烟笼杨柳困，日晒海棠娇。平沙雁带三湘雨，横浦帆归八月潮。几点鹭鹚，日暮常飞红蓼岸；一声杜宇，春朝忽在绿杨桥。</p><p>穿天石，应月潮。象牙笋，凤尾蕉。高才乘驷马，巧技贯双雕。直冲银汉千层塔，横卧沧浪百尺桥。水仙子持碧玉箫，风前吹出声声慢；虞美人穿红绣鞋，月下行来步步娇。</p><h3 id="三肴" tabindex="-1"><a class="header-anchor" href="#三肴" aria-hidden="true">#</a> 三肴</h3><p>人梦草，帝分茅。方朔难，子云嘲。疏林萤火度，杂树鸟音交。花圃留春游客醉，柴门闭月老僧敲。开遍桃霞，燕雀争身材底；飞残杏雨，蝶蜂犹采花梢。</p><p>多情柳，无口匏。鹄入鼓，鸠居巢。萧索梅容瘦，参差树影交。飞燕衔泥冲柳絮，游蜂抱蕊下花梢。采棗棘，作炊薪，枣二棗，棘二朿，直二朿，横二朿；画奇偶，成泰卦，奇三爻，偶三爻，内三爻，外三爻。</p><h3 id="四豪" tabindex="-1"><a class="header-anchor" href="#四豪" aria-hidden="true">#</a> 四豪</h3><p>鲛绡帐，兽锦袍。羌苜蓿，宛葡萄。风穿灯影乱，寒逼雁声高。画龙笔底生鳞甲，刺凤针尖长羽毛。螺结青浓，楼外远山含晓色，鸭头绿腻，溪中流水涨春涛。</p><p>晋三隐，周四豪。鹏路翮，凤池毛。鸡宿勤蠹简，虎帐试龙韬。空江卷雾常疑雨，杂树迎风并作涛。刑罚当宽处即宽，赤子悉上天生命；财用可省者便省，丝毫皆下民脂膏。</p><h3 id="五歌" tabindex="-1"><a class="header-anchor" href="#五歌" aria-hidden="true">#</a> 五歌</h3><p>铺地锦，剪春罗。一拳石，千顷波。鸟篆沙头字，鱼抛水面梭。将军肘系黄金印，学士腰悬白玉珂。双艇并行，橹速（鲁肃）不如帆快（樊哙）；两音齐奏，笛清（狄青）难比箫和（萧何）。</p><p>连枝木，合颖禾。衣三澣，丝五紽。到江吴地尽，隔岸越山多。华岳耸奇穿碧汉，楼台倒影入清波。九衲渡江，船里波心十八罗汉；一娃对月，人间天上两个嫦娥。</p><p>龙夹日，鹊填河。先主马，右军鹅。海上冯夷鼓，天边织女梭。朔风敲竹鸣环珮，春日烘桃簇绮罗。元帅秋征，剑戟丛中鸣鼓角；王孙夏宴，水晶宫里按笙歌。</p><p>清凉寺，安乐窝。三皇纪，五子歌。云收山有色，风定水无波。水底有天行日月，画中无地载山河。衲子泛舟，风吹杯中罗汉；佳人呵镜，云遮月里嫦娥。</p><p>折桂令，采茶歌。龟兹国，马颊河。电旗因雨展，月镜借云磨。</p><p>溪涧雨来流水急，园林风过落花多。日月代明，兔走天边乌入地；溪山相映，鱼游树杪鸟沉波。</p><h3 id="六麻" tabindex="-1"><a class="header-anchor" href="#六麻" aria-hidden="true">#</a> 六麻</h3><p>三足鳖，两头蛇。摇月橹，咽霜笳。宫女题红叶，朝臣草白麻。</p><p>草生南浦朝驱犊，雨过横塘夜听蛙。上下金梭织翠丝，莺穿柳叶；往来铁剪裁红锦，燕入桃花。</p><p>殿上虎，井底蛙。啮朔雪，餐朝霞。煮茗烧松叶。调羹采蕨芽。</p><p>夜夜月为青冢镜，年年雪作黑山花。遍地是笙歌，尚有羁人悲夜月；六桥尽花柳，曾无隙土种桑麻。山顶孤松，春夏秋冬风债主；江心顽石，东西南北浪冤家。</p><p>黄犊草，白鸥沙。御史柏，孩几茶。金门臣待漏，银汉客乘槎。晴云煖护囊中草，春雨夜开笔底花。桂子香中，明月秋凤仙窟；杏花村里，小桥流水人家。</p><p>陆绩橘，邵平瓜。燕贺厦，蜂排衙海暗云无叶，山春雪作花。秋洗乱峰青不断，晓舍远水碧无涯。僧坐蒲团，细剪松云补归衲；客过竹院，旋敲石火试新</p><p>燕市酒，建溪茶。眠牛地，落雁沙。催花鸣羯鼓，出塞奏琵琶。风疏柳干稠中叶，雪补梅梢缺处花。新竹长长过过，墙头风折折；老梅倒倒横横，水面影斜斜。</p><p>冀北马，永州蛇。桃坠雨，杏流霞。院柳藏春鸟，庭槐集暮鸦。</p><p>日临河岳云俱净，春入江城树自花。三（公）九（卿）大老，紫绶貂冠得意哉，黄粱公案；二八佳人，翠眉蝉鬓销魂也，白骨生涯。</p><p>滹沱饭，阳羡茶。入幕雀，衔珠蛇。月明双杵急，风劲片帆斜。</p><p>秋到有声闻落叶，春归无迹验残花。二月春分，八月秋分，昼夜不长不短；三年一闰，五年再闰，阴阳无错无差。</p><h3 id="七阳" tabindex="-1"><a class="header-anchor" href="#七阳" aria-hidden="true">#</a> 七阳</h3><p>白虎观，碧鸡坊。春将半，夜未央。雨叶晴犹湿，风筠夏亦凉。叫月杜鹃喉舌冷，宿花蝴蝶梦魂香。孔门传道三贤，曾子子思孟子；周室开基列圣，太王王季文王。</p><p>续命缕，返魂香。元都观，绿野堂。元宰丝纶腹，诗人锦绣肠。莺衔晓色啼芳树，燕掠春阴过短墙。兔入蟾宫，举首即为攀桂客；蜂投蛛网，脱身便作探花郎。</p><p>芙蓉水，薜荔墙。千里目，九回肠。鸡声茅店月，人迹板桥霜。林花著雨胭脂湿，水荇牵风翠带长。红甲抚冰弦，何处落花流水；青丝瞧玉镜，望中芳草斜阳。</p><p>群兽长，百花王。簪茉莉，醉槟榔。山鸟啼空翠，林花送断香。一庭草色含春雨，半壁花阴带夕阳。真率幽人，明月半弯供卧榻；逍遥仙客，寒云几片束行装。</p><p>颁玉历，佩朱囊。雀舌茗，马牙香。草阁平春水，柴门掩夕阳。渔舟独钓寒江雪，胡骑长驱晓塞霜。笔底桃花，俨若武陵春色；镜中水月，宛如蟾窟秋光。</p><p>星宿海，水云乡。青弁使，乌衣郎。峰断青罗合，江空白练长。黄花易老风兼雨，绿橘犹酸露未霜。客散酒初醒，短墙外晚山飞翠；人闲花自落，小桥东春水流香。</p><p>弯舞镜，马垂缰。断机女，题柱郎。松声寒绕塔，竹阴午过墙。山阁昼晴帘卷翠，砚石春暖墨生香。塞外飞鸿，天使倩来传上国；沙边宿鸟，傍人惊起过横塘。</p><p>强项令，画眉郎。龙须菜，蟹眼汤。检书烧烛短，看剑引杯长。虞夏商周称四代，禹汤文武是三王。国运綦隆，迭沐四朝圣化；家声丕振，连继九世书香。</p><p>五柳宅，三槐堂。雉尾扇，象牙床。竹气浮窗冷，花魂入梦香。月窥帘幕秋宵净，花压栏干春昼长。禁竹敲风，臣宰趋朝鸣玉佩；槛花傍水，女郎倚棹泛沧浪。</p><p>牛舐犊，凤求凰。扬子宅，郑公乡。剡溪人泛棹，曲水客流觞。好鸟枝头亦朋友，落花水面皆文章。春信到人间，庭草蒙茸苔径绿；秋声来树杪，井梧摇落菊篱黄。</p><p>奎章阁，昼锦堂。何郎粉，荀令香。山折路疑尽，花深鸟自藏。</p><p>深竹千林晴作雨，流泉十里暑生凉。醉看树头红，浑似落霞浑似火；梦惊窗外白，半疑残月半疑霜。</p><p>木圆枕，竹方床。莺声滑，蝶影忙。烟幕山横翠，林秋树落黄。行车麦秀随春雨，卧阁花深对夕阳。嫩竹似村姑，遇节薄施淡粉；落梅如老妓，下梢犹带馀香。</p><h3 id="八庚" tabindex="-1"><a class="header-anchor" href="#八庚" aria-hidden="true">#</a> 八庚</h3><p>商太甲，李长庚。青牛叟，白马生。隋珠光照乘，和璧价连城。龙蛇乱走松翻影，鸾凤交鸣竹弄声。东谷莺啼二月花，莺花共美；南楼人赏中秋月，人月双清。</p><p>长杨榭，细柳营。芝兰友，草木兵。林花扫更落，径草踏还生。</p><p>日映层岩图画色，风摇杂树管弦声。砚水无波，多少鱼龙从变化；棋盘有路，二三车马任纵横。</p><p>女子好，日月明。秦弄玉，许飞琼。风花无定影，露竹有余清。凿就曲池堪斗鸭，种成芳树好藏莺。绣阁闷无言，愁看灯影伴孤影；玉堂清不寐，静听鸡声促漏声。</p><p>负嵎处，横海鲸。鸿门宴，鸡泽盟。石压笋旁出，崖悬花倒生。月来半榻寒松影，风送满山秋叶声。帅八千兵，破一百万秦寇；掉三寸舌，下七十二齐城。</p><p>鸣皋鹤，出谷莺。青金镜，紫玉笙。孤梅传腊信，万籁作秋声。桃花水暖鱼变化，桑柘村闲犬不惊。送先民三尺遗言，克勤克俭；指儿曹两条正路，惟读惟耕。</p><p>占雨石，相风旌。湖口县，石头城。疏帘邀月影，虚枕纳溪声。花枝送客蛙催鼓，竹籁喧林鸟报更。薄雾卷舒，万里青天开复合；浮云聚散，一轮皓月暗还明。</p><p>饮虹涧，夹马营。宜春苑，不夜城。弦调风雨至，句就鬼神惊。松下焦桐惊鹤梦，床头警枕代鸡声。玉露冷冷，宝镜光涵秋万里；银河耿耿，铜壶声彻夜三更。</p><p>黄帝鼎，女娲笙。金菊瓣，玉梅英。桃李千机锦，江山一画屏。嫩柳雨中垂绿重，残花风外落红轻。榻静半栖云，一尘不染；台高先得月，万籁无声。</p><h3 id="九青" tabindex="-1"><a class="header-anchor" href="#九青" aria-hidden="true">#</a> 九青</h3><p>八月白，万年青。琴中操，座右铭。霜芟三径草，风约半池萍。蓂荚落残淹更发，海棠睡起醉还醒。云阁月明，仙子吹箫迎彩凤；天街秋晚，宫娥挥扇扑流萤。</p><p>鸳鸯枕，孔雀屏。瓜皮绿，竹根青。花醉蝶扶起，柳眠莺唤醒。鸟飞振落枝头叶，鱼跃分开水面萍。万点花灯，移下一天星斗；数声鼍鼓，震来百里雷霆。</p><p>节妇里，醉翁亭。山简醉，屈原醒。呵镜云遮月，量珠斗灿星。流水绕村拖练带，远山当户列云屏。乘月泛琼舟，双桨冲开千顷碧；倚空横玉笛，一声吹裂万山青。</p><h3 id="十蒸" tabindex="-1"><a class="header-anchor" href="#十蒸" aria-hidden="true">#</a> 十蒸</h3><p>蟠龙座，走马灯。千里马，九霄鹏。鸟寒惊夜月，鱼暖上春冰。凤阁双开红日里，龙宫半出白云层。桃片衔来燕子巢，火烧丹灶；杨花飞落蜘蛛网，雪压鱼罾。</p><p>南山豹，北海鲲。歌赤雁，赋青蝇。青飚传夜柝，细雨湿春灯。朝士承恩沾雨露，诗人献寿祝冈陵。爽气迎人，桐叶风飘金井露；清芬沁骨，梅梢月映玉壶冰。</p><h3 id="十一尤" tabindex="-1"><a class="header-anchor" href="#十一尤" aria-hidden="true">#</a> 十一尤</h3><p>知更鹊，唤雨鸠。真率会，逍遥游。风兼残雪起，河带断冰流。溪云初起日沉阁，山雨欲来风满楼。除夜大寒霜降，楼台如小雪；花朝雨水春分，节令似中秋。</p><p>千金子，万户侯。调梅鼎，助麦舟。乘牛出函谷，骑鹤上扬州。竹阴到午风犹冷，石磴穿云路转幽。金水桥边，金线柳穿金鲤儿；玉栏干外，玉簪花插玉人头。</p><p>屋庐子，户牖侯。朝阳凤，喘月牛。手剑冰三尺，腰镰月一钩。烟笼翠柳江城晚，霜压黄花野店秋。隐士暮游，流水影中濯足；佳人晓起，卖花声里梳头。</p><p>花解语，草忘忧。沙生嘴，石点头。胧云晴半雨，边草夏先秋。池含淑气冰消玉，山带晴光月挂钩。大臣法，小臣廉，熙泰阶于玉烛；迩人安，远人格，巩鼎祚以金瓯。</p><p>传书雁，破敌牛。颁紫诰，覆金瓯。星辰朝北阙，风雨下西楼。红雨落残清昼永，黄莺啼尽绿阴稠。孔门七十二贤，贤贤易色；云台二十八将，将将封侯。园中蕉叶伸青手，江上芦花点白头。</p><p>白雪氅，翠云裘。瑶池宴，海屋筹。蝉噪林逾静，鸟鸣山更幽。岩边树色含风冷，石上泉声带雨秋。山轴常悬，翠草作台云作石；水帘不卷，绿萝为带月为钩。</p><p>鹿为马，羊易牛。麒麟阁，燕子楼。月明江似洗，波动石如浮。边城虎旅鸣宵柝，禁阙鸡人报晓筹。枫叶霜浓，酿成海岳重重景；豆花雨歇，洗出潇湘片片秋。</p><h3 id="十二侵" tabindex="-1"><a class="header-anchor" href="#十二侵" aria-hidden="true">#</a> 十二侵</h3><p>玉楼记，丹扆箴。珠玉唾，铁石心。开帘山纳翠，扫径树留阴。松梢白月供长啸，楼角青山伴苦吟。莺雏对语柳垂阴，闲庭日永；燕子不归花有憾，小院春深。</p><p>青萍剑，绿绮琴。羊脂玉，马蹄金。山光悦鸟性，潭影空人心。两岸苇花迷夕棹，半空梧叶散秋砧。鸟弄春声杂管弦，春风暗度；萤呈夜色疑灯火，夜雨难侵。</p><p>双足现，二毛侵。明四象，惜寸阴。落日半明灭。闲云自古今。蝶栖荷叶盘盛玉，莺入榴花火炼金。羯鼓催花，转盼间上林生色；雁书为使，悬想中绝域传音。</p><h3 id="十三覃" tabindex="-1"><a class="header-anchor" href="#十三覃" aria-hidden="true">#</a> 十三覃</h3><p>淇奥竹，洞庭柑。心统一，道函三。海门翻夕浪，山市拥晴岚。五行金木水火土，四位公侯伯子男。胡马嘶风，杨柳秋霜塞外；子规啼血，杏花春雨江南。</p><p>囊萤读，扪虱谈。秋纳苇，夜传柑。万笠耕云陇，孤舟钓月潭。鹦鹉能言争似凤，蜘蛛虽巧不如蚕。周雅载歌，宜民宜人宜百禄；华封三祝，使富使寿使多男。</p><h3 id="十四盐" tabindex="-1"><a class="header-anchor" href="#十四盐" aria-hidden="true">#</a> 十四盐</h3><p>金屑酒，水晶盐。鼠须笔，鸡骨占。花须风外减，柳耳雨中添。水中荷叶鱼儿伞，梁上蛛丝燕子帘。烟水茫茫，遥望鸭头刚一线；雪山叠叠，近看马耳露双尖。</p><h3 id="十五咸" tabindex="-1"><a class="header-anchor" href="#十五咸" aria-hidden="true">#</a> 十五咸</h3><p>婕妤扇，司马衫。心百忍，口三缄。素车苍鹿驾，金勒紫骝衔。绿野昼闻花外管，清溪夜度月中帆。辅主会盟，圣臣服强邻于夹谷；梦贤图治，哲后得良弼于商岩。</p>',176),i=[d];function n(t,c){return a(),e("div",null,i)}const l=p(r,[["render",n],["__file","初学晬盘.html.vue"]]);export{l as default};
