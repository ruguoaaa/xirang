import{_ as p}from"./plugin-vue_export-helper-c27b6911.js";import{o as a,c as e,e as r}from"./app-1c06d5dc.js";const h={},d=r('<p>《六十种曲 赠书记》</p><p>（明）无名氏 着</p><p>（明）毛晋 辑</p><p>赠书记</p><p>（明）无名氏 着</p><p>绣刻演剧十本</p><p>第四套</p><p>绣襦（亚仙）<br> 靑衫（兴奴）<br> 红梨（素秋）<br> 焚香（桂英）<br> 霞笺（丽容）<br> 西楼（素徽）<br> 投梭（缥风）<br> 玉环（玉箫）<br> 金雀（彩凤）<br> 赠书（轻烟）</p><p>绣刻赠书记定本</p><p>●赠书记目录</p><p>第一出 家门始末<br> 第二出 扫茔遘侠<br> 第三出 甘逐携书<br> 第四出 恃权抄没<br> 第五出 订盟闻难<br> 第六出 侠妓极刑<br> 第七出 旅病托栖<br> 第八出 秘书赠合<br> 第九出 女妆避缉<br> 第十出 全节脱缚<br> 第十一出 假尼入寺<br> 第十二出 招选宫妃<br> 第十三出 奚奴辨本<br> 第十四出 男妆避选<br> 第十五出 戍谴奚奴<br> 第十六出 逞雄落草<br> 第十七出 禅关匿影<br> 第十八出 认女作子<br> 第十九出 认男作女<br> 第二十出 女雄斩恶<br> 第二十一出 奸谋出使<br> 第二十二出 阴释保姆<br> 第二十三出 雪寃邀宠<br> 第二十四出 对阵留情<br> 第二十五出 招降女将<br> 第二十六出 赏功赐婚<br> 第二十七出 花烛猜谜<br> 第二十八出 乞访书因<br> 第二十九出 轻烟辨男<br> 第三十出 保姆识女<br> 第三十一出 错配成眞<br> 第三十二出 奉诏团圆</p><h2 id="第一出-家门始末" tabindex="-1"><a class="header-anchor" href="#第一出-家门始末" aria-hidden="true">#</a> 第一出 家门始末</h2><p>【满庭芳】〔末上〕年少书生。工容淑女。双双奇事堪夸。改妆避难。飘泊各天涯。不料婚姻钦赐。男和女形影争差。花烛下徘徊却顾。此际两相遮。〔问答照常〕轻烟多侠气。捐躯引手。不类烟花。更奚奴保姆。恋主亡家。一任流离顚沛。功名立。会合在京华。简书后仍还面目。玉始倚蒹葭。</p><h2 id="第二出-扫茔遘侠" tabindex="-1"><a class="header-anchor" href="#第二出-扫茔遘侠" aria-hidden="true">#</a> 第二出 扫茔遘侠</h2><p>【遶地游】〔生披发上〕髫年英俊。失恃茕茕甚。继箕裘靑箱自幸。甘相遭逢。终童驰骋。待追踪乘时请缨。</p><p>〔鹧鸪天〕寂寞相如卧茂陵。家徒四壁不知贫。世情已逐浮云变。裘马谁为感激人。花溅泪。鸟惊心。欲将修短问乾坤。阳和不散穷途恨。霄汉常悬捧日心。小生谈麈。表字子玄。广陵人氏。年仅垂髫。气常耸壑。河阳之花似貌。邺下之步比才。挥麈而惊四筵。杨修之捷悟不为异。扪虱而谈一世。贾谊之经济不足奇。父亲官拜兵部尙书。北伐辽夷。颇多功绩。只因与宰相卫三台相迕。大功终身不叙。抑郁而死。门户萧条。家奴解散。只有个老苍头叫做奚奴。与小生朝夕相依。目今淸明佳节。早上分付奚奴。安排祭礼。到坟上拜扫。不知完备未曾。老苍头那里。〔外白须扮院子上〕李善能依主。昆仑未是奴。禀官人。有何分付。〔生〕我早上分付你安排祭礼。可曾完备么。〔外〕完备多时了。只等官人起身。〔外挑榼同生行介〕</p><p>【集贤宾】北邙山下雨露零。会节届淸明。我在望松楸时泪陨。値芳辰感慨弥深。相携祭品。把一束生刍自尽。〔外〕官人。那望着的华表。就是老爷坟墓了。〔生悲介合〕悲特甚。望华鹤杳然无影。</p><p>〔外〕官人。打从这边转去。〔下贴上〕</p><p>【遶池游】章台柳嫩。正値三眠景。惜长条肯将轻赠。懒饰铅华。慵施脂粉。习戎兵身生将门。</p><p>不饰蛾眉取世怜。自矜意在古人前。迷香洞杳谁能到。寂寂纱窗小有天。奴家魏氏。小字轻烟。身落烟花。志多倜傥。不娴词赋。有愧薛涛。善识英雄。足方红拂。奴家出自将门。颇多膂力。弓马熟闲。止为父母双亡。流落平康巷裏。只是女流之辈。有技安施。这也不在话下。目今淸明佳节。人人拾翠。个个寻芳。昨约姊妹们同去郊外踏靑。他们随行逐队。都陪着王孙公子游玩去了。我不免叫四儿出来。同到郊外闲玩片时。四儿那里。〔丑扮侍儿上〕现在风流队。前身花月妖。姐姐唤四儿。敢是要同我去踏靑么。〔贴〕正是。〔丑〕姐姐先行。四儿随后。〔同行介〕</p><p>【集贤宾】艳阳天气物色新。看游骑纷纷。辗破萋萋芳草嫩。柳丝垂偏侵绿鬓。暖风拂径。轻揭处罗衫香喷。临丽景。暗逗得这芳心不定。</p><p>〔虚下副净扮乞儿持竹筒上〕本身为甲长。始祖是齐人。自家乞儿的便是。今日淸明佳节。祭扫的甚多。讨得些浑酒在此。待我再到那边讨些蔬菜来下酒。〔虚下生上〕淸明时节雨纷纷。路上行人欲断魂。小生谈麈。适纔到坟上祭扫过了。见这郊外花柳争姸。游人簇拥。因此先打发老苍头回家。在此闲步一回。你看远远望见有个妇人来了。我且在此伺他一回。〔贴丑同行上介〕</p><p>【黄莺儿】掩暎步香尘。喜花光照眼明。〔遇生介贴背向丑介〕那郞君生得好丰姿。〔生背介〕怎么有这等标致的女子。〔贴〕何来卫玠穿芳径。看他丰姿出羣。飘飖韵生。我琳琅触目今何幸。〔生随贴行介丑〕小官人放尊重些。怎么只管随来随去。〔贴背介合〕想钟情。追随綦履。使我暗飞魂。</p><p>【前腔】〔生〕邂逅许飞琼。喜芳皋似武陵。看他凌风玉袖天香喷。花容出羣。〔贴〕我们到那边去。〔同丑行介生〕莺声出尘。把身躯扭揑多娇韵。</p><p>〔合前生〕我看他不像个良家行径。待我再赶上去。〔作急走踢翻竹筒介净扯住生介〕阿呀。我千辛万苦。讨得这些酒。你踢翻了我的。好好赔我来。〔生〕我身伴不带得银子在此。你随我回去。赔你些罢。〔净〕那有工夫随你回去。〔生〕教我把什么赔你。〔净〕我不管你。〔诨介贴〕那郞君不带得银子在此。把什么赔你。待我把几贯钱。替那郞君赔了罢。〔净作谢贴介〕与人方便。自己方便。〔净下生谢贴介〕多承高谊。感激不胜。〔贴〕区区小事。何足称谢。〔生〕请问小娘子尊姓。家住那里。待小生好来奉还。〔贴〕奴家姓魏。小字轻烟。家住平康巷中。郞君若得便。到家下看看也好。只是不敢仰扳。〔生〕小娘子。我看你这般意气。竟不是烟花中行径。可敬可敬。〔贴〕郞君。</p><p>【猫儿坠】我是将门世胄。误落在风尘。一点芳情未许人。式瞻芝宇顿倾心。〔合〕欣欣。辐辏天缘。三生有幸。</p><p>〔贴〕郞君高姓。家住那里。〔生〕小生谈麈。表字子玄。父亲官拜兵部尙书。一旦弃世。止剩得小生一人。</p><p>【前腔】茕茕无倚。落魄一鲰生。虚掷年光误茂龄。〔贴〕这等说。郞君得自做张主的了。奴家也没有鸨儿的。郞君任意来往甚妙。〔生〕如此甚好。你情亲应不厌家贫。</p><p>〔合前外上〕游人归已尽。步屧返偏迟。〔见介〕官人。天色已晚。还不归家。到与这位小娘子在此扳话。〔贴〕奴家就此吿别。适逢文从。后会难期。〔生〕多谢娘行。前途保重。〔贴丑下外跪介〕奚奴有句话禀上官人。〔生〕你有何说话。〔外〕红颜虽足怡情。妓女最为无义。奚奴阅人已久。尽识他覆雨翻云。官人涉世未深。遂被他情牵意恋。况且靑年正该力学。楚馆岂可留心。〔生〕我晓得了。如今就此回去。</p><p>淸明祭埽向先茔。</p><p>邂逅红颜意气深。</p><p>画虎画皮难画骨。</p><p>知人知面不知心。</p><h2 id="第三出-甘逐携书" tabindex="-1"><a class="header-anchor" href="#第三出-甘逐携书" aria-hidden="true">#</a> 第三出 甘逐携书</h2><p>【临江梅】〔旦同老旦上旦〕靑镜年华惊暗换。愁多减却朱颜。〔老旦〕影形相吊琐窗前。〔合〕风景堪怜。遭遇堪怜。</p><p>〔靑玉案〕〔旦〕碧云冉冉蘅皋暮。彩笔空题断肠句。试问闲愁知几许。〔老旦〕月楼花院。绮窗朱户。惟有春知处。〔旦〕奴家贾氏。小字巫云。年将二八。运落孤单。父母双亡。弟兄寡偶。止有保姆伴我晨昏。岂期叔父将奴凌逼。因此上欲待拈针刺绣。争奈应接不遑。欲待观史翻经。其如手足无措。好生懊恼人也。〔老旦〕小姐。你且耐烦些。再作道理。〔旦〕保姆。我那叔父呵。</p><p>【琐窗寒】满腔中都是贪婪。肯把伶俜儿女怜。鎭终期欺侮最苦难堪。晨昏凌迸。扪心嗟叹。想骨肉如同冰炭。〔内作鸦鸣介合〕胆寒。猛听鸦叫窗南。怕他又肆摧残。</p><p>〔丑巾服上〕为仁不富。为富不仁。自家贾椒的便是。我哥哥无子。止生一女。且喜哥哥死了。这家资应该是我的。可奈那妮子霸占定了。不肯与我。今日特来赶他出去。〔作进介旦〕叔叔。我父亲挣下这许多家赀。他虽无子嗣。我做女儿。也该应得的。你不念亲情骨血。都占去了。今日又来做甚么。〔丑〕唗。胡说。这宅子不是家赀。你女生外向。怎么有这房子与你住。快搬出去。〔旦〕嗄。叔叔。你还道我有甚金银藏在家裏。故此要赶我出去。如今随你搜寻便了。〔丑〕我也懒得搜寻。只是搬出去罢。〔老旦〕员外。小姐是黄花女儿。老爷在日。何等爱惜他的。如今要赶他出去。教他往那里住。〔丑〕门前那些披屋裏。难道住不得的。〔老旦〕咳。员外。员外。老爷挣了偌大家赀。只生得这点骨肉。反赶他披屋裏住。你于心何忍。〔丑怒介〕唗。谁要你多嘴。</p><p>【前腔】叹哥哥似伯道无男。我是他手足之亲岂等闲。论家赀今朝该我专权。〔老旦〕你旣是老爷的嫡亲手足。难道小姐不是老爷的嫡亲女儿。〔丑〕咳。自古女生外向。谁容霸占。〔老旦〕如今小姐尙未出嫁。怎么说得个外向。〔丑〕唗。你是何人。敢来胡缠。〔丑打老旦介〕我愤然。岂容你乱语狂言。令人怒气冲天。</p><p>〔旦〕叔叔。你何消打他。我就让这宅子与你便了。只是我不出闺门的女流。往那里去。那花园要借我住住纔是。〔丑〕这也罢了。只是宅子内一草一木。都是我的。不许你拿出去。〔老旦〕小姐自己的房奁。难道也不容他带去。〔丑〕这个我也要搜检过了。纔许拿去。〔旦哭介〕</p><p>【琐窗郞】追思泪雨潸潸。痛双亲肉未寒。你忍心虎踞。肆意狼贪。我无门诉苦。向天称怨。〔合〕拚把家私多让伊家管。向三径裏寄身暂。〔老旦驼包上丑检介〕</p><p>这些都让你拿去。只是这书是我哥哥的。怎么也拿了去。〔旦〕奴家一生不爱金银。雅好文墨。这些书便让与奴家罢。〔丑〕书籍我左右用他不着。便与了你。也要晓得我的好处。</p><p>【前腔】我将伊骨肉相看。因此付缣缃没吝颜。〔老旦〕这也亏杀你不识得他。〔丑〕怎么亏杀我不识他。〔老旦〕你若读书识字。怎把经史轻捐。却又吃了不识他的苦。〔丑〕怎么又吃了不识他的苦。〔老旦〕你若通文达理。怎把周亲厮赶。</p><p>〔丑〕放屁。〔旦〕保姆。我们不要与他对嘴。去了罢。〔合前〕</p><p>莫怪区区太恃强。</p><p>家赀一旦入吾囊。</p><p>大风吹倒梧桐树。</p><p>自有傍人说短长。</p><h2 id="第四出-恃权抄没" tabindex="-1"><a class="header-anchor" href="#第四出-恃权抄没" aria-hidden="true">#</a> 第四出 恃权抄没</h2><p>【菊花新】〔净冠带众拥上〕衮衣玉带位黄扉。执掌朝纲恁敢欺。往事猛追思。禁不住一时怒气。</p><p>紫阁近龙颜。太阿我独专。百僚咸听命。威福欲熏天。下官平章军国重事卫三台是也。专权席宠。作威作福。逆吾者死。胜似撄鳞。顺吾者生。易如拾芥。争奈那兵部尙书谈侃。屡次迕我意旨。我当日就要杀他。只因位居次相。凡事不得自由。如今我独掌朝纲。他虽身死。我岂忘情。因此诬他和番事情。奏闻皇上。特差官校籍没他的家私。还要将他子孙远流边塞。只有一件。万一他家知了风声。蓦地逃窜。我岂不枉费了许多心机。早上差人去唤官校。待他到来。嘱付他们速去方好。〔杂扮官校上〕惧法朝朝乐。欺公日日忧。欺公犹自可。莫教撞对头。〔进见介净〕你们是差去抄没谈尙书的么。〔杂应介净〕你们恰要小心在意。他家一个个不要放走了。〔杂〕禀丞相爷。那谈尙书在日。颇有功劳。朝廷为甚么要抄没他。〔净〕你那里晓得。</p><p>【剔银灯】朝廷把兵权付伊。谁料他肆行无忌。临边故就和番计。获明珠似马援薏苡。当时。朦胧肆欺。今发觉难逃法司。</p><p>〔净〕你们须作速趱行。不可迟误。〔杂应介〕</p><p>【前腔】区区的官除锦衣。专执掌形名法纪。今朝邀惠供差使。敢临岐稽迟圣旨。须臾。前途共驱。管籍没他家赀罔遗。</p><p>再三嘱付执金吾。</p><p>事到临岐莫自疎。</p><p>计就月中擒玉兎。</p><p>谋成日裏捉金乌。</p><h2 id="第五出-订盟闻难" tabindex="-1"><a class="header-anchor" href="#第五出-订盟闻难" aria-hidden="true">#</a> 第五出 订盟闻难</h2><p>【步步娇】〔贴上〕曩遇才郞潘安貌。洛下年方少。晤语在蘅皋。教我意乱魂迷。目成心诺。有约在今宵。果车倚待萦怀抱。</p><p>奴家轻烟。前日郊外踏靑。遇着了谈子玄。是个风流年少。教我梦想眠思。屡屡着人约他过来。他逡巡不果。又说道今日得便。准来相访。我已治下酒肴相待。为何这时候还不见到来。只得向门外等待一回。有何不可。〔生上〕</p><p>【园林好】燕子楼似桃源路遥。莺花市想仙姝住杳。喜刘阮权时潜棹。小生谈麈。承轻烟屡屡相约。只因老苍头力阻。不能如约。今日我已打发他出外去了。特地走到平康巷来。不知那一家是。〔贴望介〕那来的正是谈郞。〔生遥问介〕借问一声。魏轻烟家在那裏。〔贴出迎介〕奴家在此奉候。〔生笑介〕蒙预迓喜难消。〔贴〕蒙惠顾慰无聊。</p><p>〔生〕小娘子。小生是落魄少年。毫无寸长。不知小娘子何所见而垂情若此。〔贴〕郞君。奴家阅人多矣。似你这般相貌。胸中才藻。不问可知。眼下虽则如此。后来必有发达之日。奴家在尘埃中识别郞君。郞君日后不可忘记了我。〔生〕小娘子高谊。自当铭刻五内。岂敢相忘。〔贴〕你是。</p><p>【江儿水】浊世佳公子。云霄一羽毛。令人一见心倾倒。因此不惭堕落红尘渺。私心期尔谐姻好。我久迓膏车光耀。今日纔得喜上眉梢。觌面追陪欢笑。</p><p>〔生〕小生屡蒙见召。渴欲趋赴。只因前日小娘子遇见之后。那老苍头苦苦见阻。不得脱身。今日打发他出去了。纔得走来相会。实出万幸。小娘子。我思量前日呵。</p><p>【五供养】风和日韶。游屐丛中偶挹丰标。不意小生与小娘子彼此契合。这是有缘相遇巧。不怕径路草萧萧。眞个三生幸徼。共盘桓迷香洞杳。便一刻千金价。难买这春宵。〔贴〕谈郞。你日后决不可忘记了奴家。〔生〕肺腑恩铭。怎生推调。</p><p>〔净扮保儿上〕有客来堂上。思量去掇汤。姐姐。酒肴都备在房裏了。〔贴〕谈郞。请到裏边去坐一坐。〔生作沈吟介〕保儿过来。我央你到我家去见那老苍头。不要说我在这裏。只说我在张相公处会文晚了。不及归家。叫他自闭上了门。不消等得。〔净应下外上〕酒不醉人人自醉。色不迷人人自迷。我家官人自前日见了妓女。心心念念。要到他家裏去。被我再三阻住。今日我到城外去了。回来不见官人在家裏。一定走到魏家去了。只得苦劝他一番。强他回去。一路问来。闻得此间是他门首。不免径入。〔进见生介外〕官人。你怎么走到这个去处来。〔生〕朋友家会文。路经此处。权来相访。〔外〕哎。官人。这去处不是你走的所在。况且你小小年纪。便是这等游荡。日后顶冠束带。一发不知底止了。〔跪哭介〕老奴蒙老爷抬举。把官人托付老奴。若是官人这般行径。死后那有面目去见老爷于地下。</p><p>【月上海棠】年幼小。行须择地将身保。这烟花丛裏谩恣风骚。况书中自有红颜。何须向平康逑好。〔生〕我晓得了。今晚更深夜静。行走不便。明日绝早回家。你去罢。〔外〕官人。今晚决然要去的。便淸宵杳。看月色莹莹。归路非遥。</p><p>〔净上〕有事不敢不报。无事不敢乱传。官人。祸事到了。〔生惊介净〕你适纔差去寻老苍头。原来到在这里。老管家。你官人说。在张相公家会文晚了。未及归家。叫你自闭上了门。不消等得。〔贴〕你不要胡说。甚么祸事到了。〔净〕我走到谈相公门首。只见许多人把你的前门后门团团围住。吃了一惊。问声人看。都说朝廷差官校出来。抄没家产。还要拏解你们。故此本县先叫人来围住的。〔生〕有这等事。可不痛杀我也。〔倒介贴外叫醒介生〕</p><p>【好姐姐】魂消。天来祸苗。念严父三朝元老。功高绩高。为甚身家俱不保。〔外〕我知道了。老爷在日。与卫丞相有隙。他如今做了首相。干出来的事了。料他妆诬巧。当朝便把仇雠报。官人官人。完卵何曾见覆巢。</p><p>〔贴〕谈郞。你如今幸得在奴家这里。还好及早计较。逃外方躱避几时。再作区处。〔生〕小娘子。我小小年纪。路途不熟。教我走到那裏去。〔贴〕奴家适纔听得这老管家言语。定是个忠直的。叫他跟随了去就是。</p><p>【玉交枝】临岐祸到。好潜踪他方遁逃。〔哭介〕只奴家呵。良宵欢会只道姻缘巧。又谁知风波瀚灏。鸾交凤友逐蓬漂。莺俦燕侣遭鸮鸟。祇敎人香消粉消。想从今魂劳梦劳。</p><p>〔外背介〕妓女们的心性不可料的。万一他此时叫我官人逃走。明日他又去出首。也未可知。待我激他一激。〔转介〕小娘子。说便如此说。我官人今日走了。明日官府知道在你家走的。连累你吃官司。不当稳便。你不如把我们送到官去罢。〔贴〕老管家。你怎么是这等说。奴家虽是妓女。颇有侠肠。今日与你官人订盟。此头可断。此言断不可移。你放心前去。再不消过虑。〔外拜贴拜〕</p><p>【玉胞肚】千金一诺。感娘行云天义高。我衔恩没齿难忘。倘相逢重续鸾交。但愿此去朱家顷刻遭。明庭载义匿逋逃。</p><p>〔生〕老苍头。我们去便要去。身边盘费分文没有。怎么样好。〔贴〕谈郞。这个奴家已筹之熟矣。〔出衣银介〕白银百两。你路上权且度用。还有衣服几件。是奴家穿的。一时做不及了。你拿到路上。随便改做男衣。也好遮寒。〔生〕多谢小娘子。</p><p>【侥侥令】承尘叨。密赠临别惠绨袍。念我呼吸存亡浑难保。你极力赐周旋。德怎消。</p><p>〔外〕官人。趁此时没人知觉。快些走罢。〔生〕小生就此拜别。〔拜介〕</p><p>【尾声】临行拜别魂飘渺。〔贴〕痛此去相逢难料。只落得梦绕天涯云树遥。</p><p>暂时聚首似抟沙。</p><p>好事多磨莫浪嗟。</p><p>此夜不知何处宿。</p><p>可怜季布已无家。</p><h2 id="第六出-侠妓极刑" tabindex="-1"><a class="header-anchor" href="#第六出-侠妓极刑" aria-hidden="true">#</a> 第六出 侠妓极刑</h2><p>【卜算子】〔丑冠带杂随上〕奉命迢遥至。籍没尙书第。追缉逋逃不可迟。拷讯先邻里。</p><p>下官锦衣卫百户便是。奉朝廷勑旨。差我来抄没谈尙书家裏。又蒙卫丞相分付。说不要放走了他家人犯。不想来到这里。抄没得个空囊。家中一无所有。又刚刚走了一个正犯谈麈。老苍头奚奴。这都是本上有名字的。教我怎么样去复命。况且也不好见得卫丞相的面。早上差人去拿他的邻里到来。严刑拷讯。定知端的。〔杂带众邻里上〕城门失火。殃及池鱼。楚国亡猿。祸延林木。〔杂〕禀老爷。谈尙书家的邻里拘到。〔丑〕你们这干人都该死了。那谈麈与奚奴是朝廷要的人犯。如今那里去了。从直说上来。〔众〕禀老爷。前晚本县差人把他家前后门都围住的。不知他们那里去了。〔丑怒介〕胡说。叫左右。扯下去各打三十。〔众〕老爷不要打。待小人们说。其夜谈麈在妓女魏轻烟家裏歇的。拿魏轻烟到来。就晓得谈麈的去向了。〔丑〕这等拿魏轻烟。〔杂应下带贴同净上〕</p><p>【前腔】〔贴〕弱质遭拘系。〔净〕祸到难回避。〔贴〕九死甘心信怎渝。〔背向净介〕我与你要一般样的说话。〔合〕拷讯凭天使。</p><p>〔杂〕禀老爷。魏轻烟与他家保儿当面。〔丑〕魏轻烟。这些邻里。都说谈麈前夜在你家裏。如今走到那里去了。〔贴〕小妇人不认得什么谈麈。〔丑〕那邻里怎么说。〔众〕老爷。这些妓女都是极奸极诈的。如今问那保儿就是。〔丑〕保儿。你可认得谈麈。〔净〕老爷。小的只认得个谈官人。头发是披肩的。不认得什么谈麈。〔丑〕是了。那谈官人前夜可在你家裏。〔贴摇头介净〕不在小的家裏。他说在张相公家裏会文晚了。不及归家。叫老苍头闭上了门。不消等得。〔丑笑介〕却原来。魏轻烟。你听那保儿的说话。明明在你家裏了。你还赖到那里去。从直供招。免受刑罚。〔贴〕老爷。实是不在小妇人家裏的。老爷那。</p><p>【八声甘州】平康巷裏。是游闲传舍。来往难稽。况且小妇人呵。杜门久矣。那曾和他子夜追随。〔丑〕你不要闲讲。快说那谈麈往那裏去了。〔贴〕小妇人与那谈麈非亲非故难踪迹。今日到无故无因惹是非。〔众〕老爷。他说的都是谎。〔贴〕匪欺。望明台鉴察眞虚。</p><p>〔丑〕不用刑罚料你也不肯招。叫左右。与我着实打三十。〔杂打贴介丑〕你招也不招。〔贴〕</p><p>【前腔】嗟吁。风波倏起。似祸延邻木。殃及池鱼。〔丑〕你还不招么。左右。与我把他拶起来。〔杂拶贴介贴〕只落得严刑垂毙。痛无端怎吐情辞。〔丑〕叫邻里上来。我这等拷讯他。他只是不肯招。敢是你们说谎么。〔众〕小的们在老爷面前怎敢说谎。其夜这保儿来打听消息。小的们还撞着他哩。〔指净介〕明明探听伊潜至。〔指贴介〕你喋喋花言总是媸。〔丑〕却原来。左右。把他梢起来。〔梢贴介众〕肆欺。料关身三木难违。</p><p>〔丑〕保儿。你怎么说。〔净〕小的实是不晓得。〔丑〕叫左右。扯下去也打三十。〔打净介净〕老爷。小的招了。〔贴〕保儿。你不要胡说。〔净作不说介丑〕保儿。你不招么。叫左右。把他拶起来。〔净〕小的愿招。那谈麈其夜果然在小的家裏。同那老苍头逃走的。只是去向小的不知。问我家姐姐就是。〔丑〕魏轻烟。你如今赖到那裏去。〔贴〕老爷。那保儿受刑不起。胡言乱语的。实是不在小妇人家裏走的。〔丑〕这等可恶。叫左右。再扯下去打三十板。〔打贴作几死介丑〕</p><p>【解三酲】你任严刑全无实语。笑泼贱直恁痴迷。叫左右。扶他起来。〔杂扶贴介贴〕淹淹弱气扶难起。拚今朝一死何辞。〔丑〕你说了他去向。我就饶你了。〔贴〕老爷。那谈麈不要说不在小妇人家裏走的。纵使小妇人放他去的。他如今天南地北乘风御。教我这裙布荆钗恁处追。〔丑〕不要你追寻。只要你说他往那一路去的。〔贴〕他原不在小妇人家裏去的。小妇人那裏知道。〔丑〕左右。再把他梢起来。〔杂梢贴作晕介净哭介〕阿呀。姐姐死了。老爷。可怜他死得无辜。求饶恕。〔丑〕思饶恕。除非把眞情吐露。正犯追归。</p><p>〔贴作醒介〕老爷。小妇人闻得谈尙书在日。大有功于朝廷。怎么要抄没他家。连累到儿子身上来。老爷。你也须</p><p>【前腔】念功劳赫然先世。应宽宥藐尔孤儿。〔丑笑介〕那谈尙书欺君卖国多奸计。到今朝连坐无疑。如今你不招。也不怕他走到天上去了。我图形画影悬乡僻。逐里捱家急捕追。叫左右。放了这妇人的拶子。把来肘了。押他出去寻那谈麈还我就是。难饶恕。〔净背向贴介〕你也该图饶恕。〔贴背向净介〕我一言旣出。万死难移。</p><p>三木关身祇自伤。</p><p>朝廷正犯怎窝藏。</p><p>可怜犯法身无主。</p><p>纵死应知侠骨香。</p><h2 id="第七出-旅病托栖" tabindex="-1"><a class="header-anchor" href="#第七出-旅病托栖" aria-hidden="true">#</a> 第七出 旅病托栖</h2><p>〔杂扮贼上〕生涯个个不相同。小子从来业贝戎。左手将来右手去。越奸越巧越贫穷。自家偷儿的便是。一向靠着贾二员外照管。偷了邻家财物。不曾吃亏问罪。今日贾二员外叫我东门外花园裏去偷他侄女的衣饰。我思量那贾老员外挣偌大家赀。二员外都僭了他的。也勾受用了。怎么又要偷他那些衣饰。说便如此说。自古道养军千日用在一朝。怎么不与他去走一遭。正是人若不黑心。狗就不吃屎。〔下生抱病外驼包裹扶走介〕</p><p>【风入松】掉头鼠窜泣途穷。苦伶仃病体茕茕。小生谈麈。为朝廷籍没事情。同这老苍头别了魏轻烟。只得连夜避难潜逃。不恇行路辛苦。染成一病。老苍头。我待提两足千钧重。移一步不禁酸痛。〔外〕官人。这市中人烟辏集。不好住得。日裏又不敢出头。如今不免趱出城去。再作区处。〔行介〕听声声谯楼晓钟。忙趱步出城东。</p><p>〔下丑上〕事不关心。关心者乱。自家贾椒的便是。前日我逐那侄女出门时节。见他妆奁到有许多金银珠翠。一时迷误。与他拿了去。因此今夜着偷儿去偷了他的出来。怎么五更钟响了。还不见他回家。好生放心不下。只得走到园边去看他一看。那墙上跳出来的想是他了。〔杂驼包裹上跳墙介〕贼星甚旺。买卖称心。〔丑〕偷儿。你出来了么。事体如何。〔杂〕二员外。靠你的洪福。偷得着手。〔作看介丑〕这些书偷他出来做甚么。〔杂〕二员外。自古说。偷书不为贼。我今日偷他出来。做个指实。省得人骂我是做贼的。〔丑〕不要胡说。天色将明了。把这些书丢在那间空屋裏。我们快些回去。〔杂〕二员外且慢些。许我的就见赐了。〔丑〕你这小人我难道赖你的不成。〔杂〕二员外。我是穿窬小人。那比得梁上君子。〔下生外上〕</p><p>【前腔】强捱病体出城东。听鸡鸣犬吠村中。东方渐渐天光动。好敎人私心惊恐。〔外〕官人。天色渐明。我和你趱到前面这村人家去。见景生情何如。〔生〕老苍头。奈心转急那移转慵。问恁处可潜踪。〔下老旦持甁上〕</p><p>【急三鎗】侵晨起。将水汲。亲携瓮。〔看介〕好古怪。为甚么墙头上。草鬔松。</p><p>待我汲水进去。再来看。〔作汲水介外扶生行介〕</p><p>【前腔】行不上。悲双足。都臃肿。〔生叫苦介〕我头炫晕。好似在雾云中。</p><p>〔生作跌倒老旦惊外扶起介老旦〕哎。可怜这等一个淸秀的小官人。为什么这样伶仃。〔外〕妈妈。这个是小人的家主。出来探亲。路上得了些病。因此这等伶仃。〔老旦〕旣如此。何不在旅店中借住住。将息好了回去。〔外〕旅店裏人众喧哗。不好住得。要寻个僻静的所在。安歇两日。不知妈妈那裏有空房肯容借住否。〔老旦〕那边这房子。左右空在这裏。任你们居住。只是床铺都没有的。怎么好。〔外〕这也只索将就了。〔老旦〕这里来。〔作同进房老旦见书介〕呀。这些书籍。是小姐房中的。怎么乱丢在这里。恰是这等。墙头上的草乱鬔松了。我正有些疑心。一定是贼了。快进去报与小姐得知。正是福无双至。祸不单行。〔急提瓮下生作睡地介〕老苍头。这村落甚是僻静。可以潜踪。你拿那些书来我看。〔外取书与生看介生〕这是唐诗。这是古乐府。这是古史。都是我看过的了。〔又看介〕这是■〈土巳〉桥老人授张子房的兵书。世间罕有的。怎么又只得上卷在这裏。</p><p>【风入松】翻书细拭目朦胧。看神机妙算无穷。〔叹介〕哎。这书到是有用的。只是我如今那得个出头日子。便韬钤满腹成何用。罢罢罢。我闻得枚乘七发可以起病。我把他当了七发。向病裏暂时捧诵。〔掩卷作悲介外〕官人。你为甚么又堕下泪来。〔生〕我猛回思潸潸泪丛。怕累及绣闱中。</p><p>〔外〕这是魏娘子一段侠肠。如今也顾他不得了。〔老旦上〕</p><p>【急三鎗】荒园内。乘夤夜。偷儿哄。好笑无人觉。直到早起始知风。</p><p>〔老旦〕老身把失贼事情。报与小姐得知。小姐恬不介意。只是见那书籍七零八落了。到有些动情。因此叫老身出来。收拾这些书籍进去。〔作进收书介生〕妈妈。这书你都收了进去。只这本■〈土巳〉桥老人的秘书。借小生权看一日。只是还有下卷。不知可有么。若有在裏面。一发借小生看一看。〔老旦〕官人小小年纪。到肯读书。可敬可敬。</p><p>【前腔】你方年少。肯潜心把诗书诵。这志气。岂凡庸。</p><p>〔外〕妈妈。我官人年纪虽小。无书不读。只有这书不曾看见。因此病中也不忍释手。</p><p>【风入松】靑箱王氏积如墉。又兼他明敏天锺。诗书寓目都成诵。喜这书是枕中秘种。因此不忍释呻吟病中。求暂假感何穷。</p><p>〔老旦〕老身进去。一定对小姐说。教他寻那下卷出来。送与官人看就是。〔生〕这等甚妙。</p><p>病从三径暂居停。</p><p>应是西垣翰墨林。</p><p>羡你少年能力学。</p><p>鹏抟指日上靑云。</p><h2 id="第八出-秘书赠合" tabindex="-1"><a class="header-anchor" href="#第八出-秘书赠合" aria-hidden="true">#</a> 第八出 秘书赠合</h2><p>【剑器令】〔旦上〕三径甚淸幽。依保姆茕茕厮守。怪穿窬潜窥窗窦。缣囊狼籍堪尤。</p><p>奴家贾氏巫云。止因父母双亡。叔叔贪我家财。恃强逼逐。只得避居园内。不想昨夜被那窃盗潜来。将我衣饰偷得一空。这也罢了。只是这些书史。我要朝夕讽诵的。被他都零落了。好生懊恼人也。</p><p>【醉扶归】牙签锦轴吾良友。明窗净几共夷犹。人生卽此足忘忧。何须家业如铜斗。哎。贼。贼。你探囊胠箧任搜求。可惜把西垣东壁轻穿透。</p><p>〔老旦捧书上〕忙拾遗编返。随将芳信传。小姐。这些书偷儿都丢在外厢空屋裏。都收拾在此了。〔旦作寻介〕这些书史。到都在这裏。只有■〈土巳〉桥老人的秘书。不见了上卷。可惜可惜。〔老旦〕小姐不要可惜。这本书有个缘故。正要对小姐说。〔旦〕怎么。〔老旦〕早间有一个老子。跟着个美少年。因远出探亲。一时病起。暂借我们空房。将息两日。那少年见了这书。就不忍释手。说还要与小姐借那下卷看看。〔旦〕那少年也晓得这书好么。〔老旦〕小姐。那少年也不像个寻常的人。</p><p>【皂罗袍】他道胸藏二酉。那典坟丘索。业已搜求。他道这书呵。是帐中之秘未经眸。因此不能释手相硏究。〔旦〕那少年有许多年纪了。〔老旦〕那少年不过十五六罢了。他髫年明敏。杨修一流。〔旦〕他相貌何如。〔老旦〕他丰姿俊逸。潘安共俦。只是可怜他病中鸡骨棱棱瘦。</p><p>〔旦背介〕我如今姻缘未偶。嫁得这人。也是好的。只是怎么敢造次。〔转介〕保姆。你去对那少年说。</p><p>【前腔】我架上图书尽有教他且盘桓时日。恣意探求。这秘书连下卷你都拿去。送了他罢。你与他说。这书我虽然珍藏什袭不轻投。旣逢赏鉴何难授。保姆。还有一件。他顚连逆旅。浑如马周。倘枯鱼乞贷。我何辞监侯。不妨朝夕资升斗。</p><p>〔老旦〕老身晓得了。</p><p>少年踪迹实堪夸。</p><p>貌比河阳富五车。</p><p>莫道故乡生处好。</p><p>受恩深处便为家。</p><h2 id="第九出-女妆避缉" tabindex="-1"><a class="header-anchor" href="#第九出-女妆避缉" aria-hidden="true">#</a> 第九出 女妆避缉</h2><p>【接云鹤】〔生上〕遭逢不偶苦迍邅。翻书暂且伴愁颜。</p><p>小生谈麈。避难到此。不料病体迍邅。只得借这家园外小房。暂住几日。老苍头赎药去了。独坐无聊。再把那秘书来看看。〔看介〕果然奇妙。只是怎得那下卷来成个全书便好。〔老旦持书上〕</p><p>【前腔】居停义把旅人怜。五车相赠许留连。</p><p>〔见介老旦〕官人。老身在小姐面前。说官人雅好书史。恰与俺小姐臭味相投。因此着老身送这书下卷在此。小姐又说古书尽有。官人若肯多住几时任意翻阅就是。〔生〕多谢。有这等贤德的小姐。〔老旦〕官人。你听我道。我小姐呵。</p><p>【一封书】留心在简编。鎭朝昏博雅偏。听得官人也好看书。相投臭味间。自比赠藏书缣袠全。我小姐还说。邺侯架上书常满。班嗣何曾吝借桓。若是旅中有些欠缺。小姐自当周旋。〔合〕这辟疆园任盘桓。狐偃何妨屡受餐。</p><p>〔生〕小生到不曾动问得。你家小姐高姓。为甚么独居在此。〔老旦〕小姐姓贾。小字巫云。只因父母双亡。有个恶叔占了他家赀。又逼逐他出来。故此避迹在这个园裏的。且问官人高姓。〔生背介〕我的姓名怎么好说得的。不免权答应他过去罢。〔转介〕小生言炎。年方一十五岁。〔老旦〕也是十五岁。却与小姐同庚。〔生〕小生怎比得你小姐来。</p><p>【前腔】风尘误少年。苦鹏程滞远骞。〔老旦〕可有尊人在堂么。〔生悲介〕椿萱馆早捐。〔老旦〕可曾有亲事么。〔生〕念红丝尙未牵。居停徼幸逢靑眼。起病邀灵七发篇。</p><p>〔老旦背介〕我小姐也未尝许人。嫁得他也好。这事且从容再处。〔转介〕官人。这等说。你一发该在此多住住了。〔合前老旦〕老身就此吿别。再来奉候。官人。你病体未痊。客窗保重。〔生〕多谢娘行。屡劳惠顾。〔老旦下生看书介〕且喜这书下卷也在此了。待我仔细看来。〔外急上〕一心忙似箭。两脚走如飞。官人。不好了。〔生惊介外〕老奴走到街坊上。只见喧喧嚷嚷。捱捱挤挤。都在那里看什么榜文。老奴也在人丛中一看。原来把官人与老奴画影图形。各处张挂。又要十家一牌。五家一保。逐日捱查。不举首者。一体同罪。我们怎生走得脱身。〔生作沈吟介〕老苍头。我有计了。他如今说我是垂髫的。我不免顶冠束发起来就是。〔外〕官人。你发虽束了。面庞不曾改得。况且那家肯容留我们。〔生〕这等我削发披缁。寺院裏就好容身了。〔外〕也不好。你发便落了。面貌原有。人还认得出。〔生〕这怎么好。〔外〕老奴到有个计在此。官人。你年纪尙小。须髯不曾见影。况且容貌娇嫩。又像个处子。不如扮作女人行径。他如今只在男子队裏寻你。那个把你做女人物色。你随便投在尼姑庵裏。权住几时。有何不可。且喜魏轻烟赠得几件女衣在此。又不消做得。无如此计最妙。〔生悲介〕我是男子。怎么到改了女妆。可不羞死了人。〔外〕官人。事到如此。也说不得了。快梳妆起来。〔生〕这等取妆镜过来。〔外持妆镜上照介生〕</p><p>【三仙桥】羞把菱花照遍。霎时间。须髯换桃腮杏脸。那裏是本来的面目。暂且将眉黛染。暂且将那膏沐傅。脂粉硏。挽着个高髻翩■〈扁迁〉。绿鬓掠。朱唇点。还怕改不尽那莽男儿的形容伟然。梳妆已了。不免把衣裳换了。〔换衣介〕蓦地裏卸儒衫。拖着罗裙软款。待我学走几步看。〔作走介〕权学步效邯郸。到此祇令人增长叹。</p><p>老苍头。你看我像个女人么。〔外〕宛然是个处子。改得绝妙。〔生〕老苍头。这秘书我要随身的。你与我藏在包裏。就此同行罢。〔外〕阿呀。官人。老奴怎好与你同行。若是两个同行。连累官人也做出来了。如今官人潜逃他方避难。待老奴依旧回到本县投到。只说官人死了。老奴把老爷生前功绩。分诉一番。万一分辨得明白。官人还有出头日子。不然老奴拚得一死。以报老爷养育之恩便了。〔生悲介〕老苍头。我与你相依有年。怎忍得一时分手。〔外〕这也说不得了。老奴就此拜别。〔拜介〕我那官人。</p><p>【忆多娇】〔生〕我命运艰。在顚沛间。学画蛾眉甚黯颜。何异髠钳西汉前。〔合〕执手留连。执手留连。死别生离眼前。</p><p>【前腔】〔外〕官人。你途路间。谩直前。一路须防人缉探。露尾藏头祸怎言。〔合前〕</p><p>【斗黑麻】〔生〕老苍头。我与你昔日安居。相依有年。今日穷途。追随此间。忍一旦遂相捐。教我客路凄其。形孤影单。〔合〕情悰可怜。潸潸各泪涟。怕分别须臾。分别须臾。相逢甚难。</p><p>【前腔】〔外〕官人。你路上风霜。须要小心保全。你旅邸凄凉。莫把老奴挂牵。我此去辨深寃。若得昭雪贞魂。我便捐躯自甘。〔合前〕</p><p>可怜书剑逐漂蓬。</p><p>我向西时尔向东。</p><p>情到不堪回首处。</p><p>一齐分付与东风。</p><h2 id="第十出-全节脱缚" tabindex="-1"><a class="header-anchor" href="#第十出-全节脱缚" aria-hidden="true">#</a> 第十出 全节脱缚</h2><p>〔丑净扮解子上〕缉捕蒙差使。红颜命运乖。我们蒙锦衣卫老爷差遣。押那魏轻烟去捉拿谈麈的。适才魏轻烟说谈麈在南郊外林子裏躱着。未知眞否。不免押了他同去走遭。魏娘子快来。与你同到南郊外去。〔贴囚服肘上〕</p><p>【一江风】受波査不为风流话。只是义气难禁架。奴家魏轻烟。为谈郞走了。要在奴家身上缉获。〔背介〕我怎忍去缉拿他。只是终日比较不过。思量个脱身之计。假意说他躱在南郊外林子裏。〔净〕娘子。我们如今往南郊外去么。〔贴〕要去就去。〔行介〕谩咨嗟。大索争差。到着处将奴押。〔背介〕纵然见了他。纵然见了他。忍将去路遮。〔转介〕谩说道祸延邻木多惊讶。</p><p>〔净〕小娘子。如今南郊去不及。天色已是晚了。前不着村。后不着店。那里去投宿。不如在古庙裏权过了夜。明早行罢。〔贴〕但凭二位。〔丑〕这等请进去。小娘子。这地下冷得紧。你怎么睡得。〔贴〕如今也说不得了。〔作睡介丑潜起介〕你看他们都睡着了。我一时火动起来。再也睡不去。不免待我悄悄的去打个死虎。〔作潜摸贴惊起介〕</p><p>【薄媚衮】谁人把罗裙带挝。梦裏俄惊讶。〔丑搂贴推介丑〕我的娘。不要叫醒了他。〔贴〕堪笑伊家。堪笑伊家。因甚霎时轻觑咱。肆揄揶。〔丑〕小人怎敢轻薄小娘子。〔贴〕虽落烟花。虽落烟花。肯随风嫁。逐浪斜。〔丑搂贴推介丑〕我的娘。你这等做得出。〔贴〕彩凤乌鸦。如何并驾。</p><p>〔净作醒介〕你们为甚么大惊小怪。嗄。是了。待我也来拈个头儿。〔作搂贴推介净〕我明对你说。今夜与我大家好好。万事全休。不然的时节。也不怕你飞上天去。</p><p>【前腔】伊休得将言自夸。权向精蓝下。相倚蒹葭。相倚蒹葭。凡事周旋都在咱。保无他。如做抟沙。如做抟沙。将他咤。把我叉。〔作搂贴介〕管虎捉龙拿。做场话靶。</p><p>〔丑〕伙计不要啰唣。小娘子自然见允的。〔贴背介〕我正要脱身。不免将计就计。骗他开肘。〔转介〕二位。旣承谬爱。请开了奴家的肘。自然顺从。〔丑净作开肘介贴打丑净介〕</p><p>【刘衮】狂奴的。狂奴的。怎把我轻谑。我怒气冲冲。须臾■〈口七〉咤。棒下不容情。谁能禁架。堪笑飞蛾。自将火惹。</p><p>〔作打死丑净介〕你看他两个被我都打死了。我不免乘此快逃到他州外郡去罢。〔走介〕</p><p>【前腔】今夜裏。今夜裏。蓦地把人杀。官府知风。怎生禁架。亟亟向前途。云腾雾驾。回首章台。令人泪洒。</p><h2 id="第十一出-假尼入寺" tabindex="-1"><a class="header-anchor" href="#第十一出-假尼入寺" aria-hidden="true">#</a> 第十一出 假尼入寺</h2><p>【懒画眉】〔生女妆背包上〕靑衿卸却换罗襦。此际情悰有恁知。可怜我孤身流落在天涯。呀你看前面有所庵院。不知是尼姑在裏面。又不知是僧家。待我向前去看。祗园僻筑荒村裏。〔内作鸣钟介〕隐隐钟声出翠微。</p><p>门儿闭上在此。待我敲一敲。〔作敲门介丑扮尼姑上〕</p><p>【前腔】掩关趺坐未移时。剥啄何来试启扉。〔作开门见生介丑〕呀。骤然惊见一娇姿。敢是观音下降人间世。教我沐手焚香礼拜迟。</p><p>〔生〕老师父。奴家是个凡女。不是观音。〔丑〕到此何干。〔生〕奴家父母双亡。孤身流落。情愿出家。闻得宝庵淸净。特来投托。望乞师父见怜。〔丑〕小娘子。出家虽是好事。只是你花容娇艳。柳性飘扬。恐怕出家不了。〔生〕奴家一入空门。尘心便灰冷了。师父听禀。</p><p>【前腔】我椿萱见背苦无依。这都是前世姻缘悔已迟。我如今呵。再不回头苦海向莲池。将来堕落知何地。因此上情愿焚修二六时。</p><p>〔丑〕苦海无边。回头是岸。小娘子。你如今就回头也不叫做迟。这等我与你题个法名。叫做自如罢。就到这佛前来拜了佛。我替你祷吿。阿弥陁佛。保佑弟子自如道心坚固。庵业兴隆。〔生拜佛介〕</p><p>【前腔】证明三寳亟皈依。〔回顾丑低唱介〕此去前程仗护持。〔转介〕师父请上。待弟子顶礼。〔作拜丑介〕莲台望挈证菩提。〔背介〕我思量此处安身虽好。只是人来人往。不当稳便。呀。我有计了。〔转介〕师父。弟子要三年面壁将关闭。不枉空名号自如。</p><p>〔丑〕徒弟。坐关极好打动施主。我一向有这意思。只是有几个和尙放舍不得。不曾坐关。你若肯坐关。待我先到各位夫人奶奶人家去说一声。假意要他护关。其实要他布施。以后选个好日。送你进关就是。你且随我进来。吃些素斋。</p><p>佛地淸幽好寄身。</p><p>今朝谁识是书生。</p><p>坐关原是空门事。</p><p>年少还防坐不成。</p><h2 id="第十二出-招选宫妃" tabindex="-1"><a class="header-anchor" href="#第十二出-招选宫妃" aria-hidden="true">#</a> 第十二出 招选宫妃</h2><p>【贺圣朝】〔小生扮内监众拥上〕几年出入长杨。一身沾惹天香。喜今朝奉勑往南方。看旌节徜徉。</p><p>下官司礼监太监费有的便是。每年招选宫女。尙在北地。只因频年招选。那些民间美女。几无遗珠了。因此圣上特差下官。前往江南招选。〔众〕禀爷。车仗鞍马。俱已齐备。请老爷就此起程。</p><p>【二犯江儿水】与我簇拥着旌旄前往。衮衣临路长。且暂辞仙仗。权离堂皇。捧黄麻贲路傍。祇为飞燕去昭阳。班姬空未央。用此诏选明珰。节指南方。喜沿途风光堪玩赏。花菲柳芳。山明水漾。〔杂扮驿丞上迎接介小生〕向皇华把紫骝暂系缰。</p><p>驿丞过来。叫更夫知更。明日我要早早起程的。不可有误。〔杂应介〕</p><p>一路驱驰鞍马劳。</p><p>皇华馆内驻星轺。</p><p>九重凤阙时回首。</p><p>梦裏常惊侍圣朝。</p><h2 id="第十三出-奚奴辨本" tabindex="-1"><a class="header-anchor" href="#第十三出-奚奴辨本" aria-hidden="true">#</a> 第十三出 奚奴辨本</h2><p>【桃李争春】〔末冠带众拥上〕黄堂承诏。紫衣绿绶飘飖。皂盖朱幡晃耀。</p><p>下官淮阳刺史傅子虚的便是。前日朝廷差官校来籍没谈尙书家产。刚走了他的亲子谈麈。与家人奚奴。一向画影图形。逐里捱家。再无踪迹。昨日忽然那奚奴来我府中投到。不知何意。今日不免带他出来。审个明白。好申解上司。叫左右。带那奚奴出来。〔杂押外囚服上〕</p><p>【颗颗珠】着处缉逋逃。特来投到。拚死在今朝。</p><p>〔杂〕奚奴当面。〔末〕你是奚奴么。那谈麈那里去了。〔外〕谈麈同小的逃到中途。不奈风霜。得病死了。〔末〕尸骸在那裏。〔外〕小人因他无处埋葬。将来烧了。〔末〕胡说。若没有尸骸检验。怎么凭得你口裏的说话。就信他死了。〔外〕老爷听禀。</p><p>【五更转】痛少年遭顚倒。奔驰难打熬。忧危成病药饵浑难疗。身丧■〈艹遽〉庐。魂依荒草。〔末〕胡说。敢是放他走了。把这样言语支吾。〔外〕老爷。他若走得。小人也走得的。何不与小主人向远方藏身杳。区区怎生怎生甘投到。老爷。你就裏参详。情悰了了。</p><p>〔末〕这也说得有理。只是我这裏不曾有人拿你。你怎么就肯来投到。〔外〕老爷。小人思量。一来画影图形。各处缉获。左右逃不脱的。二来要与尙书爷辨明寃枉。我尙书爷呵。</p><p>【前腔】他仕圣朝为元老。功名冠百僚。祇因忤相身死家难保。万里君门。覆盆难照。〔末〕闻伊语顿敎人伤怀抱。朝廷一时一时无公道。我难道附势趋炎。把是非顚倒。</p><p>你家尙书。我也知道他是个淸廉的。再没有个人出来与他辨明心迹。你这老子不惜性命。挺身出来与他分诉。却也难得。我宁可不做得官。放你去罢。〔外〕老爷。小人是朝廷人犯。今日就放了。小人到底走不脱的。遗累老爷。反为不美。只是小人有个辨本。求老爷与小人上一上。存没都感戴不尽了。〔末〕这个何难。我就与你上。〔外〕老爷。小人的本。不辨尙书爷死后的事。只说他在日呵。</p><p>【刘泼帽】他若和番旣受金和寳。怎死后四壁萧条。箕裘只靠儿曹绍。今日一旦冰消。这寃屈天难叫。</p><p>〔末〕你老爷今日受这等的惨祸。</p><p>【前腔】人人称屈难顚倒。祇畏着虎视咆哮。因此互相结舌违公道。你忠贯丹霄。把寃屈向天阍叫。</p><p>如今本在那裏。〔外递末收介末〕左右。把他好好的养在监裏。待我与他上了辨本。候旨定夺便是。</p><p>忠贞久屈不能伸。</p><p>赖有奚奴雪覆盆。</p><p>惟有感恩幷积恨。</p><p>万年千载不成尘。</p><h2 id="第十四出-男妆避选" tabindex="-1"><a class="header-anchor" href="#第十四出-男妆避选" aria-hidden="true">#</a> 第十四出 男妆避选</h2><p>【遶红楼】〔旦上〕三径荒芜花事阑。祇剩得弱柳三眠。寂寞幽姿。相依为伴。此际少人怜。</p><p>奴家贾氏巫云。前日把园外小房。借个少年居住。赠以秘书。就叫保姆说。留他多住几时。不想他卒然间不别而行。不知何故。这也不在话下。近日闻得朝廷差个太监。各处招选宫女。我思量叔叔。若要陷害奴家。必然报知上司。选我入宫的。因此叫保姆进城探听消息去了。待他回来。便知分晓。〔叹介〕</p><p>【瓦盆儿】年来运落。几回伤感损朱颜。为蓦地丧椿萱。占家赀遭逢骨肉日摧残。祇敎我鎭朝昏临梦寐难安。到今朝怕乘机阴谋得肆奸。断送人深宫倾陷。若是这少年在这裏。也好趁此机会嫁了他。完我终身大事。不想他又竟自去了。这是我命蹉跎。运迍邅。缘淹蹇。只落得愁闷倚阑干。</p><p>〔老旦上〕屋漏更遭连夜雨。舩迟又被打头风。小姐。不好了。二员外果然把你名字申报上司。少刻就有人来拿你。我闻得这信。走也走不及。赶回报与你得知。〔旦〕有这等事。可不痛杀我也。〔作倒介老旦〕阿呀。小姐苏醒。〔叫旦醒介〕</p><p>【榴花泣】闻言魄丧。到此情谁援。拚将身命赴黄泉。强如宫禁锁云鬟。〔老旦〕小姐。你如今也不要哭了。自古道。三十六着。走为上着。不如急忙收拾了些衣饰走了罢。〔旦〕保姆。这等你快去收拾。我与你同行。〔老旦〕小姐。若是我与你两个妇人在路上行走。不惟路径不熟。见你这个容貌。也要被官府拿住的。为今之计。怎么商量一个计策出门便好。〔旦〕便是。怎么便好。〔老旦〕有计在此了。〔旦〕怎么。〔老旦〕小姐。你不如改做男子模样。收拾银子行罢。衣妆改换。脱壳效金蝉。〔旦〕保姆。这等你怎么了。〔老旦〕小姐自去。老身在此。任凭二员外处置便了。娘行玉全。把余生摧折应无憾〔旦〕我怎么割舍得你。〔老旦〕阿呀。小姐。事不宜迟了。早收拾髻上乌云。快更换身内靑衫。</p><p>〔旦作男妆介老旦〕小姐扮起来俨然是个男子。快些去罢。〔旦悲介〕</p><p>【喜渔灯】衣妆暗换非情愿。祇因避难。逢人处怎不頳颜。况深闺久安。久安那识程途险。这苦楚若个垂怜。</p><p>保姆。我与你就此分别罢。〔共悲介〕</p><p>【尾声】〔旦〕临行执手柔肠断。〔老旦〕问何时辽阳鹤返。怕我景逼桑楡你归来我命淹</p><p>〔旦下老旦〕小姐已去了。待我在此等他。看他怎么说。〔丑上〕财利迷心。亲情不顾。〔作见介丑〕小姐在那裏。快叫他梳妆起来。朝廷要选他入宫。〔老旦〕咳。二员外。朝廷那裏晓得他。这是你的奸计。〔丑〕唗。你怎么就破口骂我。我如今也不计较你。待小姐起了身。慢慢的摆布你就是。〔老旦〕小姐在那裏。〔丑〕敢是你把他藏过了。〔老旦〕我也在此。藏他在那裏。他听得这个消息。哭了半日。走出园来。我连忙赶他。不恇他已投河死了。〔丑〕投河死了。到也除了我一害。这也罢了。如今你难道还住在这园裏。快些与我请出。〔老旦〕我偏不去。〔丑〕你若不去。我就拿你到官。说小姐是你藏过的。〔老旦〕我正要与你到官。把前因后节说个明白。</p><p>【驻马听】他弱质恹恹。父母双亡煞可怜。你不思卵翼。反为家赀日肆摧残。迫居荒径已难堪。贪谋未厌将伊陷。致使身捐。当官分诉。看你有何言辨。</p><p>〔丑怒打老旦介〕你这老乞婆。这等放肆。</p><p>【前腔】任你包弹。我当日只为这妮子。投鼠临岐忌器偏。你今朝何恃。辄敢猖狂喋喋多言。斑斑两鬓不堪挦。龙钟怎耐吾蹂践。快出名园。饶伊一命。再来胡缠。</p><p>可耐虔婆出语轻。</p><p>一朝赶出这园庭。</p><p>自家骨肉尙如此。</p><p>何况区区陌路人。</p><p>〔老旦下丑笑介〕我何曾把那女子名字呈报上司。止不过假意吓他。要他逃走的意思。不恇这妮子竟投河死了。那老乞婆又被我逐出。岂不是天随人愿。如今又思想起来。譬如不占得这所花园。将他卖了。纳个指挥做做。那时显祖扬宗。岂不为快。正是不须识字做斯文。个个称吾老大人。思想欺心眞好事。何劳吃素念心经。</p><h2 id="第十五出-戍谴奚奴" tabindex="-1"><a class="header-anchor" href="#第十五出-戍谴奚奴" aria-hidden="true">#</a> 第十五出 戍谴奚奴</h2><p>【宴蟠桃】〔净冠带杂拥上〕位冠臣僚。势倾廊庙。令行谁敢相挠。</p><p>下官平章军国重事卫三台的便是。前日要修旧怨。把谈侃的家产籍没了。满朝正汹汹不平。只是畏我权势。不敢倡言。不想那淮阳刺史。拏着了那奚奴。将他正法罢了。反替他上甚么辨本。我若不重重处置他。众人乘势起来议论这桩事。那时我怎么掩得众人的口住。如今把那傅子虚削职听调。奚奴流在滇南充军就是。〔看本作掷地介〕</p><p>【柰子花】觑封章怒气难消。若容情把狂悖轻饶。满朝文武。人人尤效。那其间如何是了。堂候官过来〔杂应介〕你到吏部与刑部去相吿。把淮阳刺史与那奚奴。一移郊遂。一追官诰。</p><p>刺史眞狂悖</p><p>封章代上闻。</p><p>一朝权在手。</p><p>便把令来行。</p><h2 id="第十六出-逞雄落草" tabindex="-1"><a class="header-anchor" href="#第十六出-逞雄落草" aria-hidden="true">#</a> 第十六出 逞雄落草</h2><p>〔净扮老妪上〕店招千里客。户纳四方财。自家杨家府内一个喽啰的便是。俺府中都是女将。专以劫掠为生。官军不敢轻犯。因此府主着我开个酒店在这山前。凡有来往客商经过。将些麻汗药藏在酒内。待他吃了。一时晕倒。男子年老的开剥来当猪肉货卖。年小的解到府内打草料喂马。若拿得妇女。送到军前听用。正是由你奸似鬼。吃了老娘洗脚水。〔虚下贴背包佩剑上〕</p><p>【普天乐】历长途多辛苦。怀寳剑堪防护。频回首。频回首云树模糊。待藏身复壁蹉跎。呀。看羊肠鸟路。身经几坎坷。只见西山日暮。日暮托宿蘧庐。</p><p>天色晚了。路又艰行。且喜有个酒店在此。不免投宿一宵。明日趱路罢。店主人有么。〔老妪应介〕娘子。要沾酒的。投宿的。〔贴〕要投宿的。〔老妪背介〕看这妇人尽有精细。不免把酒麻倒他。送到府中去。〔转介〕娘子可用酒。〔贴〕行路辛苦了。多少用些。〔老妪〕酒在此。〔虚下贴〕</p><p>【前腔】憇驰驱向村居坐。浇磈礧把村醪佐。灯儿下。灯儿下影只形孤。〔看介〕我看起来。这是山僻去处。尽可藏身。明日与那妈妈说。借住几时。再作区处。店儿中地僻人疎。呀。我踌躇四顾。这是藏身一锦窝。今夜吃不多酒。怎么身子一时晕将起来。站立不住了。只见须臾疲倦。疲倦若个相扶。</p><p>〔作倒介老妪见介〕倒也。倒也。待我绑缚住了。明早送进府中去。正是酒不醉人人自醉。色不迷人人自迷。〔下贴作醒惊介〕呀。我怎么被人绑在这裏。想这个店中是做歹事的。我被他麻药酒醉倒的了。待我且只做睡着的困在此。待他动手。我自有处。〔老妪上〕瓮中捉鳖。手到拿来。咦。还睡着在这裏。待我叫了伙计出来。伙计快来。〔丑上老妪〕与你同拿他到府中去。〔扶贴挣脱绑拿倒老妪介〕</p><p>【四边静】我昨宵蒙鸩生几误。你坑人料无数。恶贯一朝盈。临岐适逢我。〔拔剑介合〕胸中气吐。腰间剑磨。叱咤便披靡。么么怎逃躲。</p><p>〔丑〕待我去报与主帅得知。亲自来拿他。〔急下贴杀老妪介〕我此时不走。更待何时。〔作急下老旦领众撞上老旦〕唗。那妇人往那裏走。〔作战介老旦〕他到也来得的。</p><p>【前腔】区区素号杨家府。官兵势常阻。藐尔一孤身。如何敢当我。</p><p>〔贴合前作又战介老旦〕住了。你是什么样人。到此何干。〔贴〕我生身在将门。适遭牵害。逃难到此。〔老旦〕这等我府中尽可容身。你旣避难。何不就在我府中权住几时。〔贴背介〕我正没处投奔。便住几时。再作道理。〔转介〕这也使得。只是我怎么受你的节制。〔老旦〕老身怎么敢屈娘子。如今只是结为姊妹。山前有个小寨。娘子在那边居住就是。〔贴〕这个甚妙。〔老旦〕叫喽啰迎娘子到山前去。〔行介〕</p><p>【普天乐】向山前把旌旗度。沿村口把干戈布。人争拥。人争拥密似星罗。马争驰疾似穿梭。呀。看前行后伍。齐齐唱凯歌。济济跄跄来往。来往同诣前坡。</p><p>〔众〕禀主帅。到了山前小寨了。〔老旦〕贤妹就此安营罢。〔别介〕</p><h2 id="第十七出-禅关匿影" tabindex="-1"><a class="header-anchor" href="#第十七出-禅关匿影" aria-hidden="true">#</a> 第十七出 禅关匿影</h2><p>〔净末扮村老上〕一生无所事。言乍作生涯。我们是村中好汉。人家有事请我去吃杯。又送几文。万事全休。不然扰得他不伶不俐。不上不落。方纔罢手。今日闻得庵中有个新来的尼姑坐关。老尼姑也该来与我们说知纔是。怎么竟不相闻。这等无理。待我们走将去。看他怎么。若是买嘱我们也罢。不然。如今太监正在这裏招选宫女。报了上司。拿他出去。正是一日不识羞。三日不忍饿。〔下丑扮尼姑上〕今朝佛弟子。面壁学参禅。老身庵主便是。今日是好日。新来的徒弟进关。只待列位夫人奶奶到来。就送他进去。呀。如何还不到。〔老旦贴旦杂扮院子随上〕</p><p>【迎仙客】女菩萨去参禅。求檀越共护关。这其间功德广无边。会集仙庵。顶礼敢迟延。</p><p>〔见介丑〕列位夫人稽首。〔老旦〕女菩萨进关。简甚么时辰。〔丑〕专等列位夫人。如今就送他进关了。夫人。老身昨夜梦见有个女娘。与我几朵莲花。说明日到庵裏的都送一朵与他。我醒来思量。那女娘一定是观音菩萨。列位今朝到此。都是莲花会上的人。故此观音菩萨叫我送莲花与列位。阿弥陀佛。〔旦〕老师父。这女菩萨坐关。也要得多少钱粮。〔丑〕佛嗄。多少但凭列位夫人布施。若论他意思。要请部藏经。又要造个藏经阁。这是没数的。他说若是有钱粮多。就斋些僧。与施主作福。如今也定规不得。只看施主的钱粮多少做事。〔贴〕你说的都是现在功德。我们几个做个领袖。替你募缘就是。〔丑〕阿弥陀佛。列位夫人。只看佛天面上。老身怎敢强求。〔生披袈裟众锣鼓长旛引上〕</p><p>【浪淘沙】佛子仗龙天。身寄祗园。掩关趺坐绝尘缘。〔背介〕此际机关谁觑破。〔转介〕我待面壁三年。</p><p>〔丑〕阿弥陀佛。过来见了列位夫人。〔见介〕如今拜了佛。待列位送你进关。〔生作拜佛介〕阿弥陀佛。弟子</p><p>【前腔】顶礼佛筵前。祈祷诚虔。保佑弟子无灾无难在禅关。〔老旦〕我们齐来拜了女菩萨。〔众拜生作回拜介〕我关内晨昏邀福庇。仗檀越周旋。</p><p>〔丑〕阿弥陀佛。你在关裏。早晚拜些经忏。保佑列位夫人。〔生〕这个自然的了。弟子就此进关去。〔众锣皷送进介丑〕求列位夫人把封条来封好了。〔老旦〕叫院子。拿封条来一齐封了。〔众作封介净末上〕口裏搭搭。腰裏撒撒。〔作进众拦惊介丑〕阿弥陀佛。那裏来的。〔净〕我们是村中父老。闻得你们小尼姑进关。特来护法的。〔老旦〕这也难得。〔净〕如今进关也不曾进。〔丑〕进关去了。〔净〕怎么不见我们一见。〔丑〕阿弥陀佛。就在这关门首扪心罢。〔生见净末介净向末〕到生得有些意思。〔丑〕阿弥陀佛。今日列位夫人在此。不当稳便。明日请二位吃斋罢。〔末背净介〕我们做作起来。〔净〕放屁。我们希罕这些斋吃。如今朝廷要选宫女。我们特地来拿他的。〔老旦〕宫女在民家去选。这是出家人。怎么也来选他。〔末〕宫女只要选标致的。那裏管什么出家不出家。〔众〕这是列位夫人奶奶。不要胡说。〔净〕夫人奶奶难道反大似朝廷。〔老旦〕这两个光棍这等可恶。推他出去。〔众推净末共打介〕</p><p>【太平令】佛地禅关。启闭和伊有甚干。须知护法多冠冕。怎索诈。酒和钱。</p><p>〔净〕列位夫人不晓得我们。老尼姑。你难道也不晓得我们。</p><p>【前腔】久住村间。虎踞区区已有年。如何恃势将人撼。太无状。怎能堪。</p><p>〔众推介〕你不快走。还要多说。〔净末〕打得好。打得好。不要打出祸来。我们去报了上司。差人来拿他便了。〔下丑〕列位夫人。万一官府差人来。怎么好。〔老旦〕有我们在此。包你不怕他。〔丑〕这等便好。</p><p>护法今朝为掩关。</p><p>等闲平地起波澜。</p><p>饶君用尽千般计。</p><p>运不通时只是难。</p><h2 id="第十八出-认女作子" tabindex="-1"><a class="header-anchor" href="#第十八出-认女作子" aria-hidden="true">#</a> 第十八出 认女作子</h2><p>【香柳娘】〔末便服杂随行介〕舍幨帷步行。舍幨帷步行。免官自忖。明时非罪心何恨。下官淮阳刺史傅子虚。因与谈尙书家奴代上辨本。那卫三台把我赴京听调。如今要往长安。我思量起来。迕当权相臣。迕当权相臣。危若逆鳞撄。全躯颇侥幸。怕羁留帝京。怕羁留帝京。把炙手威行。熏天势逞。〔下旦巾服上行介〕</p><p>【前腔】改衣妆独行。改衣妆独行。凄然顾影。说甚深闺思妇空挑锦。奴家贾巫云。因叔叔要陷我入宫。蓦地别了保姆。改做男子模样。逃将出来。此处不知什么地方。路途又不认得。况且娇怯不前。如何是好。〔行介〕苦驱驰未经。苦驱驰未经。两足甚逡巡。孤身恁怜悯。〔作跌倒介〕苦嗄。向长途仆倾。向长途仆倾。弱质伶仃。扶持谁倩。〔作起又倒介末杂同行上〕</p><p>【前腔】趱程途不停。趱程途不停。〔旦叫苦介末回顾见介〕道傍人陨。呻吟入耳心相悯。院子。你看路傍有个人跌倒在那裏。你去扶了他起来。〔杂作扶旦介末看介〕觑丰姿不羣。觑丰姿不羣。为甚行路止孤身。顚连少人倩。〔旦〕小生因父母双亡。叔叔谋占家赀。把小生逐出于外。漂流在这裏。痛茕茕影形。痛茕茕影形。从父凭陵。漂流不禁。</p><p>〔末〕可怜。你也曾读书识字么〔旦〕小生自幼读书。就是诗词文字。都是晓得些的。〔末〕一发可怜了。〔旦〕老尊长。</p><p>【前腔】那诗书典坟。那诗书典坟。曾经讨论。可怜事势处到今日。靑云事业何须问。〔末背介〕我老年无子。看此子相貌不凡。他又是读书的。不如收他为子罢。〔转介〕我实对你说。老夫淮阳太守。为迕了当朝宰相的旨意。削职回籍听调的。乏箕裘后昆。乏箕裘后昆。把你续螟蛉。不知你相肯。〔旦背介〕我左右没处去。且将机就计。应承了他。再作道理。〔转介〕只怕小生没福。若大人肯收留。卽当拜谢。〔拜介〕念漂流此身。念漂流此身。提挈大恩。比亲生尤甚。</p><p>〔末〕你原姓甚么。〔旦〕小生姓贾。〔末〕这等就名你傅贾罢。</p><p>怜伊漂泊逐孤蓬。</p><p>抚育朝昏伴老翁。</p><p>今日得君提掇起。</p><p>免敎人在污泥中。</p><h2 id="第十九出-认男作女" tabindex="-1"><a class="header-anchor" href="#第十九出-认男作女" aria-hidden="true">#</a> 第十九出 认男作女</h2><p>【西地锦】〔小生冠带众拥上〕彩女沿途相觏。今朝适到江州。星轺驻节应难久。疾忙遴选娇柔。</p><p>下官司礼监太监费有的便是。奉命南来。招选宫女。来到江州地方。昨已出示。着里老报选。叫左右。唤那些里老进来。〔杂应介净末上〕昨日仇难报。今朝恨始伸。〔进见介小生〕你们是江州的里老。可访得多少美女。快报名上来。〔净〕老爷。小的两个是独民村的里老。再没有美女。只有尼姑庵有个小尼姑。年方二八。甚是标致。他靠着仕宦人家的势头。小的们不敢去拿他。老爷差人到庵中去。方纔拿得动。〔小生〕这等。叫左右。你去好好的唤他来见我。不可生事。扰害地方。〔杂应同净末下杂同生上〕</p><p>【玉井莲】关内焚修。谁料遭逢不偶。</p><p>〔杂同生进介杂〕小尼姑当面。〔小生〕那小尼姑抬头起来。〔作看介〕果然生得标致。你叫什么名字。〔生〕尼姑叫做自如。〔小生〕朝廷招选宫女。你要入宫了。〔生〕老爷。尼姑情愿出家。</p><p>【忆虎序】奴从苦海。业已回头。止情愿披缁素。早谢却御衾裯。把粉剩脂残甘质陋。那裏惯当熊向御沟。〔合〕再四哀求。再四哀求。乞放舍区区比丘。</p><p>〔小生〕尼姑。你不晓得那入宫的好处哩。</p><p>【前腔】身衣锦绣。位比公侯。你贵与富应生受。朝和夕又何忧。〔生〕老爷。尼姑只好向淸净空门消白昼。那有福向长信昭阳侍御游。</p><p>〔合前小生〕我还对你说。似你这般容貌呵。</p><p>【忆莺儿】钩弋俦。班婕侔。管宠幸须臾住上头。定不长门赋自幽。〔生〕老爷。我是缁衣女流。沙门比丘。那昭阳飞燕非吾偶。〔合〕老爷若放浮沤。情愿焚香顶礼。朝夕把恩酬。</p><p>〔小生〕那些里老说。地方上女子的姿色。再没有好似你的。故此报你到我这裏来的。我怎么好放你去。〔生〕老爷。尼姑昨日进关。他们齐来索诈酒食。只因庵中不动荤酒。不曾请他们吃得。因此把尼姑报在老爷台下的。</p><p>【前腔】诈未休。共挟雠。因此拘系区区似楚囚。老爷。你莫中奸人这计谋。〔小生〕我今日权虽自由。怕人多效尤。公庭释放应难骤。</p><p>〔生〕老爷做主。谁人敢有异词。〔合小生〕我若放了你回去。已后招选的我就不好坚执了。如今我且带你进京。不送你入宫。你左右要出家。我另造一间净室。与你焚修就是。你也识字么。〔生〕尼姑粗知经术。略识禅机。只因父母双亡。无依无靠。因此发心出家的。〔小生〕你原来会得作文字的。可喜可喜。下官身为阉竖。雅慕文才。一发要你在此了。你父母双亡。我就收你为女儿。不识你肯拜我为义父否。〔生背介〕我若拜他做了义父。他定然不送我入宫了。〔转介〕若得如此。实出万幸。〔作拜介〕</p><p>【江神子】念奴家是裙钗一女流。怎敢望潭府收留。莫不是天怜我似浮鸥。要提挈凤凰台上凤凰游。因此上机缘辐辏。</p><p>〔小生〕叫左右。另打扫一间洁净的房屋。与小姐独自居住。〔生〕奴家有些书籍在庵中。怎么去取了来便好。〔小生〕叫左右。快到庵中。把小姐书籍都收拾了来。〔杂应介〕</p><p>似伊才貌实堪夸。</p><p>踪迹无常逐浪花。</p><p>休恋故乡生处好。</p><p>受恩深处便为家。</p><h2 id="第二十出-女雄斩恶" tabindex="-1"><a class="header-anchor" href="#第二十出-女雄斩恶" aria-hidden="true">#</a> 第二十出 女雄斩恶</h2><p>【水底鱼】〔丑戎服众拥上〕纳级从戎。三军也顺从。官居千总。师徒佐下风。</p><p>下官贾椒。谋占了我哥哥这些家产。十分富豪。因此将些银子。纳个指挥。如今选在滇南做个千总。今日该我沿山巡哨。你看旌旗簇拥。戈戟森严。十分声势。如今不免带了这些军士上山去打猎一回。有何不可。叫军士们。你可在军中去取些酒肴。从我到各山打猎。打得野兽的赏酒。打不着的罚一日兵粮入官。自古道管三军不吃淡饭。你们不可延捱。就此起兵前去。〔众喊行介〕</p><p>【前腔】校猎山东。旌旗照日红。前遮后拥。生平乐事浓。〔喊下贴带众上〕</p><p>【前腔】哨聚山中。人人号选锋。官兵虽众。争如女将雄。</p><p>自家魏轻烟。避难到此。幸遇杨家府女帅。结为姊妹。屯兵小寨。今日领兵出猎。叫喽啰每。前面那一簇人马那裏来的。〔众〕禀先锋。那是巡哨的官兵。〔贴〕我们旣在此结寨。怎么许他巡哨到这裏来。大家杀将上去。〔众喊行介〕</p><p>【前腔】摆列军容。他无人在目中。我称戈动众。敎他立见凶。〔喊下丑带众急上〕</p><p>【包子令】久说杨家兵甚猛。兵甚猛。今朝相遇命眞穷。命眞穷。〔内喊介丑〕叫军士。我们快回去罢。〔众〕阿呀。敌兵都到面前了。那裏走得及。〔丑〕这等拿酒来吃。且壮壮胆。再作区处。〔丑作吃酒慌介贴领众上围介众推丑出战丑慌介〕手足慌张难举动。一齐吃酒壮心胸。〔众〕阿呀。兵都到了。还要吃酒。〔丑〕也罢。待我拚命去杀一阵。畏刀避剑岂英雄。</p><p>〔贴战丑杀丑介贴〕叫喽啰每。收兵回去罢。〔行介〕</p><p>【前腔】金镫鞭敲山震动。山震动。凯歌声唱路生风。路生风。出猎谁知将兽纵。反敎官将泣途穷。旋师山寨乐融融。</p><h2 id="第二十一出-奸谋出使" tabindex="-1"><a class="header-anchor" href="#第二十一出-奸谋出使" aria-hidden="true">#</a> 第二十一出 奸谋出使</h2><p>【粉蝶儿】〔净冠带众随上〕飮恨难消。鎭日萦吾怀抱。</p><p>下官平章军国事卫三台的便是。前日淮阳刺史傅子虚。为那奚奴上了辨本。我把他赴京听调。他如今已到京师。我意欲将他从重处置。人情甚是汹汹。若轻了他。又无以警戒后人。怎么样便好。〔作沈吟介〕</p><p>【石榴花】寻思计较。不觉皱眉梢。我待重处了他。争奈朝中汹汹有羣僚。我待轻恕了他。难禁怒气欲冲霄。说甚么休休雅量。度外置儿曹。且从容相机构祸苗。料区区怎出吾圈套。管敎首领浑难保。那时仇恨始能消。</p><p>〔杂扮报子急上〕报报。〔净〕报甚么事的。〔杂〕报军情事的。〔众禀净引杂进介杂〕禀丞相爷。</p><p>【缕缕金】那杨家将势咆哮。时时兵马耀。向山椒。无故官兵杀。滇南骚扰。特飞驰羽檄报中朝。须臾肆天讨。须臾肆天讨。</p><p>〔净〕我晓得了。你自回避〔杂下净〕嗄。我有计了。那傅子虚我正没有处他的所在。如今不免降做滇南参军。差他统兵征剿。文臣不谙武备。必然败绩。那时把失机事情杀他。有何不可。堂候官。你去对那兵部说。</p><p>【前腔】滇南路贼兵骁。官军无故杀。势难饶。今日彰天讨。将须耆老。那淮阳刺史是人豪。差他去征剿。差他去征剿。</p><p>轻来捋虎须</p><p>决意杀狂且。</p><p>恨小非君子。</p><p>无毒不丈夫。</p><h2 id="第二十二出-阴释保姆" tabindex="-1"><a class="header-anchor" href="#第二十二出-阴释保姆" aria-hidden="true">#</a> 第二十二出 阴释保姆</h2><p>〔老旦作乞妇上〕当日为保姆。今朝做乞婆。老身原是贾小姐的保姆。只因小姐避难潜逃。二员外将我逐出。无所依倚。只得沿途求乞。就寻访小姐下落。来到此处。将次与长安相近。小姐一些踪迹也没有。不免再趱路前去。我沿途乞食。随意发心。〔下末便服旦巾服同上〕</p><p>【玉女步瑞云】〔末〕待罪神京。听勘何时论定。〔旦〕绕三匝南枝栖稳。〔末〕</p><p>下官傅子虚听调到京。收留义子傅贾同来。处分未有下落。好生放心不下。〔旦〕爹爹。穷通富贵。自有天数。请宽心宁耐些。〔杂上〕使功不如使过。假公因以济私。〔进见介〕小的是报事的。朝廷因杨家女将骚扰滇南。如今降老爷做司马参军。统领本处人马。带罪征剿。若得胜回来。论功行赏。若还败绩。二罪俱罚。兵部分付说。今日就要老爷起身。〔末〕晓得了。〔杂下末〕孩儿。我一向止攻簿书。那晓得武艺。况且闻滇南一路。兵疲粮寡。怎得取胜。这分明是卫丞相陷害我了。〔旦〕爹爹。事旣到此。不须忧虑。孩儿幼习兵书。粗知韬略。待孩儿到滇南去。代爹爹相机行事。〔末〕只怕你但知运筹。未能对垒。〔旦〕爹爹只管放心。孩儿自有道理。〔众扮官军上〕朝廷天子宣。阃外将军令。〔进见介末〕快取披挂过来。孩儿。你也披挂了。〔各披挂介末〕叫众将官。今日黄道吉日。就此发兵。沿街不许僧妇冲锋。违者以军法从事。就此起兵前去。〔老旦上〕你看那边有兵马来了。待我躱在一边。〔作躱介末旦领众行介〕</p><p>【滴溜子】今朝的。今朝的。王三锡命。专征的。专征的。滇南前进。一时军容饬整。前遮后拥间。威风特甚。辟易中途。有谁肆行。</p><p>〔杂拿老旦介〕禀老爷。有个妇人冲道。〔旦见老旦惊介末〕我今日出兵。你该回避。怎么敢来冲道。叫军校与我绑起来。〔老旦〕爷爷饶命。</p><p>【前腔】虔婆的。虔婆的。不知军令。将军的。将军的。乞饶草命。〔旦背介〕故人相逢路径。行藏待细询。何由得近。〔作拭泪介〕咫尺天涯。珠泪暗零。</p><p>〔旦转介〕爹爹。出兵之利钝。全不系一妇人。听他声音。是孩儿同乡。可惜他是个无知乞婆。饶恕了他罢。〔末〕公子讨饶。饶你去罢。〔老旦作谢见旦惊介末旦众唱辟易中途有谁肆行下老旦〕老身一命。几乎丧在这裏。幸得那先锋讨饶。方才得免。那先锋的模样。明明是我小姐。不知什么缘故。从戎到此。他旣不好认我。</p><p>【双声子】移行径。移行径。蓦地裏难相认。藏名姓。藏名姓。为甚把三军令。对众人。对众人。怎细询。怎细询。想两地情踪俱似狐冰。</p><p>我如今只在京中求乞。打听他回来。那时见他。问个明白便了。</p><p>几回访问叹蹉跎。</p><p>今日相逢在路途。</p><p>踏破铁鞋无觅处。</p><p>得来全不费工夫。</p><h2 id="第二十三出-雪寃邀宠" tabindex="-1"><a class="header-anchor" href="#第二十三出-雪寃邀宠" aria-hidden="true">#</a> 第二十三出 雪寃邀宠</h2><p>【燕归梁】〔生女装上〕遶匝鹪鹩暂借栖。煞强似漂泊无依。祇怜踪迹与心违。问发迹是何时。</p><p>自家谈麈。因被仇人诬害。扮做女子。避难尼姑庵中。不想朝廷招选宫女。又被地方里老结报在官。幸得义父不送我入宫。抚养为义女。哎。父亲。父亲。你但怜我才貌。故此收留我你那知道我的踪迹来。〔叹介〕</p><p>【玉芙蓉】华年镜裏移。壮志闺中滞。每徘徊顾影。自觉痴迷。〔叹介〕世上人只见妇人时有英雄气。那见男子妆成美女姿。〔合〕心如沸。把行藏自思。问今朝扫眉何日得扬眉。</p><p>〔小生上〕权臣虽窃柄。公道在人心。〔见介小生〕女孩儿。你素长于诗文。我今日要你草个制词。那宰相卫三台挟私报仇。把兵部谈尙书来籍没他的家产。我一向不平这事。不想他家有个奚奴。上个辨寃的本。又被他蒙蔽住了。我昨日偶然看见这本。呈送爷爷御览。爷爷看了大怒。要闲置他在洞霄宫。我待发到翰林院去草个制词。恐怕事未成而机先露。如今你与我草了。待我突然自宫中发出。教他措手不及纔好。〔生背介〕不想父亲的寃屈。到也有昭雪的日子。〔转作写介小生〕你做完了。念与我听。〔生念介〕切惟平章事卫三台者。鼠藏社穴。狐假虎威。日暂蔽于蔀丰。神人为之共愤。郄必修于身没。朝野为之称寃。今置尔提举洞霄宫。用警官邪。以昭公论。〔小生〕做得好。待我就拿去送与爷爷看过。发将出去。正是诏虽出于袖中。威实归于圣上。〔下生叹介〕这等看起来。我义父尽有见怜之心。意欲把我踪迹诉与他得知。只是改妆一事。实为骇听。一时难以启齿。待我慢慢的乘便与他说个明白便是。</p><p>【前腔】寃魂雪有时。浪迹沈无底。叹改妆异事。骇听难提。好教我一时呑吐难轻语。五内踌躇不自持。</p><p>〔合前小生上〕斜封朝野快。佳制圣明扬。〔见介〕女孩儿。爷爷见了你的制词。说道直捷痛快。大为称赏。问我是谁人草的。我就说是你草的。爷爷就要宣你入宫。我再三哀求。奴婢止有此女。靠他养老的。因此罢了。爷爷还说。尙要与你择婚。</p><p>【朱奴儿】蒙御览称扬制词。道你比谢女何疑。女孩儿。自古说一经品题。便成佳士。况且你蒙爷爷的称扬。可喜可喜。何幸今朝遇品题。顿使我一旦增辉。还怜你愆期待时。要与你择佳壻。</p><p>〔生背介〕好教我</p><p>【前腔】舌尖上沈吟几时。怕出口追悔还迟。只得忍气呑声窃三思。〔转介〕爹爹。孩儿谢尘缘旣已披缁。休提起愆期待时。谩说道择佳壻。</p><p>〔小生〕女孩儿。爷爷若做主与你择了个女壻。谁敢违拗得他。〔生作低头叹介〕</p><p>才华夙负女中难。</p><p>喜得君王带笑看。</p><p>踪迹今朝言未得。</p><p>赐婚他日势难瞒。</p><h2 id="第二十四出-对阵留情" tabindex="-1"><a class="header-anchor" href="#第二十四出-对阵留情" aria-hidden="true">#</a> 第二十四出 对阵留情</h2><p>【红绣鞋】〔老旦贴戎服统众上〕官军下寨山前。山前。应兵哨聚山巓。山巓。兵甚利。甲偏坚。人奋勇。士争先。操胜算。震天关。</p><p>〔老旦〕自家杨家府女将。只因前日先锋杀伤官兵。朝廷差官前来征剿。叫喽啰们。一齐杀下山去。〔众喊唱末二句下末旦戎服众随上行介〕</p><p>【前腔】一朝秉钺登坛。登坛。三军驱率滇南。滇南。戈耀日。帜漫山。兵荷戟。将披坚。齐用命。向无前。</p><p>〔老旦贴上遇战老旦末各立高处介旦出马介〕谁人敢出马来。〔贴接介旦〕</p><p>【扑灯蛾】狐从营窟潜。虎负山嵎险。便猖獗不能拦。蓦地把官兵轻犯也。天诛怎免。尙不思降服山前。效螳螂当车怒暂。管须臾折冲三箭定天山。</p><p>〔贴看笑介〕先锋。你靑年妙貌。临阵之际。刀剑无情。还该三思。勿贻后悔。我看你</p><p>【前腔】翩翩美少年。休把干戈按。使一命付干鋋。〔旦〕休得胡说。快放马过来。〔贴背介〕我觑着他丰神腼觍也。教我刚肠先软。〔向众介〕喽啰每。看我活捉那先锋过来。忍敎他锋镝摧残。待生擒〔背介〕徐谐缱绻。〔转介〕我有计在此了。这其间敎他立刻胆先寒。</p><p>〔作相战贴射倒旦马旦跌介贴〕小先锋。你今日且收兵。明日换了马再来交战罢。〔外扶旦末同下老旦〕喽啰每。且收兵回山寨去。〔众唱操胜算震天关下外扶旦末同上〕</p><p>【哭相思】胜负兵家难预探。怪他们锋难撼。</p><p>〔末〕你这个军士叫做什么名字。到肯出死力。在阵背了先锋回来。〔外〕小的就是奚奴。前蒙老爷极力周旋。故此今日聊申犬马之报。〔末〕亏了你了。你就在帐前听用罢。〔外应介旦〕爹爹。孩儿适纔坠马的时节。那先锋不把孩儿杀死。到叫孩儿说明日换了马再来相会。甚觉有情。若得个人去招安他。料他必然投降的。〔末〕孩儿。你怎么见得他有情。〔旦〕</p><p>【泣颜回】女将意相怜。不住将人留盼。霜蹄暂蹶。其时注情非浅。我私心自展。若招降他料必无违犯。怎得个说客先容。也免得兵马相残。</p><p>〔外〕小人适纔在阵上看见那先锋。到像是妓女魏轻烟。不知他为甚么到在这裏。若果是魏轻烟。旧日与小人的家主时相往来。小人亦有一面之识。小人情愿亲到他山寨裏去。说他投降。若不是魏轻烟。小人就被他杀在那裏。也好报老爷昔日之恩。〔末〕这个甚妙。〔外〕老爷。</p><p>【前腔】他昔日在勾栏。曾与奚奴识善。他生平任侠。匪区区女流柔软。若说他纳款。须把言词奬借休相犯。〔旦〕这等不难。我看他尽有情于我。你就把联婚来许他就是〔外〕若许他缔结姻盟。益坚他敛戢兵端</p><p>出兵今日损威风。</p><p>女将偏怜意气浓。</p><p>此去管敎输款顺。</p><p>联姻胜似汉和戎。</p><h2 id="第二十五出-招降女将" tabindex="-1"><a class="header-anchor" href="#第二十五出-招降女将" aria-hidden="true">#</a> 第二十五出 招降女将</h2><p>【醉落魄】〔贴杂随上〕阵云中。蓦见先锋奇俊。目成心许。役梦劳魂。</p><p>奴家魏轻烟。昨日与官军接战。见那先锋仪容俊雅。年尙靑春。意欲与他结为婚姻。因此打他下马。又放他回去。叫他今日相会。明明是放些情儿在他面上。不知他可会得奴家的意儿来否。他若会得这意儿。今日一定该着人来招降。若是不会此意。今日又来挑战。不免生擒他到来就是。且待探哨的到来。便知端的。〔杂同外上〕纔离细柳营。又到杨家府。〔杂〕你在此少待。等我禀过了先锋。然后进去。〔杂进介〕禀先锋。今日官军按兵不动。只见一个军士来到山前。说要求见先锋的。如今与他同到帐前。〔贴〕着他进来。〔杂引外进贴看介贴〕你是奚奴。为甚么到在此处。〔外〕小的是奚奴。昔日与我官人别了先锋。来到路上。见画影图形。捱家逐里。要拿官人与小的。我官人见事势急了。无计可施。只得扮做女子。独自逃难。不知往那裏去了。小的随卽到本府投到。求太爷与我上个辨寃的本。那太爷与我慨然上了。卫丞相见了大怒。把那太爷削籍听勘。把小的充军在此处。不想卫丞相又要陷害那太爷。就差他提兵在此征剿。昨见先锋不杀的美情。特差小的到此。拜上先锋。那招安一事。不知可通容否。我太爷呵。</p><p>【高阳台】为忤权臣。使参兵柄。明驱他陷阱沈沦。〔贴〕你那先锋叫做什么名字。〔外〕他唤做傅贾。他自小螟蛉。能文能武超羣。昨蒙先锋放了回去。他衔恩。知伊兀自多情也。遣奚奴劝伊效顺。我公子还有言拜上。只是小人不敢说。〔贴〕你就说不妨。〔外〕他说约婚姻遥从凤卜。亲致冰人。</p><p>〔贴笑介〕奚奴。你如今晓得官人在那裏。〔外〕便是不知他的下落。〔贴叹介〕我前日也为官人的事被那官校追比不过。只得逃走到此。一向便思量官府招安。回来访你官人下落。昨见你那先锋呵</p><p>【前腔】靑春。年比终军。貌同荀令。忍将锋镝相倾。因此我昨日放了他回去况且我不过一时避难。我权在幽径潜身。何如韦曲藏莺。如今。招安诏出朝廷也。管取率杨家一齐效顺。</p><p>〔合前贴〕你如今回去说。我统率杨家女将。一同在此。专候朝廷招安的旨意一下。我便收兵到京。与先锋相会。〔外应介贴〕昨因对垒识荆州。一点芳情寄鄂舟。〔外〕今日招安逢故旧。追思往事付东流。〔外下贴〕喽啰每。快请主帅到来。〔老旦众拥上〕对垒威风震。先锋敌忾多。〔见介老旦〕先锋。今日不出兵搦战。请老身到来。有何话说。〔贴〕官兵昨日失利。特地差人招安。我们乘着此时。大家归顺。主帅的山寨旣可永保无虞。奴家的身子又可生还故土。不然万一朝廷统领各路兵马。前来夹攻。那时我们应接不暇。要降降不及。悔之晚矣。不知尊意何如。〔老旦〕老身祖先素称顺义。偶为贪官污吏相驱。致使负固。今日官兵到来。交战失利。反来招安。必不敢轻慢我们的了。况又承先锋之命老身焉敢不从。〔贴〕主帅。我们与官兵呵</p><p>【前腔】争衡。昨逆颜行。今来抚顺。我们好乘机此际安生。若再图徼幸。未知鹿死谁人。〔老旦〕我邀灵。今朝决胜山嵎也。致他们招降有命。〔合〕共归心。屯兵境上。听令朝廷。</p><p>〔贴〕这等我们暂屯兵境上。听候朝廷的诏旨就是。正是</p><p>喜孜孜鞭敲金镫响。</p><p>笑呵呵齐唱凯歌回。</p><h2 id="第二十六出-赏功赐婚" tabindex="-1"><a class="header-anchor" href="#第二十六出-赏功赐婚" aria-hidden="true">#</a> 第二十六出 赏功赐婚</h2><p>【点绛唇】〔小生扮黄门官上〕月淡黄扉。鸡鸣绛绩。千门启。师师济济。万国衣冠侍。</p><p>九重阊阖开宫殿。万国衣冠拜冕旒。下官黄门官的便是。正値早朝时分。怕有奏事官到来。只得在此伺候。〔末上〕</p><p>【前腔】受钺曩时。班师此际。私心喜。穷酋顺义。兵革无庸试。</p><p>下官傅子虚。奉命征剿杨家女将。为着招安一事。特地奏闻。〔小生〕奏事官就此俯伏。〔末跪介〕臣傅子虚奉命诛叛。仗臣义子傅贾之谋。杨家一时降顺。奏闻陛下。</p><p>【驻云飞】臣仗天威。纳叛招降直一时。臣子傅贾呵。年幼多豪举。决策无遗议。嗏。遣使远招携。翕然归义。赞相功多。还赖平康妓。宥罪嘉功乞圣慈。</p><p>〔小生〕官裏道来。卿所遣使臣。与那平康妓女。是何名姓。备细奏闻。〔末〕昔日谈尙书家仆奚奴。谪戍滇南。适与那先锋是中国妓女魏轻烟识熟。臣子傅贾。决策招安时节。奚奴挺身前往。那魏轻烟慨然效顺。如今统率杨家兵马在境上。伏候圣旨。伏乞皇上赦两人之罪。使他还朝。论功行赏。不胜欣幸之至。</p><p>【前腔】戍谴多时。功过相当宥匪私。那魏轻烟也为着籍没谈尙书的事。波及潜逃避。效顺辜堪恕。〔小生〕官裏道来。卿子年旣幼小。可曾娶妻未。〔末〕嗏。他幼小适流离。收为义子。坦腹无缘。孤负东床壻。诚恐诚惶渎圣慈。</p><p>〔小生〕退班。〔末起立介众扮宫监捧勑上行介〕</p><p>【神仗儿】天颜有喜。天颜有喜。喜叛酋顺义。把兵端不试。捧出黄麻御制。恩波浩荡。祥云斐亹。着木凤绕丹墀。看木凤绕丹墀。</p><p>〔杂〕圣旨已到。跪听宣读。皇帝诏曰。怀远招携。承平之盛事。论功行赏。激劝之良规。兹尔原任淮扬刺史傅子虚受钺有嘉升滇南安抚使。其子傅贾。决策多奇。授滇南招讨使。赐婚司礼监太监费有义女为婚。择日成亲。奚奴奉使有功。魏轻烟归顺可奬。准傅子虚所奏。准还故乡。赐爵鎭抚。杨家女将封顺义将军。仍驻滇南。听安抚招讨二使节制。谢恩。〔末谢起介众〕</p><p>【尾声】招携怀远非容易。看丹书襃崇特至。钦赐婚姻遇更奇。</p><h2 id="第二十七出-花烛猜谜" tabindex="-1"><a class="header-anchor" href="#第二十七出-花烛猜谜" aria-hidden="true">#</a> 第二十七出 花烛猜谜</h2><p>【上林春】〔生女妆丑扮侍女随上生〕婚赐朝廷谁不羡。祗是我神魂惊闪。〔丑〕小姐。试看堂上催妆。好把香奁检点。</p><p>小姐。良时将至。不要只管沈吟。请自梳妆。待侍儿去取了凤冠员领来。〔下生〕自家谈麈。当日只为避难。扮做女子。谁想弄假成眞。今日朝廷命嫁那傅贾。我思量起来。欲将此事就对义父说明。料他也罢了。只是皇上前日见我做了贬卫三台的制词。随卽要选我入宫。义父苦苦不肯。今日因皇上赐婚纔说是个男子。皇上不道义父被我瞒过。反疑心义父与我通共一路。欺诳朝廷了。万一见罪。如何是了。我想此事到底瞒不过的。且待成亲之后。再作区处。如今羞答答的教我怎生样梳妆。〔作梳妆叹介〕</p><p>【红衲袄】我怎生傍妆台贴翠钿我何心惜奴娇笼玉串。我本是贺新郞要捧天孙雁。到做了似娘儿轻乘帝女鸾。哎。傅郞。你只指望罗帐裏偷谐合卺欢。又谁知昼锦堂空将花烛灿。〔丑持冠带上〕小姐。良时已至。你旣梳妆完了。请带了这凤冠。穿了这锦袍。〔作与生穿带介生〕侍儿。你见我振袖倾鬟。只道锦上花添也。谁忆秦娥不耐烦。</p><p>〔丑〕小姐。老爷分付梳妆已毕。等新郞到来。出阁行礼。〔下末旦冠带众吹打行介〕</p><p>【不是路】鼓吹喧阗。绛蜡纱笼光烛天。人争羡。婚姻御赐人生罕。似神仙。两两天风吹下凡。阆苑蓬莱何足羡。〔众〕禀老爷到门了。〔小生生上迎介净喝介小生生〕迎鸾幰。门阑喜气多璀灿。〔生背介〕私心惊战。〔旦背介〕私心惊战。〔净照常喝生旦拜介共送酒介末小生〕</p><p>【贺新郞】二姓交欢。荷天恩约婚金殿。想三生分缘非浅。试看那耿耿银河良夜悬。暎华堂梅梁吐艳。〔合指生介〕香闺秀。〔指旦介〕淸朝彦。喜佳人才子谐姻眷。这乐事共相羡。</p><p>【前腔】〔生旦〕四顾琼筵。〔旦背介〕惜新人枉为仙眷。〔生背介〕笑新郞枉垂淸盼。〔各背介〕眞个是丝幙今朝适误牵。好敎人笑啼不敢。</p><p>〔合前末小生〕叫侍儿。送新人进房。〔众引生旦行介〕</p><p>【节节高】新郞正少年。配婵娟。良宵三五风光占。丛花艳。鹊驾塡。鸳衾灿。金莲引处香风扇。牛郞织女应相羡。何必崎岖上玉京。此中卽是神仙畔。〔末小生众下生旦吊场分坐介〕</p><p>【宜春令】瞻衾枕。抱歉然。我和他形神一般。傥图缱绻。还愁被底双鸳闪。〔作偷顾生介〕小姐。小姐。你若是跨凤箫郞。到好做骖鸾仙眷。〔合〕这其间。雄飞雌伏。倩谁厮辨。</p><p>【前腔】〔生背介〕蒙巾帼。暗自惭。凤求凰依违眼前。觑着这锦衾灿烂。只图交颈鸳鸯暖。谁知我蔽罗帏便将面目轻藏。解罗襦难把本来偷掩。〔合前丑扮侍女持烛上〕</p><p>【三学士】玉漏沉沉夜色阑。〔作窥介〕呀。新人尙未安眠。待我进去。劝他们睡了罢。〔作进向生介〕小姐。这时候怎么还不睡。〔向旦介〕相公。你悠悠共对灯前语。〔笑介〕怎不思款款同交枕上欢。相公。他便害羞。你该去替他解了衣服。强他去睡纔是。怎么手也不动。只管陪他坐。坐到几时呢。他寳袜防身牢自绾。须强把罗带宽。</p><p>〔生背介〕我怎么与他同睡得。不免权推做有病罢。侍儿。〔丑应介〕我</p><p>【前腔】病体淹淹带懒宽。伊休乱语胡言。〔丑笑向生介〕小姐。这个是免不得的。〔旦背介〕我正没法。如今将计就计也只推有病便了。〔转介〕小姐。我今宵疾惫思高枕。也只为当日干戈始息肩。〔生〕这等。侍儿。你送相公到书房裏去睡罢。对相公说。莫怪稽迟莺与燕。自有日合图欢。</p><p>昨日天山早挂弓。</p><p>蒙恩鱼水喜和同。</p><p>今宵空把银缸照。</p><p>错配鸳鸯逐晚风。</p><p>〔生下丑送旦作到书房丑下旦吊场介〕今夜之事。几乎败露。幸得小姐推病。我将计就计。到这书房中来了。不免挑起残灯。少坐片时。</p><p>【太师引】向灯前。顾影心怀歉。想当时匆匆改颜。只思量权时避难。谁承望缔合姻缘。哎。小姐小姐。不是我将伊抛闪。还是你红鸾星黯。致今朝相逢木兰。〔作四顾介〕你看小姐书房中。到有这许多书在此。待我取来看一看。且喜简编满架。尽足盘桓</p><p>〔作翻书惊介〕这■〈土巳〉桥老人的秘书。是我赠与那少年的。怎么到得小姐案头来。这事古怪得紧。〔作沈吟介〕</p><p>【前腔】检牙签。蓦地心惊闪。这书呵。我分明相遗少年。怎今日置他几畔。好敎人犹豫灯前。我待把情踪细探。怕触讳又难觌面。我待不审个明白。这狐疑从何释然。呀。我有计了。我明日去访魏轻烟。就央他来问小姐。他们同是女人。料必有实话说的。待托他居间婉转。究悉根源。</p><p>正是</p><p>雪隐鹭鸶飞始见。</p><p>柳藏鹦鹉语方知。</p><h2 id="第二十八出-乞访书因" tabindex="-1"><a class="header-anchor" href="#第二十八出-乞访书因" aria-hidden="true">#</a> 第二十八出 乞访书因</h2><p>【忆秦娥】〔贴便服上〕生不偶。姻缘两字嗟僝僽。嗟僝僽。沈吟此际。蛾眉轻皱。</p><p>奴家魏轻烟。昔日与那谈麈方订婚姻。倏遭顚沛。如今在阵前看上了傅贾。意图缱绻。他着奚奴来招安时节。亲口许我联姻。我自谓终身有托。因此竭力说化主帅。一同降顺。来到京师。满望相谐伉俪。谁想他又蒙朝廷赐婚。娶了司礼监的义女为妻。我这婚姻事竟绝望了。〔叹介〕我此生这等不偶得紧。</p><p>【水仙子插玉芙蓉】乖张燕尔俦。孤负莺求友。我仔细思量。他薄幸名须受。他若是说朝廷赐的婚。不由他做主。也要思量朝廷为什么赐婚。也亏我效顺天朝。因此上蒙恩偶。这是我差了。他前日堕下马来的时节。我就拿住在那裏。省得今朝泣好逑。他那裏洞房花烛暖。我这裏良夜影悠悠。前日奚奴亲口许我联婚的。待我去问他。为甚言不应口。〔叹介〕说便如此说。与奚奴有甚相干。这却是傅郞心上的事。他到今朝恣意吹箫倚凤楼。竟将我恩义丢。我自强觅甜桃。也终落他人后。〔旦冠带杂随上〕</p><p>【靑玉案】昨宵伉俪几贻丑。今日偷闲寻故友。</p><p>下官傅贾。闻得魏轻烟昨已到京。又要央他问那秘书的消息。特来相访。叫左右。到他门上通报一声。〔杂叫丑扮侍女上杂〕傅爷要见。〔丑进禀介贴〕他今日也来见我么。我见他做甚么。你对他说。当日好相见。今日不好相见了。〔丑出说介旦〕怎么见得当日好见。今日不好见。你去说一定要求见的。〔丑进禀介贴〕他是这等说。你对他说。当日有婚姻之约。便好相见。今日有男女之分。就不好相见了。〔丑出禀介旦〕这分明是奚落下官了。待我自闯将进去。〔作闯进贴欲避介贴〕侍儿。快闭上了门。不要容外人进来。〔旦〕小娘子。下官也当得入幙之宾。那裏是外人。〔贴〕</p><p>【大圣乐】今休说入幕绸缪。我和伊陌路空相遘。〔旦〕小娘子。你怎么说这等的话。当日在阵上。尙蒙你见怜。今日怎么到说远了。〔贴〕傅相公。你还记得前日么。今朝亏你还思旧。我只道你将往事霎时休。〔旦〕小娘子。这婚姻是朝廷赐的。不干下官事得。须信道姻缘会合眞非偶。我事到其间不自由。〔贴〕傅相公。你娶的新人好么。一定胜似奴家了。昨夜鸾交凤友。须知道新婚燕尔。绸密如酒。</p><p>【前腔】〔旦〕休提起昨夜衾裯。笑良宵伉俪空相偶。〔贴〕傅相公。也亏你今日这时候就起来了。〔旦〕孤帏何必眠淸昼。〔贴〕你不要在我跟前说这等假话。难道你两个昨夜不同睡。〔旦〕果然。小生身子不快。小姐亦有些小恙。下官独自在书房中歇的。〔贴笑介〕这等你也忒不卽溜了些。〔旦笑介〕小娘子。我无意觅鸾俦。〔丑〕老爷。侍儿到有句话对你说。你如今这等少年。又做了高官。便再娶位夫人。也不妨事。〔旦〕小星有待因难偶。鱼贯堪怜宠未酬。〔贴作变色起介〕你请回去罢。新人候久。休得要绵藤话语。把乐事迤逗。</p><p>〔贴欲下旦〕小娘子。下官正有言相吿。为何就要进去。〔贴〕先锋。奴家与你是陌路人了。又有何言。〔旦〕小娘子不消着恼。下官还有一事奉求着小娘子。昨夜下官成亲之后。两下各有小恙。难以合卺。因此送下官到他书房中歇了。见他桌上有■〈土巳〉桥老人秘书二本。这书是下官赠与一个少年的。怎么到在他案头。其中必有缘故。小生欲待觌面问他。恐怕他事涉嫌疑。不好直说。还要小娘子去替小生问个来历。自当重谢。〔贴〕你们是夫妻之间。到不好问得。要我外人在中间传言送语何用。〔旦〕不是。小娘子。你们同是女伴中。说话中间必无疑虑。故央你去。听我道。</p><p>【刮古令】书斋寄凤俦。把图书暂校雠。见遗编心还问口。致狐疑暗筹。端的这因由。情踪一时浑难面剖。求伊代析这根由。那时节管姻缘两地共绸缪。〔贴〕</p><p>这个当得奉命。先锋。我好笑你</p><p>【前腔】承恩叶好逑。不思谐衾与裯。眼睁睁把良宵孤负。早难道似银河隔女牛。今日反添愁。想区区这筹何须穷究。昨宵若早会鸾俦。这疑端岂不霎时勾。</p><p>〔旦〕小娘子。这话也不消说了。如今同你到岳父家裏。与小姐问个明白何如。〔贴〕先锋请先回。奴家少间就来。</p><p>昨宵堪叹悞佳期。</p><p>偶阅图书费所思。</p><p>浑浊不分鲢共鲤。</p><p>水淸方见两般鱼。</p><h2 id="第二十九出-轻烟辨男" tabindex="-1"><a class="header-anchor" href="#第二十九出-轻烟辨男" aria-hidden="true">#</a> 第二十九出 轻烟辨男</h2><p>【谒金门】〔生女妆上〕新妆试。又早脂殷粉憔。底事寻思无妙计。对人羞自语。</p><p>自家谈麈。改男做女。不过规避一时。那裏知道事到今日。朝廷赐配傅郞。昨夜成亲。被我再三推病。躱闪过了。这事到底要露出来的。我待对他说个明白。又怕惊动了他。反做出些事来。我若不对他们说。又遮瞒不过。怎么样便好。如今教我又好笑。又好苦。眞个度日如年也。〔叹介〕</p><p>【沈醉东风】忆当年衣妆改移。到今日恍如眼底。经历过。事偏奇。错偕伉俪。这其间实难区处。我待不说明白。这事儿怎支。我待说个明白。这话儿怎提。踌躇。几度心中不自持。〔贴上〕</p><p>【忒忒令】向侯门姗姗步移。望纱窗垂垂幕蔽。奴家魏轻烟。蒙傅郞托我询问小姐事情。来到他门首。可有人在么。〔杂扮侍儿上贴〕你说我是杨家女将。要见小姐。〔丑禀生生背介〕我正为这些事。在此踌躇不决。又是一个好没趣。怎生样见他。〔转介〕你去对他说。我身子不耐烦。改日请见罢。说我恹恹病体。苦支吾无计。〔杂出复介贴〕你对小姐说。一定要求见的。我久矣。仰淸光。特抠衣。趋莲幕。忍敎把凤题。</p><p>〔杂进禀生介〕这等请进来。〔贴进见相惊介贴〕原来就是你。〔生低向贴介〕小娘子禁声。〔向杂介〕你们回避。〔杂下贴〕谈郞。前日闻得奚奴说你改做女子。孤身逃难。不知去向。不料你到在这裏。你把从来的事。一一对奴家说个明白。〔生〕</p><p>【尹令】改妆祇思规避。那知为招彩女。感他抚为义女。因此上身羁绣帏。不想朝廷又把我来配与傅郞。苦首鼠今朝怎两持。</p><p>小娘子。你怎么也在那滇南去了。〔贴〕奴家也为你的事。被那些官校终日威逼不过。只得逃避去的。</p><p>【品令】当年为伊。避迹向天涯。今因顺义。相逢在京师。不想你今日做出这场好笑的事来。待我去请傅郞来。当面与他说个明白罢。〔生扯住贴介〕我今日呵。藏头露尾。总然难自秘。还须顾虑。这事眞堪骇异。怕言出须臾。驷马仓忙已迟。</p><p>〔贴〕你事到今日。不肯说明。还要遮瞒。</p><p>【豆叶黄】似偷铃掩耳。若个受伊欺。不如待奴家与你明言就裏。免使猜疑。〔贴作笑介生〕小娘子。你笑些甚么。〔贴〕我笑那傅郞。认你做齐姜宋子。谁知到是宋朝居室。龙阳当妻。〔生〕小娘子。你若去说时。须要乘机遘会。须要乘机遘会。莫造次临岐语不投机。</p><p>〔贴〕我自有道理在此。傅郞昨夜在你书房中。见了那■〈土巳〉桥老人的秘书。他甚是疑心。央奴家来问你的来历。你如今就把这书的来历说与我知道。待我慢慢的说到其间。其时与你说个明白何如。〔生〕这书是一个女郞赠我的。〔贴作沈吟介〕你且说来。〔生〕</p><p>【桃红菊】忆曩时名园寄居。偶然将枕函偷觑。随感取佳人高谊。随感取佳人高谊。相投赠追思宛如。</p><p>〔贴〕这等你曾见那女郞么。〔生〕小生不相会面。是他一个保姆拿来送与我的。〔贴〕这一发古怪了。傅郞适纔明明对我说。是他送与个少年的。少年不消说是你了。你如今又说是个女郞赠的。难道他到是个女郞不成。〔生〕正是。这事又有些古怪。适纔傅郞要小娘子问我这书的来历。我如今反要小娘子去问他那赠书的缘故了。</p><p>【川拨棹】心如沸。这奇踪难轻臆。谁能释两地狐疑。谁能释两地狐疑。〔贴〕料根苗须臾尽知。好敎人笑怎支。〔生〕好敎人羞怎支。</p><p>〔贴〕如今傅郞在那裏。〔生〕想是在书房裏。〔贴〕这等待我到书房裏去。〔生〕小娘子。你向</p><p>【尾声】书斋款款和伊语。这其间须当料理〔贴〕我自有道理。管取你们涣释狐冰在片时。</p><p>几年书剑逐漂蓬。</p><p>今日相逢似梦中。</p><p>底事茫茫难自释。</p><p>不堪分付与东风。</p><h2 id="第三十出-保姆识女" tabindex="-1"><a class="header-anchor" href="#第三十出-保姆识女" aria-hidden="true">#</a> 第三十出 保姆识女</h2><p>〔老旦上〕远来寻故主。特地谒侯门。老身是贾小姐身畔的保姆。闻得小姐在滇南回来。入赘在费内监家裏。特来相见。门上有人么。〔杂上〕侯门深似海。不许外人敲。〔见介〕老身是傅老爷的保姆。特来求见。烦通报一声。〔杂〕老爷有请。〔旦上〕</p><p>【传言玉女】心旆摇摇。兀坐正萦怀抱。忽传言故人来到。〔见抱哭介〕经年阔绝。苦朝夕魂飞梦绕。相逢此际。行藏暗晓。</p><p>〔旦顾杂介〕你在门上看。有人来卽便通报。〔杂下老旦〕小姐。我闻得你招赘在此。我到替你耽了许多忧虑。你怎能勾不露出本相来。〔旦〕昨夜喜得小姐推病。我将计就计。到书房裏睡了。事体幸不败露。今夜料难躱闪。正踌躇不决在这裏。〔老旦〕待老身与你说明白罢。〔旦〕你且慢些。我适纔央魏轻烟到小姐跟前探听消息去了。待他到来。再作区处。〔贴上〕</p><p>【上林春】疑踪管析在今朝。特向书斋倾倒。</p><p>〔见介旦〕小娘子。那秘书的来历。可曾替我问得明白么。〔贴〕先锋。秘书的来历你且慢些问。那小姐的来历到有些奇异在这裏。〔旦惊介〕怎么样奇异。〔贴〕你</p><p>【降黄龙】误结鲛鮹。眼底佳人。浪说多娇。担搁了画眉张敞。举案梁鸿。甚觉无聊。先锋。今宵。我与你相完夙约。到得个鸾顚凤倒。〔旦〕这等说。分明是奚落下官了。〔贴〕我怎么奚落你。这其间奇踪幻态。颇堪喷笑。</p><p>〔旦〕小娘子。你明白对我说罢。〔贴〕先锋。奴家还要问你。你适纔对奴家说。那书是你赠与一个少年。如今那小姐又说是个女郞赠与他的。这是怎么说。〔旦〕</p><p>【前腔】蹊跷。此际情踪。展转狐疑。愈难分晓。小娘子。我晓得了。私心逆料。多分眼底佳人。就是曩时年少。〔贴〕这到也差不多儿。只不知那女郞是怎么样说的。〔旦背介〕根苗。欲言还止。觉颜汗付之一笑。〔向老旦介〕保姆。你与我前因后迹。向他明吿。</p><p>〔老旦〕小娘子。那秘书是老身将去送与个少年。那少年难道是个女子不成。〔贴〕女子定不是女子了。〔旦〕这等那人为什么将男改女了。〔贴〕我对你说。他叫做谈麈。就是谈尙书的儿子。只因朝廷缉获得要紧。因此扮做女子。逃避在尼姑庵裏出家。为因招选宫女。遇着费内相怜他才貌。留为义女的。〔旦〕有这等奇事。〔贴〕便是。</p><p>【黄龙衮】潜踪计脱逃。潜踪计脱逃。秘迹人难料。只是赠书人。今朝踪迹无分晓。〔老旦〕小娘子。事到而今出人意表。想木兰当日裏因非巧。</p><p>〔贴〕阿呀。你说差了。木兰是女人改做男子。如今谈郞是男子改做女人的。〔老旦〕小娘子。男子改得女人。难道女人改不得男子的。〔贴〕嗄。是了是了。适纔谈郞说那书是保姆送与他的。保姆一定是妈妈了。难道先锋是个女子不成。〔旦作低头介老旦〕女子未必就是女子。男人定不是个男人。〔贴〕嗄。是了。怪道我要与你连婚。你只管推却。我那知就裏。今日待奴家去与二尊人说明此事。到把小姐配与谈郞。两下裏都没病了。</p><p>【前腔】天生鸾凤交。天生鸾凤交。错合因非小。只是婚赐自朝廷。岂容草草无分晓。我代向尊前把行藏相吿。要恳他明白上陈情表。</p><p>〔老旦〕如此甚好。</p><p>昨宵心事两狐疑。</p><p>不料伊行遇甚奇。</p><p>雪隐鹭鸶飞始见。</p><p>柳藏鹦鹉语方知。</p><h2 id="第三十一出-错配成眞" tabindex="-1"><a class="header-anchor" href="#第三十一出-错配成眞" aria-hidden="true">#</a> 第三十一出 错配成眞</h2><p>【西河柳】〔小生冠带杂随上〕心惊耸。姻事多虚哄。壻匪乘龙。女偏跨凤。</p><p>下官费有。当日收留义女。不料是个男子。蒙爷爷赐配与那傅贾。那傅贾到是个女人。世上有这样冠履倒置的异事。特地差人去请傅老先生到来。与他商议定了。好上表奏闻。叫左右。傅爷到来。卽便通报。〔杂应介末冠带上〕</p><p>【寳鼎现】闻说奇踪。一旦令人惶悚。</p><p>〔见介小生〕老先生。你可晓得这奇事么。原来小女到是个男子。令郞到是女人。〔末〕这是谁人说的。〔小生〕魏轻烟对下官说的。他说现有奚奴与保姆可证。〔末〕这等叫他两个来。待我当面问个明白。〔小生〕左右。快去唤奚奴与保姆来。〔杂应下外冠带同老旦上〕欲知已往兴亡事。须问当年把臂人。〔见介末〕奚奴。你当日说你家主死了。如今费爷的小姐就是你家主。这怎么说。〔外〕听禀。</p><p>【赏宫花】他当年计穷。为潜逃改女容。假说道身作南柯梦。其实寄迹梵王宫。遴选当年邀覆庇。今日裏眞成错配凤楼重。</p><p>〔小生〕保姆。这等你小姐怎么又扮做男子模样。〔老旦〕老爷。我小姐因他叔父为争家赀。要报他做宫女。计无所出。只得扮做男子。逃走出去的。</p><p>【前腔】他孤身遇凶。怕相仇挟入宫。只得暂把衣冠拥。漂泊泣途穷。邂逅星轺恩养久。今日裏休提女壻近乘龙。</p><p>〔小生末笑介〕有这等的奇事。只是事关朝廷。必须奏闻。我们明早同上表章罢。</p><p>【前腔】恩蒙九重。赐婚姻喜气浓。谁料误配鸾和凤。错合失雌雄。奇事从来眞罕有。交章明日达宸聪。</p><p>闻说当年有木兰。</p><p>如今幻迹更无端。</p><p>明朝封事须交上。</p><p>管取鸾封下九天。</p><h2 id="第三十二出-奉诏团圆" tabindex="-1"><a class="header-anchor" href="#第三十二出-奉诏团圆" aria-hidden="true">#</a> 第三十二出 奉诏团圆</h2><p>【临江仙】〔贴上〕柳妥长条空浩漾。何时堪赠仙郞。裏面有人么。</p><p>旦冠带老旦上〕两人踪迹岂寻常。一朝明辨析。相对觉周章。〔见介生作万福旦揖介贴〕你们两个到了今日。还妆这个模样做甚么。我昨已对两位尊人说明白了。他们今朝去上表章。一定就有旨意下来。我堪笑你两个呵。</p><p>【好事近】佳壻饰红妆。佳妇翻为张敞。洞房合卺。须要顚倒鸳鸯。〔生〕茫茫。历尽许多磨障。到今日巧会鸾皇。〔旦〕小娘子。你谩道姻盟虚谎我和你贯鱼以宠。共事萧郞。</p><p>〔生〕这个足见小姐的贤德。〔外便服上〕</p><p>【临江仙】主仆从来悲撇漾。相逢帝里彷徉。〔见抱哭介〕当年两地苦参商。一朝相聚首。悲喜两非常。</p><p>昨日两位老爷叫老奴与保姆去。审问相公与小姐事体明白。今朝入朝。奏过圣上。旨意卽刻就到了。连魏娘子也赐配相公了。如今相公小姐请改了本等妆束。迎接圣旨。〔生旦贴〕正是春从天上至。恩向日边来〔下外〕保姆。你看相公与小姐这几步像得很。〔老旦〕怎么不像。俨然是生成的在那裏。</p><p>【好事近】才貌却相当。缘合未堪奇赏。出人意料。在那错联鸾凰。〔老旦〕这也亏了魏轻烟。他们茫茫。不是他剖破两边虚谎。到此际尙自彷徨。〔外〕便是这等说。他今朝同连鸳帐。是主恩渥处。挈带风光。</p><p>〔生巾服旦女妆贴冠上末小生上〕一封丹凤□。飞下九重天。圣旨已到。跪听宣读。诏曰。夫妻好合。人之常情。男女改妆。世之奇事。今据滇南安抚使傅子虚司礼监太监费有所奏。谈麈改男为女。贾巫云改女为男。一时错合。实出创闻。朕不胜惊喜。今卽将贾巫云所任职衔。移授谈麈。为滇南留守。贾巫云封怀远夫人。魏轻烟旣属贾氏招安。合行同侍谈麈。赐为媵妾。谢恩。〔生旦贴谢介末小生〕你们今日另结花烛。〔生冠带旦贴同拜介〕</p><p>【越恁好】今朝欢鬯。今朝欢鬯。遇合岂寻常。盈盈喜气扬。膺冠带未为畅。姻缘错合难思想。不因风浪。怎显得团圞一室多奇样。词坛传播争欣赏。</p><p>赠书记终</p>',485),i=[d];function n(t,c){return a(),e("div",null,i)}const o=p(h,[["render",n],["__file","六十种曲赠书记.html.vue"]]);export{o as default};
