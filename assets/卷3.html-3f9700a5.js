import{_ as a}from"./plugin-vue_export-helper-c27b6911.js";import{o as e,c as h,e as r}from"./app-c85b2e72.js";const d={},i=r('<h2 id="卷-三" tabindex="-1"><a class="header-anchor" href="#卷-三" aria-hidden="true">#</a> 卷　三</h2><h3 id="苏易简" tabindex="-1"><a class="header-anchor" href="#苏易简" aria-hidden="true">#</a> 苏易简</h3><p>苏易简，梓州人，宋太宗朝状元。所著有文集及文房四谱行于世。宋世蜀之大魁，自苏始。其后阆州三人，简州四人，夔州一人，终宋三百年得十六人，而陈氏、许氏皆兄弟，可谓盛矣。苏之词，惟越江吟应制一首，见予所选百　琲明珠。</p><h3 id="韩范二公词" tabindex="-1"><a class="header-anchor" href="#韩范二公词" aria-hidden="true">#</a> 韩范二公词</h3><p>韩魏公点绛唇词云：“病起恹恹，庭前花树添憔悴。乱红飘砌。滴尽真珠泪。惆怅前春，谁向花前醉。愁无际。武陵凝睇。人远波空翠。”范文正公御街行云：“纷纷坠叶飘香砌。夜寂静，寒声碎。珍珠帘卷玉楼空，天澹银河垂地。年年今夜，月华如练，长是人千　里。愁肠已断无由醉。酒未到，先成泪。残灯明灭枕头欹。谙尽孤眠滋味。都来此事，眉间心上，无计相回避。”二公一时　勋德重望，而词亦情致如此。大抵人自情中生，焉能无情，但不过甚而已。宋儒云：“禅家有为绝欲之说者，欲之所以益炽也。道家有为忘情之说者，情之所以益荡也。圣贤但云寡欲养心，约情合中而已。”予友朱良矩尝云：“天之风月，地之花柳，与人之歌舞，无此不成三才。”虽戏语亦有理也。</p><h3 id="满江红" tabindex="-1"><a class="header-anchor" href="#满江红" aria-hidden="true">#</a> 满江红</h3><p>范文正公谪睦州，过严陵钓台。会吴俗岁祀里巫迎神，但歌满江红，有“湘江好，洲漠漠。波似染，山如削。绕严陵滩畔，鹭飞鱼跃”之句。公云：“吾不善音律。”撰一绝送神曰：“汉包六合纲英豪。一个冥鸿惜羽毛。世祖功臣三十六，云台争似钓台高。”吴俗至今歌之。湘山野录</p><h3 id="温公词" tabindex="-1"><a class="header-anchor" href="#温公词" aria-hidden="true">#</a> 温公词</h3><p>世传司马温公有席上所赋西江月词云：“宝髻松松绾就，铅华澹淡妆成。红颜翠雾罩轻盈。飞絮游丝无定。相见争如不见，有情还似无情。笙歌散后酒微醒。深院月明人静。”仁和姜明叔云：“此词决非温公作。宣和间，耻温公独为君子，作此诬之，不待识者而后能辨也。”</p><h3 id="夏英公词" tabindex="-1"><a class="header-anchor" href="#夏英公词" aria-hidden="true">#</a> 夏英公词</h3><p>姚子敬尝手选古今乐府一帙，以夏英公竦喜迁莺宫词为冠。其词云：“霞散绮，月沉钩。帘卷未央楼。夜凉河汉接天流。宫阙锁清秋。瑶阶树。金茎露。玉辇香和云雾。三千珠翠拥宸游。水殿按凉州。”富艳精工，诚为绝唱。</p><h3 id="林和靖" tabindex="-1"><a class="header-anchor" href="#林和靖" aria-hidden="true">#</a> 林和靖</h3><p>林君复惜别长相思词云：“吴山青。越山青。两岸青山相送迎。谁知离别情。君泪盈。妾泪盈。罗带同心结未成。江头潮已平。”甚有情致。宋史谓其不娶，非也。林洪著山家清供，其中言先人和靖先生云云，即先生之子也。盖丧偶后，遂不娶尔。</p><h3 id="康伯可词" tabindex="-1"><a class="header-anchor" href="#康伯可词" aria-hidden="true">#</a> 康伯可词</h3><p>康伯可西湖长相思词云：“南高峰。北高峰。一片湖光烟霭中。春来愁杀侬。郎意浓。妾意浓。油壁车轻郎马骢。相逢九里松。”盖效和靖吴山青之调也。二词可谓敌手。</p><h3 id="东坡贺新郎词" tabindex="-1"><a class="header-anchor" href="#东坡贺新郎词" aria-hidden="true">#</a> 东坡贺新郎词</h3><p>东坡贺新郎词“乳燕飞华屋”云云，后段“石榴半吐红巾蹙”以下，皆咏榴。卜算子“缺月挂疏桐”云云，“缥缈孤鸿影”以下，皆说鸿。别一格也。</p><h3 id="东坡咏吹笛" tabindex="-1"><a class="header-anchor" href="#东坡咏吹笛" aria-hidden="true">#</a> 东坡咏吹笛</h3><p>岭南太守闾邱公显致仕，居姑苏，东坡每过必留连。坡尝言，过姑苏不游虎邱，不谒闾邱，乃二欠事。其重之如此。一日，出其后房佐酒，有懿卿者，善吹笛，坡作水龙吟赠之，“楚山修竹如云”是也。词见草堂诗馀，而不知其事，故著之。</p><h3 id="密云龙" tabindex="-1"><a class="header-anchor" href="#密云龙" aria-hidden="true">#</a> 密云龙</h3><p>密云龙，茶名，极为甘馨。宋廖正一，字明略，晚登苏东坡之门，公大奇之。时黄、秦、晁、张号苏门四学士，东坡待之厚。每来必令侍妾朝云取密云龙，家人以此知之。一日，又命取密云龙，家人谓是四学士，窥之，乃廖明略也。东坡咏茶行香子云：“绮席才终，　欢意犹浓。酒阑时、高兴无穷。共捧君赐，初拆臣封。看分月饼，黄金缕，密云龙。斗赢一水，功敌千钟。觉凉生、两腋清风。暂留红袖，少却纱笼。放笙歌散，庭馆静，略从容。”</p><h3 id="瑞鹧鹄" tabindex="-1"><a class="header-anchor" href="#瑞鹧鹄" aria-hidden="true">#</a> 瑞鹧鹄</h3><p>苕溪渔隐曰：“唐初歌词，多是五言诗，或七言诗，初无长短句。中叶以后至五代，渐变成长短句，及本朝则尽为此体。今所存者，止瑞鹧鸪、小秦王二阕，是七言八句诗，并七言绝句诗而已。瑞鹧鸪犹依字易歌，若小秦王必须杂以虚声，乃可歌尔。”其词曰：“碧山影里小红旗。侬是江南踏浪儿。拍手又嘲山简醉，齐声争唱浪婆词。西兴渡口帆初落，渔浦山头日未欹。侬送潮回歌底曲，樽前还唱使君诗。”此瑞鹧鸪也。“济南春好雪初晴。行到龙山马足轻。使君莫忘　霅溪女，时作阳关肠断声。”此小秦王也，皆东坡所作。</p><h3 id="陈季常" tabindex="-1"><a class="header-anchor" href="#陈季常" aria-hidden="true">#</a> 陈季常</h3><p>苕溪渔隐曰：“东坡云：龙邱子自落之蜀，载二侍女，戎装骏马，至溪山佳处，辄留数日，见者以为异人。后十年，筑室黄冈之北，号静庵居士。作临江仙赠之云：‘细马远驮双侍女，青巾玉带红靴。溪山好处便为家。谁知巴峡路，却见洛城花。面旋落英飞玉蕊，人间春日初斜。十年不见紫云车。龙邱新洞府，铅鼎养丹砂。’”龙邱子即陈季常也。秦太虚寄之以诗，亦云：“侍童双擢玉，鬓发光可照。骏马锦　障泥，相随穷海峤。暮年更折节，学佛得心要。鬻马放阿樊，幅巾对沉燎。”故东坡作诗戏之，有“忽闻河东狮子吼，拄杖落手心茫然”之句。观此，则知季常载侍女以远游，及暮年甘于枯寂，盖有所制而然，亦可悯笑也哉。</p><h3 id="六客词" tabindex="-1"><a class="header-anchor" href="#六客词" aria-hidden="true">#</a> 六客词</h3><p>东坡云：“吾昔自杭移高密，与杨元素同舟，而陈令举、张子野皆从予过李公择于湖，遂与刘孝叔俱至松江。夜半月出，置酒垂虹亭上。子野年八十五，以歌词闻于天下，作定风波令。其略云：‘见说贤人聚吴分。试问。也应傍有老人星。’坐客　欢甚，有醉倒者，此乐未尝忘也。今七年尔，子野、孝叔、令举，皆为异物。而松江桥亭，今岁七月九日，海风驾潮，平地丈馀，荡尽无复孑遗矣。追思曩时，真一梦尔。”苕溪渔隐曰：“吴兴郡圃，今有六客亭，即公择、子瞻、元素、子野、令举、孝叔，时公择守吴兴也。”东坡又云：余昔与张子野、刘孝叔、李公择、陈令举、杨元素会于吴兴，时子野作六客词，其卒章：“尽道贤人聚吴分。试问。也应傍有老人星。”凡十五年，再过吴兴，而五人皆已亡矣。时张仲谋与曹子方、刘景文、苏伯固、张秉道为坐客。仲谋请作后六客词云：“月满苕溪昭野堂。五星一老斗光　芒。十五年间真梦里。何事。长庚对月独凄凉。绿鬓苍颜同一醉。还是。六人吟笑水云乡。宾主谈锋谁得似。看取。曹刘今对两苏张。”</p><h3 id="东坡中秋词" tabindex="-1"><a class="header-anchor" href="#东坡中秋词" aria-hidden="true">#</a> 东坡中秋词</h3><p>古今词话云：“东坡在黄州，中秋夜，对月独酌，作西江月词云：‘世事一场大梦，人生几度新凉。夜来风叶已鸣廊。看取眉间原作尖，据函海本改。鬓上。酒贱常愁客少，月明多被云妨。中秋谁与共孤光。把盏凄然北望。’坡以谗言谪居黄州，郁郁不得志，凡赋诗缀词，必写其所怀。然一日不负朝廷，其怀君之心，末句可见矣。”苕溪渔隐曰：“聚兰集载此词，注云寄子由。故后句云：‘中秋谁与共孤光，把酒凄然北望。’则兄弟之情见于句意之间矣。疑是倅钱塘时作。子由时为濉阳幕客。”若词话所云，则非也。</p><h3 id="晁次膺中秋词" tabindex="-1"><a class="header-anchor" href="#晁次膺中秋词" aria-hidden="true">#</a> 晁次膺中秋词</h3><p>苕溪渔隐曰：“中秋词自东坡水凋歌头一出，馀词尽废。然其后亦岂无佳词，如晁次膺绿头鸭一词，殊清婉。但樽俎间歌喉，以其篇长惮唱，故湮没无闻焉。其词云：‘晚云收，淡天一片琉璃。烂银盘来从海底，皓色千里澄晖。莹无尘、素娥淡伫，净可数、丹桂参差。玉露初零，金风未凛，一年无似此佳时。露坐久、疏萤时度，乌鹊正南飞。瑶台冷，栏干凭暖，欲下迟迟。念佳人，音尘隔后，对此应解相思。最关情、漏声正永，暗断肠、花影潜移。料得来宵，清光未减，阴晴天气又争知。共凝恋，如今别后，还是隔年期，人纵健，清樽素月，长愿相随。’”</p><h3 id="苏养直" tabindex="-1"><a class="header-anchor" href="#苏养直" aria-hidden="true">#</a> 苏养直</h3><p>苏养直名伯固，与东坡为同族，坡集中有送伯固兄诗是也。诗有清江曲，“属玉双飞水满塘”，当时盛传。词亦佳，“醉眠小坞黄茅店，梦倚高城赤叶楼”，鹧鸪天之佳句也。</p><h3 id="苏叔党词" tabindex="-1"><a class="header-anchor" href="#苏叔党词" aria-hidden="true">#</a> 苏叔党词</h3><p>叔党名过，东坡少子。草堂词所载点绛唇二首，“高柳蝉嘶”及“新月娟娟”，皆叔党作也。是时方禁坡文，故隐其名。相传之久，遂或以为汪彦章，非也。</p><h3 id="程正伯" tabindex="-1"><a class="header-anchor" href="#程正伯" aria-hidden="true">#</a> 程正伯</h3><p>程正伯，号书舟，眉山人，东坡之中表也。其酷相思词云：“月挂霜林寒欲坠。正门外，催人起。奈别离、如今真个是。欲住也，无留计。欲去也，来无计。马上离情衣上泪，各自供憔悴。问江路梅花开也未。春到也，须频寄。人到也，须频寄。”其四代好、折红英，皆佳。见本集。案程正伯非东坡之中表。正伯盖与王季平同时，季平有书舟词序作于绍熙五年甲寅　。</p><h3 id="李邦直" tabindex="-1"><a class="header-anchor" href="#李邦直" aria-hidden="true">#</a> 李邦直</h3><p>李邦直与东坡同时人，小词有：“杨花落。燕子横穿朱阁。苦恨春醪如水薄。闲愁无处着。绿野带红山落角。桃杏参差残萼。历历危樯沙外泊，东风晚来恶。”为坡所称。</p><h3 id="柳词为东坡所赏" tabindex="-1"><a class="header-anchor" href="#柳词为东坡所赏" aria-hidden="true">#</a> 柳词为东坡所赏</h3><p>东坡云：“人皆言柳耆卿词俗，如‘霜风凄紧，关河冷落，残照当楼’，唐人佳处不过如此。”按其全篇云：“对潇潇暮雨　洒江天，一番洗清秋。渐霜风凄紧，关河冷落，残照当楼。是处红衰绿减，冉冉物华休。惟有长江水，无语东流。不忍登高临远，望故乡渺渺，归思悠悠。叹年来踪迹，何事苦淹留。想佳人妆楼凝望，误几回、天际识归舟。争知我、倚阑干处，正恁凝眸。”盖八声甘州也。草堂诗馀不选此，而选其如“愿奶奶兰心蕙性”之鄙俗，及“以文会友”、“寡信轻诺”之酸文，不知何见也。</p><h3 id="木兰花慢" tabindex="-1"><a class="header-anchor" href="#木兰花慢" aria-hidden="true">#</a> 木兰花慢</h3><p>木兰花慢，柳耆卿清明词，得音调之正。盖倾城、盈盈、欢情，于第二字中有韵。近见吴彦高中秋词，亦不失此体，馀人皆不能。然元遗山集中凡九首，内五首两处用韵，亦未为全知者。今载二词于后。柳词云：“拆原作折　，王幼安据吴礼部诗话改。桐花烂熳，乍疏雨，洗清明。正艳杏烧林，湘桃绣野，芳景如屏。倾城。尽寻胜去，骤雕鞍、绀　幰出郊坰。风暖繁弦脆管，万家齐奏新声。盈盈。斗草踏青。人艳冶，递逢迎。向路傍，往往遗簪堕珥，珠翠纵横。欢情。对佳丽地，任金　罍罄此字原脱，王幼安据吴礼部诗话补。竭玉山倾。拚却明朝永日，画堂一枕春　酲。”吴词云：“敞千门万户，瞰苍海，烂银盘。对沆瀣楼高，储胥雁过，坠露生寒。阑干。眺河汉外，送浮云、尽出众星乾。丹桂霓裳缥缈，似闻杂佩珊珊。长安。底处高城，人不见，路漫漫。叹旧日心情，如今容鬓，瘦沈愁潘。幽　欢。纵容易得，数佳期，此三字原缺，王幼安据吴礼部诗话补。动是隔年看。归去江湖一叶，浩然对景垂竿。”然吴词后段起句，又异常体，柳为正。</p><h3 id="潘逍遥" tabindex="-1"><a class="header-anchor" href="#潘逍遥" aria-hidden="true">#</a> 潘逍遥</h3><p>潘阆，字逍遥，其人狂逸不检，而诗句往往有出尘之语。词曲亦佳，有忆西湖虞美人一阕云：“长忆西湖湖水上。案逍遥词无湖水上三字。尽日凭栏楼上望。三三两两钓鱼舟。岛屿正清秋。笛声依约芦花里。白鸟成行忽飞起，别来闲想整纶竿。思入水云寒。”此词一时盛传。东坡公爱之，书于玉堂屏风。案此乃酒泉子，杨慎误此为虞美人。</p><h3 id="斜阳暮" tabindex="-1"><a class="header-anchor" href="#斜阳暮" aria-hidden="true">#</a> 斜阳暮</h3><p>秦少游踏莎行“杜鹃声里斜阳暮”，极为东坡所赏。而后人病其斜阳暮，似重复，非也。见斜阳而知日暮，非复也。犹韦应物诗“须臾风暖朝日暾”，既曰朝日，又曰暾，当亦为宋人所讥矣。此非知诗者。古诗“明月皎夜光”，明，皎，光，非复乎。李商隐诗：“日向花间留返照。”皆然。又唐诗“青山　万里一孤舟”，又“沧溟千万里，日夜一孤舟”，宋人亦言“一孤舟”为复，而唐人累用之，不以为复也。</p><h3 id="秦少游赠楼东玉" tabindex="-1"><a class="header-anchor" href="#秦少游赠楼东玉" aria-hidden="true">#</a> 秦少游赠楼东玉</h3><p>秦少游水龙吟，赠营妓楼东玉者，其中“小楼连苑”及换头“玉佩丁东”隐楼东玉三字。又赠陶心儿，“一钩残月带三星”，亦隐心字。山谷赠妓词“你共人女　边著子，争知我门里添心”，亦隐“好闷”二字云。</p><h3 id="莺花亭" tabindex="-1"><a class="header-anchor" href="#莺花亭" aria-hidden="true">#</a> 莺花亭</h3><p>秦少游谪处州日，作千秋岁词，有“花影乱，莺声碎”之句，　后人慕之，建莺花亭。陆放翁有诗云：“沙上春风柳十围。绿阴依旧语黄鹂。故应留与行人恨，不见秦郎半醉时。”</p><h3 id="少游岭南词" tabindex="-1"><a class="header-anchor" href="#少游岭南词" aria-hidden="true">#</a> 少游岭南词</h3><p>少游谪藤州，一日醉野人家。有词云：“唤起一声人悄。衾冷梦寒窗晓。瘴雨过，海棠开，春色又添多少。社瓮酿成微笑。半缺椰瓢共舀。觉倾倒，急投床，醉乡广大人间小。”此词本集不收，见于地志。而修一统志者不识舀字，妄改可笑，聊著之。</p><h3 id="满庭芳" tabindex="-1"><a class="header-anchor" href="#满庭芳" aria-hidden="true">#</a> 满庭芳</h3><p>秦少游满庭芳“晚色云开”，今本误作“晚兔云开”，不通。维扬张　綖刻诗馀图谱，以意改“兔”作“见”，亦非。按花庵词选作“晚色云开”，当从之。</p><h3 id="明珠溅雨" tabindex="-1"><a class="header-anchor" href="#明珠溅雨" aria-hidden="true">#</a> 明珠溅雨</h3><p>秦淮海望海潮词云：“纹锦制帆，明珠溅雨，宁论爵马鱼龙。”按　隋遗录，炀帝命宫女洒明珠于龙舟上，以拟雨雹之声，此词所谓“明珠溅雨”也。</p><h3 id="天粘衰草" tabindex="-1"><a class="header-anchor" href="#天粘衰草" aria-hidden="true">#</a> 天粘衰草</h3><p>秦少游满庭芳“山抹微云，天粘衰草”，今本改粘作连，非也。韩文“洞庭汗漫，粘天无壁”。张祜诗“草色粘天　鶗鴂恨”。山谷诗“远水粘天吞钓舟”。邵博诗“老滩声殷地，平浪势粘天”。赵文升词“玉关芳草粘天碧”。严次山词“粘云江影伤千古”。叶梦得词“浪粘天、蒲桃涨绿”。刘行简词“山翠欲粘天”。刘叔安词“暮烟细草粘天远”。粘字极工，且有出处。又见避暑录话可证。若作连天，是小儿之语也。</p><h3 id="山抹微云女婿" tabindex="-1"><a class="header-anchor" href="#山抹微云女婿" aria-hidden="true">#</a> 山抹微云女婿</h3><p>范元实，范祖禹之子，秦少游婿也。学诗于山谷，作诗眼一书。为人凝重，尝　在歌舞之席，终日不言。妓有问之曰：“公亦解词曲否。”笑答曰：“吾乃山抹微云女婿也。”可见当时盛唱此词，草堂诗馀亦有范元实词。</p><h3 id="晴鸽试铃" tabindex="-1"><a class="header-anchor" href="#晴鸽试铃" aria-hidden="true">#</a> 晴鸽试铃</h3><p>张子野满江红“晴鸽试铃风力软，雏莺弄舌春寒薄”，清新自来无人道。</p><h3 id="初寮词" tabindex="-1"><a class="header-anchor" href="#初寮词" aria-hidden="true">#</a> 初寮词</h3><p>王初寮，字安中，名履道，初为东坡门下士，诗文颇得膏腴。其词有“椽烛垂珠清漏长，迟留春笋缓催　觞”之句。又“天与麟符行乐分。缓带轻裘，雅宴催云鬓。翠雾萦纡销篆印。筝声恰度秋鸿阵。”为时所称。其后附蔡京，遂叛东坡，其人不足道也。</p><h3 id="王元泽" tabindex="-1"><a class="header-anchor" href="#王元泽" aria-hidden="true">#</a> 王元泽</h3><p>王雱，字元泽，半山之子。或议其不能作小词，乃援笔作倦寻芳词一首，草堂词所载“露　晞向晓”是也。自此绝不作。</p><h3 id="宋子京" tabindex="-1"><a class="header-anchor" href="#宋子京" aria-hidden="true">#</a> 宋子京</h3><p>宋子京小词，有“春睡腾腾，困入娇波慢。隐隐枕痕留一线。腻云斜溜钗头燕”。分明写出春睡美人也。</p><h3 id="韩子苍" tabindex="-1"><a class="header-anchor" href="#韩子苍" aria-hidden="true">#</a> 韩子苍</h3><p>韩驹，字子苍，蜀之仙井人，今井研县也。其中秋念奴娇“海天向晚”一首亚于东坡之作，草堂已选。雪词昭君怨云：“昨日樵村渔浦。今日琼川银渚。山色卷帘看。老峰峦。锦帐美人贪睡。不觉天花剪水。惊问是杨花。是芦花。”案：雪词昭君怨为完颜亮作。</p><h3 id="俞秀老弄水亭词" tabindex="-1"><a class="header-anchor" href="#俞秀老弄水亭词" aria-hidden="true">#</a> 俞秀老弄水亭词</h3><p>俞紫芝秀老，弟澹清老，名字见王介甫、黄鲁直集中。诗词传世虽少，亦间见文鉴等篇。叶石林诗话误以为扬州人。鲁直答清老寒夜三诗，其一引牧羊金华山黄初平事言之，盖黄上世亦出金华也。近　览清溪图，有秀老手题临江仙词一阕，后书俞紫芝。此词世少知之，录于后。“弄水亭前千万景，登临不忍空回。水轻墨澹写蓬莱。莫教世眼，容易洗尘埃。收去雨昏都不见，展时还似云开。先生高趣更多才。人人尽道，小杜却重来。”</p><h3 id="孙巨源" tabindex="-1"><a class="header-anchor" href="#孙巨源" aria-hidden="true">#</a> 孙巨源</h3><p>孙洙字巨源，尝注杜诗。注中洙曰是也。元丰间，为翰林学士，与李端愿原作原，王幼安据宋史改。太尉往来尤数。会一日锁院，宣召者至其家，则出。十馀辈踪迹得之于李氏。时李新纳妾，能琵琶，公饮不肯去，而迫于宣命　。入院几二鼓矣，草三制罢，作此词。迟明遣示李。其词云：“楼头尚有三通鼓。何须抵死催人去。上马苦匆匆。琵琶曲未终。回头凝望处。那更廉纤雨。漫道玉为堂。玉堂今夜长。”或传以为孙觌，非也。</p><h3 id="陈后山" tabindex="-1"><a class="header-anchor" href="#陈后山" aria-hidden="true">#</a> 陈后山</h3><p>陈后山为人极清苦，诗文皆高古，而词特纤艳。如一落索换头云：“一顾教人微俏，那堪亲见。不辞紫袖拂清尘，也要识春风面。”又有席上赠妓词云：“不愁歌里断人肠，只怕有肠无处断。”所谓彼亦直寄焉，以为不知己者诟厉也。</p><h3 id="双鱼洗" tabindex="-1"><a class="header-anchor" href="#双鱼洗" aria-hidden="true">#</a> 双鱼洗</h3><p>张仲宗夜游宫词云：“半吐寒梅未拆。双鱼洗、冰凘初结。户外明帘风任揭。拥红垆，洒窗间，惟此字原脱，王幼安据芦川词补。稷雪。此日去年时节。这心事有人欢悦。斗帐重熏鸳被叠。酒微醺，管灯花，今夜别。”双鱼洗，盥手之器，见博古图。稷雪，霰也，形如米粒，能穿瓦透窗，见毛诗疏。</p><h3 id="石州慢" tabindex="-1"><a class="header-anchor" href="#石州慢" aria-hidden="true">#</a> 石州慢</h3><p>张仲宗石州慢：“寒水依痕，春意渐回，沙际烟阔。”为一句。今刻本于沙际之下截为一句，非也。下文“烟阔溪柳”，成何语乎。</p><h3 id="张仲宗词用唐诗语" tabindex="-1"><a class="header-anchor" href="#张仲宗词用唐诗语" aria-hidden="true">#</a> 张仲宗词用唐诗语</h3><p>张仲宗，号芦川，填词最工。其踏莎行云：“芳草平沙，斜阳远树。无情桃叶江头渡。醉来扶上木兰舟，将愁不去将人去。薄劣东风，夭斜落絮。明朝重觅吹笙路。碧云香雨小楼空，春光已到销魂处。”唐李端诗：“江上晴楼翠霭间。满阑春水满窗山。青枫绿草将愁去，远入吴云暝不还。”此词“将愁不去将人去”一句，反用之。夭斜音歪斜，白乐天诗：“钱塘苏小小，人道最夭斜。”自注：夭音歪。若不知其出处，不见其工。词虽一小技，然非胸中有万卷，下笔无一尘，亦不能臻其妙也。案此词乃张翥作，见蜕崖词。</p><h3 id="张仲宗送胡澹庵词" tabindex="-1"><a class="header-anchor" href="#张仲宗送胡澹庵词" aria-hidden="true">#</a> 张仲宗送胡澹庵词</h3><p>张仲宗送胡澹庵赴贬所贺新郎一阕云：“梦绕神州路。恨西风，连营画角，故宫禾黍。底事昆仑倾砥柱。九地黄流乱注。聚万落千村狐兔。天意从来高难问，况人情易老悲难诉。更南浦，送君去。凉生岸柳催残暑。耿斜河、疏星澹月，淡云微度。万里江山知何处。回首对床夜雨。雁不到、书成谁与。目尽青天怀今古。肯儿曹恩怨相尔汝。举太白，听金缕。”秦桧知之，亦与作诗王庭　珪同贬责。此词虽不工，亦当传，况工致悲愤如此，宜表出之。</p><h3 id="张仲宗" tabindex="-1"><a class="header-anchor" href="#张仲宗" aria-hidden="true">#</a> 张仲宗</h3><p>张仲宗，三山人，以送胡澹庵及寄李纲词得罪，忠义流也。其词最工，草堂诗馀选其春水连天及卷珠箔二首，脍炙人口。他如“帘旌翠波飒，窗影残红一线”及“溪边雪霭藏云树，小艇风斜沙嘴路”，皆秀句也。词中多以否呼为府，与主舞字同押，盖闽音也。如林外以锁为扫，俞克成以我为袄，与好同押，皆　鴂舌之音，可删不可取也。曹元宠亦以否呼为府。</p><h3 id="林外" tabindex="-1"><a class="header-anchor" href="#林外" aria-hidden="true">#</a> 林外</h3><p>林外字岂尘，有洞仙歌，书于垂虹桥。作道装，不告姓名，饮醉而去。人疑为吕洞宾，传入宫中。孝宗笑曰：“云屋洞天无锁。”锁与老叶韵，则锁音扫，乃闽音也。侦问之，果闽人林外也。此词亦不工，不当入选。</p><h3 id="韩世忠词" tabindex="-1"><a class="header-anchor" href="#韩世忠词" aria-hidden="true">#</a> 韩世忠词</h3><p>韩世忠以元枢就第，绝口不言兵。杜门谢却酬酢，时乘小骡放浪西湖泉石间。一日至香林园，苏仲虎尚书方宴客，王径造之。宾主　欢甚，尽醉而归。明日王饷以羊羔，且手书二词以遗之。临江仙云：“冬日青山潇洒静，春来山暖花浓。少年衰老与花同。世间名利客，富贵与贫穷。荣华不是长生药，清闲不是死门风。劝君识取主人翁。单方只一味，尽在不言中。”南乡子云：“人有几多般。富贵荣华总是闲。自古英雄都是梦，为官。宝玉妻儿宿业缠。年事已衰残，须鬓苍苍骨髓乾。不道山林多好处，贪　欢。只恐痴迷误了贤。”王生长兵间，未尝知书，晚岁忽若有悟，能作字及小词，皆有意趣。信乎非常之才也。</p>',91),n=[i];function t(c,s){return e(),h("div",null,n)}const l=a(d,[["render",t],["__file","卷3.html.vue"]]);export{l as default};
