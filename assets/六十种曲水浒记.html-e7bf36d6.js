import{_ as p}from"./plugin-vue_export-helper-c27b6911.js";import{o as a,c as e,e as r}from"./app-1c06d5dc.js";const h={},d=r('<p>《六十种曲 水浒记》</p><p>（明）许自昌 着</p><p>（明）毛晋 辑</p><p>水浒记</p><p>（明）许自昌 着</p><p>绣刻演剧十本</p><p>第五套</p><p>锦笺<br> 蕉帕<br> 紫箫<br> 水浒<br> 玉玦<br> 灌园<br> 种玉<br> 双烈<br> 狮吼<br> 义侠</p><p>绣刻水浒记定本</p><p>●水浒记目录</p><p>第一出 标目<br> 第二出 论心<br> 第三出 邂逅<br> 第四出 遣訉<br> 第五出 发难<br> 第六出 周急<br> 第七出 遥祝<br> 第八出 投胶<br> 第九出 慕义<br> 第十出 谋成<br> 第十一出 约婚<br> 第十二出 目成<br> 第十三出 效款<br> 第十四出 剽劫<br> 第十五出 联姻<br> 第十六出 报变<br> 第十七出 义什<br> 第十八出 渔色<br> 第十九出 纵骑<br> 第二十出 火并<br> 第二十一出 野合<br> 第二十二出 闺晤<br> 第二十三出 感愤<br> 第二十四出 鼠牙<br> 第二十五出 分飞<br> 第二十六出 召衅<br> 第二十七出 博执<br> 第二十八出 党援<br> 第二十九出 计迓<br> 第三十出 败露<br> 第三十一出 冥感<br> 第三十二出 聚义</p><h2 id="第一出-标目" tabindex="-1"><a class="header-anchor" href="#第一出-标目" aria-hidden="true">#</a> 第一出 标目</h2><p>【玉楼春】〔末上〕东城渐觉风光好。皱縠波纹迎客棹。绿杨烟外晓云轻。红杏枝头春意闹。</p><p>浮生常恨欢娱少。肯爱千金轻一笑。为君持酒劝斜阳。且向花间留晚照。〔问答照常〕</p><p>【满庭芳】义士公明。轻财任侠。由来豪杰倾心。生辰纲起。保正集羣英。劫自黄泥岗上。风闻处脱手飞腾。梁山泊内。从此结衔深。</p><p>好施多轸恤。姻缘撮合。红粉多情。靑琐偷香巧。剑底风生。激得有家难奔。相拯处变起江城。都因是罡纒水浒。忠义尽传闻。</p><p>打得上情郞的阎婆息。</p><p>担得起忠义的宋公明。</p><p>梁山泊为头的晁保正。</p><p>水浒传做记的高阳生。</p><h2 id="第二出-论心" tabindex="-1"><a class="header-anchor" href="#第二出-论心" aria-hidden="true">#</a> 第二出 论心</h2><p>【喜迁莺】〔生巾服上〕晏婴身短祇自笑。区区质赋优旃。盖世忠肝。包身义胆。然诺重似丘山。酬死士万金立散。答君恩一剑时悬。且雌伏自功曹。有日名垂鼎铉。</p><p>〔鹧鸪天〕身贱多惭问姓名。气狂羞与斗牛平。侧身天地更怀古。活得苍生几户贫。期郭解。效虞卿。剑横天外八风淸。生平志业匡唐舜。还待中原致太平。小生宋江。表字公明。山东郓城人也。气压三河。名倾六郡。非闾阎之豪右。设财役贫。岂今古之英雄。解纷排难。歌鱼系筑。堂前会列佳宾。屠狗椎埋。门下养成虎士。燕赵之声名不朽。萧曹之刀笔可投。正是壮志凌靑兕。精诚贯白虹。这也不在话下。小生吏隐公门。家中止有荆妻孟氏。不愧乐羊之妇。洵是梁鸿之妻。日来碌碌。未及归宁。今日公门闲暇。不免到家中探望一回。〔行介〕说话之间。早已到自家门首了。不免径入。呀。娘子在那裏。〔旦上〕</p><p>【七娘子】香闺珠幕遮云槛。镜台前菱花照妍。玉凤雕钗。翠钿贴靥。画眉人对齐眉案。</p><p>〔见介旦〕外郞高步似神仙。〔生〕检束酬知四十年。〔合〕寂寞春风花落尽。满庭楡荚似秋天。〔生〕娘子。连日公务匆匆。无暇回家。且喜今朝稍有余闲。特地来家中料理。不知有甚要经理的事么。〔旦〕相公。只一室之事。何烦你料理。我看方今外寇不宁。内乱交作。那些腰金佩玉的。又只管肥家润身。不顾民害。似你这等挺生豪杰。却又婆娑胥吏。困踬簿书。全不去经营。却来碎聒家务。是何道理。〔生〕娘子。你道我宋江果是做押司么。</p><p>【锦芙蓉】〔锦缠道〕我忆萧曹向公门栖迟有年。六月息鹏抟。际风云功扶汉室无前。论英雄龙蛇机变。肯守着刀笔如椽。〔玉芙蓉〕心悬念。待扫淸海甸。暂归宁一时蹑屩共盘桓。</p><p>【前腔】〔旦〕你生平气凌霄三河少年。意在古人前。肯悠悠饰蛾眉取世相怜。看当道豺狼无厌。怎不把枭獍都歼。私相劝。暂艰贞蒙难。待他年纵横江海效齐桓。〔外白发野服上〕</p><p>【燕归梁】侠骨嶙峋老更坚。看白发上冲冠。不屑封侯鲁仲连。赍壮志守林泉。</p><p>老夫晁盖。郓城县一个保正便是。与宋公明意气相投。谬称知己。闻他回在家中。不免走去探望一回。早已到他门首。不免径入。〔见介生〕自昔萧曹任。难图卫霍功。〔外〕未为朱履客。〔旦〕已见白头翁。〔外〕公明。你我意气凌云。肝肠贯日。有意弃繻。击中流之楫。无因借剑。斩佞臣之头。如何是好。〔生〕正是。我们且藏器待时。随缘行事便了。晁兄。小弟见你平昔呵。</p><p>【芙蓉红】〔玉芙蓉〕财疎邓穴钱。义仗夷门剑。是千秋知己。同调相怜。论交岂为黄金变。阅世惟将白眼悬。〔雁来红〕还堪念。鹏程未抟。淹公掾。非吾愿。</p><p>【前腔】〔外〕奸臣弄主权。墨吏酿民怨。我把??人忧切。漆室愁偏。怕田横倡义咸思变。陈涉凭陵遂揭竿。谁酿乱。濒危不安。诛谗佞。酬吾愿。</p><p>【前腔】〔旦指外介〕伯伯。你本待鹰鹯秋汉抟。〔指生介〕相公。你骐骥春风展。恨延津何事。两埋龙剑。他妖狐空穴城隅畔。你怒马终驰塞外山。休嗟怨。畴甘瓦全。佐王图。眞吾愿。</p><p>〔生〕怜君一见一悲歌。</p><p>〔旦〕世路无几奈尔何。</p><p>〔外〕霄汉逼来心不动。</p><p>〔合〕年年惆怅是春过。</p><h2 id="第三出-邂逅" tabindex="-1"><a class="header-anchor" href="#第三出-邂逅" aria-hidden="true">#</a> 第三出 邂逅</h2><p>【似娘儿】〔老旦小旦同上老旦〕弱息蕙兰姿。缘分薄归妹愆期。〔小旦〕柳含烟翠拖金缕。韶光媚眼。莺花入梦。抚景迷离。</p><p>〔浣溪沙〕〔老旦〕水满池塘花满溪。乱香深裏语黄鹂。东风轻软弄帘帏。〔小旦〕日正长时春梦短。燕交飞处柳烟低。玉窗红子斗棋时。〔老旦〕老身阎婆。女儿阎婆息。色夺楚娃。美娇宋艳。淡妆浓抹。无不相宜。敛笑含颦。举皆得体。翠翰眉。蝉翼鬓。足令下蔡迷魂。束素腰。横波目。可使高唐赋梦。只是摽梅有待。夭桃未谐。如何是好。我的儿。我们这样的人家。虽无附乔之萝茑。像你这样的容貌。定有倚玉之蒹葭。你若肯行奸卖俏。何必献笑倚门。你不惜目挑心招。无俟招摇过市。〔小旦〕母亲的说话。奴家岂不知道。只是有意偷香。无因投佩。若非分浅。定是缘悭。只索自家宁耐。</p><p>【醉花云】〔醉扶归〕妆楼翠幌留春住。珠帘绣箔任风欹。年年桃李自成蹊。莺花渺渺浑无主。那堪眉黛镜台施。莫敎长袖阑干倚。〔四时花〕栖迟。〔渡江春〕芳草王孙叹路岐。朝日残莺伴妾啼。</p><p>〔老旦〕我的儿。我年纪高大。这事也不消说起了。</p><p>【前腔】艳阳眼底谁知己。难道老梅花吐旧相思。只是可惜你这等靑年误佳期。朝朝暮暮迷芳树。孤负了摽梅眠柳及筓时。怎得个迷花醉月风流壻。还思。若有日浴暖鸳鸯对对飞。那时节自在娇莺恰恰啼。</p><p>我有一句话儿。不知你肯听我么。我思量如今桂薪无计。玉粒堪嗟。到不如寻着一个年少儿郞。潘安比貌。邓通比财的。只说生计萧条。要把你来戤几十两银子使用。那时便下他个迷魂阵。起发他些银子。你若得意着他。便与他多往来几时。若是不得意时节。一年半载之间。寻他几个衅头。大家撒开。你的意下何如。〔小旦〕孩儿的身子是母亲养的。但凭母亲便是。〔老旦〕这等我到茶坊裏去寻那王妈妈。与他计较。有何不可。正是手栽桃李非无主。落尽春红始见花。〔下小旦〕你看母亲去寻王妈妈。奴家只在门前等他归来便是。</p><p>【一封罗】〔一封书〕临风半掩扉。悄含情暂倚闾。只见那结伴寻芳花外屐。选胜携樽陌上车。〔皂罗袍〕教我惜春无计。春光暗移。惜花良苦。花期渐踰。鎭无言独立长吁气。〔净巾服上〕</p><p>【前腔】花闲鸟自啼。杜陵东步屧移。小生姓张。行三。与宋公明同为掾吏。今日公门无事。宋公明又归去了。独立无聊。不免到街坊上散步一回。〔见小旦小旦欲避不避介净〕呀。那女子生得十分标致。你看他遮遮掩掩。那风韵一发动人哩。隐约朱帘遮翠髻。掩映芳容倚绣扉。教我凝眸偷觑。神魂欲飞。看他含羞敛袂。天香暗霏。〔小旦见净避身低吁气介净〕似莺声呖呖偷吁气。</p><p>〔净四顾介〕且喜四顾偶然无人。待我上前去。看他怎么。〔小旦见净半躱偷觑介净背介〕你看他见了我。故意卖俏。待我只做借茶。走将过去。〔净见小旦揖介〕小生寻芳归来。一时火动。渴吻不能宁耐。敢借香茶一杯。胜似琼浆玉液。〔小旦含笑侧身介〕你要茶吃。立在这裏等一等儿。正是茗飮蔗浆携所有。瓷罂无藉玉为缸。〔小旦回顾虚下净望介〕你看那小姐进去了。他叫我只在这裏等一等。我怎敢那移一步儿。〔暗笑介〕</p><p>【醉罗歌】〔醉扶归〕徙倚徙倚缘阶砌。延竚延竚望仙姿。依稀绰约洛川妃。炯含媚眼如秋水。〔皂罗袍〕翾风宋袆。翩翩遇奇。阳城下蔡。悠悠思迷。只怕螮蝀影阻高唐雨。〔排歌〕〔小旦持茶上〕携茗椀。整绣襦。〔净见小旦伸手接茶小旦放桌上介小旦〕为怜鸿渐思依依。〔净谢介〕</p><p>【前腔】茗借茗借怜崔护。消渴消渴甚相如。琼浆一飮自踌躇。怎邀玉杵酬高谊。〔小旦〕相公。你说的话。都是偷情的故事。我好意借杯茶你吃。你到有这许多闲言闲语。我那裏睬你。我对你说。蓬莱海外。去时路岐。姮娥月裏。望来眼枯。〔偷看净背介〕春山懵懂频偷睨。〔净背介〕我想他心私许。目乱迷。何期相见便相依。</p><p>〔小旦〕我母亲回来快了。你自去罢。〔净〕小生怎么忍得就去了。</p><p>数尺游丝堕碧空。</p><p>年年长是惹春风。</p><p>身无彩凤双飞翼。</p><p>心有灵犀一点通。</p><h2 id="第四出-遣訉" tabindex="-1"><a class="header-anchor" href="#第四出-遣訉" aria-hidden="true">#</a> 第四出 遣訉</h2><p>【生查子】〔副净扮戴宗上〕瞬息绕天涯。信步腾云驾。意气欲横秋。侠烈闻天下。</p><p>身轻一鸟过。铁马汗长趋。老骥思千里。饥鹰待一呼。自家戴宗的便是。捷足堪夸。神行无比。勇能挟荆轲之剑。义堪提朱亥之椎。向往贤豪。归依侠烈。久闻郓城县有个宋公明。慷慨好施。人人称为及时雨。有意识荆。无缘御李。这也再作计较。只是寄迹公门。专供奔走。此时蔡九知府正当升堂时节。不免在此伺候则个。〔末冠带杂随上〕</p><p>【前腔】五马喜通麻．相府威权大。纡紫坐黄堂。富贵倾天下。</p><p>当年好跃五花骢。玉佩成行引上公。身着紫衣朝北阙。捧持尧日庆云中。自家蔡九知府的便是。籍父亲荫庇。为朝廷命官。紫绶垂腰。幨帷出守。这也不在话下。今年父亲生辰。例宜称庆。括尽奇珍。搜遍异宝。差人献纳。名曰生辰纲。我姊夫梁中书在家。不免差人去约了他一齐举行。有何不可。戴宗在那裏。〔副净应介末〕我要差你到中书梁爷处。说太师爷的生辰近了。那生辰纲礼不可缺。作速置办。免得临期有误。〔副净〕老爷。这生辰纲也要费多少金银呢。〔末〕你那裏知道。</p><p>【琐窗郞】论潭潭相府豪奢。觑金玉等泥沙。若非世宝海岳精华。那堪郑重纶扉献纳。〔合〕速探寻奇珍不惜千金价。期上寿得荣夸。</p><p>这生辰纲连年被劫。还要移文各郡。预先缉获盗贼。不使猖炽。倘有疎虞。不当稳便。</p><p>【前腔】论年来劫掠堪嗟。剽宝玉似抟沙。若非预淸草泽根芽。怎能无恐台衡献纳。〔合〕速移文都城预约三章法。期上寿得荣夸。</p><p>相国台衡重。</p><p>称觞共比肩。</p><p>行将备礼乐。</p><p>小丑未宁边。</p><h2 id="第五出" tabindex="-1"><a class="header-anchor" href="#第五出" aria-hidden="true">#</a> 第五出</h2><p>发难</p><p>〔杂扮官军上〕羣盗尙如毛。官军拥贼壕。自家郓城县捕盗的官军便是。连日因蔡九知府移文各处。要缉获盗贼。恐防今年的生辰纲。又像往常掳劫。不当稳便。故此本县老爷差我们各地方缉获。凡有面生可疑之人。卽同保正协拿送县。我们今日寻访到东村。是晁保正的地方了。那保正仗义疎财。我们都是受他靑目的。不要去搅扰他。到前面寺院中安歇了罢。正是暮角飘残韵。狐狸奈若何。〔下丑赤发虬髯便服上〕燕南壮士吴门豪。筑中置铅鱼隐刀。感君恩重许君死。泰山一掷轻鸿毛。自家刘唐的便是。赤发缨冠。丹心向日。千秋游侠。无愧英雄。一味粗豪。不设城府。落魄无赖。跅■〈施，代方〉不覊。近闻得蔡京生辰。年年有那生辰纲贡献上京。劫掠将来。到也是一主大钱。好供咱几时赌博。只是咱一人干不得这个勾当。欲待要去勾引宋公明。我思量他身在公门。断然不敢做这等勾当。那东村的晁保正。为人最直。义气最高。不免勾合了他。同去劫这生辰纲也呵。</p><p>【北醉花阴】俺落魄生平甚潦草。不知书胸中分晓。还凭着胆气豪。九死等鸿毛。问千秋谁共调。</p><p>【北出队子】看世情忻然长笑。算将来眼睛前若个豪。宋公明扶危济困隐功曹。晁保正疎财将义好。他两个呵。咱俛首低眉要为他把肝胆效。</p><p>我一向要去见他们两个。只是没个因头。如今乘此机会。去投靠晁保正。有何不可。咱思量起那生辰纲。好生技痒哩。</p><p>【北刮地风】说起那权臣忒煞也势甚骄。惯纵着心腹贪饕。那生辰纲载珍和寳。逐件件是民间剥下脂膏。只见那搜刮价把民财耗。又见那输运价把民力扰。那着处儿贾怨深激变嚣。俺呵满拚碎涂肝脑。入虎穴把虎子掏。料不为蝇头激动得英豪。</p><p>【北四门子】俺仔细算将来底事关非小。底事关非小。料区区怎能把党羽招。及早向东溪保正密投醪。恁纵不贪财寳。料来闻言气难消。仗义集英豪。生辰纲把来轻轻担上挑。那怕着官军势骁。干戈卫牢。霎时间攫取如拾草。</p><p>俺走得身子困倦。不免到村中去沽些酒吃再走。也未为迟哩。正是断送一生唯有。破除万事无过。〔虚下杂上〕号山无定鹿。落叶有惊蝉。我们适纔远远望见一个赤发虬髯的在村坊上经过。甚觉面生可疑。怎么倏然又不见他了。不免再赶上去。正是由他走上焰摩天。脚下腾云须赶上。</p><p>【北水仙子】〔丑醉上〕俺俺俺疲蹑屩。怎怎怎怎说得不飮从他酒价高。早早早早已是价醉酕醄。强强强强把村径遶。苦苦苦苦那迢迢跋涉遥。看看看看那牛羊下日没林皋。这这这这虞渊漠漠谁伴寂寥。见见见见夕阳影裏倾颓庙。暂暂暂暂借宿度今宵。</p><p>〔丑作入庙介〕你看这殿上尽好睡哩。正是寻常绝醉困。卧此片时醒。〔作就地睡介杂上〕漏永沉沉静。灯孤的的靑。你看这古庙中人迹不到。那个人一定躱在那裏边。我们进去搜一搜看。〔作入庙寻见丑介〕呀。这个人果然睡在这裏。我们拿了他。先去见晁保正。一同送他到官请赏。有何不可。〔杂绑丑丑作梦中语介〕是那一个。不要扰咱的睡梦便好。〔丑〕</p><p>【北尾】俺鼾鼾醉卧恁休相搅。〔丑睁眼见众介〕呀。俺是个海内人豪。今日价一似失林的困鸟。〔杂拥丑下〕</p><h2 id="第六出-周急" tabindex="-1"><a class="header-anchor" href="#第六出-周急" aria-hidden="true">#</a> 第六出 周急</h2><p>【一江风】〔老旦上〕景龙钟。旧是风流种。转眼成残梦。叹茕茕子母相依。欲觅乘龙。向月下邀笙凤。因此上行行柳市东。行行柳市东。迢迢曲径通。遥瞻靑帘迎风动。</p><p>老身阎婆。要把自家女儿戤财主几十两银子。特来寻王妈妈做中。昨日遇他不着。今朝只得又到这茶坊裏来。不免问一声。看。王妈妈在家么。〔丑上〕烹葵邀上客。看竹到贫家。〔相见介丑〕原来是阎妈妈。昨日失迎。不知有甚么事务。屡劳下顾。〔老旦〕老身生计萧条。难以度日。欲把亲生的女儿。在那财主人家戤数十两银子。归家用度。待女儿有人来聘他时节。就把那聘礼来加利奉还。妈妈。你往来贵客甚多。特来央你做中。若得成就了这个事。中人钱加倍相谢便是。〔丑〕坊中来往的贵客虽多。要这等出钱的甚少。此事只怕有负所托。怎么样好。〔老旦〕妈妈。你听我道来。</p><p>【前腔】泣途穷。老景多虚哄。鎭日愁眉拥。止生得这一个女孩儿呵。喜花容未及承筐。有意牵红。撮合怜悲凤。〔丑〕有到有一个财主。他又是不好女色的。怎么样区处呢。〔老旦〕是那一个。〔丑〕就是宋公明。疎财迈古风。疎财迈古风。扶危气槪中。名闻天下都倾动。</p><p>若是见他不要。就说把女儿来戤银子。只诉自家的苦楚。又说慕他的大名。特地来央我做中。与他借数十两银子。说到其际。就说道你若不信。我情愿将亲生的女孩儿。或戤或卖。与你做妾便是。〔老旦〕这个说得甚妙。如今就劳妈妈同去见他何如。〔丑〕他如今见做本县押司。时常闲了就到我坊中来吃茶的。只消在这裏候他便是。〔生便服上〕</p><p>【懒画眉】自公退食过新丰。笑指生涯树树红。只见那茶烟轻扬落花风。〔丑指生向老旦介〕那来不是宋公明。待我先拿茶去与他吃了。再作计较。〔生作入介丑〕押司请坐。</p><p>坐丑递茶与生介生〕流霞满泛亲供奉。渴吻旋消春笋中。〔丑〕押司。这位妈妈姓阎。他久闻押司大名。因目下生计萧条。特来央老身哀求押司。要借几十两银子。〔生〕他的丈夫在那裏。要他来借。〔老旦〕老身便是没了丈夫。止生一女。又不曾适人。因此两口儿难以度日。要求押司见怜。若是押司不信的时节。老身情愿把亲生女儿或戤在押司那里。或就卖与押司做妾。但凭押司的主意便是。〔生笑介〕这个却使不得。〔丑〕押司。你不知他的苦楚哩。</p><p>【前腔】西山日暮杳溟蒙。生计萧萧向北风。他久闻押司大名呵。生平慷慨跨江东。今日若得相怜。不使他监河望贷成虚哄。他情愿把女儿与押司呵。箕帚从容侧室中。</p><p>〔生〕你旣孀居。无所倚靠。我自然该周济你的。若因这些小惠。就起谋心。贪图你的女儿为妾。这个岂是我们大丈夫的行事。你若这等说。连银子我也不好借与你了。</p><p>【三学士】市义何分燕市东。便敎倒箧无穷。〔生出银介〕我祇怜伊萧条生计伤头白。岂为那喜气门阑爱烛红。〔递银与老旦收介〕伊需用。幸囊中未空。说甚枯鱼起。彩凤通。〔老旦谢生介老旦〕</p><p>【前腔】叹息年来运未通。得君周急义何穷。押司。你虽不贪老身的女孩儿。老身思量起来。就是替女孩儿择揟。也难得遇着押司这等好人。押司。你休得推阻。老身要使他终身有托谐连理。难道对面无缘类转蓬。相钦重。你能敦古风。我自蛇衔切。凤卜通。</p><p>〔老旦〕身在重霄鬓未华。</p><p>穷途日日困泥沙。</p><p>〔生〕无地可归堪种玉。</p><p>何烦萝蔓作交加。</p><h2 id="第七出-遥祝" tabindex="-1"><a class="header-anchor" href="#第七出-遥祝" aria-hidden="true">#</a> 第七出 遥祝</h2><p>【番卜算】〔净冠带上〕乐广在皇州。屈指悬弧候。南山高对泰山浮。遣祝华封寿。</p><p>明时帝用补山龙。日照新池凤迹重。卑散自知霄汉隔。若为门下许从容。自家梁中书的便是。窃相府之权。藉郄家之荫。一生富贵。止赖山妻。半世骄奢。惟凭岳丈。目今生辰在迩。称觞不用蟠桃。献寿岂徒华祝。连年旧例。搜括珠宝。献纳京师。叫做生辰纲。昨我舅舅蔡九知府。特差戴宗到来。相约祝厘。又说连年被劫。要差的当的人押纲进京。庶不致临期有误。我府中止有干办杨志。这人可以重托。我一向也另眼看他。如今不免差他一往。有何不可。杨志那裏。〔生扮杨志上〕养军千日。用在一时。〔见介净〕杨志。我太师爷生辰在卽。例有生辰纲赉送京师。以祝遐龄。只是连年被劫。今岁必须一个的当的干办。押纲进京。庶可无虞。我府中惟你老成停当。我如今差你送去。好好回来。我自另行抬举你。你不可违误。听我道来。</p><p>【桂枝香】我玄黄辐辏。瓒璜骈偶。只是频年剽劫堪虞。此际驱驰不苟。你莫沿途逗遛。莫沿途逗遛。落人机彀。临岐僝僽。暗夷犹。我见你报主心常赤。图成策更优。</p><p>〔生〕小人蒙老爷一向抬举呵。</p><p>【前腔】承恩自旧。衔环已久。旣蒙不弃驽骀。怎敢辄辞牛走。但区区远游。但区区远游。辎装颇厚。不虞难救。还要求老爷分付。凡运纲的人夫早晚行止。都要听凭小人的主意。不可执抝纔好。〔净〕这个何难。我只要你小心在意。早去早回便了。〔生〕老爷。你问行舟。不惜驱驰苦。还凭约束优。</p><p>〔净〕百花春隔景阳钟。</p><p>红蜡香残诰未封。</p><p>〔生〕无计归心何日是。</p><p>路边戈甲正重重。</p><h2 id="第八出-投胶" tabindex="-1"><a class="header-anchor" href="#第八出-投胶" aria-hidden="true">#</a> 第八出 投胶</h2><p>【绛都春】〔外野服上〕一方保正。喜今日共推。齿德皆尊。本分衣冠。随缘耕凿安时论。猛按着腰间霜刃。发于新硎。问何年遇事。铮铮感奋。</p><p>劳生扰扰竟何能。鹏翅垂云不自矜。得剑乍如添健仆。肯教世路日兢兢。老夫郓城县一个保正晁盖的便是。年老无成。雄心未耗。乘时感愤。每思奋不顾身。见事风生。不惮亲为戎首。不轻然诺。果然季布千金。有意酬知。直是侯嬴一剑。今早优游无事。不免向门前散步一回。〔行介〕你看远远有人来了。只得避迹门中则个。〔杂绑丑上行介〕</p><p>【出队子】〔杂〕沿村盘问。莫夜禅林照炁星。一朝雁爪共鹰擒。〔丑低介〕俛首无言心自省。〔合〕转过溪桥。天色乍明。</p><p>我们拿了这个贼头。要去请赏。不免报与保正得知。此间已是他门首了。待我把这贼头缚在这株树上。进去相见则个。〔缚丑作进见介外〕列位何来。〔杂〕我们是县裏差来捕盗的。本不敢惊动保正。只是昨夜在村中古寺。拿得一个异人。赤发虬髯。甚觉可骇。他醉卧在佛殿上。因此被我们拿了。及至问他。只是不应。本县老爷原分付说。叫我们协同保正缉获贼盗的。故此特来通与保正得知。</p><p>【闹樊楼】绿林遍野多亡命。因此上各郡都效秦庭大索汉时党禁。我们昨夜缉访到贵村。不想遇着这一人呵。绀宇藏身稳。面目眞堪憎。更三缄声窨。这行藏狐疑难定。特忙投照妖秦镜。</p><p>〔外〕妙妙。这样古怪的。正该拿他。如今在那裏。〔杂〕如今见缚在保正门前树上。</p><p>【滴滴金】〔外背介〕闻言暗把狐冰听。我这裏若有这等样一个人呵。管取荆州曾识认。牛衣影裏难悬问。哦。我有计在此了。待我瞒过了他们。背地裏去问他一个端的。〔转身向杂介〕列位。旣是这等说。要老夫同到县裏去。只是今日有些须小事。列位在此宽飮一杯。待老夫完事。卽便同行。念朝来鞅掌甚。乞容整顿。效陈遵井中投辖稳。把村醪共倾。拚得沉沉酩酊。</p><p>〔外〕叫小使快拿酒来。〔杂飮介外潜出见丑介外〕果然是个奇男子。我且问你。你是甚么样人。到这村裏来作何勾当。〔丑睁眼看外介外〕对我说不妨。〔丑〕我要见晁保正来的。〔外〕老夫就是晁盖。〔丑〕我姓刘。名唐。别号赤发鬼。有一主偌大财钱。特来送与保正。〔外〕这等你且从容。待老夫送他们出来时节。你见了我。便叫舅舅救人。待老夫见你。假意发起怒来。提着棍只是打。这个叫做苦肉计。他自然放你了。〔丑应介外转与杂坐把盏介〕列位。老夫失陪。切莫见怪。</p><p>【画眉序】〔外〕草寇匿乡村。想卽鹿无虞未狂逞。赖穷搜穴兎。捷取饥鹰。又何须击柝重门也。免得伏戎时警。此行功迹贻荒径。〔出银与杂介外〕聊把靑蚨相赠。</p><p>〔杂收银介〕受之不当。却之不恭。怎么样好。〔外〕这些须何足挂齿。〔杂〕这等多谢了。我们同到县裏去何如。〔外〕老夫就此奉陪。〔作出介丑见外介〕舅舅。救我一救。〔外见丑怒介〕呀。原来是你这畜生。〔向杂介〕这是老夫的外甥。〔杂〕旣是令甥。得罪了。〔放丑绑介外〕一向漂流在外边。你今日旣回家来。就该来见我。怎么又吃醉了酒。睡在那古庙之中。成何勾当。〔提棍打丑介〕</p><p>【啄木儿】〔外〕睛将裂。梃顿横。羞说韩家宅相亲。你果然访戴临岐。又缘何僵卧祗林。我待不送你到官呵。你行踪诡秘谁能信。我待送你到官呵。一时柱国家声陨。到不如杖下将伊一命倾。</p><p>〔外又打丑杂劝介杂〕保正。你请自息怒。</p><p>【三段子】〔杂〕他鼾眠梵林。又谁知擒同臂鹰。我疑为绿林。又谁知竿惊隐鳞。蛇弓误落杯中影。茫然造次眞堪哂。几送家禽沦陷阱。</p><p>〔杂〕我们吿别。〔外〕列位。还是带这不肖的到官。打死他纔是。〔杂〕岂有此理。〔外又出银介〕这等还有些须薄意。一发请收了。〔杂收丑怒视介外向丑介〕你只在这裏。待我送列位几步转来。正是故里疎芜独掩门。春前为送浣花村。〔外同杂下丑〕你看他们把我缚了这一番。又白白的得了晁保正的银子去。我气他们不过。趁着晁保正不曾回家时节。赶到前村去。杀了他们。又夺了那银子回来。方出得我的气。〔作急走介〕</p><p>【斗双鸡】胸中气。胸中气斗牛怒喷。腰间剑。腰间剑虹霓光奋。岗转疑村飞奔。行行未一程。相逢狭径。〔杂〕恩人相见。分外眼靑。仇人相见。分外眼昏。〔丑拔剑介〕怎顾得怒当车螳蜋臂逞。</p><p>〔丑〕你好好还了我舅舅的银子。万事全休。不然。你看我这剑不是好惹的。〔杂〕这银子是你舅舅与我们的。便是要还。也当面交与你的舅舅。没得与你。〔丑〕我偏要你与我。〔杂〕我偏不与你。〔丑轮剑杂抵介小生纶巾羽扇急上〕古人称逝矣。志在必腾骞。小生吴用。在此教学。见他们相斗。不免去救一救则个。〔小生隔住丑杂介小生〕你们为甚么在此厮杀。〔丑〕小人到村裏来访舅舅晁保正。不想多吃了几杯。醉倒在古庙中。他每竟把我做贼。绑去见保正。保正见了小人。只是个打。又送他们些银子。因此我气他们不过。赶来与他们讨这个银子。他们不肯还我。不杀他更待何时。</p><p>【下小楼】〔小生〕暂停一朝之忿。谩关弓类越人。他们都是你舅舅的相识。你何无爱屋及乌情。〔丑〕干你甚么事。要你多管。〔小生〕小生也是你舅舅的好朋友。虽是乡邻相竞。怎能闭户无闻。</p><p>〔丑又轮剑向杂小生止不止介外急上〕一心忙似箭。两脚走如飞。这畜生休得要动手。〔丑住介小生〕我也说须得保正来劝一劝。〔外〕老夫送了列位转去。再寻他不见。我料想一定是赶来与列位相争。故此急急赶来。你这畜生。果然在这裏胡行。〔外向杂揖介〕无知小子。一时冒犯。休得见罪。〔杂〕令甥赶来索取保正所赐之物。我们原对令甥说。面还保正。如今保正请收了。〔杂出银介外〕列位又来了。</p><p>【鲍老催】他粗豪素性。嗔伊疏属拘挛甚。驰驱祇欲抒小忿。但念薄分。且包笼。还含忍。区区不腆聊将敬。难道受餐返璧多遗恨。须知我生平长物何曾呑。〔杂〕</p><p>这等保正你且自请回。我们也吿别罢了。日暮长堤更回首。一声邻笛旧山川。〔杂下小生向外介〕保正。你的亲友。我都相识的。那裏又有这一位令甥哩。</p><p>【双声子】瞻行径。瞻行径。这亲故非凡品。明询问。明询问。这踪迹休容隐。〔外低向小生介〕他仗事因。仗事因。特访寻。特访寻。怕属垣有耳。怎班荆相证。〔外〕</p><p>老夫那有这个外甥。这话只好瞒得他们。学究。难道瞒得你过不成。他姓刘。名唐。说有天大一主钱财。送与老夫。特地来的。老夫正要来请学究。共商此事。如今就同行罢。〔小生〕待小生放了这些蒙童就来。保正与刘兄先行。正是暂去还来此。幽期不负言。〔小生下外与丑行介〕</p><p>【尾声】〔外〕一朝邂逅多徼幸。〔丑〕我自分交谊期刎颈。〔合〕款款林皋并辔行。</p><p>〔外〕门馆无私白日闲。</p><p>家僮不复扫柴关。</p><p>〔丑〕异乡一笑同酣醉。</p><p>感会潜生气槪间。</p><h2 id="第九出-慕义" tabindex="-1"><a class="header-anchor" href="#第九出-慕义" aria-hidden="true">#</a> 第九出 慕义</h2><p>〔末杂扮军士扛箱上〕断碛簇烟山似米。野营轩地鼓如雷。〔末〕我们梁山泊内小偻罗的便是。昨日蒙寨主差我们到地方上抢掳。且喜得胜归来。寨主还未升帐。不免在此伺候。你看这梁山泊。眞好一个形胜也。〔杂〕怎见得。〔末〕但见四山兀突。一水濴洄。嶙嶙若海上神山。迥迥似江皋赤壁。影浮烟水。气压云林。飘飘漾漾。依依稀稀。若远若近。参差雁落平沙。红蓼下列成阵势。絪絪缊缊。霏霏亹亹。非烟非雾。缥缈云归远浦。碧峯前插起旌旗。如云如雨。如貔如貅。如狼如虎。纠纠桓桓。冲冲矫矫。前有茅。后有劲。右有突。左有冲蓼儿洼内。义屯豪杰千千。如崇如墉。如栉如比。如茨如梁。整整齐齐。累累若若。东有积。西有仓。南有府。北有帑。宛子城中。富积糇粮万万。靑翰船。苍隼船。先登船。飞鸟船。博昌船。浔阳船。大翼中翼小翼。载浮载沉。载翔载翱。破长风。冲巨浪。怕得那鲸鲵深伏寒潭。天竺駞。鄯国駞。识泉駞。知水駞。阳光駞。泉渠駞。上乘中乘下乘。倏奔倏逸。倏疾倏徐。吼外廐。鸣中阳。吓得那糜鹿远藏茂屮。六军所望。左靑龙。右白虎。前朱雀。后玄武。若五牛。若四兽。若九仞。若六斿。蜿虹之垂天。认旗飘漾。绿杨影裏飞出黄云。四介所旋。表东京。献西宛。倾函夏。竭都城。若龙俛。若鸾盼。若鸡目。若麐形。匹练之曳光。战马咆哮。靑屮丛中腾来紫燕。这壁厢持专诸所持。舞统陵所舞。铜口金头。有那昆吾刀。鸣鸿刀。灵宝刀。含章刀。露陌刀。龙鳞刀。文身刀。水截鲸鲵。陆剸犀兕。那壁厢铸欧冶所铸。造辟闾所造。玉头珠口。有这纯钩剑。湛卢剑。豪曹剑。鱼肠剑。巨阙剑。干将剑。莫邪剑。气冲牛斗。形转鹿卢。曲湾湾的权弓■〈弓繇〉弓彏弓弸弓角弓雕弓彤弓墨弓。绣质绿沈。靑檀墨干。无非楚之桃。越之棘。风高月影圆。直矗矗的枉矢洁矢杀矢■〈釒侯〉矢矰矢茀矢恒矢庳矢。靑镞赤茎。白翎朱羽。无非夏之服。赵之策。霜重麟胶劲。个个披坚。则穿的是浴铁缧金。缨縢缀组。曰甲曰介。曰函曰铠。韦人制缝。函师震椎。说甚么缮京益赵。人人策肥。则执的是指天柱地。埋铜持铁。曰鞭曰弭。曰策曰棰。埋自北山。种从南社。说甚么楚令秦谣。列着乱丛丛。密札札。整齐齐。高的高。下的下。参的参。差的差。关栅营屯。如天险。如层峦。如连云。如列栈。林路一样森罗。不数那如砺的金城。百雉千雉。凿看滉漾漾。浩荡荡。乱滚滚。深的深。浅的浅。湾的湾。直的直。溪涧流波。如膻湍。如鳀壑。如蛟室。如鲸滩。水港一般罄折。不数那如带的汤池。委水委输。陆战则乘墉伏莽。叠路开山。荷殳的。执戟的。操戈的。横槊的。五步六步。七步八步。鸾铃一振。人人立马峯尖。水战则翻江扰海。破浪乘风。击楫的。鼓枻的。扣舷的。操舵的。五伐六伐。七伐八伐。鼍鼓三挝。个个勒兵水次。静悄悄潜天潜地。攻不意。备不虞。伏路的不须盘蛇谷裏。喘吁吁倏往倏来。侦其虚。伺其实。哨马的自有落雁坡前。轻轻重重。疾疾徐徐。淸淸浊浊。高高下下。声振林木的。菰蒲忽起渔歌。那晓是辕门号令。吚吚哑哑。切切呜呜。绕绕缭缭。远远近近。响遏行云的。荆棘陡闻牧笛。谁知是阵上金钲。饶伊是孙膑。是张良。是诸葛。便有阴符黄石。说甚么聚米能筹。终须阁箸。怕你是尙父。是廉颇。是韩信。总有大树唾壶。说甚么按图可定。到底摧锋。河自兖州迤逦而来。盘盘旋旋。环雷夏。带雝沮。达济漯。投鞭岂可断流。山自泰岳迢递而入。巃巃嵸嵸。耸天门。通日观。傍石闾。靴尖安能踢倒。洵矣天堑之雄。进可攻。退可守。不让那剑阁峥嵘。美哉山河之固。水难泛。陆难登。枉说那金陵巩固。正是激水蛟龙三浪阔。拒人虎豹九关雄。道尤未了。寨主早到。〔净扮王伦上〕</p><p>【光光乍】措大泣穷途。投笔袵干戈。召英雄哨聚梁山泊。那怕官兵争胜负。</p><p>决志身歼军务劳。家家壁上有弓刀。雄应垓下收蛇阵。滞想溪头伴豹韬。自家白衣秀士王伦的便是。哨聚山林。招徕豪杰。官兵不能直捣。商贾不敢私行。卽此可以终身。舍是何必过分。日来粮饷不敷。差偻罗们到外村掳掠。怎么还不见回报。〔末杂扛箱见介〕禀元帅。小偻罗每昨日到郓城县东村掳掠了一个人家金银衣饰。请元帅亲自检点。〔净作看验得札付介净〕这是甚么文书。〔看介〕阿呀。偻罗每掳掠差了。这是一纸札付。上写着宋公明的名字。这掳掠的一定是宋公明家裏了。他是个当今好汉。我们正要去结识他。怎么到去掳掠他的财物。我如今要你们拿去送还他。〔杂〕我们做贼的只恨掳掠得少。怎么到要送去还人。〔净〕你们那晓得。</p><p>【琐窗绣】〔琐窗郞〕及时雨名震皇都。是当今大丈夫。登龙附凤。愧我无途。怎探囊胠箧。教他被虏。〔绣衣郞〕〔合〕疾忙的璧还故土。疾忙的璧还故土。</p><p>〔杂〕小偻罗每将这些掳掠来的一一送还他到不打紧。万一他就把我们一时拿住。送到官府去时节。怎么区处。〔净〕你这个也虑得是。只是宋公明不是这样的人。</p><p>【前腔】他慷慨仗义堪多。岂区区小丈夫。若负荆开罪。乐与为徒。他怎肯乘机就计。轻收降虏。〔合〕疾忙的璧还故土。疾忙的璧还故土。</p><p>〔杂〕旣是这样好人。就此送去还他便了。</p><p>阶平庭满白皑皑。</p><p>始信昆明有劫灰。</p><p>地僻寻常来客少。</p><p>临期终日独徘徊。</p><h2 id="第十出-谋成" tabindex="-1"><a class="header-anchor" href="#第十出-谋成" aria-hidden="true">#</a> 第十出 谋成</h2><p>【点绛唇前】〔小生上〕羽扇纶巾。自夸多智天罡耀。参谋巧。帷幄供谈笑。</p><p>思飘云外物。律中鬼神惊。多病体儒服。悠悠沧海情。小生吴用。多谋足智。应变随机。陈平之奇计先人。足参帷幄。诸葛之玄机役鬼。有裨韬钤。虽然力不胜衣。自是术能笼众。只是未逢知己。有谋无用。有奇不施。暂在村中做个塾师。训诲蒙童。以消胸中磈礧。适纔晁保正约小生议事。蚤以放了这些蒙童。来到此间。寂无一人。不免唤一声。晁保正有么。〔外丑同上〕</p><p>【点绛唇后】密语关情。附耳言难了。羊求到。且匆匆屣倒。〔见介合〕功成借箸缘非小。</p><p>〔小生〕徐庶交高友。怜君如弟兄。〔外〕将期一诺重。〔丑〕歘使寸心倾。〔小生〕保正。那刘兄不知有甚么事来相议。〔外〕刘兄因生辰纲一事。相约去劫他的。故此不惮远来相访。〔丑〕学究。你晓得那生辰纲么。</p><p>【降黄龙】权相当朝。祇为生辰。剥尽民膏。奇珍异玩。看辐辏浑如米船多寳。我思量那黄泥岗上。人迹罕到的所在。我们预先屯聚在那裏。不怕他走了天上去。林皋。先张罗网。料千箱须臾笼罩。〔外〕学究。你道这事如何。〔小生〕此事深合小弟的意思。〔丑〕保正。不要说劫将来可以肥家。就是供我们的酒资。亦是好的。我每苦杖头吿乏。取供潦倒。</p><p>【前腔】〔外〕羣豪。倾盖投欢。抵掌图谋。应非草草。只是有一件可虑。他累年遭虏。到今日堤防必然周到。学究。这个定须用着你的计较。难调。千钧倚重。藉武侯锦囊机巧。学究。据小弟愚见。此事又动不得干戈。使不得气力。怎能勾将伊辎重。任吾倾倒。</p><p>〔小生〕这个事有何难处。我们扮做山东贩枣子的客商。先把几辆车儿。装了些枣子。也推在那岗上林子裏面躱下。那岗下有个白胜。专以卖酒为生。待小弟去合他入伙。叫他等载生辰纲的上岭来了。如此炎天。他们必然在岗上避暑。白胜挑两桶酒上来。待我们先买他一桶吃了。只做要他找一瓢。强把瓢去兜他的酒起来。就把蒙汗药放在酒内。白胜抢那酒。仍旧倒在桶裏。他见我们吃了一桶。决不疑心。一定也买这一桶吃的。那时他一齐跌倒。我们把车上枣子倾翻。将这生辰纲内财物大家同载而归。有何不可。〔外笑介〕妙计妙计。</p><p>【前腔】〔小生〕龙韬。六出奇谋。纵智乏陈平。运筹差到。佯为估客。似优孟权将叔敖相效。山椒。乘机应变。料难逃漫天圈套。管敎似探囊取寄。使人绝倒。</p><p>〔外〕这等我们且自飮酒。叫院子。外面有人相访。一槪不见。不许通报。〔作飮酒介末道服上〕</p><p>【前腔】逍遥。鹤氅抠趋。玉笈随行。自云龙山峤。贫道公孙胜。思量劫取生辰纲。特地来见晁保正。此间是他门首。待我问他一声。裏面有人么。〔杂上〕衡门深似海。不许外人敲。呀。师父何来。〔末〕贫道有一事要见你主人的。可通报声。慕缘羽士。欲觌面主人东道。〔杂〕主人今日在此议事。一槪人来。分付说不相见。老师父不过要抄化的。待我拿些钱与米送你罢。何必定要见我主人。〔末〕贫道不为抄化而来。要见你主人的。游遨。远方跋涉。我自挟智囊相效。〔杂〕你就要多布施些。也是容易的。我主人实没工夫相见哩。〔末〕你不肯与我通报。待我自进去罢。〔末将入杂拦阻末怒推介末〕按不定雄心磊凷。把昆仑踢倒。</p><p>〔杂跌倒起与末闹外出相见小生丑暂下介末〕贫道公孙胜。在云龙山裏。便闻得晁保正的大名呵。</p><p>【黄龙滚】当今一俊豪。当今一俊豪。远蹑芒鞋到。谁料你浪得虚名。那裏肯虚左夷门老。我向骊龙颔下。探珠计巧。今日裏岂无因相溷扰。</p><p>〔外〕老师父。旣是有事相闻。请裏面坐谈。〔进介末〕贫道为那蔡京的生辰纲。思想去劫掠他的。特来叩见保正。〔小生潜上听外回见小生摇手介外〕老师父。这是官物。我们平民怎么好去劫掠他的。〔末笑介〕保正。你道是官物么。你看如今百姓为何穷了。你道平民不可行劫么。你看如今的好汉。那一个不思倡乱哩。〔小生〕待我试他一试。〔急出把末扭介〕你们在此思量劫掠官物么。〔末变色不语小生放末介外〕实不相瞒。我们早已计定了。又得师父相助。正所谓三人同心。其利断金。〔丑相见介合〕</p><p>【前腔】羣雄聚义高。羣雄聚义高。羣策阴谋巧。侠骨槎枒。不觉寥天杳。为嗔贪黩。故要把江翻海倒。岂止为利蝇头相溷扰。</p><p>〔外〕公孙师父与刘兄都在舍下暂住几日。一同到黄泥岗去便了。学究。你去约那白胜。不可有误。〔小生〕这个自然的了。</p><p>〔外〕今朝贳酒与君倾。</p><p>我与汝曹俱眼明。</p><p>〔合〕遥想靑云丞相府。</p><p>此中多恨恨难平。</p><h2 id="第十一出-约婚" tabindex="-1"><a class="header-anchor" href="#第十一出-约婚" aria-hidden="true">#</a> 第十一出 约婚</h2><p>【上林春】〔生净同上生〕碌碌功曹掌公案。家园裏不遑分念。〔净〕萧曹协力同寅。管鲍交情金断。</p><p>〔生〕怅望春襟郁未开。心从到处卽成灰。〔净〕哎。公明。莫思身外无穷事。且尽生前有限杯。〔生〕张兄。你那裏知道小弟的心事。小弟不为一家愁绝。止因万姓心伤。奸佞盈朝。豺狼当道。不思为民为国。但要自利自私。小弟适纔接着纸文书。又是为那生辰纲一事。旣要差民转运。又要委兵堤防。张兄。你只看因他一个生辰。惊动多少地方。刻剥多少小民。如今人人思乱。家家动摇。岂是个太平的景象。〔净笑介〕公明。你又多事了。他们自家一身也顾不来。这样的事管他做甚么。〔生〕张兄说那裏话。</p><p>【小措大】城狐社鼠。扰朝廷。毒闾阎。今日转输。骚动何堪。不思民困时艰。众心难按。因此上频年劫掠滋变。〔净〕这盗贼就是太平时节也是有的。干上官甚么事。〔生〕呀。张兄。你看如今为盗的那裏尽是无赖所为。便是那豪杰人人甘作乱。胆欲寒。眼见中原不获安。一木难将倾厦撼。??人妄自忧天。</p><p>【不是路】〔丑老旦同上〕携手风前。糁径杨花铺白毡。苍苔软。万家烟树满晴川。访名贤。〔丑〕早已到县门首了。〔老旦〕只见琴堂轩敞临南面。〔丑〕那边廊下便是他的公廨。〔转介合〕转过回廊公廨边。〔丑指介〕早已到他门首了。〔看介合〕门斜掩。只见他同心握麈闲消遣。〔见介老旦丑〕敛袵相见。敛袵相见。</p><p>〔净〕王妈妈。这位是何人。秋娘虽老。丰韵犹存。〔丑〕张押司。你又来笑话了。这位阎妈妈。特来叩见宋押司的。〔生〕妈妈。又有甚么事。来见小生呢。〔丑〕押司请猜一猜。</p><p>【红衲袄】〔生〕莫不是剡溪舟乘兴还。〔老旦〕老身特地来的。〔生〕莫不是豫章邮乘风便。〔丑〕我们又不是殷洪乔。〔生〕莫不是桃源误入迷刘阮。莫不是雀角纵横讼淑媛。〔老旦〕都不是。〔生〕莫不是慕河阳看花遍。莫不是乞监河摇尾怜。〔丑〕一发不是了。〔生〕哦。这等我猜着你们了。多敢是投桃思报不忘戋戋也。今日同■〈口衔〉黄鸟环。〔丑〕</p><p>这个到有几分猜着了。押司。老身实对你说罢。</p><p>【前腔】他怎敢再干求冒那冯妇嫌。他怎敢妄思量焚那冯驩券。他祇念感恩图报骨空镌。他祇念恩山义海盟难变。如今押司与他令爱呵。一个儿闺阁幽枉待年。一个儿馆舍虚谁作伴。因此乞好逑君子暂咏关关也。花烛辉煌映玉环。</p><p>〔净〕妈妈。你特地送一个如夫人来与宋公明。妙妙。〔生〕这个岂有此理。我当日原对二位说。亲事断然不允的。哦。我晓得了。你们一定寻得一个郞君要嫁。恐怕我来取偿夙负。故此先来尽我一个意思么。〔老旦〕押司。那有这等说话。〔净〕公明。他们送一个如夫人与你。这是寻也寻不来的。何故如此推三阻四。〔生〕张兄。你不知道这位妈妈。当日央王妈妈与小弟借几十两银子。小弟借他的时节呵。原是</p><p>【大节高】〔大胜乐〕怜孤寡仗义周旋。又何心谐缱绻。丈夫意气原非浅。〔节节高〕那风流担袵席缘。婚姻眷。区区何足经吾念。妈妈。我若因你穷的时节。借你几两银子。就贪图了你的女儿呵。乘机辄利私情便。质之公义甚堪惭。一时堕落千秋愿。</p><p>〔老旦〕押司。这个不是你贪图我的小女。老身为小女择配。情愿送与押司的。况且不要说我</p><p>【前腔】衔高谊薄云天。就是押司这样一个大丈夫。使小女效齐眉相举案。终身有托怜嬿婉。也好带挈老身呵。桑楡晚。织艰。龙钟倦。相依白发无憾。〔净〕公明。适纔王妈妈说一个馆舍虚。说得极有理。你尊嫂在宅上管家。又到这裏来不得。你如今公廨中又没有个服事的人儿。梅花纸帐眠孤馆。况且情之所锺。正在我辈。钟情我辈又何嫌。鹣鹣莫负于飞愿。</p><p>〔生〕王妈妈。你又再三求我。张押司又是这等劝我。我只得勉强从命。只是我公廨裏不便。就在阎妈妈宅上罢。〔出银与老旦介〕阎妈妈。这是令爱的聘金。你先收了去。若是一应使费。待我明日送来。〔丑〕押司。这等几时做亲。〔生〕这个且从容。</p><p>【尾声】〔生〕须择日开罗鞯。〔合〕依稀犊子遇眉连。始信姻缘匪偶然。</p><p>一飮琼浆百感生。</p><p>玄霜捣尽见云英。</p><p>蓝桥自是神仙窟。</p><p>何必崎岖上玉京。</p><h2 id="第十二出-目成" tabindex="-1"><a class="header-anchor" href="#第十二出-目成" aria-hidden="true">#</a> 第十二出 目成</h2><p>【熙州三台】〔净上〕日来公务蹉跎。无因访问娇娥。乘兴暂相过。愿天敎瞥然遇他。</p><p>酒不醉人人自醉。色不迷人人自迷。我张三郞为何道此两句。前日无心走到街上。见一个女子。十分丰致。我看他。他也看我。我因此与他借茶吃。他就进裏面拿茶出来我吃。我把言语调戏他。他甚是知音。一向忙忙的不曾访问他是甚么样人家。且喜今朝无事。闲步到他门首。看他若在。再去乘机调戏他一番。不然到他邻舍人家访问个下落。也好用些计较。做些勾当。〔老旦上〕计拙无衣无食。途穷仗友生。〔净见介净〕你是阎妈妈。在此何干。〔老旦〕张押司。这是老身家裏了。〔净〕哦。小生到不知道。这就是妈妈家裏。〔背介〕这等说。我前日见的那女子是他女儿。哎。到不想吃宋公明得了这等丰致的女子。〔老旦〕押司为何到此。〔净〕我出去拜个朋友。打从这裏经过。不想撞着妈妈。〔老旦〕这等舍下请坐。待了茶去。〔净〕这等造次了。〔老旦〕好说。</p><p>【黄莺学画眉】〔黄莺儿〕荣藉子猷过。奈衰残应接疎。蛙居窄狭惭虚左。女孩儿。有客在此。快拿茶出来。〔净〕这位令爱。莫不就是许与宋公明的么。〔老旦〕正是。〔净〕靑春多少了。〔老旦〕年华不多。瓜期未过。止有十六岁。〔净〕正是二八佳人。〔老旦〕好说。前日多蒙押司撺掇。成就得这姻缘。东床赖赘东方朔。〔小旦持茶上〕〔画眉序〕堂前唤客娇鹦鹉。捧龙团光映冰壶。〔小旦见净急转身老旦过接茶小旦偷觑净下净见背笑介〕</p><p>【黄莺穿皁罗】〔净〕〔黄莺儿〕看他拂袂似穿梭。俏身材软玉搓。娇羞一段眞无那。不要说别样。你只看进去的时节。有许多光景哩。他芳眸暗睃。我香魂欲苏。〔老旦〕押司请茶。〔净吃茶介净〕琼浆飮自蓝桥路。〔皂罗袍〕〔小旦偷觑净望介净〕看他遮遮掩掩。光生绮罗。霏霏拂拂。香穿绮疏。哎。可惜他许嫁了宋公明。教我芳菲有主空相慕。</p><p>〔净〕就此吿别。〔老旦〕旦慢。〔净虚下小旦〕母亲。这个是甚么人。〔老旦〕这个就是与你官人宋公明同房做押司的张三郞。〔小旦〕他前日也曾在这裏经过。问孩儿借茶吃哩。这个人倒也俊俏。</p><p>【猫儿坠玉交】〔猫儿坠〕隔帘偷觑。彷佛忆当初。鸿渐曾经驻玉珂。翩翩结束自婆娑。〔老旦〕我的儿。你快不要说这样话。我把你许嫁宋押司。原是贪他的钱财。〔玉交枝〕盟姻祇是居奇货。况檀郞风流不负。配娇姿姻缘不错。</p><p>〔净复上〕有缘千里能相会。无缘对面不相逢。今日那女郞甚觉有情。只可惜他母亲在坐。待我再走转去。或者那妈妈进去了。他有小生的情。独自在门前等。也不可知。</p><p>【猫儿坠桐花】〔猫儿坠〕他回头一顾。留意在秋波。我欲向瑶宫问玉蜍。梧树何年歇凤雏。〔净作入门小旦避老旦后介老旦〕呀。押司为何又转来。〔净〕我失落了十数两银子。不知在那裏失落的。〔老旦〕这等押司你自寻便是。〔净作低头小旦避老旦后介净背介〕只见他〔梧桐花〕六幅潇湘水半拖。我低回睨处金莲露。</p><p>相见眼还明。</p><p>香罗叠雪轻。</p><p>飮中相顾色。</p><p>送后独归情。</p><h2 id="第十三出-效款" tabindex="-1"><a class="header-anchor" href="#第十三出-效款" aria-hidden="true">#</a> 第十三出 效款</h2><p>【天下乐】〔旦上〕夜半妖星照水滨。遭逢梁上相惊。探踪迹。凭闺阃。侧望伤神不自禁。</p><p>万事干戈裏。低垂气不苏。衣冠兼盗贼。饕餮用斯须。奴家昨夜门掩梨花。户扃鱼钥。不惊淸梦。来旣无踪。劫尽黄金。去又无迹。今早起来。方纔知道偷儿相犯。如何是好。不免待相公回来。再做道理。〔生上〕家山牢落战尘西。匹马偷归路已迷。〔生入见介〕娘子。吾闻家中失盗。特地回来。不知昨夜那贼从那裏进来的。看得个踪迹明白。便好教人缉获。〔旦〕便是。昨夜杳然不觉。今早起来方得知失盗。</p><p>【瓦盆儿】穿窬轻觑。正出花宫漏报严更。迷香梦。拥孤衾。那裏是无端揖盗自开门。端不为谩藏疎诲盗相侵。〔生〕我陡然间侍琴堂靑鸾把信闻。忙慰你少原遗恨。塞马去无凭准。楚弓丧何须问。况且那盗贼本王臣。</p><p>〔杂扛箱上〕将心感知己。万里寄悬旌。我们是梁山泊的小偻罗。奉主帅之命。将昨日掳掠宋公明的财物。一一送还。此间已是他门首了。不免径入。〔入见介生〕勇士何来。〔杂〕小校们是梁山泊上一伙偻罗。昨日不知潭府。偶然犯夜。今早检点财物。见了押司札付。方纔得知是押司宅上。不胜惶悚。特奉主帅之命。一来负荆请罪。二来送还财物。一毫不失。悉凭押司检点就是。</p><p>【榴花泣】梁山水泊。聚义有羣英。〔生〕吾闻得寨主是个白面书生王伦。果然是么。〔杂〕正是。遵约束。禀王伦。闻得押司的为人呵。大名远播素钦承。轻干阃禁。擢发罪不胜。小校们此来呵。负荆相请。便成擒我自甘心忍。〔送箱还介杂〕把珠还合浦重渊。更剑合丰城旧型。</p><p>〔生〕这区区长物。何必送还。只是你们寨主固系书生。列位偻罗亦皆人子。何苦抛离家业。哨聚山林。旣犯不赦之条。更为无藉之辈。何不弃去山寨。归就耕耘。你们若无本钱的。就将这些须财物分为资本。我决不吝惜。你们回去。可对你寨主说。</p><p>【喜渔灯】书生白面应知禁。怎学黄巢亡命。须知你每原属良民。怎凭依绿林。绿林乌合猖狂甚。好劝你星散归耕。金银你权为资本。我便罄囊中曾无吝心。</p><p>【尾声】〔杂谢介〕你言词正。意可亲。果不负生平有盛名。直敎我感激自倾心。</p><p>〔生〕一谈一笑俗相看。</p><p>直道无忧行路难。</p><p>〔杂〕今日炉锤任君宰。</p><p>强移栖息一枝安。</p><h2 id="第十四出-剽劫" tabindex="-1"><a class="header-anchor" href="#第十四出-剽劫" aria-hidden="true">#</a> 第十四出 剽劫</h2><p>【香柳娘】〔外小生末丑俱扮商人推车上〕早匆匆出门。早匆匆出门。驱驰前进。我们都扮做贩枣子的客商。来到此间。已是黄泥岗岭下了。大家同上岭去。〔行介〕看森森树荫黄泥岭。〔小生立顾指介〕这林子裏面正好藏身。把车儿推进去。〔推车介合〕且推车入林。且推车入林。藏器待时行。图谋预期定。〔外〕白胜怎么不见。〔小生〕我已约定他。等他们到了。白胜方纔挑酒来哩。俟纷驰画轮。俟纷驰画轮。暂憩炎蒸。暗施勾引。〔众虚下生扮杨志同众载生辰纲上〕</p><p>【前腔】向山前趱行。向山前趱行。〔生〕莫辞劳顿。须知日远长安近。〔众〕叹炎天困人。叹炎天困人。重负不能胜。微躯已将陨。〔众共歇倒地生催介〕你看这个岭上。人迹不到的所在。可是安歇得的。念连遭绿林。念连遭绿林。怎在僻径存身。我自先驱导引。</p><p>〔众〕随你怎么样。也要歇一歇儿。〔生拔剑吓众小生上见生介小生〕你是何等样人。提着刀在此吓人。〔生〕干你甚么事得。〔小生鬬生众上介〕</p><p>【刘滚】〔小生〕咱每是。咱每是经商自邻郡。枣贩安期。车踰峻岭。溽暑不能行。婆娑疏影。你怎敢乘机。辄思翦径。</p><p>【前腔】〔生〕咱每是。咱每是公旬苦奔命。几辆图书。京华呈进。你们旣是那估客憩林阴。何须窥影。踪迹堪疑。莫非翦径。</p><p>〔住鬬介小生〕原来大家是行路的。正好作伴同行。你若疑心我们是歹人。请你看我们的枣子就是。〔众〕如今旣有伴儿。我们放心坐一坐去罢。〔旦扮白胜挑酒上〕</p><p>【吴歌】此酒酿成恰是有价个因。一味裏馨香谁勿起子个贪心。要晓得曲糵一时那价得容易。一担挑来双手子价送与人。</p><p>〔歇担介小生〕你这酒挑到那裏去的。〔旦〕我这酒挑过岭去。卖与农庄人的。〔小生〕卖一桶与我们何如。〔众〕我们也买他这一桶吃了罢。〔生怒介〕得知他这酒怎么样的。就要买他的吃。〔旦〕你这客官好不达理。这个我是挑与主顾人家的。又不强要卖与你。你说这等话做甚么。〔挑酒行小生扯介旦〕不卖不卖。这个酒是有毒药的。你不要买他吃罢。〔小生〕他们只是这等说。也不冲撞你。况且说的又不是我们。怎么就使起性来。我多与你几个钱罢。〔递钱与旦小生外末丑共飮众看介外小生末丑〕</p><p>【大砑鼓】村醪比圣明。欲消渴吻。不必芳尊。价酬生乐何须论。我持螯两腋便风生。〔小生把酒与生介小生〕老兄。不妨事。吃一杯。乘醉偏能信步行。</p><p>〔生飮众飮小生奉枣介丑〕这酒我们要找两瓢。〔旦〕你这客官。适纔说过了卖的。怎么又要找起来。〔丑〕我偏要你找。〔把瓢兜酒飮罢又兜一瓢走林裏旦赶夺酒倾桶内介旦〕好没趣。找了一瓢。怎么又来兜。〔众向生介〕你看这酒眼见得不妨事的了。难道一桶是好的。一桶是有毒的不成。况且这一桶那位客官又吃过一瓢的了。你看</p><p>【前腔】香醪喷鼻馨。教我们涎垂口角。汗渍周身。数杯未必沉沉困。〔生〕这也说得是。随你们罢。〔众买酒介众〕把靑蚨几贯易缥淸。酩酊何辞褦襶行。〔众生同飮小生看笑旦挑桶下介〕</p><p>【吴歌】〔旦〕此酒酿成原自那个曲生。曲生价得售好把大家倾。你便奸巧好像子个鬼。那亨子出得个刘伶造计深。</p><p>〔旦先下生众倒介小生〕你看倒也倒也。我们一齐动手。〔外丑末推车出装生辰纲介〕</p><p>【金钱花】〔合〕堪怜一飮沉沉。沉沉。空敎两眼睁睁。睁睁。干戈不必用纵横。将杯酒。易车轮。齐拍手。快生平。</p><p>由你奸如鬼。吃了洗脚水。〔小生外末丑推车下生先起众亦起看介〕这个事怎么了。怎么了。</p><p>【前腔】看他们呵呵齐下山林。山林。教我们茫茫何处追寻。追寻。须知竹叶鸩偏深。凭谁救。泪空横。天欲暝。暮云平。</p><p>〔生〕我叫你们不要吃这个酒。你们不肯信。如今害得我上天无路。入地无门。怎么样了。〔众〕如今我们赶上去拿他便是。〔生〕也罢。赶得着时。是千幸万幸了。若赶不着时节。只得先去见蔡九知府。叫他行文各处缉获便了。正是一心忙似箭。两脚走如飞。〔下小生外末丑推车上〕</p><p>【引驾行】〔合〕怪他每遇生辰。便纷纷骚扰民生。幸喜得今日呵。大事图谋已有成。乘夤夜载归轮囷。有甚风声。谁知影形。</p><p>〔末〕贫道还有一句话说。我们劫了生辰纲。少不得连累地方。又不是我们倡义的本意了。不若就叫白胜哥出首在本府。待本府来拿我们的时节。贫道设起法来。呼风唤雨。走石飞沙。把官兵惊得他魂不附体。我们竟逃到梁山泊水洼哨聚。岂不两得其便。〔众〕此计正合我们意思。</p><p>【前腔】〔合〕牵牛无妄堪矜。料伐国不问仁人。教他首匿潜同狄庆灵。那梁山泊水洼难进。我们预办前程。堪藏影形。</p><p>当年胆气已纵横。</p><p>锦带骍弓结束轻。</p><p>独对一樽开笑口。</p><p>十年身世一浮萍。</p><h2 id="第十五出-联姻" tabindex="-1"><a class="header-anchor" href="#第十五出-联姻" aria-hidden="true">#</a> 第十五出 联姻</h2><p>〔净上〕姻缘姻缘。事非偶然。谋事在人。成事在天。我张三郞半世风流。一生落莫。前日遇着那女郞。十分丰致。十分有情。满望偷香窃玉。与他凤倒鸾顚。不意就是宋公明所定偏房。今日做亲。叫我做了一场春梦。好生败兴。只得在此纳闷闲坐。〔丑上〕媒婆媒婆。两脚奔波。成事时少。说谎时多。今日宋押司与阎婆息成亲。阎妈妈因前日张押司撺掇成了这个婚事。叫我请他陪宋押司过门。此间已是他的公廨了。〔见介丑〕押司。为何闷坐在此。〔净〕今日宋押司纳宠。喜气冲冲。你又不肯与我作伐。叫我不在此闷坐则甚。〔丑〕老身不晓得押司也要纳宠。得罪。如今慢慢的与押司寻有丰致似他的便了。〔净〕这阎婆息我曾见来。那裏还有丰致如他的。可惜到吃宋公明先下手了。</p><p>【荷叶铺水面】〔净〕思娇艳。煞自怜。谁敎祖生鞭着先。只是宋公明不是个知趣着人的人哩。一朶奇葩到把游蜂采野蝶穿。我想他每今夜。两个好不受用。雀屛花烛焰。象床鸾凤顚。〔丑〕正是他们今日成亲。阎妈妈叫老身请押司陪宋押司过门。〔净〕我不去。〔丑〕押司怎么不去。〔净〕我去时节对面无缘。有梦难成。睁睁祇悬双饿眼。</p><p>〔丑〕押司。你还去一去儿。〔净〕这等待了宋公明同去。〔生上〕</p><p>【玉井莲】馆舍萧然。良夜交欢嬿婉。</p><p>〔见介丑〕押司。老身在此候久了。阎妈妈请张押司奉陪过门。〔生〕旣如此。卽便同行。〔行介丑〕转湾抹角。此间便是。〔丑〕阎妈妈有请。〔老旦小旦同上〕</p><p>【前腔】虚左堂前。此日红鸾光灿。</p><p>〔相见介净觑小旦叹小旦偷视净介老旦〕今日蒙押司不弃葑菲。使小女终身有托。卽备鲁酒。以为合卺之杯。女孩儿送酒。〔小旦送酒净小旦偷视介〕</p><p>【海棠醉东风】〔月上海棠〕〔合〕酒合欢。杯浮琥珀光偏艳。〔老旦指生介〕看五陵侠少。裘马翩然。幸茑萝附木缠绵。更兎丝从风婉转。〔沈醉东风〕念奴暮年。〔指小旦介〕念伊少年。影形吊处。相依有伯鸾。</p><p>【姐姐插海棠】〔好姐姐〕〔小旦〕枉然。小星光灿。妬娥眉入宫难免。〔月上海棠〕怕形孤友凤。影只交鸾。〔净〕尊嫂请自放心。宋公明不是这等的人。喜今朝二姓交欢。管异日百年相眷。〔丑〕还须念我月下冰边。拈成缱绻。</p><p>〔净〕我们知趣些。别了罢。天上碧桃和露种。日边红杏倚云栽。〔净丑老旦下生小旦吊场生坐小旦移近生坐笑介〕相公。奴家种玉不虚。破瓜无负。今夜得侍君子。眞是三生有幸。百岁多缘。〔生笑不语介〕</p><p>【拨棹入江水】〔川拨棹〕〔小旦〕三生愿。喜灯前绣帐悬。〔又移近生笑介〕拥鸳衾梦绕巫山。拥鸳衾梦绕巫山。〔贴生脸笑介〕但豆蔻含胎可怜。〔江儿水〕须要款款轻轻。呵护香温玉软。〔生作倦伸腰又坐介〕</p><p>【玉枝带六么】〔玉交枝〕〔生〕酒阑人倦。我眼蒙眬神思黯然。〔六么令〕娘子。你灯前絮语煞堪怜。奈樵楼鼓已催残。那黑甜乡裏周公伴。</p><p>〔小旦〕正是。〔搂生颈介〕我们去睡罢。〔生作睡在椅上介小旦〕啐。遇着这等一个俗子。岂不孤负了奴家的终身也。〔掩泪背介〕</p><p>【园林带侥侥】叹今生缘悭分悭。到今宵情怜意怜。看他月思风情曾不谙。教我寂寞若为妍。珠泪连。〔生醒向小旦介〕我们去睡罢。〔生〕楼前钟鼓递相催。〔小旦〕温峤终虚玉镜台。〔小旦〕此夜断肠人不见。〔生〕起行残月影徘徊。</p><h2 id="第十六出-报变" tabindex="-1"><a class="header-anchor" href="#第十六出-报变" aria-hidden="true">#</a> 第十六出 报变</h2><p>【海棠春】〔末冠带上〕心悬辎重浑难定。但愿得沿途宁静。何日到神京。偏怪鸦成阵。</p><p>事不关心。关心者乱。我蔡九知府。为那生辰纲一事。日夜在心。昨戴宗自梁中书处回来。闻说已差的当干办杨志押送至京。可保无虞。虽然如此说。我只是放心不下。必待京中有回信出来。方纔安稳。叫左右。若京师有人到来。卽便通报。〔生扮杨志上〕有事不敢不报。无事不敢乱传。我杨志押生辰纲到黄泥岗。被贼劫去。追赶不着。又不敢回到梁府中去。只得走到蔡九知府这裏来。求他缉获贼盗。此间已是他门首了。不免径入。〔进末惊介末〕杨志。你怎么这样光景。敢是生辰纲又被贼掳掠了。〔生〕便是。小人押这生辰纲到黄泥岭上。人迹罕有。忽被一起强人。不知多少。在林子裏冲将出来。众人俱已逃散。叫杨志一人难以抵当。竟被他们剽劫殆尽。小人不敢回去。特来求老爷作主。缉获强人则个。</p><p>【六么姐儿】〔六么令〕途经兖城。黄泥鸟道。小憩炎蒸。乘墉谁料有黄巾。〔好姐姐〕干戈蠭起苦只苦无救兵。〔梧叶儿〕虎口逃生。拯救求怜切人。</p><p>【前腔】〔末〕闻言顿惊。我因庄蹻充斥。叫他们刁斗时鸣。那济州的北门锁钥属何人。任伏戎于莽纵容毫不禁。我如今不难移文到济州府去。叫他缉获便是。限勒严明。那管诘捕频惊邑人。</p><p>〔末〕杨志。我写书与梁爷。一定不难为你的。你自回梁府去便了。〔生应介〕</p><p>辛苦贼中来。</p><p>茫茫何所开。</p><p>不知沧海上。</p><p>天遣几时回。</p><p>〔生吊场〕蔡九知府虽然写书与我。叫我回去见本主梁中书。只是我自羞见江东父老。怎么回去得。闻得梁山泊广招豪杰。不如逃到那裏去存身几时。再作道理。正是明知不是伴。事急且相随。〔下〕</p><h2 id="第十七出-义什" tabindex="-1"><a class="header-anchor" href="#第十七出-义什" aria-hidden="true">#</a> 第十七出 义什</h2><p>【颗颗珠】〔净扮公差上〕公务不容停。济州匹马。蚤已到郓城。</p><p>自家济州府缉事公差便是。连日因黄泥岗上劫了生辰纲。蔡九知府移文到府。要立刻缉获这盗。报闻蔡太师。我本府老爷好不心焦哩。昨日黄泥岗白胜到府出首。说劫了生辰纲。中间有个郓城县保正晁盖在内。故此我本府老爷立刻佥了文书。叫我来郓城县下了公文。协拿晁盖。星夜来到此间。天色尙早。县主还不曾升堂。只得在这茶坊少坐一坐。〔生上〕傲吏身闲笑五侯。人间不解重骅骝。〔见净介〕客官何来。〔净〕小子济州府差来县裏下公文的。〔生〕小生本县掌案的功曹。有甚么事。该对小生说知。少间纔好答应。〔净〕押司莫不是宋公明么。〔生〕小生正是。〔净揖介〕久慕久慕。这等小子便说与押司得知。料也不妨事的了。那黄泥岗上打劫了生辰纲。押司一定得知的。一向缉访。再没下落。昨日有人出首在本府。特地行文到贵县来拿人哩。</p><p>【马蹄花】寇盗横行。为劫生辰纲内珍。一向明悬象魏。督责功曹。廉访无凭。陡然吿讦喜分明。尧天不共驩兜稳。因此上向沙中博浪追踪。还怕他做髠钳季布潜身。</p><p>〔生〕这个一定奉命。待县主升堂。小生卽便禀差几个的当人协拿便是。但不知是那几个。〔净〕押司下问。不敢不说。〔附生耳介〕是本县保正晁盖。〔生〕是那个出首的。〔净〕黄泥岗居民白胜出首的。〔生〕少待。小生略有些小事。转一身儿就来。〔净〕押司不可误事。〔生〕这个岂敢有违。</p><p>【前腔】胠箧堪嗔。况令甲森然敢不遵。那人呵。好似笼中穷鸟。釜底枯鱼。顷刻成擒。我们县中百姓都是守分的。那有朱家仗义属明庭。那有邻邦须贾藏孙膑。只是神君未莅琴堂。你从容此地安身。</p><p>〔净〕正是鼎鱼犹假息。穴蚁欲向逃。〔生别净出净下生〕不想劫生辰纲到是晁保正。我若不预先去通知他。叫他逃走。临时怎能勾脱身。适谗赚了这缉事的出门。不免乘马赶到他家裏去则个。〔上马介〕</p><p>【扑灯蛾】闻言胆战惊。闻言胆战惊。缉捕风声紧。株及惜雷陈。欲待旁观安忍也。那区区保正。眞成一掷赌乾坤。效渔人纵子胥星奔。驱驰传信。早见马足起红尘。</p><p>〔下马系介〕早已到他门首。不免奔将入去。晁保正在那裏。〔外上〕日间不干亏心事。半夜敲门不吃惊。〔见介生〕晁兄。你那黄泥岗上的事已露了。本府差人来县中。叫添人协拿。小弟特来通知晁兄。为今之计。古人说得好。三十六着。走为上着。〔外〕首人可是白胜么。〔生〕他说是白胜。</p><p>【亭前送别】〔亭前柳〕倏见郅都鹰舞爪攫鹏鹍。须傍那阳乌朝展翅。阴魄夜飞轮。〔江头送别〕仓忙快把征衫整。敢卖心知做负义君卿。</p><p>〔外〕小弟此举。原不是一人做的。因刘唐来报信。随后又有道者公孙胜赞助。故此与吴用商议定了做的。又恐连累平民。特地叫白胜到本府去出首。他们都在后花园内。逃奔之计。已布定在此。只要待差人到来。显个手段与他看看。卽便起程了。〔生〕原来是这等。小弟不知详细。一时闻听得这个消息。到为晁兄着忙了。〔外〕公明。你的高谊。我自然佩服的。</p><p>【雁过南楼】感君交存故人。肯临岐引手殷勤。小弟们此举。也不专为些须财宝哩。为豺狼当涂扰民。英雄发愤。甘共丛神一逞。这其间参谋有人。今婆娑三径。教你好把荆州识认。</p><p>〔生〕快请出来相见一面。县主此时想已升堂快了。小弟就要去答应哩。〔外〕学究那裏。〔小生末丑上〕客到但知留一醉。盘中祇有水晶盐。〔相见介外指小生〕这是吴兄。〔指末〕这是公孙师父。〔指丑〕这是刘兄。〔小生〕公明。小弟们</p><p>【章台前柳】〔章台柳〕〔合〕瞻山斗仰止殷。恨介绍无从御李膺。谁料天涯知己存。你仗义知非浪得名。〔亭前柳〕入林把臂交盟订。〔生〕小弟就此吿别。会唔无期。前途保重。〔合〕赋别销魂。早结伴向通津。</p><p>关河万里秋风急。望见香山不见家。〔生别作上马同下净上〕祇因与朋好。且得慰蹉跎。你看本县将次升堂了。宋押司怎么还不见到来。〔生上〕往来星骑一相过。行尽淸溪日已蹉。〔见介生〕小弟失陪。得罪得罪。如今本县将次升堂了。我们同去罢。</p><p>【尾声】狂且运落生应陨。看败露一朝难禁。管顷刻追踪不暂停。</p><p>官曹崇重难频入。</p><p>第宅淸闲且独行。</p><p>敢请相公平贼后。</p><p>暂携诸吏上峥嵘。</p><h2 id="第十八出-渔色" tabindex="-1"><a class="header-anchor" href="#第十八出-渔色" aria-hidden="true">#</a> 第十八出 渔色</h2><p>【秋蘂香】〔小旦上〕金井辘轳历乱。浑惊觉珊枕捱残。手揽寒衾窗内见。败叶萧萧风翦。</p><p>〔蝶恋花〕庭院碧苔红叶遍。黄菊开时。已近重阳宴。日日露荷凋绿扇。粉塘烟水明如练。试倚凉风醒酒面。雁字来时。恰自层楼见。几点护霜云影转。谁家芦管吟秋怨。奴家阎婆息。虽嫁了这个宋郞。卤莽有余。温存不足。那晓嘲风弄月。岂知惜玉怜香。夜月独衔杯。孤负梁鸿之案。秋云空掩鬓。冷落张敞之眉。衾冷炉烟。说甚么蜂交蝶恋。床闲明月。那些个凤倒鸾顚。眞个可人期不来。俗子推不去。好生闷人。且门首闲步一回。消遣闷怀则个。</p><p>【忒忒令】叹寂寞沈吟画阑。暂徙倚徘徊雕槛。金风飒飒。景物增凄惋。悲摇落向谁言。悲摇落向谁言。嫁萧郞也枉然。鎭愁凝泪脸。</p><p>【尹令】〔净上〕忆邂逅春风曲槛。又蹉跎秋风纨扇。我思量那阎婆息呵。他几度秋波偷展。彷佛时恶笑靥。教我魂荡香闺。百尺游丝梦裏牵。</p><p>小生为这阎婆息。眠思梦想。意乱情迷。今日明晓得宋公明在县中。只说去寻他讲话。到他家裏。看阎婆息出来见我还是不出来。且去再作道理。呀。你看他早已在门首。不免闯将过去。〔相见介净〕宋公明在宅上么。〔小旦〕今早到县中去了。还不曾回来。〔净〕小生与他同出县门的。他又不知到那裏去了。〔小旦〕这等。押司且请在裏面坐了。等他便是。</p><p>【品令】〔净〕须知子猷访戴步蹁跹。谁知吕安题凤惜留连。蒙尊嫂留小生进裏面来坐。这个都是看宋公明的分上。屋乌推爱。一时相缱绻。〔小旦叹介净〕你新婚正燕。况佳人莫愁字艳。因甚雾鬓云荒。翠黛颦含远岫攒。</p><p>【荳叶黄】〔小旦〕眼儿前。落莫光景堪怜。怎敎人潇洒兰闺。怎敎人潇洒兰闺。只落得香愁玉怨。舞裙歌扇。尘埋可怜。〔净〕这等看来。多分是宋公明不知趣。不着人了。〔小旦叹介〕好一似失羣的孤雁。好一似失羣的孤雁。形影凄然。为着那风流扼腕。</p><p>〔净〕呀。人常说道儿女情长。英雄气短。宋公明为人到是反这两句话的。故此担阁了尊嫂。</p><p>【玉交枝】〔净〕锦衾罗韀。误卿卿靑春少年。芙蓉狼藉秋江畔。若是小生得了尊嫂这样一位美人呵。妆成金屋阑斑。携将阿娇相贮偏。为云为雨迷莺燕。只是你可惜差配了对头。叹红蕖浪交野鸳。只是我可惜缘分浅些。叹金梧不停彩鸾。〔小旦〕</p><p>押司。你休得要调戏奴家。奴家实对押司说。</p><p>【赛红娘】红颜命淹蹇。凤衾寒。秋风任冷落。悲团扇。祇自怜。他虽然奚落奴家。奴家只是守他的闺门。罗敷蚤把兎丝绾。难挽断。宿瘤甘把翠钿减。难逗乱。</p><p>〔净笑介〕尊嫂虽是这等说。难道不曾闻古时节偷香窃玉的故事么。</p><p>【双蝴蝶】香偷羡贾午靑琐褰。琴心司马把绿绮弹。便匪石心难转。听关关鸟儿也相唤。若得神女绕巫山。香梦圆。便做韩重赴黄泉。鸳冢安。</p><p>〔小旦〕押司。你一发说得没理了。我只是不睬你。〔小旦走入净追入小旦转身介〕押司。各有内外。你跟我走进来做甚么。〔净笑介〕只走进来这一次儿。〔小旦〕有你这个涎脸。</p><p>【莺踏花】你絮叨叨空烦巧言。笑吟吟空涎慢脸。难道你家裏没有内眷的。只管在此胡行乱走么。便无衣绥狐堪念。那陌上褰裳可惭。</p><p>〔净〕尊嫂还不知小生心事。小生自见了尊嫂的面呵。</p><p>【元卜算】从来意惹情牵。未及寻芳觅便。今日天怜念。教江妃逢洛川。难道隔蓬山。</p><p>〔小旦〕这等。你去把门闭上了。再作区处罢。〔净作闭门搂小旦小旦作不肯下介〕</p><p>【窣地锦裆】〔生上〕外郞高步似神仙。壮志仍输祖逖鞭。呀。为何门都闭上在此。柴门深锁绿杨天。细草侵阶乱碧藓。</p><p>〔生作敲门净慌介小旦〕想是宋郞回来了。你且往我母亲房裏躱一躱。〔净避小旦作开门生进介小旦〕相公曾吃晚膳不曾。〔生〕我在公廨裏吃了来的。妈妈在那裏。〔小旦〕出到亲眷人家去。还未回哩。相公。你坐在这裏。待奴家去拿茶你吃。〔生〕这个到好。〔生坐小旦出介〕张三郞出来。〔净出介小旦〕今日不能勾成事了。你去罢。</p><p>【十二娇】〔净〕今朝鸳侣惊散。何时凤友团圞。〔小旦〕明日你早些来就是。不可失信。宓妃留枕君须念。休孤我眼悬悬。〔净〕这个怎么敢迟时刻哩。月下共星前。敢蹉跎这良缘。</p><p>〔生〕娘子在那裏。快拿茶我吃。我要睡哩。〔净惊介小旦〕你去罢。〔净〕牡丹花下帘钩外。独凭红肌捋虎须。〔下小旦持茶进介小旦〕相公吃茶。〔生〕早识卧龙应有分。先判一飮醉如泥。〔不顾下介〕小旦〕啐。你看他把奴家</p><p>【尾声】等闲相视司空惯。谁解怜香依玉软。哎。张三郞。张三郞。我一发要思量你了。敎人留意桑间。</p><p>城乌独宿夜空啼。</p><p>孔雀东飞向处栖。</p><p>我寄愁心与明月。</p><p>五云仙佩晓相携。</p><h2 id="第十九出-纵骑" tabindex="-1"><a class="header-anchor" href="#第十九出-纵骑" aria-hidden="true">#</a> 第十九出 纵骑</h2><p>【六么令】〔旦同杂扮士卒上〕官差紧者。为黄巾钩党严者。风行雷厉莫停者。怕鼠窜掉头者。东溪望望忙行也。东溪望望忙行也。</p><p>我们郓城县官兵便是。蒙县主之命。差往东溪村协拿晁保正。只索去走一遭哩。正是上命公差。槪不由己。〔下〕</p><p>【前腔】〔外戎服上〕田尝客也。尽鸡鸣狗盗人也。田横死士义高也。便官兵百万也。临岐怎出牢笼者。临岐怎出牢笼者。</p><p>老夫晁盖。只为劫了生辰纲。府上移文本县。来协拿我们。今日准备行装。一齐起身到梁山泊逃躱。不免请众兄弟们出来则个。〔小生末丑戎服上〕末〕不薄今人爱古人。马蹄空踏几年尘。指挥能事回天地。训练强兵动鬼神。俺公孙胜。气呑日月。掌握乾坤。风伯雨师。供吾呼唤。天兵神将。任我驱驰。一纵一横。九天九地。今日官兵到来。不免显个神通。使他胆战心惊。那时节咱们长驱前往。可保无虞也呵。</p><p>【北新水令】一时举义倡豪杰。到头来怎能辞跋涉。不倩着齐关鸡叫彻。管取那海岛田横越。这些时苦费周折。猛可的怒怀起壮心热。</p><p>【南步步娇】〔外小生丑〕悠悠往事休提者。孔亟情何切。临岐浪自嗟。预计前程把行囊打叠。他怎肯网开三面谩相遮。教我掉头鼠窜无宁帖。</p><p>〔旦同杂持器械上〕剑决浮云气。弓弯明月辉。此间已是晁保正门首。你看重门紧闭。我们先把四下裏密密围定。然后打将进去。〔吶喊介外〕外面喊声动地。一定是官兵到了。</p><p>【北折桂令】〔末〕怪他们敢肆凶劣。蓦地裏显个神通直敎胆怯。那裏要矢石纷射。旌旗高揭。戈戟森列。子凭着运阴符鬼谷玄诀。煞强似役鬼神法和妖孽。不争差英雄送也。一任恁地网天罗。怎禁俺熟路轻车。</p><p>〔外〕待我到墙头上望一望看。〔立望介〕你看。</p><p>【南江儿水】骁骑重重列。围兵密密设。喊声四下如雷彻。〔小生〕保正。你看那官兵小觑我们哩。他道子阳井底蛙堪灭。谁知道金蝉有计躯轻脱。谈笑临期。祇用着一时侠烈。〔末披发仗剑作法介〕</p><p>【北雁儿落带得胜令】〔末〕俺仗着那晃晃的星剑光生月。俺喷着蒙蒙的法水坛霏雪。早见那封家嫂一时林下彻。张超雾五里空中合。〔旦〕阿呀。不好了。怎么一时间狂风四起。烟雾漫天起来。〔末〕莽腾腾阵势把轩辕设。颤巍巍牙纛把玄武列。〔杂扮鬼兵上末〕任官兵十万亲提挈。俺伎俩何穷竭。〔外〕这房子把火烧了罢。〔放火介旦〕阿呀。你看裏面火起了。〔末〕家业。都付那煨烬同消灭。我们快出门去。车辙。蚤趁着流星奔飞电蹑。〔鬼兵先杀出旦杂惊下外小生末丑行介鬼兵下介〕</p><p>【南侥侥令】〔外小生丑〕五丁同夹盾。六甲共随车。籓触羝羊随手决。一似白登围轻解脱。白登围轻解脱。</p><p>〔旦同杂持器械复上〕行人赶行人。一程又一程。我们适纔吃这些鬼兵惊散了。如今再赶上去。</p><p>【北望江南】〔末〕呀。早则是破重围前队捷。〔外〕追兵又来了。〔末〕子又见逞穷追后尘蹑。〔又作法鬼兵上介末〕蓦地裏怪风猎猎走飞沙。黑云渺渺弥原野。〔旦杂慌介末〕管敎恁殄绝。俺这裏天兵八部甚猖獗。</p><p>〔旦杂逃下外〕你看这些官兵。逃的逃。死的死。我们如今可以纵意行走了。</p><p>【南园林好】〔外小生丑〕喜追兵一时陨灭。趁长驱一鞭轻捷。分明似蛟龙战野。〔外〕这也不干我们事。都是蔡京有甚么生辰纲。激动我们的哩。〔外小生丑〕我们岂无端造妖孽。祇因伊酿寃业。</p><p>〔小生〕我思量今日公孙师父施了这等样的神术。不要说本地方的官兵害怕。便是蔡京那厮知道了。也不敢来摇动我们哩。〔外〕正是。</p><p>【北沽美酒带太平令】〔末〕他今日心胆慑。他今日心胆慑。怎敢再小觑英雄者。南北东西恁阻截。驱驰纵輗軏。早弃着家乡旧业。好盼那关山明月。望梁山云树几叠。计水洼烟波百折。忙发疾发。途路无停辙。呀。难打熬一腔热血。〔外〕</p><p>那宋公明呵。</p><p>【尾声】我回思当日堪衔结。他为人眞个能为彻。〔小生〕我们此行。那王伦不过一个书生。无甚伎俩。见了我们这一伙。他还未必肯容留哩。还怕那措大临岐把我们轻磨灭。</p><h2 id="第二十出-火并" tabindex="-1"><a class="header-anchor" href="#第二十出-火并" aria-hidden="true">#</a> 第二十出 火并</h2><p>【迎仙客】〔净戎服杂持礼上〕事谋始。费商量。权在我。任主张。他们似虎更如狼。今日容情到底有参商。</p><p>女无美恶。入宫见妬。士无贤否。入朝见忌。昨日晁盖数人相投山寨。本该留他。只是我区区一个书生。颇无过人谋略。他们人人勇敢。个个高强。若还留他在寨。这个位儿到底要让那晁盖坐了。这一时怎么容得人情。〔笑介〕我是个秀才出身。怎脱得秀才见识。不免请他们出来。打发他们起身便了。叫喽啰。请晁保正上堂。〔外小生末丑上〕久客将归失路蹊。家山牢落战尘西。江春不肯留归客。太白山前月欲低。〔见介净〕列位远来。扶持山寨。不胜欣幸。只是山寨窄狭。不能容长者之车。聊具黄金彩段。以供从者乔装。万勿见笑。〔外背向小生介〕学究。这个如之奈何。〔小生〕保正不妨。小弟见众好汉意思。甚是欣然乐从。凭小弟三寸不烂之舌。激动众好汉。使他自相火倂便是。〔外小生转向净介〕小弟们此来。思效犬马。岂贪锱铢。旣蒙见拒。自当远遁。金帛一些也不敢拜嘉。只要请众好汉一别。就起身了。〔净〕请众好汉上堂。〔生旦杂戎装上〕殷勤相送出天台。不惜千金佐酒杯。〔小生〕小弟拜辞。〔生惊介〕列位到那裏去。〔小生〕适蒙寨主峻拒。只得拜辞。俗语说得好。此处不留人。自有留人处。〔生〕寨主。岂有此理。我们山寨方且要招贤纳士。旣承列位肯惠玉趾。方且扳辕不暇。怎么到固辞列位。叫他们到那裏去。〔净〕你不晓得。〔小生〕正是寨主自有主意。只小弟们此来呵。</p><p>【滚绣球】端不为那逐乌飞兎走忙。趁狼奔鼠窜慌。祇为这些时梁山泊能收人望。因此上兄弟们结束乔装。路迢迢。急煎煎。奔走相降。又怎料负虚名露出那书生伎俩。〔向生介〕恁那晓得费千金马骨有余香。子是那笺笺株守。边幅小难开广。〔净〕果然山寨狭小。不能开广。休得见罪。〔小生笑介〕小弟们自然去的。只因众好汉们强留。故此是这等说。况此行呵。料不就似臧获亡羊泣道傍。〔向生介〕只是梁山泊好汉再不思量要与人论弱共争强。</p><p>〔外〕小弟们就此吿别。〔生怒介〕哎。那裏有这等事。〔小生〕小弟们初来。也道没有相拒的事。如今眼见得的了。小弟们此行呵。好教那</p><p>【滚煞尾】英豪气短。尽成虚谎。子落得裹足徘徊岐路傍。那讨日月双擎依末光。〔净〕山寨粮草不足。以后也自然不能勾招贤纳士了。〔小生目净小生向生介〕这是升斗规模煞可量。只是可惜连累了众好汉哩。俺见个个争先谁敢当。今日价一槪声名陨四方。贻笑千秋气不扬。〔生〕说得是。寨上不留列位。小可偏要留列位。〔小生〕只怕义士做不得主么。令禀中军怎主张。〔外〕小弟们虽蒙义士固留。只是去罢。〔生〕去不得。去不得。若要去。大家同去。〔净怒介〕这等。山寨一向的号令那裏去了。〔生〕甚么号令。甚么号令。你这样人也做不得寨主哩。〔外〕我们只是去罢。不要伤了你们的和气。〔生〕有甚么和气可伤。〔净〕这等你敢是要杀我哩。〔生〕我便杀了你。待何如。〔净〕叫喽啰。与我绑他出去。枭首示众。〔生拔剑扭净介〕我与你倂个你死我活罢。〔外佯解介小生〕你看众叛亲离尽反唐。祸起萧墙都沦丧。〔生杀净介小生〕他一事无成悲懊丧。</p><p>〔生〕么魔已丧。寨中不可一日无主。请晁兄坐了中军帐。〔外〕小可怎敢。〔众〕人望所归。不是保正坐。是那个坐。〔外〕这等小可权为众好汉效劳。以后再处。只是宋公明他在那裏悬望我们。我们旣有了下落。不可不通知他。今夜就烦学究写下一书。再备黄金五十两。明早差人到郓城去。〔小生〕就是白胜。也该差人招他上山来纔是。〔外〕这等明日一同打发人前去便了。</p><h2 id="第二十一出-野合" tabindex="-1"><a class="header-anchor" href="#第二十一出-野合" aria-hidden="true">#</a> 第二十一出 野合</h2><p>【霜蕉叶】〔净上〕蝶攘蜂闹。牵惹闲花草。整顿风情月调。又何愁桃源路遥。</p><p>秋来相顾尙飘蓬。一片西飞一片东。夜半酒醒凭槛立。错教人恨五更风。张三郞为那阎婆息。眠思梦想。废寝忘餐。昨日纔有些儿好光景。不意又为宋公明归来。鸳鸯惊散。云雨倏收。临别的时节。承他约我今日相会。可恨县中公务偏多。只得撇了去走一遭则个。〔行介〕</p><p>【小桃红】日来营系苦无聊。不知是那一点红鸾照也。喜孜孜的千金一刻在今宵。〔丑上〕愁窥高鸟过。老逐众人行。〔见介丑〕呀。张押司。你到那裏去。宋押司在我茶坊裏候你哩。〔净〕你对宋押司说。我不得工夫来。〔丑〕晓得。两地无千里。因风寄数声。〔下净〕哎。今日偏又遇着王妈妈。这都是遇敲爻。还怕他远相追。复相邀。仍相値。幸喜得这机会巧也。取次已到蓝桥。呀。你看怎么闭上门儿在此。我只得从容等他。权延竚暂徘徊敢月下仿僧敲。</p><p>【下山虎】〔老旦上〕闲来无事甚逍遥。〔作开门遇净介老旦〕蓦地裏衡门开处。遇果车缥缈。老身见小女说。押司昨日也到舍下来哩。你惠顾频频慰伊寂寥。押司裏面请坐。小女身子不自在。还睡在那裏。他听得押司到此。一定就起来了。孩儿。张押司来了。〔小旦上〕帐掩流苏香梦杳。忽被鹦鹉觉。睡脸朦胧枕印俏。猛可的临邛客抱琴共调。敛袂相邀。〔见介小旦〕不语祇含笑</p><p>〔老旦〕孩儿。你陪张押司在这裏宽坐一坐。待老身到市上沽一罇与押司消闲。〔净〕这个怎么好奉扰。〔老旦笑介〕如今是一家了。怎么说个扰起来。莲花幙下风流客。试与温存谴逐情。〔下净〕尊嫂今日要去关门么。〔小旦笑介〕靑天白日。关这门做甚么。〔净〕尊嫂昨日叫小生关门。故此动问。〔小旦〕昨日今朝事不同。昨日要关。今日要开在这裏。〔净〕呀。尊嫂不要把这话儿说远了。你记得昨日么。〔小旦〕昨日便怎么。</p><p>【山麻秸】〔净〕昨日呵被洞口花相笑。笑我路入天台。棹阻藤稍。今朝特地裏来践你的莺期燕约。〔小旦〕这也难些。〔净〕尊嫂。〔小旦〕甚么尊嫂尊嫂。若说尊嫂。须知朋友妻不可戏了。〔净〕这等要小生叫甚么呢。〔小旦〕我要你叫娘。〔净笑介〕这等我被苏州人骂着了。说是入娘贼。〔小旦笑净搂小旦介净〕喜乘机缨冠掏李。纳履攘瓜。傍朔偷桃。</p><p>【五韵美】〔小旦〕洧梁期。西厢约。无言息国娃耻效。三郞。你自思量。看你一向怎样调戏我。我怎么样拒绝你。见金夫几度相推调。那裏当得你这涎脸儿偏怜窈窕。适零露相逢蔓草。休做墙花觑。路柳嘲。〔小旦携净手介小旦〕直任你翠被鸳衾。鸾顚凤倒。</p><p>〔将下丑扮童子提酒上〕流霞分片片。涓酒就徐倾。有人在么。〔净小旦惊转身介丑〕你们妈妈叫我先拿这酒来。〔小旦〕这等放在这裏。你自去罢。〔丑看净笑介丑〕客至从嗔不出迎。〔下小旦向净〕今宵贳酒与君倾。〔净搂小旦下〕</p><p>【蛮牌令】〔老旦上〕绣户静。画帘飘。〔听介〕房栊闭。语声娇。三郞。你昆仑谁赤紧向郭府盗红绡。〔净〕忙整着衣裳顚倒。〔小旦〕忙整着钗鬓萧骚。〔小旦〕母亲。你来多少时候了。〔老旦〕已是来好一会。〔向净介〕三郞。也勾你了。请坐。〔净小旦老旦坐飮介合〕鸳鸯侣。鸾凤交。这情踪一时不觉逍遥。</p><p>〔丑上〕密垂珠箔昼沉沉。两两鸳鸯护水纹。〔入见介净背介〕怎么又撞着他。〔丑〕张押司。你说不得工夫。怎么到在这裏。〔净〕我因妈妈说宋押司要见我。特地来的。〔丑〕老身说宋押司在我茶坊裏。不曾说在阎妈妈宅上。〔净〕这等是我差听了。〔老旦〕你们不要闲讲。且坐了吃酒。〔丑〕满堂僧不厌。一个俗人多。我自去了罢。〔老旦〕王妈妈。你说那裏话。〔坐介〕</p><p>【五般宜】〔老旦〕偶相顾潘安车俨然草茅。适相左东方千骑怅然寂寥。聊把这鸡黍范张邀。〔丑〕只是老身在此不方便哩。〔老旦〕谩说是男女杂坐。共相倾倒。〔丑〕这掩耳偷铃堪笑。早露尾藏头空巧。〔向小旦介〕这本等不该老身管的。只是老身旣曾作伐。不得不说。你须念他是今日英豪。谩将他帷簿扰。</p><p>〔小旦怒介〕王妈妈。你怎见得我帷簿不修。说出这等话来。〔众起介〕</p><p>【江头送别】〔小旦〕听伊语。听伊语心烦意恼。将奴做。将奴做倚门献笑。吾自爱吾连城宝。何必你舌鼓唇摇。</p><p>〔丑〕这等老身多嘴了。就此吿别罢。〔净〕我也要去了。酒逢知己千锺少。〔丑〕话不投机半句多。老身不得陪押司同行。要往那一边去哩。〔分下净转身小旦招介〕</p><p>【江神子】〔净〕转身望绮寮。只见他笑脸相招。〔净携小旦手介〕香风拂拂鲛绡。从容携手欲魂消。〔老旦〕三郞。适纔也勾了你了。你还要通宵。咦。你好受用的是珠围翠绕。</p><p>银汉星回一道通。靑鸾飞入合欢宫。〔下丑〕有寃报寃。有仇报仇。那阎婆息分明看上了张三。到在我跟前假狠。把我抢白了一场。我故此假意儿说要往那一路去。放张三一条门路。待他进去时节。我好捉他一个破绽。只得在此伺候则个。〔内作狗叫老旦提灯上〕往往鸡鸣岩下月。时时犬吠洞中春。甚么人在此。狗这等叫得紧。〔开门照见丑介〕呀。王妈妈。你为何在此。我晓得你了。你见我女儿抢白了你。你在此要捉他的破绽。妈妈到进去搜一搜。放心回去罢。〔丑〕我那有这等的心。不觉羣心妬。休牵众眼惊。〔下净小旦上〕碧霄何路得相从。紫凤衔花出禁中。呀。妈妈怎么还不睡。〔老旦〕几乎做出来。那王妈妈还在门前等你哩。幸得狗叫。被我出来撞破了。他方纔去的哩。〔净〕有这等的事。</p><p>【尾声】〔老旦〕他潜踪秘迹眠芳草。喜犬吠篱边相扰。三郞。你这遭来。到要谨愼些儿。须防他一缕柔肠恨未消。</p><p>〔小旦〕羡尔优游正少年。</p><p>〔净〕谢娥行处落金钿。</p><p>〔老旦〕情多最恨花无语。</p><p>〔合〕忍委芳心与暮蝉。</p><h2 id="第二十二出-闺晤" tabindex="-1"><a class="header-anchor" href="#第二十二出-闺晤" aria-hidden="true">#</a> 第二十二出 闺晤</h2><p>【三叠引】〔旦上〕朦胧早起芙蓉帐。笼裏家鸡初放。夫壻滞花封。徙倚妆楼竚望。</p><p>〔捣练子〕明月下。白云天。何处风光不眼前。遥为晚花吟白菊。近炊香稻识红莲。奴家宋公明之妻。儿夫一向执役县中。近则浃旬。远几一月。纔到家中料理一番。不忧我枕冷衾寒。只愁他形单影只。好生放心不下哩。</p><p>【犯胡兵】蛾眉淡扫思张敞。情怜乐羊。纵然有妇糟糠。鸡鸣成梦想。齐眉成孟浪。那曾敎夫壻觅封侯。倚门凝望。</p><p>〔丑上〕一饭之德不忘。睚眦之怨必报。老身受了宋公明之恩。旣不敢忘他。受了阎婆息之气。又思量报他。不免到他大娘子面前。讲些是非。叫他大娘子移那阎婆息到了家裏来。那阎妈妈不得卖俏了。那张三郞也不得行奸了。有何不可。〔见介旦〕王妈妈。一向不见你来了。你今日为何到我舍下来。〔丑〕老身因押司娶了个偏房。实不瞒大娘子说。是老身作伐的。恐怕大娘子见怪。故此不敢来相见。〔旦〕这个何妨。我们官人独处在外边。正该寻个人儿伏事他。</p><p>【前腔】他功曹暇日权偎傍。悠悠徜徉。绿衣黄裏何妨。只怕野鸳生妄想。管取小星光自朗。定不敎江汜叹相抛。终身■〈垂夬〉望。</p><p>〔丑背介〕我到要来讲些是非。谁想他一味的好叫我说不入去。也罢。待我到押司面前说个明白。叫他不要睬他便是。〔转介〕就此吿别。〔旦〕你难得来的。在裏面吃了饭去。〔丑〕多谢。</p><p>〔丑〕已共江尘迹渐疎。</p><p>〔旦〕风尘满院称幽居。</p><p>〔合〕秋光何处堪消遣。</p><p>闲看江云思有余。</p><h2 id="第二十三出-感愤" tabindex="-1"><a class="header-anchor" href="#第二十三出-感愤" aria-hidden="true">#</a> 第二十三出 感愤</h2><p>【驻马听】〔杂便服上〕远到郓城。敢置邮筒浮与沈。自家梁山泊小喽啰。奉晁寨主的命。送书与礼到宋公明处。说谢他前日恩德的。报书神鹊。酬印灵龟。一饭千金。寨主叫我在县前茶坊内寻宋公明。你看远远望见那茶坊了。遥瞻靑帘漾风轻。行行步屧茶坊近。双鱼寄公明。寻踪访迹到衡门。</p><p>【前腔】〔生上〕缓步西邻。白眼看他世上人。〔杂见介〕相公不是宋公明么。〔生〕小生便是。〔杂附生耳介〕晁盖有书拜上相公。〔生〕我正在此念他。望风怀想。引领临岐。〔杂递书生看书介生〕喜接鸿鳞。保正好么。〔杂〕梁山协力迸王伦。揭竿高处星河近。因此差小喽啰送这金子来。琼瑶报聊伸。迢迢一介到衡门。</p><p>〔生〕这裏不是说话的所在。我与你到那边酒肆裏去。衡阳归雁几封书。〔杂〕欲报琼瑶愧不如。〔下〕</p><p>【思园春】〔老旦上〕张敞无端滞此身。画眉契阔已经旬。宋公明一向不到我家裏来。多分是王妈妈讲了些是非。我如今特地寻他归去。各处寻不见他。只得在此等他一等。〔生上〕天外故人飞信。意气死生亲。〔见介老旦〕呀。宋相公。你为甚么一向不到家裏来。我那裏寻你不到。不想你到在这裏闲走。今日相看眼倍靑。应怜绣榻满埃尘。</p><p>我的女孩儿好不思量你哩。〔生冷笑介老旦〕我如今一定要与你同到家裏去。〔生〕那裏有这等闲工夫。今日县中呵。</p><p>【粉孩儿】匆匆的案如山旁午甚。怎偷闲顷刻晏然安寝。〔老旦〕相公说那裏话。齐眉举案岑寂深。倚纱窗望眼含颦。〔生背介〕且哄这婆子去再处。〔转介〕这等妈妈你请先行。我到公廨去完了些事就来。〔老旦〕押司。老身若不与你同行。你一定又不来了。〔扯生介〕一定要你去。促芳尘蚤趁膏车。怜闪得鸳瓦霜冷。</p><p>〔行到介生作坐介老旦〕我的儿。你心上的三郞在此。快些出来。〔小旦内应介〕母亲。你问他为何这一向不来。与我先打他几个耳光。待我再细细的问他。</p><p>【马福郞】〔小旦上〕你闪得霜闱倩谁顾问。负芙蓉香傍鸳鸯瞑。眞薄幸。〔见生转身介〕啐。我只道是张三郞。原来是这个厌物。你看他言无味。面堪憎。我藕已断丝萦。他纒绵似葛牵藤。</p><p>〔小旦不肯出生不肯进介老旦〕宋三郞不来。你又时刻念他。他来时你又怕羞怎么。〔又附小旦耳介〕我的儿。一家的身衣口食。都要在他身上。我特去寻他来的。你也留些情儿与他纔是。〔小旦〕我好不耐烦。〔老旦向生〕相公。只是男子下气与女娘纔是。他见你一向不来了。他怎肯下气与你。〔扯生介〕还是你进去。〔生进坐小旦向西泣生向东介〕</p><p>【红芍药】〔老旦〕我的儿。你收拾了此际檀痕。还须念旧日鸳盟。〔背向小旦介〕你把嘴弄虚脾。卖些甜净。眼乜斜递些风影。〔转介〕你们两个怎么一个向东。一个向西。悠悠浑似陌路人。相公这也怪我女孩儿不得。你看他没来由腰同瘦沈。也祇因梦断梨云。你们两个进去睡罢。〔扯小旦生进房坐介〕好两两鸳鸯睡稳。</p><p>〔老旦附小旦耳介〕你还是依我说。枕席上留些情儿与他。我自到房裏去哩。莫怪追欢笑语频。情深应不厌家贫。〔下小旦生分坐不语生伸腰介〕</p><p>【耍孩儿】〔生〕倦体欠伸浑欲瞑。自觉无聊甚。听帘外秋漏沉沉。寒灯。一任你背地空挑尽。我梦蝴蝶栩栩庄周寝。那顾得闲愁闷。〔生作挂钊文袋睡介小旦起背觑生介〕</p><p>【会河阳】〔小旦〕对面无缘。抚心自矜。阴虫切切不堪闻。短檠照我寒衾。与黯然泪痕。偏不照情郞影。似含桃颗颗我心头滚。似呑刀寸寸我心头刃。</p><p>〔内作鸡鸣生醒介生〕你听鸡鸣了。不免起身到县中去罢。气衰甘少寐。心弱恨多愁。〔忘取钊文袋下小旦〕你看那厌物去了。不免收拾睡罢。〔把灯照见钊文袋介〕这是那厌物的。〔丢介〕哎。你听裏面甚么响。〔取看介〕阿呀。到有许多金子在裏面。这是文卷。这是人与他的书了。待我看。〔看介〕阿呀。这是梁山泊上贼头的书。好了好了。他若嘴狠。待我拿将出来。不怕他不软哩。我与他开交的机会都在这书上了。</p><p>【缕缕金】〔笑介〕甘唾井。恨无因。拾遗非祇幸得兼金。他党结梁山泊。反形足证。想天敎笼鸟翮凌云。把银瓶落梧井。〔作睡介〕</p><p>【越恁好】〔生急上〕楚弓遗影。楚弓遗影。虑祸甚关心。我起身得急了。把钊文袋遗失在房内。那金子到也不打紧。晁保正与我那封书。怎么泄漏得的。只得转来拿了去。〔进房寻不见摇小旦小旦做不醒又摇小旦醒介生〕我有个钊文袋。你见在那裏。还了我罢。〔小旦〕你那一只手交与我。到来问我讨还。〔生〕难道璧沈江汉无凭准。好返镐池君。〔小旦〕在到在我身边。你做人狠得紧。我要留在此做欛柄的。没得还你。〔生〕甚么欛柄。不过五十两金子在裏面。你要就送了你。黄金闪烁堪献芹。赠遗何吝。〔小旦〕难道只有金子在裏面。我今日要与你讨个了当。省得明日做出谋反大逆的事来。连累着我母子。你好好写一纸休书与我。〔生〕这个何难。我就写。〔生写介小旦〕中间要写说。任凭改嫁张三。〔生〕哦。这等王妈妈说是眞的了。我就写这一句。〔写完付小旦介生〕你如今好还我了。〔小旦〕我决没得还你的。〔生夺得袋中刀介〕你看我有刀。不怕你不还我。〔小旦〕我不还。难道杀了我不成。〔生〕手儿内光闪闪锋难近。心儿内气愤愤情难忍。</p><p>〔小旦〕四邻八舍。宋江通了梁山泊。思量谋反。到要杀妻子哩。〔生〕这等可恶。〔刺小旦倒在卓上介生〕你看他已死了。待我把钊文袋挂在身边。把被儿来覆了这尸骸。与阎妈妈说一声儿去罢。</p><p>【红绣鞋】一朝血溅红裙。红裙。一时粉碎靑萍。靑萍。把骸骨覆罗衾。把鱼雁袋钊文。阎妈妈。你的女儿被我杀了。我如今自出门去哩。把蜡履出柴门。</p><p>〔老旦上〕自不整衣毛。何须夜夜号。公明为何要去得这般紧。〔入见小旦死哭扯住生介〕我的女孩儿原不好。你该杀他的。只是你要养我的老便好。〔生〕这个何难。〔老旦〕只是他与公明做了一场夫妻。买口好些的棺木盛了他。也见你平日的情。〔生〕这个使得。〔老旦〕这等老身与公明同去。</p><p>【尾双声】〔老旦〕今朝相吊怜形影。谁伴桑楡悲晚景。〔携小旦下老旦同生行介老旦〕陌上愁看泪满巾。〔生〕管教你春草秋风老此身。</p><p>星河无梦夜悠悠。</p><p>恼乱司空犯斗牛。</p><p>人世几回伤往事。</p><p>他生未卜此生休。</p><h2 id="第二十四出-鼠牙" tabindex="-1"><a class="header-anchor" href="#第二十四出-鼠牙" aria-hidden="true">#</a> 第二十四出 鼠牙</h2><p>【碧牡丹】〔丑上〕茶肆邀冠盖。傍市开。底事关心处。延颈待。因何聒耳。噪檐前鸦可怪。</p><p>老身前日因阎婆息抢白了我。我在宋公明跟前说了他些勾当。宋公明竟一向不到他家裏去。昨日那阎妈妈亲来拉他到家裏。不知怎么样了。待宋公明到来。便知端的。</p><p>【大斋郞】〔老旦扯生袖上〕向长街。步难捱。〔丑见介〕呀。你们为何做这个模样。〔老旦〕他把我的女儿杀了。一时红粉痛尘埋。哎。相公相公。衔恩非是奴心改。伸寃共你赴天台。</p><p>〔老旦〕我实对你说。适纔孤身独己。恐怕你走了。故此只说要你买口棺木盛他。如今到在县前。我与你同去见县主老爷。人命关天。料不怕你怎的。〔丑〕这等待我做干证。我扯住他在这裏。你去叫屈就是。〔老旦放生介丑〕此时不走。更待何时。〔生〕鳌鱼脱却金钩钓。摆尾摇头定不回。〔奔下老旦扯丑叫屈介净上〕从此时时春梦裏。一生遗恨系心肠。〔见介净〕阎妈妈。你们为甚么在此叫屈。〔老旦〕张三相公。老身正要见你。那宋江昨夜竟把我的女儿杀了。〔净惊介老旦〕我正结他到县来。这王妈妈竟把他放走了。〔净〕有这的异事。</p><p>【碧牡丹】闻讣堪惊骇。泪满腮。哎。宋江宋江。亲手将人刃。三尺在。阎妈妈。不怕他走到天上去。待我与你拿状纸进去禀县主老爷。看王妈妈身上要宋江便是。管敎勾治。王妈妈。祸临头伊莫怪。</p><p>〔净〕阎妈妈。你不消进来得。待我与你拿进去。就差人去拿便是。怒从心上起。恶向胆边生。〔虚下老旦〕王妈妈。你也忒抱富欺贫。〔丑〕阎妈妈。你也忒忘恩负义。〔老旦〕他杀人偿命。王法难逃。〔丑〕你欠债还钱。人心难昧。〔老旦〕宋公明怎对得过堂堂县令。〔丑〕张三郞怎欺得过湛湛靑天。〔老旦〕你如今没了这■〈兀监〉■〈兀介〉凶人。开不成茶肆。〔丑〕你如今死了那烟花泼贱。做不得鸨儿。〔老旦〕我自有寃报寃。于你何与。〔丑〕我也以德报德。替他解交。〔老旦〕你叫化不得。开这茶坊趁食。〔丑〕你打劫不来。叫这女儿骗人。〔老旦〕你一杯浊水。赚人几贯靑蚨。〔丑〕你两片精皮。拐人无穷白镪。〔打介净同杂上〕一朝权在手。便把令来行。你们不要争。不要争。〔老旦丑住介净〕公差出了。我们就要他到宋江家裏缉拿便是。〔杂〕晓得。</p><p>【大斋郞】〔合〕奉官差。禀钧牌。追逋顷刻疾如雷。临岐若少相延捱。株连亲党到天台。</p><p>〔丑〕汉阳穷鸟客。</p><p>梁甫卧龙才。</p><p>〔净〕逋窜诚负累。</p><p>迷津遽易回。</p><h2 id="第二十五出-分飞" tabindex="-1"><a class="header-anchor" href="#第二十五出-分飞" aria-hidden="true">#</a> 第二十五出 分飞</h2><p>【一翦梅】〔生急上〕一时杀气贯长虹。纔离孤鸿。又逐飞鸿。〔作到家介〕娘子在那裏。〔旦上〕飞扬跋扈为谁雄。适骇匆匆。试问匆匆。</p><p>相公。你为甚么慌慌张张的走将回来。〔生〕我新娶的那阎婆息。今早留住了我的钊文袋。不肯还我。一时怒发。把他竟自杀死了。那阎婆结我到县中去。幸得王妈妈计赚。使我脱逃回来。</p><p>【柳南枝】〔香柳娘〕愤鸳闱背风。愤鸳闱背风。胸塡汹汹。剑光落处红颜送。那阎婆泣桑楡影穷。泣桑楡影穷。膝下霎时空。公庭亟相控。〔琐南枝〕我幸脱手趁转蓬。怕追亡逐飞鞚。</p><p>〔旦〕相公。这等怎么样好。依奴家说起来。只该及早走到他乡外郡去住几时。这官府裏。相公有的是银子。待奴家上下使用。事平之后。回来也未为迟。</p><p>【柳交枝】〔香柳娘〕叹萧墙祸逢。叹萧墙祸逢。势难轻纵。天涯飞把东华控。料钱神可通。料钱神可通。公府好朦胧。私仇枉倥偬。〔玉交枝〕莫迟疑守株待穷。好驱驰乘时御风。</p><p>〔生〕娘子。走到要走。只怕连累娘子。</p><p>【玉娇娘】〔玉交枝〕我关河萦梦。离家园飘摇断蓬。忍看掩泣牵衣送。敎人心折临风。你锦瑟无弦赋落鸿。我玉笼不锁乘飞凤。〔香柳娘〕〔合〕痛风波乍逢。痛风波乍逢。话别情浓。分飞泪涌。</p><p>【园林柳】〔园林好〕〔旦〕向天涯冥鸿远空。好随机靑鸾数通。免使我做泣麟悲凤。〔杂上〕惧法朝朝乐。欺公日日忧。我们奉县主之命。为宋押司杀了阎婆息。特来拿他的。此间已是他门首。你看那门儿闭上在此。不免打门则个。〔敲门介〕〔香柳娘〕〔旦〕叩双镮遽匆。叩双镮遽匆。怕缧绁相丛。把缣囊偷纵。</p><p>〔生〕这等我与你只得分别了。〔旦〕相公。你打从后门走了罢。〔生〕双手劈开生死路。一身跳出是非门。〔下杂又作敲门旦开门见介〕公差何来。〔杂〕本县因押司杀了阎婆息。特差我们来拿他的。〔旦〕不曾回来。</p><p>【刘泼帽】〔杂〕三章法约无私纵。奉官符觅迹寻踪。他若躱在家裏。叫他出来。这是躱不过的。兎藏三窟成何用。莫朦胧。他若不出来。要连累你哩。城门火池鱼惊恐。</p><p>〔旦〕公差。你是晓得他的。他从来四海为家。何况今日。到走在家裏来不成。他一向呵。</p><p>【秋夜月】气槪雄。论交四海芳名重。魏齐应有平原拥。就不然的时节。他做丧家之狗天涯哄。强似游鱼就釜底。任区区擒纵。</p><p>公差请坐。待奴家拿几贯靑蚨送你们罢。</p><p>【东瓯令】〔净上〕乘机会。使牢笼。萧何成败笑谈中。我张三郞财色上安命的。阎婆息在日。我爱他的色。如今死了。眞个与宋公明有甚么不共之仇不成。不免乘机去赚他的银子用用。却不是好。〔进见介净〕尊嫂。认得小生么。〔旦〕你是张押司。与我相公同廊。怎么不认得。〔净背介〕他娇柔旖旎云鬟拥。我张三郞偷香窃玉的心又动了。再把风月机关用。〔转介〕尊嫂。我与宋公明呵。同寅交谊久相从。忍使你今日泣途穷。</p><p>〔净〕凡事有我在此。我坐在你家裏。他们自然不敢来闹燥哩。〔旦〕如今这二位怎么样打发去。〔净向杂介〕宋押司实落不在家裏。你们且去着。差使钱明日我到县同你们回官的时节打发你们。〔杂应介〕正是好放手时须放手。得饶人处且饶人。〔下旦谢净介〕押司。我</p><p>【金莲子】叹茕茕。多君惠顾邀灵宠。鼠牙雀角甚纵横。全仗你力周旋。这死生肉骨感何穷。</p><p>〔净〕这个小生怎敢辞劳。凡事都在我身上。</p><p>【尾声】我虚脾敢向相知弄。管及早弥缝终讼。〔背介〕我早见他心有灵犀一点通。</p><p>〔旦〕虽言千骑上头居。</p><p>一世生离恨有余。</p><p>〔净〕叶下倚窗银烛冷。</p><p>茂陵秋雨病相如。</p><h2 id="第二十六出-召衅" tabindex="-1"><a class="header-anchor" href="#第二十六出-召衅" aria-hidden="true">#</a> 第二十六出 召衅</h2><p>【缑山月】〔生上〕忠信涉波涛。行矣莫徒劳。似孤云无定鹤辞巢。盼梁山在望。乡关在念。转自牢骚。</p><p>〔西江月〕照野弥弥浅浪。横空暖暖微霄。障泥未解玉騘骄。东风泪零多少。可惜一溪明月。莫教踏碎琼瑶。解鞍欹枕绿杨桥。杜宇数声春晓。我自杀了阎婆息。别了妻子。水宿风餐。披星戴月。一路行来。再没安身所在。记得去年有个戴宗。曾到郓城来。与我为八拜之交。且到那裏去看。若是不能容身。只索要到梁山泊去哩。</p><p>【普天乐】离家来云山遶。回首处松楡邈。望云端怨气成虹。按刀头血痕犹绕。猛可的追想到。那好姻缘到把寃家造。闪得人水远山遥。拚得个云深雾杳。忆交情使人梦役魂劳。</p><p>〔副净扮戴宗上〕越绝孤城万里重。相逢之处草茸茸。〔见生介副净〕呀。公明为何独自一个。到那裏去。〔生〕小弟只为一口气杀死了新娶的偏房阎婆息。如今县中差人拿我。我只得逃走出来。要寻一个安身去处。〔副净〕小弟这裏那蔡九知府甚是利害。不可安身。怎么样好。如今且到浔阳酒楼中飮几杯。以叙阔悰何如。〔入店介丑扮酒保上〕店如星布。味不雷同。〔见介〕原来是戴院长。〔副净〕拿酒来。〔丑摆生副净坐介丑下〕</p><p>【雁过声】〔副净〕连朝。紫气缭绕。欣逢着天涯故交。小弟自昔年别后。风尘荏苒音书杳。念空悬。梦徒劳。幸乔装远棹河潮。眞天缘辏巧。〔生叹介副净〕开怀叙阔相倾倒。怕此去你行藏难预料。</p><p>【倾杯序】〔生〕波涛。起绣闱。涌绛绡。辽海远投皁帽。〔副净〕那阎婆息为甚么事便激起兄长的怒来。〔生〕其时梁山泊晁保正寄小弟一书。那阎婆息拿了小弟的不肯还。小弟故此杀他的。为云笺一幅。齐馈多金。嗔他坚执。激我焦燥。把红颜一命。靑萍三尺。霎时顚倒。因此学当年避秦。行李逐蓬飘。</p><p>【玉芙蓉】〔副净〕交情托寳刀。浊酒供谈笑。叹马周寥落。张俭飘飖。便缣囊不惜居佣保。复壁无缘慰寂寥。〔生〕小弟要赶路行走。酒不吃了。〔副净〕怜松绍。再杯倾几瓢。谩催程我心悬斾正摇摇。</p><p>杯盘狼藉。待小弟再到街上去买些下酒的物事来。正是有客无酒。有酒无肴。〔下生作醉介〕哎。</p><p>【雁来红】我雄心耗。恨怎消。醉颜酡。气更豪。倘从牖下徒然老。腐朽同枯草。说甚么雕鹗乘秋奋九霄。胸襟傲。托凌云彩毫。写生平摅怀抱。</p><p>且喜有笔砚在此。把我一腔的心事。做首绝句题在这壁子上。〔生题杂随上向生背看写介生〕心在山东身在吴。飘蓬江海谩嗟呀。他时得遂凌云志。肯笑黄巢不丈夫。郓城宋江作。〔阁笔睡介杂〕有这等的事。不免去报与蔡九知府得知。拿他到京请功则个。朝野欢娱后。乾坤醉眼中。〔杂下副净上〕海内存知己。天涯若比邻。阿呀。宋公明醉倒在这裏了。〔叫生醒介副净〕公明。天色已晚。前路去不及了。就在这江楼上借宿了。明日起身罢。只是小弟今晚轮该府中上宿。不得相陪。明早来奉送。如今我们且吃酒。</p><p>【朱奴儿】喜不尽樽中浊醪。更相侑盘内羊羔。灯火荧煌醉客豪。拚黄公酒垆共倒。〔生〕小弟明日鸡鸣就要起身哩。淸宵杳。沉沉漏高。暂托宿。听鸡报。</p><p>燕赵悲歌士。</p><p>相逢剧孟家。</p><p>寸心言不尽。</p><p>前路日将斜。</p><h2 id="第二十七出-博执" tabindex="-1"><a class="header-anchor" href="#第二十七出-博执" aria-hidden="true">#</a> 第二十七出 博执</h2><p>【接云鹤】〔末冠带众随上〕么魔小丑甚狂猖。反诗题罢震江阳。</p><p>下官蔡九知府。昨晚已退堂就寝了。那无为军黄通判来。报宋江题反诗一事。终夜彷徨不宁。差人拿他去了。想必就到。看那厮见了我怎么样说。〔杂绑生上杂〕瓮中捉鳖。手到奉承。〔生背介〕我醉后题了反诗。如今无以解释。只得妆做失心疯的罢。〔转介〕天黑黑。地黄黄。休笑我肆猖狂。〔杂〕禀老爷。宋江当面。〔生做不跪介末〕你是宋江么。如何不跪。〔生〕阿呀。不好了。天翻地覆了。〔杂〕禀老爷。是疯子。〔生作疯顚介〕</p><p>【一盆花】〔生〕可惜乾坤浩荡。看天翻地覆。你看这许多牛马。〔笑介〕牛马冠裳。你看那边龙起哩。今朝龙战血玄黄。〔生走杂拦生介生〕玉皇下降来请我。我要去。看此际玉皇下降。鉴别忠良。任吾主张。任吾放旷。你看好一条大白蛇。等我去斩了他。恁道是刘季当年。斩蛇无状。</p><p>〔末〕这个疯是他无以解释。假意妆的。不要信他。我对你说。</p><p>【前腔】今日升平景象。看民安市井。武偃疆场。更师师济济尽忠良。〔生作呕介生〕你看那个是甚东西。〔末〕叹无知魍魉。罪犯无将。怎不审详。怎不忖量。〔生作顚介末〕到今日假肆佯狂。难弥反状。</p><p>〔末〕也罢。且把他监在牢裏去。〔杂应押生介〕天有不测风云。人有旦夕祸福。〔下末〕戴宗那裏。〔副净上〕堂上一呼。阶下百诺。禀老爷。有何分付。〔末〕我这一封书。你与我到太师爷府中去投下。不可有误。〔副净应介末〕朝来有乡信。将寄万里亲。〔末下副净吊场〕这事怎么了。宋公明昨日说与梁山泊往来。如今不免先到监裏去。分付众人。好好看他。只得就此到梁山泊去求救便了。</p><p>【油核桃】蓦地裏敎人魄丧。到此际救援谁仗。挟邮筒潜向梁山往。乞他们引手相匡。</p><p>何处问京华。</p><p>悠悠水路赊。</p><p>此情不可说。</p><p>愁结乱如麻。</p><h2 id="第二十八出-党援" tabindex="-1"><a class="header-anchor" href="#第二十八出-党援" aria-hidden="true">#</a> 第二十八出 党援</h2><p>【玉女步瑞云】〔外戎装众随上〕结党梁山。行道替天佐汉。〔瑞云浓〕看建帜忠义堂前。</p><p>马挂征鞍将挂袍。柳梢枝上月儿高。男儿未挂封侯印。腰下常悬带血刀。俺晁盖自从投奔梁山。仗众兄弟推戴。小喽啰赞襄。义气日深。军容日壮。比王伦当日气象。自是不同了。只是宋公明处。那日遣人通问之后。一向音信杳然。这也不在话下。山寨中招贤纳士。凡有来投奔的卽便报。</p><p>【前腔】〔副净急上〕为救金兰。奔走直如飞电。取道到忠义堂前。</p><p>〔副净向杂介〕我要见寨主的。可通报一声。〔杂引进见外坐介副净〕小可戴宗。非为别事而来。为宋公明见禁浔阳。危在旦夕。特来求救。〔外惊介〕有这等的事。快请军师。〔小生上〕坐谋资庙略。飞檄伫文雄。〔见介外〕宋公明有难。这位就是人传说的神行太保戴兄。特来求救。〔小生〕戴兄。你且说那顚末与小可的听。〔副净〕公明为众好汉的书信。杀了阎婆息。逃难到浔阳。小可途次相値。就留在酒楼上坐一坐。那日晚了。借宿酒楼。宋公明醉后。题下反诗一首在壁上。有个黄通判报与蔡九知府得知。立时把宋公明拿去监禁。如今特差小可到京中去报信。此事非众好汉不能救他。如今计将安出。小可那日与宋公明呵。</p><p>【狮子序】相逢在岐路间。向垆头盘桓息肩。他胡涂一时。倐起波澜。可惜他生死在转盼。特恳你念交情。赐提携。救迍邅。同心金断。难道恝然不顾。袖手旁观。</p><p>〔小生〕这等那蔡九知府有书到京去么。〔副净出书介〕书有一封与他太师的。只不知怎么样写哩。〔小生接书开看介小生〕他书上写说。反贼宋江题反诗在浔阳江酒楼。已被擒拿。罪当取决。或解京。或就本处弃市。悉凭尊裁。这就有计了。竟假起蔡京回书。叫他解到京来。少不得路由梁山泊过。那时我们劫了上山。如同反掌哩。〔副净〕只是笔迹不同。怎么样好。〔小生〕如今苏黄米蔡四家的字盛行于世。何难套写的。〔外〕妙计妙计。</p><p>【太平歌】乘机变。赖有此瑶函。那呼吸存亡悬寸缄。〔小生写介〕把霞笺委曲行方便。喜点画肖处浑无辨。〔合〕若得槛车促械。就间关笼鸟管翀天。</p><p>〔小生付副净书介副净〕小可就此吿别。从空伸出拿云手。救取天罗地网人。〔急下小生〕阿呀。这事不好了。仓卒之间。不及检点。竟用了蔡京名字的图书。万一识破了时节。不但宋公明不能救取。连那戴宗也不免哩。〔外〕快追他转来便是。〔小生〕他的行走。那个追得上的。</p><p>【赏宫花】恨谋疎万全。忆图书觉惘然。败露难胡掩。林木祸相延。他捷足飘飘如摄电。追踪不逮使还辕。</p><p>〔外〕这等怎么样区处纔好。〔小生〕这也不难。我们起了大队人马。到浔阳江口探听消息。万一事有不虞。临时杀入城去。救他便了。〔外〕这等明日就起程罢。</p><p>【大圣乐】〔小生〕计疎虞多费周旋。到头来终须离阱陷。只是先打发个人去探信纔好。乘机伺衅潜相探。庶先发制人便。若不是雕戈横处惊鸡犬。怎能勾金锁开来纵凤鸾。还有一件。宋公明宅眷必受窘迫。也须着兄弟们请了来。多方展转。须信道流离琐尾鳏旷堪念。</p><p>〔外〕这等先打发一个健卒往浔阳探听。打发一位女头领。同几个兄弟们。带领一枝人马。到宋家庄上。乘夜打到他家裏。抢了宋家嫂嫂上马前来。一路上与他说个明白便是。</p><p>故人别后阻行舟。</p><p>运去英雄不自由。</p><p>此日六军同驻马。</p><p>无人解道取凉州。</p><h2 id="第二十九出-计迓" tabindex="-1"><a class="header-anchor" href="#第二十九出-计迓" aria-hidden="true">#</a> 第二十九出 计迓</h2><p>【玉井莲】〔旦上〕闷掩流苏。鎭日恹恹独坐。</p><p>悲莫悲兮生别离。怨游子兮怅忘归。路迢遥兮今焉薄。不得见兮心伤悲。奴家宋公明之妻孟氏。自丈夫偶罹风波。倏驰道路。鼠牙之胎未杜。马首之尘难还。叫我情随归雁。悲托啼鹃。如何是好。况兼那张三郞在此。虽然为我周旋衙门中的事情。只是此人常以言语来调笑奴家。奴家纵不睬他。终属嫌疑。且喜事已稍稍平安。只不知我丈夫下落。如何是好。</p><p>【风入园林】〔风入松〕天涯游子逐鸣珂。深闺梦绕关河。我不为啼残夜月悲鹦鹉。〔园林好〕怕不遇赵平原魏齐难躱。悬望处锁愁蛾。悬望处锁愁蛾。</p><p>〔旦虚下杂扮小校上〕猎猎旌旗背晚风。身骑白马万人中。我们是梁山泊内的喽啰。奉晁天王之命。来取宋公明宅眷。叫我们不要打话。抢了就走。早已来到郓城。只是日间不好动手。待更深时分。再作区处。正是计就月中擒玉兔。谋成日裏捉金乌。〔下〕</p><p>【月上园林】〔月上海棠〕〔净上〕窥靑琐。鳏鱼渴凤无如我。奈霎时中热。蓦地偷过。小生一向有意于宋家娘子。不曾遇着个便儿。今夜待我闯入他内室去。〔旦上相见介旦〕呀。张押司。这是奴家内室。若有甚么事。请在外边坐了。待奴家出来商议便是。〔净〕小生乘此月色。信步到此。不知是尊嫂内室。这是误入桃源了。对明月忍把良宵轻错。因乘兴遇娇娥。因乘兴遇娇娥。</p><p>〔旦〕张押司。这等瓜田不纳履。李下不整冠。嫌疑之际。请出去罢。〔净〕这样同尊嫂到庭中去看一看月如何。〔旦〕张押司。你这样还不知奴家的心事哩。〔净笑介〕小生难道不是尊嫂的知心人儿。</p><p>【风入园林】〔旦〕我幽居深自锁烟萝。谁怜心事蹉跎。〔净〕尊嫂心事。小生极能见怜。〔旦〕悠悠对景伤迟暮。更夙夜畏行多露。任明月彻银河。任明月彻银河。</p><p>〔净〕尊嫂虽是这等说。只是小生多蒙尊嫂厚情。今夜多吃了几杯酒。便觉兴高起来。〔旦〕奴家那裏知道你甚么兴。〔净〕尊嫂问小生的兴么。</p><p>【月上园林】眞心吐。我怕你把无情岁月空闲过。待劝你学东邻窥玉。卓氏当垆。〔旦怒介〕唗。你怎么就说这样言语来唐突我。〔净笑介〕是小生唐突。望乞尊嫂恕罪。只是小生为尊嫂计呵。枉自把年华担误。看牛女会明河。看牛女会明河。</p><p>〔旦〕张押司。休得如此无理。请出去罢。〔净笑介〕自古道旣来之则安之。我不出去了</p><p>【风入园林】〔旦〕狂且浪。自起风波。我柏舟自矢无他。白茅包麕成孤负。〔净〕孤负了小生的情不打紧。只怕孤负了尊嫂的靑春。〔旦〕语无忌令人嗔怒。〔净〕你若是这等执抝。我明日就去郓城县裏去说。叫差人来拿你。〔旦〕便百折不能磨。便百折不能磨。</p><p>〔杂急上〕剑吐浮云气。弓弯明月辉。我们早已乘着月色。潜入城来。已到宋公明门首。不免径入。〔闯入抢旦下介净〕有这等事。我在此千言万语。骗不得上手。到被几个强人抢了就走。可笑可笑。</p><p>【月上园林】徘徊顾。陡然惊遍风流祸。问昆仑何在。掩取娇娥。我手足茫然失措。哎。宋娘子。宋娘子。你到今日。难道也说心匪石不能磨。心匪石不能磨。</p><p>我</p><p>南随飞鸟北燕鸿。</p><p>身似流星迹似蓬。</p><p>无限心中不平事。</p><p>一宵淸话又成空。</p><h2 id="第三十出-败露" tabindex="-1"><a class="header-anchor" href="#第三十出-败露" aria-hidden="true">#</a> 第三十出 败露</h2><p>【剑器令】〔末冠带众随上〕参破这根由。果然是落他机彀。且仔细将伊追究。怎能胡掩乱搊。</p><p>莫信直中术。须防人不仁。下官蔡九知府。为宋江题了反诗。差戴宗到京。请问个下落。他昨日回来。书中叫说解至京师。下官到也不及详察。那黄通判看了。便知道是假的。他说父亲与儿子的书。岂有用名字图书的理。这也说得是。待我唤戴宗来。问他我府中详悉。便知眞假了。戴宗那裏。〔副净上〕早知今日。悔不当初。〔见介末〕我且问你。你到我府中。何人见你。我太师爷对你怎么样说。〔副净背介〕这遭做出来了。〔转介〕禀老爷。小人到的时节。太师爷在朝中议事。不在府裏。小人因此上</p><p>【八声甘州】侯门伺久。会参谋政务。齐集公侯。临岐道路。匆匆簇拥鸣驺。其时天色已晚了。小人连太师爷的尊颜。到也不曾看得明白。朦胧莫辨黄昏候。仓卒相将锦字投。〔末〕这等太师爷亲自收你的。〔副净〕不是。代收。叹芝宇亲炙无由。</p><p>〔末〕收你书的是怎么样一个人。〔副净〕是一位齐齐整整的管家。〔末〕我太师爷府中止托那一个老苍头出入。你只是这一句话儿就做出来了。〔副净〕或者是老年纪的。也不可知。只是黄昏时节。小的看不明白。〔末怒介〕唗。</p><p>【前腔】胡搊。言词虚谬。你东遮西掩。盖尾藏头。我日常间怎么样看待你。你到来赚我。可恶可恶。我腹心相视提携久。谁料手足无凭踪迹浮。可尤。一任你诡托无由。</p><p>〔末〕左右。与我着实打。〔杂打副净介副净〕老爷。如今怎么见得书是假的。〔末〕奴才。难道父亲与孩儿的书。用个名字图书不成。〔副净〕老爷。若是假的。难道这一件不晓得。决然不假太师爷的名字了。惟其是眞的。太师爷一时失了检点。到误用了未可知。〔末〕这个是了。我问你府中事体。你一句也说不来。岂不是假的。〔副净不语介末〕左右。把他拶起来。〔拶副净介〕</p><p>【解三酲】〔副净〕痛失火池鱼罹咎。苦亡猿林木贻忧。老爷。可怜小人呵。驱驰道路方回首。顿无端三木囊头。太师爷笔迹。老爷一定认得明白的。就可见得眞假了。他笔踪楚楚非蝌蚪。我寃气沉沉贯斗牛。灾星凑。叹身依无主。舌辨无由。</p><p>〔末〕我晓得了。你与反贼通同。一定同谋造反的了。你要我解至京中。不过思量中途抢去。我如今把你两个一齐斩了。将首级解到京去。你们便插了翅难飞去哩。</p><p>【前腔】〔末〕你把密启轻轻相漏。把奸党故故相纠。槛车就道虞僝僽。把你二人呵。向云阳伏法何尤。你华亭鹤唳听难久。北寺皋陶祭可忧。深堪咎。便怒飞有翼。插翅无由。</p><p>叫左右。与我押他到牢裏去。明日与宋江一同处斩便是。</p><p>〔副净〕世情谁是旧雷陈。</p><p>路难悠悠常傍人。</p><p>〔末〕持法不须张密网。</p><p>〔副净〕余生犹待发靑春。</p><h2 id="第三十一出-冥感" tabindex="-1"><a class="header-anchor" href="#第三十一出-冥感" aria-hidden="true">#</a> 第三十一出 冥感</h2><p>【满江红】〔小旦扮鬼魂上〕绛树摧残同木槿。余芬未冺。向偷香深处。当垆旧径。月下空归环佩冷。星前暗泣铅华褪。蜡烛成灰泪尙零。千秋恨。</p><p>〔忆王孙〕手披荒草看孤坟。怀旧长沙哭楚云。不见当时劝酒人。泪沾巾。两地各伤无限神。奴家阎婆息。自遭狂且毒手。已从鬼箓潜身。只是柳性未寒。云情尙在。哎。张三郞。张三郞。你此后祇就画图。识春风之面。我今日且携环佩。归月下之魂。不免乘黄昏人静。到他那裏走一遭则个。</p><p>【梁州序】马嵬埋玉。珠楼堕粉。玉镜鸾空月影。莫愁敛恨。枉称南国佳人。便医经獭髓。弦觅鸾胶。怎济得鄂被炉烟冷。可怜那人去章台也一片尘。铜雀凄凉起暮云。看碧落箫声隐。色丝谁续恹恹命。花不醉下泉人。</p><p>早已到张三郞门首了。你看门儿紧闭在此。不免唤醒了他。慢慢的进去则个。〔唤介〕张三郞。张三郞。〔净应上〕遥怜北窗月。罗绮自相亲。半夜三更。是那一个叫我。〔小旦〕三郞。是奴家。〔净〕古怪。是个女人家的声音。怎么此时来到这裏。把我相唤。〔小旦〕三郞。你怎么不开门。〔净〕你是那一个。</p><p>【渔灯儿】莫不是向坐怀柳下潜身。莫不是过男子户外停轮。莫不是携红拂越府私奔。莫不是仙从少室访孝廉封陟飞尘。</p><p>〔小旦〕三郞。奴家的声音难道就听不出了。〔净作疑介〕小生实是听不出。</p><p>【锦渔灯】〔小旦〕我是那怀扼臂薛昭临赠。我是那去辽阳丁令还灵。〔净惊介〕你这等说。是个鬼魅。敢是还魂转来的。〔小旦〕我未能勾鹦鹉重逢环玉痕。暂临风携将金盌出风尘。</p><p>〔净惊介〕哦。我记得出了。你敢是阎婆息。〔小旦〕奴家便是。〔进净见小旦惊避介净〕阿呀。小娘子。自古说得好。寃有头。债有主。你该寻宋江。怎么到来寻我哩。你你你只该</p><p>【锦上花】向严武索命频。怎么到恨王魁负桂英。好似妖蛟夜舞欲欺人。〔小旦〕奴家今夜不为讨命而来。〔净〕这等这等我不曾招屈子楚些吟。不曾学崔护视殓殷。因甚么画图魂返牡丹亭。隐现毕方形。</p><p>〔小旦笑逼净净远介小旦〕三郞。不消骇怕得。</p><p>【锦中拍】你只道那重泉路阴。把幽魄沈沦。那裏晓得鸳鸯性打熬未瞑。花柳情摧颓犹剩。恰好的向夜台潜转一灵。似云华魂还长寝。似倩女魂离鬼门。须信道紫玉多情。英台含恨。因此背鱼灯涉巫岭。</p><p>〔净近小旦介小旦〕三郞。你看我的容颜。比往常何如。〔净看笑介〕一些儿不改。</p><p>【锦后拍】觑着伊俏庞儿宛如生。娇吐依然旧莺声。打动了我往时逸兴。我往时逸兴。银蜡下鸾交凤滚。向纱窗中重拥麝兰衾。彷佛听鼔瑟湘灵隐隐。眞个春蚕丝到死浑未尽。</p><p>〔净〕娘子。还记得生前的行径么。〔小旦〕奴家怎么不记得。我想当时呵。</p><p>【骂玉郞带上小楼】小立春风倚画屛。好似萍无蒂柏有心。珊瑚鞭指塡衡门。乞香茗。我因此卖眼传情。慕虹霓盟心。慕虹霓盟心。蹉跎杏雨梨云。致蜂愁蝶昏。致蜂愁蝶昏。痛杀那牵丝脱纴。只落得捣床搥枕。我方纔扬李寻桃。纔扬李寻桃。便香销粉褪。玉碎珠沈。叹浣沙溪鹦鹉州共夜壑阴阴。今日裏羡梁山鸳鸯冢并。</p><p>〔净〕正是。我如今思量起来呵。你</p><p>【前腔】李代桃僵翻误身。恨他翻为雨覆作云。可怜红粉付靑萍。泪沾巾。好一似膏火生心。苦时时自焚。苦时时自焚。正捱剩枕残衾。値飞琼降临。値飞琼降临。骤道是山魈现影。又道是鹍弦泄恨。把一个震耳惊眸。把一个震耳惊眸。博得个荡情怡性。动魄飞魂。看赴高唐向阳台雨渥云深。又何异那些时鹣鹣影并。</p><p>〔小旦〕三郞。奴家看起来。我旣舍不得你。你又活不得我。不如我与你结一个鸳鸯冢。完了两人的夙愿罢。〔净惊介〕这个怎么使得。〔小旦〕我也顾不得。只是扯了你同去便是。〔小旦扯净净挣不脱介〕</p><p>【尾声】〔小旦〕何须鵩鸟来相窘。效于飞双双入冥。我纔得九地含矑鸳冢安然寝。</p><h2 id="第三十二出-聚义" tabindex="-1"><a class="header-anchor" href="#第三十二出-聚义" aria-hidden="true">#</a> 第三十二出 聚义</h2><p>【三台令】〔外小生戎服上〕囹圄拘系贤良。山寨驱驰虎狼。声势甚鸱张。管直捣有谁抵当。</p><p>故人还寂寞。削迹共艰虞。杀气横千里。军声动九区。〔外〕我们今日往救宋戴两个好汉。不免要惊动大队人马。快请众兄弟们到忠义堂上议事。〔净丑小旦同上〕剑锋辉太皥。旗焰拂蚩尤。〔见介小生〕宋戴两个好汉。被那蔡九知府屈陷囹圄。卽日就要典刑。不免要众兄弟同去救取他两个。但法场之上。不是等闲。大家都换了本等衣服。或扮做客商。或扮做农家夫妇。分路埋伏。临时以炮响为号。一齐杀将拢来。救取他们。不免就此起行前去。〔各换衣服同行介〕</p><p>【山坡羊】乱纷纷忙离山嶂。急煎煎争驰车仗。路迢迢望城门未关。影悠悠东市分途往。暗主张。弓刀贴肉藏。衣更服变。服变平时状。好相机宜。同施伎俩。思量。英雄未易伤。猖狂。官兵孰敢当。</p><p>〔小生〕我们早已到法场近边。不免分路埋伏则个。正是悬旌要路口。倚剑短亭中。〔下生副净绑众押行介〕</p><p>【前腔】〔生副净〕气冲冲精神莽撞。影飘飘英魂荡漾。〔生〕痛煞煞把池鱼罹殃。〔合〕恨悠悠赍志同沦丧。〔杂〕此间已是法场上了。〔生副净〕赴法场。心思自感伤。〔副净附生耳介〕那梁山泊张榜说来救我们。只怕来不及了。须臾援救。援救成虚谎。〔生〕哎。祸到临头。空劳惆怅。〔末冠带杂随上指生介〕乖张。你平时空项强。〔指副净介〕荒唐。你今朝谁抵当。</p><p>〔杂〕禀老爷。午时三刻到了。〔末〕这等起鼓。〔杂将起鼓外小生净丑小旦同杀上〕梁山泊好汉大伙在此。那个敢动手。〔丑杀末混杀外扶生副净起介外〕众兄弟们。蔡九知府旣已杀了。其余人民与他无干。不要害他。〔众止介外〕公明。你旣身遭阱陷。戴兄又倏被连株。小弟们自愧为人谋而不忠。〔生〕我两人蒙列位救取。生死骨肉。何以为报。只是列位怎么就晓得今日行刑。救兵来得这等迅速。</p><p>【四犯黄莺儿】〔外小生〕那日自戴兄别后呵。随悔计周张。奈追踪去路忙。预知败露遭沦丧。因此车驰法场。兵埋道傍。看此际呵似残云风卷无拦挡。渠魁歼决。英雄无恙。方快吾侪莽壮。</p><p>〔末杂扮追兵上〕神融蹑飞动。战胜洗侵凌。我们官兵来追梁山泊一伙人马。〔生望介〕你看追兵又远远来了。怎么样好。〔外〕公明。这个何妨。</p><p>【前腔】他怒臂奋螳螂。纵当车亦可量。我势如破竹谁能挡。一任旌旗肆张。干戈遍扬。笑追兵役役成虚谎。〔混杀末杂败下外〕他们料不敢再来相追了。我们归寨去罢。</p><p>行介〕归途潇洒。凯歌欢畅。今日梁山势壮。同敲金镫响。齐唱凯歌回。〔下〕</p><p>【摊破簇御林】〔众拥旦上〕悲流落。没主张。一路迢迢暗忖量。未知他果否潜踪。只落得裙钗飘荡。〔作到介杂〕禀夫人。已到梁山水寨了。〔旦〕虎狼窟裏相凝望。怎能勾鸳鸯池上相偎傍。〔外小生老旦众上〕救忠良。欢娱簇拥。返斾有辉光。</p><p>〔生旦相见介生〕呀。娘子。你为何也在此处。〔旦〕便是。奴家一个暮夜。有数骑突至。不由分说。把奴家抢了就走。直到这裏。与奴家说相公的顚末。叫奴家在此等候相公。奴家还在疑信之间。见了相公。方纔安心。〔生谢外介〕</p><p>【前腔】〔生〕云天谊。讵可量。匡救蜉蝣离虎狼。复垂怜阃内荆钗。使夫妻团圆无恙。〔合〕锄强铢暴军威壮。扶危济困恩波旷。恁强梁。能如山寨。水浒有余光。</p><p>【意不尽】替天行道旌旗漾。看忠义堂颜高敞。管指日招安达帝乡。</p><p>只合终身作卧龙。</p><p>偏承霄汉渥恩浓。</p><p>祇令文字传靑简。</p><p>不使功名上景锺。</p><p>水浒记终</p>',546),i=[d];function n(t,c){return a(),e("div",null,i)}const o=p(h,[["render",n],["__file","六十种曲水浒记.html.vue"]]);export{o as default};
