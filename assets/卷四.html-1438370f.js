import{_ as a}from"./plugin-vue_export-helper-c27b6911.js";import{o as e,c as h,e as r}from"./app-1121ccca.js";const d={},i=r('<h2 id="●卷四" tabindex="-1"><a class="header-anchor" href="#●卷四" aria-hidden="true">#</a> ●卷四</h2><h3 id="○厉樊榭词超然独绝" tabindex="-1"><a class="header-anchor" href="#○厉樊榭词超然独绝" aria-hidden="true">#</a> ○厉樊榭词超然独绝</h3><p>厉樊榭词，幽香冷艳，如万花谷中，杂以芳兰。在国朝词人中，可谓超然独绝者矣。论者谓其沐浴于白石、梅溪，［徐紫珊语］此亦皮相之见。大抵其年、锡鬯、太鸿三人，负其才力，皆欲于宋贤外别开天地。而不知宋贤范围，必不可越。陈、朱固非正声，樊榭亦属别调。</p><h3 id="○樊榭词沉厚之味不足" tabindex="-1"><a class="header-anchor" href="#○樊榭词沉厚之味不足" aria-hidden="true">#</a> ○樊榭词沉厚之味不足</h3><p>樊榭词拔帜于陈、朱之外，窈曲幽深，自是高境。然其幽深处，在貌而不在骨，绝非从楚骚来。故色泽甚饶，而沉厚之味终不足也。</p><h3 id="○樊榭措词最雅" tabindex="-1"><a class="header-anchor" href="#○樊榭措词最雅" aria-hidden="true">#</a> ○樊榭措词最雅</h3><p>樊榭措词最雅，学者循是以求深厚，则去姜、史不远矣。</p><h3 id="○樊榭国香慢" tabindex="-1"><a class="header-anchor" href="#○樊榭国香慢" aria-hidden="true">#</a> ○樊榭国香慢</h3><p>樊榭国香慢［素兰］云：“月中何限怨，念王孙草绿，孤负空香。冰丝初弄，清夜应诉悲凉。玉斫相思一点，算除是、连理唐昌。闲阶澹成梦，白凤梳翎，写影云窗。”声调清越，是其本色，亦是其所长。</p><h3 id="○樊榭百字令" tabindex="-1"><a class="header-anchor" href="#○樊榭百字令" aria-hidden="true">#</a> ○樊榭百字令</h3><p>樊榭百字令［月夜过七里滩］云：“万籁生山，一星在水，鹤梦疑重续。橹音遥去，西崖渔父初宿。”无一字不清俊。下云：“林净藏烟，峰危限月，帆影摇空绿。随风飘荡。白云还卧深谷。”炼字炼句，归于纯雅，此境亦未易到也。</p><h3 id="○樊榭谒金门" tabindex="-1"><a class="header-anchor" href="#○樊榭谒金门" aria-hidden="true">#</a> ○樊榭谒金门</h3><p>余最爱樊榭谒金门［七月既望湖上雨后作］云：“凭画槛，雨洗秋浓人淡。隔水残霞明冉冉，小山三四点。艇子几时同，待折茶花临鉴。日日绿盘疏粉艳，西风无处减。”中有怨情，意味便厚。否则无病呻吟，亦可不必。</p><h3 id="○樊榭玉漏迟" tabindex="-1"><a class="header-anchor" href="#○樊榭玉漏迟" aria-hidden="true">#</a> ○樊榭玉漏迟</h3><p>樊榭玉漏迟［永康病中夜雨感怀］云：“病与秋争，叶叶碧梧声颤。湿鼓山城暗数。更穿入溪云千片。灯晕翦。似曾认我，茂陵心眼。”此词似周草窗，而骚情雅意，更觉过之。</p><h3 id="○樊榭精于造句" tabindex="-1"><a class="header-anchor" href="#○樊榭精于造句" aria-hidden="true">#</a> ○樊榭精于造句</h3><p>樊榭亦精于造句，如齐天乐云：“将花插帽，向第一峰头，倚空长啸。”高阳台云：“秘翠分峰，凝花出土。”忆旧游云：“溯溪流云去，树约风来，山翦秋眉。”下云：“又送萧萧响，尽平沙霜信，吹上僧衣。凭高一声弹指，天地入斜晖。”齐天乐［秋声］云：“微吟渐怯，讶篱豆花开，雨筛时节。独自开门，满庭都是月。”念奴娇云：“起坐不离云鸟外，倒影山无重数。柳寺移阴，葑田拖碧，花气凉于雨。诗成犹未，远蝉吟破秋句。”下云：“月逗篱声前浦。”结云：“水ヶ摇曳烟路。”桃源忆故人［萤］云：“残月刚移桐屋，一个墙阴绿。”似此之类，自其外著者观之，居然一乐笑翁矣。</p><h3 id="○太仓诸王皆工词" tabindex="-1"><a class="header-anchor" href="#○太仓诸王皆工词" aria-hidden="true">#</a> ○太仓诸王皆工词</h3><p>太仓诸王皆工词，汉舒尤为杰出。次则小山。小山工为绮语，才不高而情胜，措词亦自婉雅，无绮罗恶态。</p><h3 id="○小山词情词凄婉" tabindex="-1"><a class="header-anchor" href="#○小山词情词凄婉" aria-hidden="true">#</a> ○小山词情词凄婉</h3><p>小山词，如“病容扶起淡黄时”。又，“燕子寻人，巷口斜阳记不真。”又，“一双红豆寄相思，远帆点点春江路。”又，“画屏离思远，罗袖泪痕浓。”又，“一双燕子夕阳中，莫衔残鬓影，吹向落花风。”又，“灯微屏背影，泪暗枕留痕。”又，“小园春雨过，扶病问残春。”又，“眼波低翦篆丝风。”又，“一弯愁思驻螺峰。”皆情词凄婉，晏、欧之流亚也。</p><h3 id="○汉舒天分甚高" tabindex="-1"><a class="header-anchor" href="#○汉舒天分甚高" aria-hidden="true">#</a> ○汉舒天分甚高</h3><p>汉舒自是作手，惜其享年不永，未尽所长。其天分甚高，如琵琶仙［秋日游金陵黄氏废园］云：“秋士心情，况遇著、客里西风落叶。惆怅侧帽行来，隔溪景清绝。没半点、空香似梦，只几簇、野花谁折。莎雨寒幽，石烟荒淡，莺蝶飞歇。试同取、旧日繁华，有饼媪浆翁尚能说。道是廿年弹指，竟风光全别。真不信建党亭榭，也例逐沧桑棋劫。何怪宋苑陈宫，荒蛄吊月。”感慨苍茫，结四语尤妙。他手每每倒说，意味转薄。</p><h3 id="○作词贵于悲郁中见忠厚" tabindex="-1"><a class="header-anchor" href="#○作词贵于悲郁中见忠厚" aria-hidden="true">#</a> ○作词贵于悲郁中见忠厚</h3><p>作词贵于悲郁中见忠厚。悲怨而激烈，其人非穷则天。汉舒词如“浮生皆梦，可怜此梦偏恶。”又云：“看取西去斜阳，也如客意，不肯多搁。”沉痛迫烈，便成词谶，香雪所以不永年也。</p><h3 id="○读香雪词去取不可不慎" tabindex="-1"><a class="header-anchor" href="#○读香雪词去取不可不慎" aria-hidden="true">#</a> ○读香雪词去取不可不慎</h3><p>闲情之作，竹几于仙矣，文友则妖也。香雪居二者之间。读香雪词，去取不可不慎。如踏莎行云：“落灯天似晚秋寒，病春人卧销魂处。”又云：“梦中寻梦几时醒，小桥流水东风路。”满江红云：“拂砌风轻莺作态，穿帘雨细花无恙。”又云：“斗草心慵垂手立，兜鞋梦好低头想。”［永叔倚阑无绪更兜鞋，浅俗语耳，似此则婉雅矣。］又云：“槛外红新花有信，镜中黄淡人微恙。”又云：“梦短易添清昼倦，书长惯费黄昏想。”又云：“架上牛衣红泪在，梦中莺信青天杳。”又云：“风榻茶烟秋病思，月帘花气春愁料。”此类皆丽而有则，正不必让小长芦。</p><h3 id="○香雪兰陵王" tabindex="-1"><a class="header-anchor" href="#○香雪兰陵王" aria-hidden="true">#</a> ○香雪兰陵王</h3><p>香雪兰陵王一阕，句句从对面写来，直至结处云：“这般情景，怎教我不念著。”一笔叫醒，戛然而止，用笔亦有龙跳虎卧之奇。</p><h3 id="○陆南芗全祖南宋" tabindex="-1"><a class="header-anchor" href="#○陆南芗全祖南宋" aria-hidden="true">#</a> ○陆南芗全祖南宋</h3><p>陆南芗白蕉词四卷，全祖南宋，自是雅音。但无宋人之深厚，不耐久讽也。</p><h3 id="○南芗卖花声" tabindex="-1"><a class="header-anchor" href="#○南芗卖花声" aria-hidden="true">#</a> ○南芗卖花声</h3><p>南乡卖花声后叠云：“昨梦碧峰疑，楚馆丛祠。觉来心事阿谁知。三十六鳞迟寄与，空叠乌丝。”此词绝沉婉，真得南宋人消息，惜不多见。</p><h3 id="○板桥词有魄力" tabindex="-1"><a class="header-anchor" href="#○板桥词有魄力" aria-hidden="true">#</a> ○板桥词有魄力</h3><p>板桥词，颇多握拳透爪之处，然却有魄力，惜乎其未纯也。若再加以浩瀚之气，便可亚于迦陵。</p><h3 id="○板桥贺新郎" tabindex="-1"><a class="header-anchor" href="#○板桥贺新郎" aria-hidden="true">#</a> ○板桥贺新郎</h3><p>板桥贺新郎［徐青藤草书］云：“半生未挂朝衫领。恨秋风，青衿剥去，秃头光颈。只有文章书画笔，无古无今独逞。并无复、自家门径。拔取金刀眉目割，破头颅、血迸苔花冷。亦不是，人间病。”痛快之极，不免张眉努目。</p><h3 id="○板桥金陵十二首" tabindex="-1"><a class="header-anchor" href="#○板桥金陵十二首" aria-hidden="true">#</a> ○板桥金陵十二首</h3><p>板桥金陵十二首，瑕瑜互见，惟胭脂井一篇，用笔最胜。余独爱其满江红二句：“碧叶伤心亡国柳，红墙堕泪南朝庙。”凄凉哀怨，为金陵怀古佳句。</p><h3 id="○板桥心余有意为刘蒋" tabindex="-1"><a class="header-anchor" href="#○板桥心余有意为刘蒋" aria-hidden="true">#</a> ○板桥心余有意为刘蒋</h3><p>其年词沉雄悲壮，是本来力量如此。又如以身世之感，故涉笔便作惊雷怒涛，所少者，深厚之致耳。板桥、心余，未落笔时，先有意为刘、蒋，金刚努目，正是力量歉处。</p><h3 id="○心余力弱气粗" tabindex="-1"><a class="header-anchor" href="#○心余力弱气粗" aria-hidden="true">#</a> ○心余力弱气粗</h3><p>板桥诗境颇高，间有与杜陵暗合处，词则已落下乘矣。然毕竟尚有气魄，尚可支持。心余则力弱气粗，竟有支撑不住之势。后人为词，学板桥不已，复学心余，愈趋愈下，弊将何极耶。</p><h3 id="○江研南词取江南宋" tabindex="-1"><a class="header-anchor" href="#○江研南词取江南宋" aria-hidden="true">#</a> ○江研南词取江南宋</h3><p>江研南词，取法南宋，颇有一二神解处。南芗所得在貌，研南所得在神。吾终不以貌易神也。</p><h3 id="○研南词婉雅幽怨" tabindex="-1"><a class="header-anchor" href="#○研南词婉雅幽怨" aria-hidden="true">#</a> ○研南词婉雅幽怨</h3><p>研南词，如“只有东风，依依分绿上杨柳。”又［柳影］云：“误了闺人，也曾描出春前怨。”婉雅幽怨，视少游、碧山几于化矣。琢春词在国朝不甚显，然识者当相赏于风尘外也。</p><h3 id="○研南八声甘州" tabindex="-1"><a class="header-anchor" href="#○研南八声甘州" aria-hidden="true">#</a> ○研南八声甘州</h3><p>研南八声甘州［久客扬州追思湖上清游之乐凄然有作］云：“记苏堤芳草翠轻柔，柳丝拂帘钩。趁花风吹帽，扶藜买醉，正好清游。日落乱山衔紫，塔影挂中流。唤棹穿波去，月满船头。不料嬉春散后，对白云揖别，烟水都愁。数那家池阁，曾啸碧天秋。到而今、归期未稳，梦六桥、飞满旧凫鸥。更初转、猛惊回处，却在扬州。”极写清游之乐，便觉扬州俗尘可厌。“烟花三月下扬州”后，不可无此冷水浇背之作。</p><h3 id="○江宾谷词" tabindex="-1"><a class="header-anchor" href="#○江宾谷词" aria-hidden="true">#</a> ○江宾谷词</h3><p>江宾谷词，亦得南宋人遗意。虽未臻深厚，却与浅俗者迥别。</p><h3 id="○宾谷学南宋得其意趣" tabindex="-1"><a class="header-anchor" href="#○宾谷学南宋得其意趣" aria-hidden="true">#</a> ○宾谷学南宋得其意趣</h3><p>研南学南宋，合者得其神理。宾谷学南宋，合者得其意趣。皆出陆南芗之右，而皆未能深厚。</p><h3 id="○张哲士词规模乐笑翁" tabindex="-1"><a class="header-anchor" href="#○张哲士词规模乐笑翁" aria-hidden="true">#</a> ○张哲士词规模乐笑翁</h3><p>张哲士当时颇以诗词名，然其于诗太浅太薄，直似门外汉。词则规模乐笑翁，间有合处。板桥诗胜于词，四科则词胜于诗，各取其长可也。</p><h3 id="○江橙里词清远而蕴藉" tabindex="-1"><a class="header-anchor" href="#○江橙里词清远而蕴藉" aria-hidden="true">#</a> ○江橙里词清远而蕴藉</h3><p>江橙里词，清远而蕴藉。沈沃田称其刿钅术肝肾，磨濯心志，苦心孤诣以为词，可谓难矣。然余观练溪渔唱，句琢字炼，归于纯雅，只是不能深厚。盖知深南宋，而不得其本原。［本原何在，沉郁之谓也，不本诸风骚，焉得沉郁。］国朝词家，多犯此病。故骤览之，居然姜、史复生。深求之，皆姜、史之糟粕。惟陈迦陵兕吼熊啼，悍然不顾，虽非正声，不得谓非豪杰士。</p><h3 id="○旭东玉漏迟" tabindex="-1"><a class="header-anchor" href="#○旭东玉漏迟" aria-hidden="true">#</a> ○旭东玉漏迟</h3><p>旭东玉漏迟云：“似草春怀，又被东风吹遍。书剑天涯去后，何处觅试香庭院。帘半卷。怕听杏梁双燕。”寄慨处，婉雅幽怨，颇近西麓。</p><h3 id="○旭东木兰花慢" tabindex="-1"><a class="header-anchor" href="#○旭东木兰花慢" aria-hidden="true">#</a> ○旭东木兰花慢</h3><p>旭东木兰花慢［秋帆和樊榭］结数语云：“空悬离愁渺渺，任西风、送客自年年。画出潇湘数点，依稀没入苍烟。”空寂历，橙里自非樊榭匹，而此词殊不减也。</p><h3 id="○史位存词陈朱劲敌" tabindex="-1"><a class="header-anchor" href="#○史位存词陈朱劲敌" aria-hidden="true">#</a> ○史位存词陈朱劲敌</h3><p>史位存词，寓纤于闲雅之中，流逸韵于楮墨之外。才力不逮陈、朱，而雅丽纡徐，亦陈、朱所不及。真陈、朱劲敌也。</p><h3 id="○位存词雅丽" tabindex="-1"><a class="header-anchor" href="#○位存词雅丽" aria-hidden="true">#</a> ○位存词雅丽</h3><p>其年词最雄丽，竹则清丽，樊榭则幽丽，璞函则丽，位存则雅丽，皆一代艳才。位存稍得其正，而才气微减。</p><h3 id="○位存一萼红" tabindex="-1"><a class="header-anchor" href="#○位存一萼红" aria-hidden="true">#</a> ○位存一萼红</h3><p>位存一萼红［桃花夫人庙］云：“楚江边，旧苔痕玉座，灵迹自何年。香冷虚坛，尘生宝靥，千秋难释烦冤。指芳丛、飘残清泪，为一生、颜色忄吴婵娟。恩怨前朝，兴亡闲梦，回首凄然。似此伤心能几，叹诗人一例，轻薄流传。雨飒云昏，无言有恨，凭栏罢鼓神弦。更休题、章台何处，伴湘波、花木暗啼鹃。惆怅明翠羽，断础荒烟。”清虚骚雅，用意忠厚。“至竟息亡缘底事，可怜金谷坠楼人”，形其轻薄耳。</p><h3 id="○位存词沉至" tabindex="-1"><a class="header-anchor" href="#○位存词沉至" aria-hidden="true">#</a> ○位存词沉至</h3><p>位存词，如“团扇先秋生薄怨。小池风不断。”神似温、韦语。然非其中真有怨情，不能如此沉至。故知沉郁二字，不可强求也。</p><h3 id="○位存采桑子" tabindex="-1"><a class="header-anchor" href="#○位存采桑子" aria-hidden="true">#</a> ○位存采桑子</h3><p>位存采桑子云：“泪滴寒花，渐渐逢人说鬓华。”悲感语说得和缓，便觉意味深长。［南溪词云：旧识僧徒与酒徒。年来多半疏。亦无叫嚣恶习，然尚逊此和缓。］</p><h3 id="○位存台城路" tabindex="-1"><a class="header-anchor" href="#○位存台城路" aria-hidden="true">#</a> ○位存台城路</h3><p>位存台城路云：“登临倦了，只一点愁心，尚留芳草。斗酒新丰，而今惭愧说年少。”所咏亦浅显在目，而措词却深婉可讽。</p><h3 id="○位存满江红" tabindex="-1"><a class="header-anchor" href="#○位存满江红" aria-hidden="true">#</a> ○位存满江红</h3><p>位存满江红云：“更不推辞花下酒，最难消受黄昏雨。”此种语自是冲口而出，却非天人兼到者不能。</p><h3 id="○位存短调曲折哀婉" tabindex="-1"><a class="header-anchor" href="#○位存短调曲折哀婉" aria-hidden="true">#</a> ○位存短调曲折哀婉</h3><p>位存词极凄婉，又极雅洁。短调如“千蝶帐深萦梦苦，倦拈红豆调鹦鹉。”又，“十二金堂小阑干，偏没个留侬处。”又，“说与今年小楼中，第一夜，听春雨。”又，“萧萧瑟瑟到天明，蟋蟀声中灯一点。”又，“人去月痕消。”皆极精妙。长调如“晴色渐梅柳，风和雪，忽又阑珊。春情远、千回万转，才肯到人间。”又，“二十四桥边，醉年时明月，又沾暮雨。只有杨花、系归心，不关芳草。”曲折哀婉，不必板学南宋，而意境亦胜。</p><h3 id="○任淡存词婉妙" tabindex="-1"><a class="header-anchor" href="#○任淡存词婉妙" aria-hidden="true">#</a> ○任淡存词婉妙</h3><p>任淡存词措词婉妙，味亦隽永，可为位存之严、遂之匹。［朱云翔，字遂，元和人，有蝶梦词。］同时张龙威，亦以词名，然有枝而不物之弊，不及任、朱也。</p><h3 id="○朱春桥词颇近秀水" tabindex="-1"><a class="header-anchor" href="#○朱春桥词颇近秀水" aria-hidden="true">#</a> ○朱春桥词颇近秀水</h3><p>朱春桥，竹太史族孙也。其词亦颇近秀水，而才力不逮。</p><h3 id="○过春山湘云遗稿" tabindex="-1"><a class="header-anchor" href="#○过春山湘云遗稿" aria-hidden="true">#</a> ○过春山湘云遗稿</h3><p>过春山湘云遗稿二卷，徜徉山水，绵邈无际。其笔意之骚雅，别于位存，近于樊榭。吴竹屿称其词如雪藕冰桃，沁人醉梦。百余年来，此调不复见矣。</p><h3 id="○湘云词味长" tabindex="-1"><a class="header-anchor" href="#○湘云词味长" aria-hidden="true">#</a> ○湘云词味长</h3><p>湘云词，每读一过，余音袅袅，不绝如缕。读之既久，其味弥长。同时朱春桥、吴荀叔、朱秋潭、江圣言汪对琴诸君，皆以词名东南，然无出湘云右者。</p><h3 id="○湘云词令人寻味不尽" tabindex="-1"><a class="header-anchor" href="#○湘云词令人寻味不尽" aria-hidden="true">#</a> ○湘云词令人寻味不尽</h3><p>湘云词，如“几点萍香鸥梦稳，柳棉吹尽春波冷”。又，“回首桃源仙路迥，一声Ы乃川光冥。”又，“数尽落花无语，黄昏双燕还来。”又，“香乍，簟微寒，魂销似去年。”又，“秋声吹不尽，长笛月明中。”又，“指点江山，斜阳一片下平楚。”又，“双桨趁潮平，载取江云归去。”皆令人寻味不尽。</p><h3 id="○湘云词凄警" tabindex="-1"><a class="header-anchor" href="#○湘云词凄警" aria-hidden="true">#</a> ○湘云词凄警</h3><p>湘云词，如“小雨啼花，深烟怨柳。”又，“金碗生苔，漆灯无焰。”又，“但山鬼吟秋，杜鹃啼雨。回首宫斜，白杨深夜语。”此类皆凄警特绝。</p><h3 id="○湘云倦寻芳" tabindex="-1"><a class="header-anchor" href="#○湘云倦寻芳" aria-hidden="true">#</a> ○湘云倦寻芳</h3><p>湘云倦寻芳［过废园见牡丹盛开有感］云：“絮迷蝶径，苔上莺帘，庭院愁满。寂寞春光，还到玉阑干畔。怨绿空余清露位，倦红欲倩东风ネ。听枝头、有哀音凄楚，旧巢双燕。漫伫立、瑶台路杳，月佩云裳，已成消散。独客天涯，心共粉香零乱。且尽花前今夕酒，洛阳春色匆匆换。待重来，怕只有、断魂千片。”及时勿失，自是有心人语。</p><h3 id="○湘云西子妆" tabindex="-1"><a class="header-anchor" href="#○湘云西子妆" aria-hidden="true">#</a> ○湘云西子妆</h3><p>湘云西子妆后半阕云：“佳期误。落尽梅花，寂寞谁为主。玉琴弹破碧天寒，问东风、鹤归何处。重寻旧址，漫赢得苍烟冷语。黯销魂，入夜啼鹃更苦。”清虚中亦复骚雅，湘云所以为高。</p><h3 id="○词未易言精" tabindex="-1"><a class="header-anchor" href="#○词未易言精" aria-hidden="true">#</a> ○词未易言精</h3><p>其年、竹，才力雄矣，而意境未厚。位存、湘云，韵味长矣，而气魄不大。词之为道，正未易言精也。</p><h3 id="○汪对琴琵琶仙" tabindex="-1"><a class="header-anchor" href="#○汪对琴琵琶仙" aria-hidden="true">#</a> ○汪对琴琵琶仙</h3><p>汪对琴琵琶仙［金阊晚泊］一章，有议论，有感慨，有识力，渊渊作金石声，可为春华阁词压卷。词云：“斜日扬ぎ，堞楼下、一带荒凉吴区。珠幌犹蔽何乡，秋空片云卷。风渐急、横塘乍渡，便穿入、虎山西崦。野草低迷，寒鸦下上，浑是凄怨。看胥口波面灵旗，未输尔、鸱夷五湖远。无限乱山衔碧，闪烟樯斜展。排多少、荒台废馆。只望中破楚门键。料得遥夜钟声，梦回难遣。”</p><h3 id="○吴竹屿昙香阁词" tabindex="-1"><a class="header-anchor" href="#○吴竹屿昙香阁词" aria-hidden="true">#</a> ○吴竹屿昙香阁词</h3><p>吴竹屿昙香阁词，如水木之清华，云岚之秀润，高者亦湘云流亚。</p><h3 id="○竹屿情词婉转" tabindex="-1"><a class="header-anchor" href="#○竹屿情词婉转" aria-hidden="true">#</a> ○竹屿情词婉转</h3><p>竹屿词，如“一点相思谁与寄，罗襟留得东风泪”。逼近小山。又卖花声云：“杨柳小湾头。烟水悠悠。归心空望白苹洲。只有春江知我意，依旧东流。”Ｎ表词宛转，不求高而自合于古。</p><h3 id="○竹屿祝英台近" tabindex="-1"><a class="header-anchor" href="#○竹屿祝英台近" aria-hidden="true">#</a> ○竹屿祝英台近</h3><p>竹屿祝英台近［和王述庵苹花水阁听雨忆山中旧游］云：“石玲珑，花を匝。池馆翠阴密，苹末风来，雨意正萧瑟。”起数语淡淡布置，点缀入妙。下云：“梦里寒山，跳珠溅千尺。”亦甚超远。</p><h3 id="○竹屿词风流婉雅" tabindex="-1"><a class="header-anchor" href="#○竹屿词风流婉雅" aria-hidden="true">#</a> ○竹屿词风流婉雅</h3><p>风流婉雅，是竹屿本色。吴中七子，璞函而外，固当首屈一指。</p><h3 id="○蒋心余词不及迦陵板桥" tabindex="-1"><a class="header-anchor" href="#○蒋心余词不及迦陵板桥" aria-hidden="true">#</a> ○蒋心余词不及迦陵板桥</h3><p>蒋心余词，气粗力弱，每有支撑不来处。匪独不及迦陵，亦去板桥甚远。</p><h3 id="○铜弦词中完善之作" tabindex="-1"><a class="header-anchor" href="#○铜弦词中完善之作" aria-hidden="true">#</a> ○铜弦词中完善之作</h3><p>铜弦词，惟浮香舍小饮四章，廿八岁初度两章，为全集完善之作。虽不免于叫嚣，精神却团聚，意境又极沉痛，可以步武板桥。如云：“越霰吴霜篷背饱，奈年来、王事都靡。藉竿木，尚能舞。”又，“十载中钩吞不下，趁波涛、忍住喉间鲠。呕不出、渐成瘿。”激昂呜咽，天地为之变色。</p><h3 id="○赵璞函词艳" tabindex="-1"><a class="header-anchor" href="#○赵璞函词艳" aria-hidden="true">#</a> ○赵璞函词艳</h3><p>赵璞函词，措语至，用笔清虚，规模亦甚宏远，可与竹、樊榭并驱争先。璞函词，艳是其本色。然能规无古人，不离分寸。故雅而不晦，丽而有则。视国初名家，正不多让。</p><h3 id="○璞函台城路" tabindex="-1"><a class="header-anchor" href="#○璞函台城路" aria-hidden="true">#</a> ○璞函台城路</h3><p>璞函台城路［张丽华词］云：“璧树飞蝉，裳化蝶，欲问故宫无路。残钟几度。只遗曲犹传，隔江商安。回首雷塘，暮鸦啼更苦。”音调凄惋，措词大雅，所谓丽而有则。又，桃叶渡云：［前调］“乌衣巷口斜阳冷，寻常更无飞燕。”又云：“明月多情，素光犹似照团扇。”淡淡著笔，情味自饶。［此词后半阕牵入邪思，不免佻薄。］又咏芦花云：［凄凉犯］“西风乍卷。便鸥鹭飞来不见。”又云：“几度思持赠，回首天涯，白云空翦。”又秋柳云：［台城路］“长亭古道。莫更问当时，燕昏莺晓。”又秋草云：［前调］“不见王孙，夕阳空记旧行迹。”又云：“塞北秋深，江南日暮，一带伤心寒碧。凭高望极。又断雨零隔。几重遮隔。独立苍茫，旧袍青泪泾。”均于凄感中见笔力。规模南宋，似又胜于张仲举。</p><h3 id="○璞函河传似五代人手笔" tabindex="-1"><a class="header-anchor" href="#○璞函河传似五代人手笔" aria-hidden="true">#</a> ○璞函河传似五代人手笔</h3><p>璞函河传云：“东风日暮雨潇潇。魂销。人归红板桥。”又云：“酒初醒。梦将成。愁听。纱窗啼哓莺。”凄秀之词，味亦深永，似五代人手笔。</p><h3 id="○璞函与竹各有千古" tabindex="-1"><a class="header-anchor" href="#○璞函与竹各有千古" aria-hidden="true">#</a> ○璞函与竹各有千古</h3><p>璞函艳词，情最深，味最浓，笔力却绝遒。与竹分道扬镳，各有千古。</p><h3 id="○竹璞函两家艳词有别" tabindex="-1"><a class="header-anchor" href="#○竹璞函两家艳词有别" aria-hidden="true">#</a> ○竹璞函两家艳词有别</h3><p>艳词至竹，仙骨珊珊，正如姑射神人，无一点人间烟火气。璞函则如丽娟、玉环一流人物，偶堕人间，亦非凡艳。此两家艳词之别也。</p><h3 id="○璞函笔致迥与人殊" tabindex="-1"><a class="header-anchor" href="#○璞函笔致迥与人殊" aria-hidden="true">#</a> ○璞函笔致迥与人殊</h3><p>璞函忆少年云：“重寻已无路，吠云中仙犬。”又云：“几点春山横远岸，也难比、翠眉痕浅。东风落红豆，怅相思空遍。”仙乎仙乎，绝非凡艳。又霓裳中序第一云：“凭高望极。但暮云芳草凝碧。人何处，瑶华信杳，迢递乱山驿。”又云：“越罗红泪拭，道别后、休思此夕。今应是、梨花门掩，燕子伴岑寂。”思深意苦，笔致迥与人殊。</p><h3 id="○璞函绮罗香" tabindex="-1"><a class="header-anchor" href="#○璞函绮罗香" aria-hidden="true">#</a> ○璞函绮罗香</h3><p>赠妓之词，亦以雅为贵。余最爱璞函绮罗香云：“浑已换、款柳心情，犹未减、咒桃眉妩。”又云：“选婿窗边，可忆断魂柔路。纵尊前、不鼓琵琶，算青衫、也无乾处。”淋漓曲折，一往情深。较古人赠妓之作，高出数倍。</p><h3 id="○璞函祝英台近八章" tabindex="-1"><a class="header-anchor" href="#○璞函祝英台近八章" aria-hidden="true">#</a> ○璞函祝英台近八章</h3><p>璞函祝英台近八章，遣词闲雅，用笔沉至。艳词中运以绝大笔力，真千年绝调也。竹洞仙歌后，又辟一境矣。</p><h3 id="○毗陵二张" tabindex="-1"><a class="header-anchor" href="#○毗陵二张" aria-hidden="true">#</a> ○毗陵二张</h3><p>璞函而后，作者日盛，而愈趋愈下。芝田［朱泽生］、晴波［郑］、蠡槎［林蕃锺］、渔［沈起凤］间有可观，余则竞尚新声，务穷纤巧，几忘却此中甘苦。惟毗陵二张，溯厥本源，独求风骚门径，不必学南宋，而意境自合。词之不灭者，二张力也。</p><h3 id="○渔词逼近五代" tabindex="-1"><a class="header-anchor" href="#○渔词逼近五代" aria-hidden="true">#</a> ○渔词逼近五代</h3><p>渔鬲溪梅令云：“小山下水溶溶。记相逢。欲采苹花，可惜过东风。午桥烟雨浓。不如归去、梦帘栊。小楼东。留得栏杆，一半月明中。夜凉花影重。”此词绝婉丽，得南唐二主之遗。又谒金门云：“梦里玉人楼远近，燕归花气冷。”亦逼近五代，不袭南宋人陈迹。</p><h3 id="○蠡槎玉楼春" tabindex="-1"><a class="header-anchor" href="#○蠡槎玉楼春" aria-hidden="true">#</a> ○蠡槎玉楼春</h3><p>蠡槎玉楼春云：“今宵有酒为君斟，明日画桥春共远。”语婉情深，令人心醉。若酣酣子之“云破穷阴纤月逗，会须重醉当垆酒。”［调蝶恋花秋日湖上作。［则一片伤心，溢于言外矣。［西冷酒民有酣酣词钞一卷。］</p><h3 id="○黄仲则竹眠词浅俗" tabindex="-1"><a class="header-anchor" href="#○黄仲则竹眠词浅俗" aria-hidden="true">#</a> ○黄仲则竹眠词浅俗</h3><p>黄仲则竹眠词，鄙俚浅俗不类其诗。词选附录一首，尚见作意。余无足观矣。</p><h3 id="○张皋文词选" tabindex="-1"><a class="header-anchor" href="#○张皋文词选" aria-hidden="true">#</a> ○张皋文词选</h3><p>张皋文词选一编，扫靡曼之浮音，接风骚之真脉。附录一卷，简择尤精。洵有如郑抡无所云，后之选者，必不遗此数章。具冠古之识者，亦何嫌自负哉。</p><h3 id="○张皋文水调歌头五章" tabindex="-1"><a class="header-anchor" href="#○张皋文水调歌头五章" aria-hidden="true">#</a> ○张皋文水调歌头五章</h3><p>皋文水调歌头五章，既沉郁，又疏快，最是高境。陈、朱虽工词，究曾到此地步否，不得以其非专门名家少之。如首章云：“难道春花开落，又是春风来去，便了却韶华。花外春来路，芳草不曾遮。”次章云：“招手海边鸥鸟，看我胸中云梦，蒂芥近如何。梦越等闲耳，肝胆有风波。”三章云：“珠帘卷春晓，蝴蝶忽飞来。游丝飞絮无绪，乱点碧云钗。肠断江南春思，黏著天涯残梦，有首重回。银蒜且深押，疏影任徘徊。罗帷卷，明月入，似人开。一尊属月起舞，流影入谁怀。迎得一钩月到，送得三更月去，莺燕不相猜。但莫凭阑久，风露泾苍苔。”四章云：“今日非昨日，明日复何如。来真悔何事，不读十年书。为问东风吹老，几度枫江兰径，千里转平芜。寂寞斜阳外，渺渺正愁余。千古意，君知否，只斯须。名山料理身后，也算古人愚。一夜庭前绿遍，三月雨中红透，天地入吾庐。容易众芳歇，莫听子规呼。”五章云：“长白木柄，破一庭寒。三枝两枝生绿，位置小窗前。要使花颜四面，和著草心千朵，向我十分妍。何必兰与菊，生意总欣然。晓来风，夜来雨，晚来烟。是他酿就春色，又断送流年。便欲诛茆江上，只怕空林衰草，憔悴不堪怜。歌罢且更酌，与子绕花间。”热肠郁思，若断仍连，全自风骚变出。</p><h3 id="○张翰风词真皋文伯仲" tabindex="-1"><a class="header-anchor" href="#○张翰风词真皋文伯仲" aria-hidden="true">#</a> ○张翰风词真皋文伯仲</h3><p>张翰风词，飞行绝迹，不逮皋文，而宛转缠绵处，时复过之，真皋文伯仲也。余最爱其菩萨蛮云：“横塘日日风吹雨。隔帘却望江南路。蝴蝶惯轻盈。风前魂屡惊。阑干人似玉。黛影分窗绿。斜日照屏山。相思罗袖寒。”真不减飞卿语。又“碧藕折莲丝，梦轻君未知”，亦极凄丽。</p><h3 id="○词赖二张以存" tabindex="-1"><a class="header-anchor" href="#○词赖二张以存" aria-hidden="true">#</a> ○词赖二张以存</h3><p>万事万理，有盛必有衰。而于极衰之时，又必有一二人焉，扶持之使不灭。词盛于宋，亡于明。国初诸老，具复古之才，惜于本原所在，未能穷究。乾嘉以还，日就衰靡，安所底止。二张出而溯其源流，辨别真伪。至蒿庵而规模大定，而词赖以存矣。盛衰之感，殊系人思，独词也乎哉。</p><h3 id="○左仲甫词" tabindex="-1"><a class="header-anchor" href="#○左仲甫词" aria-hidden="true">#</a> ○左仲甫词</h3><p>左仲甫词，逸情云上，愈唱愈高。如南浦［夜寻琵琶亭］云：“何处离声刮起，拨琵琶千载剩空亭。是江湖倦客，飘零商妇，于此荡精灵。”下云：“我是无家张俭，万里走江城。一例苍茫吊古，向荻花枫叶又伤心。只琵琶响断，鱼龙寂寞不曾醒。”又极跳荡。又浪淘沙［里花片投涪江歌以送之。］下半阕云：“乡梦不曾休。惹甚闲愁。忠州过了又涪州。掷与巴江流到海，切莫回头。”精警奇肆，言外有无穷幽怨。</p><h3 id="○恽子居阮郎归六首" tabindex="-1"><a class="header-anchor" href="#○恽子居阮郎归六首" aria-hidden="true">#</a> ○恽子居阮郎归六首</h3><p>恽子居阮郎归［画蝴蝶］六首，俱见新意。余尤爱其次章云：“少年白骑放骄憨。踏青三月三。归来未到捉红蚕。化蛾真不甘。江橘叶，一分含。那防仙妪探。双双凤子出花龛。蚕儿风太酣。”哀感顽艳，古今绝唱。又三章云：“轻须薄翼不禁风。教花扶著侬。一枝又逐月痕空。都来几日中。曾有伴，去无踪。阑前种豆红。蜜官队里且从容。问心同不同。”情深意远，不袭温、韦、姜、史之貌，而与之化矣。</p><h3 id="○李申耆菩萨蛮" tabindex="-1"><a class="header-anchor" href="#○李申耆菩萨蛮" aria-hidden="true">#</a> ○李申耆菩萨蛮</h3><p>李申耆菩萨蛮云：“复袖锦鸳鸯。经年绣一双。”即屈子好修以为常意。又，“不为见时难。忍扶罗袖看。”何其凄怨。又，“花气泛红螺。横飞出茧蛾。”冷艳幽香，奇情异采。又，“不觉月痕西。下帘霜满衣。”伤所遇之不偶也。此类真可继武飞卿。</p><h3 id="○金应成贺新凉" tabindex="-1"><a class="header-anchor" href="#○金应成贺新凉" aria-hidden="true">#</a> ○金应成贺新凉</h3><p>金应成贺新凉［咏萤］云：“风雨黄昏庭院黑。照沉沉、ア梦浑无迹。”下阕云：“景华宫里音尘绝。怅秋风、洛阳古树，青堆血。白鸟如雷羞难尽，惨惨阴陵妖碧。又恐到、清霜时节。小扇轻罗无人惜。更银屏、翠幕深深隔。笑熠，近墙隙。”寄托甚深，汉苑票苔而后，又成绝响矣。</p><h3 id="○金朗甫词" tabindex="-1"><a class="header-anchor" href="#○金朗甫词" aria-hidden="true">#</a> ○金朗甫词</h3><p>金朗甫学于皋文，词选附录七首，意远态浓，婉而多讽。相见欢三章，尤为绝唱。</p><h3 id="○郑抡元词" tabindex="-1"><a class="header-anchor" href="#○郑抡元词" aria-hidden="true">#</a> ○郑抡元词</h3><p>郑抡元字桥词，思深意苦，深得中仙之妙。如绿意［残荷］云：“眼底红芳嫁尽，但枯苇历乱，堪诉愁苦。卷向薰风，坼向西风，消受斜阳无数。晓来清露怜侬甚，正无奈盘心非故。只看他铅泪难收，洒向一池烟雨。”直是碧山化境。得之于词学衰微之候，益令我嗟叹不已。</p><h3 id="○抡元高阳台" tabindex="-1"><a class="header-anchor" href="#○抡元高阳台" aria-hidden="true">#</a> ○抡元高阳台</h3><p>抡元高阳台［柳］云：“平芜一片斜阳影，问韶光何处勾留。”下云：“侬心化作天涯絮，怕重来、错认帘钩。便拌他、过了残春，又是残秋。”又前调［秋海棠］云：“江南昨夜霜华满，算萧萧兰径，都付芳尘。倚尽雕阑，殷勤谁伴黄昏。断肠剩得娉婷影，敛娇红、欲上罗裙。”又甘州云：“怅夫容已老，西风不管，独自沉吟。可惜断红双脸，只是泪痕深。”下云：“看亭皋落叶，片片是秋心。怕天涯几经摇落，向雪关风渡更难禁。”哀怨缠绵，碧山之深厚，玉田之清雅，两得之矣。</p><h3 id="○吴人词清和雅正" tabindex="-1"><a class="header-anchor" href="#○吴人词清和雅正" aria-hidden="true">#</a> ○吴人词清和雅正</h3><p>吴人古诗骈文，皆未臻高境，转不若试帖律赋之工。惟词则清和雅正，秀色有余，出古诗骈文之右。</p><h3 id="○人词可亚于樊榭" tabindex="-1"><a class="header-anchor" href="#○人词可亚于樊榭" aria-hidden="true">#</a> ○人词可亚于樊榭</h3><p>词欲雅而正，故国初自秀水后，大半效法南宋，而得其形似。人先生天生一枝大雅之笔，益以才藻，合者可亚于樊榭，微嫌才气稍逊。</p><h3 id="○人月华清" tabindex="-1"><a class="header-anchor" href="#○人月华清" aria-hidden="true">#</a> ○人月华清</h3><p>人词，如月华清后半云：“不怨美人迟暮，怨水远山遥，梦来都阻。翠被香消，莫话青鸳前度。剩醉魂、一片迷离，绕不了、天涯红树。谁语，正高楼横笛，数声清苦。”此类亦居然草窗矣。</p><h3 id="○金匮二杨" tabindex="-1"><a class="header-anchor" href="#○金匮二杨" aria-hidden="true">#</a> ○金匮二杨</h3><p>金匮二杨［蓉裳荔裳］工为绮语，高者亦不过吴{艹园}次、徐电发之严，不足语于大雅。</p><h3 id="○杨伯夔与郭祥伯词" tabindex="-1"><a class="header-anchor" href="#○杨伯夔与郭祥伯词" aria-hidden="true">#</a> ○杨伯夔与郭祥伯词</h3><p>杨伯夔当时盛负词名，与吴江郭祥伯仿表圣诗品例，撰词品二十四则，传播艺林。然两君于词，皆属最下乘。匪独不及陈、朱，亦去董文友、王小山远甚。而世顾津津称之，何也。</p><h3 id="○频伽词尤多恶劣语" tabindex="-1"><a class="header-anchor" href="#○频伽词尤多恶劣语" aria-hidden="true">#</a> ○频伽词尤多恶劣语</h3><p>频伽词尤多恶劣语，如“小桃如绮。命短东风里”。又，“昔日结如心，今日心如结。心里重重叠叠愁，愁里山重叠。”又，“那家那家在天涯。雨又斜。云又遮。听也听也，听不到一曲琵琶。”又，“丁字帘前，有个丁娘凄断”之类，似又出二杨之下。</p><h3 id="○频伽艳体" tabindex="-1"><a class="header-anchor" href="#○频伽艳体" aria-hidden="true">#</a> ○频伽艳体</h3><p>频伽艳体，惟忆少年结句云：“当时已依约，况梦中寻路。”颇似竹手笔，集中不可多得。又好事近云：“犹认堕钗声响，却梧桐叶落。”措词甚雅，亦频伽词中罕见者。</p>',169),n=[i];function t(c,s){return e(),h("div",null,n)}const l=a(d,[["render",t],["__file","卷四.html.vue"]]);export{l as default};
