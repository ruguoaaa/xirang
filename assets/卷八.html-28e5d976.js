import{_ as a}from"./plugin-vue_export-helper-c27b6911.js";import{o as e,c as h,e as r}from"./app-a580da5f.js";const d={},i=r('<h2 id="●卷八" tabindex="-1"><a class="header-anchor" href="#●卷八" aria-hidden="true">#</a> ●卷八</h2><h3 id="○东坡词全是王道" tabindex="-1"><a class="header-anchor" href="#○东坡词全是王道" aria-hidden="true">#</a> ○东坡词全是王道</h3><p>东坡词全是王道。稼轩则兼有霸气，然犹不悖于王也。其年则竟似老瞒、石勒一流人物。板桥、心余辈，不过赤眉、黄巾之流亚耳。后之学词者，不究本原，好作壮语，复向板桥、心余词求生活，则是鼠窃狗偷，益卑卑不足道矣。</p><h3 id="○其年题珂雪词" tabindex="-1"><a class="header-anchor" href="#○其年题珂雪词" aria-hidden="true">#</a> ○其年题珂雪词</h3><p>其年题珂雪词云：“万马齐蒲牢吼，百斛蛟螭蠢。算蝶拍、莺簧休混。多少词场谈文藻，向豪苏腻柳寻蓝本。吾大笑，比蛙黾。”夫柳诚不足重，苏则何可厚非。一概抹煞，此盖其年自道其词，而特借珂雪一发之也。然竟是老瞒、石勒声口。其年能作壮语，然悲者多而丽者少。惟送三韩李若士省亲之楚金缕曲一阕，［若士尊公，时提督湖广。］最为壮丽。词云：“秋到离亭暮。羡风前、珊鞭玉靶，翩然竟去。借问此行何所向，笑指巴烟郢树。是乌鹊、惯南飞处。路入南荒休骋望，有陶公、战舰空滩雨。酾热酒，浪花舞。严君坐拥貔貅旅。压下流、一军下濑，目无黄祖。昨夜月明亲飨士，要奏新填乐府。都不用、陈琳阮。手掣红旗翻破阵，看郎君、下笔惊鹦鹉。猿臂种，气如虎。”雄阔壮丽。然在迦陵，自是屈意之作。</p><h3 id="○迦陵以词受累" tabindex="-1"><a class="header-anchor" href="#○迦陵以词受累" aria-hidden="true">#</a> ○迦陵以词受累</h3><p>西河词话云：“礼部某郎中无子，其妾有身。已产女矣，モ邻园尼僧，向城东育婴堂，怀一血胎内之，遂许言生一男。于弥月宴客，座间各赋贺词。予同官陈迦陵赋桂枝香曲二阕。其首阕前截云：“泛蒲未既，兰汤重试。若非释氏携来，定是宣尼抱至。”郎中疑迦陵知其事，故诮之。即次阕前截云：“悬弧宅第，充闾佳气。试听户外啼声，可是人间恒器。”凡人间户外，皆类诮词，遂大恚恨。其后凡礼部于翰林院衙门有所差择，必厚抑迦陵，竟至淹滞。始知文字之隙，原有检点所不及者，然不可不慎也。”按此二词，迦陵集中不载。先生以词自豪，竟以词受累。何造化之善弄人耶。</p><h3 id="○用语助入艳词" tabindex="-1"><a class="header-anchor" href="#○用语助入艳词" aria-hidden="true">#</a> ○用语助入艳词</h3><p>彭骏孙金粟词话云：“词人用语助入词者甚多，入艳词者绝少。惟秦少游‘闷则和衣拥’，新奇之甚。用则字亦仅见此词。”按此乃少游恶劣语，何新奇之有。至用则字入词，宋人中屡见。如拌则而今已拌了，忘则怎生便忘得。又忆则如何不忆之类，亦岂谓之仅见。董文友词云：“暗笑那人知未，薄亻幸从前既。”押既字稳而有味，似此方可谓善用语助入艳词者。</p><h3 id="○少游为词心" tabindex="-1"><a class="header-anchor" href="#○少游为词心" aria-hidden="true">#</a> ○少游为词心</h3><p>读古人词，贵取其精华，遗其糟粕。且如少游之词，几夺温、韦之席，而亦未尝无纤俚之语。读淮海集，取其大者高者可矣。若徒赏其“怎得香香深处，作个蜂儿抱”等句，［此语彭羡门亦赏之，以为近似柳七语。尊柳抑秦，匪独不知秦，并不知柳。可发大噱。］则与山谷之“女边著子，门里安心”，其鄙俚纤俗，相去亦不远矣。少游真面目何由见乎。东坡、稼轩、白石、玉田高者易见。少游、美成、梅溪、碧山高者难见。而少游、美成尤难见。美成意余言外，而痕迹消融，人苦不能领略。少游则义蕴言中，韵流弦外。得其貌者，如鼷鼠之饮河，以为果腹矣。而不知沧海之外，更有河源也。乔笙巢谓他人之词词才也，少游词心也。可谓卓识。</p><h3 id="○著作不以多为贵" tabindex="-1"><a class="header-anchor" href="#○著作不以多为贵" aria-hidden="true">#</a> ○著作不以多为贵</h3><p>声名之显海，身分之高低，家数之大小，只问其精与不精，不系乎著作之多寡也。子建、渊明之诗，所传不满百首。然较之苏、黄、白、陆之数千百首者，相越何止万里。词中如飞卿、端已、正中、子野、东坡、少游、白石、梅溪诸家，脍炙人口之词，多不过二三十阕，少则十余阕或数阕，自足雄峙千古，无与为敌。近人以多为贵，卷帙裒然，佳者不获一二阕。吾虽以之覆酒瓮，覆酱瓿，犹恐污吾酒酱也。吾愿肆志于古者，将平昔应酬无聊之作，一概删弃，不可存丝毫姑息之意。而后真面目可见，而后可以传之久远，不为有识者所讥。然则蒿庵四十阕，较古人为已多，正不病其少也。</p><h3 id="○小仓山房诗可鄙" tabindex="-1"><a class="header-anchor" href="#○小仓山房诗可鄙" aria-hidden="true">#</a> ○小仓山房诗可鄙</h3><p>小仓山房诗，诗中异端也。稍有识者，无不吐弃之。然亦实有可鄙之道，不得谓鄙之者之过。假令简斋当日删尽芜词，仅存其精者百余首，［多存近体，少存古体，不必存绝句。极多以百余首为止，更不可再多。］传至今日，正勿谓不逮阮亭、竹诸公也。惟其不能割舍，夸多斗靡，致使指摘交加，等诸极恶不堪之列，亦其自取。习倚声者，尤不可不察。</p><h3 id="○赵蒋诗不如袁" tabindex="-1"><a class="header-anchor" href="#○赵蒋诗不如袁" aria-hidden="true">#</a> ○赵蒋诗不如袁</h3><p>小仓山房集，佳者尚可得百首。忠雅堂诗，瓯北诗钞，百中几难获一。盖一则如粗鄙赤脚奴，一则如倚门卖笑倡也。近人慑于其名，以耳代目。彼不知驼峰熊掌为何物，宜其如鸱之吓腐鼠也。哀哉。</p><h3 id="○袁赵蒋诗无可贵" tabindex="-1"><a class="header-anchor" href="#○袁赵蒋诗无可贵" aria-hidden="true">#</a> ○袁赵蒋诗无可贵</h3><p>袁、赵、蒋盛负时名，而其诗实无可贵。洪稚存、吴人等诗，愈趋愈下，仅可不观。无足深论。</p><h3 id="○聪明语不足重" tabindex="-1"><a class="header-anchor" href="#○聪明语不足重" aria-hidden="true">#</a> ○聪明语不足重</h3><p>诗词中浅薄聪明语，余所痛恶。一染其习，动辄可数十首。无论其不能传，即徼亻幸传之后世，亦不过供人唾骂耳。何足为重。</p><h3 id="○诗词贵精不贵多" tabindex="-1"><a class="header-anchor" href="#○诗词贵精不贵多" aria-hidden="true">#</a> ○诗词贵精不贵多</h3><p>余友尝语余云：“有全唐诗，不可无全宋词。有能为是举者，固是大观。且不患其不传也。”然余谓藉以传一己之名词可，欲以教天下后世之为词者则不可。盖兵贵精不贵多，精则有所专注，多则散乱无纪。如全唐诗九百卷，多至四万八千首。精绝者亦不过三千首，可数十卷耳。［余久有唐诗选之意，约得三千首，此举至今未果。］余则仅备观览，供彩掇，资谐笑而已。虽不录无害也。倚声一途，既有朱氏词综，两宋精华，约略已具，而蒿庵犹病其芜。更欲集全宋词，则亦不过壮观邺架，于本原无涉，亦可不必。</p><h3 id="○宋六十家词芜杂" tabindex="-1"><a class="header-anchor" href="#○宋六十家词芜杂" aria-hidden="true">#</a> ○宋六十家词芜杂</h3><p>宋六十家词，已病芜杂，识者宜分别观之。吴氏宋元百家词，竹时已失全书，近更无从采访。然宋、元两代词，高者不过十余家，次者约得三十余家。合五十家足矣。录至百家，下乘必多于上驷。博而不精，终属过举。</p><h3 id="○宋词精绝者约五百余首" tabindex="-1"><a class="header-anchor" href="#○宋词精绝者约五百余首" aria-hidden="true">#</a> ○宋词精绝者约五百余首</h3><p>两宋词，精绝者约略不过五百余首。足备揣摩，不必多求也。</p><h3 id="○词宜穷正始" tabindex="-1"><a class="header-anchor" href="#○词宜穷正始" aria-hidden="true">#</a> ○词宜穷正始</h3><p>白石仙品也。东坡神品也，亦仙品也。梦窗逸品也。玉田隽品也。稼轩豪品也。然皆不离于正。故与温、韦、周、秦、梅溪、碧山同一大雅，而无傲而不理之诮。后人徒恃聪明，不穷正始，终非至诣。</p><h3 id="○东坡一派无人能继" tabindex="-1"><a class="header-anchor" href="#○东坡一派无人能继" aria-hidden="true">#</a> ○东坡一派无人能继</h3><p>东坡一派，无人能继。稼轩同时，则有张、陆、刘、蒋辈，后起则有遗山、迦陵、板桥、心余辈。然愈学稼轩，去稼轩愈远，稼轩自有真耳。不得其本，徒逐其末，以狂呼叫嚣为稼轩，亦诬稼轩甚矣。</p><h3 id="○唐宋名家流派不同" tabindex="-1"><a class="header-anchor" href="#○唐宋名家流派不同" aria-hidden="true">#</a> ○唐宋名家流派不同</h3><p>唐宋名家，流派不同，本原则一。论其派别，大约温飞卿为一体，［皇甫子奇、南唐二主附之。］韦端已为一体，［朱松卿附之。］冯正中为一体，［唐五代诸词人以暨北宋晏、欧、小山等附之。］张子野为一体，秦淮海为一体，［柳词高者附之。］苏东坡为一体，贺方回为一体，［毛泽民、晁具茨高者附之。］周美成为一体，［竹屋、草窗附之。］辛稼轩为一体，［张、陆、刘、蒋、陈、杜合者附之。］姜白石为一体，史梅溪为一体，吴梦窗为一体，王碧山为一体，［黄公度、陈西麓附之。］张玉田为一体。其间惟飞卿、端己、正中、淮海、美成、梅溪、碧山七家，殊涂同归。余则各树一帜，而皆不失其正。东坡、白石尤为矫矫。</p><h3 id="○汪森词综序" tabindex="-1"><a class="header-anchor" href="#○汪森词综序" aria-hidden="true">#</a> ○汪森词综序</h3><p>汪玉峰［森］之序词综云：“言情者或失之俚，使事者或失之伉。鄱阳姜夔出，句琢字炼，［此四字甚浅陋，不知本原之言。］归于醇雅。于是史达祖、高观国羽翼之。张辑、吴文英师之于前，赵以夫、蒋捷、周密、陈允平、王沂孙、张炎、张翥效之于后。譬之于乐，舞Ω至于九变，而词之能事毕矣。”此论盖阿附竹之意，而不知词中源流正变也。窃谓白石一家，如闲云野鹤，超然物外，未易学步。竹屋所造之境，不见高妙，乌能为之羽翼。至梅溪则全祖清真，与白石分道扬镳，判然两途。东泽得诗法于白石，却有似处。词则取径狭小，去白石甚远。梦窗才情横逸，斟酌于周、秦、姜、史之外，自树一帜，亦不专师白石也。虚乐府，较之小山、淮海，则嫌平浅。方之美成、梅溪，则嫌伉坠，似郁不纡，亦是一病，绝非取径于白石。竹山则全袭辛、刘之貌，而益以疏快。直率无味，与白石尤属歧途。草窗、西麓两家，则皆以清真为宗。而草窗得其姿态，西麓得其意趣。草窗间有与白石相似处，而亦十难获一。碧山则源出风骚，兼采众美，托体最高，与白石亦最异。至玉田乃全祖白石，面目虽变，托根有归，可为白石羽翼。仲举则规模于南宋诸家，而意味渐失，亦非专师白石。总之，谓白石拔帜于周、秦之外，与之各有千古则可。谓南宋名家以迄仲举，皆取法于白石，则吾不谓然也。</p><h3 id="○词不必分南宋北宋" tabindex="-1"><a class="header-anchor" href="#○词不必分南宋北宋" aria-hidden="true">#</a> ○词不必分南宋北宋</h3><p>词家好分南宋北宋。国初诸老几至各立门户。窃谓论词只宜辨别是非，南宋北宋，不必分也。若以小令之风华点染，指为北宋。而以长调之平正迂缓，雅而不艳，艳而不幽者，目为南宋，匪独重诬北宋，抑且诬南宋也。</p><h3 id="○北宋有俚词南宋多游词" tabindex="-1"><a class="header-anchor" href="#○北宋有俚词南宋多游词" aria-hidden="true">#</a> ○北宋有俚词南宋多游词</h3><p>北宋间有俚词，南宋则多游词。而伉词则两宋皆不免。选择不可不慎。学者贵求其本原所在，门户之见自消。否则各执一是，互相攻诋，溯厥本原，卒无托足处。宜乎不得其通也。</p><h3 id="○古今二十九家词选" tabindex="-1"><a class="header-anchor" href="#○古今二十九家词选" aria-hidden="true">#</a> ○古今二十九家词选</h3><p>余拟辑古今二十九家词选，［附四十二家］约二十卷。有唐一家，［附一家］温飞卿。［附皇甫子奇］五代三家，［附四家］李后主、［附中宗］韦端己、［附牛松卿、孙光宪。］冯延巳。［附李］北宋七家，［附六家］欧阳永叔、［附晏元献］晏小山、张子野、苏东坡、秦少游、［附柳耆卿、毛泽民、赵长卿。］贺方回、周美成。［附陈子高、晁具茨。］南宋九家，［附八家］辛稼轩、［附朱敦儒、黄公度、刘克庄、张元、张孝祥、刘改子、陆放翁、蒋竹山。］姜白石、高竹屋、史梅溪、吴梦窗、陈西麓、周草窗、王碧山、张玉田。元代一家，［附二家］张仲举。［附彭元孙、末附金之元遗山。］国朝八家，［附二十一家］陈其年、［附吴梅村、曹洁躬、尤悔庵、郑板桥。］曹珂雪、［附彭骏孙、徐电发、严藕渔。］朱竹、［附李分虎、李符曾、王阮亭、董文友。］厉太鸿、［附黄石牧］史位存、［附王小山、王香雪。］赵璞函［附过湘云、吴竹屿。］张皋文、［附张翰风、李申耆、郑善长。］庄中白。［附蒋鹿潭、谭仲修。］自温飞卿至冯延巳为第一卷。欧阳永叔至张子野为第二卷。苏东坡至秦少游为第三卷。贺方回至周美成为第四卷。辛稼轩为第五卷。姜白石至史梅溪为第六卷。吴梦窗为第七卷。陈西麓至周草窗为第八卷。王碧山为第九卷。张玉田至张仲举为第十卷。陈其年为第十一卷、第十二卷、第十三卷。曹珂雪为第十四卷。朱竹为第十五卷、第十六卷。厉太鸿为第十七卷。史位存为第十八卷。赵璞函为第十九卷。而殿以张皋文、庄中白为第二十卷。词中原委正变，约略具是。［此选大意，务在穷源竟委，故取其正，兼收其变，为利于初学耳。非谓词之本原即在二十九家中，漫无低昂也。惟殿以皋文、中白，却寓深意。］</p><h3 id="○皋文蒿庵为风雅正宗" tabindex="-1"><a class="header-anchor" href="#○皋文蒿庵为风雅正宗" aria-hidden="true">#</a> ○皋文蒿庵为风雅正宗</h3><p>温、韦创古者也。晏、欧继温、韦之后，面目未改，神理全非，异乎温、韦者也。苏、辛、周、秦之于温、韦，貌变而神不变。声色不开，本原则一。南宋诸名家，大旨亦不悖于温、韦，而各立门户，别有千古。元、明庸庸碌碌，无所短长。至陈、朱辈出，而古意全失，温、韦之风，不可复作矣。贞下起元，往而必复。皋文唱于前，蒿庵成于后。风雅正宗，赖以不坠。好古之士，又可得寻其绪焉。</p><h3 id="○为词宜直溯风雅" tabindex="-1"><a class="header-anchor" href="#○为词宜直溯风雅" aria-hidden="true">#</a> ○为词宜直溯风雅</h3><p>杜陵变古之法，不变古之理。故自杜陵变古后，而学诗者不得不从杜陵。纵有复古者，亦不过古调独弹，无与为应也。陈、朱变古之理，而并未能尽变古之法。故虽敢于变古，不能必人之中心悦而诚服其词。且不能禁人之复古。有志为词者，宜直溯风骚，出入唐、宋，乃可救陈、朱之失，勿为陈、朱辈所囿也。</p><h3 id="○知稼翁词合东坡碧山为一手" tabindex="-1"><a class="header-anchor" href="#○知稼翁词合东坡碧山为一手" aria-hidden="true">#</a> ○知稼翁词合东坡碧山为一手</h3><p>黄公度知稼翁词，气格高远，语意浑厚，直合东坡、碧山为一手。所传不多，卓乎不可企及。</p><h3 id="○赵以夫龙山会" tabindex="-1"><a class="header-anchor" href="#○赵以夫龙山会" aria-hidden="true">#</a> ○赵以夫龙山会</h3><p>赵以夫龙山会［九日］云：“西北最关情，漫遥指、东徐南楚。黯销魂，斜阳冉冉，雁声悲苦。”感时之作，但说得太显，不耐寻味。金氏所谓鄙词也。感时伤事者，必熟读碧山词，而后可以作不平鸣。</p><h3 id="○诗词宜沉郁" tabindex="-1"><a class="header-anchor" href="#○诗词宜沉郁" aria-hidden="true">#</a> ○诗词宜沉郁</h3><p>诗之高境在沉郁。其次即直截痛快，亦不失为闪乘。词则舍沉郁之外，即金氏所谓俚词鄙词游词，更无次乘也。［非沉郁无以见深厚，唐、宋诸名家，不可及者正在此。］</p><h3 id="○白石长亭怨慢" tabindex="-1"><a class="header-anchor" href="#○白石长亭怨慢" aria-hidden="true">#</a> ○白石长亭怨慢</h3><p>白石长亭怨慢云：“阅人多矣，谁得似长亭树。树若有情时，不会得青青如此。”白石诸词，惟此数语最沉痛迫烈。此外如“最可惜一片江山，总付与啼。”又，“文章信美知何用，漫赢得、天涯羁旅。”皆无此沉至。</p><h3 id="○白石少年游" tabindex="-1"><a class="header-anchor" href="#○白石少年游" aria-hidden="true">#</a> ○白石少年游</h3><p>“别母情怀，随郎滋味，桃叶渡江时。”白石少年游戏平浦词也。随郎滋味四字，似不经心，而别有姿态。盖全以神味胜，不在字句之间寻痕迹也。</p><h3 id="○碧山语无泛设" tabindex="-1"><a class="header-anchor" href="#○碧山语无泛设" aria-hidden="true">#</a> ○碧山语无泛设</h3><p>诗外有诗，方是好诗。词外有词，方是好词。古人意有所寓，发之于诗词，非徒吟赏风月以自蔽惑也。少陵诗云：“甫也南北人，早为诗酒污。”具此胸次，所以卓绝千古。求之于词，旨有所归，语无泛设者，吾惟服膺碧山。</p><h3 id="○蒿庵论元以后词不可入目" tabindex="-1"><a class="header-anchor" href="#○蒿庵论元以后词不可入目" aria-hidden="true">#</a> ○蒿庵论元以后词不可入目</h3><p>蒿庵曾语余云：“唐以后诗，元以后词，必不可入目，方有独造处。”此论甚精。然余谓作诗词时，须置身于汉、魏、［指诗言］唐、宋［指词言］之间，不宜自卑其志。若平时观览，则唐以后诗，元以后词，益我神智，增我才思者，正复不少。博观约取，亦视善学者何如耳。</p><h3 id="○词以温厚和平为本" tabindex="-1"><a class="header-anchor" href="#○词以温厚和平为本" aria-hidden="true">#</a> ○词以温厚和平为本</h3><p>温厚和平，诗词一本也。然为诗者，既得其本，而措词则以平远雍穆为正，沉郁顿挫为变。特变而不失其正，即于平远雍穆中，亦不可无沉郁顿挫也。词则以温厚和平为本，而措语即以沉郁顿挫为正，更不必以平远雍穆为贵。诗与词同体异用者在此。</p><h3 id="○蒿庵知碧山" tabindex="-1"><a class="header-anchor" href="#○蒿庵知碧山" aria-hidden="true">#</a> ○蒿庵知碧山</h3><p>无论诗古文词，推到极处，总以一诚为主。杜诗韩文，所以大过人者在此。求之于词，其为碧山乎。然自宋迄今，鲜有知者。知碧山者惟蒿庵。即皋文尚非碧山真知己也。知音不亦难哉。［此条以诚字立论，明乎此，则无聊之酬应与无病之呻吟皆可不作矣。惜不得起蒿庵一证之。］</p><p>碧山有大段不可及处，在恳挚中寓温雅。蒿庵有大段不可及处，在怨悱中寓忠厚。而出以沉郁顿挫则一也。皆古今绝特之诣。</p><h3 id="○古人为词自抒性情" tabindex="-1"><a class="header-anchor" href="#○古人为词自抒性情" aria-hidden="true">#</a> ○古人为词自抒性情</h3><p>情有所感，不能无所寄。意有所郁，不能无所泄。古之为词者，自抒其性情，所以悦己也。今之为词者，多为其粉饰，务以悦人，而不恤其丧己。而卒不值有识者一噱。是亦不可以已乎。</p><h3 id="○姜史张王词有真气" tabindex="-1"><a class="header-anchor" href="#○姜史张王词有真气" aria-hidden="true">#</a> ○姜史张王词有真气</h3><p>白石、梅溪、碧山、玉田词，修饰皆极工，而无损其真气。何也，列子云：“有色者，有色色者。”知此，可以言词矣。</p><h3 id="○论历代词" tabindex="-1"><a class="header-anchor" href="#○论历代词" aria-hidden="true">#</a> ○论历代词</h3><p>词有表里俱佳，文质中者，温飞脚、秦少游、周美成、黄公度、姜白石、史梅溪、吴梦窗、陈西麓、王碧山、张玉田、庄中白是也。词中之上乘也。有质过于文者，韦端己、冯正中、张子野、苏东坡、贺方回、辛稼轩、张皋文是也。亦词中之上乘也。有文过于质者，李后主、牛松卿、晏元献、欧阳永叔、晏小山、柳耆卿、陈子高、高竹屋、周草窗、汪叔耕、李易安、张仲举、曹珂雪、陈其年、朱竹、厉太鸿、过湘云、史位存、赵璞函、蒋鹿潭是也。词中之次乘也。有有文无质者，刘改之、施浪仙、杨升庵、彭羡门、尤西堂、王渔洋、丁飞涛、毛会侯、吴{艹园}次、徐电发、严藕渔、毛西河、董苍水、钱保&lt;香分&gt;、汪晋贤、董文友、王小山、王香雪、吴竹屿、吴人诸人是也。词中之下乘也。有质亡而并无文者，则马浩澜、周冰持、蒋心余、杨荔裳、郭频伽、袁兰屯阝辈是也。并不得谓之词也。论词者本此类推，高下自见。</p><h3 id="○东坡白石具有天授" tabindex="-1"><a class="header-anchor" href="#○东坡白石具有天授" aria-hidden="true">#</a> ○东坡白石具有天授</h3><p>稼轩求胜于东坡，豪壮或过之，而逊其清超，逊其忠厚。玉田追踪于白石，格调亦近之，而逊其空灵，逊其浑雅。故知东坡、白石具有天授，非人力所可到。</p><p>东坡、稼轩，同而不同者也。白石、碧山，不同而同者也。</p><h3 id="○古人论词之善无过玉田" tabindex="-1"><a class="header-anchor" href="#○古人论词之善无过玉田" aria-hidden="true">#</a> ○古人论词之善无过玉田</h3><p>有长于论词，而不必工于作词者。未有工于作词，而不长于论词者。古人论词之善，无过玉田。若公谨之浩然斋雅谈、绝妙好词等编。所论与所选，均多未洽，其所自作可知矣。吾于南宋诸名家，不得不外草窗。</p><h3 id="○张氏词选为古今善本" tabindex="-1"><a class="header-anchor" href="#○张氏词选为古今善本" aria-hidden="true">#</a> ○张氏词选为古今善本</h3><p>作词难，选词尤难。以我之才思，发我之性情，犹易也。以我之性情，通古人之性情，则非易矣。竹词综，备而不精。皋文词选，精而未备。然与其不精也，宁失不备。古今善本，仍推张氏词选。若选本之尽美尽善者，吾未之见也。</p><h3 id="○花间草堂尊前诸选背谬" tabindex="-1"><a class="header-anchor" href="#○花间草堂尊前诸选背谬" aria-hidden="true">#</a> ○花间草堂尊前诸选背谬</h3><p>花间、草堂、尊前诸选，背谬不可言矣。所宝在此，词欲不衰得乎。</p><h3 id="○诗词体裁易混" tabindex="-1"><a class="header-anchor" href="#○诗词体裁易混" aria-hidden="true">#</a> ○诗词体裁易混</h3><p>诗词源流曰：“词之纥那曲、长相思，五言绝句也。柳枝、竹枝、清平调引、小秦王、阳关曲、八拍蛮、浪淘沙，七言绝句也。阿那曲、鸡叫子，仄韵七言绝句也。瑞鹧鸪，七言律诗也。Ы残红，五言古诗也。体裁易混，徵选实繁。故当稍别之，以存诗词之辨。”余于大雅集中，近五七言绝句者，概不入选。惟别调集，登皇甫子奇采莲子一首，浪淘沙一首，刘采春罗曲两首而已。</p><h3 id="○玉田谓词不宜和韵" tabindex="-1"><a class="header-anchor" href="#○玉田谓词不宜和韵" aria-hidden="true">#</a> ○玉田谓词不宜和韵</h3><p>诗词和韵，不史强己就人。戕贼性情，莫此为甚。张玉田谓词不宜和韵，旨哉斯言。</p><h3 id="○贺老小词工于结句" tabindex="-1"><a class="header-anchor" href="#○贺老小词工于结句" aria-hidden="true">#</a> ○贺老小词工于结句</h3><p>贺老小词，工于结句。往往有通首煊染，至结处一笔叫醒，遂使全篇实处皆虚，最属胜境。如浣溪沙云：“梦想西池辇路边。玉鞍骄马小辎。春风十里斗婵娟。临水登山漂泊地，落花中酒寂寥天。个般情味已三年。”又前调云：“闲把琵琶旧谱寻。四弦声怨却沉吟。燕飞人静画堂深。欹枕有时成雨梦，隔帘无处说春心。一从灯夜到如今。”妙处全在结句，开后人无数章法。</p><h3 id="○集句词" tabindex="-1"><a class="header-anchor" href="#○集句词" aria-hidden="true">#</a> ○集句词</h3><p>石孝友浣溪沙集句云：“宿醉离愁慢髻鬟。［韩］绿残红豆忆前欢。［晏几道］锦江春水寄书难。［晏几道］红视时笼金鸭爰，［秦观］小楼吹彻玉笙寒。［李］为谁和泪倚阑干。［李煜］”集成语尚能自写其意。然如竹之浣溪沙［同柯寓匏春望集句］云：“烟柳风丝拂岸斜。［雍陶］远山终日送余霞。［陆龟蒙］碧池新涨浴娇鸦。［杜牧］阆苑有书多附鹤，春城无处不飞花。马啼今去入谁家。［李商隐、韩、张籍。［”又，前调［惜别集句］云：“惜别愁窥玉女窗。［李白］遥知不语泪双双。［权德舆］绮罗分处下秋江。［许浑］暮雨自归山悄悄，［李商隐］残灯无焰影幢幢。［元稹］仍斟昨夜未开缸。［李商隐］”又，前调［春闺集句］云：“下二层楼敞画檐。［杜牧］偶然楼上卷珠帘。［司空图］金炉檀炷冷慵添。［刘兼］小院回郎春寂寂，［杜甫］朱栏芳草绿纤纤。［刘兼］年年三月病恹恹。［韩］”又，采桑子［秋日度穆陵关集句］云：“穆陵关上秋云起，［郎士元］习习凉风。［萧颖士］于彼疏桐。［宋华］ベベ凄凄叶叶同。［吴融］平沙渺渺行人度，［刘长卿］垂雨。［元结］此去何从。［宋之问］一路寒山万木中。［韩］”又，鹧鸪天［镜湖舟中集句］云：“南国佳人字莫愁。［韦庄］步摇金翠玉搔头。［武元衡］平铺风簟寻琴谱，［皮日休］醉折花枝作酒筹。［白居易］日已暮，［郎大家］水平流。［白居易］亭亭新月照行舟。［张祜］桃花脸薄难藏泪，［韩］桐树心孤易感秋。［曹邺］”又，玉楼春［画图集句］云：“刘郎已恨蓬山远。［李商隐］金谷佳期重游衍。［骆宾王］倾城消息隔重帘，［李商隐］自恨身轻不如燕。［孟迟］画图省识东风面。［杜甫］比目鸳鸯真可羡。［卢照邻］一生一代一双人，［骆宾王］相望相思不相见。［王勃］”又，瑞鹧鸪［闺思集句］云：“春桥南望水溶溶。［韦庄］半壁天台已万重。［许浑］心寄碧沉空婉娈，［刘沧］语来青鸟许从容。［曹唐］更为后会知何地，［杜甫］难道今生不再逢。［韩］是忆当时留咽处，［吕温］桐花暗澹柳惺忪。［元稹］”又，临江仙［汾阳客感集句］云：“无限塞鸿飞不度，［李益］太行山碍并州。［白居易］白云一片去悠悠。［张若虚］饥鸟啼旧垒，［沈期］古木带高秋。［刘长卿］永夜角声悲自语，［杜甫］思乡望月登楼。［魏扶］离肠百结解无由。［鱼玄机］诗题青玉桑，［高］泪满黑貂裘。［李白］”又，渔家傲［赠别集句］云：“花面鸦头十三四。［刘禹锡］调筝夜坐灯光里。［王］行到阶前知未睡。［无名氏］挥玉指。［阎朝隐］弦弦掩抑声声思。［白居易］会得离人无限意。［郑谷］杯倾别岸应须醉。［罗隐］曾向五湖期范蠡。［韦庄］几千里。［卢仝］如何遂得心中事。［刘言史］”诸篇皆脱口而出，运用自如，无凑泊之痕，有生动之趣，出古人之右矣。</p><h3 id="○竹蕃锦集" tabindex="-1"><a class="header-anchor" href="#○竹蕃锦集" aria-hidden="true">#</a> ○竹蕃锦集</h3><p>黄石牧香屑集，具有化工，为计中集句绝技，可谓专门名家矣。词则竹蕃锦集，亦极集句能事。然视石牧之集诗，不可同日语。</p><h3 id="○诗词难于咏物" tabindex="-1"><a class="header-anchor" href="#○诗词难于咏物" aria-hidden="true">#</a> ○诗词难于咏物</h3><p>沈阳时乐府指迷云：“诗难于咏物，词为尤以。体认稍真，则拘而不畅，摹写差远，则晦而不明。要须收纵联密，用事合题。一段意思，全在结尾声，斯为绝妙。”此论亦确当。然如碧山咏物诸篇，则大矣化矣。又不仅在结尾声寓意也。读白石、梅溪、碧山、玉田词，如饮醇醪，清而不薄，厚而不滞。元以后词，则清者失真味，浓者似火酒矣。言近旨远，其味乃厚。节短韵长，其情乃深。遣词雅而用意浑，其品乃高，其气乃静。</p><h3 id="○诗词所以寄感" tabindex="-1"><a class="header-anchor" href="#○诗词所以寄感" aria-hidden="true">#</a> ○诗词所以寄感</h3><p>诗词所以寄感，非以恂情也。不得旨归，而徒骋才力，复何足重。唐贤云：“枉抛心力作词人。”不宜更蹈此弊。</p><h3 id="○唐五代词以婉约为宗" tabindex="-1"><a class="header-anchor" href="#○唐五代词以婉约为宗" aria-hidden="true">#</a> ○唐五代词以婉约为宗</h3><p>唐五代小词，皆以婉约为宗。长调不多见，亦少佳篇。至宋乃规模大备矣。诗至于唐亦然。</p><h3 id="○宋词不能越温韦" tabindex="-1"><a class="header-anchor" href="#○宋词不能越温韦" aria-hidden="true">#</a> ○宋词不能越温韦</h3><p>唐诗可以越两晋、六朝，而不能越苏、李、曹、陶者，彼已臻其极也。宋词可以越五代，而不能越飞卿、端己者，彼已臻其极也。虽曰时运，岂非人事哉。</p><h3 id="○宋无名氏题项羽庙词" tabindex="-1"><a class="header-anchor" href="#○宋无名氏题项羽庙词" aria-hidden="true">#</a> ○宋无名氏题项羽庙词</h3><p>宋无名氏题项羽庙［调念奴娇］云：“鲍鱼腥断，楚将军、鞭虎驱龙而起。空费咸阳三月火，铸就金刀神器。垓丁兵稀，阴陵道狭，月暗云如垒。楚歌喧唱，山川都姓刘矣。悲泣。唤醒虞姬，为伊死别，血刃飞花碎。霸业销沉骓不逝。气尽乌江江水。古庙颓垣，斜阳红树，遗恨鸦声里。兴亡休问，高陵秋草空翠。”劲气直前，不留余地，此宜兴之祖也。</p><h3 id="○蒋竹山贺新郎" tabindex="-1"><a class="header-anchor" href="#○蒋竹山贺新郎" aria-hidden="true">#</a> ○蒋竹山贺新郎</h3><p>蒋竹山贺新郎云：“梦冷黄金屋，叹秦筝、斜鸿阵里，素弦尘扑。化作娇莺飞归去，犹认窗纱旧绿。正过雨、荆桃如菽。此恨难平君知否，似琼台、涌起弹棋局。消瘦影，嫌明烛。鸳楼碎泻东西玉。问芳踪、何时再展，翠钗难卜。待把宫眉横云样，描上生绡画帽。怕不是、新来妆束。彩扇红牙今都在，眼无人、解听开元曲。空掩袖，倚寒竹。”似此亦磊落可喜。竹山集中，便算最高之作。乃秀水龙谓其效法白石，何异痴人说梦耶。</p><h3 id="○放翁蝶恋花" tabindex="-1"><a class="header-anchor" href="#○放翁蝶恋花" aria-hidden="true">#</a> ○放翁蝶恋花</h3><p>放翁蝶恋花云：“早信此生终不遇，当年悔草长杨赋。”情见乎词，更无一毫含蓄处。稼轩鹧鸪天云：“却将万字平戎策，换得东家种树书。”亦即放翁之意，而气格迥乎不同。彼浅而直，此郁而厚也。</p><h3 id="○东坡八声甘州" tabindex="-1"><a class="header-anchor" href="#○东坡八声甘州" aria-hidden="true">#</a> ○东坡八声甘州</h3><p>东坡八声甘州［寄参寥子］结数语云：“算诗人相得，如我与君稀。约他年、东还海道，顾谢公雅志莫相违。西州路，不应回首，为我沾衣。”寄伊郁于豪宕，坡老所以为高。</p><h3 id="○王阮亭浣溪沙" tabindex="-1"><a class="header-anchor" href="#○王阮亭浣溪沙" aria-hidden="true">#</a> ○王阮亭浣溪沙</h3><p>王阮亭浣溪沙［红桥怀古］云：“北郭清溪一带流。红桥风物眼中秋。绿杨城郭是扬州。西望雷塘何处是，香魂零落使人愁。澹烟芳草旧迷楼。”遣词琢句，较五代人更觉苕雅。邱季贞和之云：“清浅雷塘水不流。几声寒笛画城秋。红桥犹自倚扬州。五夜香氏残月梦，六宫花落晓风愁。多情烟树恋迷楼。”婉雅芊丽。渔洋一阕外，断推此为佳构。然两词皆文过于质。其传诵一时者，正以文胜也。</p><h3 id="○词曲体异" tabindex="-1"><a class="header-anchor" href="#○词曲体异" aria-hidden="true">#</a> ○词曲体异</h3><p>诗词同体而异用。曲与词则用不同，而体亦渐异。此不可不辨。</p><h3 id="○五代人词去取宜慎" tabindex="-1"><a class="header-anchor" href="#○五代人词去取宜慎" aria-hidden="true">#</a> ○五代人词去取宜慎</h3><p>五代人词，高者升飞卿之堂，俚者直近于曲矣。故去取宜慎。花间、尊前等集，更欲扬其波而张其焰。吾不解是何心也。</p><h3 id="○词不可浮艳鄙陋" tabindex="-1"><a class="header-anchor" href="#○词不可浮艳鄙陋" aria-hidden="true">#</a> ○词不可浮艳鄙陋</h3><p>文采可也，浮艳不可也。朴实可也，鄙陋不可也。差以毫，谬以千里矣。</p><h3 id="○词贵婉而善讽" tabindex="-1"><a class="header-anchor" href="#○词贵婉而善讽" aria-hidden="true">#</a> ○词贵婉而善讽</h3><p>情以郁而后深，词以婉而善讽。故朴实可施于诗。施于词者，百中获一耳。朴实尚未必尽合，况鄙陋乎。</p><h3 id="○韦辛词有朴实处" tabindex="-1"><a class="header-anchor" href="#○韦辛词有朴实处" aria-hidden="true">#</a> ○韦辛词有朴实处</h3><p>韦端己菩萨蛮四章，辛稼轩水调歌头、鹧鸪天等阕，间有朴实处。而伊郁即寓其中。浅率粗鄙者，不得藉口。</p><h3 id="○五代词不及两宋" tabindex="-1"><a class="header-anchor" href="#○五代词不及两宋" aria-hidden="true">#</a> ○五代词不及两宋</h3><p>六朝诗，所以远逊唐人者，魄力不充也。魄力不充者，以纤损其真气故也。当时乐府所尚，如子夜、捉搦诸歌曲，诗所以不振也。五代词不及两宋者，亦犹是耳。余选希声集六卷，所以存诗也。大雅集六卷，所以存词也。</p><h3 id="○诗衰于宋词衰于元" tabindex="-1"><a class="header-anchor" href="#○诗衰于宋词衰于元" aria-hidden="true">#</a> ○诗衰于宋词衰于元</h3><p>诗衰于宋。词衰于元。然自乾嘉以还，追踪正始者，时复有人。是衰者可以复振，亡者犹有存焉者也。</p><h3 id="○诗词皆有境" tabindex="-1"><a class="header-anchor" href="#○诗词皆有境" aria-hidden="true">#</a> ○诗词皆有境</h3><p>诗有诗境。词有词境。诗词一理也。然有诗人所辟之境，词人尚未见者，则以时代先后远近不同之故。一则如渊明之诗，淡而弥永，朴而愈厚，极疏极冷，极平极正之中，自有一片热肠，缠绵往复。此陶公所以独有千古，无能为继也。求之于词，未见有造此境者。一则如杜陵之诗，包括万有，空诸倚傍，纵横博大，千变万化之中，却极沉郁顿挫，忠厚和平。此子美所以横绝古今，无与为敌也。求之于词，亦未见有造此境者。若子建之诗，飞卿词固已讥之。太白之诗，东坡词可以敌之。子昂高古，摩诘名贵，则子野、碧山，正不多让。退之生凿，柳州幽峭，则稼轩、玉田，时或过之。至谓白石似渊明，大晟似子美，则吾尚不谓然。然则词中未造之境，以待后贤者尚多也。［皆境之高者，若香山之老妪可解，卢仝、长吉之牛鬼蛇神，贾岛之寒瘦，山谷之桀骜，虽各有一境，不学无害也。］有志倚声者，可不勉诸。</p><p>荣翰自束发受业于亦峰舅氏，亲承指受者有年。乙亥岁，补弟子员，旋食廪饩。舅氏喜荣为可造，由是举业外，兼课诗词杂艺，时得闻其绪论。然舅氏于书无所不览，凡习一艺，必造精微，而于词学为尤深且邃。所著词话八卷，一本温柔敦厚，以上溯国风、离骚之旨，可谓发前人之所未发，俾后学奉为圭臬，卓卓乎词学之正宗矣。荣请付梓，以公诸世。舅氏不许，谓于是编历数十寒暑，识与年进，稿凡五易，安知将来不更有进于此者乎。则舅氏之浸润沈潜于此道，岂寻常诣力所能造也耶。壬辰岁，舅氏遽归道山。荣惧是编久而散佚，亟与同学诸子刊而传之。呜呼，舅氏天资卓越，丰于才而啬于年，著作林立，是编特其绪余。荣惧不获卒业，以底于成，而不能忘谆谆耳提面命时也，悲夫。受业甥包荣翰谨识。</p><p>先师陈亦峰先生，宅心孝友，卓然有以自见。既&lt;歹勿&gt;二年，太夫子铁峰先生整其遗著，得若干帙，正诗与同门王雷夏诸君子因有剞劂之请。而铁峰先生谦抑至再，以为不足传，仅许刻其词话八卷，并诗词附焉。呜呼，此虽不足传先生，要亦可为诸编之嚆矢，先生有知，慰耶悲耶。刊既成，敬疏其缘起如右，盖泫然不知涕泗之何从矣。光绪二十年夏六月，门下士海宁许正诗谨撰。</p>',125),n=[i];function t(c,s){return e(),h("div",null,n)}const l=a(d,[["render",t],["__file","卷八.html.vue"]]);export{l as default};
