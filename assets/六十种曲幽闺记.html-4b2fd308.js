import{_ as r}from"./plugin-vue_export-helper-c27b6911.js";import{o as p,c as b,e as a}from"./app-c85b2e72.js";const e={},h=a('<p>六十种曲 幽闺记 元 施惠</p><p>幽闺记（元）施惠 着</p><p>绣刻演剧十本<br> 第二套<br> 南西厢　幽闺　明珠　玉簪　红拂　还魂　紫钗　邯郸　南柯　北西厢<br> 实获斋藏板</p><p>绣刻幽闺记定本</p><p>●幽闺记目录</p><p>第一出　开场始末<br> 第二出　书帏自叹<br> 第三出　虎狼扰乱<br> 第四出　罔害皤良<br> 第五出　亡命全忠<br> 第六出　图形追捕<br> 第七出　文武同盟<br> 第八出　少不知愁<br> 第九出　绿林寄迹<br> 第十出　奉使临番<br> 第十一出　士女随迁<br> 第十二出　山寨巡罗<br> 第十三出　相泣路岐<br> 第十四出　风雨间关<br> 第十五出　番落回军<br> 第十六出　违离兵火<br> 第十七出　旷野奇逢<br> 第十八出　彼此亲依<br> 第十九出　偷儿挡路<br> 第二十出　虎头遇旧<br> 第二十一出　子母途穷<br> 第二十二出　招商谐偶<br> 第二十三出　和寇还朝<br> 第二十四出　会赦更新<br> 第二十五出　抱恙离鸾<br> 第二十六出　皇华悲遇<br> 第二十七出　逆旅萧条<br> 第二十八出　兄弟弹冠<br> 第二十九出　太平家宴<br> 第三十出　对景含愁<br> 第三十一出　英雄应辟<br> 第三十二出　幽闺拜月<br> 第三十三出<br> 第三十四出　姊妹论思<br> 第三十五出　诏赘仙郎<br> 第三十六出　推就红丝<br> 第三十七出　官媒回话<br> 第三十八出　请偕伉俪<br> 第三十九出　天凑姻缘<br> 第四十出　洛珠双合</p><h2 id="第一出-开场始末" tabindex="-1"><a class="header-anchor" href="#第一出-开场始末" aria-hidden="true">#</a> 第一出　开场始末</h2><p>【西江月】〔副末上〕轻薄人情似纸。迁移世事如棋。今来古往不胜悲。何用虚名虚利。遇景且须行乐。当场谩共衔杯。莫敎花落子规啼。懊恨春光去矣。<br> 【沁园春】蒋氏世隆。中都贡士。妹子瑞莲。遇兴福逃生。结为兄弟。瑞兰王女。失母为随迁。荒村寻妹。频呼小字。音韵相同事偶然。应声处。佳人才子。旅馆就良缘岳翁瞥见生嗔怒。拆散鸳鸯最可怜。叹幽闺寂寞。亭前拜月。几多心事。分付与婵娟。兄中文科。弟登武举。恩赐尙书赘状元。当此际。夫妻重会。百岁永团圆。<br> 老尙书缉探虎狼军。穷秀才拆散凤鸾羣。<br> 文武举双第黄金榜。幽闺怨佳人拜月亭。</p><h2 id="第二出-书帏自叹" tabindex="-1"><a class="header-anchor" href="#第二出-书帏自叹" aria-hidden="true">#</a> 第二出　书帏自叹</h2><p>【珍珠帘】〔生蒋世隆上〕十年映雪囊萤。苦学干禄。幸首获州庠乡举。继晷与焚膏。秪勤习诗书。咳唾珠玑才灿锦。养浩然春闱必取。一跃过龙门。当此靑云得路。<br> 中都风物景全佳。街市騈阗斗丽华。烟锁楼台浮锦色。月笼花影映林斜。礼乐流芳忝儒裔。双亲不幸俱倾逝。止存一妹在闺中。眞乃家传多富贵。自家姓蒋。双名世隆。中都路人氏。虽叨乡荐。未赴春闱。只因服制在身。难以进取。家中别无亲人。止有一妹。叫名瑞莲。年已及筓。未曾许聘。〔鹧鸪天〕正是锦绣胸襟气若虹。文章才学足三冬。循循善道驰庠校。济济儒风蔼郡中。题鴈塔。步蟾宫。前程万里附溟鸿。此时衣锦还乡客。五百名中让世隆。</p><p>【月上海棠】君子儒。文章学业驰名誉。但一心忧道。岂为贫居。十年挨淡饭黄虀。终身享鼎食重褥。前贤语。果是书中自有金玉。<br> 岁月易虚。寸阴当惜。不免到书房中将经史检点则个。</p><p>琢磨成器待春闱。万里前程唾手期。<br> 一举首登龙虎榜。十年身到凤凰池。</p><h2 id="第三出-虎狼扰乱" tabindex="-1"><a class="header-anchor" href="#第三出-虎狼扰乱" aria-hidden="true">#</a> 第三出　虎狼扰乱</h2><p>【点绛唇】〔净番将上〕势压中华。仁将夷化。威风大。一曲琵琶。醉后驱鹰马。<br> 你看边塞上好光景。只见万里寒沙。一天秋草。马嘶平野呼鹰地。犬吠低坡射鴈人。草丛中无非是赤兔黄獐。天际表有些儿皂鵰白鹞。夜夜月为靑冢镜。年年雪作黑山花。俺这里吃的是马酪羊羔。说甚么龙肝凤髓。穿的是狐裘貂帽。要甚么锦衣绣裳。比着他诸夏无君。争似俺蛮夷有主。汉家虽盛。曾与和亲。唐国称隆。结为兄弟。国号附金。而威风凛凛。中华臣宋。而气宇巍巍。远观着几层瑞彩罩金城。遥望见一派祥云笼铁柱。自家北番一个虎狼军将是也。只因大金天子。俺这里三年一小进。五年一大进。十年一总进。今经一十五年。并无一丝儿回答。俺主大怒。着俺起兵前去。打夺州城。占据粮草。不免叫把都儿每出来。与他商议。把都儿那里。</p><p>【水底鱼】〔小生外末番军上〕白草黄沙。毡房为住家。胡儿胡女惯能骑战马。因贪财宝到中华。闲戏耍。被他拿住。铁里温都哈喇。<br> 主帅呼唤。上前参见。〔净〕把都儿每。只因大金天子。俺这里三年一小进。五年一大进。十年一总进。今经一十五年。并无一丝儿回答。主上大怒。着俺起兵前去打夺州城。占据粮草。众把都儿每听吾号令。不可有违。</p><p>【豹子令】点起番家百万兵。百万兵。纷纷快马似腾云。似腾云。尀耐大金无道理。与他交战定输赢。〔合〕安排器械便登程。杀敎片甲不留存。<br> 【金字经】嗗都儿哪应咖哩。者么打么撒嘛呢。哧嘛打么呢。咭啰也赤吉哩。撒么呢撒哩。吉么赤南无应咖哩。<br> 头戴金盔挽玉鞭。驱兵领将几千员。<br> 金朝那解番狼将。血溅东南半壁天。</p><h2 id="第四出-罔害皤良" tabindex="-1"><a class="header-anchor" href="#第四出-罔害皤良" aria-hidden="true">#</a> 第四出　罔害皤良</h2><p>〔小生丑金瓜武士上〕蓬莱正殿起金鳌。红日初生碧海涛。开着午门遥北望。赭黄新帕御床高。〔末黄门上〕</p><p>【点绛唇】渐辟东方。残月淡启。犹伺显。平闪淸光。点滴檐铃响。<br> 万烛当天紫雾消。百花深处漏声遥。宫门半辟天风起。吹落炉香满绣袍。自家乃金朝一个小黄门是也。主司仪典。出纳纶音。身穿兽锦袍。与宾客言。口含鸡舌香。传天子令。如今早朝时分。官裏升殿。怕有奏事官到来。不免在此伺候。怎见得早朝。但见银河耿耿。玉露瀼瀼。似有似无。一天香雾。半明半灭。几点残星。铜壶水冷。数声莲漏出花迟。宝鸭香消。三唱金鸡明曙早。人过御沟桥。灯影裏衣冠济楚。马嘶宫巷柳。月明中环佩铿锵。钟声响大殿门开。五音合内宫乐奏。只见那奉天殿。武英殿。披香殿。太乙殿。谨身殿。巍巍峨峨。日色乍临仙掌动。奉天门。承天门。大明门。朝阳门。干明门。隐隐约约。香烟欲傍衮龙浮。其时有御用监官。尙膳监官。尙衣监官。各司其事。备其所用。鸿胪寺官。光禄寺官。太常寺官。各守乃职。听其所需。周旋中规。折旋中矩。降者降而升者升。过立色勃。执圭鞠躬。跪者跪而拜者拜。文官有稷契伊傅之才。武将有起翦颇牧之勇。正是日月光天德。山河壮帝居。太平无以报。愿上万言书。道犹未了。奏事官早到。</p><p>【出队子】〔净聂贾列上〕番兵突至。番兵突至。御敌无人为出师。敎人日夜苦忧思。事到临危不可迟。奏议迁都。伏乞圣旨。<br> 〔末〕来者何官。〔净〕臣聂贾列奏闻陛下。〔末〕所奏何事。〔净〕奏为保国安民事。诚惶诚恐。稽首顿首。冒奏天颜。恕臣万死万死。臣闻番兵犯界。突入楡关。离俺中国。只有百二十里之地。况彼人强马壮。本国将寡兵疲。难以当敌。不若迁都汴梁。上保社稷无危。下免生民涂炭。〔末〕官裏道来。汴梁有何好处。可以迁都。〔净〕夫汴梁者。东有秦关。西有两隘。南有函谷。北有巨海。地雄土厚。可以迁都。所谓王公设险。以守其国。愿我王准臣所奏。不必迟回。〔末〕官裏道来。可退在午门外。与众官商议。卽便迁都汴梁。免致两国相争。实为便益。〔净〕万岁。万岁。万万岁。〔退科〕</p><p>【点绛唇】〔外陀满海牙上〕长乐钟鸣。未央宫启。千官至。顿首丹墀。遥拜着红云裏。<br> 〔末〕来者何官。〔外〕臣陀满海牙。累世忠良。官居左丞之职。有事不容不谏。〔末〕所谏何事。〔外〕臣闻番兵犯界。军马已到楡关。相去百二十里之地。所谓剥床以肤切近灾者也。本合命将出师。剿灭夷冦。今被奸臣擅权窃柄。奏令迁都。以避强势。不惟天子蒙尘。抑且生民涂炭。于此不谏。不为忠也。诚惶诚恐。稽首顿首。君乃臣之元首。臣乃君之股肱。君有诤臣。父有诤子。王事多艰。民不堪命。若钳口不言。是坐视其危也。卽今番兵犯界。何不遣将御敌。却乃迁都远避。〔末〕官裏道来。如今朝中缺少良将。着何人为帅。统领三军。与他对敌。〔外〕臣闻内举不避亲。臣举一人。卽臣之子。陀满兴福。此子六韬三略皆能。有万夫不当之勇。手下见有三千忠孝军。人人敢勇。个个当先。可退番兵。〔净〕臣聂贾列奏闻陛下。陀满海牙已有无君之心。又令其子出军。如虎加翼。为祸不浅。我王不可准奏。〔外〕咄。聂贾列。你何故妄奏迁都。〔净〕咄。陀满海牙。你何故阻驾。</p><p>【新水令】〔外怒科外〕九重天听望垂慈。主君贤谏臣须直。事当言敢自欺。旣为官要尽臣职。〔净〕如今圣驾迁都。有何不可。〔外〕你若是要迁移。把社稷一时弃。<br> 〔末〕官裏道来。二人所奏不同。还退在午门外。与众官商议。〔外净〕万岁。万岁。万万岁。〔退科外〕聂贾列。你怎见得就该迁都。</p><p>【步步娇】〔净〕蠢尔番兵须臾至。力寡难当御。朝臣众议之。你不见昔日呵。太王居邠。狄人侵地。事之以皮币不得免。事之以犬马不得免。事之以珠玉不得免。他也无计可施为。只得迁都去。<br> 【折桂令】〔外〕古人言自有权舆。能者迁之。否则存之。〔净〕说得好。说得好。你说圣上不如太王。〔外〕怎忍见夫挈其妻。兄携其弟。母抱其儿。城市中喧喧嚷嚷。村野间哭哭啼啼。可惜车驾奔驰。生民涂炭。宗庙丘墟。<br> 【江儿水】〔净〕臣道当卑顺。秋毫敢犯之。你道能如太王则迁之。不能则谨守常法。这是不能尧舜欺君罪。那百姓每呵。见说仁君迁都避。纷纷从者如归市。你道效死而民勿去。这等拘守之言。怎及得迁国图存之计。<br> 【鴈儿落】〔外〕俺穿一领裹乾坤缝掖衣。要干着儒家事。读几行正纲常贤圣书。要识着君臣义。俺则是一心儿淸白本无私。〔净〕你触犯了圣上。就该万死。〔外〕言如达。死何辞。〔净〕常言道闭口深藏舌。安身处处牢。〔外〕怎做得窨无气。〔净〕你许多年纪了。还要管这等闲事怎么。〔外〕怎做得老无为。今日任你就打落张巡齿。痴也么痴。常自把严颜头手内提。<br> 【侥侥令】〔净〕半空横剑戟。四面列旌旗。战鼓如雷轰天地。你却唱太平歌。念孔圣书。<br> 【收江南】〔外〕呀。恰便是骄骢立仗。噤住口不容嘶。将焉用彼过谁欤。那知越瘦与秦肥。你这般所为。你这般所为。恨不得啖伊血肉寝伊皮。<br> 【园林好】〔净〕朝廷上尊严去处。岂容你谈论是非。全不识君臣之体。凭河死。悔时迟。凭河死。悔时迟。〔外将笏击净净怒科〕</p><p>【沽美酒】〔外〕你为人何太谀。你为人何太谀。腹中剑。口中蜜。长脚憸人蓝面鬼。百般样。肆奸回。肆奸回。把圣聪蒙蔽。俺学的是段秀实以笏击贼。你那臭名儿海波难洗。我好名儿史策留题。我呵这件事你知我知。天知地知。呀。便死做鬼魂灵。一心无愧。<br> 〔净〕聂贾列奏闻陛下。陀满海牙故意阻驾。陀满兴福造意出军。父子将谋为不轨。〔末〕官裏道来。陀满海牙父子旣有反叛之心。着金瓜武士打死。〔外〕圣上。谗言不可听信。〔小生丑扯外下末〕官裏道来。陀满海牙三百家口。不分良贱。尽行诛戮。龆龀不留。就差聂贾列前去监斩。不得有违。〔净〕奉圣旨。</p><p>〔末〕早朝奏罢离金阶。〔净〕戈戟森森列将台。<br> 〔合〕会施天上无穷计。难免今朝目下灾。</p><h2 id="第五出-亡命全忠" tabindex="-1"><a class="header-anchor" href="#第五出-亡命全忠" aria-hidden="true">#</a> 第五出　亡命全忠</h2><p>【红衲袄】〔小生陀满兴福上〕将门庭。非小轻。掌貔貅。百万兵。威权勇猛千般计。势显英雄一派钲。官宦族。名誉称。声闻彻帝京。好笑番魔也。怎当俺三千忠孝军。<br> 胆略曾经百战场。势如猛虎走羣羊。胸中豪气冲天日。训练三军悉智强。自家陀满兴福。爹爹海牙丞相。今早入朝未回。不免把军士每训练一番。多少是好。军吏那里。〔丑上〕朝中天子宣。阃外将军令。覆将军。有何钧音。〔小生〕取军册上来。〔丑取册小生看科末上〕有事不敢不报。无事不敢乱传。将军。不好了。〔小生〕怎么说。〔末〕卽今番兵犯界。聂贾列奏令迁都。圣意欲从。老相公极言苦谏。那聂贾列輙生恶意。妄奏圣上。说老相公故意阻驾。谋为不轨。圣上听信谗言。将老相公金瓜打死了。〔小生哭科末〕还有一件。〔小生〕又怎么。〔末〕圣上就差聂贾列为监斩官。把将军三百家口。不分良贱。尽行诛戮。如今聂贾列那厮带领人马将到了也。〔小生〕这苦怎生是了。〔末〕将军不妨。将军手下见有三千忠孝军。人人敢勇。个个当先。待那奸臣来时。把他一刀杀了。上报老相公屈死之雠。下免三百口屠戮之苦。有何难处。〔小生〕我若杀了那厮。怎全得我老相公的忠义。无计可奈。只得逃难他方。再作计处。</p><p>双手擘开生死路。一身跳出是非门。</p><h2 id="第六出-图形追捕" tabindex="-1"><a class="header-anchor" href="#第六出-图形追捕" aria-hidden="true">#</a> 第六出　图形追捕</h2><p>【赵皮鞋】〔丑上〕我是个巡警官。日夜差科千万端。俸钱些少几曾关。怎得三年官债满。<br> 〔西江月〕当职身充巡检。上司差遣常忙。捕贼违限最堪伤。罚俸别无指望。日裏迎来送往。夜间巡警关防。虽然鹅酒得些噇。事发纳赃吃棒。今有当朝陀满丞相阻当鸾驾。朝廷大怒。将他满门良贱。尽皆诛戮。只走了陀满兴福一人。奉上司明文。遍张文榜。画影图形。十家为甲。排门粉壁。各处挨捕。但有拿得着者。有官有赏。窝藏者。与本犯同罪。不免叫左右的出来分付。左右那里。〔末上〕讼简公衙静。民安士庶称。明如秋夜月。淸似玉壶冰。覆老爷。有何分付。〔丑〕我且问你。这个地方谁管。〔末〕这是中都路坊正管的。〔丑〕这等与我叫中都路坊正来。〔末〕领钧旨。中都路坊正走动。</p><p>【大斋郞】〔净上〕狂秀才。命儿乖。身充坊正是官差。三隅两巷民户灾。要无违碍。好生只把月钱来。<br> 身充坊正霸乡都。财物鸡鹅那得无。物取小民穷骨髓。钱剥百姓苦皮肤。当权若不行方便。后代儿孙作马驴。罚愿满门都吃素。年头年尾只吃麸。〔末〕你倒佛口蛇心。〔净〕你是甚么人。〔末〕我是公使人。〔净〕公使人。干热乱。得文引。去勾唤。穷三千。富五贯。得了钱。解一半。这等之人。如何判断。押赴市曹。一刀两段。吾奉太上老君急急如律令勑。〔末〕你也不像个坊正。到是个掌法司巡警。老爹叫你半日了。且不要闲说。〔净〕旣如此。待我去见。老爹见坊正。〔丑〕我把你这狗骨头。我在此半日。你纔来见我。到说老爹见坊正。我倒来见你么。〔净〕不是这等说。不曾分得句读。我说老爹见。小人是坊正。只少小人是三个字。〔丑〕这狗骨头。白铁刀。转口快。且不打你。听我分付。今有当朝陀满丞相阻当鸾驾。朝廷大怒。将他满门良贱。尽皆诛戮。只走了陀满兴福一人。奉上司明文。遍张文榜。画影图形。十家为甲。排门粉壁。到处挨捕。但有拿得着者。有官有赏。窝藏者。与本犯同罪。〔净叫科〕东西南北四隅裏卖荳腐的王公听着。但有人拿得陀满兴福者。有官有赏。窝藏者。与本犯同罪。〔丑〕拿过来。我把你这狗骨头。东南西北四隅裏。岂没有个姓张姓李的。偏只有这个卖荳腐的王公。〔净〕老爹。有个缘故。小的老婆吃斋。卖荳腐的王公。每日挑了荳腐。在小的门首经过。小的老婆问他赊一块儿吃。他再不肯。老婆说家长老官儿。今后有甚么官府事。报他一名。故此只报他的名字。〔丑〕这狗骨头。我倒替你官报私雠。叫左右拿下去打。〔末〕禀老爹。打多少。〔丑〕打十三。〔末打科丑〕你方才打多少。〔末〕打十三。〔丑〕狗骨头。明明打得他三板。就说打了十三。坏了我的法度。坊正起来。拿这狗骨头下去打。〔净〕六月债。还得快。禀老爹。打多少。〔丑〕也打十三。〔净打科丑〕我晓得人人如此。个个一般。你打得他三下。也就哄我说打了十三。你每欺我老爷不识数。左右的如今拿坊正下去打。打一下我老爷记一根签。难道也哄得我不成。〔末打净净打丑诨科〕</p><p>【恤刑儿】〔丑〕你十三。我十三。三个十三三十九。赛过东京白牡丹。<br> 【柳絮飞】〔丑〕听我分付。一军人尽诛戮。诛戮。走了陀满兴福。兴福。遍将文榜诸州挂。都用心跟捉囚徒。〔合〕邻佑与窝主。停藏的罪同诛。<br> 【前腔】〔末〕圣旨非比寻俗。寻俗。明立官赏条局。条局。反叛朝廷非小可。市曹中影画形图。〔合前〕</p><p>【前腔】〔净〕排门粉壁明书。明书。扰扰攘攘中都。中都。坊正干系天来大。没钱撰不比差夫。〔合前〕</p><p>〔丑〕排门粉壁刷拘。〔净〕各分干系公徒。<br> 〔末〕假饶人心似铁。〔合〕怎当官法如炉。</p><h2 id="第七出-文武同盟" tabindex="-1"><a class="header-anchor" href="#第七出-文武同盟" aria-hidden="true">#</a> 第七出　文武同盟</h2><p>〔小生慌走上〕休赶。休赶。拆碎玉龙飞彩凤。断开金锁走蛟龙。</p><p>【金珑璁】銮舆迁汴梁。朝廷。你信谗言杀害忠良。忠孝军尽诛亡。慌慌逃命走。此身前往何方。天可表我衷肠。<br> 陀满兴福。〔水调歌头〕本为忠孝将。翻作叛离人。番兵犯界。迁都远避驾蒙尘。严父金阶苦谏。圣怒一门赐死。亡命且逃生。上天天无路。入地地无门。</p><p>【北绛都春】兴福家九族遭殃。六亲俱丧衔寃枉。怎敎俺三百口无罪身亡。兀的是平地裏灾从天降。<br> 【混江龙】大金主上。怨着大金主上。信谗言佞语。杀害我忠良。把俺忠孝军都杀尽。敎俺一身逃难。离了家乡。朝廷忙传圣旨。差使命前往他方。把兴福图形画影。将文榜遍地裏开张。拏住的请功受赏。但人家不许窝藏。却敎俺走一步一步回头望。痛杀俺爹和娘。走得俺筋舒力乏。諕得俺魄散魂扬。<br> 〔内喊科〕呀。后面军马越赶得紧急了。休赶。休赶。俺和你鱼水无交。寃有头。债有主。教你一个来时一个死。两个来时两个亡。</p><p>【油葫芦】则见几个巡捕弓兵如虎狼。赶得俺慌上慌。忙上忙。天那。这场灾祸。无可堤防。见那厮恶吽吽手裏拏着的都是鎗和棒。諕得俺战兢兢小鹿儿在心头撞。这壁厢无处隐藏。且住。这裏有一堵高墙。墙边有口八角琉璃井。曾记得兵书上有个金蝉脱壳之计。不免将身上红锦战袍挂在这枯桩上。翻身跳过墙去。待那土兵来时。见了这袍。则道俺坠井身亡。一定打捞尸首。那时陀满兴福在墙那边。不知走了多少路了。好计。好计。将俺这锦红袍。锦红袍脱放在枯桩上。呀。衣服脱了。粉墙这等高峻。如何跳得过。自古道人急计生。不免攀住这杏花梢。跳将过去。跳过这粉墙。恰便似失路英雄楚霸王。敎俺兴福慌也不慌。不觉来到花影傍。<br> 呀。好大风。想必是天神过往。且在这花丛底下。暂躱一躱。再作区处。〔下〕</p><p>【旋风子】〔末太白星上〕祥云缥缈。飞升体探人间。<br> 湛湛淸天不可欺。未曾举意早先知。善恶到头终有报。只争来早与来迟。</p><p>【北鴈儿落带过得胜令】总乾坤一转丸。覩日月双飞箭。浮生梦一场。世事云千变。万里玉门关。七里钓鱼滩。晓日长安近。秋风蜀道难。险些儿误杀了个英雄汉。凄凄冷冷。埋寃世间。<br> 善哉。善哉。苦事难挨。有难不救。等待谁来。花园的土地那里。〔丑上〕花园土地老。并无牺牲咬。叵耐灌花奴。香炉都推倒。覆仙主。有何分付。〔末〕今有本国忠孝将陀满兴福。乃寃枉之人。他家三百余口。尽被诛戮。只脱得一身到此。此人去后。当有显荣之日。如今被军马追赶紧急。汝可隐形全庇此人这场大难。不可有违。〔丑〕领钧旨。便将此人变其形像为小神。与他躱过便了。〔末〕降身临凡世。起步到天宫。〔下丑坐科小生上〕风已息了。不免寻个走路。呀。这里太湖石傍。有个神像在此。牌上写着明朗神之位。明朗神。陀满兴福是寃枉之人。逃难到此。若得片云盖顶。救了小将之难。他日重修庙宇。再整金身。</p><p>【混江龙后】望神圣将身隐藏。兴福撮土为香。祷吿上苍。但愿得俺兴福离了天罗。脱了地网。〔推丑下自坐科〕</p><p>【六么令】〔外末净丑上〕官司遍榜。捕捉陀满兴福恶党。正身拿住受官赏。寻踪迹。问行藏。俺待见时。休想轻轻饶放。俺待见时。休想轻轻饶放。<br> 〔净〕你们见也不曾。〔众〕见甚么。〔净〕攀脊梁不着。一个矮子。〔众〕攀脊梁不着。是个长子。〔净〕在这里。在这里。〔众〕在那里。〔净〕你看这脚迹。不是陀满兴福的。〔众〕怎么晓得是陀满兴福的。〔净〕陀满兴福是个雕靑大汉。他人长脚也长。〔众〕有多少长。〔净〕待我量一量。看有一丈七八长。〔众〕一丈七八长。且住。脚迹在这里。怎么就不见了。〔净〕是跳过墙去了。〔众〕这墙是谁家的。〔外〕是蒋举人的花园。那个先进去。〔净〕你们进去。〔众〕还是你进去。〔净〕也罢。我有个分晓。待我先把这棍子丢将进去看。〔丢棍科末〕这个是护身龙。怎么丢了进去。〔净〕如今不叫他是护身龙。〔末〕叫做什么。〔净〕叫做查实。〔末〕怎么叫做查实。〔净〕丢这棍子进去。倘若裏面有沟有河。有人有狗。也晓得个明白。故此叫做查实。〔末〕如今丢在那里响。〔净〕在平地上响。待我进去。〔作跳墙科〕呀。有个神像在此。牌上写着是明朗神之位。且住。陀满兴福是个有本事的人。倘撞着了他。一拳打得稀烂。还出去叫他们一齐进来。〔跳出科末〕怎么又出来了。可见甚么。〔净〕不见甚么。只见一个神道。坐在那里。和你都跳去看。〔末〕我们奉上司拿人。和你推倒墙进去。怕他甚么蒋举人。墙倒众人推。〔众〕是如此。〔众推科〕果然有个神道在此。〔净〕列位哥哥。我和你在神道面前许下一个愿心。保佑你我早拿得陀满兴福。你道如何。〔众〕好好。〔丑〕我就许一只鹅。〔净〕我就许一只鸡。〔末〕我许一刀肉。〔外〕我许酒菓纸烛。都在我身上。〔众〕明朗神爷。我每都是土兵。奉上司明文。捉拿陀满兴福。若拿得着。还你一个三牲。〔丑〕若拿不着。我那儿。你休怪。〔外〕神明怎么去亵渎他。〔末〕来和你在此嚷了半日。他就在此也去了。和你还到墙外边去。追寻踪迹。〔净〕说得有理。快来。快来。走在这里。〔丑〕在那里。〔净〕这不是陀满兴福的红锦战袍。想是见我们追得紧急。坠井而亡了。〔丑窥井科〕一个一个。〔外看科丑〕两个两个。〔外〕不是。是我和你的影子。〔丑〕怎么有人在裏面说话。〔外〕是我和你的应声。哥。被他使了计了。〔净〕使甚么计。〔外〕金蝉脱壳之计。他哄我和你在此打捞尸首。他不知去了多少田地了。不如拿这领衣服去请赏罢。〔众〕说得有理。〔众〕</p><p>【好花儿】恨不得掘地翻天。见树边一人端然。是个土地公公塑在花园。许金钱。望指点。〔合〕歹人歹人那裏见。<br> 【前腔】寻不见连忙向前。搜索尽墙边院边。莫不是隐身法术似神仙。走如烟眼寻穿。〔合前〕</p><p>【前腔】捉拿了三千六千。做公人十年五年。马翰司公且休言。见着钱。最为先。<br> 〔合前外〕手眼快且饶巡院。〔末〕心机巧枉说周宣。〔净〕有指爪辟开地面。〔丑〕插翅翼飞上靑天。〔并下小生吊场〕你看这一起土兵。倒在我跟前许下三牲去了。这回不走。更待何时。不免拜谢天地则个。</p><p>【金蕉叶】谢天。谢了天。怎么不拜谢明朗神爷。谢神。避难来。幸脱离了祸门。〔欲下科生上〕咄。是何人入我园中暗隐。〔小生跪科〕吿少息雷霆怒嗔。<br> 〔生〕汉子。这不是说话的去处。随我到亭子上来。</p><p>【章台柳】〔生〕情旣紧。言又窘。我斟量非奸卽盗贼。〔小生〕小人不是贼。逃躯潜地奔。〔生〕旣不是贼呵。无故入人家。有何事因。〔小生〕小人也是好人家儿女。〔生〕你休得要逞花唇。稍虚词。送你到有司推问。<br> 〔小生〕长者息怒且停嗔。听我从头说事因。兴福本为忠孝将。谁知翻作叛离人。长者若拿兴福去。官上加官职不轻。正是得放手时须放手。可饶人处且饶人。</p><p>【前腔】我将寃苦陈。敎君不忍闻。〔生〕你是何处人氏。姓甚名谁。〔小生〕念兴福生来女直人。〔生〕做甚勾当。〔小生〕身充忠孝军。〔生〕呀。旣是忠孝军。怎么不去随驾。倒在这里〔小生〕为父直谏迁都阻佞臣。龆龀不留存。诛戮尽。只留我苟活逃遁。<br> 【醉娘儿】〔生〕我听言。此情实为可悯。汉子。抬起头来我看。〔小生抬头科生〕觑着他貌英雄出辈羣。〔背云科〕结交在未遇之先。施恩在当厄之日。看此人一貌堂堂。后来必有好处。欲结义他为兄弟。未知他意下何如。汉子。请起。你不嫌秀士贫。和你弟兄相识认。〔小生〕小人该死之徒。得蒙长者饶恕。已出望外。焉敢与长者齐躯。〔生〕这也非在今日。他时须记取今危困。<br> 【前腔】〔小生〕死重生。怎敢忘伊大恩。〔生〕你多少年纪了。〔小生〕小人二十八岁。〔生〕我今年三十岁。长你二岁。你称我为兄便了。〔小生〕旣如此。哥哥请上。受兄弟几拜。〔生〕不劳拜罢。〔小生拜科〕旣为兄。休谦逊。〔生〕你拜我受之不稳。〔小生〕休道是百拜受不稳。受兄弟千拜何劳顿。除了仁兄呵。谁肯把我负屈衔寃问。<br> 〔生〕兄弟。我本待要留你在此。暂住几时。只是一件。</p><p>【雁过南楼】〔生〕此间难容汝身。但人知彼此遭迍。兄弟。你衣帽那里去了。〔小生〕衣帽多失落了。〔生〕叫院子取我的衣帽并银子十两出来。〔末上〕衣帽银子在此。〔生〕你且回避。〔末下生〕无物赠君。些少鏒银。不嫌少。望留休哂。〔小生〕多谢哥哥。〔生〕兄弟。你此去呵。莫辞苦辛。暮行朝隐。更名姓。向外州他郡。<br> 兄弟。你方纔打从那里来的。〔小生〕后园墙上跳过来的。〔生〕我如今送你到前门出去。〔别科〕</p><p>【前腔】〔小生〕拜别拜别。方欲离门。且住。我陀满兴福聪明了一世。懵懂在一时。方纔跳入那秀士园中。他不拿我送官请赏。反助我银两。又结义我为兄弟。我久后若得寸进。欲报恩义。未知他姓甚名谁。猛回身。猛回身。又还思忖。〔生〕呀。兄弟。你去了怎么又转来。〔小生〕特有少禀。欲言又忍。〔生〕兄弟有甚话。但说不妨。〔小生〕哥哥姓和名。小兄弟敢问。〔生〕自家姓蒋。双名世隆。中都路人氏。兄弟。你三回四次问我的姓名。莫非恐人拿住。要攀扯着我么。〔小生〕无他效芹。略得进身。犬马报。怎敢忘半米儿星分。<br> 〔走科生〕兄弟且慢去。我还有几句言语嘱咐你。</p><p>【山麻客】〔生〕你去渡关津。怕有人盘问。又没个官司文凭路引。此行何处能安顿。蓦忽地怕有便人。寄取一封平安书信。<br> 【前腔】〔小生〕兄长言极明论。遍行军州。立赏明文。世没个男儿。有谁投奔。一片心。后土皇天。表我忠直。不陷良人。<br> 【尾声】埋名避祸捱时运。满望取皇家赦恩。罪大弥天。其时许自新<br> 〔生〕古语积善逢善。〔小生〕常言知恩报恩。<br> 〔合〕此去愿逢吉地。前行莫撞凶门。</p><h2 id="第八出-少不知愁" tabindex="-1"><a class="header-anchor" href="#第八出-少不知愁" aria-hidden="true">#</a> 第八出　少不知愁</h2><p>【七娘子】〔旦王瑞兰上〕生居画阁兰堂裏。正靑春岁方及笄。家世簪缨。仪容娇媚。那堪身处欢娱地。<br> 〔踏莎行〕瑞兰兰蕙温柔。柔香肌体。体如玉润宫腰细。细眉淡扫远山横。横波滴溜娇还媚。媚脸凝脂。脂匀粉腻。腻酥香雪天然美。美人妆罢更临鸾。鸾钗斜插堆云髻。</p><p>【锦纒道】髻云堆。珠翠簇。兰姿蕙质。香肌称罗绮。黛眉长。盈盈照一泓秋水鞋直上冠儿至底。诸余没半星儿不美。针指暂闲时。花朝月夕。丫鬟侍妾随。好景须欢会。四时不负佳致。<br> 【朱奴儿】春名苑。奇葩异卉。夏水阁。浮瓜沉李。秋翫蟾光折桂枝。逢冬景赏雪观梅。知他唤唤愁是甚的。总不解愁滋味。<br> 芳容鱼沉鴈落。美貌月闭花羞。<br> 肌骨天然自好。不搽脂粉风流。</p><h2 id="第九出-绿林寄迹" tabindex="-1"><a class="header-anchor" href="#第九出-绿林寄迹" aria-hidden="true">#</a> 第九出　绿林寄迹</h2><p>【水底鱼】〔外净丑末喽啰上〕击鼓鸣锣。杀人并放火。倚山为寨。号为拦路虎。金银财宝。劫来如粪土。无钱买路。霸王也难过。<br> 〔净〕山中壮士。全无救苦之心。寨内强人。尽有害民之意。不思昔日萧何律。且效当年盗跖能。众兄弟。你我不是别人。虎头山草寇是也。寨中有五百名喽啰。你我却是头领。昨夜巡哨各山。不知有事也没有。〔外〕我巡东山。一些事也没有。〔净〕我巡西山。也没事。〔丑〕我巡南山。也没事。只有巡北山的头领不见回来。〔末上〕欢来不似今日。喜来那胜今朝。〔众〕哥回来了。〔末〕是回来了。你们巡哨如何。〔众〕我们都没事。〔末〕我倒有事。〔丑〕你敢被人拿住了。〔末〕被人拿住。还回来得。〔丑〕却怎么说。〔末〕我一巡巡到山凹裏。只见霞光万道。瑞气千条。被我把刀尖掘将下去。只见一个石匣。石匣裏面。一顶金盔。一把宝剑。〔众〕在那里。〔末〕是我藏在那里。〔众〕去拿来看一看。〔末〕我去拿来。〔背云〕我在那里戴一戴。头脑生疼起来。且把与他们戴戴看。哥。你看好东西。〔净〕拿来我戴。〔丑外夺科末〕不要争。我有个主张。我们虎头山有五百名喽啰。只少一个寨主。若是戴得这盔的。就拜他做寨主。〔丑〕这有甚么难。拿来我戴起。〔末〕且住。要做寨主。还要通得些文墨纔戴得。〔丑〕要弄文墨。这个不打紧。拿来我戴了说。〔末〕说了戴。〔丑〕也罢。我就说。怎么样说好。〔末〕要说得大些。〔丑〕混沌初分我出身。如何。〔末〕大便大了。且看下句。〔丑〕有么。混沌初分我出身。伏羲神农是我后辈人。山中寨主无人做。五百名喽啰我是尊。拿来我戴。〔末〕钦赐了你。不消谢恩。〔外〕好皇家气象。〔丑〕好。你看耀日争光。这红帽儿不用了。赐与你们罢。且住。还要早晨夜晚戴戴。拿那雌雄宝插在我杨柳细边。〔末〕这怎么说。〔丑〕雌雄宝剑。杨柳细腰。〔净〕皇帝也打歇后语。颁行天下。都要打歇后语哩。〔丑反戴科末〕反了。〔丑〕一日皇帝也不曾做。怎么就反了。〔末〕盔反戴了。〔丑〕你那晓得。我是个没面目的大王。却要垂帘听政哩。〔歪戴科末〕歪了。〔丑〕这叫做耳不闻。〔作跌推末科末〕怎么推我一交。〔丑〕这叫做推位让国。〔摇科末〕不要摇。〔丑〕是尧舜之道。〔末〕怎么这等抖。〔丑〕刘备儿子叫做阿斗。〔末〕怎么坐在地上。〔丑〕地主明王也要坐朝问道。阿呀。盔内有鬼。〔末〕无鬼不成魁。〔丑〕快备龙床。寡人要驾崩了。大家且来济弱扶倾。〔倒科众扶科〕怎么。〔丑〕戴在头上。渐渐似泰山压顶一般。头疼眼胀。成不得。这寨主不愿做了。还是戴红帽儿罢。〔净〕我量你这等嘴脸。怎做得寨主。看我坐在这里。就有样子了。〔末〕也先要通文。〔净〕有么。混沌初分我出世。寿星老儿是我的徒弟。这些小贼莫多言。虎头山中我卽位。〔末〕好个卽位。〔净〕进上我戴〔末〕把红帽我拿了。〔净〕且放在此。备而不用。我今日做了寨主。你每都要听我令旨。遵我约束。如违拿来就斩了。〔众〕好欺心。寨主未做得成。就要杀兄弟。〔净〕不是。先说过了。日后方见寡人言顾行。都走过一边听点。走过东来。〔众走科净〕走过西去。呀。不好了。〔倒科众扶科〕戴不得。戴在头上。就像一万斤重。寨主要做。受不得这般疼痛。罢。还是这红帽儿安稳。〔末〕不瞒哥们说。我在山凹裏时。就戴一戴。头上生疼。若是好戴呵。不到如今让与你们戴。〔丑〕列位。以后有了得的客商经过。只把这盔与他戴。就压倒了。不消费力。金银财宝都是我每的。〔末〕不是这般说。天赐这顶盔。必有个做寨主的来戴。如今和你每下山去。招军买马。积草聚粮。等候那人便了。〔众〕说得是。</p><p>【节节高】〔众〕强梁勇猛人会一家。杀人放火张威霸。行劫掠。聚草粮。屯人马。惯战武艺多潇洒。从来贼胆天来大。蛟龙猛虎离山窝。闻风那个不惊怕。〔下〕</p><p>【醉罗歌】〔小生上〕那日那日离都下。流落流落在天涯。画影图形遍挨查。到处都张挂。草为茵褥。桥为住家。山花当饭。溪水当茶。陀满兴福这般苦楚呵。那些个一刻千金价。〔内喊科小生〕兵戈扰。道路赊。几番回首望京华。<br> 〔外末净丑上〕这厮往那里走。〔小生〕你这伙是甚么人。拦我去路。〔众〕快留下买路钱去。〔小生〕我且问你。这路是你家的。我且是没钱在身边。就有。你每也要我的不得。〔丑〕你是贼的老子。要你的不得。〔净〕啐。贼的儿子。〔小生〕怎么叫做买路钱。〔净〕我每这个虎头寨。但是打我这里经过。要几贯买路钱。若是没有。一刀两段。〔小生〕你这伙元来是剪径的毛贼。〔净〕罢了。叫出表字道号来了。〔小生〕我行来路远。肚中饥又饥。渴又渴。有酒饭拿来吃。有盘缠送些我。做个过路好看钱。饶你这伙毛贼的性命。〔净〕倒要土地三陌纸。〔丑〕哥。但是过我这山的人。少不得大胆说几句大话唬人。〔净〕说得有理。待我去拿他过来。唗。你休得说大话。战得我过。饶你性命。〔小生〕你来。〔净倒科丑〕罢了。倒了虎头山的架子。待我去拿他。你要活的。就是活的。要死的。就是死的。唗。这厮看刀。〔小生〕你来。〔丑跪倒科净〕不是这等。和你众人齐上去与他杀。叫他双拳不敌四手。〔丑〕这个有理。和你齐上去。〔小生〕你每都来。〔众战倒科丑〕这个人果然有些本事。快拿那话儿来。〔末〕甚么那话儿。〔丑〕戴在头上生疼的。〔净取盔跪介〕壮士爷。〔丑〕啐。怎么跪了他。又叫爷。〔净〕再不要惹他打了疼处。壮士爷。〔末〕又叫爷。〔净〕哥。奉承他些罢。〔小生〕怎么说。〔净〕众人没有什么孝顺。止有一顶嵌金盔在此。壮士爷若戴得。就奉送。〔小生〕拿上来。你这伙毛贼也有这顶好金盔。〔净〕众人也指望成些大事。特打在此的。〔小生戴科〕倒正好。〔众〕可疼。〔小生〕甚么疼。〔净〕你不头疼。〔小生〕我怎么头疼。〔净〕你可眼花。〔小生〕我为甚眼花。〔丑〕这却是眞命强盗。〔外〕眞命寨主。〔众〕禀壮士。你来得去不得。〔小生〕我怎么来得去不得。</p><p>【不漏水车子】〔众〕吿壮士。休怒嗔。不嫌草寨贫。拜壮士为山中头领。掌管喽啰五百名。〔小生〕你每要留我么。〔众〕是。〔小生〕且退后。且自沉吟。谩自评论。画影图形。捕捉甚紧。不如隐遁在埋名径。也罢。我且住在这里罢。〔众拜科〕多蒙便应承。小的们悉遵钧令。<br> 请问寨主上姓。〔小生〕你问我姓名么。〔众〕是。〔小生背云〕虽然没人到此寻我。也未可把眞名说与他每知道。众喽啰。我姓蒋双名世昌。你众人听我号令。〔众应科小生〕汝等下山。三不可杀。〔众〕那三样不可杀。〔小生〕中都路人不可杀。秀士不可杀。姓蒋的不可杀。其余有买路钱的放他过去。没有的带上山来。〔众〕领钧旨。</p><p>【红绣鞋】〔小生〕本为盖世英雄。英雄。奸邪疾妬难容。难容。万山深处隐其踪。不是路。且相从。屯作蚁。聚成蜂。屯作蚁。聚成蜂。<br> 【前腔】〔众〕将军凛凛威风。威风。战袍绣虎雕龙。雕龙。山花斜插茜巾红。新寨主。坐山中。商旅过。莫遭逢。商旅过。莫遭逢。<br> 〔小生〕暂居山寨作生涯。〔众〕喜得将军肯上来。<br> 〔合〕巍岭峻峰通隐豹。野花芳草待时开。</p><h2 id="第十出-奉使临番" tabindex="-1"><a class="header-anchor" href="#第十出-奉使临番" aria-hidden="true">#</a> 第十出　奉使临番</h2><p>【丞相贤】〔外王尙书上〕弯弓驰骑射双鵰。武勇超羣胆气豪。紫袍金带非同小。见随朝。兵部尙书官养老。<br> 马挂征鞍将挂袍。柳梢门外月儿高。男儿未挂封侯印。腰下常悬带血刀。自家姓王。名鎭。女直人也。官拜兵部尙书。家眷五十余口。至亲者三人。夫人张氏。小女瑞兰。年方及筓。未曾许聘。今日私宅称觞。怕有朝使到来。不当稳便。院子那里。〔末上〕堂上呼双字。阶前应一声。覆老爷。有何分付。〔外〕我今日私宅称觞。倘有朝使到来。卽报与我知道。〔末〕理会得。</p><p>【梨花儿】〔净使臣上〕使臣走马传勅旨。铺陈香案疾穿执。万岁山呼行礼毕。嗏。钦依宣谕躬身立。<br> 圣旨已到。跪听宣读。朕当邦国阽危。边疆多难。士庶汹汹。各不聊生。贼情叵测。难以遥度。尔兵部尙书王鎭。当朝良将。昭代名臣。可前往边城。缉探详细。便宜行事。军情紧急。不可稽迟。谢恩。〔外〕万岁。万岁。万万岁。朝使。不知朝廷勅旨。为何这等急促。</p><p>【番鼓儿】〔净〕为塞北。为塞北。兴兵临边鄙。但州城关津险隘。势怎当敌。待欲迁都回避。不许稽迟。上京去缉探事实。〔合〕火速便驰驿。等回音星飞电急。<br> 【前腔】〔外〕念老臣。念老臣。年登七十岁。今又奉朝廷勑旨。事属安危。恨不得肋生双翅。两头白日。多只行五里十里。〔合前〕</p><p>【前腔】〔末〕紧使人。紧使人疾速催驿骑。便疾忙安排鞍辔。打点行李。这回须敎仔细。先解缰绳。怕骑了没头马儿。〔合前〕</p><p>【前腔】〔净〕兀刺赤。兀刺赤。门外等多时。〔外〕纵辔加鞭。心急马迟。〔末〕伴宿女孩儿。羊酒须要关支。管取完备。休得误了军期。〔合前〕</p><p>【双劝酒】〔外〕军情紧急。国家责委。不敢有违滞。常言道养兵千日。今朝用人之际。〔合〕火速便驰驿。等回音星飞电急。<br> 〔净〕老大人。此乃朝廷大事。卽日就望回音。作急起程罢。眼望旌捷旗。耳听好消息。〔下外〕身食天禄。命悬君手。驿马俱已完备。只得就此前去。院子。后堂请老夫人小姐出来。分付家事。卽便起程。〔末〕老夫人小姐有请。</p><p>【东风第一枝】〔老旦上〕宫日添长。壶冰结满。仲冬天气严寒。〔旦上〕绣工停却金针。红炉画阁人闲。金猊香袅。丽曲趁舞袖弓弯。〔合〕锦帐中。褥隐芙蓉。怎敎鹦鹉杯干。<br> 〔老旦〕相公万福。〔外〕夫人少礼。〔旦〕爹爹万福。〔外〕孩儿到来。〔老旦〕〔临江仙〕相公。忽听朝廷颁勑旨。传宣未审何因。〔外〕使臣走马到家门。教老夫急离龙凤阙。缉探虎狼军。〔旦〕爹爹。朝中多少文和武。缘何独选家尊。〔末〕惟行君命岂私身。正是家贫显孝子。国难见忠臣。〔旦〕爹爹迟些去也无妨。〔外〕孩儿说那里话。我若迟延。是违忤了朝廷了。今日将家事交付与你母子。就此起程。〔老旦〕相公路上带谁去伏侍。〔外〕六儿北边惯熟。带六儿去。〔老旦〕院子叫六儿过来。〔末〕六叔。老爷叫。〔丑上〕听得爹爹叫。卽忙便来到。爹爹。奶奶。小姐。六儿叩头。〔外〕六儿。我奉圣旨。往北边和番。带你去伏侍。快去收拾行李。〔丑〕理会得。〔叫科〕媳妇收拾我行李。我随爹爹往北边走一遭。〔老旦〕老身已分付安排杯酒。就与相公饯行。看酒来。〔丑〕酒在此。</p><p>【催拍】〔外〕受君恩。身居从班。食君禄。怎敢辞难。〔老旦〕此行非同小看。非同小看。缉探上京虚实。便往边关。漠漠平沙。路远天寒。〔合〕一别后涉水登山。今日去。甚时还。<br> 【前腔】〔老旦〕气力衰。行履尙难。怎驱驰挥鞭跨鞍。〔旦〕愁只愁路裏愁只愁路裏。难禁冒雨蒙霜。此身劳烦。谁奉兴居。暮宿朝餐。〔合〕</p><p>【前腔】〔旦〕去难留。愁擎凤盏。爱情深。重掩泪眼。〔外〕休忧虑放怀。休忧虑放怀。堂上母亲。叮咛小心相看。〔老旦〕娘女在家中。怎免愁烦。〔合〕</p><p>【前腔】〔丑末〕宣限紧。休作等闲。报国家。忠心似丹。〔旦〕稍迟延半晌。稍迟延半晌。寻思止得些时。面觑尊颜。子父隔绝。雾阻云拦。〔合前〕</p><p>【一撮棹】〔外〕夫人。只得就此分别了。今日去。便驰驿离乡关。朝廷命。疾登途。怕迟晚。〔老旦〕兵南进。兴戈甲。取江山。〔旦〕遭离乱。家无主。怎逃难。〔外〕虽士马侵边紧。两三月便回还。〔老旦〕专心望。望佳音。报平安。<br> 军情怎敢暂留停。疾速登程离帝京。<br> 正是相逢不下马。从今各自奔前程。</p><h2 id="第十一出-士女随迁" tabindex="-1"><a class="header-anchor" href="#第十一出-士女随迁" aria-hidden="true">#</a> 第十一出　士女随迁</h2><p>【缑山月】〔生上〕守正处寒炉。勤苦诵诗书。盼春闱身进践荣途。奈双亲服制。前程未遂。敢仰天呼。〔小旦上〕乐道安贫巨儒。嗟怨是何如。但孜孜有志效鸿鹄。似藏珍韫匮。韬光隐讳。待价沽诸。<br> 哥哥万福。〔生〕妹子到来。妹子请坐。〔小旦〕哥哥请。哥哥。妹子往常间见哥哥眉开眼笑。今日因甚眉头不展。面带忧容。却为何来。〔生〕妹子。你不知道我有三件事在心。所以不乐。〔小旦〕那三件。〔生〕第一件。父母灵柩在堂。未曾殡葬。第二件。我服制在身。难以进取。第三件。你我年纪长大。亲事未谐。以此不乐。〔小旦〕〔玉楼春〕瑞莲愚不将贤谏。安居温习何嗟叹。退藏山水作渔樵。进身皇阙为官宦。〔生〕妹子。迅速光阴如转眼。少年何事功名赚。苍天未必误儒冠。儒冠岂误男儿汉。〔小旦〕哥哥。你平日攻书多少。谅必自知上达之意。</p><p>【玉芙蓉】〔生〕胸中书富五车。笔下句高千古。鎭朝经暮史。寐晚兴夙。拟蟾宫折桂云梯步。待求官奈何服制拘。敎人怨。怨不沾寸禄。〔合〕望当今圣明天子诏贤书。<br> 【前腔】〔小旦〕功名事本在天。何必心过虑。且从他得失。任取荣枯。为人只恐身无艺。暂时间未从心所欲。金埋土。也须会离土。〔合前〕</p><p>【刷子序】〔生〕书斋数椽。良田尽可随分饘粥。世态纷纷。争如静守闲居。〔小旦〕勤劬事业。学成文武。掌王朝方展吁谟。〔合〕但有个抱艺怀才。那曾见沧海遗珠。<br> 【前腔】〔生〕难服。晚进儿童。肥马轻裘。污紫夺朱。磊落男儿。惭覩蠢尔之徒。〔小旦〕听语。万事皆由天命。尽皆非者也之乎。<br> 〔合前末慌走上〕灾来怎躱。祸至难逃。官人。小姐。不好了。快走。〔生〕怎么说。〔末〕只见簇簇军马往南来。密密刀鎗从北至。势不可遏。锋不可当。夺关隘争履平川。攻城邑竞登坦地。黎民逃难。街衢中似乱乱奔獐。官宦随迁。途路裏若慌慌走鹿。百司解散。万姓仓皇。明张榜示。今朝驾幸汴梁城。晓谕通知。卽日要徙中都路。一来军马临城。二者都堂法令。蝼蚁尙且贪生。为人岂不惜命。官人小姐听原因。满目干戈不太平。双手劈开生死路。一身跳出是非门。各人自去逃生去了。〔下〕</p><p>【薄媚衮】〔生小旦〕听人报军马近城。国主迁都汴。今晚庶民。不许一人落后在京辇。生长升平。谁曾惯遭离乱。苦怎言。胆颤心惊。如何可免。<br> 【前腔】听街坊巷陌。唯闻得炒炒哀声遍。急去打迭金共宝。随身带做盘纒。田业家私。不能守。不能恋。两泪涟。生死安危。只得靠天。<br> 〔生〕父母家乡甚日归。〔小旦〕慌慌垂泪离京畿。<br> 〔合〕避难一心忙似箭。逃生两脚走如飞。</p><h2 id="第十二出-山寨巡罗" tabindex="-1"><a class="header-anchor" href="#第十二出-山寨巡罗" aria-hidden="true">#</a> 第十二出　山寨巡罗</h2><p>【贺圣朝】〔小生上〕斩龙诛虎威风。擒王捉将英雄。锦征袍相称茜巾红。鎭山北山东。<br> 陀满兴福来到此间。所谓慌不择路。饥不择食。只得结集亡命。哨聚山林。靠高冈为寨栅。依野涧作城濠。风高放火。无非劫掠庄农。月黑杀人。尽是伤残民命。弓兵巡尉。闻知胆丧心惊。客旅经商。见说魂飞魄散。除非黄榜见招安。余下官兵收不得。众娄罗那裏。〔外末应上小生〕你每俱有差占。只有大小娄罗没有什么事委他。与我叫他来。〔外末下唤科净丑上〕宋江三十六。回来十八双。若还少一个。定是不还乡。覆主帅。有何分付。〔小生〕大小娄罗。别的都有差占。独你两个没有甚勾当与你管。今发下一个伙落更梆。一个巡山伏路。问你头上戴的。腰间系的。手中拏的。脚下穿的。少了一件。重打二十。〔净丑〕领钧旨。大娄罗巡山。小娄罗打更。〔诨科小生〕听我分付着。</p><p>【豹子令】闻说中都起战尘。起战尘。黎民逃难乱纷纷。乱纷纷。怕有推车儋担人经过。劫掠财宝共金银。〔合〕登山蓦岭用心巡。<br> 【前腔】〔净〕休避些儿苦共勤。苦共勤。提刀携剑共成羣。共成羣。士农工商钱夺下。回来山寨醉醺醺。〔合前〕</p><p>【前腔】〔丑〕劫掠金珠不要分。不要分。肥羊美酒不沾唇。不沾唇。但愿捉得个花娇女。将来压寨做夫人。〔合前〕</p><p>〔小生〕逢人买路要金珠。〔净〕认得山中好汉无。<br> 〔丑〕日后欲求生富贵。〔合〕眼前须下死工夫。</p><h2 id="第十三出-相泣路岐" tabindex="-1"><a class="header-anchor" href="#第十三出-相泣路岐" aria-hidden="true">#</a> 第十三出　相泣路岐</h2><p>【破阵子】〔老旦上〕况是君臣分散。那看母子临危。〔旦上〕严父东行何日返。天子南迁甚日回〔合〕家邦无所依。<br> 〔老旦〕〔望江南〕身狼狈。慌急便奔驰。贴肉金珠揣得甚。随身衣服着些儿。子母紧相随。〔旦〕离帝辇。前路去投谁。风雨催人辞故国。乡关回首暮云迷。何日是归期。〔老旦〕孩儿。管不得你鞋弓袜小。只得■〈走赞〉行几步。〔旦〕母亲。怎么是好。</p><p>【渔家傲】〔老旦〕天不念去国愁人助惨凄。淋淋的雨若盆倾。风如箭急。〔旦〕侍妾从人皆星散。各逃生计。〔合〕身居处华屋高堂。但寻常珠绕翠围。那曾经地覆天翻受苦时。<br> 〔老旦〕孩儿。天雨淋漓。人迹稀走。两条路不知往那一条去。</p><p>【剔银灯】迢迢路不知是那裏。前途去。安身何处。〔旦〕一点点雨间着一行行凄惶泪一阵阵风对着一声声愁和气。〔合〕云低。天色傍晚。子母命存亡兀自尙未知。<br> 【摊破地锦花】〔旦〕绣鞋儿。分不得帮和底。一步步提。百忙裏褪了跟儿。〔老旦〕冒雨荡风。带水拖泥。〔合〕步难移。全没些气和力。<br> 【麻婆子】〔老旦〕路途路途行不惯。心惊胆颤摧。〔旦〕地冷地冷行不上。人慌语乱催。〔老旦〕年高力弱怎支持。〔倒科旦扶科旦〕泥滑跌倒在冻田地。款款扶将起。〔合〕心急步行迟。<br> 〔旦〕最苦家尊去远。〔老旦〕怎当军马临城。<br> 〔合〕正是福无双至。果然祸不单行。</p><h2 id="第十四出-风雨间关" tabindex="-1"><a class="header-anchor" href="#第十四出-风雨间关" aria-hidden="true">#</a> 第十四出　风雨间关</h2><p>【薄幸】〔生上〕凛冽寒风。淋漓冷雨。送君臣南北。父子东西。〔小旦上〕心肠痛。不幸见刀兵冗冗。〔合〕望故国云山远蒙蒙。<br> 〔生〕〔浣溪沙〕万里飞沙咽鼓鼙。三军杀气傍旌旗。天涯兄妹两相依。〔小旦〕前路未知何处是。故乡犹恐不同归。出关愁暮一沾衣。〔生〕妹子。管不得你的鞋弓袜小。只得趱行几步。〔小旦〕是。哥哥。</p><p>【赛观音】〔生〕雨儿催。风儿送。叹一旦家邦尽空。〔小旦〕想富贵荣华如梦。〔合〕哽咽伤心。敎我气塡胸。<br> 【前腔】〔小旦〕意儿慌。脚儿痛。颤笃速如痴似懵。〔生〕苦捱着疾忙行动。〔合〕郊野看看。又早晚云笼。<br> 【人月圆】〔生〕途路裏。奔走流民拥。胆丧魂飞心惊恐。〔小旦〕风吹雨湿衣襟重。止不住双双珠泪涌。〔合〕行不上。惟闻得战鼓声振苍穹。<br> 【前腔】〔生〕军马又来。四下如铁桶。眼见得京师城壁空。〔小旦〕他每赶着无轻纵。人似豺狼马似龙。〔合〕遭驱虏。亲骨肉甚年何日重逢。<br> 急前去汴梁路杳。慢停待中都乱扰。<br> 乌鸦共喜鹊同巢。吉凶事全然未保。</p><h2 id="第十五出-番落回军" tabindex="-1"><a class="header-anchor" href="#第十五出-番落回军" aria-hidden="true">#</a> 第十五出　番落回军</h2><p>〔丑扮老汉上〕天有不测风云。人有旦夕祸福。只今番兵犯界。天子南迁。百官随驾。尽离中都。万姓逃生。交驰道路。正是相逢不下马。各自奔前程。呀。前面烟尘扰攘。想又是番兵来了。不免在此石板桥下。暂躱片时。再作区处。</p><p>【竹马儿】〔净引众上〕喊杀漫山漫野。招飐着皂旗儿。万点寒鸦。见千户万户每领雄兵。围遶中都城下。见敌楼上无一个人披挂。都迁徙离京华。前驱奋武征伐。尽揽辔攀鞍加鞭乘着骏马。待逃生除非是插双翅。直追赶到天涯。呀。金鞍玉辔斜插着宝镫菱花。<br> 〔净〕生长阴山燕水北。袄子浑金腰系玉。弯弓沙塞射双鵰。跃马围场逐走鹿。展手齐齐弄舞腰。顚脚来来高唱曲。有时画在小屛风。展转教人看不足。且喜已到中都地面。果然好花锦世界。彼国军民。皆已随驾迁都汴梁去了。不免与把都儿每闲玩一回。〔众〕吿主帅。前面石板桥下有一个老儿。〔净〕拿过来。〔众拿丑见科净〕你是甚么人。〔丑〕小人是本处耆老。〔净〕尀耐你大金天子。俺那裏三年一小进。五年一大进。十年一总进。今经一十五年。并无一丝儿回答。是何道理。〔丑〕本国前月差兵部王尙书。装载宝物。从水路进至上国来了。〔净〕我每从陆路征发。想是错过了也。你莫非说谎么。〔丑〕小人怎敢。〔净〕旣然如此。把都儿每传下号令。且自回兵。</p><p>〔净〕加鞭哨马走如龙。海角天涯要立功。<br> 〔合〕假饶一国长空阔。尽在皇都掌握中。</p><h2 id="第十六出-违离兵火" tabindex="-1"><a class="header-anchor" href="#第十六出-违离兵火" aria-hidden="true">#</a> 第十六出　违离兵火</h2><p>【满江红】〔老旦旦上〕身遭兵火。身遭兵火。母子逃生受奔波。怎禁得风雨摧残。田地上坎坷。泥滑路生行未多。军马追急。敎我怎奈何。弹珠颗。冒雨荡风。沿山转坡。〔众上赶老旦旦下众抢伞诨科下〕</p><p>【前腔】〔生小旦上〕身遭兵火。身遭兵火。兄妹逃生受奔波。怎禁得风雨摧残。田地上坎坷。泥滑路生行未多。军马追急。敎我怎奈何。弹珠颗。冒雨荡风。沿山转坡。〔众上赶生小旦下众抢包诨科下老旦旦生小旦同上各唱前曲科丑扮妇人净扮和尙外扮道士上诨科众上赶散科并下〕</p><p>【东瓯令】〔旦上〕我那娘。心如醉。泪交流。去远家尊绝信久。途中母子生离别。这苦如何受。一重愁翻做两重愁。是我命合休。<br> 我那娘。〔下〕</p><p>【望梅花】〔生上〕瑞莲。叫得我不绝口。恰被喊杀声流民四走。慌急便寻不知个所有。此间无处安身。想只在前头后头。<br> 瑞莲。〔下〕</p><p>【东瓯令】〔老旦上〕瑞兰。寻思苦。路生疎。军喊风传行路促。娘儿挽手相回护。这苦难分诉。望天天怜念老身孤。免使受奔波。<br> 瑞兰。〔下〕</p><p>【满江红尾】〔小旦上〕我那哥哥。大喊一声过。唬得人獐狂鼠窜。那裏去了。哥哥。怎生撇下了我。敎我无处安身。无门路可躱。<br> 我那哥哥。〔下〕</p><h2 id="第十七出-旷野奇逢" tabindex="-1"><a class="header-anchor" href="#第十七出-旷野奇逢" aria-hidden="true">#</a> 第十七出　旷野奇逢</h2><p>【金莲子】〔旦上〕古今愁。古今愁。谁似我目下这样愁。听军马骤。听军马骤。人乱语稠。向深林中逃难。恐有人搜。〔下〕</p><p>【前腔】〔生上〕百忙裏散失。差了路头。寻妹子不见。敎我怎措手。瑞莲。</p><p>内应科生〕神天佑。神天佑。这答儿是有亲骨肉。见了向前走。瑞莲。瑞莲。</p><p>【菊花新】〔旦应上〕你是何人我是谁。〔生〕应了还应。呀。见又非。〔旦〕将咱小名提。进前去问他端的。<br> 我只道是我母亲。元来是个秀才。〔生〕我只道是我妹子。元来是一位娘子。〔旦〕呀。你不是我母亲。如何叫我。〔生〕我自叫我妹子瑞莲。谁来叫你。</p><p>【古轮台】〔旦〕自惊疑。相呼厮唤两相回。瑞兰和先辈不曾相识。〔生〕瑞莲名儿本是卑人亲妹。不知娘子因甚到此。〔旦〕妾因兵火急。离乡故。〔生〕娘子如何独行。〔旦〕母子随迁往南避。中途相失。秀才在何处不见了令妹。〔生〕喊杀声。各各逃生。电奔星驰中路裏差池。因循寻至。应声错。偶逢伊。娘子不见了母亲。小生不见了妹子。正是俱错意。一般烦恼两心知。<br> 【前腔】〔生〕名儿应错了自先回。〔旦〕秀才那裏去。〔生〕急急便往跟寻。岂容迟滞〔旦〕事到如今。事到头来。怎生惜得羞耻。〔拜科〕秀才念苦怜孤。救奴残喘。带奴离此免灾危。我也不忘你的恩义。〔生〕娘子。你方纔说。不见了令堂。远远望见一位妈妈来了。〔旦回头科〕在那里。〔生近看科〕旷野间。旷野间。见独自一个佳人。生得千娇百媚。况又无夫无壻。眼见得落便宜。且待我諕他一諕。娘子。如何是。天色昏惨暮云迷。<br> 〔旦慌科〕秀才。带奴同行则个。〔生〕娘子差矣。我自家妹子尙且顾不得。怎带得你。</p><p>【扑灯蛾】〔生〕自亲妹不见影。自亲妹不见影。他人怎相庇。〔旦〕秀才。你读书也不曾。〔生〕秀才家何书不读览。〔旦〕书上说道。恻隐之心。人皆有之。旣然读诗书。恻隐心怎不周急也。〔生〕你只晓得有恻隐之心。那晓得有别嫌之礼。我是个孤男。你是寡女。厮赶着敎人猜疑。〔旦〕乱军中。乱军中。有谁来问你。〔生〕缓急间。语言须是要支持。<br> 【前腔】〔旦〕路中不挡拦。〔生〕路中若挡拦。〔旦〕路中若挡拦。可怜奴做兄妹。〔生〕兄妹固好。只是面貌不同。语言各别。有人厮盘问。敎咱把甚言抵对也。〔旦〕没个道理。〔生〕旣没道理。小生自去。〔旦〕有一个道理。〔生〕怕问时却怎么。〔旦〕奴家害羞。说不出来。〔生〕娘子。没人在此。便说有何害。〔旦〕怕问时。权〔生〕怎么又不说了。权甚么。〔旦〕权说是夫妻。〔生〕恁的说方纔可矣。便同行。访踪穷迹去寻觅。<br> 【尾】〔旦〕今日得君提掇起。免使一身在污泥。〔生〕久后常思受苦时。<br> 〔生〕半路兄寻妹。〔旦〕中途母失儿。<br> 〔合〕情知不是伴。事急且相随。</p><h2 id="第十八出-彼此亲依" tabindex="-1"><a class="header-anchor" href="#第十八出-彼此亲依" aria-hidden="true">#</a> 第十八出　彼此亲依</h2><p>【普天乐】〔小旦上〕我那哥哥。叫得我气全无。哭得我声难语。只敎我两头来往到千百步。兄安在。妾是何如。眞个是逆旅穷途。哥哥。须念我。念我爹娘身故。须是一蒂一瓜儿和女。割得断兄妹肠肚。将奴闪下在这裏。进无门。退也还又无所。<br> 【山桃红】大道上。难前去。小路裏。怎逃伏。遥望窝梁三两间茅檐屋。转弯环野径。休辞苦。暂安身。少避些风和雨。多管是村野民居。〔下〕</p><p>【生查子】〔老旦上〕行寻行又寻。瑞兰。〔小旦内应科老旦〕远远闻人应。瑞兰。〔小旦应上〕呼唤瑞莲名。听了还重省。<br> 【水仙子】〔老旦〕眼又昏。天将暝。趁声儿向前厮认。〔认科〕我那儿。浑身上雨水淋漓。尽皆泥泞。生来这苦何曾惯经。〔小旦〕眼见错。十分定。事无可奈。只得陪些下情。老娘。〔合〕你是高年人。怎生行得这山径。瑞莲款款扶着娘慢行。<br> 【前腔】〔老旦〕观模样。听语声。呀。你是阿谁便应承。枉了许多时。敎娘苦相等。〔小旦〕非诈应。瑞莲听得名儿厮类。怕寻觅是我家兄。偶遇老娘如再生。〔合前〕</p><p>【刮地风】〔老旦〕看他举止。与我孩儿也不恁撑。小娘子。厮跟去。你可心肯。〔小旦〕奴家不见了哥哥。望老娘带奴同行则个。〔老旦〕事旣如此。我就把你做女儿看承罢。〔小旦〕情愿做小为婢身。焉敢指望做儿称。〔老旦〕若得干戈宁静。和你同往到神京。〔小旦〕谢深恩。感大恩。救取奴一命。〔合〕天昏地黑。迷去路程。就此处权停。<br> 〔老旦〕母为寻儿错认眞。〔小旦〕不因亲者强来亲。<br> 〔合〕愁人莫向愁人说。说与愁人愁杀人。</p><h2 id="第十九出-偷儿挡路" tabindex="-1"><a class="header-anchor" href="#第十九出-偷儿挡路" aria-hidden="true">#</a> 第十九出　偷儿挡路</h2><p>【高阳台引】〔生旦上生〕凛凛严寒。漫漫肃气。依稀晓色将开。宿水餐风。去客尘埃。〔旦〕思今念往心自骇。受这苦谁想谁猜。〔合〕望家乡。水远山遥。雾锁云埋。<br> 〔生〕乱乱随迁客。纷纷避祸民。风传军喊急。雨送哭声频。〔旦〕子不能庇父。君无可保臣。〔合〕宁为太平犬。莫作乱离人。〔生〕娘子。你看一路上风景。好生伤感人也呵。</p><p>【山坡羊】〔生〕翠巍巍云山一带。碧澄澄寒波几派。深密密烟林数簇。滴溜溜黄叶都飘败。一两阵风。三五声过鴈哀。〔旦〕伤心对景愁无奈。回首家乡。珠泪满腮。〔合〕情怀。急煎煎闷似海。形骸。骨岩岩瘦似柴。<br> 【水红花】〔旦〕忆昔歌舞宴楼台。会金钗。欢娱难再。〔生〕思之诗酒看书斋。命多乖。风光难再。〔旦〕母亲知他何处。尊父阻隔天涯。不能彀千里故人来也啰<br> 【梧桐叶】〔生〕徙黎民。迁臣宰。天子蒙尘尙远迈。雕栏玉砌今何在。〔旦〕想画阁兰堂那样安排。翻做了草舍茅檐。这境界。怎敎人偿得尽凄惶债。<br> 【水红花】〔旦〕路滑霜重步难抬。小弓鞋。其实难捱。〔生〕家亡国破更时乖。这场灾。冰消瓦解。否极何时生泰。苦尽更甜来。只除是枯树上再花开也啰。〔内鸣锣喊科生旦慌科〕</p><p>【金钱花】〔生旦〕听得数声锣筛。锣筛。好汉山前齐摆。齐摆。个个狞恶似狼豺。〔外末净丑上〕留买路。与钱财。不留与。便杀坏。<br> 你两个是甚么人。快留下买路钱去。</p><p>【念佛子】〔生旦〕穷秀才。夫和妇。为士马逃难登途。望相怜。壮士略放一路。〔众〕捉住。枉自说闲言语。买路钱留下金珠。稍迟延。便敎你身丧须臾。<br> 【前腔】〔生旦〕区区。山行路宿。粥食无觅处。有盘缠肯相推阻。〔众〕穷酸饿儒。模样须寻俗。随行所有。疾忙分付。<br> 【前腔】〔生旦〕苦不苦。从头至足。衣衫皆蓝缕。难同他往来客旅。〔众〕你不与我。施威仗勇。轮动刀和斧。激得人忿心发怒。<br> 【前腔】〔生旦〕吿饶恕。魂飞胆颤摧。神恐心惊惧。此身恁地负屈死。眞实何辜。〔众挷生旦科〕且执缚。管押前去山寨裏。听从区处。〔生旦〕到那裏。吉凶事全然未知。<br> 〔生〕秀才身畔没行囊。〔旦〕逃避刀兵离故乡。<br> 〔众〕且听雷霆施号令。休言星斗焕文章。</p><h2 id="第二十出-虎头遇旧" tabindex="-1"><a class="header-anchor" href="#第二十出-虎头遇旧" aria-hidden="true">#</a> 第二十出　虎头遇旧</h2><p>【粉蝶儿】〔小生上〕山寨鸣金。白鹤半空展翅。〔众押生旦上〕见擒获过客夫妻。〔生旦〕离天罗。入地网。逃生无计。〔合〕到麾下善恶区处。<br> 〔众〕禀主帅。夜来巡哨。拿得一个汉子。一个妇人。〔小生〕带过来。〔众带见科小生〕那汉子。俺这裏经年无客过。累月少人行你明知山有虎。故作采樵人。</p><p>【尾犯序】山径路幽僻。但寻常此间来往人稀。男女相随。岂是良人行止。〔生旦〕凶时。遭士马流民散失。避干戈君臣远徙。夫和妇。为天摧地塌。逃难路途迷。<br> 【前腔】〔小生〕无非买命与赎身。但随行有何囊箧赀费。〔生旦〕没有。将军。〔众〕快口强舌。休同儿戏。〔生旦〕听启。乱慌慌行来数日。苦滴滴实没半厘。〔众〕你好不知礼。常言道。打鱼猎射怎空回。<br> 【前腔】〔小生〕何必说甚的。众喽啰。便推转斩首。更莫迟疑。〔众扯科〕将他扯起。倒拽横拖。横拖倒拽。把军令遵依。〔生旦〕魂飞。纔逆旅穷途认妻。早背井离乡做鬼。听哀吿。望雷霆暂息。略罢虎狼威。<br> 【前腔】〔小生〕军前令怎移。但一言旣出驷马难追。〔生旦〕将军可怜饶命。〔众〕枉自厚礼卑词。休想饶你。〔旦〕伤悲。王瑞兰遭刑枉死。〔生〕蒋世隆衔寃负屈。天和地。有谁人可怜。烧陌纸钱灰。<br> 〔小生〕呀。像似那汉子说甚蒋世隆。众喽啰。</p><p>【梁州赚】且与我留人。押回来问取详细。那汉子。你家居在那裏。农种工商学文艺。〔生〕通诗礼。乡进士。州庠屡魁。中都路离城三里。〔小生〕因甚到此。〔生〕闲居止。因兵火。弃家无所倚。〔小生〕听说仔细。<br> 汉子。抬起头来我看。〔生抬头科〕</p><p>【前腔】〔小生〕紧降阶。释缚扶将起。是兄弟负恩忘义。这是何人。〔生〕是我浑家。</p><p>生〕尊嫂受礼。谁知此地能完聚。〔旦〕愁为喜。深谢得贤叔盗跖。〔小生〕哥哥。行那些个尊卑。权休罪。适间冒渎少拜识。〔跪科生〕恐君错矣。〔小生〕哥哥。你就不认得兄弟了。〔生〕一时间想不起。</p><p>【鲍老催】〔小生〕朝廷当时巡捕急。闪避在围墙内。若非恩人救难危。险赴法云阳市。〔生〕呀。原来是兴福兄弟。相逢狭路难回避。这言语古来提。〔小生〕众喽啰。连忙整备排筵席。欢来不似今日。<br> 看酒过来。〔净〕酒在此。〔小生把酒科〕</p><p>【前腔】酒浮嫩醅。酒浮嫩醅。压惊解烦休要推。嫂嫂请酒。〔旦〕奴家天性不飮。〔小生〕寒色吿少飮半杯。〔旦〕非诈伪。量浅窄。休央及。〔小生〕高歌畅飮展放眉。开怀醉了重还醉。酒待人无恶意。<br> 【前腔】〔旦〕秀才。你儒业祖传袭。文章幼攻习。我低低问。暗暗猜。心疑忌。叔伯远房姑舅的。〔生〕不是。〔旦〕敢是两姨一瓜蒂。〔生〕也不是。〔旦〕这不是。那不是。怎有这个贼兄弟。〔净〕吿主帅。主帅好意劝那娘子飮酒。那娘子反骂主帅。〔小生〕哥哥。兄弟好意劝嫂嫂飮酒。如何反骂兄弟。〔生〕兄弟。你小校听错了。道这不是。那不是。怎有这个好兄弟。赛关张。胜刘备。<br> 〔旦〕秀才去罢。</p><p>【前腔】〔生〕吿辞去急。〔小生〕姑留待等宁静归。〔生〕龙潭虎穴难住地。〔小生〕众喽啰。取白金百两过来。〔净〕金子在此。〔小生〕哥哥旣不肯住呵。金百两。望领纳为盘费。〔生〕多谢兄弟。就此吿辞了。〔合〕懊恨人生东又西。难逢最苦别离易。叹此行何时会。迟速早晚干戈息。共约行朝访踪迹。<br> 【尾】男儿志。心肯灰。一旦风云际会。怎肯依旧中原一布衣。<br> 〔旦〕秀才去罢。</p><p>〔生〕相促相催行步紧。〔旦〕厮收厮拾去心频。<br> 〔小生〕他日剑诛无义汉。〔众〕此时金赠有恩人。</p><h2 id="第二十一出-子母途穷" tabindex="-1"><a class="header-anchor" href="#第二十一出-子母途穷" aria-hidden="true">#</a> 第二十一出　子母途穷</h2><p>【天下乐】〔老旦上〕行尽长亭又短亭。穷途路。那曾经。〔小旦上〕飘零此身如萍梗。叹何日归到神京。<br> 〔老旦〕〔忆秦娥〕抛家业。人离财散如何说。如何说。这般愁闷。这般时节。〔小旦〕不幸裙钗遭此劫。一回追想添情切。添情切。心儿悒怏。眼儿流血。〔老旦〕孩儿。天色将暝。和你只得趱行几步。〔小旦〕是。</p><p>【羽调排歌】〔老旦〕黯黯云迷。寒天暮景。驱驰水涉山登。萧萧黄叶舞风轻。这样愁烦不惯经。不忍听。不美听。听得胡笳野外两三声。〔合〕风力劲。天气冷。一程分作两程行。<br> 【前腔】〔小旦〕只见数点寒鸦。投林乱鸣。晚烟宿雾冥冥。迢迢古岸水澄澄。野渡无人舟自横。不忍听。不美听。听得孤鸿天外两三声。〔合前〕</p><p>【忆多娇犯】〔老旦〕前路梗。行步生。那更天将暝。忧心战兢兢。伤情泪盈盈。那些儿凄惨。那些个寂寞。淸风明月最关情。无人来往冷淸淸。叫他不应天怎闻。不忍听。不美听。听得疎钟山外两三声。〔合前〕</p><p>【前腔】〔老旦〕忽地明。一盏灯。遥望茅檐近。不须意儿省。休得慢腾腾。休辞迢递。望明前去。远临此地叩柴扃。今宵村舍暂消停。卧却山城长短更。不忍听。不美听。听得寒砧林外两三声。〔合前〕</p><p>【尾】〔合〕得暂宁。天之幸。一夕安稳到天明。免使狼籍遑遑登路程。<br> 前村灯火已黄昏。但愿中途遇好人。<br> 曾经路苦方知苦。始信家贫未是贫。</p><h2 id="第二十二出-招商谐偶" tabindex="-1"><a class="header-anchor" href="#第二十二出-招商谐偶" aria-hidden="true">#</a> 第二十二出　招商谐偶</h2><p>〔临江仙〕〔末上〕调和曲蘖多加料。酿成上等香醪。篱边风斾似相招。三杯倾竹叶。两脸晕红桃。不飮傍人应笑你。百钱斗酒非高。莫言村店客难邀。神仙留玉佩。卿相解金貂。且喜兵火已平。民安盗息。不免叫货卖出来。分付他仍旧开张铺面。迎接客商。多少是好。货卖那里〔丑上〕忙把店门开。安排待客来。不将辛苦艺。难近世间财。家长老官儿有何分付。〔末〕货卖。如今且喜兵火已平。民安盗息。你可与我开张铺面。迎接客商。你在外面发卖。我在裏面会钞记帐。〔丑〕说得是。我在外面发卖。你在裏面会钞记帐。我一卖还他一卖。两卖还他成双。〔末〕说得是。奉饶加一二。自有客人来。〔下丑〕好招商店。前临官道。后靠野溪。几株杨柳绿阴浓。一架蔷薇淸影乱。古壁上绘刘伶裸卧。小窗前画李白醉眠。知味停舟。果是开埕香十里。闻香驻马。眞个隔壁醉三家。但有南北二京福建江西湖广襄阳山东山西云南贵州广东广西客商都来买好酒吃。自古道。牙关不开。利市不来。不免把酒来尝一尝。好酒。一生吃不惯闷酒。得个朋友来同酌一杯纔好。</p><p>【驻马听】〔生旦上〕一路裏奔驰。多少艰辛。来到这里。且喜略时肃静。渐次平安稍尔宁息。恨悠悠千里旅情悲。苦恹恹一片乡心碎。感叹咨嗟。伤情满眼关山泪。<br> 【前腔】〔丑〕草舍茅薝。门面不妆酒味美。眞个杯浮绿蚁。榨滴珍珠。瓮泼新醅。〔生旦〕酒旗斜挂小窗西。布帘儿招飐在疎篱际。和你共飮三杯。今朝有酒今朝醉。<br> 〔生〕娘子。此间是广阳鎭招商店。且沽一壶。少解旅况。再行何如。〔旦〕但凭秀才。〔生叫酒保丑〕官儿买酒吃的。〔生〕是买酒吃的。〔丑〕请坐。〔生〕还有浑家在外面。〔丑〕浑家请。〔生〕咄。你这酒保好野。〔丑〕我小人不野。〔生〕夫妻纔称得浑家。你怎么也叫浑家。〔丑〕官儿。我闻古人云。人之父母。就是我之父母。官儿的浑家。也就是我的浑家。一般大家浑一浑。〔生〕胡说。称娘子纔是。〔丑〕便是娘子请如何。〔叫科〕两杯茶来。〔生〕酒保。你家有甚么好酒。〔丑〕有好酒。〔生〕有甚么好下饭。〔丑〕有好下饭。〔生〕只把好的拿来。吃了算帐。〔丑叫科〕那官儿脚上带黄泥。必定远来的。多着抛尸露。少着父娘皮。一卖当两卖。不要少他的。〔生〕酒保。你说多着抛尸露。少着父娘皮。父娘皮是甚么。〔丑〕父娘皮是骨。〔生〕抛尸露是骨。〔丑〕抛尸露是肉。〔生〕父娘皮是肉。你怎么哄我。〔丑叫科〕这官儿是老江湖。不要哄他。抛尸露少放些。画眉靑多放些。〔生〕酒保。画眉靑是甚么。〔丑〕画眉靑是肉。〔生〕画眉靑是菜。〔丑叫科〕不要哄他了。一卖肉。一卖鸡。一卖烧鹅。一卖匾食。快着呵。〔生〕看酒过来。〔丑〕好酒在此。〔生〕这是新篘。可有窨下。〔丑〕我这裏来往人多。没有窨下。只是新篘。〔生〕也罢。酒保与我斟一斟。〔丑〕不要说一针。八针也会。〔生〕休闲说。娘子请酒。</p><p>【驻云飞】〔生〕村酿新篘。要解愁肠须是酒。壶内馨香透。盏内淸光溜。〔旦作羞不飮科生〕嗏。何必恁多羞。〔旦〕非是奴家害羞。天性不会飮。〔生〕但略沾口。勉意休推。莫把眉儿皱。一醉能消心上愁。<br> 娘子不曾飮得一杯。为何脸就红了。</p><p>【前腔】〔旦〕盏落归台。却早两朶桃花上脸来。酒保将酒过来。待我也回那秀才一杯〔丑背云〕跷蹊。待我问他。官儿。方纔娘子说。酒保看酒过来。待我也回那秀才一杯。那者是怎么说。〔生〕这是我那里乡音。那者是好也。〔丑背云〕待我也打腔儿哄他。〔叫科〕伙计看那酒来。那下饭来。〔生〕酒保。甚么那酒。那下饭。〔丑〕官儿就不记得了。我这裏也是那者好也。〔生〕休取笑。〔旦把酒科〕多感君相带。〔生〕多谢心相爱。〔旦〕嗏。擎樽奉多才。〔生〕小生也不会飮。〔旦〕你量如沧海。〔生〕酒保减一减我吃。〔丑〕甚么说话。吃一个满面杯。〔旦〕满飮一杯。暂把愁怀解。乐以忘忧须放怀。<br> 〔生〕酒保。我与娘子一路来。因有几句言语。不肯吃酒。你若劝得娘子吃一杯酒。我就与你一钱银子。〔丑〕官儿。我劝娘子吃一杯酒就是一钱银子。若吃十杯。〔生〕就是一两。〔丑〕若吃了一百杯就是十两。待我去奉娘子请酒。〔作掩须科〕</p><p>【前腔】〔丑〕潋灔流霞。〔生〕酒保。你怎么把脸儿遮了。〔丑〕小人脸儿不那个。恐娘子见了不肯吃酒。不比寻常卖酒家。娘子请一杯。〔旦〕我不会吃。〔丑〕小人跪了。〔旦〕请起。我吃。〔丑〕娘子出路人。不要吃单杯。吃一个双杯。〔把酒科〕村店多潇洒。坐起极幽雅。〔旦〕我再吃不得了。〔丑〕没奈何。小人又跪下。〔旦〕也罢。起来。我再吃一杯。〔丑〕嗏。何必论杯斝。试尝酬价。爱飮神仙。玉佩曾留下。今后逢人吃甚茶。<br> 【前腔】〔生〕闷可消除。只怕醉倒黄公旧酒垆。〔旦〕秀才。天色晚了。去罢。〔生〕天晚催人去。〔丑〕好热酒在此。〔生〕好酒留人住。嗏。香醪岂寻俗。味若醍醐。曾向江心。点滴在波深处。慢橹摇船捉醉鱼。<br> 〔旦〕秀才。我猜着你了。〔生〕你猜着我甚么。〔旦〕你哄我吃醉了。要捉那醉鱼。只怕你满船空载月明归。〔生〕娘子。这是唐明皇与杨贵妃。在采石江边飮宴的故事。〔丑〕着了。正是那唐明皇与杨贵妃。在采石江边飮宴的故事。我小人亲眼见的。也是我斟酒劝他。〔生〕酒保。你多少年纪。〔丑〕我四十岁了。〔生〕唐明皇开元到今。有四百余年。你怎么说亲眼见。〔丑〕自不曾说谎。略谎得一谎。就露出马脚来。〔旦〕秀才。天色晚了。去罢。〔生〕酒保。天色晚了。会钞罢。〔丑叫科〕官儿娘子不吃酒了。会钞。〔生〕酒保。这里到宿客馆中。还有多少路。〔丑〕还有三十里。你问他怎么。〔生〕我要去借宿。〔丑〕这等去不到了。官儿。我这里广阳鎭招商店。前面吃酒。后面宿客。这里不歇。往那里歇。〔生〕娘子。方纔酒保说。到旅馆中还有三十里路。去不到了。就在此安歇了罢。〔旦〕但凭秀才。〔生〕酒保。一发明日会钞罢。与我打扫一间房。铺下一张床。〔丑叫科〕那官儿不去了。一发明日会钞。打扫一间房。铺下一张床。一个联二枕头。一个大马子。〔旦〕酒保。那秀才与你说甚么。〔丑〕那官儿叫我打扫一间房。铺下一张床。〔旦〕不要依他。只依我。与我打扫两间房。铺下两张床。〔丑叫科〕不依前头了。打扫两间房。铺下两张床。两个短枕头。一个马子。一个尿鳖。〔生〕酒保。娘子叫你怎么。〔丑〕叫我打扫两间房。铺下两张床。〔生〕酒钱饭钱都是我还。你怎么不听我说。还只是打扫一间房。铺下一张床。〔丑〕是。酒钱饭钱都是官儿还。只依官儿。〔叫科〕不依后头了。照旧依前。打扫一间房。铺下一张床。一个联二枕头。一个大马子。〔旦〕酒保。那秀才又与你说甚么。〔丑〕那官儿还教我打扫一间房。铺下一张床。〔旦〕你这酒保只依我就罢了。有这许多更变。〔丑〕你两个只管咭力骨碌。骨碌咭力。〔末上打丑科〕狗才。成甚么规矩。一张又是两张。两张又是一张。教我老人家。端到东。端到西。费许多气力。走出去。不用你了。〔丑〕咦。老官儿。我在此也是好的。畚灰刮镬。担柴挑水。门前招接。店中货卖不用我。我住江西人馄饨店中去。〔末指丑欲下丑〕老不死。〔末转身上〕你骂我老不死。〔丑〕我说你牛一般健。老了不死的。〔末下丑〕你两个果来得跷蹊。怪不得那老儿。如今也不依官儿。也不依娘子。依了我罢。〔生〕怎么依你。〔丑〕依我便打扫一间房。依着官儿了。铺下两张床。〔生〕一张。〔丑〕也依娘子一半。床却丁字铺了。〔生〕怎么丁字铺。〔丑〕官儿的床铺在这里。娘子的床铺在这里。上了床。吹灭了灯。一个筋斗就过了。〔生〕休取笑。张灯来。〔丑叫科〕看灯来。看洗脚水来。〔下生〕娘子。请睡了罢。〔旦〕你自请睡。〔生〕请睡了罢。〔旦〕秀才。你自睡。我自睡。只管问我怎么。</p><p>【绛都春】〔生〕担烦受恼。岂容易。共伊得到今朝。有分忧愁。无缘恩爱。何时了。〔旦〕长吁短叹。我心自晓。〔生〕娘子。你晓得我甚么。〔旦〕有甚的眞情深奥。〔生〕正要娘子晓得。〔旦〕礼法所制。人非土木。待说也难道。<br> 〔生〕寻踪访迹遇林中。〔旦〕受苦扶危出祸丛。〔生〕我和你有缘千里能相会。〔旦〕我只是无缘对面不相逢。〔生〕娘子。你怎么把言语都说远了。你敢是忘了。〔旦〕奴家不曾忘了甚么。〔生〕旣不曾忘。可记得林榔中的言语来。〔旦〕林榔中曾与秀才说兄妹同行。〔生〕这也有来。我说面貌不同。语言各别。娘子又怎么说。〔旦〕奴家再不曾说甚么。〔生〕正是贵人多忘事。娘子再想。〔旦〕奴家想起来了。说怕有人盘问。权说做夫妻。〔生〕却又来。别的便好权。做夫妻可是权得的。我也不问娘子别的。可晓得仁义礼智信。不要说仁义礼智。只说一个信字。〔旦〕信字怎么说。〔生〕天若爽信。云雾不生。地若爽信。草木不长。为人可失得信么。〔旦〕奴家也不曾失信与秀才。〔生〕旣不失信。如何不依林榔中的言语〔旦〕秀才。你送我回去。多多将些金银谢你罢。〔生〕岂不闻书中自有黄金屋。要你那金银何用。〔旦〕也罢。你送我回去。我与爹爹说与你个官儿做罢。〔生〕呀。官是朝廷的。是你家的。我一路来。到不曾问得娘子。不知娘子是何等人家。〔旦〕秀才。你不问起也罢。若问我家中事情。不要说与你同行同坐。就是立站的去处。也没有你的去处。〔生〕韩景阳大来头。你却是何等人家。愿闻。〔旦〕奴家祖公是王和。父亲见任兵部王鎭尙书。母亲是王太国夫人。奴家是守节操的千金小姐。〔生〕旣是千金小姐。怎么随着个穷秀才走。〔旦〕不知你妹子随着那个哩。〔生〕你自身顾不得。那管得别人。且住。不要与他硬。若硬。两下里就硬开了。还要放软些。娘子元来是宦家之女。我蒋世隆低眼觑画堂。尙然消受不起。倒与娘子同行同坐。望娘子高抬贵手。饶恕蒋世隆之罪。〔跪科旦亦跪科〕大恩人请起。〔生〕咳。你旣知我是大恩人。</p><p>【降黄龙】〔生〕说甚么宦室门楣。寒士寻常。望若云霄。时移事迁。为地覆天翻。君去民逃。多娇。此时相遇。料应我和你姻缘非小。做夫妻相呼厮唤。怎生忘了。<br> 【前腔】〔旦〕秀才。何劳。奬誉过高。昔日荣华。眼前穷暴。身无所倚。幸然遇君家。危途相保。〔拜科〕英豪。念孤恤寡。再生之恩难报。久以后衔环结草。敢忘分毫。<br> 【前腔】〔生〕听吿。你身到行朝。与父母团圞。再同欢笑。那时节呵。你在深沉院宇。要见你除非是梦魂来到。〔旦〕我禀过父亲。那时与你成亲也未迟。〔生〕那时节你还要我。攀高。选择佳壻。卑人呵。命蹇时乖。实是难招。〔生〕我与娘子一路同行到此。便是三岁孩童。也说一对好夫妻。这虚名人言自说。听着偏好。<br> 【前腔】〔旦〕休焦。所许前词。侍枕之私。敢惜微眇。〔生〕旣如此。却又推三阻四怎么。〔旦〕怕仁人累德。娶而不吿。朋友相嘲。〔生〕娘子。你晓得瓜田不纳履。李下不整冠么。〔旦〕瓜田不纳履怎么说。〔生〕假如人家一园瓜正熟。有人打从瓜园中经过。曲腰纳其履。隔远人望见。只说偷其瓜。〔旦〕李下不整冠怎么说。〔生〕假如人家一园李子正熟。有人打从他李树下过。欲待伸手整其冠。人见只说盗其李。从敎整冠李下。此嫌疑实亦难逃。〔旦〕秀才。你送我到行朝。与爹爹说知。教个媒人说合成亲。却不全了奴家的节操。〔生怒击卓科〕你前日在虎头寨上。若没有蒋世隆呵。乱乱军中遭驱被虏。怎全节操。<br> 〔净内叫〕老儿起来。盘儿碗儿都打碎了。〔末净上〕</p><p>【太平令】曲径非遥。深夜柴门带月敲。邮亭一宿姻缘好。又何故语叨叨。〔生旦见科〕</p><p>【前腔】〔生〕旅邸萧条。回首乡关路转遥。寒灯照影伤怀抱。因此上话通宵。<br> 〔末〕官人。娘子。我两口在隔壁听得许久。颇知一二。你也不要瞒我了。〔生〕旣如此。瞒不得公公婆婆了。〔末〕秀才官人。他是宦族名流。深闺处子。自非桑间之约。濮上之期。焉肯钻穴相窥。踰墙相从。秀才官人。你是读书之人。岂不闻柳下惠之事。〔生〕惶恐。惶恐。〔末〕秀才官人莫怪。请到前楼去坐一坐。老夫别有话说。〔生〕是如此。〔下末〕小姐在上。老夫有一言相吿。男女授受不亲。礼也。嫂溺援之以手。权也。权者反经合礼之谓。且如小姐处于深闺。衣不见裏。言不及外。事之常也。今日奔驰道途。风餐水宿。事之变也。况急遽苟且之时。倾覆流离之际。失母从人二百余里。虽小姐冰淸玉洁。惟天可表。淸白谁人肯信。是非谁人与辨。正所谓昆冈失火。玉石俱焚。今小姐坚执不从。那秀才被我道了几句言语。两下出门。各不相顾。倘遇不良之人。无赖之辈。强逼为婚。非惟玷污了身已。抑且所配非人。不若反经行权。成就了好事罢。〔旦〕望公公婆婆收留奴家在此。倘或父母有相见之日。那时重重相谢。决不虚言。〔末〕呀。收留人家迷失子女。律有明条。况小店中来往人多。不当稳便。旣然不从。小姐。请出去罢。〔旦悲科净〕老儿。他只因无父母之命。又无媒妁之言。我两人年纪高大。权做主婚之人。安排一樽薄酒。权为合卺之杯。所谓礼由义起。不为苟从。我两老口主张不差。小姐依顺了罢。〔旦〕我如今没奈何了。但凭公公婆婆主张〔净〕老儿。小姐也是看上这秀才的。他也要拿些班儿。〔末〕你去看酒来。待我请那秀才官人来。秀才官人有请。〔生上末〕被老夫劝从了。〔生揖科〕多谢公公。〔净上〕老儿。酒在此了。〔末把酒科〕</p><p>【扑灯蛾】〔末净〕才郞殊美好。佳人正年少。相逢邂逅间。姻缘会合非小也。天然凑巧。把招商店权做个蓝桥。翠帷中风淸月皎。算欢娱。千金难买是今宵。<br> 【前腔】〔旦〕礼仪谨化源。关睢始风敎。一时见君子。匆匆遽成人道也。〔生〕我是山鸡野鸟。配靑鸾无福难消。仗冰人一言已定。此生此德。何以报琼瑶。<br> 〔末净〕官人。娘子。请稳便罢。夜深了。明日再取一樽酒。与你暖房。姻缘本无意。天遣偶相逢。剩把银缸照。犹疑是梦中。〔末净下〕</p><p>【衮遍】〔旦〕不肯赋情薄。不肯赋情薄。随顺敎人笑。空使我意沉吟。眉留目乱羞难道。〔生〕看他喜时模样。愁时容貌。灯儿下。越看着越波俏。<br> 【前腔】〔旦〕才郞意坚牢。才郞意坚牢。贱妾难推调。只恐容易间。把恩情心事都忘了。〔生〕蒋世隆若有此心。与你星前月下去罚下誓来。〔旦〕你自去罚。〔生〕蒋世隆若忘了小姐厚恩。永远前程不吉。海誓山盟。神天须表。办至诚。图久远同谐老。<br> 【尾声】〔旦〕恩情岂比闲花草。〔生〕往常恨更长寂寥。今夜只愁天易晓。<br> 〔生〕野外芳葩并蒂开。〔旦〕村边连理共枝栽。<br> 〔合〕百年夫妇途中合。一段姻缘天上来。</p><h2 id="第二十三出-和寇还朝" tabindex="-1"><a class="header-anchor" href="#第二十三出-和寇还朝" aria-hidden="true">#</a> 第二十三出　和寇还朝</h2><p>【三棒鼓】〔外王尙书丑六儿引众上外〕一鞭行色望南京。喜得两国通和也无战争。边疆罢征。边烽罢惊。不暂停。〔合〕如今海晏河淸也。重逢太平。重乐太平。<br> 〔外〕六儿。这里到磁州孟津驿。还有多少路。〔丑〕爹。不多远了。〔外〕分付人夫趱行。到孟津驿去安歇罢。〔丑〕人夫趱行。到孟津驿安歇。</p><p>【前腔】〔外〕远闻军马犯边城。怎奈奉旨登途也离乡背井。这场战争。这场恐惊。谁惯经。〔合前〕</p><p>玉帛交欢四海淸。家无王事国无征。<br> 太平元是将军定。还许将军见太平。</p><h2 id="第二十四出-会赦更新" tabindex="-1"><a class="header-anchor" href="#第二十四出-会赦更新" aria-hidden="true">#</a> 第二十四出　会赦更新</h2><p>【称人心】〔小生上〕宵行昼伏。脱离虎口鲸牙。不得已截道打家。聚亡生。集舍死。山间林下。逆天无道。这荣华。成甚生涯。<br> 〔减字木兰花〕陀满兴福。父母妻儿都杀戮。逃命潜奔。哨聚山林暂隐身。心阑意卸。天幸遭逢颁大赦。改过从新。作个淸平无事人。我陀满兴福受了无限苦楚。今日幸蒙恩赦。散却众喽啰。离了山寨闻得行朝开科选士。招取文武全才。我如今一来上京应试。二来寻取哥哥消息。却不是好。天色将晚。不免趱行几步。</p><p>【五韵美】休戈甲。罢征戍。区宇宣王化。惠及生灵。恩沾遐迩。如今日之际。海之涯。普天之下。再生重见太平。欢声四洽。<br> 仰谢天恩放赦归。再生重覩太平时。<br> 尽销军器为农器。不挂征旗挂酒旗。</p><h2 id="第二十五出-抱恙离鸾" tabindex="-1"><a class="header-anchor" href="#第二十五出-抱恙离鸾" aria-hidden="true">#</a> 第二十五出　抱恙离鸾</h2><p>【三登乐】〔旦扶生上〕世乱人荒。幸脱离天罗地网。不堤防病染这场。事不宁。身未稳。天降灾殃。淹留旅邸。望河南怎往。<br> 〔旦〕官人。你今日病体如何。〔生〕十分沉重。〔旦〕待我央店主人去请个太医来看一看。店主人有请。〔末上〕贫无达士将金赠。病有良医说药方。小姐拜揖。〔旦〕店主人万福。〔末〕小姐。官人贵体若何。〔旦〕官人病体。十分沉重。烦你请个太医来看一看。〔末〕这个当得。不曾三五步。咫尺是他家。翁太医在么。〔净内问〕是那个。〔末〕请你看病的。〔净〕有几个人在外面。〔末〕只我一个。〔净〕得两个拿扇板门来。抬我去方好。〔末〕为什么。〔净〕犯了些腰头病。〔末〕你何不自医。〔净〕自古道。卢医不自医。〔末〕快些出来。〔净〕不要慌。待我分付了着。〔净半上向内科〕分付丁香奴刘季奴。你每好生看着天门麦门。我去探白头翁蔓荆子。趁些郁金水银纔当归。倘有使君子来看大麦小麦。可回他说是张将军李国老家请去了。你苁蓉把破故纸包那没药与他去。前者因为你每不细辛防风。却被那伙木贼爬过天花粉墙。上了金线重楼。打开靑箱。偷去珍珠琥珀金银花子。丹砂裰子。茯苓裙子。昆布袜子。靑皮靴子。那一个豆蔻又起狼毒之心。走入莲房。搂定我的红娘子。扯下裩裆。直弄得川芎血结。咳。苦脑子。苦脑子。如今可牵海马到常山下吃些莽草。薄荷边飮些无根水。傍晚看天南星出。卽挂上马兜铃。将红灯笼。点着白蜡烛。往人中白家来接我。你若懒薏苡来迟了。叫我黑牵牛茴香。惹得我急性子起。将玄剖索吊你在甘松树上。四十蒺藜棍。打断你的狗脊骨。碎补屁孛孛出荜拨。饶你半夏分罚子了王不留行。</p><p>【水底鱼】〔净上〕三世行医。四方人尽知。不论贵贱。请着的即便医。卢医扁鹊。料他直甚的。人人道我。道我是个催命鬼。<br> 我做郞中眞久惯。下药且是不懒慢。热病与他柴胡汤。冷病与他五灵散。医得东边纔出丧。医得西边已入敛。南边买棺材。北边打点又气断。祖宗三代做郞中。十个医死九个半。你若有病请我医。想你也是该死汉。小子姓翁。祖居山东。药性医书看过。难经脉诀未通。做土工的是我姐夫。卖棺材的是我外公。我若一日不医死几个。叫外婆姐姐在家裏喝风。你是那个。〔末〕是我。我店中有个秀才。得了病。请你去医。〔净〕他是甚么病。〔末〕去看脉便知道。怎么问我。〔净〕你不晓得。明医暗卜。问得明白了去。方纔看脉也对科。下药也对病。〔末〕也说得有理。我说便说。你不要对那秀才说。〔净〕你是好意。我怎么就说。〔末〕那秀才因离乱。不见了妹子。忧烦得病。〔净〕这等便是忧疑惊恐上来的。不打紧。一贴药就好。〔末〕先生略待。我进去说了来请你。小姐。太医到了。〔旦〕公公。他是病虚的人。叫他悄悄的进来。不要惊唬了他。〔末〕先生。那秀才是病虚的。你可悄悄些进去。〔净〕我晓得。我晓得。〔净进看击卓大叫诨科生作惊科旦抱生科旦〕这太医好没分晓。病虚的人。为何这般大惊小怪。〔净〕这是我医人的入门诀。〔末〕怎么说。〔净〕惊一惊。惊出他一身冷汗。病好了也不见得。〔旦〕倘或不好。〔净〕惊死了也罢了。这个叫个活惊杀。〔末〕先生且看脉。〔净〕伸出脚来待我看。〔末〕还是手。怎么说脚。〔净〕你不晓得。病从跟脚起。〔净看脉科旦〕先生。用心看一看。是甚么症候。〔净〕这个病症。是乱军中不见了亲人。忧疑惊恐。七情所伤的症候。〔旦〕好太医。就如见的。〔净〕我实不曾见。是王公纔方与我说的。〔末〕呀。我教你不要说。〔净〕我不说。不表你的好意思。〔旦〕烦太医再看分晓。</p><p>【柰子花】〔净〕他犯着产后惊风。〔旦〕不是。〔净〕莫不是月数不通。<br> 〔旦〕这太医胡说。〔末〕他是男子汉。怎么倒说了女人的病症。〔净〕我手便拿着官人的。眼却看了这娘子。故此说到女科去了。待我再看。呀。不好了。</p><p>【驻马听】〔净〕这脉息昏沉。两手如冰骇死人。叫几个尼姑和尙。做些功果。送出南门。鬼门关上去招魂。叫些木匠。月月月月。早把棺材钉。〔旦哭科净〕我的人儿。连哭两三声。呀。你不曾动。〔末〕不曾动。〔净〕这等不妨。是我差拿了手背。你谎则甚。<br> 〔旦〕如今怎么。〔净〕如今下针。〔旦〕怎么这等大针。〔净〕待我换。〔旦〕一发大了。〔净〕这等我有药在这里。〔末〕甚么药。〔净〕是飞龙夺命丹。拿去与秀才吃。〔生吃吐科旦〕怎么吃了就吐。〔净〕虚弱得紧。胃口倒了。老官儿。你也吃一服。〔末〕我没有甚么病。〔净〕你吃了。发白再黑。牙落再生。〔末〕这等好。拿来我吃。〔作吐科净〕二三十两银子合的药。都吐了。你们不会吃。待我吃与你看。〔作吐科末〕先生。这是甚么药。吃的都吐了。〔净作看科〕阿呀。连我也拿差了。这是医痔疮的药。上下不对科了。〔末〕翁太医。你还要看症眞仔细下药。〔净〕这等待我再望闻问切。</p><p>【剔银灯】〔净〕他浑身上如汤似火烧。〔旦〕不热。〔净〕口儿裏常常干燥。〔旦〕也不。〔净〕终朝饭食都不要。〔旦〕也还吃些。耳闻得蝉鸣声噪。〔旦〕也不。〔净〕心焦。〔旦〕也不。〔净〕莫不是害劳。〔旦〕这先生说的一些也不是。〔净〕都不是不医便了。<br> 〔下末〕这先生去了。小姐可劝官人且宁耐。老夫去去再来看。正是药医不死病。果然佛度有缘人。〔下生〕娘子。太医说我病体如何。〔旦〕官人。太医说了没事。且自宁耐则个。</p><p>【山坡羊】〔生〕娘子我病体难医难治。你这苦如何存济。〔旦〕愿流恩降福。降福灾星退。〔生〕势渐危。料应我不久矣。若还我死。你必选个高门配。我便死向黄泉。一心只念你。〔旦〕休提。不由人泪暗垂。伤悲。何时得归故里。<br> 【三棒鼓】〔外丑引众上外〕君臣迁徙去如星。只怕土产凋零也。人不见影。〔众〕一程两程。长亭短亭。不住行。如今海晏河淸也。重逢太平。重乐太平。<br> 〔外〕六儿。这是那里了。〔丑〕是广阳鎭了。〔外〕可有驻节的所在。〔丑〕这里没有。〔外〕我要写个报子。打到孟津驿去。那里好暂歇。〔丑〕这里有个招商客店。倒洁净。好暂歇。〔外〕旣如此。好洁净房儿看一间。我进去。〔丑〕叫几个皂隶随我进来。有甚么人在这裏。〔末上〕是谁呀。牌子买饭吃的。〔丑〕这个彘子孩儿。人也不识。买饭吃的。〔众〕这是六爷。〔末〕是六爷。小人不识得。〔丑〕且饶你。你去打扫一间好房。我每老爷要进来。快些。〔末〕小店中窄小。住不得。〔丑〕不在此住。只要写个报子就行。〔末〕请六爷去看。中意便请老爷进来。〔丑看科末〕这一间。〔丑〕不好。〔末〕那一间。〔丑〕不洁净。〔末〕只有裏面一间。甚是洁净。只是有个秀才染病在裏头。〔丑〕教他出去一会儿。待老爷写了报子再进去。〔旦〕呀。倒像我家六儿。待我叫他一声。六儿。〔丑〕谁教六儿。〔旦〕六儿。〔丑〕呀。姐姐。爹爹。爹爹。姐姐。爹爹。姐姐在此。姐姐。爹爹在此。〔旦〕爹爹在那里。〔外〕女孩儿在那裏。〔见科〕</p><p>【五供养】〔旦〕别来久矣。自离朝尊体无恙。骨肉重再覩。喜非常。〔外〕孩儿。屈指数月。折倒尽昔时模样。思故里。念家乡。多少鬓边霜。<br> 〔旦〕〔鹧鸪天〕爹爹。目断魂消信息沉。沿途穷迹问踪寻。〔外〕孩儿。亲情再见诚无意。子父重逢岂有心。〔丑〕言往昔。话如今。店中权歇问家音。〔合〕正是着意种花花不发。等闲插柳柳成阴。〔外〕孩儿。你怎么在这里。说个备细。与我知道。</p><p>【园林好】〔旦〕纔说起迁都汴梁。闹炒炒哀声四方。不忍诉凄凉情况。家所有。尽撇漾。家使奴。尽逃亡。<br> 【嘉庆子】〔外〕你一双子母何所傍。〔旦〕更雨紧风寒势怎当。心急行程不上。人乱乱。世慌慌。愁戚戚。泪汪汪。<br> 【尹令】那时又无倚仗。那时有亲难傍。那时有家难向。他东我西。地乱天慌。事怎防。<br> 〔外〕你母亲如今在那里。</p><p>【品令】〔旦〕逃生士民。在官道驿程傍。天色渐晚。阴云黯穹苍。匆匆正往。喊声如雷响。各各奔走。都向树林中抗。偷生苟免。瓦解星飞。子离了娘。<br> 【豆叶黄】〔外〕我儿。你一身见在谁行。〔旦〕我随着个秀。〔外〕甚么秀。〔旦〕我随着个秀才栖身。〔外〕呀。他是甚么人。你随着他。〔旦〕他是我的家长。〔外怒科〕谁为媒妁。甚人主张。〔旦〕爹爹。人在那乱。人在那乱离时节。怎选得高门厮对厮当。<br> 〔外〕六儿。那秀才在那裏。〔旦〕在这裏。还不走过来。〔生见科〕</p><p>【月上海棠】〔外〕你自想。甚年发迹穷形状。〔生〕怎凡人貌相。海水斗升量。〔旦〕非奬。陋巷十年黄卷苦。那时禹门三月桃花浪。一跃龙门便把名扬。管取姓字标金榜。<br> 〔外〕孩儿。随我回去罢。</p><p>【五韵美】〔旦〕意儿裏想。眼儿裏望。望救取东君艳阳。与花柳增芳。〔生〕全没些可伤。身凛凛如雪上加霜。〔外〕孩儿。你快随我去。〔生旦〕更没些和气一味莽。铁胆铜心。打开凤凰。<br> 【二犯么令】〔外〕你是娘生父养。逆亲言。心向情郞。〔生〕我向地。我向地狱相救你到天堂。怎下得撇在没人的店房。〔旦合〕若是两分张。管取拚残生命亡。<br> 〔丑〕去罢。去罢。〔旦〕官人。和你同去哀吿。</p><p>【玉交枝】〔生〕哀吿慈悲岳丈。〔外〕唗。谁是你岳丈。〔生〕可怜我伏枕在床。〔外〕就死有谁来怜你。〔生〕我必定是死了。煎药煑粥无人管。等待我三五日时光。〔外〕去去。一时也等不得。〔生〕全没些好言劈面抢。恶狠狠怒气三千丈。〔外〕六儿。扯上马去。〔生〕只倚着官高势强。只倚着官高势强。〔丑扯旦科〕</p><p>【江儿水】〔旦〕眼见得今朝去。直恁忙。相随百步。尙且情悒怏。何况我夫妻月余上。怎下得霎时间如天样。〔外丑〕若要成双。休指望。〔生旦〕一对鸳鸯。生被跌天风浪。<br> 〔外〕六儿。快扯上马去。〔丑扯科〕</p><p>【川拨棹】〔生〕心相诳。更不将恩义想。〔旦〕无奈何事。无奈何事有参商。父逼女。夫言妇伤。〔合〕苦别离。愁断肠。两分离。愁断肠。<br> 【前腔】〔旦〕男儿赎药。把衣衫典当偿。我不能彀觑。我不能彀觑得你身体康。〔生〕我和你再。我和你再得成双。怕死后一灵儿到你行。〔合前〕</p><p>【前腔】〔旦〕休为我相思损天常。紧攻书。临选场。〔生〕我不道再。我不道再娶重婚。你焉肯终身守孀。〔合〕苦别离。愁断肠。两分离。愁断肠。<br> 〔外〕六儿。快扯上马去。〔丑扯科〕</p><p>【哭相思】〔生旦〕怎下得将人离别。愁万缕。肠千结。<br> 〔丑扯旦科生夺旦外推倒生科外〕咄。早知今日事如此。何不当初莫用心。〔下生哭作不能起科〕</p><p>【卜算子】〔生〕病弱身着地。〔末上扶生科生〕气咽魂离体。拆散鸳鸯两处飞。天那。多少衔寃气。<br> 店主人放手。我拚命去赶他转来。〔末劝科〕已去远了。</p><p>【金梧桐】〔生〕这厮忒倚官。忒挟势。便死待何如。欺侮俺是穷儒辈。俺这里病愈深。他那里愁无际。旅店邮亭。两下裏。人应憔悴。我那妻。怎敎我忍得住恓惶泪。<br> 〔末〕秀才官人。休要短见。且自安息。保重贵体。</p><p>〔生〕天涯海角有穷时。〔末〕人岂终无相见日。<br> 〔合〕但愿病痊无个事。免敎心下常忧郁。</p><h2 id="第二十六出-皇华悲遇" tabindex="-1"><a class="header-anchor" href="#第二十六出-皇华悲遇" aria-hidden="true">#</a> 第二十六出　皇华悲遇</h2><p>【上马踢】〔老旦上〕干戈动地来。车驾迁都汴。儿夫离帝京。路遥人又远。军马临城。无计将身免。这苦怎言。祸不单行。中路儿不见。<br> 【月儿高】〔小旦上〕喊杀连天。骨肉怎相恋。自古常言道。人离乡贱。得到今朝平安幸非浅。是则是我身狼狈。眼前受迍邅。<br> 【銮江令】〔合〕烦恼多历遍。忧愁怎消遣。眼儿哭得破。脚儿行得倦。五里复十里。一日如同过一年。但愿前途去。早早逢亲眷。<br> 【狼草生】〔合〕劲风寒四合。暮烟昏惨惨。彤云布。晚天变。只愁那长空雪舞絮绵绵。去心如箭。旅舍全无。何处安歇停眠。<br> 〔老旦〕孩儿。天色已晚。无处安歇。这里是馆驿门首。只得和你权宿一宵。明日早行罢。〔小旦〕远远望见一位官长来了。</p><p>【前腔】〔末上〕孟津驿舍住。在黄河岸边。乘船坐马十分便。〔老旦小旦〕子母忙向前。可怜穷面。暂借安身望周全。<br> 〔末〕你这两个妇人。日晚天寒过客无。远临传舍意如何。〔老旦小旦〕我今不对英雄说。更有何人念旅途。〔末〕我且问你。你是何等样人家。何处人氏。为何到此。</p><p>【罗带儿】〔老旦〕妾身本宦族。京城久居。为侵边犯阙军奋武。君臣迁徙离中都也。〔小旦〕散乱人逃避。奔程途。身无主。去无所。惨可可地千生受万苦辛。〔合〕今宵得借一宿。可怜见子母每天翻地覆。<br> 【前腔】〔末〕兵戈起路程。人不惯经。早寻个旅邸休待等。怎容你行客寓邮亭也。〔老旦〕心下贪行路。望南京。不觉的暮云平。远涉涉地不知处人又生。〔小旦合〕今宵得少留停。可怜见子母每天寒地冷。<br> 〔末〕非是我不肯留你。只是皇华驻节的所在。留你妇人不得。</p><p>【前腔】〔小旦〕不容奴在此间。千羞万惭。开口吿人难上难。伤情无语泪偷弹也。〔末〕这般恓惶事恁愁烦。〔末〕罢罢罢。自古道与人方便。自己方便。看你这两个妇人。也不是已下人家的。我这裏不留你。前途恐遇不良之人。留你在此。怕有官员每来往。不当稳便。千万不可言语啼哭。〔老旦小旦〕这个不敢。〔末〕不忍见你受摧残。静悄悄地留一夜来早散。〔老旦小旦〕今宵得暂安眠。可怜见子母每天昏地暗。<br> 〔末〕就在那回廊底下。暂歇了罢。</p><p>【前腔】〔老旦小旦〕娘和女深感激。蒙恩受德。幸然遇好人相爱惜。免风霜寒冷受劳役也。〔末〕随我来。向这回廊畔正厅侧。借得些荐和席。冻款款地弯跧坐。觅些飮食。〔老旦小旦〕多谢官长。今宵得略休息。可怜见子母每天宽地窄。<br> 〔坐地科末〕天上人间。方便第一。〔下〕</p><p>【灞陵桥】〔外上〕马儿行又急。转头间五里复十里。此去河南只隔这带水。孟津驿。今夜权停止。嗏。知他这碾车儿恁行迟。<br> 【前腔】〔丑上〕马儿行较疾。疾上碾车儿直恁的簪簪地。正是心急步行迟。晚相催。天冷彤云密。嗏。迭得到孟津驿且安息。<br> 【前腔】〔旦〕这苦说向谁。索性死别离各自也着边际。生把我鸳鸯分开两下裏。一步一回头。敎我伤情意。嗏。衫儿上泪珠儿任淹湿。<br> 〔末上〕驿丞接老爷。〔外〕叫驿丞。我一路上鞍马辛苦。不免劳倦。毋许闲杂人打搅。〔末〕是。〔下外〕孩儿。我与六儿书房裏安息。你往后堂睡罢。〔旦〕是。〔外丑下〕</p><p>【新水令】〔老旦〕凄凉逆旅人千里。〔旦〕这萦牵怎生成寐。〔小旦〕万苦横心裏。〔合〕睡不着。是愁都做枕边泪。<br> 〔老旦〕夫阻关山隔远邦。女因兵火散他乡。〔小旦〕自己不知凶与吉。亲兄未审在何方。〔旦〕千愁当日儿离母。万苦今朝凤拆凰。〔合〕枕边不敢高声哭。恐怕猿闻也断肠。〔老旦〕呀。又早是黄昏时候了。怎生睡得着呵。</p><p>【销金帐】〔老旦〕黄昏悄悄。助冷风儿起。想今朝。思向日。曾对这般时节。这般天气。羊羔美酒。美酒销金帐裏。兵乱人慌。远远离乡里。如今怎生。怎生街头上睡。<br> 【前腔】〔旦〕呀。谯楼上一更鼔了。初更鼔打。哽咽寒角吹。满怀愁分付与谁。遭逢这般磨折。这般别离。铁心肠打开。打开鸾孤凤只。我这裏恓惶。他那裏难存济。翻覆怎生。怎生独自个睡。<br> 【前腔】〔小旦〕是二更鼔了。冬冬二鼔。败叶敲窗纸。响扑簌聒闷耳。难禁这般萧索。这般岑寂。骨肉到此。到此你东我西。去又无门。住又无依倚。伤心怎生。怎生街头上睡。<br> 〔旦〕夜阑人静月微明。恨杀孤眠睡不成。心上只因萦闷系。万愁千恨叹离人。天那。又是三更了。</p><p>【前腔】三更漏转。寒雁声嘹呖。半明灭灯火煤。寻思这般沉疾。这般狼狈。相别到今。到今凶吉未知。冷落空房。药食谁调理。床儿上怎生。怎生独自个睡。<br> 【前腔】〔老旦〕楼头四鼓。风卷檐铃碎。略朦胧惊梦回。娘女这般相逢。这般重会。飒然觉来。觉来孩儿那裏。多少伤悲。多少萦牵系。敎人怎生。怎生街头上睡。<br> 【前腔】〔小旦〕五更又催。野外疎钟急。算通宵几叹息。一似这般烦恼。这般孤恓。一身苟活。苟活成得甚的。〔旦〕俺这裏愁烦。那壁厢长吁气。听得怎生。怎生独自个睡。<br> 〔外上〕正做家乡梦。忽闻啼哭声。六儿那里。〔丑上〕爹怎么。〔外〕你这狗才。一夜不睡。啼哭怎么。〔丑〕爹。六儿不曾。是驿丞啼哭。〔外〕驿丞为何啼哭。〔丑〕昨日爹到得晚了。驿丞不曾准备得铺陈。把自睡的铺卧拿出来了。他两口儿昨晚没有被盖。所以啼哭这一夜。〔外〕胡说。叫那驿丞过来。〔丑叫驿丞末上〕有。〔外〕我已曾分付你。我路上鞍马劳倦欲得一觉好睡。不许闲杂人打搅。正睡之间。只听得这壁厢啼哭。那壁厢哀怨。却怎么说。〔末〕禀爷。昨晚爷未到的时节。有两个妇人来此借宿。小驿丞不知爷到。见他身上寒冷。留他在回廊底下。权宿一宵。想必天寒冻哭之声。惊恐了爷。是小驿丞有罪了。〔外〕这驿丞好打。这是皇华驻节的所在。敢容妇人在此歇宿。叫六儿。押了这驿丞去。唤那两个妇人过来。〔丑〕妇人在那里。〔末〕在这里。你这两个妇人好不达时务。好意容你在此。权宿一宵。教你不要啼哭。一夜五更。只管啼啼哭哭。惊恐了尙书老爷。如今拿你你自去回话。〔小旦〕母亲。如何是好。〔老旦〕呀。这是我家六儿。六儿。〔丑〕呀。是奶奶。爹爹。奶奶在这裏。〔老旦〕相公在那裏。〔外〕夫人在那裏。〔见科旦〕母亲在那裏。〔同拜哭科〕呀。我的娘。</p><p>【思园春】久阻尊颜想念勤。〔老旦〕孩儿。此逢将谓是梦和魂。〔外〕这女儿是谁。〔老旦〕是我途中厮认的。〔小旦〕奴是不应亲者。今日强来亲。〔合〕子母夫妻苦分散。无心中完聚怎由人。<br> 【粉孩儿】〔老旦〕相公匆匆地离皇朝。你心不稳。弃家私老小。去得安忍。〔外〕只知国难识大臣。不堤防万马千军犯京城。君去民逃。常言道龙斗鱼损。<br> 【福马郞】〔旦〕那日裏风寒雨又紧。正行裏喊声如雷震。无处藏隐。急向林榔中躱。道途上奔。〔老旦〕其时节。乱纷纷。身难保。命难存。<br> 【红芍药】〔外〕兵扰攘。阻隔关津。思量着。役梦劳魂。〔丑〕眼见得家中受危困。望吾乡。有家难奔。〔老旦〕孩儿。历尽了苦共辛。娘逢人见人寻问。只愁你举目无亲。子父每何处厮认。<br> 【红衫儿】〔旦〕我有一言说不尽。〔老旦〕有甚么说话。〔旦〕向日招商店。蓦忽地撞着家尊。〔哭科老旦〕孩儿有甚事。说与我知道。不要啼哭。〔旦〕我寻思他眼盻盻人远天涯近。〔老旦〕为甚的那壁千般恨。〔外怒科〕夫人。你休只管叨叨问。<br> 【会河阳】〔老旦〕相公。有甚事争差。且息怒嗔。闲言语总休论。〔小旦〕贱妾不惧责罚。将片言语陈。难得见今朝分。〔旦〕甚时除得我心头闷。甚日除得我心头恨。<br> 【缕缕金】〔外〕敎准备展芳樽。得团圞都喜庆。尽欢欣。〔老旦〕馆驿中有杂人来往。其实不稳。到南京得见圣明君。那时节好会佳宾。<br> 〔外〕夫人言之有理。六儿。叫驿丞雇趱船只。卽日起程。〔丑叫科内应科〕</p><p>【越恁好】〔外〕办集船只。办集船只。指日达帝京。〔小旦〕渐行渐远。亲兄长不知死何存。〔旦〕愁人见说愁更新。〔小旦〕姐姐你为甚啼哭。〔旦〕欲言又忍。心儿裏痛切切如刀刎。眼儿裏泪滴滴如珠搵。<br> 【红绣鞋】〔丑〕画船已在河滨。河滨。不劳马足车轮。车轮。〔外〕六儿。就此起程去罢。〔众〕离孟津。望前进。风力顺。水程紧。咫尺是汴梁城。<br> 【尾声】别离会合皆缘分。受过忧危心自忖。从今暮乐朝欢还再整。<br> 〔外〕军马纷纷路不通。〔三旦〕娘儿兄妹各西东。<br> 〔合〕今宵剩把银缸照。犹恐相逢是梦中。</p><h2 id="第二十七出-逆旅萧条" tabindex="-1"><a class="header-anchor" href="#第二十七出-逆旅萧条" aria-hidden="true">#</a> 第二十七出　逆旅萧条</h2><p>【步蟾宫】〔生上〕龙潭虎穴愁难数。更染病躭疾羁旅。分别夫妻两南北。谁念我无穷凄楚。<br> 〔眼儿媚〕倾家荡业任飘零。受尽苦和辛。雁行中断。鸾俦生拆。无限伤情。穷途更多灾病。囊底已无缗。恁般正是福无双至。祸不单行。我蒋世隆自从与娘子分别。忽已月余。这几日身子虽觉渐安。争奈举目无亲。萧条旅馆。好生感伤人也。</p><p>【五样锦】姻缘将谓五百年眷属。十生九死成欢聚。经艰历险。幸然无虞。也指望否极生泰。祸绝受福。未妥。尙有如是苦。急浪狂风。风吹折并根连枝树。浪惊散鸳鸯两处孤。更全然不想我这病体疾躯。那肯放容他些儿个叮咛嘱付。将他倒拽横拖奔去途。回头道不得声将息。几曾有这般慈父。跌得我气绝再复。死绝再苏。一回价上心来。一回价痛哭。<br> 暮雨朝云去不还。强移栖息一枝安。<br> 春蚕到老丝方尽。蜡烛成灰泪始干。</p><h2 id="第二十八出-兄弟弹冠" tabindex="-1"><a class="header-anchor" href="#第二十八出-兄弟弹冠" aria-hidden="true">#</a> 第二十八出　兄弟弹冠</h2><p>【孤飞雁】〔小生上〕吾皇恩诏从天降。遍遐迩万民钦仰。宥极刑身有重生望。散羣辈与羣党。回凶就吉。转祸为祥。前临帝辇。绝却亲党。回首家乡。没了父娘。感伤。寻思着两泪千行。<br> 〔行香子〕兴福举眼无亲。进退无门。闻知道结义恩人。广阳鎭上旅馆安身。几番寻。几番觅。几番询。此间正是广阳鎭招商店了。不免叫一声。店主人有么。〔末上〕商贾纷纷。士庶羣羣。大门外马足车轮。主人招接。小二殷懃。俺这裏客来多。客来便。客来频。〔小生〕店主人拜揖。〔末〕客官何来。</p><p>【惜黄花】〔小生〕中都路是本乡。车驾望南往。一程程来到广阳。特来相访。〔末〕小可敢覆尊丈。有何事厮问当。买货请商量。要安下却无妨。〔小生〕小生也非为买货。也不要安下。特来寻人。〔末〕若是问寻人。道如何模样。<br> 【前腔】〔小生〕店名须号招商。〔末〕这是招商店。小生少凂劳尊长。〔末〕且说怎么样个人。姓甚么。〔小生〕有个秀才身姓蒋。〔末〕多少年纪了。〔小生〕三十余上。〔末〕有。住此两月将傍。〔小生〕在那瑞安下。〔末〕正东下。转那厢。〔小生〕第几间房儿。〔末〕从外数。第三房。〔小生〕他一向好么。〔末〕染病纔无恙。〔小生〕他今在那裏。〔末〕赎药便回来。〔小生〕药铺近远。〔末〕想只在前街后巷。<br> 〔小生〕旣如此。我在这裏等。〔末〕裏面请坐。想就来也。</p><p>【惜奴引】〔生上〕祸不单行先自速。遭兵火。那堪更重重坎坷。〔末〕官人你回来了。〔生〕是。回来了。〔末〕有人到此相访。〔生〕在那裏。〔末〕在裏面。〔见科小生〕呀。哥哥。久阻尊颜。几曾忘却些儿个。〔生〕彼我纵然有音书怎托。<br> 〔鹧鸪天〕〔小生〕自别恩兄两月余。〔生〕重重坎坷更灾危。〔小生〕哥哥你有何坎坷灾危事。〔生〕说起教人珠泪垂。〔末〕休嗟怨。慢悲哀。房中请坐且宽怀。〔生〕从前一一都分诉。万恨千愁扫不开。〔末〕二位官人请坐。看茶来吃。</p><p>【本序】〔生〕自与相别。风寒劳役。受尽奔波。那更忧愁思虑。在旅邸顿染沉疴。〔小生〕违和。天相吉人身痊可。却望节飮食。休劳碌。怎忘却。忘了问别来尊嫂贵体安乐。<br> 【前腔】〔生〕提着心肠惨凄。不由人忍不住泪珠流颗。但有死别生离。那烦恼似天来大。〔小生〕缘何。莫非他弃旧怜新。从了别个。〔生〕不是。〔小生〕多应是疾病亡。遭非祸。〔生〕不是。你道为甚么。〔小生〕却为甚么。〔生〕倚势挟权。将夫妻苦苦拆破。<br> 【虾蟆序】〔生〕摧挫。艰共险。愁和闷。要躱怎躱。到如今尙有平地风波。〔小生〕惊愕。焰腾腾心上火。是谁人道与我。〔生〕你道如何。爱富嫌贫。岳丈倚强凌弱。<br> 【前腔】〔小生〕斟酌。尊共卑。亲和戚。顺他受他。等些时宛转求人团掿。〔生〕参差。其中语更多。都只恨缘分薄。〔小生末合〕事多磨。放心将息。休自损天和。<br> 〔小生〕哥哥。卽日朝廷降勑。宣诏天下文武贤良。尽赴行朝应举。正是男儿得志之日。哥哥休为夫妻恩爱。误却前程。可收拾行李。与兴福同往行朝。一来应举求官。二来亦可打听尊嫂消息。不知哥哥意下如何。〔生〕此言极是。只是少些房钱在此。未曾还得。〔小生〕兄弟带得尽有。不烦哥哥费心。店主人。请算一算奉还。〔末〕不多了。且请安息。明日算罢。</p><p>〔小生〕离合悲欢不自由。〔生〕心怀萦闷几时休。<br> 〔末〕争似不来还不往。〔合〕也无欢喜也无愁。</p><h2 id="第二十九出-太平家宴" tabindex="-1"><a class="header-anchor" href="#第二十九出-太平家宴" aria-hidden="true">#</a> 第二十九出　太平家宴</h2><p>【传言玉女】〔外上〕得覩天颜。眞为主忧臣辱。〔老旦上〕皇恩深沐。享千锺重禄。〔旦小旦上〕如今幸得再整银屛金屋。〔合〕皇朝重见。太平重覩。<br> 〔外〕尽日笙歌按玉楼。〔老旦〕忽朝军马犯皇州。〔旦小旦〕但知会取非常乐。〔合〕须是堤防不测忧。〔外〕夫人。今日幸喜骨肉团圆。夫妻再合。早已分付安排酒肴庆贺。不知完备未曾。院子那裏。〔末上〕匈奴遥俯伏。汉相俨簪裾。覆老爷。有何分付。〔外〕分付你安排酒肴。可曾完备否。〔末〕完备多时了。〔老旦〕看酒过来。〔旦送酒科〕</p><p>【玉漏迟序】〔旦〕得宠念辱。想其时驾迁民移前去。父母妻儿散离。値此天数。抵多少吃辛受苦。抵多少亡家失所。〔合〕今幸得在画堂深处。<br> 【前腔】〔外〕驿程去速。奈何被士马拦截归路。国败家亡。怎知此日完聚。知几遍宵行昼伏。知几遍风餐露宿。〔合前〕</p><p>【前腔】〔旦〕轰雷战鼔。喊杀声散亡人尽奔逐。那时无他可怜。救我在危途。知何处作婢为奴。知何处遭驱被虏。〔合前〕</p><p>【前腔】〔小旦〕兄南妹北。乱兵中怎知生死。须臾骨肉分别。此身去住无所。感谢得恤寡念孤。感谢得为亲做主。〔合前〕</p><p>【扑灯蛾】〔老旦〕到行朝汴梁。看山河壮帝居。四时有常开花木。论繁华不减中都也。〔外〕受恩深处便为家。自来俗语。〔合〕休思故里。对良辰美景。宴乐且欢娱。<br> 【前腔】〔旦〕依旧珠围翠簇。依旧雕鞍绣毂。列侍妾丫鬟使女。送金杯听歌观舞也。〔小旦〕因灾致福。爱惜奴似亲生儿女。〔合前〕</p><p>【尾声】从今休把光阴负。但畅飮高歌休阻。共醉乐神仙洞府。<br> 〔外〕莫辞今日醉颜酡。〔老旦〕百岁光阴能几何。<br> 〔合〕遇飮酒时须飮酒。得高歌处且高歌。</p><h2 id="第三十出-对景含愁" tabindex="-1"><a class="header-anchor" href="#第三十出-对景含愁" aria-hidden="true">#</a> 第三十出　对景含愁</h2><p>【夜行船】〔旦上〕六曲栏杆和闷倚。不觉又媚景芳菲。〔小旦上〕微雨昨宵。新晴今日。〔合〕知道海棠开未。<br> 〔旦〕〔蝶恋花〕春来分外伤怀抱。燕燕莺莺。空自啼春巧。〔小旦〕三月春光无限好。娇花一夜都开了。〔丑梅香上〕忽听院宇笙歌遶。笑语欢声。花下金樽倒。二位小姐。你心中有甚闲烦恼。忍教辜负韶华老。〔旦〕我自有烦恼处。你那裏知道。</p><p>【本序】〔旦〕春思恹恹。此愁谁诉。此情谁知。心撩乱。慵覩妆台梳洗。〔小旦〕芳时不暖不寒。秋千院宇。堪游堪戏。〔旦〕空对莺花燕柳。悄忽地暗皱双眉。<br> 【前腔】〔小旦〕姐姐。因谁牵惹芳心。媚容香褪。嫩脸桃衰。看看恁宽尽金缕罗衣。〔旦〕休疑。只为伤春。知他怎生。年年如是。〔丑〕休对晴天暖日。轻可地过了寒食。<br> 二位小姐。这等好天气。同到后花园闲步一回也好。</p><p>【风人松】〔旦〕甚心情闲步小园西。〔小旦〕姐姐为甚不去。〔旦背唱科〕推一个身倦神疲。〔丑〕趁春风桃李花开日。谁不待去寻芳拾翠。九十日光阴捻指。三分景。二分归。<br> 【前腔】〔小旦〕那春光也应笑咱伊。〔旦〕笑甚的来。〔小旦〕笑你恁瘦减香肌。〔旦〕东君不管人憔悴。眼见得绿密红稀。香闺掩。珠帘鎭垂。不肯放燕双飞。<br> 【尾声】衷心先自不如意。纵然间肯同随喜。也做了兴尽空回。<br> 〔旦〕伤心情緖倦追游。〔小旦〕好景如梭不肯留。<br> 〔丑〕来朝更有新条在。〔合〕恼乱春风卒未休。</p><h2 id="第三十一出-英雄应辟" tabindex="-1"><a class="header-anchor" href="#第三十一出-英雄应辟" aria-hidden="true">#</a> 第三十一出　英雄应辟</h2><p>【望远行】〔生上〕春风紫陌。又是天涯行客。〔小生上〕野草闲花。掩映水光山色。〔末净上〕杏花朶朶欹红。杨柳丝丝弄碧。沙岸远涟漪初溢。<br> 〔生〕携书挟策赴天邦。〔小生〕那更风光直艳阳。〔末〕路上野花钻地出。〔净〕村中美酒透甁香。〔见科净〕动问此位老兄上姓。〔生〕学生姓蒋。〔净〕贵表。〔生〕双名世隆。〔净〕此位。〔小生〕学生覆姓陀满。双名兴福。〔净〕此位。〔末〕学生姓卞。双名登科。〔生〕老兄尊姓贵表。〔净〕学生姓成。双名何济。我每都是科举朋友。不期而逢。天色将晚。各请趱行几步。</p><p>【望吾乡】〔生〕降诏颁勑。搜贤赴帝域。文武远投安邦策。星斗文章谁能及。下笔加神力。〔合〕一朝裏身显迹。受赏加官职。<br> 【前腔】〔小生〕万里鹏翼。功名唾手得。英雄果是千人敌。正是男儿峥嵘日。岂敢辞劳役。〔合前〕</p><p>【感亭秋】〔末〕短亭长亭程程去。知几驿。逆旅中过寒食。见点点残红飞絮白。夕阳影裏啼蜀魄。〔合〕家乡远。心慢忆。回首云烟隔。<br> 【前腔】〔净〕香醪待飮何处觅。牧童处问端的。遥望前村疎篱侧。招飐酒旗林梢刺。〔合前〕</p><p>【红绣鞋】〔合〕小径迢迢狭窄。狭窄。野水潺潺湍激。湍激。飮数杯解愁戚。那裏堪观赏。可闲适。只愁他天晚逼。<br> 【尾声】酒家眠。权休息。韫椟藏珠隐尘迹。万里前程在咫尺。<br> 过却长亭又短亭。看看相近汴梁城。<br> 路上有花并有酒。一程分作两程行。</p><h2 id="第三十二出-幽闺拜月" tabindex="-1"><a class="header-anchor" href="#第三十二出-幽闺拜月" aria-hidden="true">#</a> 第三十二出　幽闺拜月</h2><p>【齐天乐】〔旦上〕恹恹捱过残春也。又是困人时节。景色供愁。天气倦人。针指何曾拈刺。〔小旦上〕闲庭静悄。琐窗潇洒。小池澄澈。〔合〕叠靑钱。泛水圆小嫩荷叶。<br> 〔浣溪沙〕〔小旦〕阶前萱草簇深黄。槛外榴花叠绛囊。淸和天气日初长。〔旦〕懒去梳妆临宝镜。慵拈针指向纱窗。晚来移步出兰房。〔小旦〕姐姐。当此良辰美景。正好快乐。你反眉头不展。面带忧容。为甚么来。</p><p>【靑衲袄】〔旦〕我几时得烦恼绝。几时得离恨彻。本待散闷闲行到台榭。伤情对景肠寸结。〔小旦〕姐姐撇下些罢。〔旦〕闷怀些儿。待撇下怎忍撇。待割舍难割舍。倚遍阑干。万感情切。都分付长叹嗟。<br> 【红衲袄】〔小旦〕姐姐。你绣裙儿宽褪了褶。为伤春憔悴些。近日庞儿瘦成劳怯。莫不是又伤夏月。姊妹每休见撇。斟量着你非为别。〔旦〕你量着我甚么。〔小旦〕多应把姐夫来萦牵。别无些话说。<br> 【靑衲袄】〔旦怒科〕你把滥名儿将咱引惹。直恁的情性乖。心意劣。女孩儿家多口共饶舌。爹娘行快活要他做甚的。要妆衣满箧。要食珍羞则盛设。和你宽打周折。〔走科小旦〕姐姐。到那裏去。〔旦〕到父亲行先去说。〔小旦〕说些甚么。〔旦〕说你小鬼头春心动也。<br> 【红衲袄】〔小旦〕我特地错赌别。〔跪科〕姐姐。望高抬贵手饶过些。一句话儿伤了俺贤姐姐。〔旦〕起来。且饶你这次。今后再不可如此。〔小旦〕若再如此呵。瑞莲甘痛决。姐姐闲耍歇。小的每先去也。〔旦〕你那裏去。〔小旦〕只管在此闲行忘收了针线帖。<br> 〔旦〕也罢。你先去。〔小旦〕推些缘故归家早。花阴深处遮藏了。热心闲管是非多。冷眼觑人烦恼少。〔下旦〕这丫头去了。天色已晚。只见半弯新月。斜挂柳梢。几队花阴。平铺锦砌。不免安排香案。对月祷吿一番。〔卜算子〕款把卓儿台。轻揭香炉盖。一炷心香诉怨怀对月深深拜。〔拜科〕</p><p>【二郞神】〔旦〕拜新月。宝鼎中明香满爇。〔小旦潜上听科旦〕上苍。这一炷香呵。愿我抛闪下男儿疾较些。得再覩同欢同悦。〔小旦〕悄悄轻将衣袂拽。姐姐。却不道小鬼头春心动也。〔走科旦〕妹子到那里去。〔小旦〕我也到父亲行去说。〔旦扯科小旦〕放手。我这回定要去。〔旦跪科〕妹子。饶过了姐姐。〔小旦〕姐姐请起。那乔怯。无言俛首红晕满腮颊。<br> 【莺集御林春】〔小旦〕恰纔的乱掩胡遮。事到如今漏泄。姊妹每心肠休见别。夫妻每是有些周折。〔旦〕敎我难推怎阻。罢罢。妹子。我一星星对伊仔细从头说。〔小旦〕姐姐。他姓甚么。〔旦〕姓蒋。〔小旦〕他也姓蒋。叫甚么名字。〔旦〕世隆名。〔小旦〕呀。他家住在那裏。〔旦〕中都路是家。〔小旦〕姐姐。你怎么认得他。他是甚么样人。〔旦〕是我男儿受儒业。<br> 【前腔】〔小旦悲介〕听说罢姓名家乡。这情苦意切。闷海愁山将我心上撇。不由人不泪珠流血。〔旦〕我恓惶是正理。只合此愁休对愁人说。妹子。你啼哭为何因。莫非是我男儿旧妻妾。<br> 【前腔】〔小旦〕他须是瑞莲亲兄。〔旦〕呀。原来是令兄。为何散失了。〔小旦〕为军马犯阙。〔旦〕是。我晓得了。散失忙寻相应者。那时节只争个字儿差迭。妹子。和你比先前又亲。自今越更着疼热。你休随着我跟脚。久已后是我男儿那枝叶。<br> 【前腔】〔小旦〕我须是你妹妹姑姑。你是我的嫂嫂又是姐姐。未审家兄和你因甚别。两分离是何时节。〔旦〕正遇寒冬冷月。恨爹爹把奴拆散在招商舍。〔小旦〕如今还思量着我哥哥么。〔旦〕思量起痛辛酸。那其间他染病躭疾。〔小旦〕那时怎割舍得他。〔旦〕是我男儿敎我怎割舍。<br> 【四犯黄莺儿】〔小旦〕他直恁太情切。你十分忒软怯。眼睁睁怎忍相抛撇。〔旦〕枉是怨嗟。无可计设。当不过他抢来推去望前扯。〔合〕意似虺蛇。性似蝎螫。一言如何诉说。<br> 【前腔】〔小旦〕流水一似马和车。倾刻间途路赊。他在穷途逆旅应难舍。〔旦〕那时节呵。囊箧又竭。药饵又缺。他那裏闷恹恹难捱过如年夜。〔合〕宝镜分破。玉簪跌折。甚日重圆再接。<br> 【尾声】自从别后音书绝。这些时魂惊梦怯。莫不是烦恼忧愁将人断送也。<br> 〔旦〕往时烦恼一人悲。〔小旦〕从此凄凉两下知。<br> 世上万般哀苦事。无过死别共生离。</p><h2 id="第三十三出-〔照例开科〕" tabindex="-1"><a class="header-anchor" href="#第三十三出-〔照例开科〕" aria-hidden="true">#</a> 第三十三出 〔照例开科〕</h2><h2 id="第三十四出姊妹论思" tabindex="-1"><a class="header-anchor" href="#第三十四出姊妹论思" aria-hidden="true">#</a> 第三十四出姊妹论思</h2><p>【秋蕊香】〔旦上〕半载萦牵方寸。何时不泪滴眉颦。〔小旦上〕欲语难言信难问。即渐渐裏恹恹瘦损。<br> 〔玉楼春〕〔旦〕深沈院宇无人问。纵然有便难传信。〔小旦〕这边愁似那边愁。伊的恨如奴的恨。〔旦〕心下慢然思又忖。口中枉自评和论。〔合〕有时欲向梦中寻。梦又不成灯又烬。〔旦〕妹子。这些时天下文武贤良。都来赴选。不知你哥哥也曾来否。好闷人也。〔小旦〕哥哥料应在此。只怕他不得成名。就知道姐姐消息。也难来厮见。</p><p>【二犯孝顺歌】〔旦〕从别后。渡孟津思君尽日欲见君。凤北鸾南。生生地镜剖与钗分。鎭千思万想。要见无门。〔合〕放不落心上人。撇不下心上人。<br> 【前腔】〔小旦〕一回价。暗自忖。非亲怎知却是亲。你东咱西。荒荒地路途人乱奔。自一别半载。杳然无闻。〔合前〕</p><p>【前腔】〔旦〕恩和爱。苦共辛。衷肠吿天天怎闻。妾后夫前。恹恹地几曾忘半分。有三言两语。寄也无因。〔合前〕</p><p>【前腔】〔小旦〕当时苦。値乱军。离乡背井兄妹分。做小服低。看看地过冬还过春。捱十生九死。举目无亲。〔合前〕</p><p>〔旦〕天从人愿最为难。〔小旦〕再覩重逢岂等闲。<br> 〔合〕从今许下千千拜。望月瞻星夜夜间。</p><h2 id="第三十五出-诏赘仙郎" tabindex="-1"><a class="header-anchor" href="#第三十五出-诏赘仙郎" aria-hidden="true">#</a> 第三十五出　诏赘仙郎</h2><p>【高阳台】〔外上〕蓂荚更新。流光过隙。桑楡日近西山。有女无家。一心日夜忧烦。<br> 使命传宣出建章。微臣深愧沐恩光。可怜年老身无子。特旨巍科择婿郞。老夫亲生一女。小字瑞兰。向者兵戈扰攘之际。夫人途中带回一女。小字瑞莲。秀质贤能。就与我亲生女孩儿一般看待。如今俱已及笄。蒙圣旨着俺招赘文武状元为婿。不免请夫人女孩儿出来。一同遣递丝鞭便了。院子那里。〔末上〕丹墀日月开金榜。市井騈阗择婿车。覆老爷。有何钧旨。〔外〕后堂请老夫人与二位小姐出来。〔末〕老夫人二位小姐有请。</p><p>【前腔】〔老旦上〕兰堂日永湘帘卷。画檐前燕鹊声喧。〔旦小旦上〕喜椿萱晚景安然。感谢苍天。<br> 〔老旦〕老相公万福。〔外〕夫人拜揖。〔旦小旦〕爹爹母亲万福。〔外老旦〕孩儿到来。〔外〕夫人。老夫年纪高迈。女孩儿俱已及筓。昨蒙圣恩。怜俺无嗣。着俺招赘文武状元为婿。今日请夫人与二个孩儿出来。一同遣递丝鞭。不知夫人意下如何。〔老旦〕相公。男大须婚。女大须嫁。此是门庭美事。况蒙圣旨。岂敢有违。〔旦〕上吿爹爹母亲得知。孩儿已有丈夫。不敢从命。〔外怒科〕胡说。你丈夫在那里。〔旦〕爹爹。容奴禀复。向因兵戈扰乱。爹爹前往边庭。孩儿与母亲乱兵追逐。分散东西。逃生旷野。那时一身没靠。举目无亲。幸遇秀才蒋世隆。恻隐存心。救提作伴。又被强梁拿缚山寨。几至杀身。幸得寨主是他故人。情深意重。方得释免。若无他救。不知生死何地。后来与他同到招商店中。盟山誓海。共结鸾凰。及爹爹来至。将奴拆散。今蒙严命。再选夫婿。岂敢故违。但爹爹高居相位。显握朝纲。观通书史。止有守贞守节之道。那有重婚重嫁之理。况他乃读书才子。有日禹门三汲浪。一举占鳌头。孩儿宁甘守节操。断难从命。离乱兵戈喊杀频。娘儿惊散窜山林。危途不遇贤君子。相府那存有妾身。莫把恩人轻不顾。不应亲者岂相亲。世隆有日风云会。须待团圞到底亲。〔外〕这是朝廷恩命。谁敢有违。〔小旦〕爹爹。小女瑞莲。亦有少禀。〔外〕你也有甚么话说。〔小旦〕自从向遭兵火。兄妹各奔逃生。失身旷野之中。藏形躱避。幸遇夫人唤声。与奴名厮类。奴忙应答向前。当蒙夫人提挈妾身为伴。脱离灾厄。后来爹爹缉探回朝。驿中相遇。允留潭府。恩育同于嫡女。无可称报。前日因同姐姐烧香祈佑。各表诚心祷吿。方知姐姐与妾兄蒋世隆偶结良缘。已成夫妇。今蒙爹爹严命。将奴姊妹招赘文武状元。但妾兄蒋世隆。饱学多才。有日风云际会。亦未可量。瑞莲甘与姐姐一同守节。但得天从人愿。妾兄一举成名。那时夫贵妻荣。姻缘再合。妹承兄命。始配鸾凰。庶酬爹爹养育之恩。九烈三贞自古闻。从新弃旧枉为人。如今纵有风流婿。休想佳人肯就亲。〔外〕这是朝廷恩命。休得多言。院子。快与我唤官媒婆过来。〔末〕理会得。官媒婆走动。</p><p>【普贤歌】〔丑上〕媒婆终日脚奔波。成就人间好事多。这家也是我。那家也是我。也只为家贫没奈何。<br> 呀。大叔。是王老爷府中的。唤老身有何使用。〔末〕俺老爷奉朝廷恩命。将二位小姐招赘文武状元。唤你递送丝鞭。〔丑〕就去。烦大叔通报。〔末〕禀老爷。官媒婆到了。〔外〕着他进来。〔末〕老爷着你进去。〔丑〕老爷。老夫人。二位小姐。官媒婆叩头。〔外〕媒婆。我奉朝廷恩命。招赘文武状元为婿。你与我院子同去递送丝鞭。听我道。</p><p>【黄莺儿】〔外〕二女正靑年。相门高。当遴选。乘龙未遂吾心愿。幸朝廷命宣。配文武状元。郞才女貌眞堪羡。〔老旦合〕媒婆。你去递丝鞭。一双两美。成就好姻缘。<br> 【前腔】〔旦〕口诵柏舟篇。更何心续断弦。〔丑〕小姐是深闺的处子。如何说起断弦来。〔旦〕我洞房曾会招商店。爹爹锦旋。途中偶见。霎时间拆散了鸳鸯伴。媒婆。休要递丝鞭。我甘心守节。誓不再移天。<br> 〔丑〕小姐。这是父命君恩。一定还要谐个佳偶。</p><p>【前腔】〔小旦〕媒婆。你也听我道。那日涉风烟。望关山路八千。乱军中不见了哥哥面。幸夫人见怜。将奴身保全。胜似嫡亲。相待恩非浅。今日递丝鞭。我红生羞脸。黄色上眉间。<br> 〔外〕媒婆休要多言。疾忙递丝鞭去。</p><p>【前腔】〔丑〕钧命敢迟延。这姻缘非偶然。匪媒弗克成姻眷。调和两边。并无一言。人间第一要行方便。今日递丝鞭。仙郞肯受。多赠贯头钱。<br> 〔外〕媒婆。还有一件。恐二位状元不知小姐媸姸。将这眞容与他看去。〔丑〕理会得。</p><p>〔外〕凭媒选日递丝鞭。〔老旦〕招赘新科两状元。<br> 〔末〕时人莫讶登科早。〔丑〕祇为嫦娥爱少年。</p><h2 id="第三十六出-推就红丝" tabindex="-1"><a class="header-anchor" href="#第三十六出-推就红丝" aria-hidden="true">#</a> 第三十六出　推就红丝</h2><p>【风入松】〔生上〕同声相应气相求。同占鳌头。〔小生上〕追思往事皆成谬。伤情处不堪回首。〔合〕幸喜声名贵显。相期黼黻皇猷。<br> 〔小生〕哥哥。且喜双桂联芳。已遂凌云之志。行看两葵并秀。同倾向日之诚。〔生〕兄弟。所喜者志得意满。身显名扬。所悲者家园荡废。琴瑟凄凉。〔小生〕哥哥。这几件都不打紧。兄弟一门良贱。三百余口。尽被聂贾列无辜杀戮。止逃得兄弟一身。幸得恩兄搭救。戴天之雠未报。再生之恩未酬。哥哥这些小事。何足挂念。</p><p>【胜葫芦】〔末丑上〕圣主忧虞及大臣。因无子继家门。二女如花。未曾谐秦晋。特来说合。两两仙郞共成亲。<br> 此间正是文武状元寓所。不免径入。二位老爷。官媒婆院子叩头。〔生小生〕你两个从何而来。有何说话。〔末丑〕我两人是王尙书府中差来的。一来奉天子洪恩。二来领尙书严命。特来递送丝鞭。请二位老爷同谐佳偶。〔小生收科末丑〕二位小姐眞容在此。状元请看。〔生看沉吟悲科小生〕哥哥。今日递送丝鞭。是个喜事。为何堕下泪来。〔生〕兄弟。你自受了丝鞭。我断然不受。〔小生〕请问哥哥。为何不受。</p><p>【集贤宾】〔生〕那时挈家逃难走。正鬼哭神愁。喊杀声如雷军马骤。乱荒荒过壑经丘。妹子瑞莲呵。相失在后。寻讨处不知所有。难措手。忽有人同声相应。同气相求。<br> 〔小生〕向日山寨中见的嫂嫂。想就是了。</p><p>【前腔】〔生〕途中见时虽厮守。犹觉满面娇羞。到得磁州广阳鎭招商店中呵。直待媒妁之言成配偶。不意他父亲王尙书。缉探虎狼军。回到招商店中。遇见是他女儿。竟自夺回去了。〔小生〕哥哥。你那时怎割舍得他去。〔生〕病恹恹无计相留。〔小生〕若是小弟。一定与他厮闹一场。〔生〕他是尙书。我是穷儒。怎敢与他龙争虎斗。〔小生〕别后曾有音信么。〔生〕分别后知他安否。〔小生〕如今圣旨议亲。怎辞得他。〔生〕恩德厚。有何颜再配鸾俦。<br> 【琥珀猫儿坠】〔小生〕听哥说罢。方识此根由。这是王尙书。招商店也是王尙书。事有可疑。哥哥。破镜重圆从古有。何须疑虑反生愁。〔生〕兄弟。断无此事。不可错疑了。〔小生〕不谬。重整备乘龙花烛风流。<br> 〔末丑背科〕好怪好怪。小姐又说招商店有了丈夫。不肯再嫁状元又说招商店有了妻室。不肯重婚。</p><p>【前腔】〔末丑〕正是义夫节妇。语意两相投。多应是有分姻缘当辏偶。状元老爷。此情分付与东流。休休。把旧恨新愁一笔都勾。<br> 〔生〕媒婆院公。烦你多多拜上老爷。断然不敢奉命。</p><p>〔末〕事迹相同说不差。〔丑〕这般异事实堪夸。<br> 〔小生〕落花有意随流水。〔生〕流水无情恋落花。</p><h2 id="第三十七出-官媒回话" tabindex="-1"><a class="header-anchor" href="#第三十七出-官媒回话" aria-hidden="true">#</a> 第三十七出　官媒回话</h2><p>【似娘儿】〔外上〕姻事未和谐。媒婆去不见回来。〔老旦上〕敎人望眼悬悬待。〔合〕玉音已降。冰人已遣。汗简何乖。<br> 〔外〕夫人昨遣官媒婆院子。到文武状元寓所。递送丝鞭。为何不见回报。〔末丑上〕指望将心托明月。谁知明月照沟渠。个中一段姻缘事。对面相逢总不知。老爷老夫人。官媒婆院子叩头。〔外〕媒婆院子回来了。二位状元受了丝鞭否。〔末丑〕奉天子洪恩。领老爷严命。去到状元寓所说亲。那武状元欣然领纳。并不推辞。只有文状元不肯应承。再三劝他。方把眞情说出来。〔外〕他怎么说。</p><p>【啄木儿】〔末丑〕他说遭离乱。値变迁。民庶逃生离故园。兄携妹远涉风烟。乱纷纷戈戟森然。喊杀中妹子忽不见。前村后陌都寻遍。声唤多娇蒋瑞莲。<br> 〔外〕那时寻见也未。</p><p>【前腔】〔末丑〕兄寻妹。涕泪涟。忽听得悠悠声应远。只道是妹见哥哥。却原来错认陶潜。那女子呵。他娘儿拆散中途畔。叫声应声随呼唤。〔外〕那女子怎么应他。〔末丑〕那女子叫名瑞兰。与瑞莲声音厮类。名韵相同事偶然。<br> 〔外〕那女子失散了母亲。在途路上单身不便了。</p><p>【三段子】〔末丑〕欲随向前。男女辈同行未便。欲落后边。乱军中污辱未免。说只得做兄妹同行呵。相随同到招商店。主人翁作伐谐姻眷。那其间状元染病。正仗那娘子扶持。不意他岳丈相逢拆散锦鸳。<br> 〔外〕夫人。有这等奇事。</p><p>【前腔】〔老旦〕孩儿瑞兰。与伊妻名儿一般。孩儿瑞莲。与伊妹名非两般。我中都路母子曾失散。你招商店父子重相见。事迹相同岂偶然。<br> 老相公。事在如今。却怎生是好。</p><p>【滴溜子】〔外〕我有一个道理。明日裏。明日裏。小设酒筵。媒婆去。媒婆去。传语状元。旣然他心中不愿。如何强逼他谐缱绻。〔老旦〕旣如此。你请他来怎么。〔外〕请来飮酒之间呵。先敎他妹子在堂前。隔帘认看。<br> 〔老旦〕此计甚好。</p><p>【尾声】〔外〕相逢到此缘非浅。眞与假明朝便见。你二人传语状元。亲事不敢相扳。只请枉临一会。再无他意。望勿推辞。特请他来赴宴。<br> 〔外〕明日宴佳宾。〔老旦〕须知假与眞。<br> 〔末〕殷勤藉红叶。〔丑〕寄与有情人。</p><h2 id="第三十八出-请偕伉俪" tabindex="-1"><a class="header-anchor" href="#第三十八出-请偕伉俪" aria-hidden="true">#</a> 第三十八出　请偕伉俪</h2><p>〔净上〕有福之人人伏事。无福之人伏事人。自家乃蒋状元府中使用的便是。蒙状元钧旨。着俺打扫画堂。整理琴书淸玩。铺设已完。不免在此伺候。</p><p>【玩仙灯】〔生上〕有事挂心怀。好一似和钩呑线。<br> 忆自离家几变更。此身须在亦堪惊。东边日出西边雨。道是无情却有情。昨为王尙书遣官媒婆院子来此说亲。教我越加烦恼。不知甚日方得我娇妻的消息。唉。不免将琴书消遣一番则个。</p><p>【懒朝天】一自瑶琴操离鸾。眼底知音少。不与弹。今朝拂拭锦囊看雪寒。伤心一曲倚阑干。续关睢调难。<br> 【懒画眉】〔末丑上〕空劳仙子下天台。何意刘郞事不谐。状元老爷。官媒婆院子叩头。〔生〕二人因甚去还来。〔末丑〕早成就了合欢带。管取相逢笑口开。<br> 〔生〕媒婆院子。我昨日已烦你拜上老爷。这亲事断然不敢奉命。〔末丑〕禀状元老爷知道。家老爷多多拜上。姻缘之事。不敢强扳。久仰状元老爷才高貌美。只请枉临一会。再无他意。〔生〕旣如此。我少不得来参拜你老爷。你二人先去。我随后就来也。〔末丑〕回去禀复老爷。扫门拱候。</p><p>〔生〕相府玳筵开。〔丑〕珍馐百味排。<br> 〔末〕扫门端拱立。专待状元来。</p><h2 id="第三十九出-天凑姻缘" tabindex="-1"><a class="header-anchor" href="#第三十九出-天凑姻缘" aria-hidden="true">#</a> 第三十九出　天凑姻缘</h2><p>【卜算子】〔外上〕一段好姻缘。说起难抛下。今朝开宴特相邀。试问眞和假。<br> 昨日已遣官媒婆院子去请状元来此会宴。安排酒肴。不知完备未曾。院子那裏。〔末上〕堂上呼双字。阶前应一声。覆老爷有何分付。〔外〕筵席完备了未〔末〕完备多时了。〔外〕快去请张都督老爷来陪宴。〔末〕小人已曾去请。说就来。〔净上〕闻呼卽至。有请当来。通报。〔末〕禀老爷。张老爷到了。〔外〕张大人请。〔净〕老司马请。〔外〕寒舍。〔净〕请了。老司马拜揖。〔外〕张大人拜揖。〔净〕老司马今日相招。不知有何见教。〔外〕老夫今日小设。非为别事。只因当初老夫缉探虎狼军。正値迁都世乱之时。老妻带领小女瑞兰。前往京师躱避。行至中途。被军马赶散。母子分离。已后老夫回到磁州广阳鎭招商店中。遇见小女。随着一个秀才为伴。老夫一时气忿。不曾问得详细。撇了那秀才。领了女儿回京。如今蒙圣恩将小女招赘今科状元为婿。昨遣官媒婆院子去递丝鞭。那状元说有了妻室。不肯领受。已后再三劝勉。始说出眞情。这状元就是招商店中那秀才。〔净〕有这等奇事。〔外〕还有一件。当初老妻途中失了小女时节。叫名寻问。忽有一个女儿。叫名瑞莲。与小女名韵相同。向前答应。老妻见他是好人家儿女。带回来。就认他做女儿。此女又是状元的妹子。〔净〕有这等事。一发奇了。〔外〕老夫疑信之间。未可就令小女与他厮见。今日聊设一个小筵。请状元到此。着他妹子隔帘觑认。故此特屈张大人相陪。〔净〕这个当得。〔外〕院子。状元来时。卽便通报。〔末〕理会得。</p><p>【前腔】〔生上〕仙子宴瑶池。靑鸟书传送。道是无情却有情。旣信犹疑梦。〔末〕</p><p>禀老爷。状元到了。〔外〕快请。〔末〕有请。〔外〕状元请。〔生〕老先生请。〔净〕还是大人先请。〔生〕不敢。还是老先生请。学生焉敢。〔外〕僭了。〔生〕老先生拜揖。〔外〕状元拜揖。〔净〕状元大人拜揖。〔生〕老先生拜揖。〔外〕状元请坐。〔生〕学生侍坐。〔外〕岂有此礼。请。〔生〕吿坐了。〔净〕状元大人。老司马小姐奉圣旨招阁下为婿。为何不肯应承。〔生〕二位老先生听禀。</p><p>【山坡羊】那日因遭兵燹。兄妹移家迁汴。乱军中拆散雁行。两下裏追寻不见。叫瑞莲。有个佳人忽偶然。〔净〕那佳人怎么就肯答应。〔生〕那佳人叫名瑞兰。与瑞莲声音厮类。故应错了。〔净〕旣如此。曾与他配合也不曾。〔生〕相随同到招商店。合卺曾凭媒妁言。交欢。谁知一病纒。学生正染病间。被他父亲也是王尙书偶然遇见。夺回去了。〔净〕咳。这个天杀的老忘八。〔生〕堪怜。分开凤与鸾。<br> 〔净〕那是一时的事。也抛撇得下了。今日相府议亲。状元大人如何再三不允。</p><p>【前腔】〔生〕佩德衔恩非浅。别后心常怀念。〔外〕今日之事。非是老夫强逼。只是圣意如此。不敢有违。〔生〕纵有胡阳公主。那宋弘呵。怎做得亏心汉。〔净〕状元大人。你如此说。终不然终身不娶不成。〔生〕石可转。吾心到底坚。〔净〕成就了此亲。享荣华。受富贵。有何不可〔生〕贪豪恋富。怎把人伦变。为学须当慕圣贤。〔净〕这是官裏与你说亲。姻缘非浅。〔生〕姻缘难把鸾胶续断弦。〔净〕状元大人。请受了丝鞭罢。〔生〕丝鞭。辜负嫦娥爱少年。<br> 〔老旦小旦上看科老旦〕孩儿。这可是你哥哥。〔小旦〕呀。正是我的哥哥。〔见科〕</p><p>【哭相思】〔生小旦〕兄妹当初两分散。谁知此地重相见。<br> 〔净〕这个是谁。〔外〕这就是状元的妹子。〔净〕果有这等异事。老夫吿回。卽办尺头羊酒来作贺老司马。〔下生〕妹子。你如何得到这裏。</p><p>【香柳娘】〔小旦〕想当初难中。想当初难中。与哥哥分散。孤身途路谁相盻。幸夫人见怜。幸夫人见怜。相挈在身边。慈悲做方便。与亲生女儿。与亲生女儿。相看一般。喜今朝重见。<br> 【前腔】〔生〕叹兄南妹北。叹兄南妹北。无由会面。你身有托吾无伴。遶山坡叫转。遶山坡叫转。蓦地遇婵娟。天敎遂姻眷。奈时乖运蹇。奈时乖运蹇。一别数年。存亡未判。<br> 〔小旦〕哥哥。嫂嫂也在这裏。〔生〕如今在那裏。</p><p>【五更转】〔小旦〕你望故人如天远。相逢在目前。〔生〕妹子。你为何认得嫂嫂。〔小旦〕闺中小姐。曾会你在招商店。拜月亭前。说出心愿。〔生〕你莫非差了。〔小旦〕乡贯同。名眞。非讹舛。爹爹母亲望乞垂怜见。早使相逢。不索留恋。<br> 待我请嫂嫂来。姐姐有请。</p><p>【似娘儿】〔旦上〕梦裏流莺声尙在。出兰房风翻佩带。<br> 〔小旦〕姐姐文状元正是我的哥哥。〔旦〕呀。在那里。〔相见科〕</p><p>【哭相思】〔生〕一别招商已数年。今朝重续旧姻缘。贞心一片如明月。映入淸波到底圆。<br> 【五更转】〔旦〕你的病未痊。我却离身畔。心中常挂牵。〔生〕苍天保佑。保佑身康健。与那结义兄弟呵。武举文科。同登魁选。蒙圣恩特议亲。岂吾愿。〔合〕相逢到此。到此眞希罕。喜动离怀。笑生愁脸。〔外老旦〕孩儿。贤婿。不必说了。孩儿回归香阁。重整新妆。状元且到书院。换了服色。卽同武状元与瑞莲孩儿成亲便了。〔生旦〕天遣偶相逢。〔小旦〕浑疑是梦中。〔外〕门阑多喜气。〔老旦〕女壻近乘龙。</p><h2 id="第四十出-洛珠双合" tabindex="-1"><a class="header-anchor" href="#第四十出-洛珠双合" aria-hidden="true">#</a> 第四十出　洛珠双合</h2><p>〔外老旦吊场〕院子。快去唤宾相过来。〔末〕宾相走动。〔净上〕全仗周孔礼乐。来成秦晋欢娱。大叔通报。〔末〕老爷着你进去。〔净〕老爷老夫人。宾相叩头。〔外〕起来。今日是黄道吉日。我与二位小姐招赘文武状元。你与我赞礼成亲。多说些利市言语。重重赏你。〔净〕理会得。〔请科〕</p><p>【恋芳春】〔生小生上〕宝马骄嘶。香车毕集。灯光如昼通明。〔旦小旦上〕彷佛天台刘阮。仙子相迎。〔合〕夙世姻缘已定。昔离别今成欢庆。相随美满夫妻。强如鸾凤和鸣。〔净赞礼拜撒帐科生小生同把酒科〕</p><p>【画眉序】文武掇巍科。丹桂高攀近嫦娥。喜莺迁乔木。凤止高柯。十年探孔孟心传。一旦试孙吴家学。〔合〕画堂花烛光摇处。一派乐声喧和。<br> 【前腔】〔旦小旦〕萍梗逐风波。岂料姻缘在卑末。似瓜纒葛藟。松附丝萝。几年间破镜重圆。今日裏断钗重合。〔合前〕</p><p>【前腔】〔外老旦〕两国罢干戈。民庶安生绝烽火。幸阳春忽布。网罗消磨。昨朝羡锦夺标头。今夜喜红丝牵幙。〔合前〕</p><p>【滴溜子】〔末捧诏上〕一封的。一封的。传达圣聪。天颜喜。天颜喜。满门诏封。九重红云簇拥。龙章出凤墀。蒙恩受宠。五拜山呼。稽首鞠躬。<br> 奉天承运皇帝诏曰。夫妇乃人伦所重。节义为世教所关。迩者世际阽危。失之者众矣。兹尔文科状元蒋世隆。讲婚礼于急遽之时。从容不苟。妻王瑞兰待媒妁于流离之际。贞节自持。夫不重婚。尙宋弘之高谊。妇不再嫁。迈令女之淸风。使乐昌之破镜重圆。致陶谷之断弦再续。兵部尙书王鎭。保邦致治。有拨乱反正之才。解组归闲。无贪位慕禄之行。陀满兴福出自忠良。实非反叛。父遭排摈。朕实悔伤。萌蘖尙存。天意有在。今尔荣魁武榜。互结姻缘。蒋世隆授开封府尹。妻王氏封懿德夫人。陀满兴福世袭昭勇将军。妻蒋氏封顺德夫人。尙书王鎭。岁支粟帛。与见任同。呜呼。彝伦攸序。尔宜钦哉。谢恩。〔众〕万岁。万岁。万万岁。</p><p>【望吾乡】〔众〕仰圣瞻天恩。光照绮筵。花枝掩映春风面。女貌郞才眞堪羡。天遣为姻眷。双飞鸟。并蒂莲。今朝得遂平生愿。<br> 【皂罗袍】向日銮舆迁汴。正土崩瓦解。士庶纷然。人于顚沛节难全。坚金百炼终无变。娘儿兄妹。流离播迁。断而还续。破而复圆。义夫节妇人间鲜。<br> 【排歌】今日相逢。三生有缘。文兄武弟襟联。乔公二女正芳年。孙策周瑜德并贤。夫荣耀。妻贵显。宫花如锦酒如泉。风流事。着简编。传奇留与后人传。<br> 【前腔】〔外老旦〕吾年老雪满顚。无子承家业。晨昏每忧煎。且喜东床中选。雀屛中目。一双白璧种蓝田。百岁夫妻今美满。山中相。地上仙。人间诸事不萦牵。垆边醉。瓮底眠。从今不惜杖头钱。<br> 【金钱花】〔众〕翰林史笔如椽。如椽。倒流三峡词源。词源。撮成离合与悲欢。千百载。永流传。千百载。永流传。<br> 【前腔】铁球漾在江边。江边。终须到底团圆。团圆。戏文自古出梨园。今夜裏且欢散。明日裏再敷演。明日裏再敷演。<br> 自来好事最多磨。天与人违奈若何。<br> 拜月亭前愁不浅。招商店内恨偏多。<br> 乐极悲生从古有。分开复合岂今讹。<br> 风流事载风流传。太平人唱太平歌。</p><p>幽闺记终</p>',266),d=[h];function i(n,t){return p(),b("div",null,d)}const o=r(e,[["render",i],["__file","六十种曲幽闺记.html.vue"]]);export{o as default};
