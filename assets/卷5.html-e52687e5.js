import{_ as a}from"./plugin-vue_export-helper-c27b6911.js";import{o as e,c as h,e as r}from"./app-a2a948cb.js";const d={},i=r('<h2 id="卷-五" tabindex="-1"><a class="header-anchor" href="#卷-五" aria-hidden="true">#</a> 卷　五</h2><h3 id="虞美人草" tabindex="-1"><a class="header-anchor" href="#虞美人草" aria-hidden="true">#</a> 虞美人草</h3><p>贾氏谈录云：“褒斜谷中，有虞美人草，状如鸡冠，花叶相对。”益州草木记云：“雅州名山县出虞美人草，唱虞美人曲，应拍而舞。”酉阳杂俎云：“舞草出雅州。”益州方物圆赞：“虞作娱。”唐人旧曲云：“帐中草草军情变。月下旌旗乱　。揽衣推枕怆离情。远风吹下楚歌声。正三更。乌骓欲上重相顾。艳态花无主。手中莲锷凛秋霜。九泉归去是仙乡。恨茫茫。”宋黄载万和云：“世间离恨何时了。不为英雄少。楚歌声起霸图休。玉帐佳人，血泪满东流。九字原缺，误衍一野字，碧鸡漫志亦脱，王幼安从花间粹编补。葛荒葵老芜原作吴，王幼安据碧鸡漫志改。城暮。玉貌知何处。至今芳草解婆娑。只有当时魂魄，未消磨。”</p><h3 id="并蒂芙蓉词" tabindex="-1"><a class="header-anchor" href="#并蒂芙蓉词" aria-hidden="true">#</a> 并蒂芙蓉词</h3><p>宋政和癸巳大晟乐成。嘉瑞既生，蔡元长以晁端礼次膺荐于徽宗。诏乘驿赴阙。次膺至都下，会禁中嘉莲生，异苞合趺，　敻出天造，人意有不能形容者。次膺效乐府体属词以进，名并蒂芙蓉。上览之，称善，除大晟乐府协律郎，不克受而卒。其词云：“太液波澄，向鉴中照影，芙蓉同蒂。千柄绿荷深，并丹脸争媚。天心着临圣日，殿宇分明敞瑞。弄香嗅蕊。愿君王，寿与南山齐比。池边屡回翠辇，拥群仙醉赏，凭阑凝思。萼绿揽飞琼，共波上游戏。西风又看露下，更结双双新莲子。斗妆竞美。问鸳鸯，向谁留意。”不惟造语工致，而曲名亦新，故录于此。然　大臣谀，小臣佞，不亡何俟乎。</p><h3 id="宋徽宗词" tabindex="-1"><a class="header-anchor" href="#宋徽宗词" aria-hidden="true">#</a> 宋徽宗词</h3><p>宋徽宗北随金虏，后见杏花，作燕山亭一词云：“裁剪冰绡，轻叠数重，冷淡胭脂凝注。新样靓妆，艳溢香融，羞杀蕊珠宫女。易得凋零，更多少无情风雨。愁苦。闲院落凄　凉，几番春暮。凭寄离恨重重，这双燕何曾，会人言语。天遥地远，万水千山，知他故宫何处。怎不思量，除梦里有时曾去。无据。和梦也，有时不做。”词极凄惋，亦可怜矣。又在北遇清明日诗曰：“茸母初生认禁烟草名。无家对景倍凄然。帝城春色谁为主，遥指乡关涕泪连。”又戏作小词云：“孟婆，孟婆，你做些方便。吹个船儿倒转。”孟婆，宋京勾阑语，谓风也。（茸母孟婆，正是的对。）</p><h3 id="孟婆" tabindex="-1"><a class="header-anchor" href="#孟婆" aria-hidden="true">#</a> 孟婆</h3><p>俗谓风曰孟婆，蒋捷词云：“春雨如丝，绣出花枝红袅。怎禁他孟婆合早。”宋徽宗词云：“孟婆好做些方便。吹个船儿倒转。”江南七月间有大风，甚于舶　趠，野人相传以为孟婆发怒。按北齐李騊駼骋陈，问陆士秀，江南有孟婆，是何神也。士秀曰：“山海经，帝之二女，游于江中，出入必以风雨自随，以帝女，故曰孟婆。犹郊祀志以地神为泰媪。”此言虽鄙俚，亦有自来矣。</p><h3 id="忆君王" tabindex="-1"><a class="header-anchor" href="#忆君王" aria-hidden="true">#</a> 忆君王</h3><p>徽宗被虏北行，谢克家作忆君王词云：“依依宫柳拂宫墙。宫殿无人春昼长。燕子归来依旧忙。忆君王。月照黄昏人断肠。”忠愤之气，寓于声律，宜表出之，其调即忆王孙也。</p><h3 id="陈敬叟" tabindex="-1"><a class="header-anchor" href="#陈敬叟" aria-hidden="true">#</a> 陈敬叟</h3><p>陈敬叟，名以庄，号月溪。有水龙吟一首，自注：记钱塘之恨。盖谢太后随北虏去事也。其词曰：“晚来江阔潮平，越船吴榜催人去。稽山滴翠，胥涛溅恨，一襟离绪。访柳章台，问桃仙囿，物华如故。向秋娘渡口，泰娘桥畔，依稀是、相逢处。窈窕青门紫曲，旧罗衣、新番金缕。仙音恍记，轻拢慢　捻，哀弦危柱。金屋难成，阿娇已远，不堪春暮。听一声杜宇，红殷丝老，雨花风絮。”是时谢太后年七十馀，故有“金屋阿娇，不堪春暮”之句。又以秋娘、泰娘比之，盖惜其不能死也。有愧于苻登之毛氏、窦建德之曹氏多矣。同时孟鲠有折花怨云：“匆匆杯酒又天涯。晴日墙东叫卖花。可惜同生不同死，却随春色去谁家。”鲍　輗亦有诗云：“生死双飞亦可怜。若为白发上征船。未应分手江南去，更有春光七十年。”噫，妇人不足责，误国至此者，秦桧、贾似道，可胜诛哉。</p><h3 id="陈刚中词" tabindex="-1"><a class="header-anchor" href="#陈刚中词" aria-hidden="true">#</a> 陈刚中词</h3><p>天台陈刚中孚在燕，端阳日当母诞，作太常引二首云：“采丝堂敞簇兰翘。记生母、在今朝。无地捧金蕉。原作焦，王幼安据山房随笔改。奈烟水、龙沙路遥。碧天迢递，白云何处，急雨潇潇。万里梦魂销。待飞逐、钱塘夜潮。”其二：“短衣孤剑客乾坤。奈无策、报亲恩。三载隔晨昏。更疏雨、寒灯断魂。赤城霞外，西风鹤发，犹想倚柴门。蒲醑漫盈樽。倩谁写、青衫泪痕。”时为编修云。</p><h3 id="惜分钗" tabindex="-1"><a class="header-anchor" href="#惜分钗" aria-hidden="true">#</a> 惜分钗</h3><p>吕圣求惜分钗一词云：“春将半。莺声乱。柳丝拂马花迎面。小堂风。暮楼钟。草色连云，暝色连空。重重。秋千畔。何人见。宝钗斜照春妆浅。酒霞红。与谁同。试问别来，近日情　悰。忡忡。”此词妙在足韵。</p><h3 id="邹志完陈莹中词" tabindex="-1"><a class="header-anchor" href="#邹志完陈莹中词" aria-hidden="true">#</a> 邹志完陈莹中词</h3><p>复斋漫录云：邹志完徙昭，陈莹中贬廉，间以长短句相谐乐。“有个胡儿模样别。满　颔髭须，生得浑如漆。见说近来头也白。髭须那得长长黑。逸一句籋子摘来，须有千茎雪。莫向细君容易说。恐他嫌你将伊摘。”此莹中语，谓志完之长髭也。“有个头陀修苦行，头上头发掺掺。身披一副黪裙衫。紧缠双脚，苦苦要游南。闻说度牒一朝到，并除　颔下髭髯。钵中无粥住无庵。摩登伽处，只恐却重参。”此志完语，谓莹中之多欲也。广陵马推官往来二公间，亦尝以诗词赠之。“有才何事老青山。十载低回北斗南。肯伴雪髯千日醉，此心真与古人参。”“不见故人今几年。年来风物尚依然。遥知闲望登临处，极目江湖万里天。”志完语也。“一樽薄酒。满酌劝君君举手。不是朋亲。谁肯相从寂寞滨。人生似梦。梦里惺惺何处用。盏倒休辞。醉后全胜未醉时。”莹中语也。初，志完自元符间贬新州。徽宗即位，以中书舍人召。未几，谪零陵别驾，龙水安置。未几，徙昭焉。</p><h3 id="词谶" tabindex="-1"><a class="header-anchor" href="#词谶" aria-hidden="true">#</a> 词谶</h3><p>复斋漫录云：邓肃谓余曰：宣和五年，初复九州，天下共庆，而识者忧之也。都下盛唱小词云：“喜则喜、得入手。愁则愁、不长久。欢则欢、我两个厮守。怕则怕、人来破斗。”虽三尺之童皆歌之，不知何谓也。七年，九州复陷，岂非不长久也。郭药师，契丹之帅也，我用以守疆。启敌国祸者郭尔，非破斗之验耶。</p><h3 id="无名氏扑蝴蝶词" tabindex="-1"><a class="header-anchor" href="#无名氏扑蝴蝶词" aria-hidden="true">#</a> 无名氏扑蝴蝶词</h3><p>苕溪渔隐曰：旧词高雅，非近世所及。如扑蝴蝶一词，不知谁作，非惟藻丽可喜，其腔调亦自婉美。词云：“烟条雨叶，绿遍江南岸。思归倦客，寻芳来较晚。岫边红日初斜，陌上花飞正满。凄凉数声羌管。怨春短。玉人应在，明月楼中画眉　嬾。蛮笺锦字，多少鱼雁断。恨随去水东流，事与行云共远。罗衾旧香犹暖。”</p><h3 id="曹元宠词" tabindex="-1"><a class="header-anchor" href="#曹元宠词" aria-hidden="true">#</a> 曹元宠词</h3><p>苕溪渔隐曰：曹元宠本善作词，特以红窗迥戏词盛行于世，遂掩其名。如望月婆罗门一词，亦岂不佳。词云：“涨云暮卷，漏声不到小帘栊。银河淡扫澄空。皓月当轩高挂，秋入广寒宫。正金波不动，桂影朦胧。佳人未逢。叹此夕与谁同。望远伤怀对影，霜满秋红。南楼何处，想人在长笛一声中。凝泪眼、立尽西风。”此词语病，在“霜满秋红”之句，时太早尔。曾端伯编雅词，乃以此为杨如晦作，非也。</p><h3 id="王采渔家傲词" tabindex="-1"><a class="header-anchor" href="#王采渔家傲词" aria-hidden="true">#</a> 王采渔家傲词</h3><p>复斋漫录云：王采辅道，观文韶子也。徽宗朝，妄奏天神降于家，卒以此受祸。人以其父熙河妄杀之报尔。尝为渔家傲词云：“日月无根天不老。浮生总被消磨了。陌上红尘常扰扰。昏复晓。一场大梦谁先觉。洛水东流山四绕。路傍几个新华表。见说在时官职好。争信道。冷烟寒雨埋荒草。”</p><h3 id="洪觉范浪淘沙" tabindex="-1"><a class="header-anchor" href="#洪觉范浪淘沙" aria-hidden="true">#</a> 洪觉范浪淘沙</h3><p>冷斋夜话云：予留南昌，久而忘归。独行无侣，意绪萧然。偶登秋屏阁望西山，　于是浩然有归志，作长短句寄意。其词曰：“城里久偷闲。尘涴云衫。此身已是再眠蚕。隔岸有山归去好，万壑千岩。霜晓更凭阑。灭尽晴岚。微云生处是茅庵。试问此生谁作伴，弥勒同龛。”</p><h3 id="洪觉范禅师赠女真词" tabindex="-1"><a class="header-anchor" href="#洪觉范禅师赠女真词" aria-hidden="true">#</a> 洪觉范禅师赠女真词</h3><p>复斋漫录云：临川距城南一里，有观曰魏坛，盖魏夫人经游之地，具诸颜鲁公之碑。以故诸女真嗣续不绝，然而守戒者鲜矣。陈虚中崇宁间守临川，为诗曰：“夫人在兮若冰雪。夫人去兮仙迹灭。可惜如今学道人，罗裙带上同心结。”洪觉范尝以长短句赠一女真云：“十指嫩抽春笋，纤纤玉软红柔。人前欲展强娇羞。微露云衣霓袖。最好洞天春晚，黄庭卷罢清幽。凡心无计奈闲愁。试　捻花枝频嗅。”</p><h3 id="钱思公词" tabindex="-1"><a class="header-anchor" href="#钱思公词" aria-hidden="true">#</a> 钱思公词</h3><p>侍儿小名录云：钱思公谪汉东日，撰玉楼春词曰：“城上风光莺语乱。城下烟波春拍岸。绿杨芳草几时休，泪眼愁肠先已断。情怀渐变成衰晚。鸾镜朱颜惊暗换。往年多病厌芳樽，今日芳樽惟恐浅。”每酒阑歌之，则泣下。后阁有白发姬，乃邓王歌鬟惊鸿也。遽言先王将薨，　预戒挽铎中歌木兰花引绋为送。今相公亦将亡乎。果薨于随州。邓王旧曲亦尝有“帝乡烟雨锁春愁，故国山川空泪眼”之句。</p><h3 id="刘后村" tabindex="-1"><a class="header-anchor" href="#刘后村" aria-hidden="true">#</a> 刘后村</h3><p>刘克庄，字潜夫，号后村。有后村别调一卷，大抵直致近俗，效稼轩而不及也。梦方　孚若沁园春云：“何处相逢，登宝钗楼，访铜雀台。唤厨人斫就，东溟鲸鲙，圉人呈罢，西极龙媒。天下英雄，使君与操，馀子谁堪共酒杯。车千乘，载燕南代北，剑客奇材。饮酣画鼓如雷。谁信被、晨鸡催唤回。叹年光过尽，功名未立，书生老去，机会主来。使李将军，遇高皇帝，万户侯、何足道哉。推衣起，但凄凉感旧，慷慨生哀。”举一以例，他词类是。其咏菊念奴娇后段云：“尝度铨次群芳，梅花差可，伯仲之间耳。佛说诸天金色界，未必庄严如此。尚友灵均，定交元亮，结好天随子。篱边坡下，一杯聊泛霜蕊。”亦奇甚。送陈子华帅真州云：“记得太行兵百万，曾入宗爷驾御。今把做、握蛇骑虎。堪笑书生心胆怯，向此字原脱，王幼安据后村长短句补。车中闭置如新妇。空目送，孤鸿去。”庄语亦可起懦。旅中浪淘沙云：“纸帐素屏遮。全似僧家。无端霜月闯窗纱。惊起玉关征戍梦，几叠寒笳。岁晚客天涯。鬓发苍华。今年衰似上些。诗酒近来都减价，孤负梅花。”见天机馀锦。</p><h3 id="刘伯宠" tabindex="-1"><a class="header-anchor" href="#刘伯宠" aria-hidden="true">#</a> 刘伯宠</h3><p>刘伯宠，名褒，一字春卿，其词多俊语。元夕云：“金猊戏掣星桥锁。绛纱万炬，玉梅千朵。羯鼓喧空，　鵾弦沸晓，樱梢微破。”春日旅况云：“遗策谁家，荡子唾花，何处新妆。流经有恨，拾翠无心，往事凄凉。红泪不胜闺怨，白云应老他乡。”送别云：“红枕臂香痕未落，舟横岸、作计匆匆。愁如织，断肠啼　鴂，饶舌诉东风。”</p><h3 id="刘叔安" tabindex="-1"><a class="header-anchor" href="#刘叔安" aria-hidden="true">#</a> 刘叔安</h3><p>刘叔安，名镇，号随如。元夕庆春泽一首，入草堂选。又有阮郎归云：“寒阴漠漠夜来霜。阶庭风叶黄。归鸦数点带斜阳。谁家砧杵忙。灯弄幌，月侵廊。熏笼添宝香。小屏低枕怯更长。和云入醉乡。”亦清丽可诵。其咏茉莉云：“月浸阑干天似水，谁伴秋娘窗户。”评者以为不言茉莉，而想像可得，他花不能承当也。又春宴云：原误作一，据文义改。“庭花弄影，一帘香月娟娟。原作涓涓，据海函本改。”有富贵蕴藉之味。饯元宵饯春二词皆奇，南渡填词钜工也。</p><h3 id="施乘之" tabindex="-1"><a class="header-anchor" href="#施乘之" aria-hidden="true">#</a> 施乘之</h3><p>施乘之，号枫溪。野外元夕云：“休言冷落山家。山翁本厌繁华。试问莲灯千炬，何如月上梅花。”高情可想也。</p><h3 id="戴石屏" tabindex="-1"><a class="header-anchor" href="#戴石屏" aria-hidden="true">#</a> 戴石屏</h3><p>戴石屏，名复古，字式之，能诗，江湖四灵之一也。词一卷，惟赤壁怀古满江红一首，句有“万炬临江貔虎噪，千艘烈炬鱼龙舞。几度东风吹世换，千年往事随潮去”，而全篇不称。临江仙一首差可。见予所选百　琲明珠。馀无可取者。方虚谷议其胸中无百字成诵书故也。</p><h3 id="张宗瑞" tabindex="-1"><a class="header-anchor" href="#张宗瑞" aria-hidden="true">#</a> 张宗瑞</h3><p>张宗瑞，鄱阳人，号东泽，词一卷，名东泽绮语债。其词皆倚旧腔，而别立新名，亦好奇之过也。草堂词选其疏帘淡月一篇，即桂枝香也。予爱其垂杨碧一篇，即谒金门。其词云：“花半湿。睡起一窗晴色。千里江南空咫尺。醉中归梦直。前度兰舟送客。双　鲤沉沉消息。楼外垂杨如此碧。问春来几日。”</p><h3 id="李公昂" tabindex="-1"><a class="header-anchor" href="#李公昂" aria-hidden="true">#</a> 李公昂</h3><p>李公昴，名昴英，号文溪，资州盘石人。送太守词，“有脚艳阳难驻”一词得名。然其佳处不在此。文溪全集，予家有之。其　兰陵王一首绝妙，可并秦、周。其词云：“燕穿幕。春在深深院落。单衣试、龙沫旋熏，又怕东风晓寒薄。别来情绪恶。瘦得腰围柳弱。清明近，正似海棠怯雨，芳疏任飘泊。钗留去年约。恨易老娇莺，多误灵鹊。碧云杳杳天涯各。望不断芳草，又迷香絮，回文强写字屡错。泪欲注还阁。孤酌。信春脚。更彩局谁欢，宝轸慵学。阶除拾取飞花嚼。是多少春恨，等闲吞却。猛拍阑干，叹命薄。悔旧诺。”案宋李昴英，字俊明，番禺人，有文溪存稿。词品作李公昴误，谓为资州盘石人，亦误。</p><h3 id="陆放翁" tabindex="-1"><a class="header-anchor" href="#陆放翁" aria-hidden="true">#</a> 陆放翁</h3><p>放翁词纤丽处似淮海，雄慨处似东坡。其感旧鹊桥仙一首：“华灯纵博，雕鞍驰射，　谁记当年豪举。酒徒一半取封侯，独去作、江边渔父。轻舟八尺，低篷三扇，占断蘋洲烟雨。镜湖元自属闲人，又何必、官家赐与。”英气可掬，流落亦可惜矣。其“坠鞭京洛，解　佩潇湘。欲归时，司空笑问，渐近处，丞相嗔狂”，真不减少游。</p><h3 id="张东父" tabindex="-1"><a class="header-anchor" href="#张东父" aria-hidden="true">#</a> 张东父</h3><p>张震，字东父，号无隐居士，蜀之益宁人也。孝宗朝为谏官，有直声。孝宗称其知无不言，言无不当。光宗朝以数直　言去位。时称“王十朋去，省为之空。张震去，台为之空”。一代名臣也，而其词婉媚风流，乃知赋梅花者，不独宋广平也。其蓦山溪“青梅如豆”一首，草堂入选，而失其名字。</p><h3 id="天风海涛" tabindex="-1"><a class="header-anchor" href="#天风海涛" aria-hidden="true">#</a> 天风海涛</h3><p>赵汝愚题鼓山寺云：“几年奔走厌尘埃。此日登临亦快哉。江月不随流水去，天风常送海涛来。”朱晦翁摘诗中“天风海涛”字题扁　，人不知其为赵公诗也。严次山有水龙吟题于壁云：“飚车飞上蓬莱，不须更跨琴高鲤。砉然长啸，天风澒洞，云涛无际。我欲乘桴，从兹浮海，约任公起。办虹竿千丈，　犗钩五十，亲点对、连鳌饵。谁榜佳名空翠。紫阳仙去骑箕尾。银钩铁画，龙拿凤翥，留人间世。更忆东山，哀筝此二字原脱，王幼安据花庵词选补。一曲，洒原脱洒字，王幼安据花庵词选补。沾襟泪。到而今，幸有高亭遗爱，寓甘棠意。”此词前段言江山景，后段“紫阳仙去”指朱文公，“东山”、“甘棠”指赵公也。赵诗、朱字、严词，可谓三绝。特记于此。</p><h3 id="刘篁□-山-栗" tabindex="-1"><a class="header-anchor" href="#刘篁□-山-栗" aria-hidden="true">#</a> 刘篁□（山＋栗）</h3><p>刘圻父，字子寰，号篁□（山＋栗　）。早登朱文公之门，居麻沙，有文集行世。其玉楼春云：“今来古往长安道。岁岁荣枯原上草。行人几度到江滨，不觉身随枫树老。蒲花易晚芦花早。客里光阴如过鸟。一般垂柳短长亭，去路不如归路好。”颇有惊悟。观泉二句云：“静坐时看松鼠饮，醉眠不碍山禽浴。”亦新。</p><h3 id="刘德修" tabindex="-1"><a class="header-anchor" href="#刘德修" aria-hidden="true">#</a> 刘德修</h3><p>刘光祖，字德修，号后溪，蜀之简州人。有鹤林文集，小词附焉。其醉落魄云：“春风开者。一时还共春风谢。柳条送我今槐夏。不饮香醪，孤负人生也。曲塘泉细幽琴写。胡床滑簟应无价。日迟睡起帘钩挂。何不归与，花竹秀而野。”</p><h3 id="潘庭坚" tabindex="-1"><a class="header-anchor" href="#潘庭坚" aria-hidden="true">#</a> 潘庭坚</h3><p>潘牥，字庭坚，号紫岩，乙未何栗榜及第第三人。美姿容，时有谚云：状元真何郎，榜眼真郭郎，探花真潘郎也。庭坚以气节闻于时，词止南乡子一首，草堂所选是也。首句“生怕倚阑干”，今本“生”误作“我”。案潘牥端平二年进士，此云何栗榜，盖升庵误记。</p><h3 id="魏了翁" tabindex="-1"><a class="header-anchor" href="#魏了翁" aria-hidden="true">#</a> 魏了翁</h3><p>魏了翁，字华父，号鹤山，邛州人。庆元己未第二人及第，与真西山齐名。道学宗派，词不作艳语。长短句一卷，绵寿词也。菩萨蛮寿范靖倅云：“东窗五老峰前月。南窗九叠坡前雪。推出侍郎山。著君窗户间。离骚乡里住。却记庚寅度。挹取芷兰芳。酌君千岁觞。”又鹧鸪天寿范靖州云：“谁把　璿玑运化工。参旗又挂玉梅东。三三律琯声馀亥，九九元经卦起中。”又水调歌头云：“玉围腰，金系肘，绣笼鞍。”宋代寿词，无有过之者。</p><h3 id="吴毅甫" tabindex="-1"><a class="header-anchor" href="#吴毅甫" aria-hidden="true">#</a> 吴毅甫</h3><p>吴毅甫，名潜，号履斋，嘉定丁丑状元，为贾似道所陷，南迁。有履斋诗馀行世。有送李御带祺一词，“报国无门空自怨，济时有策从谁吐”，亦自道也。李祺号竹湖，亦当时名士。所著有春秋王霸列国分纪，予得之于市肆，故书中乃为传之，亦奇事也。并附见。</p><h3 id="履斋赠妓词" tabindex="-1"><a class="header-anchor" href="#履斋赠妓词" aria-hidden="true">#</a> 履斋赠妓词</h3><p>吴履斋有赠建宁妓女贺新郎词，集中不载，见于小说，今录于此。“可意人如玉。小帘栊，轻匀淡伫，道家装束。长恨春归无寻处，全在波明黛绿。看冶叶倡条非俗。比似江梅清有韵，更临风对月斜依竹。看不足，咏不足。曲屏半掩青山簇。正轻寒，夜永花睡，半欹残烛。缥渺九霞光里梦，香在衣裳　剩馥。又只恐、铜壶声促。试问送人归去后，对一奁、花影垂金粟。肠易断，恨难续。”</p><h3 id="向丰之" tabindex="-1"><a class="header-anchor" href="#向丰之" aria-hidden="true">#</a> 向丰之</h3><p>向丰之，号乐斋，有如梦令一词云：“谁伴明窗独坐。我和影儿两个。灯尽欲眠时，影也把人抛躲。无那。无那。好个凄惶的我。”词似俚而意深，亦佳作也。</p><h3 id="毛幵" tabindex="-1"><a class="header-anchor" href="#毛幵" aria-hidden="true">#</a> 毛幵</h3><p>毛幵小词一卷，惟予家有之。其满江红云：“泼火初收，秋千外，轻烟漠漠。春渐远，绿杨芳草，燕飞池阁。已著单衣寒食后，夜来还是东风恶。对空山寂寂杜鹃啼，梨花落。伤别恨，闲情作。十载事，惊如昨。向花前月下，共谁行乐。飞盖低迷南苑路，湔裙怅望东城约。但老来、憔悴惜春心，年年觉。”此作亦佳，聊记于此。</p><h3 id="蓦山溪" tabindex="-1"><a class="header-anchor" href="#蓦山溪" aria-hidden="true">#</a> 蓦山溪</h3><p>葛鲁卿有蓦山溪一曲，咏天穿节郊射也。宋以前，以正月二十三日为天穿节。相传云：女娲氏以是日补天，俗以煎饼置屋上，名曰补天穿。今其俗废久矣。词云：“春风野外，卵色天如水。鱼戏舞绡纹，似出听、新声北里。追风骏足，千骑卷高门。一箭过，万人呼，雁落寒空里。天穿过了，此日名穿地。横石俯清波，竞追随、新年乐事。谁怜老子，使得纵遨游，争捧手，共凭肩，夹路游人醉”。词不甚工，而事奇，故拈出之。“卵色天”用唐诗“残霞蹙水鱼鳞浪，薄日烘云卵色天”之句。东坡诗亦云：“笑把鸱夷一杯酒，相逢卵色五湖天。”今刻苏诗不知出处，改卵色为柳色，非也。花间词“一方卵色楚南天”，注以卵为泖，亦非。</p><h3 id="张即之书莫崙词" tabindex="-1"><a class="header-anchor" href="#张即之书莫崙词" aria-hidden="true">#</a> 张即之书莫崙词</h3><p>“听春教燕颦莺诉。朝朝花困风雨。六桥忘却清明后，碧尽柳丝千缕。蜂蝶侣。正闲觅，闲花闲草闲歌舞。最怜西子，尚薄薄云情，盈盈波泪，点点旧眉妩。流红记，空泛秋宫怨句。才色何处娇妒。落红无限随风絮。诗恨有谁曾遇。堪恨处。恨二十四番此四字原作前度，少二字，与谱不合，王幼安据词综改。花信催花去。东君暗苦。更多嘱多情，多愁杜宇，多诉断肠语。”此宋人莫　崙之词，张即之书，孙生显祖家藏。墨迹如新，而字极怪。录其词如此。即之号樗寥。莫崙号若山。</p><h3 id="写词述怀" tabindex="-1"><a class="header-anchor" href="#写词述怀" aria-hidden="true">#</a> 写词述怀</h3><p>扶风马大夫作词述怀，声寄满庭芳云：“雪点疏髯，霜侵衰鬓，去年犹胜今年。一回老矣，堪叹又堪怜。思昔青春美景，无非是、月下花前。谁知道，金章紫绶，多少事忧煎。侵晨，骑马出，风初暴横，雨又凄然。想山翁野叟，正尔高眠。更有红尘赤日，也不到、松下林边，如何好，吴淞江上，闲了钓鱼船。”大夫名晋，字孟昭，尝为仕宦。</p><h3 id="岳珂祝英台近词" tabindex="-1"><a class="header-anchor" href="#岳珂祝英台近词" aria-hidden="true">#</a> 岳珂祝英台近词</h3><p>岳珂北固亭祝英台近填词云：“澹烟横、层雾敛。胜概分雄占。月下鸣榔，风急怒涛　飐。关河无限清愁，不堪临槛。正双鬓，秋风尘染。漫登览。极目万里沙场，事业频看剑。古往今来，南北限天堑。倚楼谁弄新声　，重城门正掩。历历数、西州更点。”此词感慨忠愤，与辛幼安“千古江山”一词相伯仲。</p><h3 id="苏雪坡赠杨直夫词" tabindex="-1"><a class="header-anchor" href="#苏雪坡赠杨直夫词" aria-hidden="true">#</a> 苏雪坡赠杨直夫词</h3><p>苏雪坡赠杨直夫名栋，青神人。　（此姚勉词，勉号雪坡，杨慎误作苏雪坡。）词云：“允文事业从容了。要岷峨人物，后先相照。见说君王曾有问，似此人才多少。况蜀珍、先已登廊庙。但侧耳，听新诏。”按小说，高宗曾问马骐曰：“蜀中人才如虞允文者有几。”骐对曰：“未试焉知，允文亦试而后知也。”苏与杨、马皆蜀人。杨在眉山为甲族。直夫之妹通经学，比于曹大家。嫁虞氏，生虞集，为钜儒。其学无师，传于母氏也。此事蜀人亦罕知，故著之。马骐，南郡人，涓之孙。</p><h3 id="庆乐园词" tabindex="-1"><a class="header-anchor" href="#庆乐园词" aria-hidden="true">#</a> 庆乐园词</h3><p>庆乐园，韩侂胄之南园也。张叔夏著高阳台词云：“古木迷鸦，虚堂起燕，　欢游转眼惊心。南圃东窗，酸风扫尽芳尘。鬓貂飞入平原草，最可怜、浑是秋阴。夜沉沉，不信归魂，不到花深。吹箫踏叶幽寻去，任船依断石，岫裹寒云。老桂悬香，珊瑚碎击无音。故园已是愁如许，抚残碑、又却伤今。更关情，秋水人家，斜照西林。”</p><h3 id="咏云词讥史弥远" tabindex="-1"><a class="header-anchor" href="#咏云词讥史弥远" aria-hidden="true">#</a> 咏云词讥史弥远</h3><p>弥远之比周于杨后也，出入宫禁，外议甚哗。有人作咏云词讥之云：“往来与月为俦，舒卷和天也蔽。”宋人言其本朝家法最正，母后最贤，至杨后则荡然矣。</p><h3 id="赵从橐寿贾似道陂塘柳" tabindex="-1"><a class="header-anchor" href="#赵从橐寿贾似道陂塘柳" aria-hidden="true">#</a> 赵从橐寿贾似道陂塘柳</h3><p>赵从橐陂塘柳云：“指庭前翠云含雨。霏霏香满仙宇。一清透彻浑无底，秋水也无流处。君试数。此样襟怀，顿得乾坤住。闲情半许。听万物氤氲，从来形色，每向静中觑。琪花路。相接西池寿母。年年弦月时序。荷衣菊　佩寻常事，分付两山容与。天证取。此老平生，可向青天语。瑶卮缓举。要见我何心，西湖万顷，来去自鸥鹭。”</p><h3 id="贾似道壁词" tabindex="-1"><a class="header-anchor" href="#贾似道壁词" aria-hidden="true">#</a> 贾似道壁词</h3><p>似道遭贬，时人题壁云：“去年秋。今年秋。湖上人家乐复忧。西湖依旧流。吴循州。贾循州。十五年间一转头。人生放下休。”此语视雷州寇司户之句尤警。吴循州谓履斋之贬，乃贾挤之也。</p><h3 id="刘须溪" tabindex="-1"><a class="header-anchor" href="#刘须溪" aria-hidden="true">#</a> 刘须溪</h3><p>须溪刘辰翁元宵雨词云：“角动寒谯。看雨中灯市，雪原　作寒，王幼安据元草堂诗馀改。意萧萧。星球明戏马，歌管杂　鸣刁。泥没膝，舞停腰。焰蜡任风飘。更何怜，红啼桃脸，绿頮杨桥。当年乐事朝朝。曾锦鞍呼妓，金屋藏娇。围香春醉酒，坐月夜吹箫。今老去，倦歌谣。嫌杀杜家乔。漫三杯、拥炉觅句，断送春宵。”以意难忘按之，可歌也。</p><h3 id="詹天游" tabindex="-1"><a class="header-anchor" href="#詹天游" aria-hidden="true">#</a> 詹天游</h3><p>詹天游以艳词得名，见诸小说。其送童瓮天兵后归杭齐天乐云：“相逢唤醒京华梦，胡尘暗斑吟发。倚担评花，认旗沽酒，历历行歌奇迹。吹香弄碧。有坡柳风情，逋梅月色。画鼓江船，满湖春水断桥客。当时何限俊侣，甚花天月地，人被云隔。却载苍烟，更此字原　脱，王幼安据元草堂诗馀补。招白鹭，一醉修江又别。今回记得。再折柳穿鱼，赏梅催雪。如此湖山，忍教人更说。”此伯颜破杭州之后也。观其词全无黍离之感，桑梓之悲，而止以游乐言。宋末之习，上下如此，其亡不亦宜乎。童瓮天失其名氏，有瓮天脞语一卷传于今云。天游又有清平调云：“醉红宿翠。髻　亸乌云坠。管甚夜来不得此字原脱，王幼安据金谷遗音补。睡。那更今朝早起。东风满搦腰肢。阶前小立多时。却恨一番新雨，想应湿透鞋儿。”盖咏妓诉状立　厅下也。又见石次仲集。</p><h3 id="邓千江" tabindex="-1"><a class="header-anchor" href="#邓千江" aria-hidden="true">#</a> 邓千江</h3><p>金人乐府称邓千江望海潮为第一。其词云：“云雷天堑，金汤地险，名藩自古皋兰。营屯绣错，山形米聚，喉襟百二秦关。鏖战血犹殷。见阵云冷落，时有雕盘。静塞楼头，晓月依旧玉弓弯。看看定远西还。有元戎阃令，上将斋坛。区脱昼空，兜零夕举，甘泉又报平安。吹笛虎牙间。且宴陪珠履，歌按云鬟。来招英灵醉魄，长绕贺兰山。”此词全步骤沈公述上王君贶一首，今录于此：“山光凝翠，川容如画，名都自古并州。箫鼓沸天，弓刀似水，连营百万貔貅。金骑走长楸。少年人，一一锦带吴钩。路入榆关，雁飞汾水正宜秋。近思昔日风流。有儒将醉吟，才子狂游。松偃旧亭，城高故国，空留舞榭歌楼。方面倚贤侯。便恐为霖雨，此字原　脱，王幼安据花庵词选补。归去难留。好向西溪，此二字原　脱，王幼安据花庵词选补。恣携弦管宴兰舟。”然千江之词，繁缛雄壮，何啻十倍过之，不止出蓝而已。</p><h3 id="王予可" tabindex="-1"><a class="header-anchor" href="#王予可" aria-hidden="true">#</a> 王予可</h3><p>王予可，金明昌时人。或传其仙去，事不可知。其生查子云：“夜色明河净，好风来千里。水殿谪仙人，皓齿清歌起。前声金　斝中，　后声银河底。一夜岭头云，绕遍楼前水。”词之飘逸高妙如此，固谪仙之流亚也。</p><h3 id="滕玉霄" tabindex="-1"><a class="header-anchor" href="#滕玉霄" aria-hidden="true">#</a> 滕玉霄</h3><p>元人工于小令套数，而宋词又微。惟滕玉霄集中，填词不减宋人之工。今略记其百字令一首云：“柳颦花困。把人间恩怨，樽前倾尽。何处飞来双比翼，直是同声相应。寒玉嘶风，香云卷雪，一串骊珠引。阮郎去后，有谁著意题品。谁料浊羽清商，繁弦急管，犹自馀风韵。莫是紫鸾天上曲，两两玉童相并。白发梨园，青衫老传，试与留连听。可人何处，满庭霜月清冷。”玉霄又有赠歌童阿珍瑞鹧鸪云：“分桃断袖绝嫌猜。翠被红　裩兴不乖。洛浦乍阳新燕尔，巫山行雨左风怀。手携襄野便娟合，背抱齐宫婉娈怀。玉树庭前千载曲，隔江唱罢月笼阶。”盖郑樱桃解红儿之流也。用事甚工。予同年吴学士仁甫喜诵之。</p><h3 id="牧庵词" tabindex="-1"><a class="header-anchor" href="#牧庵词" aria-hidden="true">#</a> 牧庵词</h3><p>姚牧庵醉高歌词云：“十年燕月歌声。几点吴霜鬓影。西风吹起鲈鱼兴。已在桑榆暮景。荣枯枕上三更。傀儡场中四并。人生幻化如泡影。几个临危自省。”牧庵一代文章巨公，此词高古，不减东坡、稼轩也。</p><h3 id="元将填词" tabindex="-1"><a class="header-anchor" href="#元将填词" aria-hidden="true">#</a> 元将填词</h3><p>元将纥石烈子仁上平南词云：“虿锋摇，螳臂振，旧盟寒。恃洞庭，彭蠡狂澜。天兵小试，万蹄一饮楚江乾。捷书飞上九重天。春满长安。舜山川。周礼乐，唐日月，汉衣冠，洗五州妖气关山。已平全蜀，风行何用一泥丸。有人传喜，日边都护先还。”此亦黠虏也。天欲戕我中国人，乃生此种，反指中国为妖气也耶。非我皇明一汛扫之，天柱折而地维陷矣。</p><h3 id="江西烈女词" tabindex="-1"><a class="header-anchor" href="#江西烈女词" aria-hidden="true">#</a> 江西烈女词</h3><p>戴石屏薄游江西，有富翁以女妻之。留三年，一日思归。询其所以，告以曾娶。妻以白其父，父怒。妻宛曲解之，尽以嫁奁赠之，仍饯之以词，自投江而死。其词云：“惜多才，怜薄命，无计可留汝。揉碎花笺，仍写断肠句。道傍杨柳依依，千丝万缕，抵不住、一分愁绪。捉月盟言，不是梦中语。后回君若重来，不相忘处，把杯酒浇奴坟土。”呜呼　，石屏可谓不仁不义之甚矣。既诳良人女为妻，三年兴尽而弃之。又受其奁具而甘视其死。俗有谑词云：“孙飞虎好色，柳盗跖贪财，这贼牛两般都爱。”石屏之谓与。出桂苑丛谈，冯翊子伏著。</p>',103),n=[i];function t(c,s){return e(),h("div",null,n)}const l=a(d,[["render",t],["__file","卷5.html.vue"]]);export{l as default};
