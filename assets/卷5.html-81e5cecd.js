import{_ as p}from"./plugin-vue_export-helper-c27b6911.js";import{o as a,c as r,e}from"./app-48614c42.js";const h={},d=e('<h2 id="卷五" tabindex="-1"><a class="header-anchor" href="#卷五" aria-hidden="true">#</a> 卷五</h2><h3 id="钱惟演" tabindex="-1"><a class="header-anchor" href="#钱惟演" aria-hidden="true">#</a> 钱惟演</h3><p>木兰花</p><p>城上风光莺语乱。城下烟波春拍岸。绿杨芳草几时休，泪眼愁肠先已断。情怀渐变成衰晚。鸾鉴朱颜惊暗换。昔年多病厌芳尊，今日芳尊惟恐浅。</p><p>玉楼春</p><p>锦箨参差朱栏曲。露濯文犀和粉绿。未容浓翠伴桃红，几许纤枝留凤宿。嫩似春荑明似玉。一寸芳心谁管束。劝君速吃莫踌躇，看被南风吹作竹。</p><h3 id="陈尧佐" tabindex="-1"><a class="header-anchor" href="#陈尧佐" aria-hidden="true">#</a> 陈尧佐</h3><p>踏莎行</p><p>二社良辰，千家庭院。翩翩又见新来燕。凤凰巢稳许为邻，潇湘烟暝来何晚。乱入红楼，低飞绿岸。画梁时拂歌尘散。为谁归去为谁来，主人恩重珠帘卷。</p><h3 id="丁谓" tabindex="-1"><a class="header-anchor" href="#丁谓" aria-hidden="true">#</a> 丁谓</h3><p>凤栖梧</p><p>十二层楼春色早。三殿笙歌，九陌风光好。堤柳岸花连复道。玉梯相对开蓬岛。莺啼乔林鱼在藻。太液微波，绿斗王孙草。南阙万人瞻羽葆。后天祝圣天难老。</p><p>凤栖梧</p><p>朱阙玉城通阆苑。月桂星榆，春色无深浅。萧瑟篌笙仙客宴。蟠桃花满蓬莱殿。<br> 九色明霞裁羽扇。云雾为车，鸾鹤骖凋辇。路指瑶池归去晚。壶中日月如天远。</p><h3 id="林逋" tabindex="-1"><a class="header-anchor" href="#林逋" aria-hidden="true">#</a> 林逋</h3><p>相思令</p><p>吴山青。越山青。两岸青山相对迎。争忍有离情。<br> 君泪盈。妾泪盈。罗带同心结未成。江边潮已平。</p><p>点绛唇</p><p>金谷年年，乱生春色谁为主。馀花落处。满地和烟雨。又是离歌，一阕长亭暮。王孙去。萋萋无数。南北东西路。</p><p>霜天晓角</p><p>冰清霜洁。昨夜梅花发。甚处玉龙三弄，声摇动、枝头月。<br> 梦绝。金兽爇。晓寒兰烬灭。要卷珠帘清赏，且莫扫、阶前雪。</p><h3 id="杨亿" tabindex="-1"><a class="header-anchor" href="#杨亿" aria-hidden="true">#</a> 杨亿</h3><p>少年游</p><p>江南节物，水昏云淡，飞雪满前村。千寻翠岭，一枝芳艳，迢递寄归人。<br> 寿阳妆罢，冰姿玉态，的的写天真。等闲风雨又纷纷。更忍向、笛中闻。</p><h3 id="陈亚" tabindex="-1"><a class="header-anchor" href="#陈亚" aria-hidden="true">#</a> 陈亚</h3><p>生查子（药名寄章得象陈情）</p><p>朝廷数擢贤，旋占凌霄路。自是郁陶人，险难无移处。也知没药疗饥寒，食薄何相误。大幅纸连粘，甘草归田赋。</p><p>生查子（药名闺情）</p><p>相思意已深，白纸书难足。字字苦参商，故要槟郎读。<br> 分明记得约当归，远至樱桃熟。何事菊花时，犹未回乡曲。</p><p>生查子（同上）</p><p>小院雨馀凉，石竹风生砌。罢扇尽从容，半下纱厨睡。起来闲坐北亭中，滴尽真珠泪。为念婿辛勤，去折蟾宫桂。</p><p>生查子（同上）</p><p>浪荡去未来，踯躅花频换。可惜石榴裙，兰麝香销半。琵琶闲抱理相思，必拨朱弦断。拟续断朱弦，待这冤家看。</p><h3 id="夏竦" tabindex="-1"><a class="header-anchor" href="#夏竦" aria-hidden="true">#</a> 夏竦</h3><p>喜迁莺</p><p>霞散绮，月沈钩。帘卷未央楼。夜凉河汉截在流。宫阙锁清秋。<br> 瑶阶曙。金盘露。凤髓香和烟雾。三千珠翠拥宸游。水殿按凉州。</p><p>鹧鸪天<br> 镇日无心扫黛眉。临行愁见理征衣。尊前只恐伤郎意，阁泪汪汪不敢垂。停宝马，捧瑶卮。相斟相劝忍分离。不如饮待奴先醉，图得不知郎去时。</p><h3 id="聂冠卿" tabindex="-1"><a class="header-anchor" href="#聂冠卿" aria-hidden="true">#</a> 聂冠卿</h3><p>多丽（李良定公席上赋）</p><p>想人生，美景良辰堪惜。问其间、赏心乐事，就中难是并得。况东城、凤台沙苑，泛晴波、浅照金碧。露洗华桐，烟霏丝柳，绿阴摇曳，荡春一色。画堂迥、玉簪琼佩，高会尽词客。清欢久、重然绛蜡，别就瑶席。<br> 有翩若轻鸿体态，暮为行雨标格。逞朱唇、缓歌妖丽，似听流莺乱花隔。慢舞萦回，娇鬟低亸，腰肢纤细困无力。忍分散、彩云归后，何处更寻觅。休辞醉，明月好花，莫谩轻掷。</p><h3 id="李遵勖" tabindex="-1"><a class="header-anchor" href="#李遵勖" aria-hidden="true">#</a> 李遵勖</h3><p>望汉月</p><p>黄菊一业临砌。颗颗露珠装缀。独教冷落向秋天，恨东君不曾留意。雕阑新雨霁。绿藓上，乱铺金蕊。此花开后更无花，愿爱惜、莫同桃李。</p><p>滴滴金</p><p>帝城五夜宴游歇。残灯外、看残月。都人犹在醉乡中，听更漏初彻。<br> 行乐已成闲话说。如春梦、觉时节。大家同约探春行，问甚花先发。</p><h3 id="沈邈" tabindex="-1"><a class="header-anchor" href="#沈邈" aria-hidden="true">#</a> 沈邈</h3><p>剔银灯（途次南京忆营妓张温卿）</p><p>一夜隋河风劲。霜湿水天如镜。古柳堤长，寒烟不起，波上月无流影。那堪频听。疏星外、离鸿相应。<br> 须信道、情多是病。酒未到、愁肠还醒。数叠兰衾，馀香未减，甚时枕鸳重并。教伊须更。将盟誓、后约言定。</p><p>剔银灯</p><p>江上秋高霜早。云静月华如扫。候雁初飞，啼螀正苦，又是黄花衰草。等闲临照。潘郎鬓、星星易老。<br> 那堪更、酒醒孤棹。望千里、长安西笑。臂上妆痕，胸前泪粉，暗惹离愁多少。此情谁表。除非是、重相见了。</p><h3 id="滕宗谅" tabindex="-1"><a class="header-anchor" href="#滕宗谅" aria-hidden="true">#</a> 滕宗谅</h3><p>临江仙</p><p>湖水连天天连水，秋来分外澄清。君山自是小蓬瀛。气蒸云梦泽，波撼岳阳城。<br> 帝子有灵能鼓瑟，凄然依旧伤情。微闻兰芝动芳馨。曲终人不见，江上数峰青。</p><h3 id="张昪" tabindex="-1"><a class="header-anchor" href="#张昪" aria-hidden="true">#</a> 张昪</h3><p>满江红</p><p>无利无名，无荣无辱，无烦无恼。夜灯前、独歌独酌，独吟独笑。况值群山初雪满，又兼明月交光好。便假饶百岁拟如何，从他老。知富贵，谁能保。知功业，何时了。算簟瓢金玉，所争多少。一瞬光阴何足道，但思行乐常不早。待春来携酒殢东风，眠芳草。</p><p>离亭燕</p><p>一带江山如画。风物向秋潇洒。水浸碧天何处断，翠色冷光相射。蓼岸荻花中，隐映竹篱茅舍。<br> 天际客帆高挂。门外酒旗低迓。多少六朝兴废事，尽入渔樵闲话。怅望倚危栏，红日无言西下。</p><h3 id="王益" tabindex="-1"><a class="header-anchor" href="#王益" aria-hidden="true">#</a> 王益</h3><p>诉衷情</p><p>烧残绛蜡泪成痕。街鼓报黄昏。碧云又阻来信，廊上月侵门。愁永夜，拂香茵。待谁温。梦兰憔悴，掷果凄凉，两处销魂。</p><h3 id="石延年" tabindex="-1"><a class="header-anchor" href="#石延年" aria-hidden="true">#</a> 石延年</h3><p>鹊桥仙（七夕词）</p><p>一分素景，千家新月，凉露楼台遍洗。宝奁深夜结蛛丝，纴五孔、金针不寐。</p><p>燕归梁（春愁）</p><p>芳草年年惹恨幽。想前事悠悠。伤春伤别几时休。算从古、为风流。<br> 春山总把，深匀翠黛，千叠在眉头。不知供得几多愁。更斜日、凭危楼。</p><h3 id="关咏" tabindex="-1"><a class="header-anchor" href="#关咏" aria-hidden="true">#</a> 关咏</h3><p>迷仙引</p><p>春阴霁。岸柳参差，袅袅金丝细。画阁昼眠莺唤起。烟光媚。燕燕双高，引愁人如醉。慵缓步，眉敛金铺倚。嘉景易失，懊恼韶光改。花空委。忍厌厌地。施朱粉，临鸾鉴，腻香销灭摧桃李。<br> 独自个凝睇。暮云暗、遥山翠。天色无情，四远低垂淡如水。离恨托、征鸿寄。旋娇波、暗落相思泪。妆如洗。向高楼、日日春风里。悔凭兰、芳草人千里。</p><h3 id="刘潜" tabindex="-1"><a class="header-anchor" href="#刘潜" aria-hidden="true">#</a> 刘潜</h3><p>六州歌头（项羽朝）</p><p>秦亡草昧，刘项起吞并。驱龙虎。鞭寰宇。斩长鲸。扫欃枪。血染彭门战。视馀耳，皆鹰犬。平祸乱。归炎汉。势奔倾。兵散月明。风急旌旗乱，刁斗三更。命虞姬相对，泣听楚歌声。玉帐魂惊。<br> 泪盈盈。恨花无主。凝愁绪。挥雪刃，掩泉局。时不利。骓不逝。困阴陵。叱追兵。暗鸣摧天地，望归路，忍偷生。功盖世。成闲纪。建遗灵。江静水寒烟冷，波纹细、古木凋零。遣行人到此，追念痛伤情。胜负难凭。</p><p>水调歌头</p><p>落日塞垣路，风劲戛貂裘。翩翩数骑闲猎，深入黑山头。极目平沙千里，惟见雕弓白羽，铁面骇骅骝。隐隐望青冢，特地起闲愁。汉天子，方鼎盛，四百州。玉颜皓齿，深锁三十六宫秋。堂有经纶贤相，边有纵横谋将，不作翠蛾羞。戎虏和乐也，圣主永无忧。</p><h3 id="李冠" tabindex="-1"><a class="header-anchor" href="#李冠" aria-hidden="true">#</a> 李冠</h3><p>蝶恋花（春暮）</p><p>遥夜亭皋闲信步。才过清明，渐觉伤春暮。数点雨声风约住。朦胧淡月云来去。桃杏依稀香暗度。谁在秋千，笑里轻轻语。一寸相思千万绪。人间没个安排处。</p><p>六州歌头（骊山）</p><p>凄凉绣岭，宫殿倚山阿。明皇帝。曾游地。锁烟萝。郁嵯峨。忆昔真妃子。艳倾国，方姝丽。朝复暮。嫔嫱妒。宠偏颇。三尺玉泉新浴，莲羞吐、红浸秋波。听花奴，敲羯鼓，酣奏鸣龟。体不胜罗。舞婆娑。正霓裳曳。惊烽燧。千万骑。拥雕戈。情宛转。魂空乱。蹙双蛾。奈兵何。痛惜三春暮，委妖丽，马嵬坡。平寇乱。回宸辇。忍重过。香痉紫囊犹有，鸿都客、钿合应讹。使行人到此，千古只伤歌。事往愁多。</p><p>六州歌头</p><p>秦亡草昧，刘项起吞并。鞭寰宇。驱龙虎。扫欃枪。斩长鲸。血染中原战。视馀耳，皆鹰犬。平祸乱。归炎汉。势奔倾。兵散月明。风急旌旗乱，刁斗三更。共虞姬相对，泣听楚歌声。玉帐魂惊。<br> 泪盈盈。念花无主。凝愁苦。挥雪刃，掩泉扃。时不利。骓不逝。闲阴陵。叱追兵。鸣暗摧天地，望归路，忍偷生。功盖世，何处见遗灵。江静水寒烟冷，波纹细、古木凋零。遣行人到此，追念益伤情。胜负难凭。</p><p>蝶恋花（佳人）</p><p>贴鬓香云双绾绿。柳弱花娇，一点春心足。不肯玉箫闲度曲。恼人特把青蛾蹙。<br> 静夜溪桥霜薄屋。独影行歌，惊起双鸾宿。愁破酒阑闺梦熟。月斜窗外风敲竹。</p><p>千秋万岁</p><p>杏花好、子细君须辨。比早梅深、夭桃浅。把鲛绡、淡拂鲜红面。蜡融紫萼重重现。烟外悄，风中笑，香满院。<br> 欲绽全开俱可羡。粹美妖娆无处选。除卿卿似寻常见。倚天真、艳冶轻朱粉，分明洗出胭脂面。追往事，绕芳榭，千千遍。</p><h3 id="谢绛" tabindex="-1"><a class="header-anchor" href="#谢绛" aria-hidden="true">#</a> 谢绛</h3><p>菩萨蛮（咏目）</p><p>娟娟侵鬓妆痕浅。双眸相媚鸾如翦。一瞬百般宜。无论笑与啼。<br> 酒阑思翠被。特故瞢腾地。生怕促归轮。微波先注入。</p><p>夜行船（别情）</p><p>昨夜佳期初共。鬓云低、翠翘金凤。尊前和笑不成歌，意偷转、眼波微送。<br> 草草不容成楚梦。渐寒深、翠帘霜重。相看送到断肠时，月西斜、画楼钟动。</p><p>诉衷情（宫怨）</p><p>银缸夜永影长孤。香草续残炉。倚屏脉脉无语，粉泪不成珠。双粲枕，百娇壶。忆当初。君恩莫似，秋叶无情，欲向人疏。</p><h3 id="宋祁" tabindex="-1"><a class="header-anchor" href="#宋祁" aria-hidden="true">#</a> 宋祁</h3><p>浪淘沙近</p><p>少年不管。流光如箭。因循不觉韶光换。至如今，始惜月满、花满、酒满。<br> 扁舟欲解垂杨岸。尚同欢宴。日斜歌阕将分散。倚兰桡，望水远、天远、人远。</p><p>蝶恋花</p><p>雨过蒲萄新涨绿。苍玉盘倾，堕碎珠千斛。姬监拥前红簇簇。温泉初试真妃浴。<br> 驿使南来丹荔熟。故翦轻绡，一色颁时服。娇汗易唏凝醉玉。清凉不用香绵扑。</p><p>玉楼春（春景）</p><p>东城渐觉风光好。縠皱波纹迎客棹。绿杨烟外晓寒轻，红杏枝头春意闹。浮生长恨欢娱少。肯爱千金轻一笑。为君持酒劝斜阳，且向花间留晚照。</p><p>蝶恋花（情景）</p><p>绣幕茫茫罗帐卷。春睡腾腾，困人娇波慢。隐隐枕痕留玉脸。腻云斜溜钗头燕。远梦无端欢又散。泪落胭脂，界破蜂黄浅。整了翠鬟匀了面。芳心一寸情何限。</p><p>鹧鸪天</p><p>画毂凋鞍狭路逢。一声肠断绣帘中。身无彩凤双飞翼，心有灵犀一点通。<br> 金作屋，玉为笼。车如流水马游龙。刘郎已恨蓬山远，更隔蓬山几万重。</p><p>好事近</p><p>睡起玉屏风，吹去乱红犹落。天气骤生轻暖，衬沈香帷箔。珠帘约住海棠风，愁拖两眉角。昨夜一庭明月，冷秋千红索。</p><h3 id="贾昌朝" tabindex="-1"><a class="header-anchor" href="#贾昌朝" aria-hidden="true">#</a> 贾昌朝</h3><p>木兰花令</p><p>都城水绿嬉游处。仙棹往来人笑语。红随远浪泛桃花，雪散平堤飞柳絮。东君欲共春归去。一阵狂风和骤雨。碧油红旆锦障泥，斜日画桥芳草路。</p><h3 id="尹洙" tabindex="-1"><a class="header-anchor" href="#尹洙" aria-hidden="true">#</a> 尹洙</h3><p>水调歌头（和苏子美）</p><p>万顷太湖上，朝暮浸寒光。吴王去后，台榭千古锁悲凉。谁信蓬山仙子，天与经纶才器，等闲厌名僵。敛翼下霄汉，雅意在沧浪。<br> 晚秋里，烟寂静，雨微凉。危亭好景，佳树修竹绕回塘。不用移舟酌酒，自有青山绿水，掩映似潇湘。莫问平生意，别有好思量。</p><h3 id="梅尧臣" tabindex="-1"><a class="header-anchor" href="#梅尧臣" aria-hidden="true">#</a> 梅尧臣</h3><p>苏幕遮</p><p>露堤平，烟墅杳。乱碧萋萋，雨后江天晓。独有庚郎年最少。窣地春袍，嫩色宜相照。<br> 接长亭，迷远道。堪怨王孙，不记归期早。落尽梨花春又了。满地残阳，翠色和烟老。</p><p>玉楼春</p><p>天然不比花含粉。约月眉黄春色嫩。小桥低映欲迷人，闲倚东风无奈困。<br> 烟姿最与章台近。冉冉千丝谁结恨。狂莺来往恋芳阴，不道风流真能尽。</p><h3 id="叶清臣" tabindex="-1"><a class="header-anchor" href="#叶清臣" aria-hidden="true">#</a> 叶清臣</h3><p>江南好</p><p>丞相有才裨造化，圣皇宽诏养疏顽。赢取十年闲。</p><p>贺圣朝（留别）</p><p>满斟绿醑留君住。莫匆匆归去。三分春色二分愁，更一分风雨。花开花谢、都来几许。且高歌休诉。不知来岁牡丹时，再相逢何处。</p><h3 id="吴感" tabindex="-1"><a class="header-anchor" href="#吴感" aria-hidden="true">#</a> 吴感</h3><p>折红梅（梅花馆小鬟）</p><p>喜冰澌初泮，微和渐入、东郊时节。春消息，夜来顿觉，红梅数枝争发。玉溪仙馆，不是个、寻常标格。化工别与、一种风情，似匀点胭脂，染成香雪。<br> 重吟细阅。比繁杏天桃，品格真别。只愁共、彩云易散，冷落谢池风月。凭谁向说。三弄处、龙吟休咽。大家留取，时倚阑干，闻有花堪折，劝君须折。</p><h3 id="荣諲-" tabindex="-1"><a class="header-anchor" href="#荣諲-" aria-hidden="true">#</a> 荣諲 </h3><p>南乡子</p><p>江上野梅芳。粉色盈盈照路傍。闲折一枝和雪嗅，思量。似个人人玉体香。<br> 特地起愁肠。此恨谁人与寄将。山馆寂寥天欲暮，凄凉。人转迢迢路转长。</p><h3 id="王琪" tabindex="-1"><a class="header-anchor" href="#王琪" aria-hidden="true">#</a> 王琪</h3><p>定风波</p><p>把酒花前欲问天。春来秋去苦茫然。风雨满枝花满地。何事。却教纤草占流年。<br> 试把钿筝重促柱。无绪。酒阑清泪滴朱弦。赖有玉人相顾好。轻笑。却疑春色在婵娟。</p><p>望江南（柳）</p><p>江南柳，烟穗拂人轻。愁黛空长描不似，舞腰虽瘦学难成。天意与风情。攀折处，离恨几时平。已纵柔条萦客棹，更飞狂絮扑旗亭。三月乱莺声。</p><p>望江南（二）</p><p>江南酒，何处味偏浓。醉卧春风深巷里，晓寻香旆小桥东。竹叶满金钟。檀板醉，人面粉生红。青杏黄梅朱阁上，鲥鱼苦笋玉盘中。酩酊任愁攻。</p><p>望江南（三）</p><p>江南燕，轻飏绣帘风。二月池塘新社过，六朝宫殿旧巢空。颉颃恣西东。王谢宅，曾入绮堂中。烟径掠花飞远远，晓窗惊梦语匆匆。偏占杏园红。</p><p>望江南（四）</p><p>江南竹，清润绝纤埃。深径欲留双凤宿，后庭偏映小桃开。风月影徘徊。寒玉瘦，霜霰信相催。粉泪空流妆点在，羊车曾傍翠枝来。龙笛莫轻裁。</p><p>望江南（五）</p><p>江南草，如种复如描。深映落花莺舌乱，绿迷南浦客魂销。日日斗青袍。风欲转，柔态不胜娇。远翠天涯经夜雨，冷痕沙上带昏潮。谁梦与兰苕。</p><p>望江南（六·江景）</p><p>江南雨，风送满长川。碧瓦烟昏沈柳岸，红绡香润入梅天。飘洒正潇然。朝与暮，长在楚峰前。寒夜愁欹金带枕，暮江深闭木兰船。烟浪远相连。</p><p>望江南（七）</p><p>江南水，江路转平沙。雨霁高烟收素练，风晴细浪吐寒花。迢递送星槎。名利客，飘泊未还家。西塞山前渔唱远，洞庭波上雁行斜。征棹宿天涯。</p><p>望江南（八·江乡）</p><p>江南岸，云树半晴阴。帆去帆来天亦老，潮生潮落日还沉。南北别离心。<br> 兴废事，千古一沾襟。山下孤烟渔市晓，柳边疏雨酒家深。行客莫登临。</p><p>望江南（九）</p><p>江南月，清夜满西楼。云落开时冰吐鉴，浪花深处玉沈钩。圆缺几时休。星汉迥，风露入新秋。丹桂不知摇落恨，素娥应信别离愁。天上共悠悠。</p><p>望江南（十）</p><p>江南雪，轻素剪云端。琼树忽惊春意早，梅花偏觉晓香寒。冷影褫清欢。蟾玉迥，清夜好重看。谢女联诗衾翠幕，子猷乘兴泛平澜。空惜舞英残。</p><h3 id="陈凤仪" tabindex="-1"><a class="header-anchor" href="#陈凤仪" aria-hidden="true">#</a> 陈凤仪</h3><p>一络索（送蜀守蒋龙图）</p><p>蜀江春色浓如雾。拥双旌归去。海棠也似别君难，一点点、啼红雨。此去马蹄何处。沙堤新路。禁林赐宴赏花时，还忆著、西楼否。</p><h3 id="苏舜钦" tabindex="-1"><a class="header-anchor" href="#苏舜钦" aria-hidden="true">#</a> 苏舜钦</h3><p>水调歌头（沧浪亭）</p><p>潇汪太湖岸，淡伫洞庭山。鱼龙隐处，烟雾深锁渺瀰间。方念陶朱张翰，忽有扁舟急桨，撇浪载鲈还。落日暴风雨，归路绕汀湾。丈夫志，当景盛，耻疏闲。壮年何事憔悴，华发改朱颜。拟借寒潭垂钓，又恐鸥鸟相猜，不肯傍青纶。刺棹穿芦荻，无语看波澜。</p><h3 id="解昉-" tabindex="-1"><a class="header-anchor" href="#解昉-" aria-hidden="true">#</a> 解昉 </h3><p>永遇乐（春情）</p><p>风暖莺娇，露浓花重，天气和煦。院落烟收，垂杨舞困，无奈堆金缕。谁家巧纵，青楼弦管，惹起梦云情绪。忆当时、纹衾粲枕，未尝暂孤鸳侣。芳菲易老，故人难聚。到此翻成轻误。阆苑仙遥，蛮笺纵写、何计传深诉。青山绿水，古今长在，惟有旧欢何处。</p><p>阳台梦</p><p>仙姿本寓。十二峰前住。千里行云行雨。偶因鹤驭过巫阳。邂逅他、楚襄王。<br> 无端宋玉夸才赋。诬诞人心素。至今狂客到阳台。也有痴心，望妾入、梦中来。</p><h3 id="韩琦" tabindex="-1"><a class="header-anchor" href="#韩琦" aria-hidden="true">#</a> 韩琦</h3><p>点绛唇</p><p>病起恹恹、画堂花谢添憔悴。乱红飘砌。滴尽胭脂泪。<br> 惆怅前春，谁向花前醉。愁无际。武陵回睇。人远波空翠。</p><p>安阳好</p><p>安阳好，形势魏西州。曼衍山川环故国，升平歌吹沸高楼。和气镇飞浮。<br> 笼画陌，乔木几春秋。花外轩窗排远岫，竹间门巷带长流。风物更清幽。</p><p>安阳好</p><p>安阳好，戟户使君宫。白昼锦衣清宴处，铁楹丹榭画图中。壁记旧三公。<br> 棠讼悄，池馆北园通。夏夜泉声来枕簟，春来花气透帘栊。行乐兴何穷。</p><p>望江南</p><p>维扬好，灵宇有琼花。千点真珠擎素蕊，一环明玉破香葩。芳艳信难加。<br> 如雪貌，绰约最堪夸。疑是八仙乘皓月，羽衣摇曳上云车。来会列仙家。</p><h3 id="沈唐" tabindex="-1"><a class="header-anchor" href="#沈唐" aria-hidden="true">#</a> 沈唐</h3><p>霜叶飞</p><p>霜林凋晚，危楼迥，登临无限秋思。望中闲想，洞庭波面，乱红初坠。更萧索、风吹渭水。长安飞舞千门里。变景摧芳榭，唯有兰衰暮业，菊残馀蕊。<br> 回念花满华堂，美人一去，镇掩香闺经岁。又观珠露，碎点苍苔，败梧飘砌。谩赢得、相思泪眼，东君早作归来计。便莫惜丹青手，重与芳菲，万红千翠。</p><p>念奴娇</p><p>杏花过雨，渐残红零落，胭脂颜色。流水飘香人渐远，难托春心脉脉。恨别王孙，墙阴目断，手把青梅摘。金鞍何处，绿杨依旧南陌。消散云雨须臾，多情因甚，有轻离轻拆。燕语千般，争解说、些子伊家消息。厚约深盟，除非重见，见了方端的。而今无奈，寸肠千恨堆积。</p><p>望海潮（上太原知府王君贶尚书）</p><p>山光凝翠，川容如画，名都自古井州。箫鼓沸天，弓刀似水，连营十万貔貅。金骑走长楸。少年人一一，锦带吴钩。路入榆关，雁飞汾水正宜秋。<br> 追思昔日风流。有儒将醉吟，才子狂游。松偃旧亭，城高故国，空馀舞榭歌楼。方面倚贤侯。便恐为霖雨，归去难留。好向西溪，恣携弦管宴兰舟。</p><p>望南云慢（木芙蓉）</p><p>木叶轻飞，乍雨歇亭皋，帘卷秋光。栏隈砌角，绽拒霜几处，蓓深浅红芳。应恨开时晚，伴翠菊、风前并香。晓来寒露，嫩脸低凝，似带啼妆。<br> 堪伤。记得佳人，当时怨别，盈腮泪粉行行。而今最苦，奈千里身心，两处凄凉。感物成消黯，念旧欢、空劳寸肠。月斜残漏，梦断孤帏，一枕思量。</p><p>南乡子</p><p>朝观俯尧阶。宠拜新恩天上回。欢动边城十万户，民怀。荣见旌旗却再来。<br> 清晓敞铃斋，庭下鸣鼍绮宴开。红袖两行频捧劝，金□利市应销十二钗。</p><h3 id="赵拚-" tabindex="-1"><a class="header-anchor" href="#赵拚-" aria-hidden="true">#</a> 赵拚 </h3><p>折新荷引</p><p>雨过回廊，圆荷嫩绿新抽。越女轻盈，画桡稳泛兰舟。芳容艳粉，红香透、脉脉娇羞。菱歌隐隐渐遥，依约回眸。<br> 堤上郎心，波间妆影迟留。不觉归时，淡天碧衬蟾钩。风蝉噪晚，馀霞际、几点沙鸥。渔笛、不道有人，独倚危楼。</p><h3 id="刘几" tabindex="-1"><a class="header-anchor" href="#刘几" aria-hidden="true">#</a> 刘几</h3><p>梅花曲（以介父三诗度曲）</p><p>汉宫中侍女，娇额半涂黄。盈盈粉色凌时，寒玉体、先透薄妆。好借月魂来，娉婷画烛旁。惟恐随、阳春好梦去，所思飞扬。宜向风亭把盏，酬孤艳，醉永夕何妨。雪径蕊、真凝密，降回舆、认暗香。不为藉我作和羹，肯放结子花狂。向上林，留此占年芳。</p><p>梅花曲</p><p>结子非贪，有香不俗，宜当鼎鼐尝。偶先红紫，度韶华、玉笛占年芳。众花杂色满上林，未能教、腊雪埋藏。却怕春风漏泄，一一尽无香。不须更御铅黄。知国色，禀自天真殊常。只裁云缕，奈芳滑、玉体想仙妆。少陵为尔东阁。美艳激诗肠。当已阴未雨春光。无心赋海棠。</p><p>梅花曲</p><p>浅浅池塘。深深庭院，复出短短垣墙。年年为尔，若九真巡会、宝惜流芳。向人自有，绵渺无言，深意深藏。倾国倾城，天教与、抵死芳香。袅须金色，轻危欲压，绰约冠中央。蒂团红蜡，兰肌粉艳巧能妆。婵娟一种风流，如雪如冰衣霓裳。永日依倚，春风笑野棠。</p><p>花发状元红慢</p><p>三春向暮，万卉成阴、有嘉艳方坼。娇姿嫩质。冠群品，共赏倾城倾国。上苑晴昼暄，千素万红尤奇特。绮筵开，会咏歌才子，压倒元白。<br> 别有芳幽苞小，步障华丝，绮轩油壁。与紫鸳鸯、素蛱蝶。自清旦、往往连夕。巧莺喧翠管，娇燕语雕梁留客。武陵人，念梦役意浓，堪遣情溺。</p><h3 id="元绛" tabindex="-1"><a class="header-anchor" href="#元绛" aria-hidden="true">#</a> 元绛</h3><p>减字木兰花</p><p>绿杨阴下。短帽轻衫行信马。过尽春风。踏尽青青打尽红。舞鸾歌凤。人面湖光红影动。醉眼归时。人在朱楼曲角西。</p><p>映山红慢</p><p>谷雨风前，占淑景、名花独秀。露国色仙姿，品流第一，春工成就。罗帏护日金泥皱。映霞腮动檀痕溜。长记得天上，瑶池阆苑曾有。<br> 千匝绕、红玉阑干，愁只恐、朝云难久。须款折、绣囊剩戴，细把蜂须频嗅。佳人再拜抬娇面，敛红巾、捧金杯酒。献千千寿。愿长恁、天香满袖。</p><h3 id="陈朴" tabindex="-1"><a class="header-anchor" href="#陈朴" aria-hidden="true">#</a> 陈朴</h3><p>望江南</p><p>中黄宝，须向胆中求。春帝令行生万物，乾坤膝下与吾俦。百脉自通流。<br> 施造化，左右火双抽。浩浩腾腾充宇宙，苦烟袅袅上环楼。夫妇渐相谋。</p><p>望江南</p><p>玄珠降，丹窟在中宫。九候息调重九数，赤波忽进太阳东。心肾始交通。<br> 逢六变，重六息阴功。火自海门朝帝坐，水从莲沼佐丁公。紫电透玲珑。</p><p>望江南</p><p>毛发落，丹左运行阳。胎色渐红阴渐小，推移岁运助乾刚。育火养中央。<br> 成物象，五岳辨微茫。出入尚迟形尚小，晨昏天籁奏笙簧。常饮玉壶浆。</p><p>望江南</p><p>丹往右，四转运行阴。逢六闭藏阳户气，玉关泉透合丁壬。龟戏任浮沉。<br> 时出入，无碍贯他心。游戏神通常出面，圆光周匝绕千寻。寒暑不相侵。</p><p>望江南</p><p>珠自右，飞电入丹城。内养婴儿盈尺象，时逢九数采阳精。火向水中生。<br> 烧鬼岳，紫殿势峥嵘。随意出游寰海内，寐如砂碛卧长鲸。时序与偕行。</p><p>望江南</p><p>日精满，阴魄化无形。每遇月圆开北户，神龟时饮碧瑶玲。形魄岂能停。<br> 阳砂赤，阴粉色微青。粉换肉肌砂换骨，凡胎换尽圣胎灵。飞举似流星。</p><p>望江南</p><p>形透日，七转任飞腾。幽入深严图宴坐，息无来去使神凝。却粒著奇能。<br> 生神火，返本气清澄。九候浴时开地户，月中取火日求冰。五内换重新。</p><p>望江南</p><p>内外遍，八转始还元。地带长垂生坎户，周行胎息贯天门。太始道方存。<br> 纯一体，黑赤气常喷。丹火发来烧内境，冷泉深处浴猴孙。神水赤龟吞。</p><p>望江南</p><p>丹九转，纯一太初颜。内外无为常抱朴，纵横海外与人间。功行积丘山。<br> 青阙诏，玉简赐金环。饮罢刀圭乘羽驾，旌幢箫鼓过天关。朝帝列仙班。</p><h3 id="卢氏" tabindex="-1"><a class="header-anchor" href="#卢氏" aria-hidden="true">#</a> 卢氏</h3><p>凤栖梧（题泥溪驿）</p><p>蜀道青天烟霭翳。帝里繁华、迢递何时至。回望锦川挥粉泪。凤钗斜亸乌云腻。<br> 钿带双垂金缕细。玉佩玎珰，露滴寒如水。从此鸾妆添远意。画眉学得远山翠。</p><h3 id="刘述" tabindex="-1"><a class="header-anchor" href="#刘述" aria-hidden="true">#</a> 刘述</h3><p>家山好</p><p>挂冠归去旧烟萝。闲身健，养天和。功名富贵非由我，莫贪他。这歧路、足风波。<br> 水晶宫里家山好，物外胜游多。晴溪短棹，时时醉唱里棱罗。天公奈我何。</p><h3 id="赵祯" tabindex="-1"><a class="header-anchor" href="#赵祯" aria-hidden="true">#</a> 赵祯</h3><p>合宫歌（皇佑二年飨明堂）</p><p>缵重明。端拱保凝命。广大孝休德，永锡四海有庆。觚坛寓礼正典名。幔室雅奏，彩仗崇制定。五位仿古甚盛。蒿宫光符辰星。高秋嘉时款芎灵。交累圣。上下来顾，寅畏歆纯诚。三阶平。金气肃，转和景。翠葆御双观，异风兑泽布令。脂茶划荡墨索清。远迩响附，动植咸遂性。表里穆悦，庶政醇醲，熙然胥庭。唐舜华封祝，如南山寿永。愿今广怀宁延，昌基扃。</p><h3 id="蔡襄" tabindex="-1"><a class="header-anchor" href="#蔡襄" aria-hidden="true">#</a> 蔡襄</h3><p>好事近</p><p>瑞雪满京都，宫殿尽成银阙。常对素光遥望，是江梅时节。<br> 如今江上见寒梅，幽香自清绝。重看落英残艳，想飘零如雪。</p><h3 id="韩绛" tabindex="-1"><a class="header-anchor" href="#韩绛" aria-hidden="true">#</a> 韩绛</h3><p>踏莎行</p><p>嵩峤云高，洛川波暖。举头乔木森无断。囗囗囗雨绝风尘，小桥频过春渠满。<br> 囗囗离宫，囗棱斗焕。万家罗绮多游伴。囗囗囗囗自风囗，囗囗是处喧弦管。</p><h3 id="李师中" tabindex="-1"><a class="header-anchor" href="#李师中" aria-hidden="true">#</a> 李师中</h3><p>菩萨蛮</p><p>子规啼破城楼月。画船晓载笙歌发。两岸荔枝红。万家烟雨中。<br> 佳人相对泣。泪下罗衣湿。从此信音稀。岭南无雁飞。</p><h3 id="蔡挺" tabindex="-1"><a class="header-anchor" href="#蔡挺" aria-hidden="true">#</a> 蔡挺</h3><p>喜迁莺</p><p>霜天清晓。望紫塞古垒，寒云衰草。汗马嘶风，边鸿翻月，垅上铁衣寒早。剑歌骑曲悲壮，尽道君恩难报。塞垣乐，尽双鞬锦带，山西年少。<br> 谈笑。刁斗静。烽火一把，常送平安耗。圣主忧边，威灵遐布，骄虏且宽天讨。岁华向晚愁思，谁念玉关人老。太平也，且欢娱，不惜金尊频倒。</p><h3 id="王益柔" tabindex="-1"><a class="header-anchor" href="#王益柔" aria-hidden="true">#</a> 王益柔</h3><p>喜长新</p><p>秋云朔吹晓徘徊。雪照楼台。梁王宴召有邹枚。相如独逞雄才。<br> 明烛薰炉香暖，深劝金杯。庭前粉艳有寒梅。一枝昨夜先开。</p><h3 id="曾巩" tabindex="-1"><a class="header-anchor" href="#曾巩" aria-hidden="true">#</a> 曾巩</h3><p>赏南枝</p><p>暮冬天地闭，正柔木冻折，瑞雪飘飞。对景见南山？岭梅露、几点清雅容姿。丹染萼、玉缀枝。又岂是、一阳有私。大抵是、化工独许，使占却先时。<br> 霜威莫苦凌持。此花根性，想群卉争知。贵用在和羹，三春里、不管绿是红非。攀赏处、宜酒卮。醉捻嗅、幽香更奇。倚阑干、仗何人去，嘱羌管休吹。</p><h3 id="司马光" tabindex="-1"><a class="header-anchor" href="#司马光" aria-hidden="true">#</a> 司马光</h3><p>阮郎归</p><p>渔舟容易入春山。仙家日月闲。绮窗纱幌映朱颜。相逢醉梦间。松露冷，海霞殷。匆匆整棹还。落花寂寂水潺潺。重寻此路难。</p><p>西江月</p><p>宝髻松松挽就，铅华淡淡妆成。青烟翠雾罩轻盈。飞絮游丝无定。相见争如不见，有情何似无情。笙歌散后酒初醒。深院月斜人静。</p><p>锦堂春</p><p>红日迟迟，虚郎转影，槐阴迤逦西斜。彩笔工夫，难状晚景烟霞。蝶尚不知春去，谩绕幽砌寻花。奈猛风过后，纵有残红，飞向谁家。<br> 始知青鬓无价，叹飘零官路，荏苒年华。今日笙歌业里，特地咨嗟。席上青衫湿透，算感旧、何止琵琶。怎不教人易老，多少离愁，散在天涯。</p><h3 id="苏氏" tabindex="-1"><a class="header-anchor" href="#苏氏" aria-hidden="true">#</a> 苏氏</h3><p>临江仙（立春寄季顺妹）</p><p>一夜东风穿绣户，融融暖应佳时。春来何处最先知。平明堤上柳，染遍郁金枝。姊妹嬉游时节近，今朝应怨来迟。凭谁说与到家期。玉钗头上胜，留待远人归。</p><p>更漏子（寄季玉妹）</p><p>小阑干，深院宇。依旧当时别处。朱户锁，玉楼空。一帘霜日红。弄珠江，何处是，望断碧云无际。凝泪眼，出重城。隔溪羌笛声。</p><p>鹊桥仙（寄季顺妹）</p><p>星移斗转，玉蟾西下，渐觉东效向晓。马嘶人语隔霜林，望千里、长安古道。<br> 珠宫姊妹，相逢方信，别后十分瘦了。上林归去正花时，争奈向、花前又老。</p><p>踏莎行（寄姊妹）</p><p>孤馆深沈，晓寒天气。解鞍独自阑干倚。暗香浮动月黄昏，落梅风送沾衣袂。待写红笺，凭谁与寄。先教觅取嬉游地。到家正是早春时，小桃花下拚沉醉。</p><h3 id="刘敞" tabindex="-1"><a class="header-anchor" href="#刘敞" aria-hidden="true">#</a> 刘敞</h3><p>清平乐</p><p>小山业桂。最有留人意。拂叶攀花无限思。雨湿浓香满袂。<br> 别来过了秋光。翠帘昨夜新霜。多少月宫闲地，姮娥与借微芳。</p><p>踏莎行</p><p>蜡炬高高，龙烟细细。玉楼十二门初闭。疏帘不卷水晶寒，小屏半掩琉璃翠。<br> 桃叶新声，榴花美味。南山宾客东山妓。利名不肯放人闲，忙中偷取工夫醉。</p><h3 id="王珪" tabindex="-1"><a class="header-anchor" href="#王珪" aria-hidden="true">#</a> 王珪</h3><p>导引（奉安真宗皇帝御容于寿星观永崇殿导引歌词）</p><p>忆玉清景，繁盛极当时。千古事难追。汉家别朝秋风起，空出奉宸衣。三山浮海日晖晖。羽盖共云飞。灵宫旧是楼真处，还望玉舆归。</p><p>平调发引</p><p>玉宸朝晚，忽掩赭黄衣。愁雾锁金扉。蓬莱待得仙丹至，人世已成非。龙轩天仗转西畿。旌旆入云飞。望陵宫女垂红泪，不见翠舆归。</p><p>平调发引</p><p>上林春晚，曾是奉宸游。水殿戏龙舟。玉箫吹断催仙驭，一去隔千秋。<br> 游人重到曲江头。事往涕难收。空馀御幄传觞处，依旧水东流。</p><h3 id="韩缜" tabindex="-1"><a class="header-anchor" href="#韩缜" aria-hidden="true">#</a> 韩缜</h3><p>凤箫吟</p><p>锁离愁，连绵无际，来时陌上初熏。绣帏人念远，暗垂珠泪，泣送征轮。长亭长在眼，更重重、远水孤云。但望极楼高，尽日目断王孙。<br> 消魂。池塘别后，曾行处、绿妒轻裙。恁时携素手，乱花飞絮里，缓步香茵。朱颜空自改，向年年、芳意长新。遍绿野，嬉游醉眠，莫负青春。</p><h3 id="裴湘" tabindex="-1"><a class="header-anchor" href="#裴湘" aria-hidden="true">#</a> 裴湘</h3><p>浪淘沙</p><p>雁塞说井门。郡枕西汾。山形高下远相吞。古寺楼台依碧嶂，烟景遥分。<br> 晋朝锁溪云。箫鼓仍存。牛羊斜日自归村。惟有故城禾黍地，前事消魂。</p><p>浪淘沙（汴州）</p><p>万国仰神京。礼乐纵横。葱葱佳气锁龙城。日御明堂天子圣，朝会簪缨。<br> 九陌六街平。万国充盈。青楼弦管酒如渑。别有隋堤烟柳暮，千古含情。</p><h3 id="阮逸女" tabindex="-1"><a class="header-anchor" href="#阮逸女" aria-hidden="true">#</a> 阮逸女</h3><p>花心动（春词）</p><p>仙苑春浓，小桃开，枝枝已堪攀折。乍雨乍晴，轻暖轻寒，渐近赏花时节。柳摇台榭东风软，帘栊静、幽禽调舌。断魂远、闲寻翠径，顿成愁结。此恨无人共说。还立尽黄昏，寸心空切。强整绣衾，独掩朱扉，簟枕为谁铺设。夜长更漏传声远，纱窗映、银缸明灭。梦回处，梅梢半笼淡月。</p><h3 id="滕甫" tabindex="-1"><a class="header-anchor" href="#滕甫" aria-hidden="true">#</a> 滕甫</h3><p>蝶恋花（次长汀壁间韵）</p><p>叶底无风池面静。掬水佳人，拍破青铜镜。残月朦胧花弄影。新梳斜插乌云鬓。<br> 拍索闷怀添酒兴。旋撷园蔬，随分成盘饤。说与翠微休急性。功名富贵皆前定。</p><p>蝶恋花（再和）</p><p>昼永无人深院静。一枕春醒，犹未忺临镜。帘卷新蟾光射影。速忙掠起蓬松鬓。<br> 对景沈吟嗟没兴。薄幸不来，空把杯盘饤。休道妇人多水性。今宵独自言无定。</p><h3 id="吴师孟" tabindex="-1"><a class="header-anchor" href="#吴师孟" aria-hidden="true">#</a> 吴师孟</h3><p>蜡梅香</p><p>锦里阳和，看万木凋时，早梅独秀。珍馆琼楼畔，正绛跗初吐，秾华将茂。国艳天葩，真澹伫、雪肌清瘦。似广寒宫，铅华未御，自然妆就。凝睇倚朱阑，喷清香暗度，易袭襟袖。好与花为主，宜秉烛、频观泛湘酎。莫待南枝，随乐府、新声吹后。对赏心人，良辰好景，须信难偶。</p><h3 id="俞紫芝" tabindex="-1"><a class="header-anchor" href="#俞紫芝" aria-hidden="true">#</a> 俞紫芝</h3><p>阮郎归</p><p>钓鱼船上谢三郎。双鬓已苍苍。蓑衣未必清贵，不肯换金章。<br> 汀草畔，浦花旁。静鸣榔。自来好个，渔父家风，一片潇湘。</p><p>临江仙（题清溪图）</p><p>弄水亭前千万景，登临不忍空回。水轻墨澹写蓬莱。莫教世眼，容易洗尘埃。<br> 收去雨昏都不见，展时还似云开。先生高趣更多才。人人尽道，小杜却重来。</p><p>古调歌</p><p>地钟灵，天应瑞。簇簇香苞、团作真珠蕊。玉宇瑶台分十二。要伴姮娥，月里双双睡。月如花，花似月。花月生香，添此真奇异。不许扬州夸间气。昨夜春风，唤醒琼琼醉。</p><h3 id="郑獬" tabindex="-1"><a class="header-anchor" href="#郑獬" aria-hidden="true">#</a> 郑獬</h3><p>好事近（初春）</p><p>江上探春回，正值早梅时节。两行小槽双凤，按凉州初彻。<br> 谢娘扶下绣鞍来，红靴踏残雪。归去不须银烛，有山头明月。</p><p>好事近</p><p>把酒对江梅，花小未禁风力。何计不教零落，为青春留得。<br> 故人莫问在天涯，尊前苦相忆。好把素香收取，寄江南消息。</p><h3 id="强至" tabindex="-1"><a class="header-anchor" href="#强至" aria-hidden="true">#</a> 强至</h3><p>渔家傲</p><p>雪月照梅溪畔路。幽姿背立无言语。冷浸瘦枝清浅处。香暗度。妆成处士横斜句。浑似玉人常淡伫。菱花相对盈清楚。谁解小图先画取。天欲曙。恐随月色云间去。</p><h3 id="蒲宗孟" tabindex="-1"><a class="header-anchor" href="#蒲宗孟" aria-hidden="true">#</a> 蒲宗孟</h3><p>望梅花</p><p>一阳初起。暖力未胜寒气。堪赏素华长独秀，不并开红抽紫。青帝只应怜洁白，不使雷同众卉。<br> 淡然难比。粉蝶岂知芳蕊。半夜卷帘如乍失，只在银蟾影里。残雪枝头君认取，自有清香旖旎。</p><h3 id="陈汝羲" tabindex="-1"><a class="header-anchor" href="#陈汝羲" aria-hidden="true">#</a> 陈汝羲</h3><p>减字木兰花</p><p>纤纤素手。盘里醉花新点就。对叶双心。别有东风意思深。<br> 琼沾粉缀。消得玉堂留客醉。试嗅清芳。别有红罗巧袖香。</p><h3 id="汪辅之" tabindex="-1"><a class="header-anchor" href="#汪辅之" aria-hidden="true">#</a> 汪辅之</h3><p>行香子（记恨）</p><p>晚绿寒红。芳意匆匆。惜年华、今与谁同。碧云零落，数字宾鸿。看渚莲凋，宫扇旧，怨秋风。<br> 流波坠叶，佳期何在，想天教、离恨无穷。试将前事，闲倚梧桐。有锁魂处，明月夜，锦屏空。</p><h3 id="范纯仁" tabindex="-1"><a class="header-anchor" href="#范纯仁" aria-hidden="true">#</a> 范纯仁</h3><p>鹧鸪天（和持国）</p><p>腊后春前暖律催。日和风软欲开梅。公方结客寻佳景，我亦忘形趁酒杯。<br> 添歌管，续尊罍。更阑烛短未能回。清欢莫待相期约，乘兴来时便可来。</p><h3 id="张才翁" tabindex="-1"><a class="header-anchor" href="#张才翁" aria-hidden="true">#</a> 张才翁</h3><p>雨中花</p><p>万缕青青，初眠官柳，向人犹未成阴。据雕鞍马上，拥鼻微吟。远宦情怀谁问，空嗟壮志销沈。正好花时节，山城留滞、忍负归心。<br> 别离万里，飘蓬无定，谁念会合难凭。相聚里，休辞金盏，酒浅还深。欲把春愁抖擞，春愁转更难禁。乱山高处，凭阑垂袖，聊寄登临。</p><h3 id="寿涯禅师" tabindex="-1"><a class="header-anchor" href="#寿涯禅师" aria-hidden="true">#</a> 寿涯禅师</h3><p>渔家傲（咏鱼篮观音）</p><p>深愿弘慈无缝罅。乘时走入众生界。窈窕丰姿都没赛。提鱼卖。堪笑马郎来纳败。<br> 清冷露湿金襽坏。茜裙不把珠缨盖。特地掀来呈捏怪。牵人爱。还尽许多菩萨债。</p><h3 id="章楶" tabindex="-1"><a class="header-anchor" href="#章楶" aria-hidden="true">#</a> 章楶</h3><p>水龙吟</p><p>燕忙莺懒花残，正堤上、柳花飘坠。轻飞点画青林，谁道全无才思。闲趁游丝，静临深院，日长门闭。傍珠帘散漫，垂垂欲下，依前被，风扶起。兰帐玉人睡觉，怪春衣、雪沾琼缀。绣床旋满，香毯无数，才圆却碎。时见蜂儿，仰粘轻粉，鱼吹池水。望章台路杳，金鞍游荡，有盈盈泪。</p><p>声声令</p><p>帘移碎影，香褪衣襟。旧家庭院嫩苔侵。东风过尽，暮云锁，绿窗深。怕对人、闲枕剩衾。楼底轻阴。春信断，怯登临。断肠魂梦两沈沈。花飞水远，便从今。莫追寻。又怎禁、蓦地上心。</p><h3 id="徐积" tabindex="-1"><a class="header-anchor" href="#徐积" aria-hidden="true">#</a> 徐积</h3><p>渔父乐</p><p>水曲山隈四五家。夕阳烟火隔芦花。渔唱歇，醉眠斜。纶竿蓑笠是生涯。</p><p>无一事</p><p>见说红尘罩九衢。贪名逐利各区区。论得失，问荣枯。争似侬家占五湖。</p><p>堪画看</p><p>讨得渔竿买得船。归休何必待高年。深浪里，乱云边。只有逍遥是水仙。</p><p>谁学得</p><p>饱则高歌醉即眠。只知头白不知年。江绕屋，水随船。买得风光不著钱。</p><p>君看取</p><p>管得江湖占得山。白云同散学云闲。清旦出，夕阳还。不知身在画屏间。</p><p>君不悟</p><p>一酌村醪一曲歌。回看尘世足风波。忧患大，是非多。纵得荣华有几何。</p><h3 id="沈括" tabindex="-1"><a class="header-anchor" href="#沈括" aria-hidden="true">#</a> 沈括</h3><p>开元乐</p><p>鹳鹊楼头日暖，蓬莱殿里花香。草绿烟迷步辇，天高日近龙床。</p><p>开元乐</p><p>楼上正临宫外，人间不见仙家。寒食轻烟薄雾，满城明月梨花。</p><p>开元乐</p><p>按舞骊山影里，回銮渭水光中。玉笛一天明月，翠华满陌东风。</p><p>开元乐</p><p>殿后春旗簇仗，楼前御队穿花。一片红云闹处，外人遥认官家。</p><h3 id="方资" tabindex="-1"><a class="header-anchor" href="#方资" aria-hidden="true">#</a> 方资</h3><p>黄鹤引</p><p>予生浙东，世业农。总角失所天，稍从里闬儒者游。年十八，婺以充贡。凡八至礼部，始得一青衫。间关二十年，仕不过县令，擢才南阳教授。绍圣改元，实六十五岁矣。秋风忽起，巫告老于有司，适所愿也。谓同志曰：任无补于上下，而退号朝士。婚姻既毕，公私无虞。将买扁舟放浪江湖中，浮家泛宅，誓以此生，非太平之幸民而何。因阅阮田曹所制黄鹤引，爱其词调清高，写为一阕，命稚子歌之，以侑尊焉。<br> 生逢垂拱。不识干戈免田陇。士林书圃终年，庸非天宠。才初阘茸。老去支离何用。浩然归弄。似黄鹤、秋风相送。<br> 尘事塞翁心，浮世庄生梦。漾舟遥指烟波，群山森动。神闲意耸。回首利靰名鞚此情谁共。问几斛、淋浪春瓮。</p><h3 id="王安国" tabindex="-1"><a class="header-anchor" href="#王安国" aria-hidden="true">#</a> 王安国</h3><p>点绛唇</p><p>秋气微凉，梦回明月穿帘幕。井梧萧索。正绕南枝鹊。宝瑟尘生，金雁空零落。情无托。鬓云慵掠。不似君恩薄。</p><p>清平乐（春晚）</p><p>留春不住。费尽莺儿语。满地残红宫锦污。昨夜南园风雨。小怜初上琵琶。晓来思绕天涯。不肯画堂朱户，春风自在梨花。</p><p>减字木兰花（春情）</p><p>画桥流水。雨湿落红飞不起。月破黄昏。帘里馀香马上闻。徘徊不语。今夜梦魂何处去。不似垂杨。犹解飞花入洞房。</p><h3 id="孙洙" tabindex="-1"><a class="header-anchor" href="#孙洙" aria-hidden="true">#</a> 孙洙</h3><p>菩萨蛮</p><p>楼头上有三冬鼓。何须抵死催人去。上马苦匆匆。琵琶曲未终。<br> 回头肠断处。却更廉纤雨。漫道玉为堂。玉堂今夜长。</p><p>河满子（秋怨）</p><p>怅望浮生急景，凄凉宝瑟馀音。楚客多情偏怨别，碧山远水登临。目送连天衰草，夜阑几处疏砧。<br> 黄叶无风自落，秋云不雨长阴。天若有情天亦老，摇摇幽恨难禁。惆怅旧欢如梦，觉来无处追寻。</p><h3 id="李清臣" tabindex="-1"><a class="header-anchor" href="#李清臣" aria-hidden="true">#</a> 李清臣</h3><p>失调名</p><p>杨花落。燕子穿朱阁。苦恨春醪如水薄。闲愁无处著。<br> 去年今日王陵舍，鼓角秋风。千岁辽东。回首人间万事空。</p><h3 id="圆禅师" tabindex="-1"><a class="header-anchor" href="#圆禅师" aria-hidden="true">#</a> 圆禅师</h3><p>渔家傲</p><p>本是潇湘一钓客。自东自西自南北。只把孤舟为屋宅。无宽窄。幕天席地人难测。<br> 顷闻四海停戈革。金门懒去投书册。时向滩头歌月白。真高格。浮名浮利谁拘得。</p><h3 id="则禅师" tabindex="-1"><a class="header-anchor" href="#则禅师" aria-hidden="true">#</a> 则禅师</h3><p>满庭芳</p><p>咄这牛儿，身强力健，几人能解牵骑。为贪原上，嫩草绿离离。只管寻芳逐翠，奔驰后、不顾倾危。争知道，山遥水远，回首到家迟。<br> 牧童，今有智，长绳牢把，短杖高提。入泥入水，终是不生疲。直待心调步稳，青松下、孤笛横吹。当归去，人牛不见，正是月明时。</p><h3 id="陈偕" tabindex="-1"><a class="header-anchor" href="#陈偕" aria-hidden="true">#</a> 陈偕</h3><p>八声甘州</p><p>芰荷风、涤面恰麦秋，应倒著春衣。渡晓溪云湿，日流尘脚，露滉蛛丝。调翼受风雏燕，弱不解争泥。衬琅玕锦院，竹外蔷薇。<br> 立久阑干凭暖，看行鱼吹沫，波晕平池。藓痕斑础石，渐雨熟梅时。傍短篱、成团粉蝶、掠野花、相逐□高低。忘言处，徽弦乍拂，流水先知。</p><p>满庭芳（西湖）</p><p>岚影浮春，云容阁雨，澄泓碧展玻璃。高低楼观，窗户舞涟漪。别有轻盈水面，清呕起、舟叶如飞。沙堤上，垂鞭信马，柳重绿交枝。<br> 渐残红倒影，金波潋滟，弦管催归。看飘香陈粉，满路扶携。不尽湖边风月，孤山下、猿鸟须知。东风里，年年此水，贮尽是和非。</p><p>满庭芳</p><p>榆荚抛钱，桃英胎子，杨花已送春归。未成萍叶，水面绿纹肥。沙暖溪禽行哺，忘机处、雏母相随。重帘静，铜壶昼歇，声度竹间棋。<br> 人生如意少，乐随春减，恨为情离。怕牵愁勾怨，渐近金徽。浮世更相代谢，江头明月，渡口斜晖。关情处，摩挲钓石，莫遣上苔衣。</p><h3 id="王观" tabindex="-1"><a class="header-anchor" href="#王观" aria-hidden="true">#</a> 王观</h3><p>忆黄梅</p><p>枝上叶儿未展。已有坠红千片。春意怎生防，怎不怨。被我安排，矮牙床斗帐，和娇艳。移在花业里面。<br> 请君看。惹清香，偎媚暖。爱香爱暖金杯满。问春怎管。大家拚、便做东风，总吹交零乱。犹肯自、轮我鸳鸯一半。</p><p>浪淘沙（杨梅）</p><p>素手不晶盘。垒起仙丸。红绡剪碎却成团。逗得安排金粟遍，何似鸡冠。味胜玉浆寒。只被宜酸。莫将荔子一般看。色淡香消僝僽损，才到长安。</p><p>天香</p><p>霜瓦鸳鸯，风帘翡翠，今年早是寒少。矮钉明窗，侧开朱户，断莫乱教人到。重阴未解，云共雪、商量不了。青帐垂毡要密，红炉收围宜小。<br> 呵梅弄妆试巧。绣罗衣、瑞云芝草。伴我语时同语，笑时同笑。已被金尊劝倒。又唱个新词故相恼。尽道穷冬，元来恁好。</p><p>卜算子（送鲍浩然之浙东）</p><p>水是眼波横，山是眉峰聚。欲问行人去那边，眉眼盈盈处。<br> 才始送春归，又送君归去。若到江东赶上春，千万和春住。</p><p>清平乐（应制）</p><p>黄金殿里。烛影双龙戏。劝得官家真个醉。进酒犹呼万岁。折旋舞彻伊州。君恩与整搔头。一夜御前宣住，六宫多少人愁。</p><p>雨中花令（夏词）</p><p>百尺清泉声陆续。映潇洒、碧梧翠竹。面千步回廊，重重帘幕，小枕欹寒玉。<br> 试展鲛绡看画轴。见一片、潇湘凝绿。待玉漏穿花，银河垂地，月上栏干曲。</p><p>庆清朝慢（踏青）</p><p>调雨为酥，催冰做水，东君分付春还。何人便将轻暖，点破残寒。结伴踏青去好，平头鞋子小双鸾。烟效外，望中秀色，如有无间。晴则个，阴则个，饾饤得天气，有许多般。须教镂花拨柳，争要先看。不道吴绫绣袜，香泥斜沁几行斑。东风巧，尽收翠绿，吹在眉山。</p><p>清平乐（拟太白应制）</p><p>宜春小苑。处处花开满。学得红妆红要浅。催上金车要看。君王曲宴瑶池。小舟掠水如飞。夺得锦标归去，匆匆不惜罗衣。</p><p>木兰花令（柳）</p><p>铜驼陌上新正后。第一风流除是柳。勾牵春事不如梅，断送离人强似酒。东君有意偏撋就。惯得腰肢真个瘦。阿谁道你不思量，因甚眉头长恁皱。</p><p>生查子</p><p>关山魂梦长，塞雁音书少。两鬓可怜青，一夜相思老。<br> 归傍碧纱窗，说与人人道。真个别离难，不似相逢好。</p><p>菩萨蛮（归思）</p><p>单于吹落山头月。漫漫江上沙如雪。谁唱缕金衣。水寒船舫稀。<br> 芦花枫叶浦。忆抱琵琶语。身未发长沙。梦魂先到家。</p><p>江城梅花引</p><p>年年江上见寒梅。暗香来。为谁开。疑是月宫、仙子下瑶台。冷艳一枝春在手，故人远，相思寄与谁。怨极恨极嗅香蕊。念此情，家万里。暮霞散绮。楚天碧、片片轻飞。为我多情，特地点征衣。花易飘零人易老，正心碎，那堪塞管吹。</p><p>高阳台</p><p>红入桃腮，青回柳眼，韶华已破三分。人不归来，空教草怨王孙。平明几点催花雨，梦半阑、欹枕初闻。问东君，因甚将春，老了闲人。<br> 东郊十里香尘满，旋安排玉勒，整顿雕轮。趁取芳时，共寻岛上红云。朱衣引马黄金带，算到头、总是虚名。莫闲愁，一半悲秋，一半伤春。</p><p>减字木兰花（寿女婿）</p><p>瑞云仙雾。拂晓重重遮绣户。一炷清香。千尺流霞入寿觞。<br> 家门转好。从此应须长不老。来岁春风。看拜西枢小令公。</p><p>红芍药</p><p>人生百岁，七十稀少。更除十年孩童小。又十年昏老。都来五十载，一半被、睡魔分了。那二十五载之中，宁无些个烦恼。仔细思量，好追欢及早。遇酒追朋笑傲。任玉山摧倒。沈醉且沈醉，人生似、露垂芳草。幸新来、有酒如渑，结千秋歌笑。</p><p>临江仙（离怀）</p><p>别岸相逢何草草，扁舟两岸垂杨。绣屏珠箔绮香囊。酒深歌拍缓，愁入翠眉长。<br> 燕子归来人去也，此时无奈昏黄。桃花应是我心肠。不禁微雨，流泪湿红妆。</p><p>减字木兰花</p><p>寿星明久。寿曲高歌沉醉后。寿烛荣煌。手把金炉爇寿香。<br> 满斟寿酒。我意殷勤来祝寿。问寿如何。寿比南山福更多。</p><p>减字木兰花</p><p>华筵布巧。绿绕红□花枝闹。朵朵风流。好向尊前插满头。<br> 此花妖艳，愿得年年长相见。满劝金钟，祝寿如花岁岁红。</p><p>减字木兰花</p><p>天之美禄。会饮思量平生福。一硕刘伶，五斗将来且解酲。<br> 百年长解。三万六千能几日。劝饮瑶觞。祝寿不如岁月长。</p><p>减字木兰花</p><p>红牙初展。象板如云遮娇面。曲按宫商。声遏行云绕画梁。<br> 正当衮遍。休唱阳关人肠断。劝饮流霞。祝寿千年转更加。</p><p>减字木兰花</p><p>多愁早老。着甚由来闲烦恼。休管浮名。安乐身康似宝珍。<br> 酒逢知已，好向尊前朝日醉。满劝瑶觥。祝寿如山岁岁青。</p><p>减字木兰花</p><p>今晨佳宴。昨夜南极星光现。鹤舞青霁，丹凤呈祥瑞气飘。<br> 仙书来诏。绿鬓朱颜长不老。满劝香醪。祝寿如云转转高。</p><p>减字木兰花</p><p>角声三品。银漏更残将欲尽。盏遍华筵。玉粒琼瓯散又圆。<br> 知君洪量。不用推辞须一上。满劝殷勤。祝寿如同福禄星。</p><p>减字木兰花</p><p>新秋气肃。此日仙翁曾诞育。禀赋应遍。绿□朱颜似少年。<br> 阶庭兰玉。行见儿孙俱曳绿。更祝遐龄。愿比庄椿过八千。</p><p>减字木兰花</p><p>百年能几。似数巡环无了日。有限时光。玉兔金鸟晓夜忙。<br> 幸逢清世。最好排筵斟绿醆。满捧金蕉。祝寿如松永不雕。</p><p>减字木兰花</p><p>三皇五帝。古代英雄闲争气。勇猛韩彭。十大功劳空有名。<br> 休谈人我。大限催煎如何亸。前酌觥舡。祝寿如同海月圆。</p><p>减字木兰花</p><p>春光景媚。花褪残红炎天气。蝉噪高枝。雁叫长空雪乱飞。<br> 四时如箭。八节忙忙频改换。满捧金彝。祝寿如同海岳齐。</p><p>减字木兰花</p><p>才鸣□鼓。曲奏仙时如乐府。美似梨园。一派箫韶列玳筵。<br> 使人清耳。满尘宾朋皆欢喜。劝饮金荷。祝寿延长福更多。</p><h3 id="王安礼" tabindex="-1"><a class="header-anchor" href="#王安礼" aria-hidden="true">#</a> 王安礼</h3><p>万年欢</p><p>雅出群芳。占春前信息，腊后风光。野岸邮亭，繁似万点轻霜。清浅溪流倒影，更黯淡、月色笼香。浑疑是、姑射冰姿，寿阳粉面初妆。<br> 多情对景易感，况淮天庾岭，迢递相望。愁听龙吟凄绝，画角悲凉。念昔因谁醉赏，向此际、空恼危肠。终须待结实，恁时佳味堪尝。</p><p>潇湘忆故人慢</p><p>薰风微动，方樱桃弄色，萱草成窠。翠帏敞轻罗。试冰簟初展，几尺湘波。疏帘广厦，寄潇洒、一枕南柯。引多少、梦中归绪，洞庭雨棹烟蓑。<br> 惊回处，闲昼永，但时时，燕雏莺友相过。正绿影婆娑。况庭有幽花，池有新荷。青梅煮酒，幸随分、赢得高歌。功名事、到头终在，岁华忍负清和。</p><p>点绛唇</p><p>春睡腾腾，觉来鸳被堆香暖。起来慵懒。触目情何限。<br> 深院日斜，人静花阴转。柔肠断。凭高不见。芳草连天远。</p><h3 id="曾布" tabindex="-1"><a class="header-anchor" href="#曾布" aria-hidden="true">#</a> 曾布</h3><p>江南好</p><p>江南客，家有宁馨儿。三世文章称大手，一门兄弟独良眉。藉甚众多推。<br> 千里足，来自渥洼池。莫倚善题鹦鹉赋，青山须待健时归。不似傲当时。</p><p>水调歌头</p><p>●排遍第一</p><p>魏豪有凭燕，年少客幽并。击球斗鸡为戏，游侠久知名。因避仇、来东郡。元戎留属中军。直气凌貔虎，须臾叱咤风云。凛凛坐中生。偶乘佳兴。轻裘锦带，东风跃马，往来寻访幽胜。游冶出东城。堤上莺花撩乱，香车宝马纵横。草软平沙稳。高楼两岸春风，语笑隔帘声。</p><p>排遍第二</p><p>袖笼鞭敲登。无语独闲行。绿杨下、人初静。烟澹夕阳明。窈窕佳人，独立瑶阶，掷果潘郎，瞥见红颜横波盻，不胜娇软倚银屏。曳红裳，频推朱户，半开还掩，似欲倚、咿哑声里，细说深情。因遣林间青鸟，为言彼此心期，的的深相许，窃香解佩，绸缪相顾不胜情。</p><p>排遍第三</p><p>说良人滑将张婴。从来嗜酒、还家镇长酩酊狂酲。屋上鸣鸠空斗，梁间客燕相惊。谁与花为主，兰房从此，朝云夕雨两牵萦。似游丝飘荡，随风无定。奈何岁华荏苒，欢计苦难凭。唯见新恩缱绻，连枝并翼，香闺日日为郎，谁知松萝托蔓，一比一毫轻。</p><p>排遍第四</p><p>一夕还家醉，开户起相迎。为郎引裾相庇，低首略潜形。情深无隐。欲郎乘间起佳兵。<br> 授青萍。茫然抚欢，不忍欺心。尔能负心于彼，于我必无情。熟视花钿不足，刚肠终不能平。假手迎天意，一挥霜刃。窗间粉颈断瑶琼。</p><p>排遍第五</p><p>凤凰钗、宝玉凋零。惨然怅，娇魂怨，饮泣吞声。还被凌波呼唤，相将金谷同游，想见逢迎处，揶揄羞面，妆脸泪盈盈。<br> 醉眠人、醒来晨起，血凝螓首，但惊喧，白邻里、骇我卒难明。思败幽囚推究，覆盆无计哀鸣。丹笔终诬服，闤门驱拥，衔冤垂首欲临刑。</p><p>排遍第六（带花遍）</p><p>向红尘里，有喧呼攘臂，转声辟众，莫遣人冤滥、杀张室，忍偷生。僚吏惊呼呵叱，狂辞不变如初，投身属吏，慷慨吐丹诚。<br> 仿佛缧绁，自疑梦中，闻者皆惊欢，为不平。割爱无心，泣对虞姬，手戳倾城宠，翻然起死，不教仇怨负冤声。</p><p>排遍第七（撷花十八）</p><p>羲城元靖贤相国，喜慕英雄士，赐金缯。闻斯事，频叹赏，封章归印。请赎冯燕罪，日边紫泥封诏，阖境赦深刑。万古三河风义在，青简上、众知名。河东注，任流水滔滔，水涸名难泯。至今乐府歌咏。流入管弦声。</p><h3 id="魏夫人" tabindex="-1"><a class="header-anchor" href="#魏夫人" aria-hidden="true">#</a> 魏夫人</h3><p>临江仙</p><p>庭院深深深几许，云窗雾阁春迟。为谁憔悴损芳姿。夜来清梦好，应是发南枝。<br> 玉瘦檀轻无限恨，南楼羌管休吹。浓香吹尽有谁知。暖风迟日也，别到杏花肥。</p><p>好事近</p><p>雨后晓寒轻，花外早莺啼歇。愁听隔溪残漏，正一声凄咽。不堪西望去程赊，离肠万回结。不似海棠阴下，按凉州时节。</p><p>阮郎归</p><p>夕阳楼外落花飞。晴空碧四垂。去帆回首已天涯。孤烟卷翠微。楼上客，鬓成丝。归来未有期。断魂不忍下危梯。桐阴月影移。</p><p>减字木兰花</p><p>西楼明月。掩映梨花千树雪。楼上人归。愁听孤城一雁飞。<br> 玉人何处。又见江南春色暮。芳信难寻。去后桃花流水深。</p><p>减字木兰花</p><p>落花飞絮。杳杳天涯人甚处。欲寄相思。春尽衡阳雁渐稀。<br> 离肠泪眼。肠断泪痕流不断。明月西楼。一曲阑干一倍愁。</p><p>菩萨蛮</p><p>溪山掩映斜阳里。楼台影动鸳鸯起。隔岸两三家。出墙红杏花。<br> 绿杨堤下路。早晚溪边去。三见柳绵飞。离人犹未归。</p><p>菩萨蛮</p><p>东风已绿瀛洲草。画楼帘卷清霜晓。清绝比湖梅。花开未满枝。<br> 长天音信断。又见南归雁。何处是离愁。长安明月楼。</p><p>菩萨蛮</p><p>红楼斜倚连溪曲。楼前溪水凝寒玉。荡漾木兰船。船中人少年。<br> 荷花娇欲语。笑入鸳鸯浦。波上暝烟低。菱歌月下归。</p><p>定风波</p><p>不是无心惜落花。落花无意恋春华。昨日盈盈枝上笑。谁道。今朝吹去落谁家。<br> 把酒临风千种恨。难问。梦回云散见无涯。妙舞清歌谁是主。回顾。高城不见夕阳斜。</p><p>点绛唇</p><p>波上清风，画船明月人归后，渐消残酒。独自凭阑久。聚散匆匆，此恨年年有，重回首。淡烟疏柳。隐隐芜城漏。</p><p>武陵春</p><p>小院无人帘半卷，独自倚阑时。宽尽春来金缕衣。憔悴有谁知。<br> 玉人近日书来少，应是怨来迟。梦里长安早晚归。和泪立斜晖。</p><p>江城子（春恨）</p><p>别郎容易见郎难。几何般。懒临鸾。憔悴容仪，陡觉缕衣宽。门外红梅将谢也，谁信道、不曾看。晓妆楼上望长安。怯轻寒。莫凭阑。嫌怕东风，吹恨上眉端。为报归期须及早，休误妾、一春闲。</p><p>卷珠帘</p><p>记得来时春未暮。执手攀花，袖染花梢露。暗卜春心共花语。争寻双朵争先去。<br> 多情因甚相辜负。轻拆轻离，欲向谁分诉。泪湿海棠花枝处。东君空把奴分付。</p><p>系裙腰</p><p>灯花耿耿漏迟迟。人别后、夜凉时。西风潇洒梦初回。谁念我，就单枕，皱双眉。<br> 锦屏绣幌与秋期。肠欲断、泪偷垂。月明还到小窗西。我恨你，我忆你，你争知。</p><h3 id="王仲甫" tabindex="-1"><a class="header-anchor" href="#王仲甫" aria-hidden="true">#</a> 王仲甫</h3><p>清平乐</p><p>黄金殿里。烛影双龙戏。劝得官家真个醉，进酒犹呼万岁。<br> 锦茵舞彻凉州，君恩与整搔头。一夜御前宣唤，六宫多少人愁。</p><p>满朝欢</p><p>忆得延州，旧曾相见，东城近东下住。被若著意引归家，放十分、以上抬举。<br> 小样罗衫，淡红拂过，风流万般做处。怕伊蓦地忆人时，梦中来、不要迷路。</p><p>丑奴儿</p><p>牡丹不好长春好，有个因依。一两枝儿。但是风光总属伊。当初只为嫦娥种，月正明时。教恁芳菲。伴著团圆十二回。</p><p>永遇乐</p><p>风折新英，雨肥繁实，又还如豆。玉核初成，红腮尚浅，齿软酸透。粉墙低亚，佳人惊见，不管露沾襟袖。一枝钗子未插，应把手挼频嗅。<br> 相思病酒，只因思此，免使文君眉皱。入鼎调羹，攀林止渴，功业还依旧。看看飞燕，衔将春去，又将欲、黄昏时候。争如向、金盘满捧，共君王对酒。</p><p>浪淘沙</p><p>素手水晶盘。垒起仙丸。红绡碾碎却成团。逗得安排金粟遍，何似鸡冠。味胜玉浆寒。只被宜酸。莫将荔子一般看。色淡香消僝僽损，才到长安。</p><p>醉落魄</p><p>醉醒醉。凭君会取皆滋味。浓斟琥珀香浮蚁。一入愁肠，便有阳春意。<br> 须将席幕为天地。歌前起舞花前睡。从他兀兀陶陶里。犹胜醒醒，惹得闲憔悴。</p><p>蓦山溪</p><p>挂冠神武，来作烟花主。千里好江山，都尽是、君恩赐与。风勾月引，催上泛宅时，酒倾玉，鲙堆雪，总道神仙侣。<br> 蓑衣箬笠，更著些儿雨。横笛两三声，晚云中、惊鸥来去。欲烦妙手，写入散人图，蜗角名，蝇头利，著甚来由顾。</p><h3 id="孙浩然" tabindex="-1"><a class="header-anchor" href="#孙浩然" aria-hidden="true">#</a> 孙浩然</h3><p>离亭燕</p><p>一带江山如画。景物向秋潇洒。水浸碧天何处断，霁色冷光相射。橘树荻花洲，掩映竹篱茅舍。天际客帆高挂。烟外酒旗低亚。多少六朝兴废事，尽入渔樵闲话。怅望倚层楼，红日无言西下。</p><p>夜行船</p><p>何处采菱归暮。隔宵烟、菱歌轻举。白苹风起月华寒，影朦胧、半和梅雨。脉脉相逢心似许。扶兰棹、黯然凝伫。遥指前村，隐隐烟树，含情背人归去。</p><h3 id="王诜" tabindex="-1"><a class="header-anchor" href="#王诜" aria-hidden="true">#</a> 王诜</h3><p>鹧鸪天</p><p>才子阴风度远关。清愁曾向画图看。山衔斗柄三星没，雪共月明千里寒。<br> 新路陌，旧江干。崎岖谁叹客程难。临风更听昭华笛，簌簌梅花满地残。</p><p>花心动（蜡梅）</p><p>春欲来时，看雪里、新梅品流珍绝。气韵楚江，颜色中央，数朵巧镕香蜡。嫩苞珠泪圆金烛，娇腮润、蜂房微缺。画栏悄，佳人道妆，醉吟风月。<br> 淡白轻红谩说。算何事、东君用心偏别。赋与异姿，添与清香，堪向苦寒时节。但教开后金尊满，休惆怅、落时歌阕。断肠也，繁枝为谁赠折。</p><p>落梅花</p><p>寿阳妆晚，慵匀素脸，经宵醉痕堪惜。前村雪里，几枝初绽，□冰姿仙格。忍被东风，乱飘满地，残英堆积。可堪江上起离愁，凭谁说寄，肠断未归客。<br> 流恨声传羌笛。感行人、水亭山驿。越溪信阻，仙乡路杳，但风流尘迹。香艳浓时，东君吟赏，已成轻掷。愿身长健，且凭阑，明年还放春消息。</p><p>黄莺儿</p><p>多情春意忆时节。北圃人来，传道江梅，依稀芳姿，数枝新发。夸嫩脸著胭脂，腻滑凝香雪。问伊还记年时，正好相看，因甚轻别。<br> 情切。往事散浮云，旧恨成华发。算知空对，绮槛雕栏，孜孜望人攀折。愁未见苦思量，待见重端叠。愿与永仿高堂，云雨芳菲月。</p><p>踏青游</p><p>金勒狨鞍，西城嫩寒春晓。路渐入、垂杨芳草。过平堤，穿绿迳，几声啼鸟。是处里，谁家杏花临水，依约靓妆窥照。极目高原，东风露桃烟岛。望十里、红围绿遥。更相将、乘酒兴，幽情多少。待向晚、从头记将归去，说与凤楼人道。</p><p>忆故人</p><p>烛影摇红向夜阑，乍酒醒、心情懒。尊前谁为唱阳关，离恨天涯远。<br> 无奈云沈雨散。凭阑干、东风泪眼。海棠开后，燕子来时，黄昏庭院。</p><p>行香子</p><p>金井先秋，梧叶飘黄。几回惊觉梦初长。雨微烟淡。疏雨池塘。渐蓼花明，菱花冷，藕花凉。<br> 幽人已惯，枕单衾冷，任商飚、催换年光。问谁相伴，终日清狂。有竹间风，尊中酒，水边床。</p><p>蝶恋花</p><p>钟送黄昏鸡报晓。昏晓相催，世事何时了。万恨千愁人自老。春来依旧生芳草。忙处人多闲处少。闲处光阴，几个人知道。独上高楼云渺渺。天涯一点青山小。<br> 玉楼春（海棠）</p><p>锦城春色花无数。排比笙歌留客住。轻寒轻暖夹衣天，乍雨乍晴寒食路。<br> 花虽不语莺能语。莫放韶光容易去。海棠开后月明前，纵有千金无买处。</p><p>花发沁园春</p><p>帝里春归，早先妆点，皇家池馆园林。雏莺未迁，燕子乍归，时节戏弄晴阴。琼楼珠阁，恰正在、柳曲花心。翠袖艳、衣凭阑干，惯闻弦管新音。此际相携宴赏，纵行乐随处，芳树遥岑。桃腮杏脸，嫩英万叶，千枝绿浅红深。轻风终日，泛暗香、长满衣襟。洞户醉，归访笙歌，晚来云海沉沈沈。</p><p>人月圆（元夜）</p><p>小桃枝上春来早，初试薄罗衣。年年此夜，华灯盛照，人月圆时。禁街箫鼓，寒轻夜永，纤手同携。更阑人静。千门笑语，声在帘帏。</p><p>换遍歌头</p><p>雪霁轻尘敛，好风初报柳。春寒浅、当三五。是处鳌山耸，金羁宝乘，游赏遍蓬壶。向黄昏时候。对双龙阙门前，皓月华灯射，变清书。<br> 彩凤低衔天语。承宣诏传呼。飞上层霄，共陪霞觞频举。更渐阑，正回路。遥拥车佩珊珊，笼纱满香衢。指凤楼、相将醉归去。</p><p>画堂春令</p><p>画堂霜重晓寒消，南枝红雪妆成。卷帘疑是弄妆人。粉面带春醒。<br> 最爱北江临岸，含娇浅淡精神。微风不动水纹平。倒影斗轻盈。</p><p>撼庭竹</p><p>绰略青梅弄春色。真艳态堪惜。经年费尽东君力。有情先到探春客。无语泣寒香，时暗度瑶席。月下风前空怅望，思携未同摘。画栏倚遍无消息。佳辰乐事再难得。还是夕阳天，空暮云凝碧。</p><p>蝶恋花</p><p>小雨初晴回晚照。金翠楼台，倒影芙蓉沼。杨柳垂垂风袅袅。嫩荷无数青钿小。<br> 似此园林无限好。流落归来，到了心情少。坐到黄昏人悄悄。更应添得朱颜老。</p><h3 id="陈济翁" tabindex="-1"><a class="header-anchor" href="#陈济翁" aria-hidden="true">#</a> 陈济翁</h3><p>蓦山溪</p><p>去年今日，从驾游西苑。彩仗压金波，看水戏、鱼龙曼衍。宝津南殿，宴坐近天颜，金杯酒，君王劝。头上宫花颤。<br> 六军锦绣，万骑穿杨箭。日暮翟华归，拥钧天、笙歌一片。如今关外，千里未归人，前山雨，西楼晚。望断思君眼。</p><p>蓦山溪</p><p>薰风时候。芍药披晴昼。天上玉阑干，展一枰、天家锦绣。汉宫唐殿。嫔御逞妖娆，飞燕女，太真妃，一样新妆就。<br> 黄金捻线，色与红芳斗。谁把绛绡衣，误将他、胭脂渍透。晚风生处，襟袖卷浓香，持玉斝，秉纱笼，倚醉听更漏。</p><p>踏青游</p><p>濯锦江头，羞杀艳桃秾李。纵赵昌、丹青难比。晕轻红，留浅素，千娇百媚。照绿水。恰如下临鸾镜，妃子弄妆犹醉。<br> 诗笔因循，不晓少陵深意。但满眼、伤春珠泪。燕来时，莺啼处，年年憔悴。便除是。秉烛凭阑吟赏，莫教夜深花睡。</p><h3 id="赵軏" tabindex="-1"><a class="header-anchor" href="#赵軏" aria-hidden="true">#</a> 赵軏</h3><p>夜行船</p><p>今夜阴云初霁。画帘外、月华如水。露霭晴空，风吹高树，满院中秋意。<br> 皎皎蟾光当此际。怎奈何、不成况味。莫近檐间，休来窗上，且放离人睡。</p><h3 id="郭讵" tabindex="-1"><a class="header-anchor" href="#郭讵" aria-hidden="true">#</a> 郭讵</h3><p>河传（咏甘草）</p><p>大官无闷。刚被傍人、竞来相问。又难为□□敷陈。且只将、甘草论。<br> 朴消大戟并银粉。疏风紧。甘草闲相混。及至下来，转杀他人，尔甘草、有一分。</p><h3 id="许将" tabindex="-1"><a class="header-anchor" href="#许将" aria-hidden="true">#</a> 许将</h3><p>惜黄花</p><p>雁声晚断。寒霄云卷。正一枝开，风前看，月下见。花占千花上，香笑千香浅。化工与、最先裁翦。谁把瑶林，闲抛江岸。恁素英浓，芳心细，意何限。不恨宫妆色，不怨吹羌管。恨天远、恨春来晚。</p><p>临江仙</p><p>圣主临轩亲策试，集英佳气葱葱。鸣鞘声震未央宫。卷帘龙影动，挥翰御烟浓。<br> 上第归来何事好，迎人花面争红。蓝袍香散六街风。一鞭春色里，骄损玉花。</p><h3 id="郑无党" tabindex="-1"><a class="header-anchor" href="#郑无党" aria-hidden="true">#</a> 郑无党</h3><p>临江仙</p><p>不比寻常三五夜，万家齐望清辉。烂银盘透碧琉璃。莫辞终夕看，动是隔年期。试问嫦娥还记否，玉人曾折高枝。明年此夜再圆时。阖开东府宴，身在凤凰池。</p><h3 id="陈慥" tabindex="-1"><a class="header-anchor" href="#陈慥" aria-hidden="true">#</a> 陈慥</h3><p>无愁可解</p><p>天下传咏，以谓几于达者。龙丘子犹笑之。此虽免乎愁，犹有所解也。若夫游于自然而托于不得已，人乐亦乐，人愁亦愁，彼且恶乎解哉。乃反其词，作无愁可解云：<br> 光景百年，看便一世，生来不识愁味。问愁何处来，更开解个甚底。万事从来风过耳。何用不著心里。你唤做、展却眉头，便是达者，也则恐未。此理。本不通言，何曾道、欢游胜如名利。道即浑是错，不道如何即是。这里元无我与你。甚唤做、物情之外。若须待醉了、方开解时，问无酒、怎生醉。</p><h3 id="苏辙" tabindex="-1"><a class="header-anchor" href="#苏辙" aria-hidden="true">#</a> 苏辙</h3><p>调啸词（效韦苏州·二之一）</p><p>渔父。渔父。水上微风细雨。青蓑黄箬裳衣。红酒白鱼暮归。暮归、暮归、归暮。长笛一声何处。</p><p>调啸词（二之二）</p><p>归雁。归雁。饮啄江南南岸。将飞却下盘桓。塞北春来苦寒。苦寒、苦寒、寒苦。藻荇欲生且住。</p><p>水调歌头（徐州中秋）</p><p>离别一何久，七度过中秋。去年东武今夕，明月不胜愁。岂意彭城山下，同泛清河古汴，船上载凉州。鼓吹助清赏，鸿雁起汀洲。坐中客，翠羽帔，紫绮裘。素娥无赖，西去曾不为人留。今夜清尊对客，明夜孤帆水驿，依旧照离忧。但恐同王粲，相对永登楼。</p><p>渔家傲（和门人祝寿）</p><p>七十馀年真一梦。朝来寿斝儿孙奉。忧患已空无复痛。心不动。此间自有千钧重。<br> 早岁文章供世用。中年禅味疑天纵。石塔成时无一缝。谁与共。人间天上随他送。</p><h3 id="陈睦" tabindex="-1"><a class="header-anchor" href="#陈睦" aria-hidden="true">#</a> 陈睦</h3><p>沁园春</p><p>小雪初晴，画舫明月，强饮未眠。念翠鬟双耸，舞衣半卷，琵琶催拍，促管危弦。密意虽具，欢期难偶，遣我离情愁绪牵。追思处，奈溪桥道窄，无计留连。<br> 天天。莫是前缘。自别后、深诚谁为传。想玉篦偷付，珠囊暗解，两心长在，须合金钿。浅淡精神，温柔情性，记我疏狂应痛怜。空肠断，奈衾寒漏永，终夜如年。</p><p>清平乐</p><p>鬓云斜坠。莲步弯弯细。笑脸双蛾生多媚。百步兰麝香喷。<br> 从前万种愁烦。枕边未可明言。好是蓝桥再渡，玉蓖还胜金钿。</p><h3 id="马成" tabindex="-1"><a class="header-anchor" href="#马成" aria-hidden="true">#</a> 马成</h3><p>玉楼春</p><p>来时吴会犹残暑。去日武林春已暮。欲知遗爱感人深，洒泪多于江上雨。欢情未举眉先聚。别酒多斟君莫诉。从今宁忍看西湖，抬眼尽成肠断处。</p><h3 id="李婴" tabindex="-1"><a class="header-anchor" href="#李婴" aria-hidden="true">#</a> 李婴</h3><p>满江红</p><p>荆楚风烟，寂寞近、中秋时候。露下冷、兰英将谢，苇花初秀。归燕殷勤辞巷陌，鸣蛩凄楚来窗牖。又谁念、江边有神仙，飘零久。横琴膝，携筇手。旷望眼，闲吟口。任纷纷万事，到头何有。君不见、凌烟冠剑客，何人气貌长依旧。归去来、一曲为君吟，为君寿。</p><h3 id="王齐愈" tabindex="-1"><a class="header-anchor" href="#王齐愈" aria-hidden="true">#</a> 王齐愈</h3><p>菩萨蛮（戏成六首·一）</p><p>玉肌香衬冰丝縠。系丝冰衬香肌玉。纤指拂眉尖。尖眉拂指纤。<br> 巧裁罗袜小。小袜罗裁巧。移步看尘飞。飞尘看步移。</p><p>菩萨蛮（二）</p><p>吼雷催雨飞沙走。走沙飞雨催雷吼。波涨泻倾河。河倾泻涨波。<br> 幌纱凉气爽。爽气凉纱幌。幽梦觉仙游。游仙觉梦幽。</p><p>菩萨蛮（三）</p><p>兽喷香缕飞长昼。昼长飞缕香喷兽。迎日喜葵倾。倾葵喜日迎。卷帘双舞燕。燕舞双帘卷。清簟枕钗横。横钗枕簟清。</p><p>菩萨蛮（四）</p><p>远香风递莲湖满。满湖莲递风香远。光鉴试新妆。妆新试鉴光。<br> 棹穿花处好。好处花穿棹。明月咏歌清。清歌咏月明。</p><p>菩萨蛮（五）</p><p>酒中愁说人留久。久留人说愁中酒。归梦要迟迟。迟迟要梦归。<br> 旧衣香染袖。袖染香衣旧。封短托飞鸿。鸿飞托短封。</p><p>菩萨蛮（六）</p><p>老人愁叹惊年早。早年惊叹愁人老。霜点鬓苍苍。苍苍鬓点霜。<br> 酒杯停欲久。久欲停杯酒。杯酒唤眉开。开眉唤酒杯。</p><p>菩萨蛮（初夏）</p><p>暑烦人困妆时午。午时初困人烦暑。新诗得酒因。因酒得诗新。<br> 缕金歌眉举。举眉歌金缕。人妒月圆频。频圆月妒人。</p><p>虞美人（寄情）</p><p>黄金柳嫩摇丝软。永日堂堂掩。卷帘飞燕未归来。客去醉眠欹枕、殢残杯。眉山浅拂青螺黛。整整垂双带。水沈香熨窄衫轻。莹玉碧溪春溜、眼波横。</p><h3 id="王齐叟" tabindex="-1"><a class="header-anchor" href="#王齐叟" aria-hidden="true">#</a> 王齐叟</h3><p>望江南</p><p>居下位，常恐被人谗。只是曾填青玉案，何曾敢作望江南。请问马都监。</p><p>失调名</p><p>蹙绣圈金，盘囊密约，未赴意先警。欲罢还休，临行又怯，倚定画栏痴等。帘风渐冷。先自虑、春宵不永。更那堪、斗转星移，尚在有无之境。<br> 绿云满压蝤蛴领。渐愧也、满怀香拥。此际有谁知证。但楼前明月，窗间花影。</p><h3 id="舒氏" tabindex="-1"><a class="header-anchor" href="#舒氏" aria-hidden="true">#</a> 舒氏</h3><p>点绛唇</p><p>独自临池，闷来强把阑干凭。旧愁新恨。耗却年时兴。鹭散鱼潜，烟敛风初定。波心静。照人如镜。少个年时影。</p><h3 id="琴操" tabindex="-1"><a class="header-anchor" href="#琴操" aria-hidden="true">#</a> 琴操</h3><p>满庭芳</p><p>山抹微云，天连衰草，画角声断斜阳。暂停征辔，聊共饮离觞。多少蓬莱旧侣，频回首、烟霭茫茫。孤村里，寒鸦万点，流水绕红墙。魂伤。当此际，轻分罗带，暗解香囊。谩赢得，青楼薄幸名狂。此去何时见也，襟袖上、空有馀香。伤心处，高城望断，灯火已昏黄。</p><p>卜算子</p><p>欲整别离情，怯对尊中酒。野梵幽幽石上飘，搴落楼头柳。<br> 不系黄金绶。粉黛愁成垢。春风三月有时阑，遮不尽、梨舒亶花丑。</p><p>鹊桥仙（吕使君饯会）</p><p>教来歌舞，接成桃李。尽是使君指似。如今装就满城春，忍便拥、双旌归去。<br> 莺心巧啭，花心争吐。无计可留君住。两堤芳草一江云，早晚是、西楼望处。</p><p>菩萨蛮</p><p>疏英乍蕾馀寒浅。蹋枝小鹊娇犹颤。谩炷水沈香。帘波不是湘。<br> 清愁支酒力。畏听江城笛。恁忍说华年。垂垂欲暮天。</p><p>好事近</p><p>箫鼓却微寒，犹是芳菲时节。分付塞鸿归后，胜一钩寒月。双垂锦幄谢残枝，馀香恋衣结。又被鸟声呼醒，似征鞍催发。</p><h3 id="范祖禹" tabindex="-1"><a class="header-anchor" href="#范祖禹" aria-hidden="true">#</a> 范祖禹</h3><p>导引（一曲·虞主回京双调四曲）</p><p>思齐文母，盛烈对皇天。演宝祚千年。卿云复旦治功全。厌人世登仙。龙舆忽掩三川。彩仗属车旋。维清象舞告英宣。入诗颂歌弦。</p><p>六州（一曲）</p><p>太平功。拥佑帝尧聪。歌九德，偃五戎。寰海被祥风。车书万里文轨同。自南北西东。耕田凿井，戏垂髫华发，跻仁寿域变时雍。大明方天中。弃养东朝苦匆匆。玉座如存，永隔慈容。<br> 恨难穷。崇庆空。飚轮仙驭无踪。超宇宙，驾云龙。祎翟掩轩宫。柏城王气长郁葱。温洛照寒崧。光灵在上，徽音流千古，昭如日月丽层穹。太任家邦隆。彤史青编永垂鸿。清朝笙镛。奏假钦崇。</p><p>十二时（一曲）</p><p>转招摇。厚陵回望，双阙起岧峣。晓日丽谯。金爵上干霄。风雨阕，夜宫闭，不重朝。奉鸾镳渐遥。玉京知何处，飞英衔恤，乱絮缠悲，春路迢迢。缥缈哀音，发龙笳凤箫。<br> 光景同，惨淡度岩邑，指河桥。马萧萧。络绎星轺。拂天容卫，江海上寒潮。万国魂销。追昔御东朝。开钿扇，垂珠箔，侍珰貂。宝香烧。散飘。开仁寿域，神孙高拱，昆仑渤澥，玉烛方调。一旦宫车晚，旋归泬寥。九载初，如梦次，功得琼瑶。</p><p>虞神歌（一曲）</p><p>驾玉龙。设初虞祭终。前旌举，天回洛水，路转崧峰。瞻寥廓，烟霏冲融。窅无踪。震地鼓吹悲雄。谁何羽卫重。拂云旗帜眩青红。来渐东。清尘洒道，修职百神恭。回首苍茫，雾雨吹风。掩泉宫。<br> □□□□□□□□□环畿入，山川改容。鼓钟临近次，千官望拜，涕泪衡从。人如堵，晨光葱茏。阙穹隆。驰道禁水相通。当年游幸空。皇仪事毕泣重瞳。哀未穷。巍巍余烈；辉映简编中。亿万斯年，覆载同功。</p><p>导引（虞主袝朝日中吕导引一曲）</p><p>延和幄座，临御九年中。往事已成空。皇基固覆盂四海，本自太任功。九虞初毕下西宫。朝礻石与天崇。周家盛，卜年卜世，万祀永无穷。</p><h3 id="孙平仲" tabindex="-1"><a class="header-anchor" href="#孙平仲" aria-hidden="true">#</a> 孙平仲</h3><p>千秋岁</p><p>春风湖外。红杏花初退。孤馆静，愁肠碎。泪馀痕在枕，别久香销带。新睡起。小园戏蝶飞成对。<br> 惆怅人谁会。随处聊倾盖。情暂遣，心何在。锦书消息断，玉漏花阴改。迟日暮，仙山杳杳空云海。</p><h3 id="了元" tabindex="-1"><a class="header-anchor" href="#了元" aria-hidden="true">#</a> 了元</h3><p>满庭芳</p><p>鳞甲何多，羽毛无数，悟来佛性皆同。世人何事，刚爱口头浓。痛把群生割剖，刀头转、鲜血飞红。〔□□□〕，零炮碎炙，不忍见渠侬。<br> 喉咙。才咽罢，龙肝凤髓，毕竟无踪。谩赢得、生前夭寿多凶。奉劝世人省悟，休恣意、激恼阎翁。轮回转，本来面目，改换片时中。</p><h3 id="太尉夫人" tabindex="-1"><a class="header-anchor" href="#太尉夫人" aria-hidden="true">#</a> 太尉夫人</h3><p>极相思令</p><p>柳烟霁色方春。花露逼金茎。秋千院落，海棠渐老，才过清明。嫩玉腕托香脂脸，相传粉、更与谁情。秋波绽处，相思泪迸，天阻深诚。</p><h3 id="郭祥正" tabindex="-1"><a class="header-anchor" href="#郭祥正" aria-hidden="true">#</a> 郭祥正</h3><p>醉翁操（效东坡）</p><p>予甥法真祥师以子瞻内相所作醉翁操见寄。予以为未工也，倚其声作之，写呈法真，知可意否。谢山醉吟先生书。<br> 冷冷潺潺。寒泉。泻云间。如弹。醉翁洗心逃区环。自期猿鹤俱闲。情未阑。日暮造深原。异芳谁与搴。忘还。泛声同。<br> 琼楼玉阙，归去何年。遗风馀思，犹有猿吟鹤怨。花落溪边。萧然。莺语林中清圆。空山。春又残。客怀文章仙。度曲响涓涓。清商回徵星斗寒。</p><h3 id="丁仙现" tabindex="-1"><a class="header-anchor" href="#丁仙现" aria-hidden="true">#</a> 丁仙现</h3><p>绛都春（上元）</p><p>融和又报。乍瑞霭霁色，皇州春早。翠幰竞飞，玉勒争驰都门道。鳌山彩结蓬莱岛。向晚色、双龙衔照。绛绡楼上，彤芝盖底，仰瞻天表。<br> 缥缈。风传帝乐，庆三殿共赏，群仙同到。迤逦御香，飘满人间闻嬉笑。须臾一点星球小。渐隐隐、鸣鞘声杳。游人月下归来，洞天未晓。</p><h3 id="刘泾" tabindex="-1"><a class="header-anchor" href="#刘泾" aria-hidden="true">#</a> 刘泾</h3><p>减字木兰花</p><p>凭谁妙笔。横扫素缣三百尺。天下应无。此是钱塘湖上图。（刘泾）</p><p>一般奇绝。云淡天高秋夜月。费尽丹青。只这些儿画不成。（仲殊）</p><p>夏初临（夏景）</p><p>泛水新荷，舞风轻燕，园林夏日初长。庭树阴浓，雏莺学弄新簧。小桥飞入横塘。跨青苹、绿藻幽香。朱阑斜倚，霜纨未摇，衣袂先凉。<br> 歌欢稀遇，怨别多同，路遥水远，烟淡梅黄。轻衫短帽，相携洞府流觞。况有红妆。醉归来、宝蜡成行。拂牙床。纱厨半开，月在回廊。</p><h3 id="黄裳" tabindex="-1"><a class="header-anchor" href="#黄裳" aria-hidden="true">#</a> 黄裳</h3><p>桂枝香（延平阁闲望）</p><p>人烟一簇。正寄演，客飞升，翠微麓。楼阁参差，下瞰水天红绿。腰间剑去人安在，记千年、寸阴何速。山趋三岸，潭吞二水，岁丰人足。<br> 是处有、雕阑送目。更无限笙歌，芳酝初熟。休诧滕王看处，落霞孤鹜。雨中尤爱烟波上，见渔舟、来去相逐。数声歌向芦花，还疑是湘灵曲。</p><p>桂枝香</p><p>插云翠壁。为送目入遥空，见山色。金鼎丹成去也，晋朝高客。百花岩下遗孙在，赋何人、离尘风骨。翠微缘近，希夷志远，洞天踪迹。近剑有、为龙信息。怪潭上灵光，雷电相击。尤好风波乍霁，鹭汀斜日。倚栏白尽行人鬓，但沈沈、群岫凝碧。利名休事蝇头，飞舠送君南此。</p><p>新荷叶（雨中泛湖）</p><p>落日衔山，行云载雨俄鸣。一顷新荷，坐间疑是秋声。烟波醉客，见快哉、风恼娉婷。香和清点，为人吹在衣襟。珠佩欢言，放船且向前汀。绿伞红幢，自从天汉相迎。飞鸥独落，芦边对、几朵繁英。侑觞人唱，乍闻应似湘灵。</p><p>渔家傲（咏月）</p><p>通一月而泛咏，已侑金卮；辨四时而各言，未劳檀板。晦朔乃取于盈阙，寒暑盖资其往来。群动息而忙者闲，观光台上；众景生而悲者笑，窥影杯中。饮阑梦觉，则斜月得其情；望重意新，则初月致其事。是宜擅有六义，离为七章，尽入歌声，共资一笑。</p><p>渔家傲（春月）</p><p>多幸春来云雨少。且教月与花相照。清色真香庭院悄。前事杳。还嗟此景何时了。<br> 莫道难逢开口笑。夜游须趁人年少。光泛雕栏寒料峭。迂步绕。不劳秉烛壶天晓。</p><p>渔家傲（夏月）</p><p>汗漫金华寒委地。火云散尽奇峰势。纨扇团圆休与比。犹可喜。恩情不怕凉飙至。梦冷魂高何处寄。琉璃砌上笼人睡。逃暑广寒宫似水。缘有累。乘风却下人间世。</p><p>渔家傲（秋月）</p><p>人在月中霄汉远。仙槎乘得秋风便。寒信已归砧上练。衣未翦。疏窗空引相思怨。须信婵娟尤有恋。轻飞叶上清光转。寒菊枝头笼婉变。人初宴。新妆更学铅华浅。</p><p>渔家傲（中秋月）</p><p>三月为光今夜半。一年人爱今回满。莫放笙歌容易散。须同玩。姮娥解笑人无伴。抱尽金精来碧汉。醉吟莫作寻常看。已过中天欢未断。还同叹。时情已向明朝换。</p><p>渔家傲（冬月）</p><p>风入金波凝不住。玉楼间倚谁飞举。霜艳雪光来竞素。分辨处。独垂馀意窥庭户。<br> 强薄罗衣催玉步。美人为我当尊舞。醉到春来能几度。愁今古。月华不去年华去。</p><p>渔家傲（新月）</p><p>方令庚生初皎皎。珠帘钩上华堂晓。十二栏干多窈窕。妆欲妙。玉篦偷学娥眉小。<br> 扰扰时人随兔走。十人皆望菱花照。瑞荚莫嫌生得少。圆未了。已圆却恐佳期窎。</p><p>渔家傲（斜月）</p><p>已送清歌归去后。东南楼上人声悄。冷落尤临弦上调。欢意少。空将万感收残照。<br> 窗外剑光初出鞘。斜窥梦断人年少。未到盖棺心未了。尘虑扰。双眸竟入扶桑晓。</p><p>永遇乐（玩雪）</p><p>朝霭藏晖，客袍惊暖，天巧无竟。杳杳谁知，包含造化，忽作人间瑞。儿童欢笑，忙来花下，便饮九春和气。急拿舟，高人乘兴，江天助我幽思。<br> 缤纷似翦，峥嵘如画，莫道冬容憔悴。恍象含空，尘无一点，疑在天宫里。酒楼酣宴，茶轩清玩，旦待桂花来至。有馀光，明年待看，明红暗翠。</p><p>永遇乐（冬日席上）</p><p>天接重云，月临残腊，时有幽意。化作瑶池，纷纷戏蝶，一色非人世。无情征雁，乘风南向，怅望有情难寄。暖惊梅，先传芳信，夜来万宝春到。<br> 中齐胜境，东藩和气，自有名园佳丽。一梦休嗟，三千好客，何处寻珠履。小堂人静，尊前清昼，好惜岁华如逝。管弦中，金杯更劝，朱颜皓齿。</p><p>蓦山溪（腊日游尧山）</p><p>春前信息，到处欢声满。旌旆出西郊，拥笙歌、婵娟两畔。东巡事往，空有雪中山，仙驭悄，古风间，谩动吟人叹。天边身世，况值重华旦。击坏访遗民，想如云、望中不断。功名休论，齐楚共唐虞，开口笑，插花归，更候清秋晚。</p><p>喜朝天（腊中雪后东湖闲宴）</p><p>雪云浓。送愁思，衾寒更怯霜风。惹起离恨，为光阴恼，人意无穷。谁省年华屡换，渐作个、浮生玉髯翁。休易感，新醅泛蚁，且共时同。<br> 相逢。笑语相契，况驾言游处，山里齐宫。寂寞时候，自有皓景，粉泽冬容。先顾丽人期约，痛赏倏、花开洛城红。三十日，回头过尽，喜对春工。</p><p>锦堂春（玩雪）</p><p>天女多情，梨花碎翦，人间赠与多才。渐瑶池潋滟，粉翘徘徊。面旋不禁风力，背人飞去还来。最清虚好处，遥度幽香，不掩寒梅。<br> 岁华多幸呈瑞，泛寒光，一样仙子楼台。虽喜朱颜可照，时更相催。细认沙汀鹭下，静看烟渚潮回。遣青蛾趁拍，斗献轻盈，且更传杯。</p><p>霜叶飞（冬日闲宴）</p><p>谁艰留得年华住。韶华今在何处。万林飞尽，但惊天篆，半空无数。望消息、霜催雁过，佳人愁起云垂暮。就绣幕、红炉去。金鸭时飘异香，柳腰人舞。休道行且分飞，共乐还一岁，见景长是欢聚。大来芳意，既与名园，是花为主。翠娥说、尊前笑语。来年管取人如故。向寂寞，中先喜，俄顷飞琼，化成寰宇。</p><p>水龙吟（方外述怀）</p><p>五城中锁奇书，世间睡里无人唤。家家自有，月中丹桂，朱衣仙子。能驻光阴，解留颜鬓，引君霄汉。便西归、休梦华胥国□，约无限、烟霞伴。谁是采真高士，幻中寻取元非幻。时人不为，玉峰三秀，尘缘难断。莫说英雄，万端愁绪，夕阳孤馆。到流年过尽，韶华去了，起浮生叹。</p><p>蝶恋花（牡丹）</p><p>每到花开春已暮。况是人生，难得长欢聚。一日一游能几度。看看背我堂堂去。蝶乱蜂忙红粉妒。醉眼吟情，且与花为主。雪怨云愁无问处。芳心待向谁分付。</p><p>蝶恋花</p><p>兴到浓时春不住。昨夜雕栏，放了花无数。谈笑急邀吟醉侣。青娥也合随轩去。媚恐情生娇恐妒。今日开尊，多幸无风雨。休唱宴琼林一句。来年花共人何处。</p><p>蝶恋花（东湖）</p><p>南北两山骄欲斗。中有涟漪，莫道壶山小。落落情怀临漂渺。驾言来处铃斋悄。行到桃溪花解笑。人面相逢，竞好窥寒照。醉步欹斜西日少。欢声犹唱多情调。</p><p>蝶恋花</p><p>高下亭台山水境。两畔清辉，中有垂杨径。鹭点前汀供雪景。花乘流水传春信。<br> 不醉无归先说定。醉待言归，又被风吹醒。月下壶天游未尽。广寒宫是波中影。</p><p>蝶恋花</p><p>杳杳晴虚寒漫漫。放下尘劳，相共游银汉。便入醉乡休浩叹。神仙只在云门馆。饮兴偏宜流水畔。时有红蕖，落在黄金盏。鹭未忘机移别岸。画船更上前汀看。</p><p>蝶恋花</p><p>水鉴中看尤未老。乘兴拿舟，更向湘江过。俯仰太虚都一个。九春风思谁吟到。<br> 闲上钓台云外坐。待得金鳞，始放芳尊倒。醉后言归犹更早。素纤有数君须道。</p><p>喜迁莺（表海亭冬日闲宴）</p><p>雕栏闲倚，瑞雪霁、浣出人间金碧。下想名园，芳心多少，欲占九州颜色。洞开路入丹汉，自是神仙真宅。寒吟外，看歌云舞雪，光阴难得。<br> 谁共怀古意，东海一老，居易头垂白。自此英雄，功名相继，空有寂寥遗迹。圣贤电拂休笑，离合许多宾客。使君乐与人同，且对云门斜日。</p><p>宴琼林（木香）</p><p>红紫趁春阑，独万簇琼英，尤未开罢。问谁共、绿幄宴群真，皓雪肌肤相亚。华堂路，小桥边，向晴阴一架。为香清、把作寒梅看，喜风来偏惹。<br> 莫笑因缘，见景跨春空，荣称亭榭。助巧笑、晓妆如画，有花钿堪借。新醅泛、寒冰几点，拚今日、醉尤飞斝。翠罗帏中，卧蟾光碎，何须待还舍。</p><p>宴春台（初夏宴芙蓉堂）</p><p>夏景舒长，麦天清润，高低万木成阴。晓意寒轻，一声未放蝉吟。但闻莺友同音。燕华堂、绿水中心。芙蓉都没，红妆信息，终待重寻。清冷相照，邂逅俱欢，翠娥拥我，芳酝强斟。笙歌引步，登临更向瑶岑。卧影沈沈。自风来、与客披襟。纵更深。归来洞府，红烛如林。</p><p>雨霖铃（送客还浙东）</p><p>天南游客。甚而今、却送君南国。薰风万里无限，吟蝉暗续，离情如织。秣马脂车，去即去、多少人惜。为惠爱、烟惨云山，送两城愁作行色。<br> 飞帆过、浙西封城。到秋深、且舣荷花泽。就船买得鲈鳜，新谷破、雪堆香粒。此兴谁同，须记东秦，有客相忆。愿听了、一阕歌声，醉倒拚今日。</p><p>桂枝香（重阳）</p><p>醱醅初熟。竞看九日、西风弄寒菊。姝子新妆，向晓淡黄千簇。清香闹处君须住，掺盈头、醉乡相逐。马台欢笑，龙山纵逸，佳话重绪。共尽日、登临未足。更休问明年，浮世荣辱。难得良辰，鬓发见秋尤绿。且邀月照金尊上，近人寒、如对飞瀑。宴归还趁人来，茱萸佩垂红玉。</p><p>喜迁莺（端午泛湖）</p><p>梅霖初歇。乍绛蕊海榴，争开时节。角黍包金，香蒲切玉，是处玳筵罗列。斗巧尽输年少，玉腕彩丝双结。舣彩舫，看龙舟两两，波心齐发。<br> 奇绝。难画处，激起浪花，飞作湖间雪。画鼓喧雷，红旗闪电，夺罢锦标方彻。望中水天日暮，犹见朱帘高揭。归棹晚，载荷花十里，一钩新月。</p><p>洞仙歌（暑中）</p><p>乱蝉何事，冒暑吟如诉。断续声中为谁苦。阵云行碧落，舒卷光阴，秋意爽，俄作晴空骤雨。明珠无限数。都在荷花，疑是星河对庭户。莫负昼如年，况有清尊，披襟坐、水风来处。信美景良辰、自古难并，既不遇多才，岂能欢聚。</p><p>洞仙歌</p><p>杳无风色，肠断莲花信。水鉴云垂数峰影。向劳生辛苦，寒暑煎人，争不老，空想秋堂夜静。玉姬挥皓月，时送微凉，莫吝金卮为伊尽。柳下夕阳收，傍水重游，花茵上、雪回襟冷。问避暑天机、自有奇人，但且对湖光，世间谁醒。</p><p>洞仙歌（七夕）</p><p>世间言笑，天上谁欢聚。河汉涵秋静无暑。望丹霄杳杳，云幄俄开，缘会远，空引时情万缕。彩楼人送目，今夕无变，巧在灵丝暗相许。爽气御西风，众乐难寻，乘槎看、鹊桥初度。过几刻良时、早已分飞，向月下何辞，十分芳醑。</p><p>八声甘州（初秋）</p><p>化工多事了，却收天巧，都与西风。数峰云如扫，闲垂六幕，初见秋容。昨夜烦襟顿释，一雨洗遥空。偏有银蟾好，千里人同。<br> 引起游人多感，为静中景色，悲思无穷。傍雕栏怀古，谁问紫元翁。也难逢、金华时候，又岂知、幽会水精宫。尘缘满，指烟霞去，多在江东。</p><p>满庭芳（咏浮桥）</p><p>琼馆烟轻，银河风细，玉桥云锁方开。晓千虹丈，宛转下天来。人在水精宫里，行乐处、锦绣成堆。仍相问，人间天上，何处有蓬莱。<br> 徘徊。追往事，征南巧架，传野怀才。谩石驱东海，沙合龙台。好是乐成初宴，红牙碎、声隐晴雷。江天晚，游人未散，莫放隼旟回。</p><p>宴琼林（上元）</p><p>霜月和银灯，乍送目楼台，星汉高下。爱东风、已暖绮罗香，竞走去来车马。红莲万斛，开尽处、长安一夜。少年郎、两两桃花面，有馀光相借。因甚灵山在此，是何人、能运神化。对景便作神仙会，恐云轩且驾。思曾待、龙楼俯览，笑声远、洞天飞斝。向东来、尤幸时如故，群芳未开谢。</p><p>宴琼林（东湖春日）</p><p>遽暖间俄寒，妙用向园林，难问春意。万般声与色，自闻雷、便作浮华人世。红娇翠软，谁顿悟、天机此理。似韶容、可驻无人会，且忘言闲醉。<br> 当度仙家长日，向人间、闲看佳丽。念远处有东风在，梦悠悠往事。桃溪近、幽香远远，谩凝望、落花流水。桂华中、珠佩随轩去，还从卖花市。</p><p>宴琼林（牡丹）</p><p>已觉遍韶容，最后有花王，芳信来报。魏妃天与色，拥姚黄、去赏十洲仙岛。东君到此，缘费尽、天机亦老。为娇多，只恐能言笑。惹风流烦忙。莫道两都迥出，倩多才、吟看谁好。为我惨有如花面，说良辰欲过。须勤向、雕栏秉烛，更休管、夕阳芳草。算来年、花共人何处，金尊为花倒。</p><p>满江红（东湖观莲）</p><p>绿盖纷纷，多少个、云霄仙子。应是有，瑶池盛会，靓妆临水。无奈轻盈风信急，瑞香乱翟红相倚。谁共吟、此景竹林人，桃溪士。时雨过，明珠细。朝雾染，香腮腻。轻舟破幽径，烦襟都洗。每一朵须寻华池景，寿觞边偶得龟千岁。乘兴泻、云液落新荷，休辞醉。</p><p>减字木兰花（竞渡）</p><p>红旗高举。飞出深深杨柳渚。鼓击春雷。直破烟波远远回。欢声震地。惊退万人争战气。金碧楼西。衔得锦标第一归。</p><p>瑶池月（云山行）</p><p>紫元翁一日公馀，危坐寂寥。幽怀逸思，偶往云山烟波之间，想见其为乐也，因作云山、烟波二行，歌之以瑶池月。精严禅老请刻之石，乃书以遗之。<br> 微尘濯尽，栖真处、群山排在云汉。青盘翠跃，掩映平林寒涧。流水急、数片桃花逝，自有留春仙馆。秦渔问，前朝换。卢郎待，今生满。谁伴。元翁笑语，相从未晚。更安得、世味堪玩。道未立、身尤是幻。浮生一梭过，梦回人散。卧松庵、当会灵源，现万象、无中须看。乾坤鼎，阴阳炭。琼枝秀，金圆烂。何患。朝元事往，孤云难管。</p><p>瑶池月（烟波行）</p><p>扁舟寓兴，江湖上、无人知道名姓。忘机对景，咫尺群鸥相认。烟雨急、一片篷声碎，醉眼看山还醒。晴云断，狂风信。寒蟾倒，远山影。谁听。横琴数曲，瑶池夜冷。这些子、名利休问。况是物、都归幻境。须臾百年梦，去来无定。向婵娟、留住青春，笑世上、风流多病。蒹葭渚，芙蓉径。放侯印，趁渔艇。争甚。须知九鼎，金砂如圣。</p><p>蝶恋花（月词）</p><p>伏以合欢开宴，奉乐国之宾朋；对景摅怀，待良时之风月。此者偶屈三益，幸逢四并。六幕星稀，万棂风细。天发金精之含蓄，地扬银色之光华。远近万情，若知而莫诘；满虚一色，可揽以□将。是故无累而玩之者，喜乐之心生；不足而对之者，悲伤之态作。感群动以无意，涵长空而不流。对坐北堂，方入陆生之牖；共离南馆，便登韩子之台。顾歌三五之清辉，誓倒十千之芳酝。<br> 忽破黄昏还太素。寒浸楼台，缥缈非烟雾。江上分明星汉路。金银闪闪神仙府。<br> 影卧清光随我舞。邂逅三人，只愿长相聚。今月亭亭曾照古。古人问月今何处。</p><p>蝶恋花</p><p>满到十分人望尽。仙桂无根，到处留光景。听我尊前欢未竟。金卮已弄寒蟾影。<br> 银色界中风色定。散了浮云，宝匣初开镜。归去不须红烛影。天边自与人相趁。</p><p>蝶恋花</p><p>古往今来忙里过。今古清光，静照人行道。难似素娥长见好。见频只是催人老。<br> 欲驻征轮无计那。世上多情，却被无情恼。夜夜鸟飞谁识破。满头空恨霜华早。</p><p>蝶恋花</p><p>俄落盏中如有恋。盏未干时，还见霜娥现。说向翠鬟斟莫浅。殷勤此意应相劝。光景尤宜年少面。千里同看，不与人同怨。席上笑歌身更健。良时只愿长相见。</p><p>蝶恋花</p><p>千二百回圆未半。人世悲欢，此景长相伴。行到身边琼步款。金船载酒银河畔。谁为别来音信断。那更蟾光，一点窥孤馆。静送忘言愁一段。会须莫放笙歌散。</p><p>蝶恋花</p><p>人逐金乌忙到夜。不见金乌，方见人闲暇。天汉似来尊畔泻。须知闲暇欢无价。<br> 银色满身谁可画。两腋风生，爽气骎骎马。待入蟾宫偷造化。姮娥已许仙方借。</p><p>蝶恋花（劝酒致语）</p><p>适来已陈十二短章，辄歌三五盛景。累累清韵，尚渐梁上之飞尘；抑抑佳宾，须作乡中之醉客。同乐当勤于今夕，相从或系于他年。更赋幽情，再声佳咏。<br> 万籁无声天地静。清抱朱弦，不愧丹霄镜。照到林梢风有信。抬头疑是梅花领。<br> 万感只应闲对景。独倚危栏，扰扰人初定。吟不尽中愁不尽。溪山千古沈沈影。</p><p>蝶恋花</p><p>谁悟月中真火冷。能引尘缘，遂出轮回境。争奈多情都未醒。九回肠断花间影。<br> 万古兴亡闲事定。物是人非，杳杳无音信。问月可知谁可问。不如且醉尊前景。</p><p>蝶恋花</p><p>忽送林光禽有语。飞入遥空，失素归洲鹭。照处无私清望富。馀辉不惜人人与。<br> 玉绳欲到中天路。且待飞觞，缓缓移琼步。花下影圆良夜午。东南楼上还相顾。</p><p>蝶恋花</p><p>一望瑶华初委地。更约幽人，共赏岩边翠。试把方诸聊与试。无情争得无中泪。<br> 飞瀑恐从星汉至。渐向宾筵，但觉寒如水。自爱一轮方得意。轻随箕毕还成累。</p><p>青门引（社日游云门）</p><p>鸿落寒滨，燕辞幽馆，西成万室，颦眉人少。自古云阶，洞门何处，南望数峰秋晓。千骑旌麾远，去寻直、忙中心了。佩声盘入，烟霞绝顶，谁闻欢笑。<br> 当候青童相报。因待访仙人，长生微妙。置俎争来，四乡宴社，且看翠围红绕。似可扪青汉，到北扉、两城斜照。醉翁回首，丹台梦觉，钧天声杳。</p><p>满路花（和秋风吹渭水）</p><p>乾坤生古意，草木起秋声。移人名利境，梦中惊。便寻灵宝，凤髓与龟精。密报黄芽就，紫府门开，道情有个莺莺。问归含楚山青。卧影水天明。松庵谁笑话，见还婴。鹤归日落，聚散两忘情。好笑人痴处，白头青冢，世间犹说醒醒。</p>',764),i=[d];function n(b,t){return a(),r("div",null,i)}const o=p(h,[["render",n],["__file","卷5.html.vue"]]);export{o as default};
