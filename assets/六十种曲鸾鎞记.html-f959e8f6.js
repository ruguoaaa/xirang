import{_ as r}from"./plugin-vue_export-helper-c27b6911.js";import{o as p,c as a,e as b}from"./app-1c06d5dc.js";const e={},h=b('<p>六十种曲 鸾鎞记 明 叶宪祖</p><p>鸾鎞记 （明）叶宪祖 着</p><p>绣刻演剧十本<br> 第三套<br> 春芜（朱玉）　琴心（相如）　玉镜（温峤）　怀香（韩寿）　彩毫（李白）　运甓（陶侃）　鸾鎞（杜恙）　玉合（韩翊）　金莲（苏轼）　四喜（宋郊）</p><p>绣刻鸾鎞记定本</p><p>●鸾鎞记目录</p><p>第一出　提宗<br> 第二出　论心<br> 第三出　闺咏<br> 第四出　觅赠<br> 第五出　仗侠<br> 第六出　谐姻<br> 第七出　秉操<br> 第八出　入道<br> 第九出　催试<br> 第十出　挫权<br> 第十一出　合谮<br> 第十二出　摧落<br> 第十三出　诗激<br> 第十四出　励志<br> 第十五出　品诗<br> 第十六出　觅鸾<br> 第十七出　鎞订<br> 第十八出　喜谐<br> 第十九出　劝仕<br> 第二十出　春赏<br> 第二十一出　途逅<br> 第二十二出　廷献<br> 第二十三出　捷贺<br> 第二十四出　京晤<br> 第二十五出　探婚<br> 第二十六出　合鎞<br> 第二十七出　圆成</p><h2 id="第一出-提宗" tabindex="-1"><a class="header-anchor" href="#第一出-提宗" aria-hidden="true">#</a> 第一出　提宗</h2><p>【汉宫春】〔末上〕杜子奇穷。叹生来轗轲。骨肉西东。聘得文姝赵女。两擅才容。豪门相逼。仗鱼娘女侠帲幪。成婚后。春闱同赴。谁知触怒奸雄。失意惭归故里。赖佳人激勉。奋志登庸。更寄新词称庆。京邸相逢。温郞情致。为投诗竟遂牵红。看一对鸾鎞分合。总关多少情踪。</p><h2 id="第二出-论心" tabindex="-1"><a class="header-anchor" href="#第二出-论心" aria-hidden="true">#</a> 第二出　论心</h2><p>【恋芳春】〔生上〕藻思云渊。风流嵇阮。一身落魄堪怜。自有漫漫浩气。直贯重玄。不肯随人长短。也不肯媚人自荐。同消遣。诗酒朋侪。尽堪尽日盘桓。<br> 〔鹧鸪天〕载酒无人过子云。掩关昼卧客书裙。花枝不共秋欹帽。笔阵空来夜斫营。惟日飮。以诗鸣。天教闲客管靑春。穷途正是不龟手。与世羞为西子颦。小生杜羔。表字伯裘。襄阳人也。秀扬北斗。价媲南金。姱节霞褰。峭尔心胸山岳。文思泉涌。铿然咳唾珠玑。平生不解逢迎。贫士骄人犹胜谄。遯世无求名誉。庸人爱我不如憎。只有一件。父母在日。曾将碧玉鸾鎞一对。聘赵氏之女为妻。颇闻他年已及筓。才容双美。因我孤身落魄。遂将好事蹉跎。孤孤寂寂。忧忧闷闷。过了二十年华。赖有贾浪仙温飞卿流寓在此。日逐往还。幸不寂莫。今日相约过我。不免在此伺候。〔小生外上〕</p><p>【窣地锦裆】〔小生〕连朝朋旧和高篇。携手沧洲白日闲。〔外〕春风常在故人前。美酒淸讴解客颜。<br> 〔小生〕小生温庭筠。〔外〕小生贾岛。流寓襄阳。同来访问杜伯裘。此间已是。不免径入。〔进见介生〕春到庭除任绿莎。〔外〕冯唐未老已蹉跎。〔小生〕尽教朋旧形骸放。〔合〕却道衣冠礼法疎。〔外小生〕伯裘。你今日容颜惨然不乐。却是为何。〔生〕二兄听禀。</p><p>【玉芙蓉】我昂藏正少年。流落谁靑眼。几时得策名飞步独冠羣贤聊存笔札寻常应。直取丝桐独自弹。〔合〕心难按。每牢骚问天。问何缘倒顚豪杰致难堪。<br> 〔外〕伯裘。你说那裏话。似兄这般才藻。取功名如拾芥。何必抑郁。〔生〕浪仙。若是有才的便取功名。如飞卿兄与浪仙兄今日蚤已致身靑紫。不似这般流落了。〔小生〕伯裘。我辈志气。不可少挫。任它终身不偶。那睥睨之态。放旷之怀。定然要用着它的。你何苦如此惨然不乐。小弟呵。</p><p>【前腔】千秋信自坚。半世从人贱。直浮云富贵。浩气弥漫。任情放诞曾无忌。挥手云霄不受怜。〔合〕心难按。每牢骚问天。问何缘倒顚豪杰致难堪。<br> 〔外〕飞卿兄言之有理。我辈未遇呵。</p><p>【前腔】饭牛惜夜寒。扪虱于时蹇。便所期已矣。独坐悠然。如今登楼有我非王粲。却酒从敎逐阮宣。〔合〕心难按。每牢骚问天。问何缘倒顚豪杰致难堪。〔外〕</p><p>我们暂且吿别。明日有兴。再来相访。正是</p><p>他乡携手易相亲。半过春光半废身。<br> 歌忆前人宁寡和。遇当斯世可常贫。</p><h2 id="第三出-闺咏" tabindex="-1"><a class="header-anchor" href="#第三出-闺咏" aria-hidden="true">#</a> 第三出　闺咏</h2><p>【一翦梅】〔旦上〕落尽棠梨野絮飘。蜂也无聊。蝶也无聊。疎窗红日坐来高。脂也慵调。粉也慵调。<br> 〔浣溪沙〕轻打银筝坠燕泥。断丝高罥画楼西。花冠闲上午墙啼。粉箨半开新竹径。红苞落尽旧桃蹊。不堪终日闭深闺。奴家赵氏。小字文姝。自小聪明。爱观书史。鎭日幽静。好就诗词。除了班家女师。那左贵嫔鲍令晖也则寻常。只有东邻鱼家惠兰义妹。淸才掇露。藻思霞蒸。每有所作。不在奴家之下。目今春尽日长。闺中颇困。怎么得他到来闲话。消遣也好。〔小旦上〕</p><p>【前腔】一夜春归不可招。红也难饶。紫也难饶。闲心若个殢眉梢。醒也难消。睡也难消。<br> 奴家鱼氏。小字惠兰。常与西邻赵文姝姐姐往来作伴。情胜同胞。今日特去看他。行不数步。已是赵家门首。不免径入。〔见介旦〕奴家正在此想你。妹妹来得恰好。〔小旦〕妹子见春光已尽。莺老花残。想道姐姐情思无聊。特来奉候。〔旦〕这几日天气果觉困人些。妹妹。你适纔说莺老花残。我和你就把莺花二字。各做送春诗一首何如。〔小旦〕如此甚好。姐姐请先。〔旦〕僭了。〔吟介〕风风雨雨过前楹。牢落春光似送行。为问阿谁多着意。殷勤临别更啼莺。〔小旦〕妙妙。待妹子也念来请教。〔念介〕尽道春风未有涯。谁知草草欲还家。乱红狼藉浑无赖。检点争怜叶底花。〔旦〕妹子。我二人如此诗才。若去应举。那女状元怕轮不到锦江拾翠的黄姑。〔小旦〕正是。若使天下词坛。姐姐主盟。小妹佐之。那些做歪诗的措大。怕不剥了面皮。〔旦笑介〕语笑良久。颇觉散心。还和你到槛外闲步一回。〔行介〕</p><p>【懒画眉】〔旦〕一番花雨过亭皋。满地残红湿未飘。趱将新绿上芭蕉。应知断送人多少。消得春归能几遭。<br> 【前腔】〔小旦〕梁间语燕似争巢。百啭莺簧欲罢调。日长深院静萧萧。几多困倦谁将到。觉比前春更寂寥。<br> 〔旦〕妹子。我看你</p><p>【前腔】双蛾簇簇护春娇。断脸微红睡半销。芳情想已逗纤腰。闲行莫向城南道。怕有行春吉士挑。<br> 〔小旦笑介〕姐姐。这到不在妹子心上。只是姐姐有了主儿的。反觉盼不到些。</p><p>【前腔】新来略觉损容标。剩把闲情付彩毫。吟诗生怕及夭桃。几番盼杀张京兆。翠黛留将懒自描。<br> 〔旦笑介〕妹妹。做姐姐的到被你取笑了。〔小旦〕妹子吿回。明日再来陪你。〔旦〕有慢了。侍我送你出门去。〔行介〕</p><p>偶尔春愁郁未开。东邻少女喜相陪。<br> 〔小旦先下旦吊场目送介〕无情最是门前水。流尽年光去不回。<br> 〔丑扮媒婆冲上〕做媒为活计。说合是生涯。〔见旦介旦避下丑〕老身做了半世媒。不曾见这般好女子。且住。这是赵寡妇家。记在心裏。作成了一个好主儿。踏破铁鞋无觅处。得来全不废工夫。</p><h2 id="第四出-觅赠" tabindex="-1"><a class="header-anchor" href="#第四出-觅赠" aria-hidden="true">#</a> 第四出　觅赠</h2><p>【菊花新】〔净众同上〕一朝名姓动星台。列戟高门昼日开。补衮愧非才。只感荷圣恩如海。<br> 龙楼凤阁九重城。新筑沙堤宰相行。我贵我荣君莫羡。十年前是一书生。下官覆姓令狐。名绹。幸遇今上特达相知。不次擢用。由学士迁同平章事。任用最专。恩宠无比。举子温庭筠。幼有才名。今上喜菩萨蛮词。实非下官所长。叫他代作。进呈甚见嘉赏。明岁大比之年。吾子令狐滈在此应试。那些考官。虽则都嘱付了。只是场中文字。若使人看不得。恐怕难违公论。吾想除非假手温生方好。须先差的当家人去与他面说。还有一件。我故人李忆补阙。年老无子。前日劝他纳妾。他说夫人利害。只怕难容。除非老相公娶了相送。或者能压服得他。〔笑介〕若能使妇人不妬。宰相眞可谓有权矣。堂候官。一面击梆。叫我一个院子出来。一面到街上。叫一个官媒婆进来。各有使令。〔副净扮家人上〕堂上闻呼唤。阶前听使令。禀老爷。有何指挥。〔净〕我差你去见温庭筠秀才。说道。明岁大比之年。俺家大爷场中文字。相烦代作。必有重谢。不好写书。只是面说。〔副净〕温秀才不知如今在那裏。〔净〕闻他游学在襄阳地方。径到那裏寻他。〔副净〕小人晓得了。〔净〕还有分付。</p><p>【驻云飞】文运天开。明岁南宫选俊才。俺大爷呵。要把魁名赛。文字须遮盖。嗏。温李旧同侪。文章出色。假手他行。必定添光彩。你此去呵。礼重言甘莫弄乖。<br> 〔副净〕老爷呵。</p><p>【前腔】位列台阶。一旦成名震九垓。槐柳分行摆。桃李迎门待。嗏。饶有出羣才。也须托赖。若肯相招。料得忙趋拜。念小人呵。此去传言事必谐。<br> 〔净〕如此。收拾便行。〔副净应下丑媒婆杂引上见介〕禀老爷。官媒婆到了。〔净〕那官媒婆。我要娶一个女子。送与补阙李爷为妾。你听我分付。</p><p>【驻马听】故友情谐。念彼年华已渐衰。尙自祥麟绝种。雏凤空巢。玉燕难怀。明珠不惜买裙钗。赠他也非为闲情债。〔合〕为觅妆台。卽忙前去。休敎迟捱。〔丑〕</p><p>禀上丞相爷。小妇人原是襄阳郡人。初至京城。这京中女子。不曾遍识。〔净〕李爷虽宦京邸。原籍楚中。你那襄阳若有好女子。更觉相宜了。〔丑〕这般说。襄阳有一赵寡妇之女。眞个一貌无双。</p><p>【前腔】村舍茅斋。幻出娇娘眞艳色。他有芙容妆脸。杨柳欹腰。恰似豆蔻含胎。领将严命去安排。定知好事圆成快。〔合〕为觅妆台。卽忙前去。休敎迟捱。<br> 〔净〕卽差官舍二人。与你同送聘礼到他家去。送聘之后。卽便接取来京。休得迟误。〔丑〕小妇人还有事禀上。赵家女子委实难得。还是丞相爷自家受用了罢。不要作成别人。〔净〕唗。胡说。</p><p>宜春苑内拣花枝。嘱付蜂媒莫待迟。<br> 若是得它心肯日。果然是我运通时。<br> 〔净先下丑末吊场丑〕方纔丞相爷说。差官舍与我同去。不知是那一位官长。〔末〕就该是我听差。〔丑〕就是你老人家。天那。这等一个臊胡子。路上不好打发你哩。〔末〕休得闲说。我也不曾有子。央你做媒。再娶一房媳妇。〔丑〕有有。我那间壁王大嫂。生下一个女儿。十分标致。有西江月词为证。〔末〕怎见得。你且说来。〔丑〕堪爱王家大姐。天生分外娇姿。〔末〕好。〔丑〕蓬松两鬓赛金丝。大眼粗眉歪嘴。〔末〕阿呀。〔丑〕面颊浑如锅底。鼻头好像擂搥。金莲尺二走东西。臭恶三年不洗。〔末〕这婆子原来一口胡柴。明日打点礼物。早些去罢。〔丑〕晓得。〔同下〕</p><h2 id="第五出-仗侠" tabindex="-1"><a class="header-anchor" href="#第五出-仗侠" aria-hidden="true">#</a> 第五出　仗侠</h2><p>【唐多令】〔净赵母上〕苦守未亡年。贫居祇自怜。幸然有女正芳姸。〔旦上〕喜得萱亲身健在。相依傍。免忧煎。<br> 〔净〕老身赵氏之母。孀居无子。止生这一个女儿。喜得长成。才容双美。已曾许配杜羔秀才为妻。一向好事蹉跎。老身常时萦挂。〔旦〕母亲老景安康。儿心愿足。这些小事。何必挂怀。〔净〕咳。人家生下女儿。直待嫁了人。纔放下做娘的担子。〔旦〕请自消遣则个。</p><p>【桂枝香】〔净〕孀居孤蹇。年时衰倦。膝前无继美佳儿。眼底有能文娇媛。苦愆期少缘。〔旦〕你休苦愆期少缘。但得你老来康健。大家欢忭。〔净〕我意悬悬。但敎连理儿成树。始得忘忧母似萱。<br> 〔外末扮差官二人丑扮媒婆引众持聘礼上〕一路问来。此间正是赵家了。元来闭门在此。不免扣门则个。开门开门。〔众〕</p><p>【不是路】小户低廛。急叩双镮莫滞延。〔净惊介〕为甚的声喧乱。女儿。你且进去了。我把柴扉试启问何缘。〔旦下净开门见介丑〕赵妈妈。我们奉当朝令狐丞相老爷所差。特来聘你令爱。与补阙李爷做二夫人的。〔净〕阿呀。你们莫胡言。我女儿呵。荆钗已结朱陈眷。纵金屋难敎拥翠钿。〔末〕你这老妇人好不知世事。我老爷便强娶了民间一个女子。打甚么紧。你也须通变。我老爷呵。熏天炙手难轻撼。料应不免。料应不免。<br> 〔净〕列位。我女儿委实的许聘与杜羔秀才为妻了。〔丑〕管甚么杜高杜底。〔背唆众介〕难道来了一场。罢了不成。只将聘礼丢在他家。下午抢他上轿去便了。〔众〕说得是。怕他到甚么官司去吿了我老爷不成。若再迟延。先锁了这老妇人去问罪。〔净推介众打净倒地丢聘礼下旦急上〕堂前为甚么喧嚷。阿呀。母亲怎么跌倒在此。〔扶净起介〕女儿。不好了。当朝令狐丞相差人。要娶你与甚么李家为妾。我说你已曾许配杜家。他们那裏肯听。强将聘礼留下。说下午就要抢你上轿去。再若迟延。先锁我去问罪。我因推阻。被他们打。〔旦哭介〕如此怎么好。天那。</p><p>【长拍】寂寂孤身。寂寂孤身。寥寥庭院。并没个外人厮见。谁行指引。向朱门漏泄婵娟。忽地祸从天。我寸衷匪石。肯容轻转。忍使乔郞怀碧玉。挥毫重赋绿珠篇。奴旣不肯失身。亦不贻累母亲。若他强逼成姻眷。拚一个珠沈玉碎。蚤赴黄泉。<br> 〔净哭介〕咳好苦。天那。</p><p>【短拍】黯黯愁魂。黯黯愁魂。茕茕暮景。止留将一女身边。送与恶姻缘。少不得活离死怨。女儿。你且慢死。待做娘的先死了。或者得他怜念。有个舍放你的日子。拚把残年断送。生博取你夫妇永团圆。<br> 〔旦〕母亲快不要这般说。孩儿死的是。〔净〕还是娘死的是。〔抱哭介小旦上〕</p><p>【霜天晓角】芳邻姊妹。朝夕多欢契。为甚喧声鼎沸。忙来取问因依。<br> 〔见介〕妹子听得姐姐家裏喧嚷。特来探望。为何这般痛哭。〔净〕鱼家姐姐。我家祸事从天而降。如何是好。〔小旦〕妈妈。有甚祸事。〔净〕令狐丞相要为甚么李补阙娶妾。倚恃权势。平白地差人来。要强娶我女孩儿。〔小旦〕妈妈。你回他说。许聘人的便了。〔旦〕便是。那些人如狼似虎。不容母亲分辨。〔净〕老身说得两句。他们便把我来推倒。强留聘礼在此。说下午就要来抢去。怎么区处。〔旦哭介〕母亲。如今再没甚么区处。待孩儿一死。就了事了。〔净哭介〕我的儿。你若死了。教我倚靠那一个。我左右将死的年纪了。不如待我死罢。〔旦〕母亲。那有个为了孩儿叫母亲死的道理。况且你死了。也济不得孩儿的事。不如待孩儿死的好。〔净旦抱哭介〕</p><p>【忆多娇】痛数奇。事不虞。祸遘当权怎设施。炙手熏天力怎支。要强娶娇姿。强娶娇姿。怎把牢笼脱离。<br> 〔小旦背介〕你看他母子痛伤。不觉使人酸鼻。我左右不曾许人。拚舍此生。救他两命。有何不可。〔转介〕妈妈和姐姐且省愁烦。妹子情愿与你们解围。〔净旦〕姐姐怎么样解得我们的围。〔小旦〕姐姐已受杜郞之聘。义难更改。妹子幸未字人。不如待我替姐姐去了。救你母子两命。有何不可。〔旦〕这是奴家苦命所招。怎么到累及妹妹。〔小旦〕做妹子的平日与你怎么样相处。若优游无事。日逐往来。一旦有事。便掉臂不顾。岂是人之所为。况且你有妈妈在堂。不忍分离。我孑然一身。有何挂碍。何不替姐姐去走一遭。我与你</p><p>【前腔】朝夕俱。情意孚。拚得孤身救你两命危。比似夜出荥阳解楚围。〔净〕我儿。鱼家姐姐旣有这等高谊。我们拜谢。〔同拜介〕谢得提携。谢得提携。使我牢笼脱离。<br> 【斗黑麻】〔小旦〕我一缕微躯原贱同侍儿。你两口无虞我心甘贯鱼。妈妈。自古为朋友者死。我今日此举。何劳你们相拜谢。感恩私。只有一件。还须厚赂居间。免使临期露机。〔合〕苍天鉴知。前途望护持。从此牵肠。从此牵肠。试问重逢甚时。<br> 〔旦〕昔卫寿窃旄以代兄。纪信忍烹而诳楚。妹妹的意气。何忝于两人。</p><p>【前腔】我母子顚连似寒灰可欺。你慷慨周旋似阳和再吹。矜义侠。敢捐躯。古有黄屋将军。今属靑闺黛眉。〔合〕苍天鉴知。前途望护持。从此牵肠。从此牵肠。试问重逢甚时。<br> 〔旦出钗介〕奴家感激妹妹厚恩。无物表意。这对碧玉鸾鎞。原是奴家聘物。今送与妹妹。以为拢头之用。〔小旦〕旣承厚情。妹子不敢推却。但是姐姐聘物。妹子怎敢独取。不如与姐姐各执一枝。它日见此鸾鎞。就如对面了。〔旦〕说得有理。〔分钗介〕</p><p>【鹧鸪天】寻生替死德无伦。剖玉分钗各怆神。惟有感恩幷积恨。万年千载不成尘。<br> 〔旦先下众上抢小旦下净吊场〕且住。鱼家姐姐虽则去了。还怕中途有变。明日黄道吉日。不免迎杜郞过门赘亲。绝了后患。多少是好。正是早谐男女愿。永断是非门。〔下〕</p><h2 id="第六出-谐姻" tabindex="-1"><a class="header-anchor" href="#第六出-谐姻" aria-hidden="true">#</a> 第六出　谐姻</h2><p>【西地锦】〔生上〕自恨生来多疚。佳期一向稽留。谁知好事来相辏。翻因意外戈矛。<br> 小生只为骨肉支离。身名偃蹇。婚姻之事。一向蹉跎。谁想令狐丞相要强娶我妻子。几乎做出一场大事来。千亏万亏。亏了鱼惠兰。舍身相救。这也是女中侠客了。岳母还怕事出不虞。招我今日过门赘亲。将忧变喜。总是天缘。且住闻得我娘子大有诗才。今晚亦须检点。若被他考倒。可不辱抹了杜拾遗的家风。〔内作鼓乐介生〕你听鼓乐喧阗。一定是赵家接亲的到了。〔众扮摈相鼓乐上生随行介〕</p><p>【赏宫花】笙歌沸稠。看华灯晃彩球。迎取风流壻。好去结绸缪。此夜鹊桥牢驾定。管敎织女会牵牛。<br> 【西地锦】〔净上〕喜得苍天相佑。今宵幸配鸾俦。〔杂请介旦上〕堂前几遍催妆就。对人无奈娇羞。〔杂照常喝介生旦送酒介〕</p><p>【画眉上海棠】〔画眉序〕金鼎麝烟浮。摇漾华堂烛光溜。喜十年婚媾。始遂绸缪。躱离了劈手鹰鞲。打合上齐眉鸳偶。〔月上海棠〕〔合〕眞辐辏。看取骨肉团圆。百年相守。<br> 【前腔】〔净〕有女在秦楼。幸遇萧郞缔佳偶。喜结褵今夕。省母殷忧。亏他巧腾那绣阁衾裯。因此生脱就寒门箕箒。〔合〕眞辐辏。看取骨肉团圆。百年相守。<br> 〔净〕送新人入洞房。〔众行介〕</p><p>【滴溜子】才郞的。才郞的彩毫在手。娇娘的。娇娘的蕊珠在口。果然凤交鸾友。相携入洞房欢浓似酒。愿祝夫妻天长地久。<br> 【余文】温香软玉亲消受。枯鱼活水正相投。好把新诗几唱酬。<br> 双栖双宿比鸳鸯。女貌郞才两颉颃。<br> 不是一番寒彻骨。争得梅花扑鼻香。</p><h2 id="第七出-秉操" tabindex="-1"><a class="header-anchor" href="#第七出-秉操" aria-hidden="true">#</a> 第七出　秉操</h2><p>〔副净上〕占住房帏老更亲。周诗空自说来频。堂前已失犹龙客。阁内难留比凤人。老身李补阙之妻是也。心偏嫉妬。性颇猜疑。因此我老相公晚年无子。不敢提起娶妾两字。没来由那令狐丞相娶了一个女子。远远送来与我老相公为妾。不想半月之前。相公偶得暴疾而亡。那女子前晚才到。虽然一貌出羣。喜得两无罣碍。落得做了好人。只把客礼相待。我有个兄弟新来断弦。不如把来嫁与我兄弟。岂不两得其便。只是丞相送来的。不好强得他。待他到来。我自有道理。〔小旦道扮上〕困守蓬茆十数年。此来原不为情缘。好将金谷楼中女。改作玄都观裏仙。我鱼惠兰。只为姊妹情深。舍身相代。到此补阙已亡。落得一身自在。昨日李夫人教人来说。要我改嫁他兄弟。我本玉府仙姝。岂偶凡夫俗子。不如出家入道。到得讨个淸幽也。</p><p>【北端正好】蕊珠圆。琼花润。香馥郁。蕊珠圆。光的溜。琼花润。俺本是天谪降玉府仙眞。劣尘凡谁相亲。入玄门则盼西池近。<br> 〔见介副净〕小娘子。你怎么是这般妆束。〔小旦〕薄命女子。不愿嫁人。情愿出家入道。〔副净〕快不要说这样话。还依老身。嫁了我兄弟罢。</p><p>【滚绣球】〔小旦〕想我命孤单难谐仕女姻。骨寒微羞登阀阅门。〔副净〕小娘子。我兄弟不少你穿的戴的。〔小旦〕休夸称烧手样宝钗笼鬓。不希罕称身材绣袄罗裙。〔副净〕是了。这穿戴的虽是等闲。我兄弟却又好个俊俏的人品。〔小旦〕俏潘安不足称。粉何郞枉自伦。俺可不向泼巫山梦中着紧。谁待想莽桃花洞裏寻春。〔副净〕你这般靑春年少。怎么落莫得过。〔小旦〕纵教春随流水休凝思。直待老逐飞花肯断魂。做个物外闲人。<br> 〔副净〕你要出家入道。有何好处。</p><p>【倘秀才】〔小旦〕俺待向花前诵眞经几巡。启金炉把名香自焚。住居的淸隐。山书小篆文。一会价鼓琴邀夜月。一会价看鹤舞闲云。不与那烟霞厮浑。<br> 〔副净〕旣如此说。近边有个咸宜观。那观主我曾有恩于他。待我着院子送你到那裏出家罢。〔小旦〕多谢夫人。〔副净〕院子那裏。〔末上〕夫人有何分付。〔副净〕这位娘子情愿出家。你可送他到咸宜观裏去。〔末应介〕</p><p>【煞尾】〔小旦〕谢得恁开笼放鹤多情分。兀自个指点桃源好避秦。讨得逍遥自在身。过却淸幽几度春。仙女双成可等伦。玉阙丹台煞亲近。直待朝元驾彩云。方信道欲海无边亏咱去得紧。<br> 〔小旦同末下副净〕你看他霞冠鹤氅。风度翩■〈扁迁〉。若是我老相公见了。如何了得。还好还好。试看佳人纔入道。还亏老子早升天。〔下〕</p><h2 id="第八出-入道" tabindex="-1"><a class="header-anchor" href="#第八出-入道" aria-hidden="true">#</a> 第八出　入道</h2><p>【诵子令】〔净扮道姑上〕尘途扰扰厌逢迎。少小离家觅上淸。撇得爱河求净品。行看羽化上蓬瀛。<br> 老身咸宜观道姑是也。连日到施主人家修斋。不曾上殿参礼。今日闲居无事。怕有施主到来。不免叫了绿翘出来。同到殿上焚扫则个。绿翘那裏。〔贴上〕仙李盘根大。猗兰奕叶光。〔净〕绿翘。你把殿门开了。打扫一打扫。〔贴应介〕</p><p>【引】〔小旦同末上〕蕊珠宫外香云合。世网从今蹬脱。<br> 〔末〕此间已是咸宜观了。请进去。〔进见介净〕你是李管家。为着甚事。同这位炼师到此。〔末〕这位师父。是令狐丞相送来。与我老爷做二夫人的。他因老爷死了。誓不改嫁。情愿出家。因此老夫人差我送到宝观来焚修。〔净〕妙妙。我观裏又添了这般一位仙姑。那怕不兴旺。小师兄。先请拜了三淸。〔小旦拜介〕</p><p>【诵子令】〔净〕仙娥貌比许飞琼。袅娜眞堪掌上擎。〔小旦〕师父请转。待小道拜见。〔对拜介小旦〕幸有眞仙为伴侣。愿求法力指迷程。<br> 〔净〕师兄在此出家。须用改个法名。先师留下是玄字行中。贱名玄淡。师兄就是玄机何如。〔小旦〕多谢赐名了。〔末〕小人吿回。〔净〕管家有慢。你回去与我多多拜上老夫人。〔末〕来送云中仙子。归参阃内将军。〔下净〕请问师兄高姓。〔小旦〕小道寄养赵门。本姓鱼氏。〔净〕我看你冰雪丰姿。烟霞法相。令人企羡不胜。</p><p>【雁来红】你是璘珣的玉树柯。倏移根向大罗。我相逢亦是前因果。〔小旦〕质媿生来浊。入门敢自躭慵惰。〔合〕相随和云窗雾阁。朝共晚修淸课。<br> 〔净〕绿翘。你就随侍鱼师兄罢。〔贴应介〕</p><p>水边杨柳赤栏桥。洞裏神仙碧玉箫。<br> 近得麻姑书信杳。浔阳江上不通潮。</p><h2 id="第九出-催试" tabindex="-1"><a class="header-anchor" href="#第九出-催试" aria-hidden="true">#</a> 第九出　催试</h2><p>【粉蝶儿】〔生旦上〕上国观光。一曲阳关迭唱。<br> 〔旦〕相公。今当大比之年。士子们纷纷上京应举。你正该努力前程。为甚逡巡不果。是何主意。〔生〕小生功名之念虽切。儿女之情更长。因此踌躇未决。进退两难。〔旦〕你说那裏话。自古道。学成文武艺。货与帝王家。似你这般才学。不去应举。更待何时。</p><p>【园林好】看今朝春日载阳。想皇都琼林正芳。纷纷的计偕争上。你及早治行装。你及早整游缰。<br> 【江儿水】〔生〕我幸遇文明昼。也思观上国光。只怕你春云载笔无情况。因此公交车不忍匆匆上。慢劳你劝驾情词畅。〔旦〕你何事为奴惆怅。雌伏柔情怎误雄飞千丈。<br> 〔生〕旣如此。娘子收拾了行李。待小生从容起身。〔旦〕行李收拾多时了。今日是黄道吉日。相公。你急便起程。切莫迟疑。〔生〕这等。请岳母出来拜别。〔旦〕母亲有请。〔净上〕</p><p>【五供养】堂前闹嚷。敢是司马题桥。游子严装。〔见介生〕小生今日起身应试。特请岳母出来拜别。〔净〕好好。你看花游帝里。挟策射明光。莫为我孩儿悒怏。度晨昏自有区区相傍。你着鞭须及早。行迈好徜徉。但愿一举成名慰人凝望。<br> 〔生〕岳母请上。容小生拜别。〔拜介〕</p><p>【玉交枝】东床虚谎。赖周全依依洞房。一朝分袂多凄怆。怕担阁南国明珰。〔向旦介〕为博那影中金马与玉堂。先抛闪目前凤枕和鸳帐。〔合〕愿此去观花曲江。愿此去锦还故乡。<br> 〔旦〕相公。这碧玉鸾鎞。原是君家聘物。一枝赠与鱼家妹妹去了。这一枯仍旧送还相公。带去时时转念。</p><p>【川拨棹】骊歌唱。送征衫别话长。把鸾鎞身伴收藏。把鸾鎞身伴收藏。似双双留连不忘。〔合〕待临岐心自伤。猛回头泣数行。<br> 【尾声】〔净〕送君此去乘桃浪。稳取龙门直上。〔生背介〕只怕点额应羞返故乡。<br> 【哭相思】〔净〕出门不必苦迟疑。〔生〕得失从来未可期。〔旦〕一举首登龙虎榜。十年身到凤皇池。</p><h2 id="第十出-挫权" tabindex="-1"><a class="header-anchor" href="#第十出-挫权" aria-hidden="true">#</a> 第十出　挫权</h2><p>【番卜算】〔小生上〕少小负才名。志气凌终贾。几年落魄走江湖。肯折千金价。<br> 宣曲长杨瑞气凝。上林狐兔待秋鹰。谁将词赋陪雕辇。寂寞相如卧茂陵。小生温庭筠。字飞卿。幷州人氏。生成敏悟。擅美词章。与李义山齐名。时称温李。只为游多豪侠。行颇不羁。年少多情。好为淫艳之曲。才高得志。浪加轻薄之名。两赴科场。被人摧抑。这也不在我心上。向寓京师。令狐丞相亦属知交。未蒙荐擢。因此远游襄汉。任意飘零。幸有杜伯裘贾浪仙邂逅相投。结为知己。今春大比。二兄相约同行。我束装已久。怎么还不见他们到来。〔副净上〕钦承恩相命。特地叩儒门。我一路问来。此间闻说是温秀才寓所。不免径入。〔见介副净作放肆介小生请副净上坐介小生〕客官何来。〔副净〕学生奉丞相令狐爷之命。来见足下。〔小生〕你是他家甚么人。〔副净〕府中第一位管家。〔小生〕旣是管家。那有这般称谓。也没有你坐处。〔副净〕随他一应官长衙门。都有我坐处。〔小生〕偏我温官人跟前。不许小人放肆。〔推副净起介副净背云〕好个大秀才。也罢。有事托他。只得权且忍耐。〔转介〕丞相爷有事。叫我来分付你。〔小生〕可恶。怎么说分付你。〔副净〕丞相爷分付说。今年大比。我公子定然要高中的。只是场中文字。我公子懒得费心。要你代笔。自当重谢。〔小生〕你们有事求人。不宜如此倨傲。〔副净〕便是有事相烦。丞相爷差学生来分付。可谓极其恭敬了。怎么倒说倨傲。</p><p>【八声甘州】〔小生〕唗。冲冠怒发。怪觑人轻贱。直恁矜夸。纵是当朝元宰。也须要谦谦下士为嘉。况且向人乞怜应礼下。何事骄人一谜奢。我温官人文字。一向也肯舍与人的。只是你们这样的人。我偏不肯轻易一个字儿。休喳。谩思量代笔生花。<br> 【前腔】〔副净〕我丞相爷呵。南衙。威权独把。看熏天炙手。孰敢争差。把如天之福。没来由选择伊家。〔小生〕选择着我。便有甚福。〔副净〕闱中试文劳暂假。料不负多才温八叉。酬酢。有千金厚礼相加。<br> 〔小生笑介〕一发说得好笑。焉有君子而可以货取乎。快去快去。不要在此聒噪。〔副净〕你只怕祸事到来。悔之无及。〔小生〕有甚祸事。不过嘱付了试官。不中我便了。〔副净〕不中也尽勾了。〔小生〕唗。休得胡说。你若再在此放肆。我就要打了。〔副净笑介〕酒逢知己千锺少。话不投机半句多。〔下生同外上介〕</p><p>【番卜算】〔生〕花送远行人。柳拂新羁马。〔外〕停鞭且自约朋侪。共策南征驾。<br> 〔生〕小生杜羔。〔外〕小生贾岛。特来相约温飞卿。一同上京应试。〔生〕此间已是温兄寓所。不免径入。〔进见介小生〕小弟等候二兄许久了。〔生〕二弟。迟迟吾行。有罪有罪。〔外〕飞卿。你有甚事。觉有不豫之色。〔小生〕说起就好恼了。令狐丞相遣一使者到此。说道伊子应试场中文字。欲假手于弟。那使者甚是放肆。词语又且矜夸。因此呵叱了他一场。不从其请而去。〔外〕不从其请。方显我辈的气节。〔生〕旣已呵叱去了。飞卿不必介怀。就请同行。〔行介〕〔少年游〕〔生〕疎梅尙自带残英。芳草渐靑靑。〔小生〕山径人稀。翠微深处。啼鸟两三声。〔外〕晓风重逼轻裘冷。心共马蹄轻。〔丑扮胡谈上〕路遥嫌日短。心急怪行迟。前面朋友等一等。〔众遇介丑〕小弟昨因送行醉酒。今日起迟。恐怕赶不上伙伴。老兄们。望乞相挈同行。〔众〕大家朋友。同行就是。〔丑〕多谢多谢。〔同行介〕</p><p>【罗袍歌】谩策雕鞍骄马。把春泥踏碎。半杂飞花。芳郊取次布韶华。柳丝搓得鹅儿乍。偷回盼。天一涯。山村迢递渐笼沙。春行日。风物佳。人生何必苦思家。<br> 【前腔】傍路游镳初罢。有村歌相应。社鼓轻挝。行人■〈走赞〉路漫嗟呀。奔驰尽为浮名挂。行偏倦。途更遐。枝头点点集昏鸦。唇初渴。力渐乏。为询沽酒向谁家。<br> 〔众〕前面有酒家。我们借宿了罢。〔丑〕酒保那裏。〔副净〕酒酒酒。有有有。〔见介〕众位相公是酤酒的。还是借宿的。〔丑〕酒也要吃。宿也要借。先拿酒来。〔副净持酒上先下丑〕方纔行路匆匆。不曾请问列位老兄高姓贵表。〔生〕小弟杜羔。字伯裘。襄阳人氏。〔小生〕小弟温庭筠。字飞卿。幷州人氏。〔外〕小弟贾岛。字浪仙。范阳人氏。〔众〕老兄高姓。〔丑〕小弟姓胡。名谈。字诹之。世居谎州。其实与当朝令狐丞相是一族。〔外〕兄自姓胡。他自姓令狐。如何是一家。〔丑〕不瞒列兄说。丞相自嫌家族单寒。把天下同姓。尽行招纳。犹自嫌少。如今我们姓古月的。都改姓令狐。希求亲近耳。〔小生笑介〕原来如此。小弟口占一绝奉赠。〔丑〕愿闻高咏。〔小生吟介〕族谱从来记不淸。逢人只合问公卿。自从元老登庸后。天下诸胡尽带令。〔丑不语介生外笑介〕飞卿好诗。虽是谑言。有关风化。〔丑背怒介〕这等轻薄。可恶可恶。〔生〕胡兄。我们飮一杯解嘲何如。〔众飮丑不飮介〕</p><p>【一封罗】〔众〕朋情契最赊。偶相逢卽一家。莫惜十千平乐价。任取村罍浮紫霞。西窗翦烛。欢情转加。梨花门掩。良宵正遐。〔生〕胡兄。偶然相谑君休讶。<br> 〔丑〕小弟天性不飮。适纔闲话。我也不计较。〔众〕我们不要闲谈了。大家去睡罢。</p><p>兰陵美酒郁金香。玉碗盛来琥珀光。<br> 但使相逢能尽醉。不知何处是他乡。<br> 〔众下丑吊场〕闻说小温轻薄。果然如此可恶。就是那杜羔贾岛。也不该大家奚落我。待我到丞相跟前去。背他一场是非。叫他明鎗容易躱。暗剑最难防。〔下〕</p><h2 id="第十一出-合谮" tabindex="-1"><a class="header-anchor" href="#第十一出-合谮" aria-hidden="true">#</a> 第十一出　合谮</h2><p>〔副净上〕但知丞相贵。无奈秀才乔。空驰千里道。笞骂恐难饶。自家令狐丞相府中一个院子。蒙丞相爷差我去见温庭筠。要他与我公子场中代笔。我见他时节。虽然略大样了些。也不道这温庭筠这等傲撇。竟把我呵叱了一场。劳而无功。怎么去回覆丞相爷。旣要脱得自己干系。又要使丞相爷摆布得他便好。今我且不要进去。在此算计定了。然后去回覆丞相爷。〔丑上〕胡谈骨格轻纤。为人最爱趋炎。闯门极要有胆。见人定用无廉。撮哄全凭口快。钻求无奈头尖。冒认瓜将李搭。扳援柳共花拈。背是非将没作有。讨便宜换苦成甜。谒相公人以为谄。央大叔我自能谦。此间已是相府门首。且有个管家在那边。不免上前。央他引见。有何不可。〔见介副净〕足下高姓。何来。〔丑〕小子是你老爷堂侄。为应举到京。相烦引见。〔副净〕我丞相爷不曾有你这个阿侄。〔丑笑介〕小子怎么不是丞相的侄儿。见有温庭筠的诗为证。他说自从元老登庸后。天下诸胡尽带令。被他这等嘲笑。怎么不是你老丞相的儿孙。〔副净〕那温庭筠这等轻薄无礼。小人也为着一事。丞相爷差去见他。到被他呵叱了一场。〔丑〕阿呀。相府管家就敢呵叱。这等说。烦管家引小子参见丞相。那时节你一句。我一句。在丞相跟前背他一场是非何如。〔副净〕如此甚好。你看府门开了。我先进去。你随后进来。我与你禀知便了。〔丑〕多谢多谢。〔净冠带上〕</p><p>【生查子】趋朝曙色寒。退食余淸宴。千里觅才人。使我频凝盼。〔副净进见介〕</p><p>院子。你回来了。〔副净〕是。〔丑执手本跪介净〕阶下跪者何人。〔副净〕是爷一家。〔净〕接手本上来。〔看介〕小侄令狐谈参见。旣是一家。请起作揖。〔揖坐介净〕贤侄为何到此。〔丑〕小侄应举到京。特来参拜相公老叔。〔净笑介〕我族中可谓多贤了。〔丑〕不敢。〔净回顾副净介〕我差你去见温秀才。说的事体何如。〔副净〕小人领老爷严命。去见温秀才。他闻丞相两字。就发恼起来。千不允。万不允。把老爷埋怨了一顿。把小人抢白了一场。〔净〕敢是你放肆激恼了他。〔副净〕小人怎敢放肆。一见他就磕了十二个头。〔净〕怎么磕这许多。〔副净〕替老爷磕四个。替大爷磕四个。小人自磕四个。凑成十二个。〔净〕唗。胡说。我向年也曾与他往来。不是这般劣别的。〔副净〕老爷不曾知道。便是向年叫他替做了菩萨蛮词进呈。嘱付他不可对人说。转背就去吿诉人了。〔净〕我不信你一面之词。〔丑〕小侄斗胆。请问那温秀才莫不是温庭筠么。〔净〕正是。〔丑〕若是此人。怪不得盛使了。前日小侄与他途中相遇。偶然说起丞相老叔。他就有许多谤毁。许多嘲笑的说话。〔净〕他怎么嘲笑我。〔丑〕这也小侄不敢说。〔副净〕小人也听得两句。说老爷没有学问。〔净〕原来如此可恶。〔丑〕温庭筠自家也罢了。又结交两个契友。一个叫做杜羔。一个叫做贾岛。大家揑造歌谣。讥谤丞相老叔。还说今春得第。专要与丞相老叔作对哩。〔净〕有这等事。可恼可恼。</p><p>【琐牕郞】怪乔才忒煞轻儇。特传言。辄作悭。不思领诺敢肆刁顽。如今悔却当初垂盼。〔合〕从教文成云锦定遭讪。空落莫。枉嗟叹。<br> 【前腔】〔丑副净〕那酸丁惯作波澜。播流言。徒实繁。一朝得势便拟包弹。乘其未发急宜防患。〔合〕纵教文成云锦定遭讪。空落莫。枉嗟叹。<br> 〔净〕这个不难。我明日就对考试官说。温庭筠轻薄无行。专在场中为人代笔。杜羔贾岛结党夤缘。法宜幷斥。记认了三人试卷。不中便了。〔丑跪介〕小侄万望吹嘘。〔净〕我也通个关节与试官。就是了。〔丑〕多谢厚恩。</p><p>怪得鲰生多倒顚。须知扼吭制人先。<br> 但敎名落孙山外。任取诗成宋问前。</p><h2 id="第十二出-摧落" tabindex="-1"><a class="header-anchor" href="#第十二出-摧落" aria-hidden="true">#</a> 第十二出　摧落</h2><p>〔生小生同上生〕晓月难为光。愁人难为肠。谁言春景荣。起见叶上霜。〔小生〕鵰鹗失势病。鹪鹩假翼翔。弃置复弃置。情如刀割伤。〔生〕飞卿。吾辈在此应试。自分可登上第。不意今早发榜。三人都落人后。怎么样好。榜上有令狐滈令狐谈两人。一定是丞相一家了。〔小生〕令狐滈就是丞相之子。令狐谈就是前日相遇的胡谈了。〔生〕原来如此。可叹可叹。〔小生〕伯裘。功名迟速。自有定数。不必惆怅。〔生〕言之有理。贾浪仙早间自去看榜。如今日已过午。怎么还不回来。〔小生〕□定就回来了。〔外僧扮上〕十五能文西入秦。三十无家作路人。时命不将明主合。布衣空惹洛阳尘。我贾岛。累赴科场。不得中第。眞好悲愤也呵。</p><p>【北点绛唇】杏苑迷途。蓬山失步。儒冠误。谩自嗟吁。怕向靑天诉。<br> 〔见介生〕呀浪仙。忽然祝发。有何缘故。</p><p>【混江龙】〔外〕别无缘故。只为长安献策枉驰驱。直弄得一身困乏。两鬓萧疎。姓字难敎题甲榜。声名甚日满皇都。空怀楚玉。浪泣鲛珠。前程渐迫。后事难摹。不能勾领春风看遍洛阳花。到不如讨闲身静对菩提树。皈心禅定。寄迹精庐。<br> 〔小生〕浪仙。你发便祝了。只可惜只一部美髯。何不留了他。</p><p>【油胡卢】〔外〕待说甚留须表丈夫。又不是戴乌纱不可无。到省得白鬑鬑终日费妆涂。〔小生〕只怕穿的戴的都不如意。〔外〕帽僧伽盼不上宫花簇。着袈裟巴不就罗袍绿。一副生擦擦苦肝肠。一条瘦岩岩贱体肤。到头来刘蕡命薄冯唐暮。因此蚤拚却做浮屠。<br> 〔生〕浪仙。你有尊嫂在家。怎生撇得他下。</p><p>【天下乐】〔外〕你晓得季子还家事也无。妻也么孥忒狠毒。怕他讨花封惹得多琐琐。〔小生〕浪仙。旣不归家。便在此投个相知。闲游几时也罢。何必祝发。〔外〕如今五侯宅不待宾。七贵门空自呼。咳。便有树谁家肯借乌。<br> 〔生〕浪仙。只怕书再读得饱些。文字再做得好些。定有个出头日子。〔外〕伯裘伯裘。你岂不闻说。纵教书向牕前读。无奈场中不论文。</p><p>【寄生草】古用三冬足。今开万卷余。论多闻记得起轲贤注。有神思搜得出湘灵句。负奇才撰得就阿房赋。可怜敎妾若为容。这是文章自古无凭据。〔小生〕</p><p>浪仙。比如令狐滈令狐谈。这伙庸才也得中榜。难道我们偏终身不遇。〔外〕飞卿飞卿。岂不闻说。总因拾芥儿曹易。益遣登科我辈难。</p><p>【么篇】逐狡兔人争捷。守枯株我独愚。靠家风没个亲爷护。赂权门少的钱神铸。换儒衣羞把新声度。从敎曳白自登科。饶咱制锦空延伫。<br> 〔生〕浪仙。旣出了家。可还读书么。〔外〕因怕读书。做了和尙。还读他怎么。</p><p>【煞赚】刚跳脱世间尘。谁耐做书中蠹。再学那寒牕吃苦。祇不过漫兴吟诗趁蹇驴。竹院风徐。梅岭香舒。这都是山僧受用淸闲趣。〔小生〕浪仙。你说便如此说。到底来终须还俗求名。〔外〕咳。论年华隙驹。觑功名腐鼠。休想俺今生逃墨更归儒。<br> 请了。〔急下生〕浪仙只因不第。有激而逃。可为浩叹。〔小生〕他也别自有见。请问伯裘兄。行止若何。〔生〕小弟为家下孤单。不日就作归计了。〔小生〕小弟在京。颇多豪贵之游。不乏莺花之兴。还要留连几时。〔生〕这也各行其志便了。就此吿别。后会非遥。一叶浮萍归大海。人生何处不相逢。</p><h2 id="第十三出-诗激" tabindex="-1"><a class="header-anchor" href="#第十三出-诗激" aria-hidden="true">#</a> 第十三出　诗激</h2><p>【似娘儿】〔旦同丑扮侍儿上〕柳色已深深。空懊恼望断佳音。几番不语停织纴。怕他柔肠转炽。雄心渐折。特地沈吟。<br> 久别非无闷。闻归岂不欢。愁君隳壮志。番觉翠眉攒。奴家赵氏。我官人下第。落魄无聊。昨日邻舍人回。梢得我官人一个口信。说在明后日准可回家。奴家想我官人天资颖异。上进何难。只怕自此以后。奚落了志气。荒废了学业。不如乘其未归。做一首诗寄去与他。中寓讥笑之词。动他激发之意。胜似见了面时节。痴痴昵昵的说他也不醒。昔有乐羊子游学一年而归。其妻引刀断机。羊子感激。遂成大儒。奴家虽是不才。有意效之。侍儿。取纸笔过来。〔丑〕娘子。纸笔在此。〔旦写介〕</p><p>【九回肠】〔解三酲〕数日来凝思偏甚。比春初闷緖还深。心苗别是愁波沁。不是盼归舟信息难寻。淹将绕指闲中意。堕却英雄百炼心。单愁恁。〔三学士〕诗成不羡回文锦。效乐羊窃比规箴。郞才出众因何放。妾面羞郞傍晚临。诗已写完。侍儿。你拏去交与老苍头。叫他明早一路接上去。见了官人。送这书与他看。〔丑〕晓得。〔旦〕〔急三鎗〕敎他明日裏往前途去须迎问。这双鱼袋休得浪浮沈。<br> 为嘱长须蚤出门。寸笺好与递归辕。<br> 凭将一首诗中意。胜似三更枕上言。</p><h2 id="第十四出-励志" tabindex="-1"><a class="header-anchor" href="#第十四出-励志" aria-hidden="true">#</a> 第十四出　励志</h2><p>【缕缕金】〔生策马上〕驱骄马。逐轻车。不辞筋力倦。路途赊。鎭把家乡盼。看看近也。恨前途早已夕阳斜。归心转深切。归心转深切。<br> 小生杜羔。下第之后。别了温飞卿。卽日起身。来到此间。离家不远。只是天色已晚。怎么好。〔问内介〕借问一声。今日可还赶得到襄阳城北的赵村么。〔内应介〕天色已晚。到不及了。〔生〕这等。只索寻个酒店安歇了。明早趱行罢。店小二有么。〔副净〕昏迷须觅主。倦鸟欲投林。官人可是借宿的。请裏面去。〔生〕店小二。我明日五更就要起身。你千万不要睡熟了。〔应介生叹介〕今晚到得家纔好。可恨天色一会就晚了。</p><p>【前腔】〔丑扮老苍头上〕年华迈。怕跋涉。身扶靑竹杖。〔跌介〕又遭跌。日行三十里。看看将夜。望前村灯火店星列。谁家可安歇。谁家可安歇。<br> 〔作寻介〕不知那一家可安歇。〔小二〕老人家。小店还有空房。进来进来。〔丑进见生介丑〕呀。却好官人在此。来得凑巧。〔生〕老苍头。你为何在这裏。家中可好么。〔丑〕家中平安。娘子特差小人来迎接官人。有书在此。〔送书介生〕你老人家走路辛苦。先去睡罢。待我慢慢的看书。〔丑下生看书介〕原来是一首诗。〔念介〕良人的的有奇才。何事年年被放回。如今妾而羞君面。君若来时傍晚来。〔作怒介〕</p><p>【榴花泣】新诗读罢。不觉赧盈颊。多讪笑。浪讥切。〔看介〕怎么说敎咱归傍晚来些。又说见郞君妾面羞遮。〔想介〕且住。我娘子这诗是激劝我的意思。不要怪他。只是我做了堂堂的男子。直待妇人讥笑。不思奋发。岂不自愧。我今晚如醉初醒。如梦初觉了。我待磨穿砚铁。喜从今唤醒庄生蝶。看他年昼锦还家。免敎人独归昏夜。<br> 我如今看了这诗。有何面目回去。不如再往京师。埋头励志。以图再举。有何不可。待我打发了老苍头回去罢。〔叫介〕老苍头快起来。〔丑上〕天色大明了。起身回去罢。〔生〕我不回去了。你自回去罢。〔丑惊介〕阿呀。娘子特地叫小人一路来迎接官人。官人怎么到说不回去了。</p><p>【扑灯蛾】〔生〕我猛然思去日。刚肠欲自裂。若不用辛勤。只恐又遭前辙也。从今志决。弃家乡不惮周折。〔丑〕官人。你要读书村庄静贴。又何须他州外郡苦离绝。<br> 官人。你便要游学。此处已不远了。乘便回到家裏。见了娘子一面。再出来也不迟。〔生〕我若到了家裏。再不能勾出门了。你自回去。不必强我。〔丑〕官人可有书信。寄与娘子么。〔生〕我没有书。你上覆娘子。说我</p><p>割爱辞家心事违。老奴恋主只牵衣。<br> 玉京有路终须到。金榜无名誓不归。</p><h2 id="第十五出-品诗" tabindex="-1"><a class="header-anchor" href="#第十五出-品诗" aria-hidden="true">#</a> 第十五出　品诗</h2><p>【七娘子】〔小旦道妆贴随上〕洞箫声彻淸尘垢。掩松关逍遥自由。〔贴〕积炁黄房。凝神绛府。〔合〕随缘好把诗囊构。<br> 〔小旦〕星点花冠道士衣。紫阳宫女化身飞。能传上界春消息。若到蓬山莫放归。小道鱼玄机。娇如蕙质。弱比兰芽。性格偏灵。词章特艳。向为义气而携衾。后因落莫而入道。寄迹咸宜观中。一向人迹罕到。近因太和公主晓得我夙负诗才。花朝之日。邀赏牡丹。赋诗一律。大为称赏。因此名播京师。乞诗者不必说起。就是那送诗请政者。亦且应接不暇。并没一个可意的。甚觉不耐烦。如今掩关谢客。凡是送诗的来。绿翘。留他在殿上坐了。替他传诗进来便了。〔贴应介小旦〕</p><p>【字字锦】烟霞绕画楼。羽鹤迎淸昼。逢迎懒出门。谁是忘机友。自淸幽。手捧一卷黄庭。黄庭外那识人间尘垢。休休。虚名所累。惹起无端应酬。如今掩关。掩关春雨后。好谢却剡溪舟。好谢却剡溪画舟。屛牛车载酒。紫芝歌一曲。紫芝歌一曲。终朝讨得安安静静。潇潇洒洒。着甚的劳劳碌碌。奔奔走走。况又苦与人不偶。〔末丑中净净上〕</p><p>【接云鹤】久闻仙子冠名流。将因问俗一相求。<br> 〔末〕我们闻得咸宜观中女冠鱼玄机才貌双全。特来献诗。求他赏鉴。〔中净〕此间已是咸宜观。不免径入。〔贴〕炼师。外面有人来了。〔小旦〕结庐在人境。客至懒逢迎。〔下众进见贴介贴〕列位相公光降。有何见谕。〔众〕小生们久仰鱼炼师诗名。特来请教。〔贴〕炼师掩关谢客。相公们若有佳作。待小道传进去。〔众〕我们是要觌面请教的。〔贴〕炼师自来不曾见客。列位相公请回。佳作待炼师看了。改日送还。〔众〕我们一定要在此请见了纔去。〔贴〕怎么说得能容易。</p><p>【赏宫花】佳篇见投。他怎敢胡涂了应酬。〔众〕他胸中悬藻鉴。何难笔底恣搜求。〔合〕滴露硏朱非草草。从容鉴定庶无尤。<br> 〔众〕一定要等了去〔贴〕这等请少坐待小道拏进去。与炼师看了送出来。不识相如渴。徒吟子美诗。〔下中净〕列兄。你看侍儿生得这等丰致。那鱼玄机不知更当何如。〔净〕列兄。不消羡慕得他。若看得诗好。就是囊中之物了。〔众〕正是。我们羡他。</p><p>【黄龙衮】香风展素裘。香风展素裘。莲步纡云袖。绰约丰姿。望望频翘首。〔外〕只不知他看中那个的诗哩。〔众〕莺俦燕侣。鸾交凤友。只在这霎时间相成就。<br> 〔贴上〕鉴衡应不爽。品藻定无差。〔出诗念介〕树色阅人古。钟声入夜圆。避喧山僻借。观以尔名仙。这是那一位的。〔末〕是小生的。〔贴〕炼师说。这诗但求句之险。不顾理之安。是学长庆而僻者也。近日新尙此体。若去做山人。可称第一流。只是还为识者鄙。叫小道送还了。〔又念介〕混俗同鱼服。游仙学紫绡。寸心君莫问。携手一长谣。这是那一位的。〔净〕是小生的。〔贴〕炼师说。这诗肤胜于理。是剿集西昆而滥觞者也。有了这等诗。求些荐书。各处有三五钱的书仪赚了。〔中净〕都送还了。只留我两个的。有些意思。〔贴〕这也难道。二位的诗到在此。只是怕得罪。不敢将出来。〔中净〕正要请教。何妨。〔贴念介〕自从盘古分天地。几人作佛几人仙。今朝仙女临凡界。住在咸宜观裏边。炼师说。请相公去唱门词罢。做甚么诗。〔中净〕门词正是女眷极喜的。你炼师怎么不留我唱唱。〔贴又念介〕西施当日配夷光。夷光就是西施。怎么说配夷光。月裏姮娥嫁姓张。月裏姮娥何曾嫁姓张的。〔又念介〕就是仙姑何氏女。当初也许聘裴航。裴航娶云英。与何仙姑有甚相干。炼师说。故事也不曾查考明白。做甚么诗。〔丑〕如今做诗的一个故事也不记得。还要谈天说地我记得几个故事。就是饱学了。管甚么用差也用不差。〔贴〕列位如今请回罢。〔众〕承炼师指教。怎么得面谢谢便好。〔贴〕这不劳得。可人期不来。俗子推不去。〔下净〕我们献诗。要他赏鉴。成就姻缘。怎么到吃贬剥了一场。〔中净〕旣是他不睬。我们竟自去罢。好扫兴。好扫兴。</p><p>【淸江引】〔众〕诗人终日街头走。不顾人疵谬。今朝剥得面皮红。笑破傍人口。及早把扇儿遮。休回首。</p><h2 id="第十六出-觅鸾" tabindex="-1"><a class="header-anchor" href="#第十六出-觅鸾" aria-hidden="true">#</a> 第十六出　觅鸾</h2><p>【凤皇阁】〔小生上〕风花拈咏。谩把才情夸宋。尽堪踪迹似飘蓬。不换醉乡一梦。觅凰求凤。近有个人儿意中。<br> 天付功名会有时。人生不必浪愁眉。且将洛下愁眉客。暂作长安游侠儿。小生温庭筠。春闱不第。自谓才高寡和。谁知是令狐丞相有心摈落。咳。温飞卿豪侠性儿。不道会苦了我。只可惜连累了杜贾二兄。这也不在话下。我一向流寓京师。繁华富盛。任意追寻。游侠轻肥。随人征逐。南邻北里。无非爱客之家。九陌三逵。尽是看花之地。少甚么早入吴姬之肆。笑指银甁。夜眠楚艳之楼。香迷翠枕。尽堪适意。无可钟情。闻得咸宜观中。有个女冠鱼玄机。本系豪家之女。来抱衾裯。出为道院之仙。偏嫌脂粉。才堪咏絮。貌复羞花。眞个毛女重生。玉淸再世。京中豪华贵客。风雅词人。尽有衒服窥门。不能回其一盼。飞笺引玉。无所得其片言。岂不怀春。定因择壻。我不如做下一诗。央人送去。他若有怜才之意。能无许配之心。这一位温夫人。不怕走到别家去了。兴言及此。不觉自快。</p><p>【黄莺儿】闻道紫云丛。有飞僊绝世容。谩夸神女双成董。词华锦笼。淸思玉融。一齐都上毛锥弄。问天公。才情相对。能有几人同。<br> 且待我做起诗来。〔作做介〕我温飞卿诗才。平日也不弱于人的。只是这首诗要打动那人。更须精妙。宋大夫。司马长卿。本朝李太白。一班知情知趣的人儿。都来帮我便好。</p><p>【前腔】从小擅雕虫。这诗词要更工。助情还仗多情种。花笺一封。春心几重。会亲符箓凭他用。似题红。怜才有意。必定许乘龙。<br> 诗已写完。这邻家张老妪的女儿。在玄机处做侍儿。名唤绿翘。不免托张老妪。将与他女儿。转送鱼玄机。有何不可。</p><p>世人若个解怜才。却望娇眸特地开。<br> 为要仙姬成美眷。因将诗句作良媒。</p><h2 id="第十七出-鎞订" tabindex="-1"><a class="header-anchor" href="#第十七出-鎞订" aria-hidden="true">#</a> 第十七出　鎞订</h2><p>【缑山月】〔小旦上〕静锁白云堂。睡起竹方床。展黄庭一卷自焚香。奈朔风初壮。诗情未快。闷思偏长。<br> 春花秋月入诗篇。白日淸宵是散仙。空卷珠帘不曾下。长移一榻对山眠。小道鱼玄机。寄居咸宜观中。不觉又是三年了。只为我才貌出羣。声名播远。京中多少王孙公子。骚人墨客。户外之履常满。笥中之句频投。他虽多衒饰之心。我终绝应酬之意。仔细想将起来。苦空之守。尙未卜于久长。伉俪之缘。颇留心于选择。只是要一个可意的人儿。眞也难遇。目今初冬天气。好不凄楚人也。</p><p>【四块玉】翠屛空。金风荡。鸳瓦上。霜初降。空对着景物凄凉。偏惹得情怀悒怏。云窗月宇。料得难终傍。待觅个人儿相随唱。整衣衫卖弄容光。学吟哦矜夸伎俩。那些可心情便许成双。<br> 【雁过声】〔贴上〕娘行。有人悬想。题诗句代他转将。〔见介小旦〕绿翘。方纔你母亲到来。有何话说。〔贴〕有个西邻宋玉饶淸况。把新诗写柔肠。倩靑鸾殷勤递送云房。〔小旦〕近来送诗的颇多。可意的甚少。我也不耐烦看他。〔贴〕这诗不比他人。温郞。人共奬。诗词俊逸多名望。比似你俏心儿还自赏。<br> 〔小旦〕你说温郞。莫不是温飞卿么。〔贴〕正是。〔小旦〕旣是他的。拿来我看。〔贴递与小旦念介〕玄府仙人碧玉房。紫霞衣覆白霓裳。谢家咏雪难为句。虢国朝天不是妆。曾记山中逢阮肇。更闻湘渚嫁兰香。有缘欲乞眞消息。肯向巫山梦渺茫。好诗好诗。艳若含葩。淸如翦水。不枉了温飞卿也。</p><p>【倾杯序】诗章。语句新。意味长。才貌都休讲。只盼着天台。比着湘渚。践着巫山。多少思量。信豪如太白。艳过韩偓。赋同元亮。好似弄琴心坐间翻出凤求凰。<br> 〔贴〕他的诗。炼师旣已赏鉴。不消说了。依我母亲说起来。他少年美貌。种种的可人。</p><p>【玉芙蓉】潘安貌比芳。卫玠神偏朗。论丰姿特秀。照眼琳琅。年华未满三旬上。欲缔佳姻恰正当。奴家曾记得炼师有诗说。易求无价宝。难得有情郞。珍奇赏。纵千金易偿。算难求风流独占有情郞。<br> 〔小旦〕旣如此说。待我也答他诗一首就是。你替我送去。〔贴〕炼师若单单答一诗。怎见得与他订婚姻之约。〔小旦〕正是。赠他一件东西便好。〔贴〕奴家见炼师有碧玉鸾鎞一枝。十分精巧。何不就赠了他。〔小旦〕这是我结义姐姐送的。不好赠人。〔贴〕这也何妨。少不得成了婚姻。依旧还炼师的。〔小旦〕这也说得是。且待我做起诗来。〔做诗介〕</p><p>【山桃犯】打叠下新诗样。结抹在瑶钗上。输情已逐靑鸾往。传言谩学红娘莽。种桃许折向玄都傍。审端的不如嫁作鸳鸯。<br> 【尾声】难摆脱情魔障。肯向人间魅阮郞。怕学那少室仙姝枉自忙。<br> 孤鸾飞去得成双。一段姻盟赖主张。<br> 有眼自能窥宋玉。无情何必恨王昌。</p><h2 id="第十八出-喜谐" tabindex="-1"><a class="header-anchor" href="#第十八出-喜谐" aria-hidden="true">#</a> 第十八出　喜谐</h2><p>【挂眞儿】〔小生上〕客院寒风渐洒洒。凄凉味早入窗纱。绿绮空挑。丹枫未转。惹得无端萦挂。<br> 着闷嫌宵永。含情觅信稀。何因窥户数。只恐应门迟。小生温飞卿。为慕鱼玄机。投诗表意。求媾倾心。邻居张老妪来说道。昨日已叫他女儿绿翘转送去了。怎么这时候还没回音。好生放心不下。</p><p>【太师引】送新诗不是轻勾搭。俊秋波曾经看么。为甚的没些音耗。好敎人闷煞情芽。若是云心水性情分寡。怎供出梦蝶寻花。还疑讶。敢是诗词未佳。鸳鸯簿须别有缘法。<br> 【前腔】〔贴上〕袖笼着两种多情话。问仙郞西邻几家。奴家绿翘。承炼师差遣。送诗与温飞卿。闻得母亲说。西邻第二家是他寓所。此间想是了。不免径进。〔见介贴〕官人敢是温飞卿么。〔小生〕小生正是。小仙姑。莫不是鱼炼师的侍女绿翘姐姐么。〔贴〕秀才们天生帮衬。小名儿甚处详察。我本是仙家侍女金雀把。差排做奉使乘槎。〔小生〕旣是炼师差来。有何说话。〔贴〕相酬答。新诗一札。敎贱妾亲来拜覆贤达。<br> 〔贴出诗小生念介〕苦思搜诗灯下吟。不眠长夜薄寒衾。满庭木叶愁风起。透幌纱窗怕月沈。疎散未间终遂愿。盛衰空见本来心。幽栖莫定梧桐处。暮雀啾啾空绕林。此诗凄凉宛委。绰有风人之致。飞卿自愧逊他一筹。只有一件。小生投诗之意。非为炫才。实因求配。如今诗中旣乏见许之言。此外别无可凭之物。小生放心不下。如何是好。〔贴〕奴家记得我炼师有诗云。多情公子春留句。少思文君昼掩扉。今日回你一诗。也是多了。那裏还有甚么信货。〔小生揖介〕做姐姐不着。再转去替小生说一声儿。〔贴笑介〕官人这些话。都被绿翘参透了。信物到带得一件在此。只是出不得手。〔小生〕姐姐忒会留难人。〔贴出钗介〕这一枝碧玉鸾鎞。是我炼师奉赠的。〔小生接介〕妙妙。鎞以明结发。鸾以表双飞。小生得之。如获拱璧。</p><p>【三学士】诗句包笼怜俊雅。多情讨个根芽。鸾堪比翼期相偶。鎞取加冠许配咱。有日契姻成结发。相酬和消受煞。<br> 【前腔】〔贴〕一首诗神权执伐。不须费酒赔茶。郞如镜裏鸾成匹。娘似钗头玉未瑕。只怕你得第之后。有个彩球楼上打。他情分辜负煞。<br> 〔小生〕姐姐。你说得小生能不知趣。辜负了鱼炼师的美情。只是还有一件。怎么引得我见炼师一面便好。〔贴〕我炼师从来不曾见人。况我观中。都是女伴。男子进去。甚不方便。此事难以奉命。〔小生揖介〕再做姐姐不着。一定要见一见儿。〔贴笑介〕好个会勾搭人的秀才。〔想介〕观中决难进来。除非。〔小生〕除非怎的。〔贴〕除非明春二月花朝。太和公主每年接至园亭赏翫牡丹。去时人众。不好相见。傍晚回来。你到宾贤坊口相候。可图一面。〔小生〕领命领命。〔贴〕你日后把甚么谢我。〔小生〕炼师嫁了我。姐姐少不得也随到我家来。那时节呵。</p><p>我</p><p>新婚燕尔恰纔过。惜玉怜香到你多。<br> 笑杀韩郞休卖弄。到头学道赛轻娥。</p><h2 id="第十九出-劝仕" tabindex="-1"><a class="header-anchor" href="#第十九出-劝仕" aria-hidden="true">#</a> 第十九出　劝仕</h2><p>【锁南枝】〔外贾岛僧服上〕行吟遍。散步闲寻思。景色眞宛然。我得趣在言前。描情直无限。山僧贾岛。欲题李凝幽居。模情写景。信步到此。〔作沈吟介〕哦有了。闲居少邻并。草色入荒园。鸟宿池边树。僧推月下门。过桥分野色。移石动云根。暂去还来此。幽期不负言。〔作又沈吟介〕僧推月下门。推字敢怕不如敲字么。惊人句只在一字间。费商量肯胡乱。<br> 〔作吟介〕推敲还是那一字好。〔末冠带众拥上〕</p><p>【前腔】鸣驺盛。拥节严。行行避人谁敢前。〔外闯过众拿见末介众〕禀老爷。这和尙闯道。〔末〕你旣出了家。怎不趺坐向蒲团。到闲游在街畔。〔外〕山僧怎敢闲游。只是因题咏觅句艰。苦沈吟不觉把节旄犯。<br> 〔末〕你会做诗。念与我听。〔外〕山僧做的。鸟宿池边树。僧推月下门。欲待改推字作敲字。踌躇未决因此失于回避。〔末〕你旣是出家人。月下之门该敲。不该推了。〔外〕老爷此言足为山僧决疑了。〔末〕这两句做得尽有意致。你且随我到衙裏来。〔作行到介末〕下官就是韩愈。你把方纔的诗。总念与我听。〔外〕原来是韩老大人。待山僧念来请教。〔念介末〕妙妙。这诗颇有台阁气象。不似山野人之作。〔外〕实不相瞒。山僧就是贾岛。偶因下第。有激而逃禅。〔末〕原来是贾浪仙。下官闻名久矣。今始识荆。幸甚幸甚。先生。似你这般才藻。何难一第。竟自逃禅。抛了举业。甚为可惜。</p><p>【前腔】我闻名久。会面难。今朝始识贾浪仙。你难道有意习枯禅。竟无心事轩冕。如今大比将近。你及早把精蓝远梵呗捐。整儒冠事鏖战。<br> 〔外〕多谢大人指教。</p><p>【前腔】承明府。奬借偏。须臾死灰觉复然。只怕知己望虽专。我鲰生运多蹇。不能勾登金马步木天。〔末〕先生。你说那裏话。及早蓄须眉事柔翰。<br> 〔外〕山僧敢不领命。回到寺中。蓄发就是。正是</p><p>与君一夕话。胜读十年书。<br> 〔末〕再休说</p><p>削发除烦恼。留须表丈夫。</p><h2 id="第二十出-春赏" tabindex="-1"><a class="header-anchor" href="#第二十出-春赏" aria-hidden="true">#</a> 第二十出　春赏</h2><p>【念奴娇】〔旦扮公主生末扮内监副净丑扮宫女上〕洛阳盛丽。但春当三月。花开争赏。谁似皇家多宠泽。贵主园亭虚敞。杂树生香。流莺弄响。占得春晖广。名花无价。晓来人报齐放。<br> 皇家贵主好神仙。别业初开云汉边。山出尽如鸣凤谷。池成不让飮龙川。妆楼翠幌留春住。舞阁金铺借日悬。忆昔乘舆来此地。称觞上寿乐钧天。自家太和公主是也。目今花朝佳节。园中牡丹盛开。已曾差人去请令狐夫人。与那咸宜观女冠鱼玄机同来翫赏。怎么还不见到来。内侍们。看令狐夫人与鱼女冠到门。卽便通报。〔生末应介净扮令狐夫人上〕</p><p>【生查子】鸾封沐宠荣。托荷随夫命。主第请看花。妆点多齐整。<br> 奴家令狐丞相夫人是也。太和公主请赏牡丹。特来赴席。不免径入。〔见介净〕奴奴蒙公主娘娘召请赏花。怎么不多设些鼓乐。吹的吹。打的打。做他几个杂剧院本。闹热一闹热。到是这般静悄悄的。〔旦笑介〕花前张乐陈戏。谓之俗因。〔净〕管甚么俗与不俗。只是热闹些的好。〔小旦同贴上〕</p><p>【前腔】春光满帝城。车马天街竞。贵主喜相招。暂了看花兴。<br> 〔见拜介旦扶小旦介〕鱼炼师。你是方外之人。免拜罢。〔小旦〕领命。〔旦〕见了令狐夫人。〔见介净〕公主娘娘。奴家入宫朝见太后。不知见了多多少少的嫔妃彩女。不曾有这位女冠这般标致的。〔旦〕那些人间粉黛。怎比仙姿。这还不足为异。鱼炼师的诗词歌赋。当世罕出其右。这纔可敬。〔净〕旣如此。失敬了。〔旦〕我们同到花前一看。〔看介小旦〕今年牡丹十分茂盛。比往年大不同了。〔鹧鸪天〕翠盖牙签几百株。杨家姊妹夜游初。〔净〕五花结队香如雾。一朵倾城醉未苏。〔小旦〕闲小立。困相扶。夜来风雨有情无。〔旦〕愁红惨绿今宵看。却似吴宫教阵图。侍儿看酒。〔送酒介〕</p><p>【念奴娇序】春风旖旎。把韶华万种。一齐交付花王。锦绣丛中谁得似。嫣然倾压羣芳。不枉。国色朝酣。天香夜染。诗人费尽此夸奬。〔合〕休负却名园胜景。同举霞觞。〔净〕</p><p>【前腔】摇漾。赤玉盘倾。碧囊香散。不须声价数姚黄。勾引得几阵蜂蝶顚狂。相向。微晕檀心。轻笼鹤羽。寿安姿态最堪赏。〔合前小旦〕</p><p>【古轮台】占风光。园林此日斗奇芳。千红万紫将人晃。凭栏争赏。细与平章。敢借名花厮傍。倾国娇姿。可堪俛仰。应知含笑有君王。欢情独鬯。向沈香亭北徜徉。指痕尙染。脸窝宜笑。醉容难状。丽质果无双。开花傍日边。红杏稍堪方。<br> 【尾声】天将暮。别去忙。谢不尽樽前雅贶。〔旦〕你这女长庚好和平章诗一章。<br> 〔小旦〕小诗明日送览。〔旦〕专望赐教。内侍们。还着女奴与车辇。送炼师回观去。〔生末应介净作醉诨介〕</p><p>倾国姿容别。多开富贵家。<br> 临轩一赏后。轻薄万千花。</p><h2 id="第二十一出-途逅" tabindex="-1"><a class="header-anchor" href="#第二十一出-途逅" aria-hidden="true">#</a> 第二十一出　途逅</h2><p>〔小生上〕云想衣裳花想容。春风拂槛露华浓。若非琼玉山头见。会向瑶台月下逢。小生温飞卿。自去冬与绿翘相约。道明春二月花朝。在宾贤巷口与鱼玄机会面。今日正是花朝也。被我盼到了。天色将晚。不免先去候他则个。〔行介〕</p><p>【一江风】盼花朝。好日看看到。准备双眸瞭。那妖娆。瞥地回车。要看十分饱。斜阳挂柳梢。斜阳挂柳梢。天街渐寂寥。香车未至难猜料。<br> 你看远远的有一辆车儿推来。多分是鱼玄机了。待我且站立一边。等他过来。饱看一回。〔小旦坐车内行介贴丑随上〕</p><p>【前腔】爱春韶。赋得淸平调。归路昏烟遶。〔小生招贴贴见介〕阿呀。我走不上了。车儿慢些走。〔杂〕晓得了。〔作慢行介贴〕天色晚了。便揭起这帘儿。怕些甚么。〔揭帘介小旦〕谩招摇。试卷湘帘。四顾人踪杳。〔小生觑小旦介小旦〕谁家一俊豪。谁家一俊豪。将奴魆地瞧。敎人掩面羞难道。<br> 〔杂〕天色晚了。我们快些走。送了炼师到观。还要赶回家去。〔丑同杂急推车下小生赶遇贴贴〕我们车儿往大路走。你从小路抄出迎仙里。还好相见。〔下小生〕鱼玄机。鱼玄机。</p><p>【前腔】我觑丰标。似对镜刚一照。入眼平生少。恨香轺。蓦地惊尘。听彻金铃小。不免从小路作急赶上去。〔行介〕心慌路转遥。心慌路转遥。天昏意自焦。呀。好了。行来喜得重逢巧。〔杂推小旦车贴丑同上介〕</p><p>【前腔】逐回飙。油壁车儿小。早近迎仙道。〔遇介丑〕这位官人又在前面了。〔贴〕左右是这些应试的秀才。一双饿眼。便舍他看看罢。管他则甚。〔丑〕这等我也布施他瞧瞧罢。正是与人方便。自己方便。待我也慢慢的行。〔小旦见介〕恋游镳。去了还来。怕就裏藏圈套。〔贴附小旦耳介〕炼师你休疑。这就是温飞卿。〔小旦〕原来可意苗。原来可意苗。丰神故自超。天生一副才和貌。<br> 〔杂丑〕炼师请下车。已到观门首了。〔小旦〕有劳列位。回去与我拜上公主娘娘。〔众应介小旦贴〕归来愁日暮。孤影对琉璃。〔下小生〕你看他进去了。</p><p>【单调风云会】乍消魂再顾偏添俏。玉脸芙蓉笑。嗏。难整翠云翘。柔枝频袅。后来几步轻那。显得金莲小。不负多才配阿娇。记取蛾眉仔细描。</p><h2 id="第二十二出-廷献" tabindex="-1"><a class="header-anchor" href="#第二十二出-廷献" aria-hidden="true">#</a> 第二十二出　廷献</h2><p>【出队子】〔生上〕久离乡井。久离乡井。游学留连在帝京。三年大比集羣英。思际扶摇万里程。同赴春闱。颙望转深。<br> 小生杜羔。来赴科场。你看贡院门尙未开。不免在此等候。那壁厢有个朋友来了。〔小生上〕</p><p>【前腔】风流独占。风流独占。长被春愁带酒淹。飞仙幸许效鹣鹣。走马催妆彩笔拈。来赴春闱。颙望转添。<br> 〔见介生〕原来就是飞卿兄。〔小生〕伯裘兄。久违了。你看又有一个朋友来了。〔外巾服上〕</p><p>【前腔】禅心淸淡。禅心淸淡。懒把浮名担子担。桃嵓撇却杏园探。无奈昌黎说再三。来赴春闱。颙望转贪。<br> 〔见介〕原来伯裘飞卿二兄早已在此。〔生〕前日小弟闻得人说。浪仙兄遇着韩昌黎。因鸟宿池边树僧敲月下门的诗句。劝兄蓄发还俗。小弟在疑信之间。不道果然。〔小生〕这个正是逃墨归儒了。〔外〕休得取笑。〔丑上〕</p><p>【前腔】全然不济。全然不济。休说文齐福乃齐。日家许我定联魁。莫待看花去较迟。来赴春闱。颙望转痴。<br> 〔见介丑〕列兄。你看贡院将次开了。我们上前去。鱼贯而进。不要挨挤。〔末扮试官众拥上〕</p><p>【海棠春】钦承朝命司春试。看济济盛明多士。<br> 〔末〕今年大比。下官知贡举事。叫左右开门。放举子进来。〔众应介众进见介末〕今年试士。只乐府一篇。近日吐蕃纳款。进千里马到京。如今就以马为题。诸士各进号房去听题。〔众应介杂〕天字号生员领题。〔生应介〕你的题是君马黄。曲名是驻云飞。专取多士凌云之兆。〔生〕生员有了。</p><p>【驻云飞】君马龙骧。大宛骑来进上方。晓立金鸾仗。暮宿天开帐。嗏。色映御袍黄。辉煌一样。圣主无为。不遣游情荡。八骏空传送穆王。<br> 〔末〕深合君马黄本意。末寓规讽。更见忠爱。〔杂〕地字号生员领题。〔小生应介末〕你的题是紫骝马。曲名也是驻云飞。〔小生〕生员有了。</p><p>【前腔】汗血骅骝。灭没权奇骨相优。响道金镮斗。照眼银鞍溜。嗏。人马擅风流。紫衣轻覆。十里天街。一望春如绣。整备看花得意游。<br> 〔末〕才情俊丽。正是少年得意之文。〔杂〕玄字号生员领题。〔外应介末〕你的题是飮马行。〔外〕生员有了。</p><p>【前腔】玉面■〈马萧〉■〈瑶，马代王〉。跨上征鞍八尺高。骑出长安道。驰向阴山峤。嗏。云外玉鞭摇。横行天表。惯逐轻车。净把胡尘扫。归飮城隅气正豪。<br> 〔末〕高爽不羣。足占奇抱。〔杂〕黄字号生员领题。〔丑应介末〕你的题是爱妾换马。〔丑〕生员有了。只是异乎三子者之撰。〔末〕却怎么。〔丑〕他们都是昆山腔板。觉道冷静。生员将驻云飞带些滚调在内。带做带唱何如。〔末〕你且念来看。〔丑唱弋阳腔带做介〕</p><p>【前腔】懊恨儿天。〔末〕怎么儿天。〔丑〕天者夫也。辜负我多情。〔重唱〕鲍四弦。孔圣人书云。伤人乎。不问马。那朱文公解得好。说是贵人贱畜。如今我的官人将妾换马。却是贵畜贱人了。他把论语来翻变。畜贵到将人贱。嗏。怪得你好心偏。记得古人有言。槽边生口枕边妻。昼夜轮流一样骑。若把这妈换那马。怕君暗裏折便宜。为甚么舍着婵娟。换着金鞯。要骑到三边。扫尽胡膻。标写在燕然。图画在凌烟。全不念一马一鞍。一马一鞍。曾发下深深愿。如今把马牵到我家来。把我抬到他家去呵。敎我满面羞惭怎向前。啐。且抱琵琶过别船。<br> 〔末笑介〕好一篇弋阳。文字虽欠大雅。到也闹热可喜。左右开门。放举子出去。〔众应介〕</p><p>圣主招贤日。英才入彀时。<br> 文章知有用。考试定无私。</p><h2 id="第二十三出-捷贺" tabindex="-1"><a class="header-anchor" href="#第二十三出-捷贺" aria-hidden="true">#</a> 第二十三出　捷贺</h2><p>【宝鼎现】〔旦上〕征人久滞长安。少妇闺中目断。<br> 奴家赵氏。前科因我相公下第。寄诗劝勉。我相公见诗励志。三年不归。又且母亲去年病故。奴家孤身独处。目今又当大比之年。此时想已发榜。怎么音信杳然。难道我相公又下第了不成。好生放心不下。</p><p>【番山虎】两地暗相牵。小立无言独倚阑。帘卷东风。鎭日重门掩。含愁攒翠黛。无心整钿鬟。鸳闱自守。绣线懒拈。频将蓍艹揲。金钗当卜钱。试问题桥客。何时昼锦还。雁帛鱼笺。雁帛鱼笺。怎得迢迢远传。<br> 〔末扮院子上〕喜中靑钱选。才高压众英。自家杜相公家院子便是。我相公中了进士。差我回来迎接夫人。此间已是。不免进去。〔见介旦〕院子。你回来了。相公可中么。〔末〕相公中了。特差小人来迎接夫人。有书在此。〔旦看介〕我相公果然中了。可喜可喜。我想起来。他昔年不中。我曾以诗激他励志。他今日中了。我怎么不寄诗贺他。待我做一绝。先叫院子寄去。我随后起身便了。〔做诗介〕</p><p>【前腔】他挂名金榜。得意长安。想此时人争羡。翩翩一少年。我正愁无赖。几将望眼悬。蓦地裏泥金捷报传。不是我昔年相劝勉。今日裏缘何得上天。我再写诗笺。再写诗笺。聊志区区贺言。<br> 〔念介〕长安此去无多地。郁郁葱葱佳气浮。良人得意正年少。今夜醉眠何处楼。〔作封介〕院子。你先将这封书去寄与相公。说我随后就起身来了。〔末〕夫人还是几时起身。〔旦〕我今日收拾了。明早就起身。你速去报与相公得知。〔末应介〕</p><p>【尾声】〔旦〕长安此去无多远。你好把程途速趱。我今日愁颜换笑颜。</p><h2 id="第二十四出-京晤" tabindex="-1"><a class="header-anchor" href="#第二十四出-京晤" aria-hidden="true">#</a> 第二十四出　京晤</h2><p>【天下乐】〔生冠带上〕当年踪迹困泥尘。不意乘时亦化鳞。为报乡闾亲戚道。如今席帽已离身。<br> 下官杜羔。忝中贾岛榜进士第五人。身授礼部员外。已曾差人去接取家眷。此时也该到京。怎么音信杳然。好生放心不下。〔末上〕去传天上信。来达世间书。〔见介生〕院子。你上来了。夫人在那裏。〔末〕夫人将次到京。小人马上先带得家书在此。〔送生看介〕原来是夫人一首诗。〔念介〕长安此去无多地。郁郁葱葱佳气浮。良人得意正年少。今夜醉眠何处楼。贤哉夫人。下官下第之时。寄诗激我。下官得第之后。寄诗贺我。不减乐羊之妇。梁鸿之妻。可敬。</p><p>【步步娇】〔旦同杂上〕翠幕雕舆把长途并。历尽■〈艹糜〉芜径。驱驰不暂停。瑞霭欣瞻。帝城遥映。〔杂〕禀夫人。此间已是老爷寓所。请进去。〔末〕夫人到了。〔生接见介合〕得意上金门。喜夫荣妻贵谁相并。<br> 〔生〕夫人。岳母为甚么不同来。〔旦〕去年已弃世了。〔生悲介〕可怜可怜。夫人。昔日承你以诗相励。语句何等激切。今日又承你以诗相贺。语句何等秾丽。似你这般诗才。不怕杜羔不退避三舍。〔旦〕相公。你当日见了诗。敢也怨着奴家么。〔生〕下官怎敢怨夫人。</p><p>【江儿水】〔旦〕我曾把讥评句。聊申劝勉情。也只为牛衣对泣怜同病。一向鱼书久绝谁堪倩。鸳俦两拆空孤另。盼得到南宫得隽。女壻乘龙。自觉不胜欣幸<br> 〔生〕夫人。下官若不是你以诗激励。安得致有今日。我为</p><p>【侥侥令】诗词多慨切。发愤在神京。得尙友羣贤相驰骋。博得这功名煞有因。<br> 【尾声】珠玑两授殊刻铭。怎能勾今宵可闰。把三载离情慢慢评。<br> 术浅方观海。恩深忽见天。<br> 学开丹殿籍。名与石渠贤。</p><h2 id="第二十五出-探婚" tabindex="-1"><a class="header-anchor" href="#第二十五出-探婚" aria-hidden="true">#</a> 第二十五出　探婚</h2><p>【步蟾宫】〔小生冠带杂随上〕龙津春碧惊时变。取上第官居京苑。友朋迎宅眷。庆团圆。拜贺令人欣羡。<br> 下官温庭筠。叨中贾岛榜进士。昨闻杜年兄迎取年嫂到京。特来拜贺。此间已是杜爷寓所了。左右通报。〔杂报介〕</p><p>【女冠子】〔生冠带上〕传呼契友过庭院。忙倒屣敢迟延。<br> 〔见介小生〕小弟闻得迎取年嫂到京。特来拜贺。〔生〕多谢。正是室家之乐也是人生第一事。年兄不知肯听小弟的管见么。〔小生〕愿闻。</p><p>【红衲袄】〔生〕我羡你玉京游方少年。我羡你画屛间多妙选。问温家应觅乘龙眷。效杨生须寻种玉田。为甚么咏周诗尙余窈窕篇。为甚么掩章台未描眉黛浅。常闻得不孝三条无后当忧也。早难道醉枕书囊只独眠。<br> 【前腔】〔小生〕喜今日荷仁兄金玉言。念吾曹不是远人情木石转。幙中人空有牵丝愿。月下老曾无系足缘。〔生〕如今尽好择配。〔小生〕我也曾向兰房访丽娟。我也曾倩蜂媒求淑媛。饶与你看遍长安无数名花也。只有那红杏高枝近日边。<br> 〔生〕原来年兄意中。已曾看上一个了。请问是谁家的女子。〔小生〕这个也不好就说出来。〔生〕待小弟猜一猜何如。</p><p>【前腔】有一个偶相逢佛殿前。〔小生〕他也不是相国之女。〔生〕有一个暗牵情红叶片。〔小生〕他也不是个宫人。〔生〕有一个傍村庄色比桃花蒨。〔小生〕他也不生在村家。〔生〕有一个住红楼名和柳带连。〔小生〕他也不养在豪家。〔生〕莫不是逗春心绿绮弦。〔小生〕不是新寡的文君。〔生〕莫不是坠银鞭为那红粉面。〔小生〕不是李亚仙这般妓女。〔生〕多分是路近蓝桥有个云英也。勾引裴航得遇仙。<br> 〔小生〕年兄说是仙。到也差不多了。</p><p>【前腔】他本是蕊珠宫女偓佺。今住在白云乡闲小院。〔生〕这等说起来。是个女冠了。他有甚好处。〔小生〕绽芙蓉不数他娇姿蒨。洒琅玕偏夸他锦字鲜。〔生〕旣如此说。这女子是才貌兼全的了。年兄曾与他订盟么。〔小生〕他已赠鸾鎞情意坚。〔生〕哦。赠鸾鎞。〔小生〕许我配鸾俦盟誓远。〔生〕这等何不就娶了他。〔小生〕只为着径路无媒有约难成也。担阁佳期空自煎。<br> 〔生〕年兄方纔说有鸾鎞相赠。可借得一看么。〔小生〕小弟偶然带在身边。〔付钗与生看背介〕这鸾鎞是我夫人赠与鱼蕙兰的。怎么到在那道姑那裏。哦。是了。敢怕这道姑就是鱼蕙兰。〔转介〕年兄。这女冠可姓鱼么。〔小生〕正姓鱼。叫做鱼玄机。〔生〕可曾在李补阙家么。〔小生〕闻是李补阙生前所聘。入门之时。补阙已死。因此出家在咸宜观中的。〔生背介〕是了。今日且得明白。〔转介〕旣如此。年兄住在小弟寓所。待小弟央人与年兄说合。只管打点成亲便了。〔小生〕如此多谢。〔生〕鸾鎞暂留在小弟处何如。〔小生应介〕这个使得。</p><p>有约无媒莫谩猜。圆成端的在鸾钗。<br> 百年夫妇来朝合。一段姻缘宿世谐。</p><h2 id="第二十六出-合鎞" tabindex="-1"><a class="header-anchor" href="#第二十六出-合鎞" aria-hidden="true">#</a> 第二十六出　合鎞</h2><p>【遶红楼】〔旦上〕晓听鸡鸣问寝初。临镜了日满庭除。〔生上〕晋接纔休。雨余春暮。〔合〕闺阁且欢娱。<br> 〔旦〕相公。你留温飞卿在寓同居。不知为着甚么。〔生〕下官因他旅邸无聊。留他暂消遣。还有一件。昔日鱼家小姨。曾有恩于夫人。今日还想他么。〔旦〕奴家怎么不想他。只是不知他的下落。无从酬报耳。相公特然问及。必有缘故。〔生出钗介〕夫人。你看这鸾鎞。便有下落了。〔旦〕这鸾鎞那裏来的。愿闻其详。</p><p>【剔银灯】〔生〕他来京邸衰翁已殂。抛尘垢云房长住。〔旦〕哦。李补阙死了。鱼家妹子就出了家。这信可是实的么。〔生〕怎么不实。玄机宝号多声誉。与温郞许谐鸳侣。〔旦〕哦。与温飞卿订了婚姻之约。这等说。这鸾鎞一定是鱼家妹子与温飞卿的了。〔生〕正是。姻符。鸾鎞定取。〔旦〕是那个做媒。〔生〕便是没有媒人。这事还要借重夫人。执伐事劳卿为渠。〔旦〕</p><p>原来有这等事。如今他出家在那裏。〔生〕他就出家在咸宜观中。〔旦〕这个不难。待奴家就去。叫侍儿随我同行。〔生〕下官不得奉陪。眼望旌捷旗。耳听好消息。〔下旦丑行介〕</p><p>【前腔】行过路风景甚都。瞻望处琳宫瑶户。〔贴上见介〕夫人。请瞻拜圣像。〔旦拜介〕三淸庙貌千灵护。愿皈依与人作福。道姑。我问你观中。有仙姝。西房姓鱼。须传说我专来叩庐。<br> 〔贴〕我炼师自来不曾见人。夫人请回罢。〔旦〕你对炼师说。我姓赵。是他旧相识。〔贴〕炼师有请。〔小旦上〕</p><p>【风马儿】身住神仙白玉京。尘不到。断逢迎。〔贴〕炼师。殿上有位夫人。说姓赵。是炼师的旧相识。〔小旦〕一定是赵家姐姐了。道有请。旧知交相叩开花径。〔见介合〕相看掩面。休说眼还靑。<br> 〔小旦〕姐姐到此何干。〔旦〕奴家别后。就招赘杜郞过门。今年幸叨一第。迎取奴家来的。〔小旦〕令堂好么。〔旦悲介〕老母已弃世了。〔小旦〕可怜可怜。姐姐为何晓得妹子在观中。今日宠临。〔旦〕贤妹的大名。播满京城。怎么不晓得。贤妹。奴家思量当日呵。</p><p>【二郞神】承垂悯。做冒汉衣冠纪信。解我重围心自领。今日夫荣妇贵。分毫总赖担承。〔小旦〕姐姐。这也不消说起了。〔旦〕闻你身在云房。心暗省。得全名。不胜欣幸。〔笑介〕还有一件。缔新盟。特为你打合双星。<br> 〔小旦〕打合双星。这话怎解。〔旦〕我特与你做媒。你嫁了一个官人罢。〔小旦〕妹子旣已出家。这话休提了。</p><p>【啼莺序】出家已绝尘世情。喜形影凄淸。伴花前一卷残经。夜来独对孤灯。玉壶中淸思映彻。火宅裏热心灰冷。〔旦〕只怕未必。〔小旦〕枉垂矜。凌霄野鹤。端不羡和鸣。<br> 〔旦〕贤妹。不是我做姐姐的来唐突你。〔出钗介〕只因我见了这鸾鎞。特来与贤妹撮合。〔小旦〕这鸾鎞原是姐姐自家留下的。怎么到与妹子撮合。〔旦又出钗介〕奴家留下这一枝。也在这裏。〔小旦作不语介〕</p><p>【簇林莺】〔旦〕你休推故当顺情。管明朝开绣屛。孤雌幸有双鸾并。一个多情的长卿。一个能文的女媖。果然才貌相辉映。〔合〕早圆成温家玉镜。准备照娉婷。<br> 〔旦〕贤妹。你在观中成亲。甚觉不便。不如今日就请小寓中罢。况且温飞卿与我相公同寓。岂不两便。〔小旦〕绿翘。你随我去。〔贴应介〕</p><p>明日凝妆整翠钿。今朝先过艹堂前。<br> 〔小旦〕姐姐。你当初抵死不从豪门之聘。今日得夫荣妻贵。这是<br> 得成比目何辞死。<br> 〔旦〕贤妹。你出家入道。如今嫁了温飞卿。这是<br> 愿作鸳鸯不羡仙。<br> 〔贴〕好。正是的对。就此请行。</p><h2 id="第二十七出-圆成" tabindex="-1"><a class="header-anchor" href="#第二十七出-圆成" aria-hidden="true">#</a> 第二十七出　圆成</h2><p>〔净扮掌礼人上〕屛开金孔雀。褥隐绣芙蓉。自家掌礼人便是。今日温老爷与鱼玄机成亲。奉杜爷呼唤。只得在此伺候。〔生旦冠带上〕</p><p>【于飞乐】扫华堂供帐具。今日裏幸逢佳丽。<br> 〔生〕夫人。今日温飞卿与鱼家妹子成亲。分付安排筵宴。可曾完备么。〔旦〕完备多时了。〔生〕这等唤掌礼人。〔净见介生〕良时已至。快请新人。〔净念介〕新郞莫要笑。新人请出轿。今日来拜亲。前晚看打醮。〔生〕不要胡说。〔净照常念介小生小旦冠带上〕</p><p>【称人心】笙歌促沸。对面难堪娇殢。〔同拜介小生小旦送酒介〕</p><p>【梁州序】花攀红杏。身依靑桂。天遣姮娥作配。洛阳春好。名园徧觉芳菲。若论名倾南国。貌压东家。绝艳眞无比。那堪才思也谢娘齐。何幸高枝得并栖。〔合〕佳景至。良缘会。暮春天分外莺花媚。须畅飮十分醉。〔外冠带杂随上〕</p><p>【前腔】趁天街尽放香蹄。过花溪遥闻淸吹。下官贾岛。闻温飞卿成亲。特来贺喜。〔报介旦小旦贴下见介外〕适闻君新娶。特来贺喜。怎么夫人们见了小弟。都避了进去。〔生〕想是年兄做过和尙。怕你眼毒。〔外笑介〕若论温年嫂从道姑出身。正该同席。好画做三教一图了。〔生〕说得妙。快请二位夫人出来。〔旦小旦见介外〕眞个神如秋水。态比春云。雅带神仙气。〔向小生低介〕温郞虽不俗还也落便宜。须傍柔乡深处栖。〔合〕佳景至。良缘会。暮春天分外莺花媚。须畅飮十分醉。<br> 【节节高】升沈会有时。枉心痴。文章声价俱高贵。今何夕。是吉期。称良会。尽将女侠标奇异。凭敎打入英豪队。更对斜晖进余觞。人人莫负升平世。<br> 【尾声】槲园性格躭游戏。把两个佳人扯作一堆。妆点新词自解颐。</p><p>鸾鎞记终</p>',188),d=[h];function i(n,t){return p(),a("div",null,d)}const o=r(e,[["render",i],["__file","六十种曲鸾鎞记.html.vue"]]);export{o as default};
