import{_ as r}from"./plugin-vue_export-helper-c27b6911.js";import{o as p,c as b,e as a}from"./app-c85b2e72.js";const e={},h=a('<p>六十种曲 寻亲记 明 范受益着 王錂订</p><p>寻亲记（明）范受益 着　王錂 订</p><p>绣刻演剧十本<br> 第一套<br> 琵琶　荆钗　香囊　浣纱　寻亲　千金　精忠　鸣凤　八义　三元</p><p>绣刻寻亲记定本</p><p>●寻亲记目录</p><p>第一出　开宗<br> 第二出　对雪<br> 第三出　修筑<br> 第四出　遣役<br> 第五出　吿借<br> 第六出　催逋<br> 第七出　伤生<br> 第八出　移尸<br> 第九出　唆讼<br> 第十出　枉招<br> 第十一出　遣奴<br> 第十二出　省夫<br> 第十三出　发配<br> 第十四出　贿押<br> 第十五出　托梦<br> 第十六出　邀赏<br> 第十七出　遥奠<br> 第十八出　局骗<br> 第十九出　得胤<br> 第二十出　妄想<br> 第二十一出　剖面<br> 第二十二出　诳妻<br> 第二十三出　诮夫<br> 第二十四出　就教<br> 第二十五出　训子<br> 第二十六出　劝勉<br> 第二十七出　应试<br> 第二十八出　选场<br> 第二十九出　报捷<br> 第三十出　遇恩<br> 第三十一出　血书<br> 第三十二出　相逢<br> 第三十三出　惩恶<br> 第三十四出　完聚</p><h2 id="第一出-开宗" tabindex="-1"><a class="header-anchor" href="#第一出-开宗" aria-hidden="true">#</a> 第一出　开宗</h2><p>【满庭芳】〔末上〕文墨周生。糟糠郭氏。家道萧然。因官差役。无钱使用。遣妻张郞吿债。张郞见色。将实契虚塡。信仆奸谋。杀人性命。屈把周生陷极边。单身妇。因财被逼。此际实堪怜。节妇贞坚。遗腹孩儿要保全。刚刀立志。毁伤花面。诗书敎子。喜中靑钱。弃官寻父。旅馆相逢话昔年。归来日。寃仇已报。夫妻子母再团圆。<br> 张员外为富不仁。周维翰因妻陷身。<br> 背生儿弃官寻父。守节妇敎子寻亲。</p><h2 id="第二出-对雪" tabindex="-1"><a class="header-anchor" href="#第二出-对雪" aria-hidden="true">#</a> 第二出　对雪</h2><p>【称人心】〔生上〕彤云叆叇。茅屋顿成银界。凄凉寥落。更兼冻馁。对梅花间竹。不堪憔悴。柴门半掩。有谁访戴。<br> 不爨井晨冻。无衾床夜寒。囊空恐羞涩。留得一钱看。小生姓周。名羽。字维翰。本贯河南府封丘县人氏。有妻郭氏。夫妻两口。半生命蹇。百事无成。书读五车。空劳困苦。箪瓢陋巷。人不堪其忧。雷轰荐福。天何苦相迫。正是岁月无情头渐白。乾坤许大眼谁靑。要学楚国屈原。好似江潭见放。贫如首阳伯夷。也待采薇而食。宝剑瑶琴。雄心尙在。玉堂金马。望想徒赊。纵然酒飮千锺。其实难逢开口笑。便做诗成七步。多应吟出断肠声。正是富贵尽从勤苦得。读书何事尙饥寒。我想起来。有等读书人呵。</p><p>【懒画眉】凤阁鸾台做了栋梁材。芸省兰堂做了词赋魁。也有玉堂金马转天街。也有做阃帅琴堂宰。书偏我读你呵。敎我十谒朱门九不开。<br> 【前腔】蓉褥花茵暖相偎。穿的是紫绶罗栏锦绣堆。用的是银瓶犀筯荐金杯。睡的是翠被香衾盖。书偏我读你呵。敎我拨尽寒炉一夜灰。<br> 彤云密布海天低。可畏连朝六出飞。<br> 江上晚来舟满载。渔翁披得玉蓑归。</p><h2 id="第三出-修筑" tabindex="-1"><a class="header-anchor" href="#第三出-修筑" aria-hidden="true">#</a> 第三出　修筑</h2><p>【菊花新】〔小生上〕歌谣满道传扬。果然四海名香。黄河水决恁汹茫。那风波怎当。<br> 下官封丘县宰是也。才非雉锦。政忝鸣琴。桃李争开。河阳一县之吏治。松菊无恙。彭泽三径之襟怀。桑雉未驯。粟鸡难饭。黄河水决。波涛激怒于蛟龙。瓠子堤崩。民俗将邻于鱼鳖。早上差人打听去了。未知若何。待他回来。便知分晓。</p><p>【刘衮令】〔末上〕黄河决。黄河决。千里怒波生。百里民居。漂没已尽。风波稍平息。灾祸犹可悯。筑了瓠子堤。风波始平治。<br> 〔见介小生〕探听黄河水决。事体若何。〔末〕甚是来得汹涌。〔小生〕怎见得。〔末〕只见日月昏暝。雷霆大震。惨惨黯黯数重云雾。罩定乾坤。凛凛烈烈几阵猛风。撼开山岳。只见浪滔滔似雪山万丈。打着天拍着太阳。雨潇潇似银烛千条。泻平地顿成沧海。鎭日间只听得淅淅溹溹。豁豁喇喇。房屋吹得东倒西歪。满县中只见倾倾动动。倥倥偬偬。唬得百姓每脚慌手乱。巉巉岩岩。崎崎岖岖。高山中树木尽皆拔倒。可惜哔哔剥剥。叮叮当当。房檐上瓦片卷起如飞。湿湿淋淋。有眼难开。吓得客人每不敢出路。战战兢兢。有足难行。打得虫蚁儿半死深林。须臾波涛之间。顷刻云雾之内。只见神光万丈。闪闪烁烁。灿灿烂烂。似掣电争明。杀气数重。昏昏沉沉。阴阴深深。似奇花乱吐。拂拂霏霏。似三春骤雨。轰轰划划。如九夏雷鸣。不知是阳侯神。灵胥神。凭夷神。海若神。天吴神。壬癸神。和谁斗战。多应是泾川君。洞庭君。南海君。宫亭君。丹阳君。北海君。各显威灵。正是黎民遇难实堪哀。瓠子堤崩潮正来。高似禹门三汲浪。险如平地一声雷。〔小生〕这地方什么人管的。〔末〕黄德保正。〔小生〕你快唤来。〔末应下叫介丑上〕</p><p>【柰子花】保正身役难当。差科日夜常忙。修筑瓠子多劳攘。那由咱半些说谎。差迟只落得取着吃捧。<br> 〔见介小生问介〕保正。黄河汹涌。瓠子堤崩。快报人户修理。〔丑〕爷爷叫小的报那一个修理。〔小生〕把人户三等开着。上等出银两买木石。中户做夫。下户不要科扰。生员吏户量情。限半月修完。〔丑禀介〕地方广阔。望老爷宽限几日。〔小生〕也罢。限一月。叫快手你就同黄德去。</p><p>【柳絮飞】疾忙修筑河堤。河堤。管取目下完备。完备。并力同心去修理。要救百姓民居。民居。〔合〕万事免灾危。一县始平治。<br> 【前腔】〔丑末〕小人谨领台旨。台旨。修筑怎敢差迟。差迟。傥有顽民不从的望老爷与我行提。行提。〔合前〕</p><p>千里筑河流。堤防及早修。<br> 惧法朝朝乐。欺公日日忧。<br> 〔丑末吊白〕若依官法。一棒打杀。将大户放在一边。要他银子。中户买木石。下户做夫。〔末〕何官无私。何水无鱼。到那一家开手去。〔丑〕到周羽家去。他是一个懦儒。就把他开手。</p><p>计就月中擒玉兔。谋成日裏捉金乌。</p><h2 id="第四出-遣役" tabindex="-1"><a class="header-anchor" href="#第四出-遣役" aria-hidden="true">#</a> 第四出　遣役</h2><p>【靑玉案】〔旦上〕奇花不得东君力。深院无人与栽植。嫩脸娇姿甘岑寂。凄凉寥落。等闲虚度。两泪时频滴。<br> 妾本郭氏女。今作周家妇。良人家素贫。贱妾岂辞苦。采桑南陌头。汲水西涧浒。荆钗不値钱。布裙绽且补。只恐妇道亏。何以谢父母。譬如憔悴松。丝萝托非所。阳春一旦生。枯松在翘楚。此是女萝根。岂为荆布伍。愿言执妇仪。秉心事君子。奴家周秀才之妻。丈夫只为家贫。每日忧虑。待他出来。劝解一番。多少是好。</p><p>【一翦梅】〔生〕鎭日愁来懒看书。谁念寒儒。谁济寒儒。谩思家裏有贤妻。难解愁眉。难展愁眉。<br> 〔见介旦〕官人。古云君子谋道不谋食。忧道不忧贫。原宪鹑衣百结。颜子箪瓢陋巷。阮宣子家无担石。范史云甑裏生尘。此数君子。何尝不知命。你且安贫守道。以待一举成名。终不然常如此狼狈不成。〔生〕娘子。文章虽满腹。不如囊裏钱。又道是饥来据空床。一字不堪煑。安贫守道。我岂不知。争奈身衣口食。无所措办。交我如何是好。〔叹介旦〕官人。</p><p>【醉太平】何须叹息。算从古圣贤。都经灾厄。箪瓢陋巷。那颜子未有忧色。思昔。绝粮陈蔡自弦歌。那夫子几曾忧戚。读书守道。他日自然荣贵赫奕。<br> 【前腔】〔生〕然则。家徒四壁。论安贫乐道。吾岂不识。争奈衡门挂席。家空更无担石。凄恻。几番空甑暗生尘。这光景怎生捱得。空有五车书籍。不能勾救半霎时贫窘相迫。<br> 【不是路】〔丑末〕事体已逼。文书紧急在朝夕。此间就是。不免径入。〔生〕保正首领何来。〔丑末〕为筑河堤。官司差你做夫役。〔生旦〕好难测。瘦怯怯书生没气力。身只单丁口欠食。把别人选择。可怜见将咱一名换易。〔末〕好不识。官司立下文籍。点起花名都上册。到官司。〔生〕这个。我去不得。〔丑〕伊顽不去我受责。〔生旦〕泪空滴。万苦千辛皆遍历。夫妇分离谁痛惜。这堤怎塞。料做鬼在黄河岸侧。〔丑末〕慢空忧郁。慢空忧郁。<br> 【白捣练】〔丑〕我待说将来。又道相逼。也非干过分取索。周先生。若有钱来买放。何必怨嗟。何必疑惑。〔生旦〕受饥寒。甘岑寂。要钱时那取贯百。〔丑〕有甚么钗梳也罢。又没钗梳解当。谁行吿求。谁跟底寻觅。〔末〕听他言。不明白。〔丑〕没钱时须当借易。目下文书紧急。官司限期。莫误时刻。〔生旦〕形单影只。凄凉已极。谁知道遭着官差。把夫妇散折。<br> 【尾声】〔末〕两两悲啼有何益。〔生旦拜介〕若得周全感大德。〔丑〕你这等拜也没用。惟有靑蚨是上策。<br> 〔生〕保正哥你却差了。生员吏户都是免差。怎么差我。〔丑科介末〕本县大老爷差他不动的。就与你去见大老爷。〔丑劝介末〕黄保正你不容我拿人。违了限期。我若去受苦。你也一定不免。〔丑〕你且坐定。不要忙。待我对他说。〔末〕有甚么说。去见官。〔丑〕拿他去见官。不过打二十板子。拶一拶罢了。难道问他死罪不成。周先生。这是甚么东西。〔生〕这是锁人的索。〔丑〕你就不聪明。这不叫做锁人的索。叫做穿钱的绳。你有铜钱银子拿些出来。替你顾人做夫。就是了。〔生〕一贫如洗。从何而来。〔末〕不要错打了帐。我若要银子。拿去买棺材。烧死人也不要他。只要你去见官做夫。〔丑〕他怎么去做得夫。〔转身介〕容我算计。〔生〕求见敎。〔丑〕我有一条门路在此。〔生〕有甚么门路。若有就依你。〔丑〕前村张敏员外。广放生钱。你何不去借些来。我和你是好朋友。看你这等苦楚。难道不与你出力。我就替你煎些江山白儿。上下用一用。顾一个人代替就是了。〔生〕我与他平生不曾识熟。他怎么肯借与我。〔丑〕他只要利钱。不管生熟。〔生〕旣如此。牌子放我一放。我去借了便来。〔末〕你是在官人役。你倒去了。我那裏去寻你。〔生〕要银子。必须我去。〔丑〕周先生。你是在官人役。他怎么肯放你。叫娘子去借便了。〔生〕他是女流。怎么去得。〔丑〕却又不明白了。到此田地。还说得太平话。〔生〕娘子没奈何了。你只得去走一遭。快取纸笔过来。〔旦递介丑〕多借些。少也不彀。〔生写介〕立借契人周羽。为因缺欠使用。情愿借到张处白银。〔住介〕且住。娘子。张员外不知肯借与我。不肯借与我。我将文契空着。你去借得一锭。塡上一锭。借得两锭。塡上两锭。切不可忘了。〔旦〕我自来不出闺门。怎么去得。〔生〕你终不然看我死。</p><p>〔旦〕我去人家怎吿求。〔生〕不然差我筑河流。<br> 〔末〕路当险处难回避。〔丑〕事到头来不自由。<br> 〔旦先下介末〕我同你到县前去。〔丑扯介〕他银子已借去了。不消是这等。到我家去便了。〔生朝内叫介〕娘子。你借得银子。竟到黄保正家来。〔内旦应介〕</p><h2 id="第五出-吿借" tabindex="-1"><a class="header-anchor" href="#第五出-吿借" aria-hidden="true">#</a> 第五出　吿借</h2><p>【小蓬莱】〔净上〕巨万家私颇有。声名播满皇州。只愁白首时光短。可惜少个风流。<br> 肥马轻裘得自然。一生不惜买花钱。东君不与行方便。人未圆时月已圆。自家姓张。名敏。字好学。家住封丘。名扬一郡。富足堪并于陶朱。机谋不下于黄石。见佳人卽起谋心。遇娇娥不顾亲识。只被院君不从。故此心中郁郁。几时得遂念头。那时烧香礼佛。言之未已。院君早到。〔老旦上〕</p><p>【前腔】造物安排已久。人世裏空设机谋。早知老矣。不思无后。又不早回头。<br> 〔见介〕员外。要知前世因。今生受者是。欲知后世因。今生作者是。你如今万廪千仓。粟陈贯朽。每日劳劳碌碌。使尽机谋。如今半百之秋。又无男女。还不修善。更待何时。〔净〕院君。那钱财田土。是累人之物。我有巨万家私。怎得不用机谋。你教我修。修不得了。</p><p>【八声甘州】〔老旦〕钱财虽有。暂借人权管。令伊看守。你说豪富。我将古人比与你听。石崇豪富。〔净〕也不让他老王戎谩把牙筹。〔净〕他怎赶得我老桑田尙然曾变海。豪富如何常保守。劝君何不及早回头。<br> 【前腔】〔净〕何必恁过忧。论为财主须用机谋。当今时世。使不得良善温柔。今朝有酒今朝醉。明日愁来明日愁。劝伊且开怀畅飮歌讴。<br> 【前腔】〔老旦〕休休。北邙山多古坵。尽是昔日英雄。夺相争侯。惟有江山依旧。前人田土。后人收留。〔叹介〕孤身旦夕谁送老。两鬓潇潇今已秋。细思。休得要使尽机谋。<br> 【前腔】〔净〕儿孙注定有。说甚么修与不修。如今天道。管什么有后无后。窦十郞有五子终是死。邓伯道无儿名誉留。劝伊把闲言闲语都勾。<br> 叫张千。〔末上〕〔净〕西庄上那个欠银子的。可锁在水牢裏。东庄上叫你去讨银子。又讨不来。你好不了事。如今再有不还的。可发到火牢裏去。油也逼出他的来。〔旦上〕</p><p>【赏宫花】家贫势孤。只有夫和妇。筑堤官差紧。缺少钞支吾。求人须求大丈夫。救人须救急时无。<br> 奴家少长闺门。那识路途。一路问来。此间已是张员外门首。有人在此么。〔末〕娘子何来。〔旦〕要见院君。烦请通报。〔末〕员外。有个娘子在外面。要见院君。〔净〕生得如何。〔末〕生得标致。〔净〕待我自去。〔老旦问介净〕院君。有个妇人在外面寻你。还你生钱的。〔老旦〕我那裏有生钱借人。待我去见他。〔净〕待我去见他。〔老旦〕男有男行。女有女伴。怎么你去。〔见介净老旦〕裏面请坐。娘子谁家宅眷。到此何干。〔旦〕奴家是后街周羽之妻。〔净〕原来是周维翰令正。学生为何不曾识面。〔旦〕奴家甘贫守道。不敢妄出闺门。因此不识富豪长者。〔净〕今日来此贵干。〔旦〕奴家丈夫被官差役。缺少使用。特来府上要借两锭生钱。有一纸文契在此。院君请收了。〔净〕借多少。〔旦〕只要两锭。〔净〕便多借几锭何妨。〔老旦〕他只要两锭。如何要多与他。〔净〕院君。有本多生利。你取银子来。〔老旦〕员外。周娘子在此。你放尊重些。不可啰唣。我去取银子来。〔下净科介老旦上〕员外。银子在此。〔净〕待我与他。〔老旦〕还是我与他。周娘子。银子在此。请收了。〔净〕周娘子。利钱一些也不要。〔旦〕员外院君请上。待奴家拜谢。</p><p>【剔银灯】念奴家时乖运乖。吿求人出于无奈。多蒙大德深感戴。事毕后偿还恩债。〔合〕官差只不过费财。得钱去儿夫事解。<br> 【前腔】〔净〕又何劳娘子自来。要钱时小生当贷。从今利息吾不爱。愧仓卒无物相待。〔合前〕</p><p>【前腔】〔老旦〕这佳人莫非是祸胎。引得他疯狂顚怪。〔净〕留周娘子吃饭去。〔老旦〕他儿夫望得钱来解。事关心怎留他在。〔合前〕</p><p>〔旦〕得钱便去救儿夫。〔净〕再要钱时只问吾。<br> 〔旦〕求人须求大财主。〔老〕救人须救急时无。<br> 〔老旦下净吊场〕着意种花花不活。无心插柳柳成阴。〔老旦暗上听介〕周维翰的娘子十分美貌。来借银子。他这文契也不及看他的。就与他两锭银子去了。且看他文契。怎么样写的。〔读介笑介〕妙妙妙。这文契原来是空头的。正中吾计。我如今要图他也不难。多塡他娘几十锭几百锭。也不打紧。他没钱还我。这老婆就是我的了。〔老旦下在内叫介净〕来了。〔落文契下老旦上〕亏心折尽平生福。行短天教一世贫。〔拾文契介〕这是周维翰的文书。员外方纔说空头文契。要多塡上些。准折他妻子。天理难容。我且藏过了。〔欠身坐介净上〕走开待我寻。〔老旦〕寻什么。〔净〕不要取笑。在这裏了。〔老旦〕员外。那周羽秀才。出于无奈。着妻子问你借银二锭。你怎么见文契空头。就起不良之心。要虚塡文契。准折良人之妻。此事断然不可。岂不闻吕纪公唐太宗之事乎。那吕纪公要夺刘职之妻。那刘职发愤自杀。以致亡国。那唐太宗要取郑仁基之女。闻其女已许嫁陆爽。遂深自责。他万乘之君。尙且若此。你是庶民之家。如何虚塡实契。谋夺人妻。是何道理。〔净〕我若有此心。今生早死促灭。〔老旦〕</p><p>【川鲍老】平生莫作亏心事。世上应无切齿人。君无子孙。休把阴隲损。他夫妇怎交两分。夫妻厮守。谁无百夜恩。须思忖。必竟是人心相似。休折害子孙。<br> 【前腔】〔净〕区区一个招不得。十二金钗是甚人。若论富翁。谁不贪红粉。他容貌见着喜欣。若得他来。还你尊卑分。都休论。若得他生男育女。到添得个子孙。<br> 【四时花】〔老旦〕你若娶秦楼女。楚馆人。我也甘心不论。若还他果少钱债。从君折准。评论。你这裏虚飘飘塡写契文。他那裏实柸柸担着战兢。直待要喜孜孜意欲做亲。怎忍见眼睁睁夫妻两分。你为富不仁。心肠忒狠。岂不闻石崇劫掠商贾。将三斛明珠。换得绿珠。后来只因那绿珠呵。将金谷园变作榛荆。<br> 【四时花】〔净〕心肠小。见不深。有甚十分打紧。总有万语千言。只是不听。详论。你这裏气吽吽恶发怒嗔。我心中喜欣欣意欲做亲。古昔贤妻也从夫顺。不是老张夸口。管交绿窗女自到吾门。<br> 〔老旦〕员外欺心上有天。〔净〕院君休把我埋寃。〔老旦〕分明指与平川路。莫把忠言当恶言。〔下净〕咄。还不走。〔科介〕正是见物不取。失之千里。终不然罢了。还叫张千出来商议。张千那裏。〔末上〕簇簇花街远。潭潭华屋深。忽闻呼唤语。侧耳听淸音。员外有何分付。〔净〕我有一事对你说。不可泄漏了。〔末〕男女怎敢。〔净〕张千。后街周维翰妻子来与我借钱。生得十分标致。将一纸空头文契来。不曾塡上数目。竟自去了。我如今欲多塡上些。他断然不得还。妻子就属了我。你道好么。〔末〕好。员外塡多少。〔净〕塡上一千锭。〔末〕太多。〔净〕塡五百锭。〔末〕也多。塡二十锭勾了。〔净〕忒少。〔末〕一本一利算来也该四十锭了。〔净〕你明日去讨。〔末〕未该月。怎么去讨。〔净〕未该月。明日到他家去。只说往南庄取债。在他门首经过。员外问尊相前日讼事如何了。他若说起借钱的事情。你就对他说。生钱早还了一日免一日的利钱。问他有甚么田园房屋。有甚么金珠首饰。员外都要。他若两件俱无。你就踹将进去。便说员外家中有的是空房。不若搬到员外裏边住下。先生与员外管些帐目。娘子在裏边权做当头。看他怎么说。〔末〕小人到他那裏还有婉转的话与他说。</p><p>【好姐姐】〔净〕最喜周家美妻。吾心下贪他娇媚。文书空头。落吾圈套裏。〔合〕作区处。不施万丈深潭计。怎得骊龙颔下珠。<br> 【前腔】〔末〕妇人全没见识。只求个安贫拙计。来日取钱。将言说与伊。〔合前〕</p><p>索钱说合只凭伊。只为佳人美貌奇。<br> 不施万丈深潭计。怎得骊龙颔下珠。</p><h2 id="第六出-催逋" tabindex="-1"><a class="header-anchor" href="#第六出-催逋" aria-hidden="true">#</a> 第六出　催逋</h2><p>【喜迁莺】〔生上〕双眉频皱。问乾坤为何令人不偶。花县征徭。衡门贫困。两事不堪搔首。〔旦〕九万鹏程须展。五百靑蚨终有。<br> 〔生〕娘子。二月卖新丝。五月粜新谷。医得眼前疮。剜却心头肉。只因做夫生受着你去张员外家借生钱。如今又该月了。本利算来那得还他。〔旦〕官人。别人家欠了一二百锭。不似你这般烦恼。待他来时。转几个限期。奴家勤苦女工。渐渐还他。不须熬煎。</p><p>【雁过声】〔生〕思之这一筹。朝夕为此躭生受。不要说两锭钱。我身衣口食尙且不能勾。许多钱终不得干休。〔旦〕那有干休之理。〔生〕他来索钱。敎我如何措手。〔旦〕转几个限期就是了。〔生〕也不会思前算后。你只说转限呵。过了一日又添一日利。〔旦〕官人。今朝有酒今朝醉。〔生〕早难道明日愁来明日愁。<br> 【前腔】〔旦〕何必恁过忧。也不将伊僝僽。〔生〕教我把甚么还他。〔旦〕两锭银我自旋补还凑。〔生〕本利算来。就该四锭了。〔旦〕前日张员外也曾说来。〔生〕说甚么。〔旦〕他道利钱并不收。〔生〕自古道吃酒图醉。放债图利。那有不要利钱的。〔旦〕他是财主家。终不然将虚言相诱。〔生〕倘不依前言如何。〔旦〕那其间只得吿求。〔生〕终不然下礼与他。〔旦〕事出无奈。正是路当险处难回避。事到头来不自由。<br> 〔末上〕要将颊舌说娇娥。未审娇娥意若何。红粉无情留意少。靑蚨有数谩塡多。此间已是周秀才门首。有人在此么。〔生〕有人在外面叫。莫非又是差筑黄河的。〔旦〕黄河事情完了。又来怎么。〔生〕待我去看来。〔见介〕足下何来。〔末〕在下是张员外家裏。〔生〕原来是掌事哥。失敬了。少待。〔转身介〕娘子。你教我不要忧。言之未已。讨债的已来了。如何是好。〔旦〕留他进来吃茶谩谩把言语回他。〔生〕掌事哥裏面请坐。待茶。〔末见旦介生〕前日寒荆到府。多蒙员外应付。又蒙院君款待。重承足下扶持。〔末〕不敢。院君说大娘子来促了。甚是多慢。〔旦〕多谢多谢。〔生〕娘子你去看茶来。〔旦下末〕员外早间说你到南庄讨债。打从周先生门首经过。可进去问一问周先生。讼事如何了。故此轻造。〔生〕没有什么讼事。前者为因黄河水决。差学生做夫的事。多蒙员外挂念。〔末〕筑河的事。只消员外一个帖儿。或府或县说一说就罢了。何须使钱。不要说员外。就是在下。也认得一二分。〔生〕正是。学生全不知。适纔正与房下在此说起生钱的事。偶尔掌事哥到来。〔末〕生钱还未该月。何必挂怀。〔生〕虽未该月。学生日夜在心。〔末〕倒是先生讲起。我在下纔敢说。员外的生钱。早还一日。省了一日利钱。若到该月来。就是四十锭了。〔生〕休要取笑。学生止得两锭。本利止该四锭。〔末〕四十锭。〔生〕若是四十锭。不是我家。差了。〔末〕怎得差。其时有亲笔文契么。〔生〕怎么没有文契。〔末〕员外一应文契。都是在下掌管。不知今日曾带得来否。〔生〕若是带得来。借看一看。大家明白。〔末作检介念票介〕立票人周羽。羽字是羽毛之羽。在此。〔生〕借来一观。〔末〕前者一个好朋友也讨去看。就扯碎了。以后是我代还员外。〔生〕我学生不是这样人。〔末〕虽然如此。君子小人不同。远观观罢。〔生念介〕是了。不好了。娘子快来。〔旦上〕怎么说。〔生〕当初我与你空头文契。教你借一锭塡上一锭。你可曾塡得么。〔旦〕我救你心忙。不曾塡得。〔生〕只道我埋寃你。这些小事托你不得。如今怎么好。〔旦〕员外这等欺心。干这等没天理的事。〔未〕你夫妻二人。休得乔厮埋寃。难道四十锭生钱。终不然不还罢了。〔生〕那有不还之理。若是四锭该月送还。若说四十锭。自然没有得还。〔末〕不要是这等讲。过来与你商量。你家有甚田园房屋。値十两的抬做十五两。我与你在员外面前方便。就是了。〔生〕明明当面笑人。若有田园变卖。不来吿求了。〔末〕有首饰金珠。员外也要。〔生〕怎么得有。〔末〕两件俱无。怎么了。且来。我与你外面讲话。〔旦〕那裏去。就是这裏说罢。〔生〕当小心不小心。前日文契上塡了两锭。那见如此。〔末〕我有一句知己话对你说。我家却有空房屋。先生与娘子在此生受。莫若搬到我员外那裏住下。先生门前管些帐目。娘子在裏面吃些安乐茶饭。权做当头如何。〔生〕我是欠债寒儒。岂是卖老婆的保佣。〔打末介〕</p><p>【女冠子】我妻借钱将文约去。又谁知中他谋计。虚塡二十锭来胡觅。反说道不要利。上覆员外。君子爱财。取之有理。只怕人恶人怕天不怕。人善人欺天不欺。〔合〕到今敎人怎生区处。<br> 【前腔】〔旦〕那时一刬花言语。又谁知中他毒计。早知落在圈套裏。宁甘死做夫役。一身拚死。誓无他志。劝君莫作亏心事。东岳新添速报司。〔合前〕</p><p>【前腔】〔末〕欠钱休得埋寃财主。终不然有不还之理。当初好意相怜济。到今日却推拒。我把好言劝你。不信由你。我员外心性不是好的。只怕临崖失马收缰晚。船到江心补漏迟。<br> 〔合前〕周羽。你打便打得好。还了生钱去。</p><p>〔生〕要索钱时眼下无。〔旦〕口甜心苦意何疎。<br> 〔末〕酒中不语眞君子。〔众〕财上分明大丈夫。<br> 〔末下生旦吊场旦〕官人。不该钱又没得还他。怎么又打他。〔生〕你不知道。他教我到他家裏柜上管些帐目。把你权做当头。我到是那话儿。〔旦〕这等可恶。少打这狗才。〔下〕</p><h2 id="第七出-伤生" tabindex="-1"><a class="header-anchor" href="#第七出-伤生" aria-hidden="true">#</a> 第七出　伤生</h2><p>【靑香儿】〔净上〕周娘子仪容绝妙。见了他皮肤发燥。张千昨日去索钱。缘何更无消耗。<br> 刘郞一见武陵花。从此春心荡也。昨日张千去索钱。待他来便知分晓。</p><p>【前腔】〔末上〕终日与人寻闹。说着这般堪笑。他们守节甚靑标。东人枉自焦躁。<br> 〔净〕张千你回来了。索钱之事怎么了。〔末〕〔西江月〕男女登门取索。便将钱数教知。夫妻两口尽惊疑。都说虚塡文契。并无田园房屋。又无首饰金珠。那佳人心如盘石不差移。这段姻缘想未。〔净〕想未。你倒吃了周家的酒。倒来我面前支吾。取板子来。打这狗才。〔末〕那裏曾吃他的酒。〔净〕旣不吃酒。怎么脸是红的。〔末〕吃了酒满面红的。那有半边红的。半边白的。〔净〕这是怎么说。〔末〕小人被周羽打了一掌。所以红的。〔净〕罢了。罢了。我家一只犬子。也无人敢打。快去拿了周羽来。〔末〕不要拿他。若要他妻子成事。除非杀了周羽。〔净〕此言一似针和线。从头钓出是非来。你且访问。差周羽做夫的是谁。〔末〕是黄德。〔净〕把黄德杀了。〔末〕为何杀了黄德。〔净〕当初黄德差他做夫。曾得他两锭银子。如今民安事妥。与黄德讨钱不肯还。将他挟仇杀死。这个人命。不怕周羽不认。我如今着人杀了黄德。把尸首抬在周家后门。潜地令人伺候。待他回来。必然移尸。登时叫破。地方吿到官府。害了周羽。他妻子却不是我受用。此计如何。〔末〕此计甚妙。只是没人去。〔净〕你就与我去。〔末〕小人去不得。养马的宋淸。此人心粗胆大。倒去杀得。〔净〕叫他出来。〔末〕员外。宋淸来时。只说要打他。待小人劝。后面谩谩与他说。〔末叫介丑上〕听得叫宋淸。两脚不曾停。不是饭两碗。定是酒三瓶。〔见末介末〕员外恼着你哩。须要仔细。〔丑〕大哥。员外恼我。望你方便。〔末〕晓得。宋淸当面。〔净〕宋淸你在那裏。叫你纔来。〔丑〕我在后园看爹。〔末〕看马。〔净〕你为何把我的马养瘦了。取板子来打这厮。〔丑〕不是瘦了。昨日下一个驹儿。〔净〕旣是昨日下驹。怎么不来报。〔丑〕正是贵人多忘记。昨日爹在林学士家吃酒。宋淸来报。说爹马下驹儿了。爹说甚么颜色。我说点子靑。爹说我正喜的是点子靑。可赏。〔净〕我且问你。你吃那个的。穿那个的。〔丑〕吃爹的。穿爹的。〔净〕老婆谁讨的。〔丑〕爹讨的。〔净〕儿子谁养的。〔丑〕爹养的。〔净〕胡说。我心上有事。你可替我干得事么。〔丑科〕休言世上无难事。就是偷天我也行。〔净〕天都会偷。也罢。我诸般宝贝俱有。只少一块五色天镶一个屛风。你去偷来。〔丑〕爹与我一根梯子上去。〔净〕那里有上天梯。〔丑〕我也没有拿云手。我受了爹爹厚恩。无恩可报。故此说偷天我也行。不过是奉承爹爹。若说天果然偷得。这便是欺天了。〔净〕我要去杀个人。〔丑〕杀人。〔净〕不要嚷。恐外边人听得。〔丑〕杀几个。〔净〕杀一个。〔丑〕杀两个。好做一担挑。〔净〕我要杀黄德保正。你可认得么。〔丑〕认得。只是没刀。〔净〕取刀与他。〔末〕刀在此。〔丑〕你看。纯钢打就。久炼成之。斩人无血。削铁如泥。我先杀个。看你们怕也不怕。〔净末〕怕。〔丑〕你们怕。他也怕。〔净〕杀了黄德。把尸首抬在周羽后门首。〔丑〕爹又来没志气。我家杀人。倒与周羽妆门面。还抬到自家厅上放下。把大门开了。放人进来看。人说张员外好狠。人都杀一个在家裏。〔净〕我有计。你二人躱在一边。周羽见了尸首。必然移尸。你二人就叫破地方。成事回来。重重赏你。〔末丑〕晓得。〔净〕</p><p>【刮鼓令】他家裏最贫。我威风。人共闻。要他妻房归顺。做事不成。被人笑哂。今夜裏去杀人。把尸首抬在周家后门。〔丑〕杀人。〔合〕恐隔墙有耳。且低声。那窗外岂无人。<br> 【前腔】〔丑〕蒙驱使宋淸。旣知恩。当报恩。今夜持刀潜去。管敎他一命倾。若取那佳人。先请宋淸吃几瓶。〔合前〕</p><p>事到头来不自由。三人不可泄机谋。<br> 敎他虽无纪信难。算来也有屈原愁。<br> 〔净下末丑吊场〕受人之托。必当终人之事。如今就去黄德家裏问一声。〔丑〕正是。转湾抹角。此间便是。黄保正在家么。〔内〕不在家。县前去了。你是谁。〔丑〕我是宋。〔末〕差了。周羽。〔丑〕我是周羽。前日他差我做夫。得我两锭银子。原来没有我的名字。今日特来问他讨银子。他还了我便罢。若不还我。杀也杀他一刀。〔内〕周先生使不得。叫他明日还你。〔丑〕叫他仔细些着。〔末〕我和你在此等他回来。道由未了。黄德来也。〔净扮黄德醉上〕吃了卯时酒。昏昏直到酉。〔末〕他醉了。我和你正好动手。黄保正那裏吃得这样醉的。过来。我与你这裏讲话。〔杀介〕宋淸哥好手段。如今把尸首抬在周羽后门首去。〔移尸介下〕</p><h2 id="第八出-移尸" tabindex="-1"><a class="header-anchor" href="#第八出-移尸" aria-hidden="true">#</a> 第八出　移尸</h2><p>【天下乐】〔旦上〕风动柴门客到家。潇潇疎雨打梨花。残灯剔尽无聊赖。盼不归时悬望他。<br> 我丈夫从早出去。这时候还不回来。教我望得眼穿肠断。好恓惶人也。</p><p>【步步娇】莫不是寄迹在谁门下。莫不是友朋们相攀话。他平日不肯多言。莫不是醉倒么。他从来不会飮酒。莫不是与人相争。有些牵挂。他也不是生事的。这早晚我也不该在此久站。我是个妇人家。只合闭门在家中坐。<br> 〔旦下末丑移尸上〕只敎他闭门家裏坐。祸从天上来。此间已是他门首。且放下。我和你只躱在一边。待他移尸。我们就叫。〔虚下生上〕</p><p>【步步娇】满头风雪归来晚。羞覩妻儿面。身寒步不前。雪惨天昏。路迷不见。〔跌介〕什么东西。把我绊这一跌。又道天上与人间。第一要行方便。<br> 【忒忒令】天敎我时乖运蹇。不知是何物。待我移过了一边。免敎人又遭一绊。原来是个醉汉。汉子去罢。天色晚。何不将身回转。一任径风穿。又不是被儿温。衾儿暖。犹贪着醉眠。<br> 汉子起来。呀怎么湿渌渌的。想是他吃醉了。都吐在身上。</p><p>【玉交枝】这般腌臜寒贱。我周羽没得吃的。不济事。似你有得吃的。又吐在身上。也不济事。又未知发迹甚年。这等不成才的。不要管他。我自开门进去罢。又一件。若还冻死在门儿畔。虽然不偿他的命。少不得做个干犯。不免叫娘子掌灯出来。与他些热汤水吃。救他一命。却不是好。娘子开门。〔旦执灯上〕日暮空山远。天寒白日贫。柴门闻犬吠。风雪夜归人。官人你回来了。怎么出去这一日。〔生〕娘子。我有一把米在此。你且收了。〔旦〕你为何两手都是鲜血。〔生〕不好了。将灯来看。我只道是吃酒醉的。原来是杀死的。怎么好。雪天家裏没半钱。闪得人云阳市上遭刑宪。送周羽一番儿不能勾见天。天见周羽不相怜。<br> 娘子。四顾无人。我和你抬他别处去罢。</p><p>【一撮棹】心惊战。急扶抬。莫久延。〔旦〕抬在那裏去好。〔生〕禁声。只恐怕有耳在隔墙。只恐怕有耳在隔墙。那其间风声怎免。为寃家添泪涟。为寃家添泪涟。<br> 〔生旦抬尸下末丑上叫介〕周羽杀人。同妻郭氏移尸。〔内〕晓得了。〔末〕如今地方已叫破了。你去说与黄德哥哥黄文知道。我去报与员外得知。〔丑科〕正是一心忙似箭。两脚走如飞。〔下〕</p><h2 id="第九出-唆讼" tabindex="-1"><a class="header-anchor" href="#第九出-唆讼" aria-hidden="true">#</a> 第九出　唆讼</h2><p>【普贤歌】〔净上〕张千一去到更深。为甚今朝没信音。料想他用心。不怕事不成。可笑周家。周家灾祸侵。<br> 做成鸾凤靑丝网。牢却鸳鸯碧玉笼。昨晚着张千宋淸去杀黄德。怎么这时候还不见回报。〔末上〕</p><p>【前腔】杀人不觉战兢兢。忙走归来说事因。周家灾祸侵。员外喜事临。管取敎君。敎君成此亲。<br> 〔见介净〕张千事体如何。〔末〕员外听禀。只见潇潇疎雨夜。惨淡正黄昏。更阑人静。宝刀光照雪霜痕。当时杀死黄德保正。尸首抬在周家后门。小人随时用计。潜地去藏身。须臾周羽至。一绊一跌已无魂。便叫妻子将灯照。只见死尸横路正当门。唬得夫妻惊战。移尸奔走如云。当时被张千叫破隣里。今朝发觉怎生伸。小人虽做不得剑诛无义汉。员外也须金赠有恩人。〔净〕有赏。宋淸那裏去了。〔末〕他去报黄德哥哥黄文去了。黄文必然来投靠员外。员外先推不管。谩谩的管纔好。〔净〕我晓得。〔丑上〕</p><p>【前腔】夜来兄弟已亡身。知觉前来报四隣。思量不可闻。寃屈怎能伸。特到张家。张家说事因。<br> 老汉黄文便是。黄德是我兄弟。前为筑堤差周羽做夫。因诈他些钱钞。不想他昨夜挟仇杀了兄弟。闻得张员外专一扛帮教唆。我如今投他做主。此间是他门首。有人在么。〔末〕黄文来此怎么。〔丑〕我兄弟被周羽杀了。特来见员外。〔末〕员外。黄文来了。〔净〕你对他说。员外心慈。叫他不要苦。〔末对丑〕员外心慈。你见他。不要苦。〔丑〕我把这苦寄在这裏。进去。〔末〕苦怎么寄得。〔丑〕记得苦中苦。方为人上人。〔见哭介净〕你来怎么。〔丑〕我兄弟被周羽杀了。〔净〕为何被他杀了。〔丑〕为黄河水决。我兄弟差他做夫。得了他几贯钱钞。他昨日来说。我又没名。如何诈我的银子。若还我罢了。不还我杀也杀他一刀。不想昨夜眞个被他杀了。今要吿他。来投员外。与小人做主。〔净〕你差了。两边都是隣里。我怎么好管。我不管。〔丑〕员外不管。我就死在这裏。〔净〕我管。〔丑跪净〕起来。我替你写一纸状子。你去吿。衙门一应使用俱是我管。〔丑〕员外一发替我吿一吿。〔净〕我是你什么人。好去吿。〔丑科净〕只怕你年老了不伶俐。我与你私场演。官场用。我做官。张千做皁隶。你进来吿。〔末叫介净〕吿什么状。〔丑〕吿什么状。〔末〕你不要说。〔丑〕不要说。做哑子。〔净〕你说挟仇杀死人命事。有弟黄德。不合生前指官勒诈周羽银两锭。今见事妥。取讨原银。无得还他。昨夜把我兄弟杀了。特来具吿。〔丑依净念介净〕是那个叫你来吿。〔丑〕张员外叫我来吿。〔净〕不要说出我来。〔丑〕不说你。不显得你这般好情。〔净〕到那裏再说不得是我。〔丑〕晓得。〔净〕</p><p>【双鸂■〈氵束鸟〉】我如今心欢意喜。这人命周羽杀死。尸在他门首。要他招一定无疑。你火速办状词。到官司伸理。系干人命难逃避。〔合〕经官验死人尸。看周羽故杀是实。<br> 【前腔】〔丑〕又堪怜我卑人舍弟。充保正家住方隅。因差周羽做夫役。为爱钱故有是隙。是他谋计。系杀人命周家罪。〔合前〕</p><p>杀害平人祸早来。官司必定检尸骸。<br> 会施天上无穷计。难免今朝目下灾。</p><h2 id="第十出-枉招" tabindex="-1"><a class="header-anchor" href="#第十出-枉招" aria-hidden="true">#</a> 第十出　枉招</h2><p>【紫苏丸】〔小生上〕不才愧乏弦歌政。叹垂帘未能安静。做不得河阳桃李万家春。致使闾阎小辈相争竞。<br> 两袖天香下九重。牛刀小试宰华风。但教百姓皆安乐。顿觉仁风百里同。下官封丘县宰是也。依法奉公。有犯无私。左右拿放吿牌出去。〔众放吿介丑上〕吿状吿状。〔小生〕吿什么事。〔丑〕吿人命事。〔小生〕取状子上来。〔递看介小生〕怎么被人杀了。〔丑依前白介小生〕左右。且把黄文监候听审。快拿周羽同妻郭氏来。〔众应下缚生旦上〕</p><p>【武林花】是否吉凶尙未明。都拘系到公厅。<br> 〔见介点名介小生〕周羽。你是读书人。何不守分。那黄德与你有甚寃仇。将他杀了。从实招来。免受刑法。〔生〕城门失火。殃及池鱼。楚国亡猿。祸延林木。周羽是守道曾参。岂肯做杀人周处。望老爷笔下超生。〔小生〕咄。人命事不打不招。左右与我打二十。〔打介小生〕拿那妇人上来。你丈夫在此招了。刀藏在那裏。快取去。〔旦〕没有。爷爷。〔小生〕拶起来。〔拶介小生〕周羽快招上来。〔生〕</p><p>【梁州令】箪瓢陋巷。居贫守静。半步不敢胡行。况平日以儒为业。又何曾害物伤生。〔小生〕黄德差你做夫。有此仇隙。就把他杀了。〔生〕差役科夫常例。又无杀父母之仇。岂敢伤人命。〔小生〕如今见有见人。〔生〕他的言语怎依凭。都是积势合谋做得成。爷爷须仔细。望详情。<br> 〔小生〕不招再打。〔生〕其日小的不在家。出外回来。〔小生〕你回来。什么光景。〔生〕</p><p>【前腔】天寒晚景。归来已暝。黑朣朣门户都扃。小的行至门首。被绊了一跌。觉一物当路。唬得人战战兢兢。小的将手去摸着。是一个人。将谓是何人沉醉。怕冻死街头。未审何名姓。小的叫妻子张灯来。要扶他到暖所在。救他一命。比及将灯照。〔小生〕正是了。若是别人。你要救他的情也是有的。因见是黄德。顿想前仇。就杀了他。〔生〕原是个死尸形。只这供招是实情。〔小生〕是谁下手杀的。〔生〕若论谁下手。周羽也难明。<br> 〔小生〕你家又无深堂宅院。岂不知外面事情。况尸首在你门前。情弊显然。还不招。左右与我拶起来。〔拶介生〕</p><p>【前腔】葫芦提不辩个分明。怎敎我一笔招认。看这般磨折。有口难分。打得我十生九死。捱不过六问三推。枉了甘执证。〔旦〕丈夫。宁可棍下死。不可刀上亡。〔生〕比似我做残疾鬼。何不早招成。〔旦〕这等说。眞个你杀了人。〔生〕难保曾参不杀人。早难道君子的会怀刑。<br> 〔小生〕这泼妇好无礼。你丈夫倒肯招了。你倒不肯招。左右与我再敲。〔敲介生〕</p><p>【前腔】使气力频打黄荆。那里是辩是非高台明镜。况拘留在此。怎诉不平。〔小生〕还不肯供招。〔生〕小的情愿招了。兀的是死别生离。料想已前定。〔旦〕你怎么就招。〔生〕不须更等。若论杀黄德。周羽是正身。<br> 〔小生〕放了。取纸笔下去画招。〔众介生〕</p><p>【尾声】今日招成罪非轻。云阳市上寃怎伸。夫妇相看珠泪零。<br> 〔小生〕妇人虽有移尸之罪。罪坐夫男。把妇人赶出去。〔生旦〕</p><p>【哭相思】万苦千辛同受尽。谁知又作刑囚。夫妻分散不容留。在他檐下过。怎敢不低头。<br> 〔旦下小生〕叫刑房吏。快申文书到上司去。叫左右。上了枷锁。〔众介小生〕</p><p>【四边静】牛马枉穿儒衣服。杀人心太毒。休得顺人情。依条例拘束。〔合〕杀人罪恶已招伏。除是拜天恩。方得离牢狱。<br> 【前腔】〔生〕缧绁之罪无偏曲。不恨受诛戮。只怕身丧与家亡。宗支有谁续。〔合前〕</p><p>〔小生〕牢狱关防须要勤。〔生〕无辜将我做囚人。<br> 〔众〕马前空有三千卒。今日方知狱吏尊。</p><h2 id="第十一出-遣奴" tabindex="-1"><a class="header-anchor" href="#第十一出-遣奴" aria-hidden="true">#</a> 第十一出　遣奴</h2><p>【似娘儿】〔老旦上〕香闺寂静。见花开花落伤情。星霜两鬓岂长靑。只愁秋风景暮。丹桂一枝绝影。<br> 良药苦口利于病。忠言逆耳利于行。我员外做事不明。屡屡劝他不听。今日假妆一病在此。待他来时。劝他一番。多少是好。〔包头介净上〕</p><p>【挞破歌】周家罪犯招成了。想必是身亡分晓。<br> 院君为何这般模样在此。〔老旦〕员外你好快活。我就死在这裏。你也不顾我了。〔净〕希奇。我早上出去。你好好的。怎么就病将起来。敢是头疼。〔老旦〕</p><p>【红衲袄】可知道头脑疼。〔净〕不是头疼。敢是发热。〔老旦〕只为你犯法的伤了结发情。〔净〕你敢是受了风寒。〔老旦〕只为贼风邪做出不仁症。〔净〕你敢是受了惊。〔老旦〕果然受惊来。我为你实柸柸担着战惊。〔净〕你有甚么话。可对我说。〔老旦〕逆耳言。不利听。〔净〕讨药与你吃。〔老旦〕苦口药。难济生。〔净〕有病不吃药。怎么得好。〔老旦〕你直待痨鬼缠身也。正是妙药难医寃病深。<br> 〔末上〕身充差使役。甚日罢驱驰。呀员外院君都在堂上。〔净〕叫梅香拿粥汤与院君吃。张千。周羽的事怎么了。〔末〕周羽打了二十板。拶了一拶。敲了一百二十。罪名招成。监候了。〔净〕他妻子。〔末〕也拶一拶。〔净〕苦恼。不要拶他便好。〔末〕官法如此。〔净〕张千。院君身子有些不自在。你来只说问安。〔末〕晓得。〔净〕院君。张千那小厮倒也孝顺。闻得你身子不好。特来问安。〔末〕院君。张千磕头。〔老旦〕你不是张千。〔净〕他怎么不是张千。〔老旦〕他是个卖药的郞中。〔净〕明明是张千。怎么是卖药郞中。〔老旦〕他旣不是卖药郞中。为何怀揣毒药。〔净〕张千你有甚么毒药。〔搜介末〕小人没有甚么毒药。〔老旦〕你还说没有。</p><p>【前腔】你下挑生。拆得人夫妇分。下蛊毒。令人做鬼魂。〔净〕院君。他好意来问安。怎么有这许多说。〔老旦〕员外。你道他报将来好消息。我道他毒似砒霜尤更狠。〔净〕你身子有病。且自保重。〔老旦〕我病根源犹未除。张千你这狗才。祸根苗都是恁。员外。你要我的病好。也不打紧。除非是赶出张千去。牢中救出周家也。〔净〕周家与我有甚么相干。〔老旦〕正是心病还将心药医。<br> 〔净背介〕张千。院君恼你。他身子不好。也罢。你到南庄去住几时。待院君病好回来。〔末〕小人就去。〔下净〕咄。这狗才还不走。〔转身介〕院君。张千赶出去了。你身子不好。待我扶你进去。〔老旦〕我的病倒不打紧。你的病看看沉重了。〔净〕我有甚么病。〔老旦〕员外。你的</p><p>心病还将心药医。自家有病自家知。<br> 善恶到头终有报。只争来早与来迟。</p><h2 id="第十二出-省夫" tabindex="-1"><a class="header-anchor" href="#第十二出-省夫" aria-hidden="true">#</a> 第十二出　省夫</h2><p>〔末丑上〕牢内并无良善。眼前惟有囚徒。假饶人心似铁。怎当官法如炉。前日发下一名犯人周羽。到我牢中。分文银子不见面。不免唤他出来。奈何他一番。周羽死囚在那裏。走过来。〔生枷锁上〕</p><p>【遶地游】遭陷害。实堪伤。可怜柔弱体。怎生当。〔末丑〕终日为你多劳攘。从来一口水那曾尝。<br> 〔末丑〕周羽过来。管山靠山。管水吃水。从你下监来。灯油钱又没有。柴火钱又没有。却怎么说。〔生〕押狱哥。家信不通。〔丑〕今日也待家信通。明日也待家信通。待我们匣他起来。〔生〕小人被诬陷到此。那得钱来与你。〔丑〕我也管你不得。〔匣介生〕大哥。寃枉事。没奈何。可怜。</p><p>【销金帐】终朝受馁。自觉神魂荡。〔生求放丑打介〕强扶抬。又遭几棒。若还果去杀人。果是不良。甘心受死。也不怨拷棒。天呵。旣恁苍苍。怎不鉴良民寃枉。那些个作恶降殃。作善降祥。<br> 【前腔】〔旦〕一来到此。〔生叫介旦〕听得呻吟响。是何人遭拷棒。〔末丑打生哭叫介旦〕听得这般声音。好似儿夫模样。一棒打着。使奴一寸断肠。押狱哥开门。〔丑〕什么人。好大胆。在此叫开门。这是严禁所在。不许闲人进来。〔旦〕天呵。直恁关防。到此还遭拦挡。〔生〕好疼。可怜。〔旦〕听得一声痛苦。使奴一点痛肠。<br> 可怜见。开一开门。〔丑〕什么人。〔旦〕奴家送饭与丈夫吃的。〔丑〕你丈夫是谁。〔旦〕周羽。〔丑〕买干鱼放生。不知死活。上司发下明文。绝了你丈夫饭了。〔旦〕可怜见。放奴家见丈夫一面。〔丑〕自古牢狱不通风。走。</p><p>【前腔】〔旦〕监牢念取。权把门开放。可容奴见夫主行。一旦死别生离。怎生撇漾。容奴话别。略到那厢。你若哀矜。使奴霎时相向。这的便是你的恩德怎忘。<br> 〔末〕李大哥。与人方便。自己方便。周羽妻子来。决定拿些东西与我们。便开门放他进来。〔开门介旦〕我丈夫在那裏。〔丑末〕走过来。在这裏。〔旦见生哭介〕</p><p>【香柳娘】你一身杻械。你一身杻械。开眼觑着你头怎抬。掤扒吊拷如何捱。我无钱计嘱。我无钱计嘱。要见你怎生来。我和你饥寒共守七八载。今日你做囚徒。我不得同受狼狈。〔合〕叹一家破败。叹一家破败。骨肉何年再谐。伤心垂泪。<br> 【前腔】〔生〕我今番押解。我今番押解。好歹去云阳市上做死尸骸。妻呵。担搁你孤身谁倚赖。我向黄泉瞑目。我向黄泉瞑目。管不得你心志改。妻呵。我死之后。但把我尸骸收埋在。休敎我做无主孤魂。这便是夫妻恩爱。〔合前〕</p><p>【前腔】〔旦〕你吃人妆配。你吃人妆配。衔寃负屈无甚罪。〔拜介〕望乞监牢相担待。把绳索放解。把绳索放解。一口饭略救饥馁。你若抵死不容。要救我儿夫。奴身当代。〔合前〕</p><p>【前腔】〔末丑〕看他们说拜。看他们说拜。夫妻两口眞可哀。李大哥。不要说我和你。便是铁心肠见了愁无奈。略宽伊半晌。略宽伊半晌。把绳索权放开。若还果有衔寃债。何不到官司去伸诉来。〔生旦拜介合〕谢监牢悯哉。谢监牢悯哉。骨肉一朝通泰。感恩难载。<br> 【前腔】〔生〕我吃人陷害。我吃人陷害。诉不尽万千怨怀。妻呵。生离死别。只有今番会。我终须是死。我终须是死。休敎我添几棒柴。〔旦〕我拿饭在此。你吃一口。〔生〕你若有夫妻之情。速将此饭法场内。奠一口凉浆。我的魂灵感戴。<br> 〔合前末〕周羽。你两人啼哭也没用。新任太爷甚是淸廉。你着妻子去诉一状。或者饶了。也不见得。〔生〕娘子。多蒙押监哥指引。你可倩人写一纸诉状。到太爷处诉。倘天可怜见。诉得准时。我夫妻还有重会之日。〔末〕周娘子。以后不要送饭来。我自与他吃。〔生旦〕多谢了。</p><p>【临江仙】这苦无处诉。不平事天知我。<br> 〔末丑〕官府常来点监。快出去。快出去。</p><p>〔生〕多蒙押狱转回心。〔旦〕抱屈含寃诉此情。<br> 〔众〕惟有感恩幷积恨。万年千载不生尘。</p><h2 id="第十三出-发配" tabindex="-1"><a class="header-anchor" href="#第十三出-发配" aria-hidden="true">#</a> 第十三出　发配</h2><p>【水底鱼儿】〔外上〕五马临州。自夸贤太守。郡人都道龚黄难抗手。词淸讼简。陶情诗与酒。帘垂淸昼。唐民得自由。<br> 【前腔】〔旦〕抱屈衔寃。投词来马前。望停鞭凳。听取奴诉言。〔外〕衙门裏来。〔旦〕怕衙门上下都来相隐瞒。吏人作弊。不能勾到案前。<br> 〔外〕叫地方带那妇人同来。〔丑扮总甲上介众〕开门。〔外〕叫总甲。〔丑见介〕我已曾分付你洁净街道。不许闲杂人喧嚷。怎么容留妇人叫喊吿状。〔丑〕爷爷。小的赶得肃静。不知那裏走出来的。〔外〕这等可恶。与我着实打。〔打丑科外〕带那妇人过来。〔旦见介外〕那妇人。我自有放吿日期。怎么拦街叫喊。〔旦〕爷爷。寃枉事的。望老爷超生。〔外〕取状子上来。〔众介外〕妇人。你是那县人氏。有甚寃枉。照状上从实说来。〔旦〕</p><p>【锁南枝】封丘县百姓家。〔外〕你丈夫叫甚么名字。〔旦〕周羽媳妇投词下。〔外〕你丈夫与黄德有甚寃仇。〔旦〕平日与黄德有甚事争差。〔外〕这尸首在那裏来的。〔旦〕不知谁把尸骸撇下。〔外〕撇下后来怎么。〔旦〕诬吿官司不容夫回话。〔外〕旣将尸首陷你丈夫。那官府怎么问。〔旦〕官不审都向他。把杀人罪案定下。〔外〕人命重情。你丈夫怎么就认了。〔旦〕一时被拷打。屈招是虚假。〔外〕旣招定了。你又来诉什么。〔旦〕正为刚刀虽快。不斩无罪之人。寃屈事难甘罢。〔外〕这事情已经县家问明。难道他问枉了你。〔旦〕下苦情。难上达。便做日月明。照不到覆盆下。<br> 〔外〕日月虽明。怎照得覆盆之下。其时你丈夫在家不在家。〔旦〕</p><p>【玉交枝】正遇天寒雪下。我儿夫远出到家。〔外〕他回来什么时候了。〔旦〕归来路黑无灯火。〔外〕旣无灯火。怎么晓得有人在门首。〔旦〕其时被绊了一跌。觉一物倒卧当途。起初呵。只道是谪仙醉眠芳草坡。其时丈夫叫小妇人将灯来照。却原来是霸王自刎乌江渡。〔外〕旣是个尸首。后来怎么了。〔旦〕急扶抬登时散也。〔外〕这就移尸了。〔旦〕怎知他指鹿作马。<br> 〔外〕指鹿作马。赵高的故事。终不然官府错拿了你。〔旦〕</p><p>【沉醉东风】谁想被官司妄拿。全不审事情眞假。〔外〕可有知见么。〔旦〕若论杀人。知见并没一个。我丈夫呵。况兼冻馁。终日受波查。〔外〕又无知见。又无凶具。怎么就问得死罪。〔旦〕被逼勒。只得把虚词招写。〔外〕一个死罪不是当耍。怎么就招了。〔旦〕威灵势加。受不过他万千拷打。怎不低头。在他檐下。<br> 〔外〕这诉状敢都是虚情。〔旦〕</p><p>【玉胞肚】词非虚诈。〔外〕若虚诈怎么说。〔旦〕若虚时。怎敢到府衙。〔外〕这妇人倒也会说话。〔旦〕这的是痛苦眞情。使不得俐齿伶牙。岂不闻贱人寇薪。飞霜激于燕地。庶女吿天。振风袭于齐唐。东海出孝妇。旱三年天无雨堕。怎做得蒲丞相错断了贼波查。〔外〕这诉状我这裏不准。〔旦〕若不准妇人诉状呵。怎敎我夫做曹伯明。屈死在天涯。<br> 〔外〕也罢。我准了你这状词。且在外边伺候。〔旦出介外〕叫皁隶去封丘县提周羽一起。就吊原卷来听审。〔众应下净扮主簿上〕叫民快把周羽带上来。〔众押生上〕</p><p>【玩仙灯】听唤周羽名。想是天怜悯。<br> 〔净〕周羽。太爷到任。单问起你这一件事情。你去见太爷。不可多说。〔生〕是。只望老爷方便一声。〔净〕也罢。我与你方便。〔报门介〕封丘县官进来。〔净见介〕封丘县主簿参拜老爷。〔外〕不须拜罢。我且问你。周羽一起曾解来么。〔净〕已解在外面听审。〔外〕周羽事情你也曾问来么。〔净〕知县朝觐。主簿署印。也曾问来。〔外〕怎么问。〔净〕主簿这等这等问他。他那等那等答应。〔外〕他杀人可有凶器。〔净〕他没有兄弟。〔外〕不是。可有刀么。〔净〕也不刁。〔外〕你是那裏人。〔净〕福建。福州虎门前。一个大老府。〔外〕这主簿好胡涂。且出去。带那周羽一起进来。〔净对生介〕周羽过来。我再三替你禀了。你去见太爷不要多说。认个晦气罢了。〔生〕别的事认得晦气。这人命事。小的怎么认得晦气。〔净〕你你你这狗奴。还说活敲死你。〔下报门〕犯人进来。〔见介外〕周羽。〔生〕有。〔外〕郭氏。〔旦〕有。〔外〕黄文。〔众〕有病。〔外〕其余什么人。〔众〕护送民快。〔外〕俱外面伺候。〔众下外〕周羽。你杀人情眞罪当。已招认了。怎么又敎你妻子来诉状。〔生〕爷爷寃枉。〔外〕你且从实供来。〔生〕</p><p>【五供养】家贫儒素。为绝粮奔走道途。〔外〕其时你回来什么时候了。〔生〕黑朣朣归来天已暮。那时被绊了一跌。觉一物当途倒卧。将为是何人撇下物。却原来是个尸横路。只此情实实恳诉。望推详盘覆寃祸。<br> 〔外〕旣不杀人。其时在县家如何就认了。〔生〕</p><p>【月上海棠】遭寃苦。不由人不认杀人罪。况无钱计嘱。有口难诉。老爷。我是个瘦怯怯怕犯法的儒生。怎做得惨刻刻杀人周处。〔外〕那时可有知见么。〔生〕有谁知见。〔外〕有凶器么。〔生〕怎生样持刀把人杀死。<br> 〔外〕且住。周羽口词。与妇人状词相同。况且又没有证见。又没有凶器。怎么县家就问了他死罪。好胡涂。他旣要杀人。怎么不杀在别处。到杀在自己门首。自古罪拟惟轻。功拟惟重。与其杀不辜。宁失不矜。又云五刑之疑有赦。五罚之疑有赦。古人有矜恕之心。下官岂无出罪之条。叫左右劈了枷。〔生旦〕爷爷使不得。〔外〕饶你死罪了。〔生旦〕谢爷爷。〔外〕我如今把你从轻发落。问你在广南雝州为民。〔生旦〕望老爷附近些。〔外〕死罪饶了。还说路远。叫解人张文上来。〔末见介外〕你是长解短解。〔末〕小的短解。〔外〕我这裏佥你做个长解。〔末〕小的是短解。县家自有长解。〔外〕我知道你是短解。我到县取长解。担搁了日子。就佥你去罢。〔末〕老爷。小的是短解。去不得。〔外〕这等可恶。拿下去打。〔末〕小的愿去。只路途遥远。没有盘缠。〔外〕也罢。县家取十两银子与做盘缠。〔末〕谢老爷。〔外〕那妇人虽有移尸之罪。罪坐夫男。这也罢了。叫保正。〔丑见介外〕你就带妇人出去。追他十两烧埋银子。给与苦主黄文。补领状来。〔生旦〕小的家贫。寸草俱无。望老爷可怜。〔外〕赶出去。</p><p>〔外〕饶伊一命配他乡。〔生旦〕谢得恩官作主张。<br> 〔众〕若非郭氏伸寃枉。怎得周生脱祸殃。<br> 〔外下生旦末丑吊场末〕我该死也。有这晦气。原是个短解。换做长解。直要解到广南雝州。若干路怎么能勾就到。〔生〕大哥可怜见。夫妻分别只在一时。略容我说几句话。也是大哥恩德。〔末〕好嘴脸。就起程了。还要说话。好自在生性。〔丑〕大哥。可怜他夫妻分散。也待他分付一声。〔生〕没奈何。把小人杻来松一松。〔末〕还要松杻。〔丑〕便罢么。〔末松扭介丑〕等他们说话。我和你去那店裏酌壶白酒去。〔丑扯末下生〕我的妻。今日与你活分离。〔旦〕丈夫。你去只终须去。留却怎生留。我有七个月身孕。不知是男是女。生下来终为无父之儿了。〔生〕妻。我是个该死之徒。顾不得你身后之事了。〔旦〕</p><p>【小桃红】和你同甘同苦。受尽饥寒。谁想道遭磨难也。此去程途有谁见怜。何况涉山川。披枷锁。捱风霜。这苦我也无由见也。我这裏孤单伊怎管。〔合〕一旦恩情断。再合甚年。只指望结来生未了缘。<br> 【前腔】〔生〕尩羸身已跋涉山川。料想我终须死也。谁收吾骨瘴江边。我便得生还。何况路途遥。没盘缠。我也难回转也。妻。我料今生再不能彀与你相会了。除死后魂魄与你来相见。<br> 〔合前末上〕快走。快走。</p><p>【望歌儿】〔旦〕艰难。我欲待要随伊去。又被官府牵。我欲待拚死相随。奈己身又将分娩。纵有孩儿。永不识父亲之面。〔合〕生不能彀相看和你同饱暖。死不能魂魄和你相留恋。<br> 【前腔】〔生〕难言。妻呵。你若要重婚嫁。我也难将你管。〔旦〕丈夫。你说那裏话。〔生〕你如今有七个月身孕。若生下女儿。将往事休题。若生下男儿。取名瑞隆。我那妻。〔拜介〕与我敎道他成人。说与他终身怨。〔背介〕我周羽好痴。此行生死尙然不知。何况遗腹孩儿。我只怕他叫别人做爹爹。那时节忘了维翰。<br> 〔倒介旦〕丈夫苏醒。〔醒介合前旦〕</p><p>【黑麻令】君疑我将身变迁。丈夫。不因这个遗腹子。目今就死在你眼前。丈夫。你虑我有再嫁之心。只怕我捱不过饥寒。不久亡身。不能彀敎子报寃。〔合〕夫妻泪涟。心事万千。〔丑末逼介〕最苦是催促登程。我也说不尽言。<br> 【前腔】〔生〕不须烦恼痛埋寃。只这一个遗腹子须索保全。妻。无倚靠。只望你心坚。若得子孝共妻贤。我周羽呵。就死也瞑目九泉。〔合前〕</p><p>【尾声】生离死别何足叹。两下裏愁怀万千。再得相逢。知他是甚年。<br> 【哭相思】但愿夫妻情不断。再图后世重相见。<br> 〔末扯生下旦丑吊场〕郭氏。大爷着我追你十两烧埋银子。快处置与我。好回覆官府。〔旦〕保正。</p><p>【玉胞肚】奴是荆钗裙布。受饥寒朝不保暮。况儿夫远配边隅。尙没有半分资助。要征烧埋银怎支吾。奴家与丈夫就死了。谁与烧埋夫共妇。<br> 【前腔】〔丑〕不须推故。命缘乖相逢此途。非干是我们相逼。只怕你捱推不过。免敎刀下丧儿夫。纳几锭烧埋银値甚么。<br> 〔丑〕劝伊不必泪涟涟。官司必定要银钱。<br> 〔旦〕保正略容三两日。待奴处置办还官。</p><h2 id="第十四出-贿押" tabindex="-1"><a class="header-anchor" href="#第十四出-贿押" aria-hidden="true">#</a> 第十四出　贿押</h2><p>【梨花儿】〔净上〕周羽杀人构祸胎。违条犯法临边界。他妻羁管方正家。嗏。烧埋银少吾当贷。<br> 事不关心。关心者乱。只为周娘子。费尽多少心机。不想官府饶了他的死罪。发配广南雝州为民。差张文押解。我如今有计。将十两银子送与张文。敎他中途打死。有何不可。迤逦行来。此间已是张文门首。有人在此么。〔末上〕一身奉差遣。指日离封丘。是那一个。〔见介〕呀。原来是员外。贵人踏贱地。员外请裏面坐。〔净〕且不要嚷。闭了门。〔末〕员外到此。有何见谕。〔净〕我闻说差你押解周羽。〔末〕便是。活晦气。我小人原是短解。不想太爷要我做长解。止取十两银子与我做盘缠。况且路途遥远。〔净〕是那裏。〔末〕广南雝州有三千里路。快去快来也得半年。〔净〕咳。老弟。那周羽是个恶人。活活把人杀死。问了死罪。到也与地方除害。太爷好没分晓。饶了他。差你押解。只是累了你。这许多路程。十两银子怎么彀盘缠。我有十两银子送与你凑用。〔末〕小人无功受禄。怎得还员外。〔净〕我不要你还。老弟你可仔细。当初那黄德一个钱也不曾得周羽的。被他杀了。你如今一路上早晚要防他。〔末〕多谢员外好言。我小人解周羽到得那地方。讨得批回回来。纔是我张文。〔净〕老弟何难之有。解到前途僻静之处。拦头一棍。打死了他。你把银子干了一张地头文书。只说中途病故。一桩事却完了。〔末〕多谢员外分付。〔净〕若了事回来。再找十两银子。〔末〕谨领。〔净〕</p><p>【皁罗袍】财帛非同容易。请君家收取。不必疑猜。必须牢记在心怀。中途打死。却与民除害。〔末〕不须多嘱。料然事谐。一言已定。再无变改。〔净〕方纔所说的。佳音到日。一一当酬拜。<br> 〔净〕这话我为你干系。对你说。你在朋友妻子面前。不可泄漏。</p><p>〔末〕员外不必细叮咛。管取敎他作滞魂。<br> 〔净〕若得留心当厚赠。从今翘首望佳音。</p><h2 id="第十五出-托梦" tabindex="-1"><a class="header-anchor" href="#第十五出-托梦" aria-hidden="true">#</a> 第十五出　托梦</h2><p>【挂眞儿】〔小生扮金山大王上〕堪怜周羽遭边配。论杀人果非其罪。<br> 善哉。善哉。人间私语。天闻若雷。暗室亏心。神目如电。吾乃金山大王是也。今日出游山岳。至晚归殿。鬼判何在。〔鬼判上介末上〕上命遣差。盖不由己。自家解子张文是也。蒙太爷差我押解周羽到雝州为民。此去有三千里路程。正在烦恼之际。不想张员外与我十两银子。叫我途中打死周羽。回来再找我十两。连日在途。人烟凑集。不敢下手。且趱到前途没人之所。再作区处。周羽死囚。快走上来。</p><p>【水红花】〔生〕家乡回首暮云低。泪空垂愁肠千缕。〔末〕雝州若干路。你这等样走。几时得到。〔生〕非干违慢步行迟。体单衣。腹中饥馁。〔未〕死囚。腹中饥馁。买些点心与你吃不成。还不快走。〔生〕哀吿大哥怜见。望赐与慈悲。略略的款行迟也啰。<br> 大哥。我小人棒疮疼。行走不动。〔末〕</p><p>【梧叶儿】你犯杀人罪。配边隅。今日裏怨着谁。又不是有花并有酒。一步做两步移。〔合〕你好愚痴。那个人怜伊来念伊。<br> 【水红花】〔生〕周羽屈受这灾危。拚残躯便做他乡之鬼。可怜贤达我荆妻。便做有男儿也难存济。遥望乡关何处。眞好伤悲。休得要苦相催也啰。<br> 【梧叶儿】〔末〕你好不知理。说甚的。〔生〕大哥。不说甚么。说那妻子。〔末〕怎顾得那妻儿。我也为伊连累。愁烦心自知。趱行期。早不觉红轮西坠。<br> 且住。此间有一所古庙在此。〔看介〕原来是金山大王神庙。你看两扇金钉朱门。四边粉壁瑶阶。阴风吹送纸钱灰。圣像威仪古怪。大王爷。弟子张文。是河南开封府封丘县解子。今押解犯人周羽到广南雝州为民。大王爷。保佑弟子一路平安。脚轻手健。〔叫周羽介生睡介〕你看这死囚。到处就睡着了。〔踢介〕就是你也该拜一拜神道。祈保于路平安。好行好走。你不信神佛见得如此。〔生〕是。大哥说得有理。宝殿香焚金鼎。花街雨润苍苔。黄昏时候少人来。扣齿三通礼拜。大王爷爷。我周羽果是杀人。望神明差阴兵卽时打死。我周羽若是屈情。望神明鉴察。〔末〕呸。死囚。大王是泥塑木雕的。又不是本府太爷。又不是本县大爷。你吿诉他。难道饶了你。〔生〕吿诉神道。也要你管。〔末揪跪介〕死囚。我不管你。谁管你。〔生〕大哥是该管的。〔末〕你看日落衔山。前面去不及了。也罢。就在这庙裏宿了罢。〔生〕大哥。这庙中又无壁落。况无灯火荐席。怎么歇得。到前面市鎭上。热汤水也讨一口吃。〔末〕死囚。你旣要热汤热水。何不在家裏自在么。〔生〕咳。我小人理之当然。只是大哥于路辛辛苦苦。到前面市鎭上。热汤水也买些吃。苦恼我小人是该死的。怎么要吃。〔末〕死囚。白铁刀儿转口快。睡罢。〔生睡席上介末看神介〕你看神像锥金沥粉。就是活的一般。〔转身介〕你看只有慈悲公人。没有慈悲犯人。他这一领席儿也舍不得与我睡。自己睡了。我问你这死囚。〔打介生叫介〕不是我连累你。你连累我。〔生〕小人连累大哥。〔末〕可又来。你这一领席儿不割舍得与我睡。自己睡了。〔生〕是。大哥打得是。一时间没见识。〔末〕若有见识。不去杀人了。〔生〕是。大哥那裏睡。〔末〕摊在这裏。〔摊席介末〕把包儿放在这裏。〔生放包介〕把这棍子放在这裏。〔生放棍介〕大哥请睡。〔末睡介〕自古轻囚重管。我一路辛苦。倘睡熟了。被他走了。怎么是好。待我叫他起来。做他一索。周羽。〔生〕大哥要尿瓶。〔末〕不是。我教你一觉好睡。〔生〕大哥这等眞好睡。〔末〕不是。我睡熟了。你走了。我那裏来寻你。〔生〕大哥。我插翅也飞不去。〔末〕待我捆将起来。〔生〕大哥。没奈何。〔末〕把这碗儿与你做枕头。便是人情了。〔生〕大哥。可怜见。</p><p>【五更转】望你们宽容恕。休得苦禁持。更深夜静。夜静图一睡。待等天明拚死前去。大哥没奈何。我终是死。且放松。免做残疾鬼。咳。大王爷。若得好梦。好梦还乡里。便死在黄泉。我也不忘你恩义。<br> 【前腔】吿圣贤乞垂庇。这寃屈神自知。若还果有果有杀人罪。神理昭彰鉴察周羽。若还是命运蹇。天道危。难脱离。阴兵打死。打死心无悔。免敎途中。受尽狼狈。<br> 〔睡介末起介〕正是受人之托。必当终人之事。临行之时。张员外与我十两银子。着我中途打死周羽。回来再找十两。一路人烟凑集。难以下手。今晚在此古庙中。人迹罕到。不要说一个周羽。便是十个周羽。打死了也没人知道。待我脑盖上打他一下。〔打生鬼判扯介末〕怎么。打不下。想是不该在脑盖上死。且待我胁肋上打他一下。〔打生鬼判扯介〕好古怪。每常这根棍子。拿在手裏。如灯心一般。今日为何有千觔之重。我想起来。周羽不该在这个时辰上死。不免再睡一睡。正是阎王注定三更死。定不留人到五更。〔睡介小生〕看禁子张文。杀气腾腾。犯人周羽。怨气冲冲。叫鬼判。将二人睡魔了。把周羽索子捆了张文。张文张文。你受了张敏财物。途中打死了周羽。回去又找十两银子。你却得利肥家。害人性命。听吾分付。</p><p>【玉胞肚】堪怜周羽。是河南本郡附儒。论杀人果非其罪。是张敏使宋淸杀的。休敎打死在边隅。这段寃雠必报取。<br> 【前腔】周羽听取。且宽心不须痛悲。他年后定享荣贵。终有日光耀门闾。汝妻必产贵孩儿。这段寃雠必报取。<br> 〔末醒介〕呀。周羽走了。好古怪。这绳儿我捆在周羽身上。怎么倒捆在我身上。周羽又不走。正是吉凶犹未见。梦寐早先知。我正睡之间。明明见大王爷站在我面前。说周羽果非其罪。是张敏使宋淸杀的。又说道此寃必报。且住。这个事在封丘县干的。怎么鄂州界上神明也晓得。正是人间私语。天闻若雷。又说是张敏与我十两银子。教我中途打死周羽。回来又找银十两。我想来今生不报。来世偿还。正所谓暗室亏心。神目如电。罢罢。他旣受此寃枉。我与他做什么对头。我且叫他起来。放了他罢。周兄起来。〔生作惊醒介〕咳。大哥没奈何。放了我的索子。〔末〕方纔与你放了。〔生看大王介末〕你怎么做这个模样。〔生又看哭介〕周兄。你只管看这神道怎么。有什么话。可对我说。〔生〕咳。大哥不要说。去罢。〔末〕不是。对我说不妨。〔生〕说来要打。〔末〕我不打你。对我说。〔生〕大哥。我正睡之间。梦见大王爷站在我跟前。说我果非其罪。被人陷害。后面还有两句。咳。不要说。〔末〕还有什么说话。一发对我说了。〔生〕咳。荒唐之言。不要说他。只是去罢。〔末〕何妨一发说了。〔生〕他说我生什么贵子。夫妻相会。还有报寃之日。咳。荒唐之言。不该说。去罢。〔末〕周兄。我夜来也得一梦。〔生惊介〕大哥也有梦。〔末〕我梦与你一般的。我今日就在庙中放了你。〔生〕咳。大哥又来取笑我周羽。一路上少打我周羽几下。这就是大哥的情。怎么说放了我。〔末〕我果然放了你。〔生〕大哥你果然。〔拜介〕</p><p>【画眉序】谢慈悲。救我残生放周羽。大哥。胜造浮屠七级。再生功德。我如今未卜生还。便死后不忘你恩义。〔合〕悄似禽鸟脱笼去。直飞到九霄云裏。<br> 【前腔】〔末〕怜伊受禁持。免在他乡作怨鬼。把行枷锁杻尽皆脱离。周兄。逢大赦纔可回来。免把我一身连累。〔合前〕</p><p>【滴溜子】〔生〕思量起。思量起。欲寄纸书。只怕人去后。书去后。漏泄此机。〔末〕且在他乡居住。〔生〕我的妻呵。〔末〕休得要想妻思故里。路上闲言闲语尽除。<br> 今生脱放谢君恩。免使他乡作滞魂。<br> 双手劈开生死路。一身跳出是非门。<br> 请了。〔末下介生〕大哥转来。〔末〕怎么说。〔生〕大哥放了我周羽。到贻累了大哥了。〔末〕怎么贻累我。〔生〕大哥回去。那得批回收管回销。不是贻累了大哥。只是解去。〔末〕咳。你倒是个好人。我于路错打了你。这批回收管不妨。本府给我盘缠。用了一半。还有一半。我到前途。或州或县。吿一纸文书。说你中途病故了。〔生〕死了到干净。请了。〔生下介末〕周兄转来。〔生〕我说你不放我。大哥只是解去。〔末〕不是。我看你这般行径。怎么路上行得。我有一个睡帽儿。有一件衣服。与先生穿了。在此也好看些。〔生〕多谢大哥。请了。〔末下生拜神介〕多谢大王爷托梦。张文放了我。待我去地方上讨得香烛来。拜谢神明。〔下小生〕鬼判与我好生护送周羽。〔应介〕大抵乾坤只一照。免教人在暗中行。〔下〕</p><h2 id="第十六出-邀赏" tabindex="-1"><a class="header-anchor" href="#第十六出-邀赏" aria-hidden="true">#</a> 第十六出　邀赏</h2><p>【卜算子】〔老旦上〕岁月相催人易老。空堆积满堂金宝。夫壻心痴。儿孙梦杳。羞覩宜男芳草。<br> 万事分已定。浮生空自忙。我家员外一心只恋着周娘子。倘做出事来累我。怎生是好。〔末上〕渡水方知水。登山始见山。雝州何太远。得见故乡难。此间已是张员外门首。不免径入。〔见介老旦〕大哥何来。〔末〕小人是解人张文。〔老旦〕到此何干。〔末〕要见员外讨赏。〔老旦〕讨甚么赏。〔末〕当时起程之际。蒙员外赏小人十两银子。分付要中途打死周羽。回来再找银十两。〔老旦〕曾打死么。〔末〕到鄂州金山大王庙裏。三更时分打死了。特来讨赏。〔老旦〕员外庄上去了。不在家。待他回来我说。一定谢你。〔末〕员外不在家。明日来。〔老旦〕请回。员外不在。多慢了。〔末虚下老旦〕大哥转来。此事不可对别人说知。〔末〕晓得。全凭三寸舌。打动外来人。〔下老旦〕员外。你害别人犹自可。别人害你待何如。当初周羽人命一事。我就疑他。原来用此机谋。久后必然做出事来。贻累着我。待他回来。索取休书。要他改过。看他怎么。〔净上〕</p><p>【西地锦】一从周家边配。不知音信何如。若还果作他乡鬼。方可营构他妻。<br> 〔见介老旦〕员外贺喜。〔净〕何喜可贺。〔老旦〕贺了事的喜。〔净〕昨晚事了。〔老旦〕周羽已死。岂不可贺。〔净〕他死了。干我什么事。有何病症死了。〔老旦〕不是病死的。被人打死的。〔净〕这下手的人好硬心肠。〔老旦〕这等人教他衣不遮身。食不充口。天不盖。地不载。〔净〕那下手人好心狠。〔老旦〕那打死他的不心狠。主谋的心狠。〔净〕主谋的是谁。〔老旦〕只在眼前。〔净〕眼前不是你。就是我。〔老旦〕不是你。倒是我。〔净〕是谁来说的。〔老旦〕方纔解子回来。问你取赏。我纔晓得。〔净〕他来骗你酒吃。我要出去。〔老旦〕那裏去。自古饶人是福。欺人是祸。你干这等的事。久后必然贻累我。你如今快写一纸休书与我。我自出家去罢。〔净〕夫妻之情。怎么割舍得你。〔老旦〕休要缠。快写。</p><p>【解三酲】你虚飘飘把文书塡写。实柸柸指望他做浑家。眼睁睁陷他牢中坐。痛煞煞把他配在天涯。犹兀自喜孜孜赏着张解。敎他打死。直待要惨刻刻行凶。害了周秀才。非是我埋寃你。这都是那无情张解。错报奴家。<br> 〔净〕什么休书。我不写。〔老旦〕</p><p>【琐寒窗】写休书休得蹉跎。自向空门冷淡过。〔净〕享荣华。受富贵。倒不好。出什么家。和尙不是好的。〔老旦〕非甘冷淡。厌你繁华。只怕乾坤造恶。不容伊做。一朝裏相算结果。只怕周秀才一样受波查。我做他的媳妇如何。<br> 〔净〕休书怎么写。〔老旦〕妇人有七出之条。凭你写。〔净〕说甚七出之条。〔跑下老旦〕怎么好。你看他又扯淡去了。我只为劝你不听。故意如此。员外。员外。</p><p>作恶须防灾祸侵。劝君仔细自沉吟。<br> 夫妻且说三分话。未可全抛一片心。</p><h2 id="第十七出-遥奠" tabindex="-1"><a class="header-anchor" href="#第十七出-遥奠" aria-hidden="true">#</a> 第十七出　遥奠</h2><p>【鹧鸪天】〔旦上〕夫配边城已丧身。孤魂无主我无亲。可怜漠漠沙场鬼。犹是深闺梦裏人。<br> 啼哽咽。泪交加。贱妾肠千结。良人天一涯。满拟终身同白首。争知撒手卧黄沙。风潇潇。雨漠漠。魂飞障海头。骨冷蛮山角。从此王孙梦不归。断肠芳草年年绿。奴家指望丈夫再有相逢之日。谁想张解回来。说我丈夫死在途中。丈夫。我和你再不能彀相会了。从此恩情断绝。今日聊具凉浆水饭。纸钱一陌。不免望空遥奠一番。以表夫妻之情。丈夫。你被人陷害死无辜。鸾凤分飞隔两途。遥想天涯埋白骨。且将杯酒奠儿夫。</p><p>【香罗带】儿夫周解元。新亡逝魂。空中暗听妻诉言。共偕夫妇。指望到百年也。丈夫。谁想没福分享安然。饥寒共守七八年。待死和你重相见。细思量难上难。丈夫。非是我贪生也。你临别之时。曾分付我来。怀抱孩儿要保全。<br> 含寃吿奠妾心酸。两泪滂沱落未干。未审一灵知觉否。且将烈火纸烧残。</p><p>【前腔】烧残这纸钱。怎的随风乱飜。纸灰。怎生得到我夫骸骨边。囊中留得一钱看也。只这银钱纸尙犹悭。可知道与钱没分缘。丈夫。你只为借钱丧。莫不是见钱心转酸。张员外。你只为二十锭生钱也。拆散夫妻不再圆。<br> 〔净末上〕金将石试方知色。人为财交始见心。张千。说我在外面。〔末见旦介〕周娘子。员外在外面。〔旦见净介净〕周娘子。一拜还一拜。省欠来生债。你欠我许多生钱。没得还我。你丈夫又死了。在此孤单独自。有何主意。〔旦〕员外。义重如山山不重。恩深如海海非深。奴家丈夫方死。骸骨未冷。待孝满。备办还员外。〔净〕那有许多长本钱。太岁头也被你哄白了。我不管。若无钱还。你随我回去。〔旦〕</p><p>【雁过沙】儿夫丧天涯。做不得孟姜女千里送寒衣。没盘缠取他骸骨归。有何颜更随别人去。受饥寒只为全节义。这两锭生钱权且放迟。〔净〕</p><p>【前腔】见你哭啼啼。不由人也伤悲。你一身在此无倚依。不如寄迹吾家裏。这两锭生钱方可放迟。<br> 周娘子。你欠我许多银子。终不然罢了。〔旦背介〕我若不顺从。必遭毒计。且诈许他。〔转介〕员外。待奴家生儿月满。方可随员外去。〔净〕服药堕胎如何。〔旦〕服药堕胎。终有一失。坏了腹中孩儿犹自可。倘坏了奴家身体。负了员外许多心情。〔净〕张千记了。待娘子分娩之时。可多送些米肉来调理。〔旦〕不劳挂心。</p><p>〔净〕佳期已定一言中。顿使吾心喜气浓。<br> 〔末〕有缘千里能相会。〔旦〕无缘对面不相逢。</p><h2 id="第十八出-局骗" tabindex="-1"><a class="header-anchor" href="#第十八出-局骗" aria-hidden="true">#</a> 第十八出　局骗</h2><p>【凤凰阁】〔生上〕家乡何处。回首重重烟水迷。鸳帏几度梦空归。他那里应疑我是鬼。音书难寄泪频滴。烟岚瘴雨。<br> 僵尸岂是曾参杀。天救寒儒身苟活。单衣怕见楚天秋。馁腹欲餐胡地雪。梧桐巢破凤凰分。云水程遥鱼雁绝。天涯别恨五更钟。旅邸离愁千里月。周羽。自从金山庙中。神明托梦。张文释放。未得恩宥。不敢还乡。只得街头上叩谒豪门。胡乱度日。不知家中妻子分娩不曾。又不知是男是女。几时再得完聚。正是夫妻两地愁无尽。身类孤蓬恨怎消。你看这等天气。好凄凉人也。</p><p>【小桃红】寒侵短褐。饥搅空肠。举目无亲党也。只听得嘹嘹呖呖。雁儿过潇湘。疎辣辣两三行。雁儿。你吃的是稻和粮。宿的是蓼花汀。游的是芦花荡也。煞强似我饥寒无所傍。比似我被拘囚。怎如得雁过衡阳。<br> 【下山虎】一似苏卿海上牧守羝羊。他那裏怎知我到在大泽久藏。殷懃要寄个音书。无奈上林路长。慢回首家乡珠泪汪。苦我妻子应无恙。未审何年情再讲。我周羽好痴。竟不想饥寒死在衰草路傍。说什么松菊犹存三径荒。<br> 【蛮牌令】遗腹子也生养。若是生得个男儿。如今渐年长。只怕我妻重婚嫁。不敎他学文章。我好痴。教孩儿学甚文章。比似我书读五车。那曾上金马玉堂。我欲待潜地逃回。又没有盘缠。少不得乞丐遶街坊。早难道衣锦还乡。<br> 【前腔】几度梦还乡。妻子又惊惶。只道我是沙漠鬼。问我魂魄在何方。休道梦裏回还。便是今日回去。似这般憔瘦形骸。一逢着故旧妻房。他道我是活骷髅。不是旧日才郞。<br> 【尾声】千愁万恨都撇漾。未知素餐淡饭在何方。那些个酒解愁肠。<br> 【亭前柳】〔净丑上〕咱两个。每双双。终日恣猖狂。请人来吃酒。把他做钱当。远观有个穷酸相。请他来吃酒。骗他一场。<br> 〔净〕老兄作揖。一向久违。久别。久疎。久阔。〔丑〕一向久仰。外日深扰。〔生〕学生不是这裏人。〔净〕贵处。〔生〕学生是河南开封府封丘县人。〔净〕正是。兄的姓百家姓上有的。〔生〕学生姓周名羽。〔丑〕我正思量得起。贵表是两个字的。〔生〕字惟翰。〔丑〕正是。兄为何到此。〔生〕被人诬陷。〔净〕被人诬陷。快拿他来。〔生〕不是这裏人。是我学生那裏人。〔净〕若是我这裏人。不敢欺说。闻愚兄弟名。都是怕我的。〔生〕老兄上姓。〔净〕姓丢。〔生〕贵表。〔净〕丢不孙是我学生。〔生〕此间。〔丑〕倏才盛就是在下。〔生〕怎么有这等姓。〔净〕丢得来。倏得去。纔为好汉。那一年在贵省做些小买卖。偶逢一阵骤雨。在宅上躱雨。多蒙老兄何等款待。谢之不尽。〔生〕多有慢了。〔丑净〕老兄曾有贵寓么。〔生〕还没有。〔净〕这等就不家怀了。旣没有。到弟家裏。住两三个月。〔丑〕到小弟家裏。住四五个月。〔净〕到我家裏住半年。〔丑〕到小弟家裏住八九个月。〔净〕到我家裏住十来个月。〔丑〕到我家裏住一年。〔净〕兄弟看将起来。光阴易过。扯来扯去。一年就过了。如今请周兄到酒店中接风。〔生〕不曾相识。何以克当。〔丑〕四海之内皆兄弟也。转东过西。此间就是。酒保在那裏。〔末上〕味招云外客。香引洞中仙。二位又来了。〔净〕不要做声。〔末〕吃多少酒。〔净〕尽醉方休。〔末下净〕周兄请上坐。〔生逊坐介丑〕周兄。不要说我兄弟名。就是见了我这帽子。也吓一跌。看帽。〔净跌介〕周兄。还有一件。我这裏人最欺生。你如此打扮。认你是别处人。就要欺你。把这帽子与我换了。〔换介〕你看带了这帽子。就像我这裏人了。〔末持酒上〕断送一生惟有。破除万事无过。酒在此。〔丑〕哥哥。把酒来尝一尝如何。〔净〕拿来我尝。〔丑〕如何。〔净〕问急了。〔丑〕如何。〔净〕又问迟了。〔丑〕如何。〔净〕好。在这裏。兄弟你也尝一尝。〔丑〕哥哥尝了。我不消尝。周兄。你那裏酒。不知怎么样吃。〔生〕我那裏主人整酒。客出令。〔丑〕与我这裏不同的。我这裏主人整酒。主人出令。〔生〕怎么到是主人出令。〔丑〕主人整酒来奉客。行一个难令。如行不出。多奉几杯酒。若是客出了令。都罚了主人家。所以主人整酒。主人出令。这等哥哥举一令。〔净〕我学生没有甚么令。就把历日为题。遇时节飮一杯。无时节径过。〔生取酒介丑〕得令得酒。〔净〕我说起。正月元宵。我飮酒。〔丑〕什么酒。〔净〕赏灯酒。干。二月是周兄。〔生〕二月无节。〔净〕无节径过。三月是兄弟。〔丑〕三月淸明。我飮酒。〔净〕什么酒。〔丑〕扫墓酒。干。四月是周兄。〔生〕四月无节。〔丑〕无节径过。五月是哥哥。〔净〕五月端阳。我飮酒。〔丑〕什么酒。〔净〕解综酒。干。六月是周兄。〔生〕六月六。〔净〕你洗浴。径过。七月是兄弟。〔丑〕七月七夕。我飮酒。〔净〕什么酒。〔丑〕吃巧酒。干。下半年从左转。八月是哥哥。〔净〕八月中秋。我飮酒。〔丑〕什么酒。〔净〕月华酒。干。有来有往。礼无不答。九月是兄弟。〔丑〕九月重阳。我飮酒。〔净〕什么酒。〔丑〕登高酒。干。十月是周兄。〔生〕十月朝。〔丑〕鬼节不准。十一月是哥哥。〔净〕十一月冬至。我飮酒。〔丑〕什么酒。〔净〕一阳酒。干。十二月是周兄。〔生〕十二月岁除夜。〔净〕难得岁除夜。请一杯。周兄那裏糯米粜多少一担。〔生〕不过五六钱银子一担。〔净〕不当什么贵。一年吃得一杯酒。兄弟你奉菜。我奉周兄一杯酒。</p><p>【排歌】今日相逢。喜气甚浓。一杯解开愁容。刘伶每日喜匆匆。但愿樽前酒不空。〔合〕歌一曲。飮数锺。人生何处不相逢。容颜醉。厮和哄。一齐拚却醉颜红。<br> 周兄在此没什么吃。待我去买些什么来。〔生〕不消得。〔丑〕快来些。〔净下丑〕我也奉一杯。</p><p>【前腔】解佩留貂。喜气甚浓。劝君且自从容。休将酒数问石崇。歌罢桃花扇底风。<br> 〔合前丑下末上〕叫小厮拿等子来会钞。〔生〕酒保。丢倏二兄在那裏。〔末〕他两个去了。〔生〕原来他两个去了。我也去罢。多谢了。〔末〕酒钱也不还。往那裏去。〔生〕实不相瞒。学生是异乡人。他二人替我接风。酒钱不该我还。〔末〕谁来请你。快称银子。〔生〕我身边分文没有。那得还你。待我叫他转来。丢倏二兄转来。〔末怒介生看帽介末〕</p><p>【双鸂■〈氵束鸟〉】看伊家孱弱瘦脸。怎说出无理之言。旣来飮酒。怎推得囊裏无钱。枉被人打数拳。到底难免。<br> 【前腔】〔生〕非干是我相轻贱。听哀吿望相怜。念我是他乡流落此间。蓦然见他两个。抵死相牵要请归。谁知他先自分散。<br> 【前腔】〔末〕听诈言未必然。休得要乔厮埋寃。到官司厅上明台判。〔生〕你若要到官。拚一命先丧黄泉。<br> 〔末结打介生〕救人。救人。〔外上〕慈悲胜念千声佛。作恶空烧万炷香。放手。放手。你为何扯着他。〔末〕李公公。这汉子领两个人来。吃了五百文钱酒。竟没得还我。如今扯他到官府去。〔外〕汉子。你为何吃了酒。不还酒钱。〔生〕公公容禀。我学生是异乡人。偶到贵处。适间遇着丢倏二人。请我到此吃酒。不知他两个那裏去了。〔外〕你被他骗了。我这裏鄂州界上骗贼极多。你被他哄了。酒保。他身边没钱。结他也没得还。这银子明日到我柜上来取。〔末〕好造化。正是合放手时须放手。得饶人处且饶人。〔下生〕多谢公公。〔外〕</p><p>【高阳台】听汝言谈。观伊举止。君家甚处居住。姓甚名谁。为何来到此处。〔生〕听启。我是封丘县裏世业儒。表字维翰。姓周名羽。被他人陷害。配来边地。<br> 【前腔】〔外〕听取。君有何能。今从何业。离家还是何时。家有何人。一一说与吾知。〔生〕非虚。胸中颇有万卷书。奈饥来一字不堪煑。有妻郭氏。别来已经年矣。<br> 〔外〕原来是位饱学。失敬了。也罢。你到我家下。训几个蒙童。你心下何如。〔生〕若得收留。感恩非浅。</p><p>【簇御林】〔外〕听言语。眞可悲。果是知书本分儒。可怜流落无依倚。不如寄迹吾家裏。〔合〕好伤悲。相逢到此。不由不泪如珠。<br> 【前腔】〔生〕蒙收录。感大德。自愧无能难塞责。犹如失垒燕孤飞。向画堂深处雕梁语。〔合前〕</p><p>〔生〕自叹一身如转蓬。荷君收录我孤踪。<br> 〔外〕今日得吾提掇起。免敎落在污泥中。</p><h2 id="第十九出-得胤" tabindex="-1"><a class="header-anchor" href="#第十九出-得胤" aria-hidden="true">#</a> 第十九出　得胤</h2><p>【忆秦娥】〔旦上〕遭磨难。遭磨难。可怜挨得身分娩。身分娩。儿身虽在。父身不见。<br> 梦叶熊罴喜气舒。家贫难写弄璋诗。奴家自从儿夫别后。饥寒度日。只为保全腹内孩儿。受张敏无限禁持。感谢天地。已得分娩。生下孩儿。方纔满月。我有万千之事。难对你说。望你长成。与父亲做个报寃之主。</p><p>【霸陵桥】七个月在娘怀抱间。早没了亲爹。却敎娘受孤单。有谁与孩儿做主。只得吿取苍天。我亲的只有孩儿在眼前。念你是周家骨血。异日继祖宗香烟。嗏。愿你容易长。容易养。休忘了四不知荆娘愿。<br> 【字字双】〔丑〕娘行孤苦自孀居。独睡。见说生下好孩儿。奇异。他爹边配未回归。忧虑。寡妇孤儿受惨凄。何济。<br> 〔见介〕周娘子。且喜令郞弥月。老身特着小厮煑一碗羹汤。少刻就送来。〔旦〕多谢婆婆。〔丑〕借令郞与我看一看。呀。眉淸目秀。与周秀才一般模样。可庆。〔末持米肉上〕白粲表芹意。红叶不须题。〔见介旦〕掌事哥到此何干。〔末〕员外特着小人送米肉在此。〔旦〕何劳员外费心。我决不受。请收回去。〔末〕</p><p>【绣停针】员外传语。休得错写弄璋诗。令男女特来贺喜。〔旦〕贺什么喜。〔末〕贺你掌上明珠。喜今朝弥月之时。聊藉此略表芹意。将来薄礼肉和米。望娘子休怪物轻微。幸笑留勿罪休推。<br> 【前腔】〔丑〕寡妇孤儿。员外相怜芹意美。送将来米肉甚周济。可收留在此充饥。〔旦〕你不知他们就裏。只指望同谐连理。这些小意我先知。送将来礼物虽周备。还少一件。〔末〕还少甚么。我去就取来。〔旦〕只少一纸休书。<br> 请收回。我决不受。〔末〕若不受。莫非悔嫁员外之心。〔旦〕员外旣要娶我。教他亲自登门。方可成亲。〔末〕娘子请受了这米肉。〔旦〕米肉无功怎受之。〔末〕一言已定做夫妻。〔丑〕根深不怕风摇动。〔旦〕树正何愁月影移。〔末下丑〕娘子。米却不受他的罢了。肉该受了他的。〔旦〕赵婆婆。受了他这一块肉。我这一块肉着于何处。</p><p>【山坡羊】我孩儿方纔出世。奈家贫如何存济。何时等得。等得他成器。儿长成只愁娘做鬼。黄河尙有。尙有澄淸日。岂可人无得运时。思之。顿敎人泪暗垂。伤悲。顿敎人泪暗垂。<br> 【前腔】〔丑〕叹娘行亡却夫壻。最堪怜遭他毒计。你孩儿长大。长大必聪慧。他异日终须报父隙张员外你这等欺心。一朝罪满。罪满盈余日。也有收纶罢钓时。〔合前〕</p><p>烈女须当守困穷。绝交不近富豪翁。<br> 假饶就有乌江难。谁肯沉埋枯井中。</p><h2 id="第二十出-妄想" tabindex="-1"><a class="header-anchor" href="#第二十出-妄想" aria-hidden="true">#</a> 第二十出　妄想</h2><p>【长污歌】〔净上〕多想那佳人。今朝一定为姻契。<br> 花不香兮蜂不采。酒不美兮人不沽。自家为周娘子不能彀一宵恩爱。且喜他生下孩儿。已曾着张千送米肉去。怎么还不见回来。〔末上〕兰香本是无心物。着意栽时不肯香。〔见介〕禀员外。周娘子米肉不受。〔净〕他怎么不受。〔末〕小人说不受这米肉。莫非悔嫁员外。周娘子说多多上覆。旣要娶奴家。选定吉日良时。亲自登门。就可成亲。〔净〕今晚就去。〔末〕今日晚了。明日去罢。〔净〕今晚怎么熬得过。</p><p>【乌夜啼】昔日痴迷。抵死推辞不肯随。他今朝夫死。难受饥寒。怎守节义。安排筵席赴佳期。嫦娥自降临凡世。〔合〕银烛交辉。从今整顿做乘龙佳壻。<br> 【前腔】〔末〕守志难移。洁似秋霜淸似水。若不是机关奇巧。怎得娇姿许诺无辞。今宵神女下瑶池。襄王亲降巫山底。〔合前〕</p><p>专待嫦娥离月宫。洞房花烛影摇红。<br> 若还果得成姻契。堪効天边翼鸟同。</p><h2 id="第二十一出-剖面" tabindex="-1"><a class="header-anchor" href="#第二十一出-剖面" aria-hidden="true">#</a> 第二十一出　剖面</h2><p>【遶地游】〔旦上〕寃家乱道。心事多奸狡。逼婚姻强来闹炒。宁甘死誓。不同偕老。<br> 象为牙而身丧。翠为羽而体分。奴家只因一貌。被张敏起不仁之心。害我丈夫性命。岂有再嫁之理。为因怀着孩儿。只得佯言诈许。我寻思起来。曾闻烈女有断臂剔目。以守贞节。奴家岂惜一貌。玷辱此身。他今日若来。只得毁坏花容。绝他狂妄之念。天呵。只为奴家。害得家破人亡。可知道贵妃亡国。绿珠败家。</p><p>【集贤宾】临鸾任取红脸消。管甚么粉悴脂憔。断送我儿夫。只为奴一貌。配千里。只为秋水多娇。魂消梦杳。隔万山。只为眉山生得恁巧。人去远。眼中人。只为镜中人好。<br> 【莺啼序】荆钗裙布。还有甚妖娆。张敏。忍把我一家都坏了。可知道坏唐朝贵妃艳冶。石季伦为绿珠娇巧难描。那毛延寿故画了汉昭君。未为错了。<br> 【啄木儿】若得容颜破。节义高。身体发肤何足道。奴若要靑史名标。少不得血污刚刀。便做受之父母难全孝。自知早被婵娟误。却不道承恩不在貌。<br> 【普贤歌】〔净末众上〕洞房花烛瑞香浮。今日乘龙结凤俦。花貌正娇羞。及早下妆楼。胜似广寒孤眠虚度秋。<br> 〔净分付介末报介净〕娘子拜揖。〔旦〕员外。今日到我寡妇之门何干。〔丑掌礼科净〕家中筵席完备。请娘子回家做亲。〔旦〕员外宅上。少什么金钗十二。娶寒家贫贱之妇。〔净〕家下虽有几个贱内。怎如得娘子一貌如花。〔旦〕原来只为奴家一貌。故见如此。正是漆为有用肤裂。龟因壳胜刳肠。只为奴家一貌。平地生波。员外少待。我开镜梳妆。纔好上轿去。〔净〕不须梳洗。带孝也倒俏。〔旦对镜介〕今日只见我的面皮。不见丈夫之面。却不痛杀我也。</p><p>【黄莺儿】开镜使人愁。旧日容颜消瘦了。镜台。我多时不见你。只为鸾孤羞把菱花照。面皮面皮。只因窈窕。〔净〕窈窕淑女。君子好逑。〔丑科旦〕招人闹炒。使奴家失业无依靠。若不为儿曹。一身拚死。我将这段妖娆呵。都丧在蓬蒿。<br> 〔丑〕银台荧烛月光高。嘹亮笙歌遶画梁。画皷轻敲龙笛响。新人移步出兰房。〔丑科旦〕</p><p>【前腔】担搁度年少。担搁添烦恼。面皮祸根芽。做出灾不小。原来你误我。如今有何难处。将伊坏了。免得此身落在他圈套。〔净〕等久了。好心焦。〔旦〕你且免心焦〔净〕眞个如花似月。〔旦〕谩道如花似月。管敎月缺与花飘。<br> 〔丑〕蓬莱仙子试新妆。莲步徐徐出画堂。前唱后随夫妇礼。笙歌合奏凤求凰。〔丑科旦〕</p><p>【尾声】伤心提起这刚刀。要全身。难全美貌。张员外你放心前去。〔净科旦〕将一段祸根苗。与君断送了。〔剖面介众下介净〕</p><p>【念佛子】泼贱人。忒执拗。口欠食。身上无衣。我怜伊美貌。欲做夫妻。你无知把面皮剖破。看满身鲜血淋漓。自伤残貌美。空费我心机。<br> 【前腔】〔旦〕畜类奸谋辈。为富不仁不义。论他弓莫挽。他马莫骑。我自思家贫貌美。陷我夫身丧沟渠。有何颜中伊毒计。<br> 【前腔】〔净〕贫穷辈。太无知。买柴如束桂。有朝餐。没夜食。你守节成何济。〔旦〕我守节贞洁如冰。不比你畜类之辈。肯重偕犬羊为壻。<br> 【前腔】〔净〕太不是。太不是。不肯重婚配。毁坏花容。再作区处。〔旦〕更言痴。更言痴。少什么人家女。誓不将身来轻弃。请出去。请出去。论疾风暴雨。不入寡妇门儿。<br> 毁貌太无情。心中忿不平。<br> 相逢不下马。各自奔前程。〔净末下旦吊场叹介〕 【锁南枝】张员外太不仁。无端把我夫丧身。逼奴强为婚。宁死不依允。今割破。两放心。待儿长成。说与报寃恨。<br> 剖破花容眞可悲。寃家从此两分离。<br> 从今不染干红色。免被傍人讲是非。</p><h2 id="第二十二出-诳妻" tabindex="-1"><a class="header-anchor" href="#第二十二出-诳妻" aria-hidden="true">#</a> 第二十二出　诳妻</h2><p>【出队子】〔老旦上〕贞烈贤女。贞烈贤女。凛似秋霜淸似水。我夫相约赴佳期。为甚么霎时忙走归。莫不是佳人守节未许。<br> 【前腔】〔净〕思之叵耐。思之叵耐。泼贱婆娘没道理。面皮割破太无知。毁坏花容惹是非。激得我怒从心起。<br> 万般皆是命。半点不由人。可恶可恶。剖坏花容。眞乃可惜。我如今见院君。须索说一个谎。〔见介老旦〕员外亲事成了。〔净〕成了。〔老旦〕我不信。〔净〕不信问张千。〔老旦〕你去时。周娘子怎么待你。〔净〕他见我一到。就请床上坐。〔老旦〕不信。〔净〕只问张千。他就来了。我去接他。〔下老旦〕路遥知马力。日久见人心。我只道周娘子心如铁石。一旦改了。且住。知他是眞是假。我如今潜地到他家。看他动静。便知分晓。正是浑浊不分鲢共鲤。水淸方见两般鱼。〔下旦上〕</p><p>【杜韦娘】寃家难脱离。只得把花容伤毁。〔老旦上〕莲步忙移。且到周家门裏。〔见介〕为甚好容颜。却被刀伤毁。<br> 〔旦〕院君忽到寒门裏。仇人一见嗔先起。家有好贤妻。唆夫见识迷。〔老旦〕伊家休假意。切莫心疑忌。昨日已应承。今当姊妹称。〔旦〕当初只道伊贤惠。今朝激得奴心碎。不及共追陪。有劳尊步回。〔老旦〕娘子。你出言何太燥。眞伪犹难道。你且谩宁心。聊为试石金。娘子你休急性。知我是眞是假。此来必有缘故。〔旦〕院君。你来的意儿。我晓得了。院君请坐。听奴吿禀。</p><p>【二莺儿】遭贫困。受饥寒。有谁来管取。被你儿夫厮禁持。千般苦。万般推拒。何不看我花容伤毁。这显迹如何瞒你。细思之。却见来张员外家有这般贤妻。<br> 【前腔】〔老旦〕非是我从来敬你。从来羡你。苦谏我儿夫不肯依。他归来说你和他完聚。眞伪未知。特来探取。今见你花容伤毁。细思之。方信道周秀才家有这般贤妻。<br> 【集贤宾】〔旦〕奴闻院君贤惠。也将言苦谏多时。只为花容恁遭际。今割破从此分离。难提怎语。怨只怨我儿夫做鬼。苦只苦我孩儿无倚。〔合〕伤心处。提起旧恨新愁。多少泪滴。<br> 【前腔】〔老旦〕娘儿两口难度时。少不得忍饿躭饥。这都是我儿夫相连累。你凄凉便是我的孤恓。休疑虑。我有钗儿与你权充口食。念你贫别无他意。〔合前〕</p><p>【啄木儿】〔旦〕蒙尊赐。岂敢辞。院君的钗儿是员外的。旣割面回避恶名。死也难受你的东西。我儿幼小。望你相怜济。此恩胜似钱和米。〔合〕泪空滴。有谁人不可怜。要相逢又被嫌疑。<br> 【前腔】〔老旦〕贞洁意。淸似水。这些儿眞可取。只怕你贫受饥寒。坏了周氏孩儿。天若可怜周家主。保全此子能成器。〔合前〕</p><p>见你孤穷受惨凄。花容割破你休疑。<br> 雪隐鹭鹚飞始见。柳藏鹦鹉语方知。</p><h2 id="第二十三出-诮夫" tabindex="-1"><a class="header-anchor" href="#第二十三出-诮夫" aria-hidden="true">#</a> 第二十三出　诮夫</h2><p>【卜算子】〔净上〕周氏太愚痴。空把花容毁。<br> 佳人有意郞君俏。红粉无情浪子村。周娘子割破花容。不敢对院君说。若是知道。如何是好。〔老旦上〕佳人守节凛如霜。不惜金刀坏素妆。万事未成休指望。从今过去莫思量。〔见介〕员外。周娘子叫你来。〔净〕我不信。〔老旦〕只问张千。请你去床上坐。〔净〕不信。〔老旦〕问张千。周娘子要吿你。〔净〕怎么吿我。〔老旦〕吿你持刀割破花容。〔净〕他自家割坏的。干我什么事。〔老旦〕</p><p>【驻云飞】将我胡瞒。却被傍人作话传。不肯听奴谏。剖坏佳人面。嗏。只指望梦巫山。却被雨收云散。花本无心。蜂蝶空飞倦。到不如纸帐梅花独自眠。早难道心坚石也穿。<br> 【前腔】〔净〕叹我兴尽空还。譬如访戴山阴雪夜船。他不肯偕姻眷。我再不将他恋。嗏。花貌赛婵娟。果然堪羡。不肯相从。称不得吾心愿。不指望邮亭一夜眠。谁把鸾胶续断弦。<br> 〔老旦〕当初不肯听忠言。剖坏花容我意欢。<br> 〔净〕今世不思花裏宿。终年休向酒家眠。</p><h2 id="第二十四出-就教" tabindex="-1"><a class="header-anchor" href="#第二十四出-就教" aria-hidden="true">#</a> 第二十四出　就教</h2><p>【风马儿】〔旦上〕玉碎香消镜台荒。绿云缭乱懒梳妆。十二年来无倚傍。孤儿寡妇。苦志傲冰霜。<br> 百年光景如梭掷。三月韶光似箭催。奴家丈夫因遭远配。别时有七个月身孕。不幸丈夫身丧。吃尽万千苦楚。如今孩儿长成一十二岁。叫名瑞隆。争奈家贫力薄。不能送他读书。如今林学士家。开一义学。不用束修。不论亲疎远近。都去就学。不免教他出来。送他去。瑞隆那裏。〔小生上〕</p><p>【前腔】月冷萱堂夜迢迢。感风木。动悲号。父骨何处沙场草。从离娘怀抱。恨无由得报劬劳。<br> 〔见介旦〕孩儿。玉琢方成器。木揉始作轮。勤学为君子。不学为小人。你是没爷的孩儿。你父亲临别之时。再三嘱付。教你读书。只是顽劣。不肯勤学。后街林学士家开义学。我如今送你去读书。休得仍前儿戏。〔小生〕谨依母亲慈命。〔旦〕</p><p>【宜春令】儿今去。读圣书。步花街。穿柳衢。人烟聚处。市井阛阓。书生辈。学堂中。俱是富室之儿。〔内读书介〕猛听得读书声沸。我只得引领孩儿。步入街除。<br> 此间已是。孩儿。你去请先生出来。〔小生〕先生有请。〔外上〕</p><p>【翫仙灯】兀坐书斋。有谁人来就学。<br> 〔小生〕先生拜揖。〔外〕小官是何处。〔小生〕家母在外面。〔见介外〕娘子到此。有何见谕。〔旦〕奴家特送小儿求教。〔外〕书是我学生教。馆是林大人开的。还等林大人出来问他。书童。请老爷出来。〔末上〕</p><p>【称人心】玉堂金马无心恋。一经敎子相传。<br> 〔见介末〕娘子是何处。〔旦〕奴家是前街周羽之妻。〔末〕失敬了。原来维翰令正。到此何干。〔旦〕特领小儿就学。望乞容纳。〔末〕周维翰别后。没有令郞。〔旦〕乃是遗腹之子。〔末〕可怜。〔外〕周维翰是何等人。〔末〕乃是吾辈朋友。被人陷害。远配他方。不想令郞如此长成了。可曾取名么。〔旦〕取名周瑞隆。〔末〕取得好。何人取的。〔旦〕拙夫临别。取下此名。〔末〕周娘子。老夫开的是义学。来者不拒。去者不追。令郞在此。就吃我的饭。读我的书。待朔望日方使他回来。不须挂念。〔旦〕多谢。孩儿过来。拜了先生。〔小生〕望先生开我愚蒙。启我茅塞。他日成名。不敢有忘厚恩。〔外〕读书以懈惰荒淫为戒。勤励不息自强。〔旦〕大人与先生请上。妾身有一拜。〔外〕弟子拜先生。礼之常也。岂有父母拜先生的礼。〔旦〕此一拜。求先生大人可怜。此子是无父之儿。</p><p>【一封书】蒙容纳意美。望哀怜无父儿。儿顽劣无知。望示罚。休恕罪。我那儿。若得你读书成大器。莫忘了先生指敎迷。〔合〕读诗书。但勤劬。期取功名天下知。<br> 【前腔】〔外〕吾开学在此。要人才来聚会。伊令嗣貌美。想是聪明智慧的。老先生。他寡妇贫居犹敎子。富室缘何不读书。〔合前〕</p><p>【前腔】〔末〕观此子可喜。〔外〕大人何喜。〔末〕那容颜多秀丽。看此子可悲。〔外〕大人何悲。〔末〕父身亡。母敎儿。先生。你与我专心勤敎诲。娘子。管取你孩儿成大儒。〔合前〕</p><p>【前腔】〔小生〕爹何处未归。叹家贫敎娘惨凄。今日裏训诲。守娘亲岂敢违。便做成名荣贵日。早难道双亲未老时。〔合前〕</p><p>终日攻书莫惮劳。贤哉娘子敎儿曹。<br> 世上万般皆下品。思量惟有读书高。<br> 〔旦〕我儿。你在此读书。不要顽。先生要打。〔小生欲随介旦〕我去就来看你。〔下外〕林大人。令郞为何两日不出来。〔末〕待我叫他出来。书童。叫大叔出来读书。〔下书童驮丑上〕</p><p>【大斋郞】我是富家儿。不怕肚中饥。先生敎我读诗书。读书有何益。一日还我吃三厨。<br> 〔丑科外〕放了书包。过来作揖。〔丑揖介外〕过来与这学生作揖。〔丑〕他姓周。〔外〕怎么你晓得。〔丑〕他的娘与张员外耍子的。〔外〕咄。过来作揖。〔丑揖介外〕周瑞隆读什么书。〔小生〕读古文。〔外教小生依读介〕滕王高阁临江渚。佩玉鸣鸾罢歌舞。画栋朝飞南浦云。珠帘暮卷西山雨。拿去谩谩读。丑驴拿书过来。教你山水歌。〔丑〕皮匠阿哥。〔外〕良工善得丹靑理。辄向茅茨画山水。〔丑〕张公惯会裁靴底。日出卯时方做起。〔外〕地角移来方寸间。天涯写在笔锋裏。〔丑〕楦头放在皮担间。钻儿放在皮盝裏。〔外〕一片石。数株松。〔丑〕一块蜡。数根骔。〔外〕远又淡。近又浓。〔丑〕皮又烂。底又松。〔外〕不出门庭三五步。观尽江山千万重。〔丑〕出门走得三五步。脱了■〈琉，去王亠〉儿转来缝。〔外〕你两人在此读书。我到城中探一朋友就来。不可顽。消尽平生志气。结成童稚寃仇。〔下丑〕周瑞隆。我和你耍子。〔小生〕我不晓得耍子。〔丑〕我和你跌交。〔小生〕不晓得。先生回来要打。〔丑〕我和你扎朦。〔小生〕怎么扎朦。〔丑〕把帕儿包了眼睛。我拿住你。我打你。你拿住我。你打我。不许赖。先扎你。〔包介小生摸住丑打介小生〕如今该扎你。〔丑〕先生来咳嗽为号。〔包介小生哄丑介外上丑摸住外打介外〕那个教你的。〔丑〕周瑞隆。〔小生〕学生在此读书。〔外〕也罢。拿书过来背。〔小生背书介丑背介外揪跪介外〕周瑞隆过来羞他。〔羞介丑打小生介〕</p><p>【驻云飞】打你无知。偏你聪明把我欺。我吃饭强似你。你会读成何济。嗏。打你没爹儿。快出门去。再后休来。恼我肝肠碎。〔合〕多谢先生指敎迷。<br> 【前腔】〔小生〕枉做男儿。凤入深林被鹊欺。空受乔才气。〔丑〕放你娘的屁。〔小生〕自恨时不遇。嗏。若得金榜挂名时。报娘恩义。他日身荣。方显男儿志。<br> 〔合前外〕不许争闹。若再闹。打二十板。天色晚了。收书放学。〔丑科外〕周瑞隆明日早来些。〔小生〕是。</p><p>〔外〕读书休得恣猖狂。〔丑〕枉会读书没住房。<br> 〔小生〕休道朱门生饿殍。〔合〕也曾白屋出朝郞。<br> 〔外下丑〕周瑞隆。你走那裏去。方纔先生来。你却不说一声。〔小生〕一时间说不及了。〔丑〕放屁。〔打下〕</p><h2 id="第二十五出-训子" tabindex="-1"><a class="header-anchor" href="#第二十五出-训子" aria-hidden="true">#</a> 第二十五出　训子</h2><p>【疎影】〔旦上〕愁云障海头。月冷空闺裏。生离死别。两处伤悲。梦裏人归。应嫌是沙场鬼。空留遗腹读诗书。愿取儒风不坠。<br> 独学无友。孤陋寡闻。想我孩儿在学读书。敢胜似前番了。若得他成人。也不枉了。正是黄金满籝。不如教子一经。〔小生上〕</p><p>【临江仙】蒙娘严命去攻书。受尽万千羞耻。<br> 〔哭跌介〕我那娘。〔旦〕呀。我那儿。为何不在学中读书。怎么就回来了。〔小生〕</p><p>【红衫儿】母亲敎孩儿从义学。早被人欺。〔旦〕莫不是林丑驴欺你。〔小生〕被那同窗朋友。搬喋是非。〔旦〕他怎么样欺负你。〔小生〕怎禁他打骂禁持。这寃屈诉谁。〔旦〕怎么不去禀先生知道。〔小生〕那先生呵。怜他是富室之儿。又何曾问取。<br> 【前腔】〔旦〕莫怪人欺你。自恨家无主。父身亡。娘独自。林公子呵。便打死我的孩儿。有谁来救取。〔小生〕母亲好伤悲。〔旦〕虽只是好伤悲。且宁耐。到书馆中去。攻书休得要懒痴。若得你一举成名。那时呵。谁不来敬你。<br> 【狮子序】〔小生〕他顽劣。娘怎知。况终朝他饱食暖衣。不似我守着几瓮黄齑。又怪我杨修捷对。班马勤读。琢磨不就。反生疾忌。他骂我穷酸寒贱。管封侯万里。索甚毛锥。<br> 【前腔】〔旦〕家贫窘。难度时。况娘身力薄势卑。只愁我旦夕丧在沟渠。〔小生〕连母亲也不护孩儿了。〔旦〕非是娘不护。也有怜儿意。争奈我家不如。力不如。势不如。与他们争不得闲气。〔小生〕学堂中朋友都是向他的。〔旦〕正是世情看冷暖。人面逐高低。<br> 孩儿起来。我送你到学裏去。先生不打你。〔小生〕我死也不到他家裏去读书。〔旦〕还不去。〔小生〕我决不去。〔旦打介〕</p><p>【东瓯令】娘言语。兀自不遵依。可知朋友中间生是非。一番打骂不成器。亏娘受十余年吃遭际。他年若得锦衣归。端的是男儿。<br> 【前腔】〔小生〕男文墨。女针指。敎子读书爹所为。可怜不得趋庭训。断机将儿诲。他年便做锦衣归。早难道身挂老莱衣。<br> 休得与人争是非。从今学内去攻书。<br> 龙逢浅水遭虾戏。凤入深林被鹊欺。</p><h2 id="第二十六出-劝勉" tabindex="-1"><a class="header-anchor" href="#第二十六出-劝勉" aria-hidden="true">#</a> 第二十六出　劝勉</h2><p>〔末上〕养子不教父之过。训导不严师之惰。前日周娘子送周瑞隆在此从学。因见他家贫。故留在家中吃些茶饭。不想我那丑驴。把他打骂去了。是何道理。不免叫他出来。训诲一番。丑驴那裏。〔丑上〕朝为田舍郞。暮登田舍郞。将相田舍郞。男儿田舍郞。〔末〕怎么有许多郞。〔丑〕郞多好种田。〔科介末〕我且问你。周瑞隆为何打了他回去。〔丑〕他吃我的饭。读我的书。倒又来羞我。怎么教我不要打他。〔科介〕</p><p>【赏宫花】〔末〕文章敎尔曹。须当择友交。有人来就学。不肯好相交。只把家私来比并。不思量惟有读书高。<br> 【前腔】〔旦扯小生上〕不合闹炒。把君家书院扰。〔见介〕大人。小儿不合伤犯令郞。念儿年幼小。有罪望相饶。〔末〕非干令郞之事。〔旦〕自是村童无礼义。非干富室小儿骄。〔丑小生相打介〕</p><p>【前腔】〔末〕你孩儿眞可敎。我那畜生。因怪他读书易晓。〔指丑介〕况又是为人之道。尙兀自与他厮闹。是你欺他幼小。懒读书将他聒噪。你在学堂内。如何比富豪。朋友当择其善。如何鱼水不相交。<br> 【前腔】〔旦〕主人家。勤敎道。一会间打骂数遭。他那裏汪汪垂泪。犹兀自道他虚骄。〔丑小生科〕你多言聒噪。可知道与人争较。你在人门下。须当要做小。〔末〕莫敎令郞做小。〔旦〕若无渔父引。怎得见波涛。<br> 〔末〕叫书童快请先生出来。〔外上〕白日莫闲过。靑春不再来。〔见介末〕先生。二子昨日为何争闹起来。〔外〕昨日背书。周瑞隆背得出。令郞背不出。我着瑞隆羞了他一羞。就打将起来。〔末〕先生还该痛治他。〔外〕有处。我如今出一对。对得出的不打。对不出的就打。〔末〕丑驴过来。先生要出对。怎么好。〔丑〕爹爹。对是对不出。要打便打。〔末〕胡说。待我出一对。我出桃开。你对李长便了。先生。你出的对疑难。他们对不出。待我出一对罢了。桃开。〔小生〕李长。〔丑〕老人。〔外打介丑〕里长不打。倒打老人。〔末外〕</p><p>【生姜芽】他娘亲特地来。惮勤劳。从今学业须精造。听娘道。休要顽。休要搅。一时非礼相干冒。从今有过须当敎。〔合〕只愿他日上靑霄。功名皆赖天公造。<br> 【前腔】〔旦小生〕从今望琢磨。谢甄陶。自怜无可为师报。眞堪笑。得进身。别图报。封亲显祖添荣耀。一时纹变南山豹。〔合前〕</p><p>【尾声】闲是闲非休争闹。学堂中继晷与焚膏。努力攻书莫惮劳。<br> 闲是闲非不足论。主人只合让三分。<br> 试看满朝朱紫贵。纷纷尽是读书人。<br> 〔外〕试期将近。周瑞隆可与丑驴同去赴考。〔末〕大娘子。一路盘费。都是我的。〔旦小生〕多谢了。〔下丑〕先生走来。〔外〕怎么。〔丑〕要我去赴考。取个老婆与我纔去。〔外对末介末〕小儿未曾成人。不讨与他。〔丑〕那裏有家火。教我做人。〔下〕</p><h2 id="第二十七出-应试" tabindex="-1"><a class="header-anchor" href="#第二十七出-应试" aria-hidden="true">#</a> 第二十七出　应试</h2><p>【一翦梅】〔旦上〕月满孤房泪满衣。痛忆良人。屈丧天涯。黄沙骨冷梦难归。争奈家贫。难敎孩儿。<br> 奴家家贫力薄。勉以诗书教子。今当大比之年。欲着孩儿求取功名。不知他学问如何。不免叫他出来商议。瑞隆那裏。〔小生上〕</p><p>【前腔】寡妇孤儿共守贫。兀坐书斋。堕泪纷纷。黄昏独自掩柴门。我做孤儿。爹做孤魂。<br> 〔见介旦〕孩儿。大比之年。你可上京求取功名。倘得一官半职。一则可以继周氏家声。二则可以雪父母之耻。〔小生〕孩儿也只愿如此。问寝承颜。难效三牲之养。扇凉温暖。可报十月之恩。父死母孤。合当在家侍奉。应举求名。又是显亲之道。为此两难。如何是好。〔旦〕孩儿。三年一度。不可挫过。就此起程。〔末上〕大比因时举。乡书以类升。有人在此么。〔见介小生〕原来社长公公。请进。〔见旦介旦〕公公。今到寒家。有何话说。〔末〕老夫此来。别无他话。如今春试在迩。令郞有此才学。不去应举。更待何时。〔小生〕功名之事。非不要去。争奈母亲在堂孤独。囊橐萧然。以此两难。不敢远行。〔末〕何为此小节。有误前程大事。老夫薄礼相赠。〔小生〕多谢公公。〔旦哭介末〕娘子。送子求名。乃是美事。何故啼哭。〔旦〕社长公公。你不知道。古人云。男子有行。则父送之。女子有行。则母送之。教子读书。送子求名。俱是他父亲之事。今日只有我在。不见他的父亲。不由我不伤感也。</p><p>【二郞神】愁无极。只为送孩儿。不见亲爹在侧。曾送我儿夫遭配役。不想今日又送孩儿科场求取官职。儿去科场必有荣贵日。爹去后绝无信息。〔合〕离别泪把当年离恨提起重滴。<br> 【前腔】〔小生〕卽日堂前拜别。促装往上国。娘在家中。莫为儿惨戚。儿去途中思娘越添悲忆。便做蟾宫折桂客。要荣我灵椿怎得。〔合前〕</p><p>【三段子】〔末〕劝君此行赴南宫。文场战敌。下笔有神。顷刻赋日华五色。若还果得文章力。谩自步蹑云梯路。管取荣登仙桂籍。<br> 【归朝欢】〔小生〕孩儿去。孩儿去。自免叹息。怕光阴如梭过隙。〔旦〕若荣耀。若荣耀。早归驰驿。莫留恋花街柳陌。倚门望你身脱白。须作禹门惊雷客。莫比庸凡空点额。<br> 【尾声】〔末〕此行稳作蟾宫客。休恋红楼颜色。〔旦〕早早回归。休敎娘泪滴。<br> 〔小生〕今朝拜别赴春闱。〔旦〕欲上靑霄未可期。<br> 〔末〕若得锦衣归故里。〔众〕果然端的是男儿。</p><h2 id="第二十八出-选场" tabindex="-1"><a class="header-anchor" href="#第二十八出-选场" aria-hidden="true">#</a> 第二十八出　选场</h2><h2 id="第二十九出-报捷" tabindex="-1"><a class="header-anchor" href="#第二十九出-报捷" aria-hidden="true">#</a> 第二十九出　报捷</h2><p>【剔银灯】〔旦上〕孩儿去京华。拜紫宸。一别后杳无音信。知他有着荷衣分。知他是依旧白身。思之敎人断魂。无由得音信到我门。<br> 【前腔】〔末〕我当初原是个解人。周秀才不曾身殒。中途放他逃得命。都道他果作孤魂。如今他孩儿步云。特来报父子喜音。<br> 自家解人张文是也。当初张敏与我银子。教我中途打死周羽。若打死了他。如今孩儿高中。必然报仇。我也难免。如今买下登科录。径到他家报喜。说出前因。有何不可。此间已是。不免径入。〔见介旦〕押狱哥。多年不见。到此何干。〔末〕特来报喜。〔旦〕有甚么喜。〔末〕令郞高中第九名进士。除授吴县尹。请看登科录。〔旦〕果然孩儿中了。谢天谢地。〔末〕令郞是小喜。还有大喜。〔旦〕还有什么大喜。〔末〕娘子请猜一猜。〔旦〕</p><p>【倾杯序】闷积愁堆。恨经年寃苦。无由得解。见说孩儿乍登甲第。略展愁怀。闻伊贺喜。你说道这般喜事。使奴惊怪。更不知这桩喜事。还从那得来。<br> 【前腔】〔末〕堪哀。你丈夫记当初配广南。是我亲押解。恨张敏不仁。与我钱财。要将伊夫壻打死天涯。感得神明托梦。放他脱离。免他灾害。若要寻亲。相见须到鄂州界。<br> 【前腔】〔旦〕如今谢你们得放身。便死也相感戴。二十年来永绝音耗。每日忧怀。愁锁妆台。报道儿占大魁。我夫还在。担搁狼狈。大哥。你说这桩喜事。到添我一般哀。<br> 〔末〕周先生在鄂州地方。令郞回来。若要寻取。径往他处便了。〔旦〕小儿回来。登门相谢。</p><p>〔旦〕定将恩怨说孩儿。你是恩人我怎知。<br> 敎子喜登黄甲第。寻亲须到鄂州岐。〔末下小生众上〕 【似娘儿】平地一声雷。桃浪暖已化龙鱼。曲江赐罢琼林宴。宫花帽簇。天香袍染。高步云梯。<br> 一子受皇恩。全家食天禄。下官承母命赴试。且喜一举成名。蒙圣恩除授平江路吴县县尹之职。回家请取母亲。一同赴任。此间已是自家门首。左右回避。〔众下见介〕母亲请上。待孩儿拜见。〔旦〕你且不要拜我。先去拜你的父亲。〔小生〕母亲差矣。孩儿在娘怀抱。就没了父亲。如今那裏去寻父亲。〔旦〕我只道是孝顺之子。原来是忤逆之儿。兀的不气杀我也。〔小生〕</p><p>【入破】衣锦还乡里。谁不生欢喜。我娘亲缘何番成一段愁緖。欲问还疑。未审孩儿有何罪。望娘恕责罚。从娘命。儿不敢违。〔旦〕你怎知。我吃尽万千狼狈。不因你我也丧沟渠。肯受他人禁持。〔小生〕料想我爹行。必受何人寃屈。我是个不孝儿。长养成人。兀自不知娘的就裏。〔旦〕为筑河堤。无钱使用。吿求张敏借钱使。谁知他虚塡了空头文契。把他人杀死。诬吿你爹做杀人重罪。他计嘱官司。把你爹屈招认罪。后来逼我强婚不从。只因你在娘身。已无可推辞。只得把花容剖破。方得两分离。只这刀痕。是你娘伤心痛处。<br> 【滚】〔小生〕听说痛言。听说痛言。使儿心碎。二十载。娘受苦。儿不闻。逆天罪大恨张敏不仁。恨张敏不仁。把我爹娘谋计。这奸贼誓不同天。难容在世。拚弃了官。拚弃了官。纵杀他。只准复雠罪。〔旦〕孩儿。杀了人要做囚犯。〔小生〕宁做重囚宁做重囚。不杀他被人笑好羞耻。〔旦〕休得差池。休得差池。爹陷他乡里。不去寻亲。在此闲争甚的。〔小生〕母亲。孩儿此事。必定要报仇。〔旦〕若去报仇。若去报仇。必落囚牢裏。儿遭罪。娘思忆。爹不归。一家裏都荒废。〔小生〕不审爹行。不审爹行。灾祸如何脱离。目今流落何方。还是甚处。〔旦〕解人张文说。押解你爹爹去时。神祠裏。感梦相怜。放他脱离。〔小生〕要寻父亲。到那裏去寻。〔旦〕你若去寻亲。若去寻亲。只在鄂州界裏寻端的。目今便作行计。又添我别离泪垂。<br> 〔小生〕孩儿怎敢不去。二十年没了父亲。今日见说爹在他乡。孩儿千欢万喜。岂不闻朱寿昌之事乎。幼年失了母亲。后来长成。弃官寻母。访于西川相会。朝廷以为盛事。只不知爹爹怎生模样。望母亲说与孩儿知道。〔旦〕</p><p>【金落索】说起眞可怜。那有孩儿不识亲爹面。自别后二十年。略略彷些仪容。说与孩儿看。身材小更短。瘦容颜。白净脸微须。一双淸秀眼。他平昔在家呵。宽衣博带。做个儒生扮。只怕流落他乡不似前。堪怜。念爹行不在。孩儿不识。使娘难言。<br> 【宜春令】〔小生〕爹容貌。儿一般。得相逢在途路间。若还认得。怎生拆散。只愁他寄迹深院。何由得寻觅方便。傥得见。如何说得许多根缘。<br> 【梧桐树】〔旦〕怕他栖身在店肆间。怕他寄迹在谁门馆。怕他酒肆茶坊。寺院和宫观。我那儿。你逢人下礼。先访问周维翰。说道边配邕州身幸免。说临别妻子方怀孕。说离了家乡二十年。终须见。只愁你囊无挑药。那取盘缠。<br> 【宜春令】〔小生〕盘缠事。说又难。说将来恐娘心痛酸。程途路上。自能干办。〔旦〕把什么做盘缠。〔小生〕行医卖卜寻觅。〔旦〕行医卖卜。阻了路程。〔小生〕参官贵也须缉探。〔旦〕终不然去求吿人。〔小生〕孩儿刺血写经为念。<br> 【梧桐树】〔旦〕养你二十年。谁把你相轻贱。今日把身体伤残。怎不敎娘怨。毁伤身己。使娘痛难言。一点血流。使娘一点泪涟。不将手指刺破在人前吿。怎能勾骨肉团圆一处欢。天怜念。恁娘留恋。儿莫留连。<br> 【宜春令】〔小生〕辞亲去。怎敢延。辨行程。把衣装改换。儿今去也。劝娘休念。途中邂逅相逢。知爹是恁般丰范。望娘亲将何凭据。与爹一观。<br> 〔旦〕你也说得是。我写一封与你去。</p><p>【一封书】妻郭氏。寸笺上达儿夫周解元。从别后。苦万千。张敏不仁难尽言。今喜孩儿得中选。弃职寻亲到海边。见鸾笺。莫留连。及早回来雪大寃。<br> 【罗帐裏坐】从他别后。心事万千。我欲尽写。那取长笺。略略写些大纲。敎他放下心宽。欲将两字报平安。等不得封皮泪干。<br> 【前腔】〔小生〕儿今拜别。辞娘去远。急忙便走。自觉步履不前。〔旦〕我儿去了。如何又转来。〔小生〕欲言心事。敎我珠泪涟涟。〔旦〕有何心事。〔小生〕未审爹爹几时还。谁把我娘亲看管。<br> 【前腔】〔旦〕我辛勤惯历。吃尽万千。你若挂心。怎得爹见。与我仔细遍寻。莫惮长远。直须寻见父方还。莫为娘行便转。<br> 【前腔】〔小生〕今日儿去。愁怀万千。有人问起孩儿。只说孩儿赴任之官。〔旦〕为何。〔小生〕恐张家贼子又逞凶顽。若还中路稍迟延。只恐孩儿不免。<br> 【尾声】伤心只得强分散。两下裏悬悬望眼。何日母子夫妻一处欢。<br> 【哭相思】〔旦〕莫为娘行便转归。〔小生〕劝娘宽取莫思儿。世上万般哀苦事。无非远别共生离。〔小生下〕</p><p>【前腔】〔旦〕儿去也泪双垂。儿行千里母心随。敎娘望断南来雁。一日思儿十二时。〔下〕</p><h2 id="第三十出-遇恩" tabindex="-1"><a class="header-anchor" href="#第三十出-遇恩" aria-hidden="true">#</a> 第三十出　遇恩</h2><p>【西地锦】〔生上〕天恩大布均瞻仰。喜一身幸脱罗网。<br> 彩凤朝衔五色书。阳春忽布网罗除。已将心变寒灰后。岂料光生腐草余。思故里。意踌蹰。咫尺天涯音信稀。可怜收录恩难报。刻骨铭心不敢违。小生幸遇天恩。欲回故里。不免请李员外出来。拜辞而去。言之未已。员外早到。〔外上〕几载相看胜嫡亲。笑谈诗酒乐晨昏。今朝又向阳关别。唱彻骊驹不忍闻。〔见介生〕多蒙大恩。感之不尽。得遇恩宥。欲归故乡。〔外〕你要回去。敢是家下有慢先生。故此思归。〔生〕恩深难报。何出此言。〔外〕先生一向在此。情投契合。正好盘桓。意欲屈留几日。争奈你离家日久。故此不敢强留。〔生〕小生有拙词一帖。名曰台卿集。送与员外。留为后会表照。〔外〕多谢佳章。我有白金十两。奉为路费。〔生〕重承厚赐。何以克当。</p><p>【锦堂月】命蹇时乖。萍踪梗迹。多蒙大恩提携。此身生还。没齿怎忘恩义。便待要结草衔环。更未卜何时重会。〔合〕分别去。冷落书斋。朝夕与谁相对。<br> 【前腔】〔外〕应知。数载蜗居。相看淡薄。斯文彼此相会。契合情投。临岐怎忍分袂。但愿你早到家园。亲骨肉仍同欢会。〔合前〕</p><p>【侥侥令】〔生〕恩多难撇漾。欲去意迟迟。只恐水远山遥难相会。欲报这深恩知甚日。<br> 【尾声】萧萧行李西风裏。西出阳关无故知。如遇鳞鸿寄便书。<br> 此别恨绵绵。恩多难尽言。<br> 不辞千里远。保重到家园。</p><h2 id="第三十一出-血书" tabindex="-1"><a class="header-anchor" href="#第三十一出-血书" aria-hidden="true">#</a> 第三十一出　血书</h2><p>【缕缕金】〔小生上〕蒙娘命。去寻亲。奔波涉远水。好艰辛。来到鄂州界。人烟相近。向人前刺血写经文。殷懃问缘因。殷懃问缘因。<br> 周瑞隆承母命来寻父亲。此处已是鄂州界上。人烟凑集。不免上前刺血写经。</p><p>【抛诵子】刺血写经结良因。七轴莲花字字新。身体发肤受父母。毁伤身己为寻亲。〔合〕南无佛。阿弥陀佛。<br> 〔外〕宾客不来门户俗。诗书不教子孙愚。呀。道人着地而坐。你在此怎么。〔小生〕小道刺血写经的。〔外〕刺一字要几文钱。〔小生〕</p><p>【前腔】休言一字値千金。刺血写经有来因。父母在堂不恭敬。何用灵山见世尊。<br> 〔合前外〕你家住在何处。〔小生〕</p><p>【前腔】小道家住本河南。涉水登山有万千。刺血写经心自苦。寻亲到此万般难。〔合前〕</p><p>【香柳娘】〔外〕你刺血写经。刺血写经。欢喜敬承三宝。缘何未写先有恓惶貌。看出家人做作。看出家人做作。只合散诞与逍遥。这般哭号陶。若惜疼怕痛。若惜疼怕痛。别作生涯计较。何须苦恼。<br> 我且问你。为何不曾刺破。先啼哭起来。〔小生〕小子不是刺血写经的。只为寻父亲不见。将此做行头。〔外〕你父亲那府人氏。〔小生〕</p><p>【前腔】开封府住居。开封府住居。〔外〕你父亲离家几时了。〔小生〕离家二十年了。〔外〕姓甚名谁。〔小生〕周羽姓名。维翰是表。〔外〕为甚事到此。〔小生〕被人陷害。被人陷害。母亲泣别时。我小子呵。七个月娘怀裏。〔外〕后来怎么。〔小生〕别后生下小子呵。敎读书应举。敎读书应举。弃官寻父亲。都是母亲敎道。<br> 〔外〕敢问门下尊讳。〔小生〕学生周瑞隆。今科得中第九名进士。〔外〕原来是位大人。失敬了。你令尊周维翰。在我家二十余年。今遇天恩大赦。辞别老夫回去了。早来得一两日。也得相见。〔小生〕旣然如此。待我赶上去。〔外〕休要急性。你是他背生之子。路上相逢。皆不认得。留一本台卿集。是令尊赐我的。今送与你。沿途看去。有人认此诗。这就是你父亲了。〔小生〕多谢了。大恩人请上拜谢。</p><p>【淸江引】严父在府。谢你周全不小。粉骨碎身恩难报。不因渔父引。怎得见波涛。〔合〕寻亲见了。骨肉团圆欢笑。<br> 【前腔】〔外〕令尊在此留诗稿。离寒家不久休焦燥。你弃官寻父亲。怜伊受劬劳。〔合前〕</p><p>伊父飘零二十年。荷蒙收录得周全。<br> 分明指与平川路。莫把忠言作恶言。</p><h2 id="第三十二出-相逢" tabindex="-1"><a class="header-anchor" href="#第三十二出-相逢" aria-hidden="true">#</a> 第三十二出　相逢</h2><p>【缕缕金】〔生上〕家乡远。路途贫。多行十数里。不觉又黄昏。鼓角声悲咽断柴门。此间投一宿。奔前程。途中寂寞暗消魂。寂寞暗消魂。<br> 江静潮初落。林昏障未开。暗香浮动处。应是陇头梅。天色已晚。此间借宿一宵。明日早行。店主人有么。〔丑〕门庭洒扫绝埃尘。月色风光照四隣。门外大书天下馆。家中安歇四方人。那个。〔生〕我是投宿的。〔丑〕来晚了。没有房子。〔生〕年老行不上。以此晚了。〔丑〕还有什么人。〔生〕单身又无行李。但得一席之地。便可安身。〔丑〕裏边有一间书房。你且进来睡了罢。〔下生〕多谢。正是一觉放开心地稳。梦魂从此到阳台。〔睡介小生上〕</p><p>【前腔】心悒怏。好艰辛。孤村闻犬吠。风雪夜归人。此间一宿店。投奔好安身。思亲回首望孤云。回首望孤云。<br> 迭迭遥山望白云。疎疎微雨弄黄昏。松声更带溪声急。不是离人也断魂。自家来到鄂州界。得遇李员外。说我父亲回去了。赶上来多行几步路。不觉天晚不免此间借宿一宵。店主人有么。〔丑上〕谁人。〔小生〕是借宿的。〔丑〕来迟了。没有所在。〔小生〕单身又无行李。但得一席之地。便可安身。〔丑〕裏面书房裏。有一个老客长。你与他同睡何如。〔小生〕多谢。店主人有火借些。〔丑〕有。正是一叶浮萍归大海。人生何处不相逢。〔下小生〕三冬客旅叹悲辛。抱膝灯前影伴身。暗想家中人夜坐。沉吟忆着远行人。蒙李员外与我一本台卿集。乃是我爹爹所作。天呵。周瑞隆收得父亲诗一本。带得母亲书一封。只见二亲笔迹。不见二亲之面。好伤感人也。</p><p>【驻马听】梗迹蓬飘。跋踄山川岂惮劳。只为寻亲到此。母亲悬望。目断魂消。恓惶两字在怀抱。不眠愁对孤灯照。谁与我伴寂寥。惟有随身瘦影。与我不相抛。<br> 我心上有事。睡不着。他心上无事。这等好睡。</p><p>【前腔】意逸心骄。熟睡鼾齁无事老。他那裏安然寝睡。高枕无忧。其乐滔滔事不关心。一任自淸高。关心者乱添烦恼。一般为客在今宵。如何两般烦恼。敎我痛不了。<br> 〔生〕这人不达时务。行路辛苦。图觉好睡。只管絮絮叨叨。岂不闻食不语。寝不言。〔小生〕是。小生不是了。〔生〕不是你不是。倒是我不是。〔小生〕好没来由。他自睡。我自睡。被他抢白了这一场。也不要怪他。这是我命该如此。李员外与我台卿集。连日在路不曾看得。今晚灯前展开看一看。〔念介〕几载藏名鬻饼家。半生逃死客天涯。当时不遇孙宾石。应对东风怨落花。这是东汉赵岐的故事。被他人陷害。逃于北海。幸得孙宾石收录。我父亲得李员外收录。感此意。作此诗。</p><p>【前腔】写怨挥毫。不是逢人作解嘲。似孔明吟梁甫。赵岐危迍。屈子作离骚。二十年离恨可知道。笔端写不尽凄凉调。好笑我母亲。周瑞隆十二十三。不省人事。十五十六。也知人事。那时不教我寻父亲。今日叫我寻。却不迟了。情况最难熬。早一日寻亲见了。免得受煎熬。<br> 更深夜静。神思困倦。不免睡了罢。正是蝴蝶梦中家万里。杜鹃枝上月三更。〔睡介生〕正是愁人莫与愁人说。说与愁人展转愁。我正睡之间。听得小客语言。好似河南人声音。又说什么台卿集。这是我做来送与李员外的。如何到在他手裏。他如今睡了。待我起来看一看。〔看惊介〕</p><p>【忒忒令】这诗集是我亲手做来。不审他缘何收在。且住。若是李员外家中之人。一个个都是我认得的。且待我将灯照看。是那一个。呀。觑着他庞儿俊。似我妻厮类。试将他语言猜。他丰范似开封府。这因由怎解。<br> 【前腔】〔小生醒介〕你为人眞个好呆。不肯睡只管惊怪。有何事将人■〈牙上心下〉怼。你起初可不道来。却不道食不言。寝不语。将人好梦惊回。<br> 〔生〕小客长休怪。方纔我听得你言语。好似我河南开封府声音。以此冒犯。〔小生〕小生正是开封府人。〔生〕老夫也是开封府人。正是乡人遇乡人。〔小生〕不觉也动情。老客长。请坐过来讲一讲。〔生〕我如今要回去。不知小客长何往。〔小生〕也要回家。〔生〕旣然如此。做一个伴儿同行。〔小生〕长者高姓。〔生〕</p><p>【园林好】念我是周羽秀才。〔小生〕家中有什么人。〔生〕妻郭氏临别怀胎。〔小生〕贵表。〔生〕表字维翰相代。〔小生〕离家几时了。〔生〕离家有二十载。离家有二十载。<br> 【前腔】〔小生〕听原因令人可哀。呀。你是我的爹爹了。〔生〕我没有孩儿。你不要认差了。〔小生〕我是背生儿。逆天罪大。〔生〕你旣是我背生儿。叫什么名字。〔小生〕叫周瑞隆。〔生〕原来果然是我孩儿。我那儿。〔抱哭介小生〕二十年敎爹爹飘败。不厮见。泪盈腮。相见后。喜盈腮。<br> 【江儿水】〔生〕忆昔当年别。方纔在母怀。如今已有二十载。儿今成人身长大。但你爹娘两下愁无奈。我幸遇恩人相待。想你娘亲。必受十分狼狈。<br> 【前腔】〔小生〕爹陷他乡外。娘亲受苦哉。只因张敏厮禁害。〔生〕张敏无状。你母亲立志何如。〔小生〕要保全孩儿甘宁耐。〔生〕怎么绝得那寃家之念。〔小生〕把花容割破。方得他心改。〔生〕割破了面皮。好苦恼。曾教你读书么。〔小生〕敎子读书登第。〔生〕你登第了。谢天地。〔小生〕弃职寻亲。万里特来南海。<br> 【五供养】〔生〕儿今大魁。懊恨你爹身流落天涯。只愁你娘做了别人妇。爹做死尸骸。谁想道守节妇敎子成大才。背生儿寻父临边界。〔合〕提起当年事愁满怀。骨肉相逢。喜中变哀。<br> 【前腔】〔小生〕我无钱欠财。刺血写经。走遍天涯。天怜儿受苦。寻见父亲来。爹须见儿心眼开。娘凝望儿愁无奈。〔合前〕</p><p>【川拨棹】〔生〕弹珠泪。我孩儿眞孝哉。若非你刺血写经。若非你刺血写经。父子们何由再会。苦娘亲。怎布摆。苦娘亲。怎布摆。<br> 【前腔】〔小生〕娘也应知爹貌改。〔生〕把什么为凭揣在怀。〔小生〕乍见爹欢喜颜开。乍见爹欢喜颜开。顿忘了娘书在怀。旧啼痕。方展开。新泪痕。滴下来。<br> 【临江仙】二十年前多少事。离愁别恨休论。将书寻父我儿身。痛怜亲骨肉。重返旧家门。<br> 〔丑上〕自不整衣毛。何须夜夜号。你二人絮絮叨叨一晚。搅得各房都睡不着。是何道理。〔生〕店主人。实不相瞒。这是我背生儿。二十年不曾相见。今日偶在宝店相逢。不觉伤感。为此惊动了列位。〔丑〕天下欢娱。不及父子相会。今在我店中相逢。岂非异事。恭喜。恭喜。〔生〕些须房金请收下。〔丑〕多谢。多谢。〔生〕店主人。我且动问。你鄂州界上李员外。你可认得么。〔丑〕我这裏店房都是他的。怎么不晓得。〔生〕原来如此。学生有一本书。烦店主人寄去。说道周维翰父子在店相会。千万与我多多致意李员外。〔丑〕当得。当得。</p><p>百梦不如书一封。百书怎比一相逢。<br> 今朝剩把银缸照。犹恐相逢似梦中。</p><h2 id="第三十三出-惩恶" tabindex="-1"><a class="header-anchor" href="#第三十三出-惩恶" aria-hidden="true">#</a> 第三十三出　惩恶</h2><p>【水底鱼儿】〔末上〕开设茶坊。声名满四方。煎茶得法。非咱胡调谎。官员来往。招接日夜忙。卢仝陆羽。也来此处尝。也来此处尝。<br> 自家生居柳市。业在茶坊。器皿精奇。铺排洒落。招接的都是十洲三岛客。应付的俱是四海五湖宾。来千去万。耳边厢听了多少淸谈。小心奉承。眼面上顿成几多欢喜。眞个是风流茶博士。潇洒酒家人。恐有吃茶的来。不免在此伺候。〔外上〕</p><p>【夜行船】日永黄堂无外事。潜踪迹暗察民情。白叟休猜。黄童莫覩。违者断无轻恕。<br> 山城无事早休衙。闲逐东风看落花。行处莫教高喝道。恐惊林外野人家。下官范仲淹是也。本随朝宝谟阁侍制。蒙圣恩除授河南开封府尹。廉知河南一郡。俗恶民顽。倚强凌弱。恃富欺贫。我如今扮作客商。改换衣装。闲行市井之中。访察民间之事。此间一所茶坊。不免裏面一坐。茶博士那裏。〔末〕客官可是吃茶的。〔外〕你有什么好茶。拿来吃。〔末〕有茶在此。〔外〕此茶从何而来。〔末〕</p><p>【好姐姐】此茶十分细美。看烹来过如陆羽。一泉二泉。试尝君自知。休轻觑。路逢侠客须呈剑。不是才人不献诗。<br> 【前腔】〔外〕此茶风生两腋。要乘此淸风归去。三锺四锺。非吾苦要吃。只愁取。苍生命堕巓崖裏。地位淸高总不知。<br> 【前腔】〔净上丑随〕我们熏熏醉归。〔丑〕员外。许多相公在此送。〔净〕请了。多谢得诸公陪侍。到茶坊坐地。好茶吃几杯。〔末〕茶博士接员外。〔丑〕起去。〔净〕茶博士。好茶且请张员外。醉倒王公旧酒垆。<br> 〔末推外介〕快起来。张员外来了。走过。走过。〔净〕这是什么人。〔末〕是远方买茶吃的。〔净〕怎么见我也不回避。〔末〕远方人不晓得员外的。〔净〕旣是不晓得的。你何不与他说。可打这厮。〔末〕员外请茶。〔净〕这茶不中吃。拿去。可恶。〔末〕小的本钱欠少。〔净〕宋淸。他旧年领我多少银子。〔丑〕领十个。还了二十个了。〔净〕宋淸。再与他十个。〔末〕利钱望员外饶些。〔净〕饶你些。只还一十五个。明日来领。不来领要打。〔末〕晓得。〔净〕走不动了。取轿来。〔外走介净〕你这狗才。我起初饶了你。怎么转来又捱我一捱。你来讨死。宋淸。与我锁了。你不认得我张老爷。本府知府范仲淹。也让我一马头。〔外〕范仲淹。你也认得。〔净〕前日在京中与我求玉带。我就送两三条与他。他只是这一两日到任。我着人去接他去了。你若无礼。取个帖子。送到府裏。摆布你。〔外〕怎么摆布我。〔丑〕你不晓我家火牢也有。水牢也有。张千惯会使计。那宋淸惯会杀人。你若无礼。我就杀了你。〔外〕淸天白日。难道杀人。〔丑〕希罕杀你一个。我也曾杀几个人过。我怕那个。拿他家去。〔外〕我是斯文人。拿我家去怎么。〔净〕旣是斯文人。饶他去罢。〔末〕茶博士送员外。〔丑〕去。〔净丑众下外〕茶博士。他是那一部的员外。〔末〕不是中进士的员外。当地土豪。称为员外。〔外〕怎么这等强横。你将他平日事情。说与我知道。〔末〕小人不敢说。倘他知道。小的身家就难保了。〔外〕不妨。你且说来。〔末〕</p><p>【孝顺歌】张员外。太不仁。家私巨万。把人并呑。〔外〕怎么不与他争论。〔末〕有钱可通神。谁敢与他相争论。若有冒犯他的。拿到官府去。有甚么十分打紧。〔外〕你为何这等怕他。〔末〕量我小小茶坊。怎不容忍。多少人家。被他陷作齑粉。〔外〕他的勾当。可细说来。〔末〕若说他做作。敎君不忍闻。〔外〕但说不妨。〔末〕若说是非者。便是是非人。<br> 〔外〕你这裏有什么人被他害了。</p><p>【前腔】〔末〕有个周维翰。家最贫。官差做夫身受窘。他有妻。貌娉婷。无钱去吿张敏。那张生喜欣。〔外〕敢是多要他些利钱。〔末〕将一纸文契去。把实契虚塡。索钱甚紧。〔外〕可曾还他。〔末〕无可偿还。要他妻儿折准。〔外〕那妇人从也不从。〔末〕他守节不允情。又使机谋害人命。<br> 〔外〕又是那个吃他害了。〔末〕</p><p>【前腔】他一朝怒生嗔。把黄德枉杀身。把那尸首呵。抬在周家后门。诬吿官司。屈敎他认。〔外〕那周羽怎么了。〔末〕把他边配邕州。做了无主孤魂。休泄漏这段情。咱和你。不安稳。<br> 〔外〕想是要营构他妻子。故下这般毒手。〔末〕</p><p>【前腔】要他妻子强逼婚。那佳人抵死不肯允。一朝把花容割破做疮痕。方得离分。他有个背生孩儿。生得十分聪俊。〔外〕孩儿怎么不与父亲报仇。〔末〕方纔及第回来。那佳人敎子寻亲。<br> 〔外〕周羽去几年了。</p><p>【前腔】〔末〕去了二十载没信音。人来报说周羽存。若得苍天怜悯。令他见父亲。说起伤情。〔外〕当初怎么不吿。〔末〕那有廉吏淸官。断雪寃恨。〔外〕他做这样歹事。再有何人被害。〔末〕说不尽为富不仁。<br> 〔外〕多谢茶。三钱银子在此。〔末〕多谢了。</p><p>〔外〕此人如果太奸豪。天网恢恢岂可逃。<br> 〔末〕不如闭口深藏舌。到底安身处处牢。<br> 〔末下外吊场〕有名岂在镌顽石。路上行人口似碑。开封府封丘县有此等顽民。下官怎么不惩治他。叫左右拿公服。到公馆去。〔末众拿袍带上介开门介外〕叫地方。〔丑见介外〕我问你。地方上有个张敏么。〔丑〕有。〔外〕他平日有什么恶迹。从实说来。不可稳瞒。〔丑〕他倚恃土官名分。虚塡巧取人财。饥荒谷米价高抬。私置牢狱杻械。强占良人妻女。故杀人命堪哀。把持官府也忒该。爷爷拿下与万民除害。〔外〕叫左右。与我快拿来。〔末应介朝内叫介〕张员外在家么。〔内〕是谁。〔末〕本府范爷请。〔净上〕来了。叫宋淸快牵羊担酒。去贺太爷。叫张千送帖子。〔末〕禀老爷。张敏正来贺老爷。〔外〕他进来之时。把大门闭了。着他低头进来见我。〔末〕员外。禀过太爷了。着你低头进去相见。〔净〕作怪。每常太守待我出来迎接。这个太守教我低头进来。待我进去。张敏拜贺老爷。〔外〕咄。抬起头来。〔净〕不敢。呀。就是茶坊裏见过的。〔外〕叫左右剥了他的衣服。〔净科外〕你是什么人。敢戴大帽。〔净〕遮阴而已。〔外〕你怎么轿马出入。〔净〕代步而已。〔外〕你怎么重檐滴水房子。〔净〕门面而已。〔外〕你怎么私置牢狱。〔净〕禁治而已。〔外〕你怎么强占人妻。〔净〕高兴而已。〔外〕你家日日鸣锣击鼓。〔净〕作乐而已。〔外〕你怎么私剥耕牛。〔净〕当小菜而已。〔外〕我且问你。二十年前。故杀隣人黄德保正。诬陷周羽。可是实情么。〔净〕这些小事。已经大赦。也问我不得了。〔外〕这厮还要调嘴。人命大事。十恶不赦。好好快供上来。〔净〕</p><p>【普天乐】供状人。名张敏。年四十。图家庆。自不合强占民田。高抬米价。又不合逼人家女子婚配。私置牢狱将人禁。是此供招。并无一字虚认。<br> 〔外〕他的妻子。怎么不拿来。〔末〕出家去了。〔外〕这也罢了。把张敏家私给散与被害之人。把张敏上了枷。待我中奏朝廷。候旨发落。</p><p>【五马江儿水】天网疎而不漏。张敏这厮呵。你为人太不悛。从前作过。赦后结寃。万剐凌迟谁见怜。〔合〕休想再生还。押配邕州路远。如履深渊。<br> 【前腔】〔净〕自小生来豪杰。家中颇有钱。谁想今朝受罪。多与盘缠。好酒请咱吃几碗。〔合前〕</p><p>张敏为人毒太多。天网恢恢怎恕他。<br> 嫩草怕霜霜怕日。恶人自有恶人磨。</p><h2 id="第三十四出-完聚" tabindex="-1"><a class="header-anchor" href="#第三十四出-完聚" aria-hidden="true">#</a> 第三十四出　完聚</h2><p>【破阵子】〔旦上〕几载离夫别子。终朝少喜多忧。为怕愁来眉不扫。却被愁来白了头。凝眸两泪流。<br> 受屈飘零海角。寻亲应到天涯。此行见否事如赊。独守谁怜孤寡。空把柴门倚徧。黄昏数尽归鸦。敢因反哺不还家。游子未归膝下。奴家教子寻亲。离家半年。并无音信回来。知我孩儿安否若何。知我丈夫存亡如何。教奴家睡寝不宁。昨夜灯花结蕊。今朝喜鹊声喧。不知喜从何来。</p><p>【剔银灯】灵鹊噪。何喜可报。莫不是爹儿归早。牛郞织女伊通报。一岁裏一度河桥。听噪一声声渐高。有何事卽忙便到。<br> 【挂眞儿】〔生小生上〕跋踄山川知几许。今朝喜见故园桃李。<br> 此间已是自家门首。孩儿你先进去。〔小生见旦介〕孩儿回来了。〔小生〕爹爹在外面。〔生旦见哭介〕</p><p>【哭相思】谁料今朝重厮见。似珠还合浦镜重圆。<br> 〔生〕自别家乡二十年。脱离灾难荷天怜。〔旦〕今朝喜得重相见。〔小生〕满捧明香拜谢天。〔生〕深亏娘子守节。教子成名。感激不尽。〔旦〕想起当年分别。只道夫妻没有相见之日。今朝又得团圆。一家犹如再生。〔小生〕爹爹母亲请坐。待孩儿拜见。〔生旦〕行路辛苦。不须拜罢。〔小生〕</p><p>【刮鼓令】儿不孝有罪。叹当初在娘怀抱裏。恨杀仇人张敏。起谋心将恶计施。严父配边隅。逼勒母亲偕伉俪。要全节义损芳姿。家无主。囊又虚。朝思暮想锁双眉。今日裏重再会。一家门裏喜无虞。<br> 【前腔】〔生〕思昔日困危。被官差去筑堤。只为无钱支应。将空约张家去吿取。因见我娇妻。谁知从此起祸危。虚塡钱数恣非为。杀人命。诬陷取。官司不辨是和非。屈招罪。远配离。今朝喜得返乡闾。<br> 【太平令】〔末上〕奉奏丹墀。节孝情词已备知。都堂勑令临边地。办香案。秉威仪。<br> 【前腔】〔生〕家本寒微。受禄无功空自愧。多蒙保奏承恩庇。劳使臣。到寒居。<br> 〔末〕圣旨已到。跪听宣读。皇帝诏曰。朕惟教化者。刑政之本。刑政者。辅治之基。今有河南开封府知府范仲淹。奏闻吴县知县周瑞隆。有母郭氏。早相夫而同受甘苦。夫遭陷而奋不顾身。势逼临危。毁容以全节。课书教子。弃职而寻亲。同归故里。能复父仇。此人情所难。朕实嘉焉。张敏怀狼虎之心。合当处斩。已经赦宥。远配万里为民。周瑞隆升苏州府知府。父周羽封封丘县尹。母郭氏封贞洁宜人。各加褒异。以厉风俗。仍赐冠带。以荣终身。毋负朕意。望阙谢恩。〔生旦小生〕万岁。天使大人请坐。待茶。〔末〕不劳。〔下众合〕</p><p>【大环着】感慈亲敎子。感慈亲敎子。跋踄山川远寻取。千辛万苦皆经历。刺血写因依。去鄂州界裏。感得恩人与父台卿集。偶来旅邸。父子相逢。一旦眞奇异。喜重相会。从今暮乐朝欢。休把良辰费。为富不仁。今已遭边配。方遂吾心意。<br> 【尾声】一还一报君须记。古往今来放过谁。贤者贤来愚者愚。</p><p>寻亲记终</p>',240),d=[h];function i(n,t){return p(),b("div",null,d)}const o=r(e,[["render",i],["__file","六十种曲寻亲记.html.vue"]]);export{o as default};
