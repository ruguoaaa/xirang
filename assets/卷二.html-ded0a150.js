import{_ as a}from"./plugin-vue_export-helper-c27b6911.js";import{o as e,c as h,e as r}from"./app-a83671f0.js";const d={},i=r('<h2 id="●卷二" tabindex="-1"><a class="header-anchor" href="#●卷二" aria-hidden="true">#</a> ●卷二</h2><h3 id="○姜尧章词清虚骚雅" tabindex="-1"><a class="header-anchor" href="#○姜尧章词清虚骚雅" aria-hidden="true">#</a> ○姜尧章词清虚骚雅</h3><p>姜尧章词，清虚骚雅。每于伊郁中饶蕴藉，清真之劲敌，南宋一大家也。梦窗、玉田诸人，未易接武。</p><h3 id="○白石词中寄慨" tabindex="-1"><a class="header-anchor" href="#○白石词中寄慨" aria-hidden="true">#</a> ○白石词中寄慨</h3><p>南渡以后，国势日非。白石目击心伤，多于词中寄慨。不独暗香、疏景二章，发二帝之幽愤，伤在位之无人也。特感慨全在虚处，无迹可寻，人自不察耳。感慨时事，发为诗歌，便已力据上游，特不宜说破，只可用比兴体。即比兴中，亦须含蓄不露，斯为沉郁，斯为忠厚。若王子文之西河，曹西士之和作，陈经国之沁园春，方巨山之满江红、水调歌头，李秋田之贺新凉等类，慷慨发越，终病浅显。南宋词人，感时伤事，缠绵温厚者，无过碧山，次则白石。白石郁处不及碧山，而清虚过之。</p><h3 id="○白石词格调最高" tabindex="-1"><a class="header-anchor" href="#○白石词格调最高" aria-hidden="true">#</a> ○白石词格调最高</h3><p>白石词以清虚为体，而时有阴冷处，格调最高。沈伯时讥其生硬，不知白石者也。黄叔叹为美成所不及，亦漫为可否者也。惟赵子固云：白石词家之申、韩也，真刺骨语。</p><h3 id="○白石气体超妙" tabindex="-1"><a class="header-anchor" href="#○白石气体超妙" aria-hidden="true">#</a> ○白石气体超妙</h3><p>美成、白石，各有至处，不必过为轩轾。顿挫之处，理法之精，千古词综，自属美成。而气体之超妙，则白石独有千古，美成亦不能至。</p><h3 id="○美成白石各有独至处" tabindex="-1"><a class="header-anchor" href="#○美成白石各有独至处" aria-hidden="true">#</a> ○美成白石各有独至处</h3><p>美成词于浑灏流转中，下字用意，皆有法度。白石则如白云在空，随风变灭。所谓各有独至处。</p><h3 id="○白石扬州慢" tabindex="-1"><a class="header-anchor" href="#○白石扬州慢" aria-hidden="true">#</a> ○白石扬州慢</h3><p>白石扬州慢［淳熙丙申至日过扬州］云：“自胡马窥江去后，废池乔木，犹压言兵。渐黄昏、清角吹寒，都在空城”数语，写兵燹后情景逼真。“犹厌言兵”四字，包括无限伤乱语。他人累千百言，亦无此韵味。</p><h3 id="○白石短章不可及" tabindex="-1"><a class="header-anchor" href="#○白石短章不可及" aria-hidden="true">#</a> ○白石短章不可及</h3><p>白石长调之妙，冠绝南宋，短章亦有不可及者。如点绛唇［丁未过吴淞作］一阕，通首只写眼前景物。至结处云：“今何许。凭栏怀古。残柳参差舞。”感时伤事，只用“今何许”三字提唱。“凭栏怀古”以下，仅以残柳五字，咏叹了之。无穷哀感，都在虚处。令读者吊古伤今，不能自止。洵推绝调。</p><h3 id="○白石齐天乐" tabindex="-1"><a class="header-anchor" href="#○白石齐天乐" aria-hidden="true">#</a> ○白石齐天乐</h3><p>白石齐天乐一阕，全篇皆写怨情。独后半云：“笑篱落呼灯，世间儿女。”以无知儿女之乐，反衬出有心人之苦，是为入妙。用笔亦别有神味，难以言传。</p><h3 id="○白石湘月" tabindex="-1"><a class="header-anchor" href="#○白石湘月" aria-hidden="true">#</a> ○白石湘月</h3><p>白石湘月云：“暗柳萧萧，飞星冉冉，夜久知秋冷。”写夜景高绝。点缀之工，意味之永，他手亦不能到。</p><h3 id="○白石词开玉田一派" tabindex="-1"><a class="header-anchor" href="#○白石词开玉田一派" aria-hidden="true">#</a> ○白石词开玉田一派</h3><p>白石词，如“无奈苕溪月，又唤我扁舟东下。”又“冷香飞上诗句”。又“高柳垂阴，老鱼吹浪，留我花间住”等语，是开玉田一派。在白石集中，只算隽句，尚非高之境。</p><h3 id="○白石石湖仙" tabindex="-1"><a class="header-anchor" href="#○白石石湖仙" aria-hidden="true">#</a> ○白石石湖仙</h3><p>白石石湖仙一阕，自是有感而作，词亦超妙入神。惟“玉友金蕉，玉人金缕”八字，鄙俚纤俗，与通篇不类。正如贤人高士中，著一伧父，愈觉俗不可耐。</p><h3 id="○白石翠楼吟" tabindex="-1"><a class="header-anchor" href="#○白石翠楼吟" aria-hidden="true">#</a> ○白石翠楼吟</h3><p>白石翠楼吟［武昌安远楼成］后半阕云：“此地宜有神仙，拥素云黄鹤，与君游戏。玉梯凝望久，叹芳草萋萋千里。天涯情味。仗酒祓清愁，花消英气。”一纵一操，笔如游龙，意味深厚，是白石最高之作。此词应有所刺，特不敢穿凿求之。</p><h3 id="○竹屋不及梅溪" tabindex="-1"><a class="header-anchor" href="#○竹屋不及梅溪" aria-hidden="true">#</a> ○竹屋不及梅溪</h3><p>竹屋、梅溪并称，竹屋不及梅溪远矣。梅溪全祖清真，高者几于具体而微。论其骨韵，犹出梦窗之右。</p><h3 id="○彭骏孙论史邦卿不当其实" tabindex="-1"><a class="header-anchor" href="#○彭骏孙论史邦卿不当其实" aria-hidden="true">#</a> ○彭骏孙论史邦卿不当其实</h3><p>彭骏孙云：南宋词人，如白石、梅溪、竹屋、梦窗、竹山诸家之中，当以史邦卿为第一。昔人称其“分镳清真，平睨方回，纷纷天变行辈，不足比数”，非虚言也。此论推扬太过，不当其实。三变行辈，信不足数。然同时如东坡、少游，岂梅溪所能压倒。至以竹屋、竹山与之并列，是又浅视梅溪。大约南宋词人，自以白石、碧山为冠，梅溪次之，梦窗、玉田又次之，西麓又次之，草窗又次之，竹屋又次之。竹山虽不论可也。然则梅溪虽佳，亦何能超越白石，而与清真抗哉。</p><h3 id="○梅溪东风第一枝" tabindex="-1"><a class="header-anchor" href="#○梅溪东风第一枝" aria-hidden="true">#</a> ○梅溪东风第一枝</h3><p>梅溪东风第一枝［立春］精妙处，竟是清真高境。张玉田云：“不独措词精粹，又且见时节风物之感。”乃深知梅溪者。余尝谓白石、梅溪皆祖清真，白石化矣，梅溪或稍逊焉。然高者亦未尝不化，如此篇是也。</p><h3 id="○梅溪独绝处" tabindex="-1"><a class="header-anchor" href="#○梅溪独绝处" aria-hidden="true">#</a> ○梅溪独绝处</h3><p>梅溪词，如：“碧袖一声歌，石城怨、西风随去。沧波荡晚，菰蒲弄秋，还重到断魂处。”沉郁之至。又，“三年梦冷，孤吟意短，屡烟钟津鼓。屐齿厌登临，移橙后，几番凉雨。”亦居然美成复生。又临江仙结句云：“枉教装得旧时多。向来箫鼓地，曾见柳婆娑。”慷慨生哀，极悲极郁。较“临断岸、新绿生时，是落红、带愁流处”之句，尤为沉至。此种境界，却是梅溪独绝处。</p><h3 id="○梅溪玉蝴蝶" tabindex="-1"><a class="header-anchor" href="#○梅溪玉蝴蝶" aria-hidden="true">#</a> ○梅溪玉蝴蝶</h3><p>梅溪玉蝴蝶云：“一笛当楼，谢娘悬泪立风前。”幽怨似少游，清切如美成，合而化矣。</p><h3 id="○竹屋词非竹山所及" tabindex="-1"><a class="header-anchor" href="#○竹屋词非竹山所及" aria-hidden="true">#</a> ○竹屋词非竹山所及</h3><p>竹屋词最隽快，然亦有含蓄处。抗行梅溪则不可。要非竹山所及。</p><h3 id="○竹屋词用比意" tabindex="-1"><a class="header-anchor" href="#○竹屋词用比意" aria-hidden="true">#</a> ○竹屋词用比意</h3><p>竹屋“春风吹绿湖边草”一章，纯用比意，为集中最纯正最深婉之作。他如贺新郎［梅］之“开遍西湖春意烂，算群花正作江山梦。吟思怯、暮云重。”此类不过聪俊语耳，无关大雅。</p><h3 id="○陈唐卿论高史词殊谬" tabindex="-1"><a class="header-anchor" href="#○陈唐卿论高史词殊谬" aria-hidden="true">#</a> ○陈唐卿论高史词殊谬</h3><p>陈唐卿云：“竹屋、梅溪词，要是不经人道语，其妙处，少游、美成亦未及也。”此论殊谬。夫梅溪求为少游、美成而不足者，竹屋则去之愈远，乌得谓周、秦所不及。且作词只论是非，何论人道与不道。若不观全体，不究本原，徒取一二聪明新巧语，遂叹为少游、美成所不能及，是亦妄人也已矣。</p><h3 id="○宋人论梦窗多失之诬" tabindex="-1"><a class="header-anchor" href="#○宋人论梦窗多失之诬" aria-hidden="true">#</a> ○宋人论梦窗多失之诬</h3><p>梦窗在南宋，自推大家。惟千古论梦窗者，多失之诬。尹惟晓云：“求词于吾宋，前有清真，后有梦窗，此非予之言，四海之公言也。”为此论者，不知置东坡、少游、方回、白石等于何地。沈伯时云：“梦窗深得清真之妙，但用事下语太晦处，人不易知。”其实梦窗才情超逸，何尝沉晦。梦窗长处，正在超逸之中，见沉郁之意，所以异于刘、蒋辈，乌得转以此为梦窗病。至张叔夏云：“吴梦窗如七宝楼台，眩人眼目，拆碎下来，不成片段。”此论亦余所未解。窃谓七宝楼台，拆碎不成片段，以诗而论，如太白牛渚西江夜一篇，却合此境。词惟东坡水调歌头近之。若梦窗词，合观通篇，固多警策。即分摘数语，亦自入妙，何尝不成片段耶。总之，梦窗之妙，在超逸中见沉郁，不及碧山、梅溪之厚，而才气较胜。</p><h3 id="○张惠言不知梦窗" tabindex="-1"><a class="header-anchor" href="#○张惠言不知梦窗" aria-hidden="true">#</a> ○张惠言不知梦窗</h3><p>张皋文词选，独不收梦窗词，以苏、辛为正声，却有巨识。而以梦窗与耆卿、山谷、改之辈同列，不知梦窗者也。至董氏续词选，取梦窗唐多令、忆旧游两篇，此二篇绝非梦窗高诣。唐多令一篇，几于油腔滑调，在梦窗集中，最属下乘。续选独取此两篇，岂故收其下者，以实皋文以言耶，［董毅为皋文外甥。］谬矣。</p><h3 id="○梦窗高阳台" tabindex="-1"><a class="header-anchor" href="#○梦窗高阳台" aria-hidden="true">#</a> ○梦窗高阳台</h3><p>梦窗高阳台一篇［落梅］，既幽怨，又清虚，几欲突过中仙、咏物诸篇，是集中最高之作，词选何以不录。</p><h3 id="○梦窗精于造句" tabindex="-1"><a class="header-anchor" href="#○梦窗精于造句" aria-hidden="true">#</a> ○梦窗精于造句</h3><p>梦窗精于造句，超逸处则仙骨珊珊，洗脱凡艳。幽索处，则孤怀耿为，别缔古欢。如高阳台［落梅］云：“宫粉雕痕，仙云堕影，无人野水荒湾。古石埋香，金沙锁骨连环。南楼不恨吹横笛，恨晓风千里关山。半飘零，庭上黄昏，月冷阑干。”又云：“细雨归鸿，孤山无限春寒。”瑞鹤仙云：“怨柳凄花，似曾相识。西风破屐林下路，水边石。”祝英台近［除夜立春］云：“剪红情，裁绿意，花信上钗股。残日东风，不放岁华去。”又［春日客龟溪游废园］云：“绿暗长亭，归梦趁风絮。”水龙吟［惠泉山］云：“艳阳不到青山，淡烟冷翠成秋苑。”满江红［氵殿山湖］云：“对两蛾犹锁，怨绿烟中。秋色未教飞尽雁，夕阳长是坠疏钟。”点绛唇［试灯夜初晴］云：“情如水。小楼薰被。春梦笙歌里。”又云：“征衫贮、旧寒一缕，泪泾风帘絮。”莺啼序云：“暝堤空、轻把斜阳，总还鸥鹭。”八声甘州［游灵崖］云：“箭径酸风射眼，腻水染花腥。”又云：“连呼酒，上琴台去，秋与云平。”俱能超妙入神。</p><h3 id="○梦窗有俚词" tabindex="-1"><a class="header-anchor" href="#○梦窗有俚词" aria-hidden="true">#</a> ○梦窗有俚词</h3><p>梦窗赋女髑髅［调思佳客］云：“钗燕拢云睡起时。隔墙折得杏花枝。青春半面妆台画，细雨三更花欲飞。情轻爱别旧相知。断肠青冢几斜晖。乱红一任风吹起，结习空时不点衣。”又题华山女道士扇［调蝶恋花］云：“北斗秋横云髻影。莺羽衣轻，腰减青丝剩［俗字俗句。］一曲游山闻玉磬。月华深处人初定。十二阑干和笑凭。风露生寒，人在莲花顶。睡重不知残酒醒。层城几度啼鸦暝。”又题藕花洲尼扇［调醉落魄］云：“春温红玉。纤衣学剪矫鸦绿。夜香烧短银屏烛。偷掷金钱，重把寸心卜。［此三句亦平常浅俗意，虽非恶劣，究属疲庸，不谓梦窗蹈之。］翠深不碍鸳鸯宿。采鞭谁记当时曲。青山南畔红云北。一叶波心，明灭淡装束。”此类命题，皆不大雅。金应抉词中三蔽，似此亦在俚词之列，故为皋文所不取。然用意造句，仙思鬼境，两穷其妙。余录入闲情集中，不忍没古人之美也。</p><h3 id="○梦窗金缕曲" tabindex="-1"><a class="header-anchor" href="#○梦窗金缕曲" aria-hidden="true">#</a> ○梦窗金缕曲</h3><p>梦窗金缕曲［陪履斋先生沧浪看梅］云：“华表月明归夜鹤，问当时花竹今如此。枝上露，溅清泪。”后叠云：“此心与东君同意。后不如今今非昔。两无言、相对沧浪水。怀此恨，寄残醉。”感慨身世，激烈语偏说得温婉，境地最高。若文及翁之“借问孤山林处士，但掉头笑指梅花蕊。天下事，可知矣。”不免有张眉怒目之态。</p><h3 id="○陈西麓词中正轨" tabindex="-1"><a class="header-anchor" href="#○陈西麓词中正轨" aria-hidden="true">#</a> ○陈西麓词中正轨</h3><p>陈西麓词，和平婉雅，词中正轨。张叔夏云：“词欲雅而正，志之所之，一为物所役，则失其雅正之音。近代陈西麓，所作平正，亦有佳者。”夫平正则难见其佳，平正而有佳者，乃真佳也。求之于诗，十九首后，其惟陶渊明乎。词惟西麓近之。有志于古者，三复西麓词，一切流荡忘反之失，不化而化矣。</p><h3 id="○西麓在中仙梦窗之间" tabindex="-1"><a class="header-anchor" href="#○西麓在中仙梦窗之间" aria-hidden="true">#</a> ○西麓在中仙梦窗之间</h3><p>西麓词在中仙、梦窗之间。沉郁不及碧山，而时有清超处。超逸不及梦窗，而婉雅犹过之。</p><h3 id="○西麓八宝妆起句" tabindex="-1"><a class="header-anchor" href="#○西麓八宝妆起句" aria-hidden="true">#</a> ○西麓八宝妆起句</h3><p>西麓八宝妆起句云：“望远秋平。”起四字便耐人思，却似日湖渔唱词境，用作西麓全集赞语，亦无不可。</p><h3 id="○西麓八宝妆" tabindex="-1"><a class="header-anchor" href="#○西麓八宝妆" aria-hidden="true">#</a> ○西麓八宝妆</h3><p>西麓八宝妆云：“琴心锦意暗懒，又争奈西风吹恨醒。”其有感于为制置司参议官时乎。然不肯仕元之意，已决于此矣，正不必作激烈语。</p><h3 id="○西麓词耐人玩味" tabindex="-1"><a class="header-anchor" href="#○西麓词耐人玩味" aria-hidden="true">#</a> ○西麓词耐人玩味</h3><p>西麓绮罗香［秋雨］云：“滴入愁心，秋似玉楼人瘦。烟槛外，催落梧桐，带西风、乱梢鸳。”字字锤炼，却极和雅。又酹江月云：“隔岸人家砧杵急，微寒先到帘钩。”又玉楼春云：“斜阳一片水边楼，红叶满天江上路。”又蝶恋花［柳］云：“寂寞情怀如中酒。攀条恨如东风手。”又云：“怅望章台愁转首。画栏十二东风旧。”俱耐人玩味。</p><h3 id="○西麓取法清真" tabindex="-1"><a class="header-anchor" href="#○西麓取法清真" aria-hidden="true">#</a> ○西麓取法清真</h3><p>西麓亦是取法清真，集中和美成者十有二三，想见服膺之意。特面目全别，此所谓脱胎法。</p><h3 id="○西麓西湖十咏" tabindex="-1"><a class="header-anchor" href="#○西麓西湖十咏" aria-hidden="true">#</a> ○西麓西湖十咏</h3><p>西麓西湖十咏，多感时之语，时时寄托，忠厚和平，真可亚于中仙。下视草窗十阕，直不足比数矣。如探春［苏堤春晓］云：“搔首卷帘看，认何处六桥烟柳。”秋霁［平湖秋月］云：“对西风凭谁问取，人间那得有今夕。应笑广寒宫殿窄。露冷烟淡，还看数点残星，两行新雁，倚楼横笛。”扫花游［雷峰夕照］云：“可惜流年，付与朝钟暮鼓。”蓦山溪［花港观鱼］云：“宫沟泉滑，怕有题红句。钩饵已忘机，都付与人间儿女。濠梁兴在，鸥鹭笑人痴，三湘梦，五湖心，云水苍茫处。”齐天乐［南屏晚钟］云：“御苑烟花，宫斜露草，几度西风弹指。”似此之类，皆令人思。读之既久，其味弥长。诸词作于景定癸亥岁，阅十余年，宋亡矣。三湘梦三句，推开说，先生其有遗世之心乎。</p><h3 id="○周公瑾刻意学清真" tabindex="-1"><a class="header-anchor" href="#○周公瑾刻意学清真" aria-hidden="true">#</a> ○周公瑾刻意学清真</h3><p>周公瑾词，刻意学清真。句法字法，居然合拍。惟气体究去清真已远。其高者可步武梅溪，次亦平视竹屋。</p><h3 id="○公瑾木兰花慢十章" tabindex="-1"><a class="header-anchor" href="#○公瑾木兰花慢十章" aria-hidden="true">#</a> ○公瑾木兰花慢十章</h3><p>公瑾木兰花慢［西湖十景］十章，不过无谓游词耳，蓉塘诗话独赏之，何也。</p><h3 id="○公瑾一萼红" tabindex="-1"><a class="header-anchor" href="#○公瑾一萼红" aria-hidden="true">#</a> ○公瑾一萼红</h3><p>公谨一萼红［登蓬莱阁有感］一阕，苍茫感慨，情见乎词，当为草窗集中压卷。虽使美成、白石为之，亦无以过。惜不多观耳。词云：“步深幽。正云黄天淡，雪意未全休。鉴曲寒沙，茂林烟草，俯仰今古悠悠。岁华晚，飘零渐远，谁念我，同载五湖舟。磴古松斜，阴苔老，一片清愁。回首天涯归梦，几魂飞西浦，泪洒东州。故国山川，故园心眼，还似王粲登楼。最负他，秦鬟妆镜，好江山、何事此时游。为唤狂吟老鉴，共赋销忧。”</p><h3 id="○公瑾献仙音" tabindex="-1"><a class="header-anchor" href="#○公瑾献仙音" aria-hidden="true">#</a> ○公瑾献仙音</h3><p>公瑾献仙音［吊雪香亭梅］云：“一片古今愁，但废绿平烟空远。无语消魂，对斜阳衰草泪满。”又“西冷残笛，低送数声春怨。”即杜诗“回首可怜歌舞地”之意。以词发之，更觉凄惋。水龙吟［白莲］云：“擎露盘深，忆君凉夜，暗倾铅水，想鸳鸯、正结梨云好梦，西风冷，还惊起。”词意兼胜，似此亦居然碧山矣。</p><h3 id="○草窗绝妙好词选" tabindex="-1"><a class="header-anchor" href="#○草窗绝妙好词选" aria-hidden="true">#</a> ○草窗绝妙好词选</h3><p>草窗绝妙好词之选，并不能强人意。当是局于一时闻见，即行采人，未窥各人全钓耳。不得以草窗所辑，一概尊之。［纪文达立论，好是古非今。绝妙好词一编，叹为篇篇皆善，未免以耳代目。且如殷所选河岳英灵集，以唐人选唐诗，而唐陋谬妄，不可言状。文达亦赏之，尤属不解。］</p><h3 id="○王碧山词诗中曹杜" tabindex="-1"><a class="header-anchor" href="#○王碧山词诗中曹杜" aria-hidden="true">#</a> ○王碧山词诗中曹杜</h3><p>王碧山词，品最高，味最厚，意境最深，力量最重。感时伤世之言，而出以缠绵忠爱。诗中之曹子建、杜子美也。词人有此，庶几无憾。</p><h3 id="○论南宋词家" tabindex="-1"><a class="header-anchor" href="#○论南宋词家" aria-hidden="true">#</a> ○论南宋词家</h3><p>南宋词家白石、碧山，纯乎纯者也。梅溪、梦窗、玉田辈，大纯而小疵，能雅不能虚，能清不能厚也。</p><h3 id="○词坛三绝" tabindex="-1"><a class="header-anchor" href="#○词坛三绝" aria-hidden="true">#</a> ○词坛三绝</h3><p>词法之密，无过清真。词格之高，无过白石。词味之厚，无过碧山，词坛三绝也。</p><h3 id="○碧山词品最高" tabindex="-1"><a class="header-anchor" href="#○碧山词品最高" aria-hidden="true">#</a> ○碧山词品最高</h3><p>诗有诗品，词有词品。碧山词性情和厚，学力精深。怨慕幽思，本诸忠厚而运以顿挫之姿，沉郁之笔。论其词品，已臻绝顶，古今不可无一，不能有二。白石词，雅矣正矣，沉郁顿挫矣。然以碧山较之，觉白石犹有未能免俗处。少游、美成，词坛领袖也。所可议者，好作艳语，不免于俚耳。故大雅一席，终让碧山。</p><h3 id="○碧山词工雅" tabindex="-1"><a class="header-anchor" href="#○碧山词工雅" aria-hidden="true">#</a> ○碧山词工雅</h3><p>碧山词观其全体，固自高绝，即于一字一句间求之，亦无不工雅。琼枝寸寸玉，旃檀片片香，吾于词见碧山矣。于诗则未有所遇也。看来碧山为词，只是忠爱之忱，发于不容已，并无刻意争奇之意，而人自莫及，此其所以为高。</p><h3 id="○碧山咏物有寄托" tabindex="-1"><a class="header-anchor" href="#○碧山咏物有寄托" aria-hidden="true">#</a> ○碧山咏物有寄托</h3><p>词选云：“碧山咏物诸篇，并有君国之忧。”自是确论。读碧山词者，不得不兼时势言之，亦是定理。或谓不宜附会穿凿，此特老生常谈，知其一不知其二。古人诗词有不容凿者，有必须考镜者，明眼人自能辨之。否则徒为大言欺人，彼方自谓识超，吾则笑其未解。碧山咏物诸篇，固是君国之忧。时时寄托，却无一笔犯复，字字贴切故也。就题论题，亦觉踌躇满志。</p><h3 id="○碧山天香" tabindex="-1"><a class="header-anchor" href="#○碧山天香" aria-hidden="true">#</a> ○碧山天香</h3><p>碧山天香［龙涎香］一阕，庄希祖云：“此词应为谢太后作。前半所指，多海外事。”此论正合余意。惟后叠云：“荀令如今渐老，总忘却尊前旧风味。”必有所兴。但不知其何所指。读者各以意会可也。</p><h3 id="○碧山词所指" tabindex="-1"><a class="header-anchor" href="#○碧山词所指" aria-hidden="true">#</a> ○碧山词所指</h3><p>碧山南浦［春水］云：“帘影蘸楼阴，芳流去，应有泪珠千点。沧浪一舸，断魂重唱苹花怨。”寄慨处，清丽纡徐，斯为雅正。又庆宫春［水仙］云：“岁华相误，记前度湘皋怨别。哀弦重听，都是凄凉，未须弹彻。”后叠云：“国香到此谁怜，烟冷沙昏，顿成愁绝。”结云：“试招仙魄。怕今夜瑶簪冻折。携盘独出，空想咸阳，故宫落月。”凄凉哀怨，其为王清作乎。又无闷［雪意］后半阕云：“清致悄无似，有照水南枝，已搀春意。误几度凭栏，莫愁凝睇。应是梨云梦好，未肯放东风来人世。待翠管吹破苍茫，看取玉壶天地。”无限怨情，出以浑厚之笔。惟南枝句中含讥刺，当指文溪、松雪辈。</p><h3 id="○词选论碧山词" tabindex="-1"><a class="header-anchor" href="#○词选论碧山词" aria-hidden="true">#</a> ○词选论碧山词</h3><p>碧山眉妩、高阳台、庆清朝三篇，古今绝构。词选取之，确有特识。眉妩［新月］云：“渐新痕悬柳，淡彩穿花，依约破初暝。便有团圆意，深深拜、相逢谁在香径。画眉未稳，料素娥犹带离恨。最堪爱，一曲银钩小，宝帘挂秋冷。千古盈亏休问。叹漫磨玉斧，难补金镜。太液池犹在，凄凉处、何人重赋清景。故山夜永，试待他窥户端正，看云外山河，还老桂花旧影。”词选云：“此喜君有恢复之志，而惜无贤臣也。”高阳台［词选云：此题应是梅花。］后半阕云：“江南自是离愁若，况游骢古道，归雁平沙。怎得银笺，殷勤与说年华。如今处处生芳草，纵凭高、不见天涯。更消他、几度东风，几度飞花。”词选云：“此伤君臣晏安，不思国耻，天下将亡也。”庆清朝［榴花］后半阕云：“谁在旧家殿阁，自太真仙去，扫地春空。朱幡护取，如今应误花工。颠倒绛英满径，想无车马到山中。西风后，尚余数点，还胜春浓。”词选云：“此言乱世尚有人才，惜世不用也。”不知其何所指。右上三章，一片热肠，无穷哀感。小雅怨诽不乱，诸词有焉。以视白石之暗香、疏影，亦有过之无不及。词至是，乃蔑以加矣。</p><h3 id="○碧山水龙吟" tabindex="-1"><a class="header-anchor" href="#○碧山水龙吟" aria-hidden="true">#</a> ○碧山水龙吟</h3><p>碧山水龙吟诸篇，感慨沉至。咏牡丹云：“自真妃舞罢，谪仙赋后，繁华梦、如流水。”咏海棠云：“叹黄州一梦，燕宫绝笔，无人解，看花意。”感寓中出以骚雅之笔，入人自深。咏白莲云：“太液荒寒，海山依约，断魂何许。”又云：“三十六陂烟雨。旧凄凉、向谁堪诉。如今漫说仙姿自洁，芳心更苦。”写出幽贞，意者亦指清惠乎。咏落叶云：“渭水风生，洞庭波起，几番秋杪。想重崖半没，千峰尽出，山中路，无人到。”笔意幽冷，寒芒刺骨。其有慨于崖山乎。</p><h3 id="○碧山齐天乐" tabindex="-1"><a class="header-anchor" href="#○碧山齐天乐" aria-hidden="true">#</a> ○碧山齐天乐</h3><p>碧山齐天乐诸阕，哀怨无穷，都归忠厚，是词中最上乘。咏萤云：“汉苑飘苔，秦陵坠叶，千古凄凉不尽，何人为省。但隔水余辉，傍林残影。”咏叹苍茫，深人无浅语。隔水二句，意者其指帝乎。咏蝉首章云：“短梦深宫，向人犹自诉憔悴。”言中有物，其指全太后祝发为尼事乎。后叠云：“病叶难留，纤柯易老，空忆斜阳身世。窗明月碎，甚已绝余音，尚遗枯蜕。鬓影参差，断魂清镜里。”意境虽深，然所指却了然在目。次章起句云：“一襟余恨宫魂断。”下云：“镜暗妆残，为谁娇鬓尚如许。”合上章观之，此当指王照仪改装女冠。后叠云：“铜仙铅泪如洗，叹移盘去远，难贮零露。病翼惊秋，枯形阅世，消得斜阳几度。余音更苦。甚独抱清商，顿成凄楚。”字字凄断，却浑雅不激烈。余音数语，或有感于太液芙蓉一阕乎。</p><h3 id="○碧山赠秋崖道人" tabindex="-1"><a class="header-anchor" href="#○碧山赠秋崖道人" aria-hidden="true">#</a> ○碧山赠秋崖道人</h3><p>碧山赠秋崖道人西归［调齐天乐］云：“冷烟残水山阴道，家家拥门黄叶。”一起令人魂销。又云：“换尽秋芳，想渠西子更愁绝。”亦不堪多诵。后叠云：“短褐临流，幽怀倚石，山色重逢都别。”黍离麦秀之悲，山色六字，凄绝警绝。觉国破山河在，犹浅语也。下云：“江云冻折。算只有梅花，尚堪攀折。”此亦必有所指，骨韵高绝。玉田感伤处，亦自雅正，总不及碧山之厚。</p><h3 id="○读碧山词须息心静气" tabindex="-1"><a class="header-anchor" href="#○读碧山词须息心静气" aria-hidden="true">#</a> ○读碧山词须息心静气</h3><p>读碧山词，须息心静气，沉吟数过，其味乃出。心粗气浮者，必不许读碧山词。</p><h3 id="○花外集中疏快之作" tabindex="-1"><a class="header-anchor" href="#○花外集中疏快之作" aria-hidden="true">#</a> ○花外集中疏快之作</h3><p>碧山“洗芳林夜来风雨”一阕，花外集中，惟此篇最疏快。风骨稍低，情词却妙。</p><h3 id="○碧山词味厚" tabindex="-1"><a class="header-anchor" href="#○碧山词味厚" aria-hidden="true">#</a> ○碧山词味厚</h3><p>碧山八字子云：“漫淡却蛾眉，晨妆慵扫，宝钗散，绣衾鸾破，当时暗水和云泛酒，空山留月听琴。料如今、门前数重翠阴。”宛雅幽怨，殊耐人思。又一萼红［赤城山中题梅花卷］云：“疏萼无香，柔条独秀，应恨流落人间。”后半云：“重省嫩寒清晓，过断桥流水，问讯孤山。冰骨微销，尘衣不浣，相见还误轻攀。未须讶、东南倦客，掩铅泪，睦了又重看。故国吴天树老，雨过风残。”身世之感，君国之恨，一一可见。疏影［梅］云：“篱根分破东风恨，又梦入水孤云阔。”后叠云：“几度黄昏，忽到窗前。重想故人初别。苍虬欲卷涟漪去，漫蜕却、连环香骨。”高阳台云：“屡卜佳期，无凭却怨金钱。何人寄与天涯信，趁东风、急整归船。纵飘零，满院杨花，犹是春前。”幽情苦绪，味之弥永。</p><h3 id="○碧山法曲献仙音" tabindex="-1"><a class="header-anchor" href="#○碧山法曲献仙音" aria-hidden="true">#</a> ○碧山法曲献仙音</h3><p>“翠华不向苑中来。可是年年惜露台。水际春风寒漠漠，官梅却作野梅开。”高似孙过聚景园诗也。可谓凄怨。碧山法曲献仙音［聚景亭梅次草窗韵］云：“层绿峨峨，纤琼皎皎，倒压波痕清浅。过眼年华，动人幽意，相逢几番春换。记唤酒寻芳处，盈盈褪妆晚。已销黯，况凄凉近来离思，应忘却、明月夜深归辇。荏苒一枝春，恨东风人似天远。纵有残花酒，洒征衣铅泪都满。但殷勤折取，自遣一襟幽怨。”较高诗更觉凄婉。</p><h3 id="○碧山花犯" tabindex="-1"><a class="header-anchor" href="#○碧山花犯" aria-hidden="true">#</a> ○碧山花犯</h3><p>碧山花犯［苔梅］云：“三花两花破蒙茸，依依似有恨，明珠轻委。云卧稳蓝衣，正护春憔。罗浮梦，半蟾挂晓么凤冷，山中人乍起。”笔意幽索，得屈宋遗意。少陵每饭不忘君国，碧山亦然。然两人负质不同，所处时势又不同。少陵负沉雄博大之才，正值唐室中兴之际，故其为诗也悲以壮。悲山以和平中正之音，却值宋室败亡之后，故其为词也哀以思。推而至于国风、离骚，则一也。</p><h3 id="○碧山望梅" tabindex="-1"><a class="header-anchor" href="#○碧山望梅" aria-hidden="true">#</a> ○碧山望梅</h3><p>碧山望梅云：“剪玉裁冰，已占断江南春色。恨风前素艳，雪里暗香，偶成抛掷。”寄慨往事，必有所指。后半云：“如今眼穿故固，待牛花弄蕊，时话思忆。想陇头依约飘零，甚千里芳心，杳无消息。粉怯珠愁，又只恐吹残羌笛。正斜飞、半窗晓月，梦回陇驿。”故国忠爱之心，油然感人，作少陵诗读可也。</p><h3 id="○碧山雅正" tabindex="-1"><a class="header-anchor" href="#○碧山雅正" aria-hidden="true">#</a> ○碧山雅正</h3><p>词法莫密于清真，词理莫深于少游，词笔莫超于白石，词品莫高于碧山。皆圣于词者。而少游时有俚语，清真、白石，间亦不免。至碧山乃一归雅正。后之为词者，首当服膺勿失。一切游词滥语，自无从犯其笔端。</p><h3 id="○词有碧山词乃尊" tabindex="-1"><a class="header-anchor" href="#○词有碧山词乃尊" aria-hidden="true">#</a> ○词有碧山词乃尊</h3><p>词有碧山，而词乃尊。否则以为诗之余事，游戏之为耳。必读碧山词，乃知词所以补诗之阙，非诗之余也。</p><h3 id="○绝妙好词选碧山次乘" tabindex="-1"><a class="header-anchor" href="#○绝妙好词选碧山次乘" aria-hidden="true">#</a> ○绝妙好词选碧山次乘</h3><p>草窗与碧山相交最久，然绝妙好词中所选碧山诸篇，大半皆碧山次乘，转有负于碧山。</p><h3 id="○玉田非白石之匹" tabindex="-1"><a class="header-anchor" href="#○玉田非白石之匹" aria-hidden="true">#</a> ○玉田非白石之匹</h3><p>张玉田词，如并剪哀梨，爽豁心目，故诵之者多。至谓可与白石老仙相鼓吹。［仇仁近语。］惟精警处多，沉厚处少，自是雅音，尚非白石之匹。</p><h3 id="○玉田与碧山同一机轴" tabindex="-1"><a class="header-anchor" href="#○玉田与碧山同一机轴" aria-hidden="true">#</a> ○玉田与碧山同一机轴</h3><p>玉田词感伤时事，与碧山同一机轴，只是沉厚不及碧山。</p><h3 id="○玉田以春水词得名" tabindex="-1"><a class="header-anchor" href="#○玉田以春水词得名" aria-hidden="true">#</a> ○玉田以春水词得名</h3><p>玉田以春水一词得名，用冠词集之首。此词深情绵邈，意余于言，自是佳作。然尚非乐笑翁压卷，知音者审之。</p><h3 id="○玉田多议论" tabindex="-1"><a class="header-anchor" href="#○玉田多议论" aria-hidden="true">#</a> ○玉田多议论</h3><p>两宋词人，玉田多所议论。其所自著，亦可收南宋之终。沉厚微逊碧山，其高者颇有姜白石意趣。后遂鲜有知音矣。</p><h3 id="○玉田工于造句" tabindex="-1"><a class="header-anchor" href="#○玉田工于造句" aria-hidden="true">#</a> ○玉田工于造句</h3><p>玉田工于造句，每令人拍案叫绝。如忆旧游［大都长春宫］云：“古台半压琪树，引袖拂寒星。”结云：“鹤衣散影都是云。”中天［夜渡古黄河］云：“扣舷歌断，海蟾飞上孤白。”渡江云［山阴久客寄王菊存］云：“山空天入海，倚楼望极，风急暮潮初。”湘月［山阴道中］云：“疏风迎面，湿衣原是空翠。”清平乐云：“只有一枝梧叶，不知多少秋声。”甘州［饶沈克道并寄赵学舟［云：“短梦依然江表，老泪洒西州。一字无题处，落叶都愁。”后叠云：“折芦花赠远，零落一身秋。”又前调［饶草窗西归］云：“料瘦筇归后，闲锁北山云。”台城路［为湖天赋］云：“夜气浮山，晴晖荡目，无寻秋处。”又前调［寄太白山人陈又新］云：“虚沙动月，叹千里悲歌，唾壶敲缺。”后叠云：“回朝似咽。送一点愁心，故人天末。江影沉沉，夜凉欧梦阔。”长亭怨［饯菊泉］云：“记横笛玉关高处，万叠沙寒，雪深无路。”西子妆［江上］云：“杨花点点是春心，替风前万花吹泪。”结云：“漫依依，愁落鹃声万里。”又忆旧游［寄友］云：“一叶红心冷，望美人不见，隔浦难招。旧时认得鸥鹭，重过月明桥。”又前调［登蓬莱阁］云：“海日生残夜，看卧龙和梦，飞入秋冥。还听水声东去，山冷不生云。”此类皆精警无匹，然不及碧山处正在此。盖碧山已几于浑化，并无惊奇可喜之句，令人叹赏。所以为高，所以为大。玉田迈陂塘后半阕云：“休重省。莫问山中秦晋，桃源今度难认。林间却是长生路，一笑元非捷径。深更静。待散发吹箫，鹤背天风冷。凭高露饮。正碧落尘空，光摇半壁，月在万松顶。”沉郁以清超出之，飘飘有凌云之意。冲厚虽不及碧山，然自出草窗、西麓上。</p><h3 id="○玉田高阳台" tabindex="-1"><a class="header-anchor" href="#○玉田高阳台" aria-hidden="true">#</a> ○玉田高阳台</h3><p>玉田高阳台［西湖春感］一章，凄凉幽怨，郁之至，厚之至，与碧山如出一手，乐笑翁集中亦不多觏。词云：“接叶巢莺，平波卷絮，断桥斜日归船。能几番游，看花又是明年。东风且伴蔷薇住，到蔷薇、春已堪怜。更凄然。万绿西冷，一抹荒烟。当年燕子知何处，但苔深韦曲，草暗斜川。见说新愁，如今也到鸥边。无心再续笙歌梦，掩重门、浅醉闲眠。莫开帘。怕见飞花，怕听啼鹃。”</p><h3 id="○玉田长亭怨" tabindex="-1"><a class="header-anchor" href="#○玉田长亭怨" aria-hidden="true">#</a> ○玉田长亭怨</h3><p>玉田长亭怨［钱菊泉］后半阕云：“同去。钓珊瑚海树。底事便成行旅。烟迷断浦。更几点、恋人飞絮。如今又、京国寻春，定应被、薇花留住。且莫把孤愁，说与当时歌舞。”时菊泉将复之蓟北，数语微而多讽，结二语自明其不仕之志，似此亦不让碧山。</p><h3 id="○玉田三姝媚" tabindex="-1"><a class="header-anchor" href="#○玉田三姝媚" aria-hidden="true">#</a> ○玉田三姝媚</h3><p>玉田三姝媚［送舒亦山］云：“贺监犹存，还散迹、千岩风露。”君国恨，离别感，言外自见。又云：“莫趁江湖鸥鹭。怕太乙炉烟，暗销铅虎。”又云：“布袜青鞋，休误入、桃源深处。”语带箴规，耐人寻味，便似中仙最高之作。大抵读玉田词者，贵取其沉郁处。徒赏其一字一句之工遂惊叹欲绝，转失玉田矣。</p><h3 id="○碧山玉田用笔互异" tabindex="-1"><a class="header-anchor" href="#○碧山玉田用笔互异" aria-hidden="true">#</a> ○碧山玉田用笔互异</h3><p>碧山、玉田，多感时之语，本原相同，而用笔互异。碧山沉郁处多，超脱处少。玉田反是，终以沉郁为胜。</p><h3 id="○碧山词最沉郁" tabindex="-1"><a class="header-anchor" href="#○碧山词最沉郁" aria-hidden="true">#</a> ○碧山词最沉郁</h3><p>草窗、西麓、碧山、玉田，同时并出，人品亦不甚相远。四家之词，沉郁至碧山止矣。而玉田之超逸，西麓之淡雅，亦各出其长以争胜。要皆以忠厚为主，故足感发人之性情。草窗虽工词，而感寓不及三家之正。本原一薄，结构虽工，终非正声也。</p><h3 id="○草窗盛负词名" tabindex="-1"><a class="header-anchor" href="#○草窗盛负词名" aria-hidden="true">#</a> ○草窗盛负词名</h3><p>当时草窗盛负词名，玉田次之，碧山、西麓名则不逮。即后世知之者，亦不过数人，然千载下自有定论。一时得失，何足重轻。</p><h3 id="○李房木兰花慢" tabindex="-1"><a class="header-anchor" href="#○李房木兰花慢" aria-hidden="true">#</a> ○李房木兰花慢</h3><p>李房木兰花慢［送客］云：“吟边唤回梦蝶，想故山、薇长已多年。”后叠云：“留连漫听燕语，便江湖、夜雨隔灯前。”此词绝有感慨。绝妙好词中失载，见公谨浩然斋雅谈。</p><h3 id="○葛长庚词可以步武稼轩" tabindex="-1"><a class="header-anchor" href="#○葛长庚词可以步武稼轩" aria-hidden="true">#</a> ○葛长庚词可以步武稼轩</h3><p>葛长庚词，一片热肠，不作闲散语，转见其高。其贺新郎诸阕，意极缠绵，语极俊爽，可以步武稼轩，远出竹山之右。</p><h3 id="○李易安独辟门径" tabindex="-1"><a class="header-anchor" href="#○李易安独辟门径" aria-hidden="true">#</a> ○李易安独辟门径</h3><p>李易安词，独辟门径，居然可观。其源自从淮海、大晟来，而铸语则多生造。妇人有此，可谓奇矣。</p><h3 id="○宋人论易安声声慢" tabindex="-1"><a class="header-anchor" href="#○宋人论易安声声慢" aria-hidden="true">#</a> ○宋人论易安声声慢</h3><p>易安声声慢一阕，连下十四叠字，张正夫叹为公孙大娘舞剑手。且谓本朝非无能词之士，未曾有一下十四叠字者。然此不过奇笔耳，并非高调。张氏赏之，所见亦浅。又宠柳娇花之句，黄叔叹为前此未有能道之者。此语殊病纤巧，黄氏赏之，亦谬。宋人论词，且多左道，何怪后世纷纷哉。</p><h3 id="○易安佳句" tabindex="-1"><a class="header-anchor" href="#○易安佳句" aria-hidden="true">#</a> ○易安佳句</h3><p>易安佳句，如一翦梅起七字云：“红藕香残玉簟秋。”精秀特绝，真不食人间烟火者。</p><h3 id="○易安武陵春" tabindex="-1"><a class="header-anchor" href="#○易安武陵春" aria-hidden="true">#</a> ○易安武陵春</h3><p>易安武陵春后半阕云：“闻说双溪春尚好，也拟泛轻舟。只恐双溪舴艋舟，载不动、许多愁。”又凄婉，又劲直。观此益信易安无再张汝舟事。即风人岂不尔思，畏人之多言意也。投綦公一启，后人伪撰以诬易安耳。</p><h3 id="○易安卖花声" tabindex="-1"><a class="header-anchor" href="#○易安卖花声" aria-hidden="true">#</a> ○易安卖花声</h3><p>易安卖花声云：“帘外五更风。吹梦无踪。画楼重上与谁同。记得玉钗斜拨火，宝篆成空。回首紫金峰。雨润烟浓。一江春浪醉醒中。留得罗襟前日泪，弹与征鸿。”凄艳不忍卒读，其为德父作乎。</p><h3 id="○魏夫人及李易安" tabindex="-1"><a class="header-anchor" href="#○魏夫人及李易安" aria-hidden="true">#</a> ○魏夫人及李易安</h3><p>朱晦庵谓宋代妇人能文者，惟魏夫人及李易安二人而已。魏夫人词笔颇有操迈处，虽非易安之敌，然亦未易才也。</p><h3 id="○朱淑真词可称小品" tabindex="-1"><a class="header-anchor" href="#○朱淑真词可称小品" aria-hidden="true">#</a> ○朱淑真词可称小品</h3><p>朱淑真词，才力不逮易安，然规模唐五代，不失分寸。如“年年玉镜台”及“春已半”等篇，殊不让和凝、李辈。惟骨韵不高，可称小品。</p>',159),n=[i];function t(c,s){return e(),h("div",null,n)}const l=a(d,[["render",t],["__file","卷二.html.vue"]]);export{l as default};
