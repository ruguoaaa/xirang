import{_ as r}from"./plugin-vue_export-helper-c27b6911.js";import{o as p,c as b,e as a}from"./app-a2a948cb.js";const e={},h=a('<p>《六十种曲 四喜记》（明）谢谠</p><p>四喜记（明）谢谠 着</p><p>绣刻演剧十本<br> 第三套<br> 春芜（朱玉）　琴心（相如）　玉镜（温峤）　怀香（韩寿）　彩毫（李白）　运甓（陶侃）　鸾鎞（杜恙）　玉合（韩翊）　金莲（苏轼）　四喜（宋郊）</p><p>绣刻四喜记定本</p><p>●四喜记目录</p><p>第一出　家门始终<br> 第二出　大宋毕姻<br> 第三出　诗礼趋庭<br> 第四出　琼英入宫<br> 第五出　花亭佳偶<br> 第六出　风月靑楼<br> 第七出　久旱祈神<br> 第八出　喜逢甘雨<br> 第九出　竹桥渡蚁<br> 第十出　天佑阴功<br> 第十一出　鸾俦赏夏<br> 第十二出　椿庭庆寿<br> 第十三出　巧夕宫筵<br> 第十四出　赴试秋闱<br> 第十五出　月桂同攀<br> 第十六出　乡荐荣欢<br> 第十七出　亲忆琼英<br> 第十八出　琼英闺闷<br> 第十九出　催赴春闱<br> 第二十出　怡情旅邸<br> 第二十一出　红楼遣思<br> 第二十二出　紫禁明扬<br> 第二十三出　双桂联芳<br> 第二十四出　冰壶重会<br> 第二十五出　遐忆靑娃<br> 第二十六出　坚持白操<br> 第二十七出　泥金报捷<br> 第二十八出　禁苑奇逢<br> 第二十九出　词倾宸听<br> 第三十出　诗咏花鱼<br> 第三十一出　仁主赐婚<br> 第三十二出　翠阁躭思<br> 第三十三出　思忆双亲<br> 第三十四出　梦后伤怀<br> 第三十五出　奔吿强婚<br> 第三十六出　佳期重会<br> 第三十七出　祸禳左道<br> 第三十八出　平妖奏绩<br> 第三十九出　帝阙辞荣<br> 第四十出　他乡遇故<br> 第四十一出　寻乐江村<br> 第四十二出　衣锦团圆</p><h2 id="第一出-家门始终" tabindex="-1"><a class="header-anchor" href="#第一出-家门始终" aria-hidden="true">#</a> 第一出　家门始终</h2><p>【西江月】〔末上〕人世难逢四喜。浮生不满百年。有花有酒卽神仙。云鬓等闲霜变。主敬固能作圣。风流亦可称贤。调宫弄羽乐吾天。轩冕峥嵘何羡。<br> 【汉宫春】乾坤豪杰。只古丘大宋。无人并列。曾编竹桥。渡蚁阴功赫奕。天赐三元。兄和弟状元榜迭。昼锦处救取孤僧。不负当年鉴别。小宋风情奇绝。向花朝禁苑。闻呼情热。何期戏咏私成。宸聪遽彻。蓬山不远。奉纶音洞房姻结。更靑楼旧爱重欢。千古传扬不灭。<br> 宋公编竹桥渡蚁。宋子京花烛奇缘。<br> 慧云僧他乡遇故。一门宋兄弟状元。</p><h2 id="第二出-大宋毕姻" tabindex="-1"><a class="header-anchor" href="#第二出-大宋毕姻" aria-hidden="true">#</a> 第二出　大宋毕姻</h2><p>【瑞鹤仙】〔生上〕礼乐传家远。赖庭趋有训。硏精文苑。韦编已三断。苦萱闱夜永。椿庭日短。灵台忧满。幸荆花春风正暖。知甚时腾翥。笙簧圣治。徜徉天馆。<br> 少小埋头读礼经。十年窗下未知名。牛羊勿牧看芽茁。鸿鹄难移要奕精。时正泰。世方亨。皇家罗网选奇英。男儿有志终须就。肯负衣冠过一生。小生姓宋。名郊。字公序。雍丘人也。父亲宋??。曾为九江令。早年无子。与俺亡过母亲锺氏。祷于庐阜。梦一道士。授以小戴礼。曰。以遗尔子。遂生俺兄弟二人。后来前往许眞君观内烧香。见面貌与梦中所见厮像。惊其灵异。曲尽诚敬。竟着俺兄弟读书此观。朝夕焚香以奉之。今早父亲着家僮永昌唤我回来。不知有何话说。不免径入堂上问安则个。〔外上〕</p><p>【夜行船】绿野堂开尘梦断。聊岸帻鹤径盘桓。酿酒裁诗。栽兰种柳。数亩白云为伴。<br> 〔生〕爹爹拜揖。〔外〕孩儿。我唤你出来别无甚事。今日乃是良辰吉日。方可毕姻。你可整饬衣冠。伺候行礼。叫永昌好生安排酒席。〔内应介〕酒席安排完了。〔生〕理会得。</p><p>【前腔】九陌春回光景换。雕阑外紫翠千般。远草烟凝。曲江水腻。几处早莺啼乱。<br> 旣称月老。又号冰人。爱钱如命。说谎通神。自家高媒婆是也。几年之前。宋??老爹浼我替大宋相公为媒。定子孙员外小姐为妻。女貌郞才。两相正妙。今日毕姻只愁没口儿吃的。摆设许多筵席。行了许多币帛。又一件。小相公生得又俊。未曾说亲。必定也要央媒。我且放文雅些。再图下次。宋老爹万福。〔外〕媒婆免礼。〔丑〕禀上老爹。新人已到门首。孙亲家小事在身。不得自送。着我媒婆送亲。</p><p>【金珑璁】〔旦〕三星光在户。鹊桥喜驾云端。〔生〕欣此夕配婵娟。<br> 〔行礼介〕永昌将酒过来。待我奉媒人一杯。</p><p>【锦堂月】天结良缘。花凝瑞霭。佳期正当冰泮。歌动迎仙。声袅凤箫鸾管。幸蓝桥玉杵先投。信月书赤绳难换。〔合〕鸾杯满。喜花烛良宵。洞房春煗。<br> 【前腔】〔生〕欣看。射雀屛宽。乘龙褥软。于飞愿效双鸳。窈窕河洲。不信羡鹊桥期远。伉俪处可咏桃夭。警戒时何妨机断。〔合前〕</p><p>【前腔】〔旦〕缱绻。合卺情欢。同心带绾。难禁喜溢眉端。燕尔绸缪。自愧德容疎短。鸳萝附千岁乔枝。琴瑟遂百年深愿。〔合前〕</p><p>【前腔】〔丑〕堪观。金蕊仙冠。霞帔文凤袄。华堂翠绕珠攒。香袅金炉。绣幌暗风轻卷。更须夸兰玉祥开。何必虑熊罴占缓。〔合前〕</p><p>【醉翁子】〔生〕仙伴。乍邂逅交输爱款。笑暮雨阳台暗成姻眷。〔旦〕不玩。共举案齐眉。孟耀梁鸿德两完。〔合〕相庆处。看高烛红妆。漏传宵半。<br> 【前腔】〔丑〕听劝。恋凤绸。岂为美算。向萤阁硏究蠹篇残卷。〔外〕惟愿。早离却樊笼。奋翮层霄簉羽鹓。〔合前〕</p><p>【侥侥令】〔生〕丝红牵玉腕。帐果撤金盘。〔旦〕惟愿小登科后勤书史。及早大登科。作状元。<br> 【前腔】〔丑〕仪容眞婉嬿。闺阃永团圆。〔外〕但愿你百岁夫妻长好。比翼共连枝。无异般。<br> 【尾声】洞房此夜春光满。荧荧烛尖花煗。总不如浪喜闲欢。<br> 洞房春色胜仙窝。花烛良宵喜气多。<br> 衾浪不如桃浪煗。小登科后大登科。</p><h2 id="第三出-诗礼趋庭" tabindex="-1"><a class="header-anchor" href="#第三出-诗礼趋庭" aria-hidden="true">#</a> 第三出　诗礼趋庭</h2><p>【菊花新】〔小生上〕学通经术性非愚。九万扶摇翮未舒。更自惜居诸。春到忽索幽緖。<br> 笑杀多情。空驰想巫山二六。奈裴航分浅。蓝桥路鞠。寂寞嫌闻更漏永。朦胧独抱寒衾宿。醒来时强起拨琵琶。相思曲。色斑斑。花满目。韵交交。莺啭竹。这繁华媚景。越添情欲。姓字有时标虎榜。洞房今夜燃花烛。料佳人端的在书中。颜如玉。自家姓宋。名祁。字子京。父亲宋??。大哥宋郊。中才之养有年。科第之登无日。正是未酬扳桂志。早动惜花心。如今春光明媚。想百花亭中。红紫十分可爱。欲约朋友张子野同去一游。未知他意下若何。呀。道犹未了。子野早到。</p><p>【前腔】〔净〕几年踪迹叹江湖。潇洒风流人怎如。花锦烂春衢。惹动心猿不住。<br> 〔小生〕先生拜揖。〔净〕尊兄拜揖。〔小生〕子野兄。柳风扇煗。花日弄晴。不觉靑春摇动。欲与老兄郊亭之乐。未知尊意如何。〔净〕甚好甚好。闻得今日。令兄请老先生讲课程。且待讲毕。我与你再商量。〔小生〕果然父亲同家兄来了。〔外〕久为解组人。暂课读书史。〔小生〕戏彩乐晨昏。庭趋问诗礼。〔相见介外〕多谢子野。劝勉小儿。〔净〕深蒙老先生指教。二位贤契提携。感之不尽。〔外〕孩儿。白日渐飞。靑春抛掷。不加苦功。怎慰老怀。过来听我道。</p><p>【剔银灯】喜儿曹聪明天赋。莫把靑春虚度。潜心静闭孙生户。更须学悬梁刺股。〔合〕诗书端不负儒。读得到方成丈夫。<br> 【前腔】〔生〕守芸窗劳形典故。叹难留飞乌驰兔。惜阴肯纵窥园步。向三余加辛添苦。〔合前〕</p><p>【前腔】〔小生〕道多岐先由心悟。耻空言力行当务。灵台莫使纤尘污。希贤圣光昭千古。〔合前〕</p><p>【前腔】〔净〕论功名虽由成数。早难道身终韦布。一朝直上靑云路。锦衣还眉扬气吐。<br> 〔合前〕宋兄。还同老先生且开怀再坐片时。不知意下何如。</p><p>【浪淘沙】〔末〕飞锡起金池。潦倒沙弥。六通五蕴见无迷。身是菩提心不染。道习希夷。<br> 自家慧云和尙是也。妙悟神机。兼通相法。闻得许眞君观裏十分淸净。意欲借住一两个月。不免径入则个。〔众〕长老何来。〔末〕列位先生稽首。贫僧自西竺云游到此。欲借观中暂歇。〔众〕看书之所。恐长老不便。〔末〕如此吿退。〔众〕请了。〔末〕方纔右边站的。是一个大贵人。若不说破。怎显得我的手段。〔众〕长老如何又转来。〔末〕贫僧颇知风鉴。适见诸公。俱有贵相。故此奉报一言。〔净〕你旣会相。先相我一相。〔末〕好相好相。文章得第。朝野闻名。〔净指外介〕此位老先生如何。〔末〕见羣龙而身宜受爵。卧蚕起而子必登朝。〔外〕好相好相。这二位何如。你与他细讲一讲。〔末相小生介〕</p><p>【玉芙蓉】先生三停旣等齐。五岳相朝起。学堂明承浆日角眞希。龙睛胆鼻垂珠耳。口若衔丹新月眉。详鉴察神奇骨奇。实言告。决今科虎榜占高魁。<br> 〔净〕讲得妙。讲得妙。〔末相生介〕</p><p>【前腔】天庭忒恁低。地阁那曾伟。准头偏兰台廷尉俱亏。印堂不满山根陷。耳反无轮口似吹。详鉴察头奇面奇。恐今生虎榜姓难题。<br> 〔净〕胡说胡说。天下岂有如此文学而不登科者。请出去。请出去。〔末〕今朝从汝怒。他日信吾言。〔下外〕孩儿。相虽如此。但相书亦有骨法旋生。形容忽变之说。不可拘于一定。失修人事。〔生〕谨尊教言。不敢违命。</p><p>相法从来不可信。重瞳项羽重瞳舜。<br> 书生若要掇高科。只消功夫窗下尽。</p><h2 id="第四出-琼英入宫" tabindex="-1"><a class="header-anchor" href="#第四出-琼英入宫" aria-hidden="true">#</a> 第四出　琼英入宫</h2><p>〔丑上〕〔如梦令〕睡起幽闺寒悄。送到流莺声巧。闲倚画阑干。忽见海棠开了。春晓。春晓。点点春愁不少。自家乃是郑参政家侍儿丝鬟是也。俺老爹与夫人虽则十分和顺。不曾有子。止生小姐。唤名琼英。仪容美艳。眞个芙蓉如面柳如眉。体度幽闲。果然秋水为神玉为骨。分明天上神仙。压尽人间窈窕。今日夫人着我携酒到后花园赏玩。酒已完备。不免先去等候则个。</p><p>【唐多令】〔末净〕花柳爱初浓。相携入绮丛。〔占〕小莺双啭绿杨风。唤醒幽窗独梦。〔合〕当媚景。乐无穷。<br> 〔净〕春花如绣。春鸟如簧。不飮春酒。辜负春光。且喜一家无事。同到后花园中赏玩片时。却不是好。〔末〕我意正欲如此。可将酒过来。</p><p>【画眉笼锦堂】春染万林红。春鸟嘤嘤隔花弄。看游丝千缕。袅袅春空。金勒马春陌交驰。玉楼人春杯频送。〔合〕春光涌。但花下高歌。赏春欢哄。<br> 【锦堂观画序】〔净〕昼永。春日融融。春风冉冉。春香遍满房栊。望裏春山。一点髻螺靑拥。濯锦爱水■〈日耎〉春塘。拾翠喜芳铺春陇。〔合〕大家莫惜春筵醉。世事短如春梦。<br> 【黄莺穿皂袍】〔占〕春困钏金松。试春衣步槛东。春愁暗压双眉重。春牵意慵。春熏脸浓。春枝髻触摇金凤。〔合〕娟娟戏蝶。春兰几丛。茫茫归雁。春云几重。桃花烂熳迷春洞。<br> 【皂袍罩黄莺】〔丑〕慢道春忧无。被春工酝酿。生满胸中。伤春倦吐绣窗绒。寻春转觉芳心动。〔合〕对春风。春园畅飮。和气盎春容。<br> 〔外〕禀老爹与夫人知道。新皇帝卽位。诏取民间女子。十五岁以上者。入宫为妃。里老将小姐报在本县。县官催督赴京。今日就要起程。如何是好。〔末〕我老年无子。止有此女。指望靠养终身。谁知遭此大变。却不苦杀我也。〔净〕天那。我这一块肉。进宫去了。此生怎能勾再见他。如何舍得。却不痛杀我也。〔占〕爹爹母亲抚养孩儿一十六岁。昊天恩德。未能报答。况又上无兄。下无弟。老年谁倚。孩儿宁死。不忍去也。〔外〕说那裏话。朝廷诏旨。谁敢故违。请小姐就此起程。</p><p>【尾犯序】〔占〕闻诏入深宫。不觉魂惊。怎当心恐。粗丑形骸。枉敎奉事飞龙。伤痛。最苦是椿庭影只。最苦是萱闱命穷。生离别。肝肠刺断。血泪洒珠红。<br> 【前腔】〔末〕谁知天降这灾凶。万计难成。千谋难用。我两口孤单。况衰年近终茕茕。谁与我承欢晓暮。谁与我温存夏冬。思量起。衣襟泪满。哭响遶苍穹。<br> 【前腔】〔净〕痛刀割衰衷。欲见汝身。除是宵梦。万里天门。那更音信难通。悲痛。再不见灯前唤语。再不见花边笑哄。伤情处。区区只女。一旦两西东。<br> 【前腔】〔丑〕天然飞燕容。早离尘闺。竟入仙洞。我数载蒙恩。恨分别匆匆。珍重。定知你龙帏赐寝。定知你椒房得宠。登程去。情难回首。分付与东风。<br> 〔外〕官夫轿马。在外伺候多时了。请小姐卽便登程。</p><p>【鹧鸪天】〔合〕骨肉团圞乐正浓。一封丹诏实相从。恩承淑女荣非愿。爱割双亲恨怎穷。〔占下末净丑〕何日裏。再相逢。泪痕遍染杜鹃红。归家枉自高声。那得闻到九重。〔并下〕</p><h2 id="第五出-花亭佳偶" tabindex="-1"><a class="header-anchor" href="#第五出-花亭佳偶" aria-hidden="true">#</a> 第五出　花亭佳偶</h2><p>【粉蝶儿】〔小旦上〕绣阁晴春。林啼动人幽鸟。见游车正满东郊。趁芳辰。偕女伴。缓寻芳草。看无边光景。眞如瑶岛。<br> 奴家董氏。唤名靑霞。籍系教坊。住居熙宁巷。如今春色喧姸。游人如蚁。欲偕鹤仙姐姐同往郊外踏靑。未知他意下若何。姐姐有请。〔旦〕妬容嫌艳蕊。唤梦恼流莺。妹子。你请我出来做甚。〔小旦〕花柳争春。芳心忽动。意欲踏靑一回。望姐姐携带则个。〔旦〕正合我意。就请同行。〔小旦〕春鸿。快备酒尊食罍。随我郊外去。〔内应介〕来了来了。</p><p>【驻云飞】〔旦〕堪赏花朝。花满园林春色饶。人惜花容耀。花爱人年少。嗏。花出画墙高。卖花声叫。聊整花钿。拾翠花间道。香逐花衫几阵飘。香逐花衫几阵飘。<br> 〔丑〕绮罗丛裏奔趋。面无媿色。花月场中应接。身有余香。酒尊食罍在此。请二位姐姐以草为茵。坐飮几杯。〔小旦〕将酒过来。</p><p>【前腔】燕语花梢。花底黄鹂声更娇。蜂引花颜笑。蝶蹴花心倒。嗏。花覆苑东桥。花溪晴照。紫幔花亭。人拥花骢到。风暖花村酒斾招。风暖花村酒斾招。<br> 〔丑〕前面卖酒家。游人济济。不要去。且到百花亭中歌舞一回。再飮几杯。却不是好。〔二旦〕说得是。</p><p>【前腔】花萼轻摇。一曲花歌百闷消。花簇银台巧。花映金樽好。嗏。花下舞纤腰。花香缥缈。花径尘芳。浅印花鞋小。斜插花枝鬓欲烧。斜插花枝鬓欲烧。<br> 〔丑〕二位姐姐请坐。待春鸿也递一杯。</p><p>【前腔】花槛红雕。花倚婵娟画怎描。花外游丝袅。花际轻烟绕。嗏。花事正妖娆。看花须早。转眼花残。花貌随春老。鎭日寻花莫惮劳。鎭日寻花莫惮劳。<br> 呀。你看前面有二位秀才来了。都像光棍儿。若还撞着他。一定做出事来。不如回去了罢。〔并下〕</p><p>【忒忒令】〔净〕迟日照江山锦腻。花柳压歌台舞地。芳草踏宝马并嘶。金勒转香堤。遥望见杏花村靑靑酒旗。<br> 自家张子野是也。风月襟怀。江湖踪迹。得蒙宋子京兄弟十分靑目。昨日子京约我到百花亭中赏玩。不免先去候他则个。</p><p>【园林好】〔小生〕看残红流出小溪。听柳外笙歌鼎沸。攘攘蜂游蝶戏。〔旦丑占〕细数落花因坐久。缓寻芳草得归迟。〔丑〕姐姐。回去罢了。〔小生〕红紫树映罗衣。俊多娇何处姬。俊多娇何处姬。<br> 昨日相约子野游春。迤逦行来。不见子野。见此甚妙。〔净〕子京来何暮也。小生料昨日老兄之约不爽。今日之兴必高。〔撞见二旦介〕</p><p>【前腔】纷杂地岂免忸怩。〔丑〕你旣然害羞。怎不回避。〔旦〕窄径裏相逢怎避。只索将小扇轻罗遮蔽。〔净〕顾盼处自猜疑。却元来是锦花丛双艳娣。锦花丛双艳娣。<br> 子京。你道是谁。〔小生〕是谁。〔净〕这是熙宁巷妓者董鹤仙董靑霞。〔小生〕老兄如何认得。〔净〕我与鹤仙薄交。靑霞就是鹤仙的妹子。〔小生〕旣如此。近前相见。〔旦〕呀。张相公。因何久不下顾。〔净〕我被大宋拘管看书。故此少拜。〔占〕张姐夫。不敢动问此位相公上姓。〔净〕此位姓宋字子京便是。〔占〕久闻久闻。〔小生〕老兄令翠固佳。靑霞更觉可爱。〔净〕爱他则甚。</p><p>【皂罗袍】〔小生〕堪爱月眉云髻。尽婷婷袅袅。整整齐齐。温香软玉世应稀。柔枝嫩叶谁能比。〔净〕你还不知他能歌能舞。我曾见他纤腰柳舞。翠裙影低。娇喉莺啭。阳春调低。谩夸西子多娇丽。<br> 〔末〕酒后看花情不厌。花前酌酒兴无涯。小相公着我整备壶觞。到百花亭上。此间正是。禀相公。酒殽已完备在此。〔小生〕来得恰好。老兄。我欲屈留令翠。同乐片时何如。〔净〕使得使得。〔占转身介〕我心下十分爱他。他旣相留。怎不应允。〔对介〕多感相公厚意。只恐雀随凤喙。多谢多谢。〔小生〕世上有这般女子。眞天香国色也。但可惜落在烟花。无计与之配耳。〔净〕作配不可。暂配不难。今夜包你与靑霞欢会一宵。〔小生〕如此可喜。</p><p>【江儿水】〔小生〕邂逅花前飮。忙成月下期。传杯未了先留意。〔净〕子京。你欢喜极矣。〔小生〕郊玩淑景。欢已十分。途遇佳人。喜当百倍。欢喜寃家添欢喜。〔净〕好似鱼得了水一般。〔小生〕如鱼得水犹难拟。〔净〕燕尔新婚。如兄如弟。〔小生〕谩说如兄如弟。正是有缘千里能相会。夙世缘深。相会那拘千里。<br> 〔旦〕妹子。我问你。宋相公有何奇美。一见留情。</p><p>【皂罗袍】〔占〕最喜刘郞风味。况身呈文彩。口吐珠玑。登云会上广寒梯。攀龙定陟承明陛。辉辉灵凤。仪容斗奇。煌煌云锦。文章耀奇。除非是题桥司马才堪俪。<br> 〔小生醉介丑〕相公可放尊重些。</p><p>【川拨棹】〔小生〕俏一似薛琼英轻艳体。不由人羡风情一霎起。〔净〕又何须待月西厢。又何须待月西厢。玉树交鸾一任栖。〔小生〕花柳之地。君子不游。〔净〕那有此说。人生适意花为最。万物怡情酒是魁。醉靑楼日已西。好良宵乐正宜。<br> 你两人今夜呵。</p><p>【嘉庆子】一刻千金应不抵。凤帏中恩重情迷。〔小生〕觑着他千般旖旎。撇却韦编甘不理。莫说我宋子京。便是铁样人心神必移。石样人心魂暗飞。<br> 【尾声】烟花幸托靑云器。愿作百年深计。只恐飞腾叹别离。<br> 烟花莫例看。棘径有芳草。<br> 不畏人见讥。只恐天易晓。</p><h2 id="第六出-风月靑楼" tabindex="-1"><a class="header-anchor" href="#第六出-风月靑楼" aria-hidden="true">#</a> 第六出　风月靑楼</h2><p>【出队子】〔小生上〕风情万种。一宿鸳帏爱已浓。〔占〕蒹葭倚玉喜浓浓。从此靑楼价不同。〔合〕惟愿双心有始有终。<br> 〔小生〕靑霞。你知道我钟情于你么。决然要与你为配。〔占〕相公间世奇才。奴家污泥贱质。安敢望此。〔小生〕不必过谦。我若负心。有如此日。〔占〕多蒙相公不弃。情愿倚以终身。若再他欢。有如此日。〔丑〕姐姐。你嫁得宋相公成。希带春鸿做个丫鬟。早晚沾些风月。〔笑介占〕休得胡说。将酒过来。</p><p>【排歌】〔小生〕丽曲瑶筝。春纤玉锺。嫣然一朵芙容。紫绡荡漾锦花丛。一种天香度暗风。眉分翠。脸晕红。笑深微汗湿酥胸。轻盈态。窈窕容。恍疑仙子下瑶空。<br> 〔占〕我想夜来呵。</p><p>【前腔】凤臂轻翻。云鬟半松。纱厨月色朦胧。有缘千里喜相逢。春满阳台一梦中。欢初合。话未终。恼情偏是五更钟。交恩厚。设誓重。天长地久此心同。<br> 〔净〕酒不醉人人自醉。色不迷人人自迷。宋子京贪恋靑霞。顿忘学业。早间请我花前同酌。此间已是门首。不免进去则个。〔见介净〕子京贺喜。〔小生〕休得取笑。〔净〕不是取笑。古人遇绝色则喜。我看你表子靑霞。</p><p>【前腔】柳暗雕阑。花明绮栊婵娟共斗纤浓。玉阶低露凤鞋弓。妙舞霓裳小院东。环钩玉。带绾绒。时乎歌扇扑游蜂。心非荡。性更聪。秋波回处惹情浓。<br> 〔小生〕老兄说之不差。靑霞之美。眞个不亚西施。〔净〕可比那一个古人。</p><p>【前腔】贾女香芬。崔娘韵工。王嫱独抱奇衷。绿珠金谷夜溶溶。洛浦神妃露浅踪。脂轻抹。粉薄笼。梅妆不减寿阳宫。波沈鲤。汉落鸿。当垆空羡卓临邛。<br> 〔末〕快心时忙下手。得意处早回头。俺小相公昨日到熙宁巷去。不见回来。大相公已知道了。心裏不喜。不免将大相公的言语。劝他回去读书。省得后患。此间已是他家门首。不免径入则个。〔小生〕永昌。你来做甚么。〔末〕大相公请你回去。〔小生〕大相公怎么说。〔末〕大相公说道。</p><p>【洞仙歌】乘春好用功。学饱身定荣。继晷及焚膏。莫敎一刻慵。〔合〕休把欲心纵。须将黄卷攻。流连花锦丛。识者必不重。<br> 〔小生〕永昌回去。我与张相公就来了。〔末〕谨奉主言。速离妓馆。〔下占〕相公当眞去了。</p><p>【前腔】相离不可从。言苦郁在胸。从此泣空闺。甚日为悦己容。<br> 〔合前旦上〕相逢忽相别。欢处又成悲。二位相公。何不再耍一两日去。</p><p>【前腔】人生若梦中。逝景驹隙同。少壮不舒怀。等闲成皓翁。<br> 〔合前小生〕就此吿别。〔占〕相公须寻便再来走遭。休忘盟誓。〔小生〕不须多嘱。</p><p>鸳情缱绻恨相离。泪洒东风湿舞衣。<br> 自恨刘郞仙分薄。武陵深处不须归。<br> 〔贴旦吊场〕姐姐。妹子有句话儿。要对你说。〔旦〕但说不妨。〔占〕相公再三设盟。定要娶我为妻。〔旦〕你好痴呵。</p><p>【桂枝香】鸳盟空订。鸾期难定。妹子。你休怪我说。生成陌路姻缘。养就烟花心性。况靑楼望卑。况靑楼望卑。良家难聘。〔占〕宋相公说娶我。〔旦〕好不知事。酒中之言。一时戏谑之语。怎么认眞。谑辞休听。细评论。不如风月生涯好。只怕从良福分轻。<br> 【前腔】〔占〕佳缘堪庆。多才可敬。生来一种眞诚。事有十分侥幸。记殷勤誓言。记殷勤誓言。敎我脱逃陷穽。超离邪境。喜难胜。定归金屋偕婚媾。不向平康管送迎。<br> 【大迓鼓】〔旦〕伊家见不明。金笼怎养野鹜山莺。空房猿锁心犹竞。裩中景复乱宣平。纵不如此。也只做得个玉箫。要嫁韦皋直等再生。<br> 【前腔】〔占〕何须抵死争。锦营花阵断不留情。云踪早散阳台境。乔妆甘谢效钗荆。那宋相公决然娶我。休论王魁不娶桂英。<br> 且了烟花债。慵登歌舞楼。<br> 偶多眞可乐。心异不相谋。</p><h2 id="第七出-久旱祈神" tabindex="-1"><a class="header-anchor" href="#第七出-久旱祈神" aria-hidden="true">#</a> 第七出　久旱祈神</h2><p>【凤皇阁】〔外上〕千寻海殿。熟睡蛟龙难唤。积薪翦瓜踵前贤。争奈瓮儿频见。白檀焚献。怪举首靑天湛然。<br> 下官乃雍丘令是也。天旱日久。百姓忧愁。欲率槪县里老。前去城隍庙祈雨。昨日已出吿示。这时父老不见到。〔净〕父老见。〔外〕父老听我道。多时不雨。皆我不职之过。诗云。旱旣太甚。如炎如焚。今日乃遭此毒。闻得城隍庙与许眞君观裏十分灵应。你们在此祈祷。倘得甘霖大降。庶使秋成有望。众意何如。〔众〕小的意下正欲如此。父母老爷为国为民。敢不顺命。此间是城隍庙。那壁厢是许眞君庙。</p><p>【驻马听】〔外〕阳夏骄愆。四野佳禾若火燃。岩除瀑布。陌起黄埃。涧绝流泉。湖心鱼鳖总枯连。民生狼顾歌云汉。〔合〕拜吿神天。愿早施霖雨。使我三农欢忭。<br> 【前腔】〔众〕亢旱经年。雩禜桑林意总虔。纯牺濯濯。文璧煌煌。屡舞仙仙。槐虀蓬面命难延。霓坛玄寺祈应遍。<br> 〔合前众赞曰〕卫文零雨于星车。裴宽消旱于入境。老爷这样虔诚。上苍必然感应。〔外〕父老每且回。明日还用祈祷之术。再向祷吿。务要虔诚。不许怠慢。〔众〕领钧旨。</p><p>烈焰当天怨祝融。几回翘首望云从。<br> 臣民徒有桑林祷。万物焦枯四野空。</p><h2 id="第八出-喜逢甘雨" tabindex="-1"><a class="header-anchor" href="#第八出-喜逢甘雨" aria-hidden="true">#</a> 第八出　喜逢甘雨</h2><p>【窣地锦裆】〔末上〕苦逢炎日祸嘉苗。有渰垂祥德所招。黎元此际笑声高。喜雨亭中醉玉醪。<br> 下官雍丘二尹是也。昨日堂尊祈雨。十分虔诚感应。今得一番霖雨。百姓每喜不自胜。下官忝为同僚。逢此胜事。不免整备酒礼。前去庆贺则个。〔外上〕</p><p>【前腔】为民祈雨怎辞劳。幸得甘霖沛九霄。不须术用土龙妖。竟夕滂沱喜自饶。<br> 〔末〕堂尊祈雨有感。贺喜贺喜。〔外〕天降时雨。乃圣主之德。亦生民之福也。长官之贺。决不敢当。〔末〕说那裏话。久旱逢甘雨。此是人间第一喜事。为此备酌。望堂尊少坐片时。〔外〕旣蒙厚意。敢不趋命。〔生上〕芹水生涯淡。黉宫道味长。不才难尽职。时雨降祯祥。雍丘儒学教官是也。中堂祈雨有感。同僚置酒称贺。特请下官陪宴。不免竟入则个。〔外〕有劳光降。〔生〕夜来一雨。泮沼汪波。礼当拜贺。〔外〕天雨适然。惭愧惭愧。〔末〕将酒过来。</p><p>【山花子】香车声破江门晓。云端一泻天瓢。沛人间盆倾下洨。八荒洗尽焰敲。〔合〕望长空烛龙焰消。长驱旱魃师碧涛。黎元踊跃歌岁饶。不负桑林拜祷勤劳。<br> 【前腔】〔外〕田禾顿觉回枯槁。绿痕渐满南郊。喜三农功闲桔槔。绝胜汪玉琼瑶。<br> 〔合前〕大人再劝一杯喜酒。今日开怀一乐。〔生〕</p><p>【前腔】蛟龙势豪。一跃天池表。凉生阊阖轻飙。羡苏亭佳杳。你须知傅相才高。〔合前〕</p><p>【前腔】〔净丑〕芙蕖翠娇。细浪翻鱼沼。仙娃欲泛兰桡。最堪夸呑赤■〈土幻〉。还符萍实童谣。〔合前〕</p><p>【红绣鞋】〔众〕碧波涌出仙桥。仙桥。沧江荡漾鱼舠。鱼舠。溪没渡。海添潮。鸥竞浴。鲤争抛。人蔼蔼。乐陶陶。<br> 【尾声】玄冥已报丰年兆。对酒且开怀抱。醉听前村喜雨谣。<br> 久旱逢甘雨。人心喜不胜。<br> 弦歌喧万户。偃室有休声。</p><h2 id="第九出-竹桥渡蚁" tabindex="-1"><a class="header-anchor" href="#第九出-竹桥渡蚁" aria-hidden="true">#</a> 第九出　竹桥渡蚁</h2><p>〔生上〕久旱逢甘雨。欢声四野同。深期歌盛事。搦管句难工。宋郊忝充雍丘县庠生。俺县主至诚格感。祈雨有功。通学生员皆去躬贺。俺欲撰喜雨诗一章以颂之。奈无佳思。不免到碧玉台上散步。以启吟兴。多少是好。</p><p>【锁南枝】一雨霁。万象奇。山靑水明如画裏。抛卷觅新诗。窥园适幽意。苔紫短。屐缓移。碧霞台。少人至。<br> 台上人迹杳然。转败吾兴。不如那亭西竹边。尽有幽趣。</p><p>【前腔】丛竹畔。曲槛西。呀。一阵阵水上浮来的。是甚么东西。〔看介〕咳。原来是蝼蚁。惊看溜渠浮乱蚁。笑穴已无依。随流竟何止。心不忍。计怎施。手援之。岂能济。<br> 这许多蝼蚁落在水中。如何得活。可伤可伤。恻隐之心。仁之端也。其事虽微。性命则一。不免将那壁厢枯竹数根。着永昌破开。编成小桥。渡过他去。庶得全生。永昌那裏。〔末〕命犯奴星照。身凭主令行。相公有何分付。〔生〕永昌。你看这数十万蝼蚁为水所漂。你可将枯竹破开。造桥渡他。亦是你的阴隲。</p><p>【前腔】编竹第。架水涯。〔末〕相公。这许多蝼蚁都渡过去了。〔生〕可喜可喜。慈渡一成争渡起。〔末〕大丈夫当济天下溺。救了这些蝼蚁。非是儿戏的。触物动天机。从权岂儿戏。〔末〕相公。他一向安身在那裏。如今还到得旧处去么。〔生〕南柯郡。旧事非。觅檀萝。亦无地。<br> 〔末〕相公。天地间虫儿千千万万。遭陷害者不知多少。都要这般救他。没有许多气力。〔生〕你不晓得。听我道来。</p><p>【前腔】虫非少。蚁最多。君臣凛然明大礼。遭溺已频危。全生实堪喜。大块内。道不私。物皆春。此心慰。<br> 活蚁功虽细。眞能种福田。<br> 世间阴隲事。救命最为先。</p><h2 id="第十出-天佑阴功" tabindex="-1"><a class="header-anchor" href="#第十出-天佑阴功" aria-hidden="true">#</a> 第十出　天佑阴功</h2><p>【点绛唇】〔外上〕羽盖遥飞。琅函净启。丛霞裏。香笼玉几。侍卫玄虚玺。<br> 小道许眞君是也。自幸一门之积德。尽超八极以登天。常跨鹤而乘虬。暂化牛而斩蜃。玉帝有旨。今日纠察人间善恶。不免着判官小鬼查考的实。奏请报应。判官小鬼何在。〔判官上外〕听吾分付。今日玉帝有旨。纠察人间善恶。可会雍丘县城隍。幷各土地灶神。将邑内善恶。一一核实奏报请旨。〔鬼上〕正是人间私语。天闻若雷。禀上圣。何为善。何为不善。〔外〕但见尽忠报国。孝亲敬兄。放生救命。皆是善人。但有贪赃坏法官吏。忤逆儿男。害人利己。好杀伤生。皆是恶人。〔鬼〕有等职官贪赃诬陷贤能者。当得何报。〔外〕此辈合赴汤池。令毒蛇吞噬。以罚其身。眼前之报。男盗女娼。灭门绝户。日后之报。〔鬼〕有等杀猪宰牛。大秤小斗。欺瞒害人者。当以何报。〔外〕此辈合赴刀山剑树。托生驹狗之类。以显冥司地府。神圣昭彰。〔众念〕九天应元雷声普化天尊。〔鬼〕吾乃不是别神。雍丘县日巡鬼使是也。奉城隍灵牌。在此伺候。远远望见圣驾前来。不免且自退后。</p><p>【点绛唇】〔城隍上〕位冠千祗。符分百里。尊天纪。阴灵无比。应感皆眞理。<br> 〔相见介〕万圣森罗。八鸾遥唱。想是玉帝降临。不免向前迎接则个。〔玉帝上〕</p><p>【神仗儿】祥云旖旎。祥云旖旎。众眞朝礼。禀上圣。小臣迎接来迟。望乞恕罪。〔玉〕起去。遍三千界裏。较察中生臧否。吉士加祯。恶人降毁。〔城隍〕遵勅命。敢轻违。<br> 臣等有事奏上。</p><p>【滴溜子】宋郊的。宋郊的竹桥渡蚁。人世上。人世上慈祥怎比。如此阴功有几。神霄乞鉴知。特令受祉。〔玉〕宋郊有此阴功。合当荣显。连中三元。显荣数纪。<br> 【神仗儿】〔隍〕微臣奏启。微臣奏启。先承玄祉。道宋郊当饿死。不许餐甘服绮。因此生成骨相甚鄙。今注福。怎生移。<br> 〔玉〕宋郊命分该贫寒。旣有阴功。今夜三更时分。制取眞魂。将他的形骸骨格尽皆换了。以享福寿康宁则个。〔外〕</p><p>【滴溜子】臣钦奉。臣钦奉玄元勑委。显神通。显神通回形变体。顷刻天庭高起。兼令众相齐。福基尽美。〔隍〕臣奏上圣。今科状元该是宋祁。如何是宋郊又中状元。〔玉〕宋祁正数该中状元。待他先上榜了。后待阴隲星换榜。宋郊升作状元。以报阴隲。〔隍〕谨尊上命。迭中状元。兄弟并喜。<br> 上帝从来鉴察。世人切莫心欺。<br> 善恶到头定报。只争来早来迟。</p><h2 id="第十一出-鸾俦赏夏" tabindex="-1"><a class="header-anchor" href="#第十一出-鸾俦赏夏" aria-hidden="true">#</a> 第十一出　鸾俦赏夏</h2><p>【绛都春】〔生上〕池荷展叶。听高枝午蝉奏。风声咽。石竹花香。白玉栏干丝树遮。新篁渐长琅玕节。更楼畔海榴醉缬。数声渔笛。木兰船上。采莲歌接。<br> 人皆惜春艳。我爱夏日长。倚风引壶酌。胜对桃李芳。宋郊连日遍身疼痛。不知何故。况容貌比前不同。未知是祸是福。正是顺理行将去。从天降付来。俺父亲往玄眞观裏烧香去了。兄弟在外读书未回。止我夫妻二人。幷一家老小在舍。当此炎景。不免备酒池亭。玩赏则个。红香翠艳何在。〔红翠上〕红香香莫比。翠艳艳无双。艳舞花前软。香偷月下忙。相公叫我二人到池亭上。有何分付。〔生〕今日淸闲。欲与大娘在此玩赏。可整酒肴。听候歌舞。就请大娘出来。〔红翠〕理会得。</p><p>【出队子】〔旦〕朱明时节。览物令人心意说。熏风翻动翠裙褶。娇面斜遮纨扇洁。〔红翠〕扯落庭花嫩红一捻。<br> 〔生〕娘子。昼长无事。共赏荷亭。却不是好。〔旦〕敢不从命。〔生〕将酒过来。</p><p>【女冠子】阶除簇簇锦葵列。乱采游蜂。斗飞轻蝶。蕉树抽长鬣。微朵绽红颊。看前湖两闲鸥随画楫。翠巍巍柳阴中老黄莺弄舌。<br> 【滴金子】〔旦〕情偕凤侣相和切。看取同心新带结。相携共赏欢意奢。谩收了针线帖。〔生〕白云精舍裏。景致还好。同去那边一赏则个。〔旦〕细钿稳贴。步忙移忽惊环佩跌。薜萝径斜。短蔓撁衣似拽。<br> 〔红翠〕此间就是白云精舍。</p><p>【画眉序】〔生〕幽寻到精舍。云母屛间水簟设。爱如年长日。笑霏玉屑。引狂兴酒斝频斟。消渴吻一杯交啜。更夸那画堂中满品题笔走龙蛇。<br> 〔红翠〕难得大娘出来。这几处亭阁。请都过一过。〔生〕甚好。</p><p>【啄木儿】历风亭。临水榭。向冰山尽观遍阅。旣然有琴在此。试弹一曲到好。细抚瑶琴将心事写。难得个两情恰。比翠鹣鹣不争些。连理芳枝相似者。到底团圆不差别。愿地久天长欢永协。<br> 【三段子】〔旦〕岚横霭叠。天色已晚。回去了罢。〔生〕兴犹未尽。向斜阳归未决。〔旦〕歌残舞怯。〔红翠〕收拾回去则个。对芳辰情怎舍。移到小楼上。对月再酌。湘帘半揭。柳梢新上一钩月。〔旦〕见流莺乱飞郊野。一点双明星亮晰。<br> 【鬬双鸡】〔红翠〕水沈香。水沈香金猊添爇。玉筲声。玉筲声彩鸾吹彻。薄袂露珠沾惹。翘首看玉绳低越。俏不觉金井上辘轳声灭。<br> 〔旦〕夜阑人静。回去了罢。〔生〕再飮几杯。</p><p>【上小楼】〔旦〕差迭。靑春易谢。案头书难暂撇。韦编宣圣也曾绝。自古三余当足直。恁放意游野。<br> 【鲍老催】〔生〕文章万卷俱玩涉。莫辜负好良夜。望银汉广寒阙。桂枝高料应折。情深伉俪欢未歇。莫管更筹彻。〔合〕思之叹嗟。百年身如电掣。凉冷变炎热。热去又寒冽。光阴迅休计拙。一旦鬓堆雪。懊恨对谁说。<br> 【尾声】得高歌处歌休歇。喜杯中玉浆不竭。娘子。这等欢乐呵。拚取今朝沉醉也。<br> 夫妇情和合。开尊夏赏荷。<br> 人生贵行乐。对酒且高歌。</p><h2 id="第十二出-椿庭庆寿" tabindex="-1"><a class="header-anchor" href="#第十二出-椿庭庆寿" aria-hidden="true">#</a> 第十二出　椿庭庆寿</h2><p>【齐天乐】〔生上〕碧山院落红尘迥。万竹琅玕翠吟。满院荷香压葵影。信是人间佳景。〔小生〕极星耿耿。共酌酒娱亲。戏彩趋庭。〔合〕默祷苍穹。愿年年此日庆长生。<br> 〔生〕兄弟。今日是爹爹寿诞。酒已完备。请爹爹上堂称庆。也是人子至情。〔小生〕正是。待嫂嫂出来。一齐拜祝。</p><p>【花心动】〔旦〕瑞应诞辰。出妆台早喜寿筵开整。香护鲛绡。翠点花钿。堂前敬捧霞觥。〔红翠上〕玉喉嘹喨冰肌靓。歌舞处不减双成。〔合〕这欢乐万两黄金难并。<br> 〔红翠〕禀相公。酒肴弦管都齐备了。〔生〕爹爹有请。</p><p>【宝鼎儿】〔外〕几年云卧。不觉镜裏霜痕满顶。期鹤算谩呑石髓。保童颜何烦丹鼎。最喜森森双桂。云路翱翔可等。〔合〕看绮席罗衣。怳疑身在瑶池仙境。<br> 〔生〕爹爹寿登八旬。诞当三伏。孩儿备下一杯酒。与爹妈庆寿则个。〔外〕如此将酒过来。</p><p>【画眉序】槐夏寿筵淸。潋滟金尊紫霞冷。看星辉南极。地接蓬瀛。轻风送十里荷香。舞鹤乱半帘松影。〔合〕满门齐赴蟠桃宴。人人共祝长生。<br> 【前腔】〔旦〕纤手细调冰。枣列安期玉浆冷。看麟脂案迭。凤髓盘盈。谩夸他九转丹成。争看恁双飞舃影。〔合前〕</p><p>【前腔】〔生〕弦管奏新声。金缕轻歌玉喉冷。看衣翻云翠。篆袅烟靑。波深处莲结龟巢。书传后竹留鸾影。〔合前〕</p><p>【前腔】〔外〕金轴映花明。绛炬高燃画屛冷。看碧筒浮蚁。苍麈挥蝇。喜庭前桂树芳阴。爱楼畔棣华繁影。〔合前〕</p><p>【鲍老催】〔红翠〕捧觞再庆。悬弧喜当三伏景。翩翩朱履来门径。听短箫吹。细管咽。淸笳竞。争夸寿域多齐胜。小堂碧映湖千顷。更化列靑松岭。<br> 【双声子】〔合唱〕杯须罄。杯须罄。论富贵皆前定。欢须竞。欢须竞。论寿考皆前定。全福盛。全福盛。祝非佞。祝非佞。看双双凤翥。继沾恩命。<br> 【尾声】鲁阳戈何须整。百岁椿枝长秀挺。须信丹台旧有名。<br> 〔外〕外面甚么喧嚷。想贺客来也。女眷且回避。〔旦红翠〕含欢陈俎豆。奉命入房闱。〔并下生〕外面的客是张子野。慧云长老。〔外〕好客好客。待我出去迎迓。先生请了。</p><p>【挂眞儿】〔净末〕山斗声华争引领。〔外〕请裏面相见则个。〔净末〕蒙不鄙倒屣欢迎。〔外〕幸遇佳宾。孩儿。重开寿席。〔合〕拚取今朝酩酊。<br> 〔净末〕闻知老先生华诞。我二人特来拜贺。〔外〕多谢多谢。〔末〕好奇怪。好奇怪。这几日不见公子。如何形容都变了。〔净〕果然比前不同。还是变得好。变得不好。〔末〕旧时见他骨相欠佳。难许登第。如今天庭高启。骨格顿异。今科必定中大魁。〔生〕这是胡说了。我得榜上有名也罢了。〔末〕细看来有阴隲纹上面。必然干些阴德事情在那裏。〔生〕没有什么救人活命之事。〔末〕凡天地之间。何必人命为大。蠕动之物皆是。〔生〕我记得了。数日之前。曾到那碧玉台西竹边散步。见有数万蝼蚁。为暴雨所侵。吾乃戏编竹桥以渡之。〔末〕是了是了。有此阴德。故有此相。〔末〕又看令弟尊相。今科也必登大魁。〔生〕一发胡说了。一科那有两个状元。况又在一门。〔末〕吾所言之事。决无差谬。〔净〕记着。后日不应。将■〈石喿〉石擂你光头。〔外〕将酒过来。〔生〕有累你。今来贺我老爹寿。你相他还有多少寿。〔外〕先奉了酒。然后看相。</p><p>【赏宫花】欣逢寿朋。感殷懃祝寿情。寿鹿衔花至。寿鹤向人鸣。〔合〕喜逢寿域乐升平。满斟寿酒祝遐龄。<br> 〔末〕老先生寿数极高。希夷之数。一百有零。〔净〕你怎见得。</p><p>【前腔】〔末〕详观寿征。炯双瞳寿眼淸。寿■〈豸页〉多浮垢。两耳寿毫生。〔合前〕</p><p>【前腔】〔净〕濙濙寿星。寿筵前分外明。人世难逢寿。五福寿先称。〔合前〕</p><p>【前腔】〔生〕重斟寿觥。紫金盘寿菓盈。寿烛留长耀。满眼寿香腾。〔合前〕</p><p>五柳堂前启寿筵。白头严父散神仙。<br> 天中特厚闲中客。八十春秋福寿绵。</p><h2 id="第十三出-巧夕宫筵" tabindex="-1"><a class="header-anchor" href="#第十三出-巧夕宫筵" aria-hidden="true">#</a> 第十三出　巧夕宫筵</h2><p>〔丑上〕星渡银河月到台。轻风暗送好香来。龙兴此夜应游乐。慢把宫门次第开。自家乃是朝中一个小内臣是也。俺奉大宋皇帝圣旨。守把昭阳宫。宫中郑娘娘。乃是郑参政之女。数月前选入宫中。仙姿玉色。世上无双。圣主幼冲。未经巡幸。虽长门之怨。不买赋于相如。而团扇之嗟。更多情于班婕。今日乃七夕良夜。相约刘娘娘乞巧。五凤楼前。预备巧筵。伺候两位娘娘赏玩则个。</p><p>【秋蕊香】〔占〕堪爱今宵佳景。云断绛河耿耿。〔旦〕七襄声歇欢重整。绮席偏妳忻并。<br> 郑娘娘万福。〔占〕刘娘娘少礼。〔旦〕金盘瓜果御楼前。乞巧无心笑貌姸。〔占〕组织迥文成片锦。何曾得近帝王前。〔旦〕时当七夕。鹊渡银河。天上人间。良宵第一。〔占〕久虚望幸之恩。聊为七巧之会。内侍每将酒过来。〔丑〕娘娘。酒斟在此。〔占〕</p><p>【针线箱】翦西风坠梧金井。见碧天月痕分镜。跨银河乌鹊桥塡整。信织女牛郞欢庆。几多少乞巧高楼上。把七孔针穿线色分明。〔合〕眞佳景。满庭瓜果。尽今宵痛飮银瓶。<br> 【前腔】〔旦〕银烛照画屛秋冷。罗扇扑流萤不定。爱夜光如水天街净。金合内蛛丝谁胜。不须向百子池边去。怎得细说长生殿裏情。〔合前〕</p><p>【解三酲】〔占〕晚妆残兰汤浴暝。麝烟浓翠笼宝鼎。阑杆露湿人犹凭。愁绝处嫩凉生。且黄流凤斝消良夜。管甚么绛帻鸡人报断更。〔合〕祈恩幸。纵一年一度。愿比双星。<br> 【前腔】〔旦〕芳沼中藕残香剩。玉砌畔鸣蛩相应。室中记得神光映。如今呵。空肠断紫鸾笙。浪传王母靑禽至。欲借缑山白鹤乘。〔合前〕</p><p>【尾声】笑天孙存凡性。人生凡界怎忘情。争奈鸾凰几万程。<br> 灵匹渡银河。人间醉绮罗。<br> 纱厨闲凤枕。如此良夜何。</p><h2 id="第十四出-赴试秋闱" tabindex="-1"><a class="header-anchor" href="#第十四出-赴试秋闱" aria-hidden="true">#</a> 第十四出　赴试秋闱</h2><p>【薄幸】〔小生上〕凉透筠亭。香残莲沼。怕入秋多恨。秋偏到早。有谁知我柔肠断了。秦楼杳。怎能彀鸾亲凤绾。几度向苍天暗祷。<br> 自家为爱靑霞之极。百计求欢。纔得一宵相聚。别时春暮。今又秋矣。前日见子野说。他要嫁我。不想鸨儿怕他做出事来。移到别处去了。踪迹茫茫。何时得会。好闷杀人也。</p><p>【金衣公子】独坐闷无聊。泪纷纷湿素袍。寃家鎭日萦怀抱。人如薛涛。情如玉箫。眞诚怎比闲花草。〔合〕好心焦。朱弦已断。无计续鸾胶。<br> 【前腔】云散楚峯高。望阳台万里遥。临风不觉心如捣。绸缪几宵。追随几朝。情深岂料分离早。〔合前〕</p><p>【琥珀猫儿坠】星前月下。罚愿几多遭。一旦风波没下梢。从今空有梦来邀。〔合〕相抛。纵地老天荒。此恨难消。<br> 我想靑霞此去。老鸨儿决不放他从良了。这也是烟花业债。不曾了得。</p><p>【前腔】宿寃前业。今世料难逃。准拟来生结凤交。想应曾把断香烧。〔合前净〕</p><p>槐花黄。举子忙。宋老先生着我与大宋小宋前去应乡举。如今试期已逼。昨日已辞过老先生。约定早间起程。大宋与我先到十里长亭。小宋不知何事未来。想在书馆中收拾。不免转去催促则个。〔小生〕子野请坐。〔净〕子京。你怎么如痴如醉。做出这个嘴脸。想是靑霞事又发作了。如今去进场。若中得时。任他鸾姿凤质。自来求配。这样烟花下贱。一连取他十七八个。也不为难。想他做甚。我劝你休带怜香惜玉心。顿忘步月登云志。〔小生〕子野兄。你不知我心上事。</p><p>【解三酲】再不见高髻新妆宫样巧。再不见芍药庭前笑语娇。再不见六么细舞红翻双袖巧。再不见玉笋银筝倚醉调。再不见笑夺香囊流汗满。再不见半揭流酥歌扇摇。〔合〕伤怀抱。恨苍天何苦。断我鸾交。<br> 〔净〕须干大事。莫恋闲情。况令兄等久。作速起程前去。〔小生〕子野兄。我还有一句话儿与你说。</p><p>【前腔】我为他罢寝纱厨愁到晓。我为他懒赴华筵飮玉醪。我为他焚香暗祷几被傍人笑。我为他两鬓添丝瘦沈腰。我为他双鸳画上诗难就。我为他连理枝头魂暗消。<br> 〔合前净〕快去快去。天色已晚。前途好寻投宿。</p><p>【香柳娘】〔小生〕走西风疋马。走西风疋马。夕阳西下。寒鸦古木飞归绝。且停鞭问也。且停鞭问也。烟暝酒旗斜。行踪何处歇。〔合〕宿荒村旅舍。宿荒村旅舍。四壁蛩鸣。寒灯半灭。〔小生〕</p><p>【前腔】听敲窗败叶。听敲窗败叶。离心如割梦。魂惊动檐前铁。〔净〕我壮怀激烈。我壮怀激烈。直上广寒阙。高将桂枝折。〔合〕渐更筹数彻。渐更筹数彻。起点行装。忙随去辙。<br> 莫厌途中味。成名在此科。<br> 棘闱鏖战罢。同听鹿鸣歌。</p><h2 id="第十五出-月桂同攀" tabindex="-1"><a class="header-anchor" href="#第十五出-月桂同攀" aria-hidden="true">#</a> 第十五出　月桂同攀</h2><p>【水底鱼】〔丑上〕笔战秋闱。文章官样奇。朱衣头点。姓名虎榜题。<br> 自家姓李名淑。开封府儒学生员。今科幸得文章十分称意。解元稳稳是我了。昨日闻得雍丘二宋。文章甚佳。恐被他夺了我的解元。且到他下处会他一会。宋兄在这裏么。</p><p>【前腔】〔生〕心下忧疑。功名事怎期。好分竽瑟。得和失总未知。<br> 李兄拜揖。〔丑〕列位兄长拜揖。〔净〕李兄曾有佳兆么。〔丑〕吉兆颇多。未知可否。明日揭晓。今晚几更来报。我们今夜怎生睡得着。且点起烛来坐坐罢。天明好吃鹿鸣宴。开榜便见。〔净〕先生念与我听。〔丑〕还是老兄先念来。〔生〕斗胆。题目是颜渊。〔众〕愿闻。</p><p>【玉胞肚】博文约礼。美天姿一闻十知。心中乐不改箪瓢。猛为仁功深克己。仰钻瞻忽见何奇。礼乐为邦万古依。<br> 〔丑〕妙哉妙哉。解元必定是你的。〔生〕疎才浅学。仅免曳白而已。〔丑〕不必太谦。子京兄请念念。〔小生〕小弟题目是曾参。〔众〕请念念。</p><p>【前腔】〔小生〕事亲养志。孝名儿乾坤永垂。一日裏三省吾身。论为仁识先弘毅道传一贯唯无违。忠恕谆谆解众疑。<br> 〔丑〕妙哉妙哉。不低以令兄佳作。〔净〕我的题目是子思。子思作中庸。待我就把中庸来敷衍。</p><p>【前腔】知几为己。致中和位育可期。早须是三近加功。因此上九经敷治。无声无臭德渊微。鱼跃鸢飞问化机。<br> 〔丑〕主意不差。〔净〕李兄佳作也请念一念。〔丑〕小弟题目是孟轲。</p><p>【前腔】知言养气。淑诸人愿学仲尼。怪当年战伐纵横。把王道魏齐交说。岩岩气象太山齐。性善初开百世迷。<br> 〔生〕高中高中。解元无疑。〔外〕天地平如水。龙门日日开。家无读书子。官从何处来。小人报喜的便是。雍丘县宋家兄弟二人都中了。我且到他家报报去。开门开门。〔净〕想是中了。报喜的来了。〔外〕二位宋相公都中了。第一名解元宋郊。第六名亚魁宋祁。〔众〕可喜可喜。〔生〕可有一个李相公么。〔末〕从头看到尾。并无姓李的。有有有。第三名姓李。叫着李淑。中中了。〔众〕同喜同喜。〔净〕快将银子多多赏他。〔末〕报报报。中了一个张相公。第八名。〔净〕莫不是张子野。〔末〕是。〔净〕同年同年。〔外〕请换衣巾。赴鹿鸣宴去。</p><p>名联虎榜乐如仙。始信姮娥爱少年。<br> 寄与读书人苦学。管敎平步上靑天。</p><h2 id="第十六出-乡荐荣欢" tabindex="-1"><a class="header-anchor" href="#第十六出-乡荐荣欢" aria-hidden="true">#</a> 第十六出　乡荐荣欢</h2><p>【步蟾宫】〔外上〕膝下双儿新贵显。正今日归来庭院。银缸华焰鹊声传。兆送全家欢忭。<br> 【前腔】〔旦〕凉袭罗衣眉黛浅。闻捷后喜添妆面。〔红翠〕麻衣却换锦衣旋。早向华堂开宴。<br> 〔旦〕公公万福。〔外〕媳妇。且喜你丈夫与叔都中了。今日荣归。恐有人来贺。备下些酒席。〔旦〕酒席已备下了。〔外〕酒席完备。打扫厅前洁净。</p><p>【玉井莲】〔生〕同气同年。赢得人人忻羡。<br> 〔生见父介外〕老夫不求身外事。登科幸有佳儿。蟾宫扳桂折高枝。书香还有继。天道岂无知。〔生小生〕十载萤窗今脱迹。争夸双凤联飞。〔旦〕人生得第未为奇。要个忠与孝。千古令名垂。〔外〕宋郊听道。天下许多饱学秀才不得中。你今忝中解元。须当勉修德业。无负科名。〔生〕谨领命。〔外〕宋祁你过来。举人进士。非徒等闲。立功立德。以垂不朽。纔是吾儿。〔小生〕谨领父教。〔外〕将酒过来。〔末〕酒在此。</p><p>【好事近】〔生〕一战胜羣贤。独占鳌头高选。金鞍白马。人人拥道争看。灯窗几年。喜今朝得遂男儿愿。多因是累代阴功。天赠我一门荣显。<br> 【前腔】〔小生〕滔滔文思涌如泉。更兼学有渊源。风檐寸晷。纵横礼乐三千。身游广寒。感姮娥亲把金杯劝。等闲间丹桂高扳。又还期首登金殿。<br> 【前腔】〔外〕争夸平步上靑天。同胞又喜同年。荷衣挂体。何如彩袖翩翩。书香已传。与燕山并列灵椿传。分明是平地双仙。尽赢得举家欢忭。<br> 【前腔】〔旦〕须知麟凤产中原。扶摇万里鹏抟。奎光千丈。荧荧直透白垣。欢开玳筵。沸笙歌不忝瑶池宴。看连翩车马盈门。总不比旧时庭院。<br> 〔外〕门首諠哗。想是贺客来也。大孩儿与媳妇每快去催整筵席。〔生〕设宴欢供笑。迎门贺客多。</p><p>【字字双】〔丑〕媒婆生得舌头便。会辨。裙红袄绿忒新鲜。好看。走来走去脚如船。穷健。花红羊酒眼望穿。罕见。<br> 自家唤做高媒婆。几年前曾与大宋做媒。且喜他兄弟二人都中了举。小宋还不曾有亲。我如今一则去贺喜。二则替小宋做媒。却不是好。</p><p>【前腔】〔净上〕媒婆本是十分全。能干。蓬头花面嘴搽胭。鬼现。有人请我去登筵。盛馔。未曾举筯口流涎。先咽。<br> 〔丑〕你做媒婆何这般馋嘴。〔净〕我为馋嘴。特特学做媒婆。〔丑〕我且问你。到此何干。〔净〕闻得新科举人小宋相公不曾有亲。特来做媒。〔丑〕这是我的主顾。谁许你抢我的。我与你去见宋老爹去。〔见科〕你两人到此。有何话说。〔丑〕东乡季枢密有女。年方一十六岁。闻得小宋相公高中。特着我来说媒。〔净〕老爹。西乡金员外有一女。年方一十七岁。未曾婚配。闻得小相公高中。着我来说媒。〔小生〕禀爹爹知道。待孩儿会试后回来。从容议亲未晚也。〔外〕也说得是。</p><p>这段姻缘眞不俗。赤绳系定夫妇足。<br> 不劳二妪来为媒。书中有女颜如玉。</p><h2 id="第十七出-亲忆琼英" tabindex="-1"><a class="header-anchor" href="#第十七出-亲忆琼英" aria-hidden="true">#</a> 第十七出　亲忆琼英</h2><p>【新水令】〔净上〕小窗低坐闷无言。掌上珠几时能见。忆分离花正鲜。到如今雪飞乱。光景频迁。不由人不伤感。<br> 老身郑参政之妻是也。自从女孩儿入宫之后。朝思暮想。去时春半。今又冬残。雪飞梅吐。触物思人。教我好难消遣也。〔丑〕禀夫人知道。早间蒙分付安排酒席。如今已完备了。〔净〕旣完备。候老爹赏梅回来。一同宴飮庆赏则个。</p><p>【步步娇】〔末〕鹤氅溪桥。寻梅游玩。寒玉枝头绽。芳姿雪衬姸。瘦影淸香。牵引吟情远。踏雪暮归来。正红炉暖阁开佳宴。<br> 〔净〕相公。去年冬赏雪观梅。与女孩儿同欢同乐。同畅同飮。几时再能彀一同欢乐。今且景物依然。但不见我琼英一面。〔末〕夫人。我心更切。但事势至此。徒悲无益。〔丑〕梅雪争春可爱可乐。料小姐深居帝宫。自有福庆。不须挂念。且开怀畅飮则个。</p><p>【折桂令】满长安柳絮风顚。密洒歌楼。飘湿茶烟。偷闲过三友亭前。寒枝封遍。一段香传。飮羊羔金帐婵娟。费吟哦惹动逋仙。地白风寒。休要触物思人。总不如醉倒芳筵。<br> 〔末〕淸觞未举。痛泪先流。我孩儿怎晓得这般苦楚呵。〔丑〕你看那人踏雪寻梅。那人寒江独钓。何等消遥自在。老爹何独这般苦怨。</p><p>【江儿水】〔末〕谩说道观梅屐钓雪船。他胸中不染分离怨。我经年不覩娇儿面。几回望断昭阳殿。杳杳雀钗袿襈。垂老何依。白首萧条庭院。〔净〕琼英我儿。</p><p>【雁儿落】我为你痛心肠常挂牵。我为你恶怀抱难消遣。我为你梦残更接旧容。我为你逢好景添长叹。我为你厌吃了珍馐味。我为你晨夕裏枉熬煎。我为你害得庞儿瘦。我为你泪眼几曾干。天好与人行方便。若得天也么怜。放回归拜谢天。<br> 【侥侥令】〔末〕骨肉东西意惨然。知甚日再团圆。莫道寒江深千丈。比我意中悲尤自浅。<br> 【收江南】〔净〕呀。早知道这般隔绝呵。到不如嫁民间。三朝半月见何难。往来会聚定多番。说甚么荣谐帝■〈女连〉。端的是佳人薄命断亲缘。<br> 【园林好】〔末〕只愁他长门愦寃。又愁他柔躯病缠。种种思量都遍。杳没个信音传。<br> 〔净〕绿鬟。你看外面甚么人嚷。你去看看。〔丑〕无缘住金屋。马扁作生涯。自家早为内官。不想时乖命蹇。忤犯章献太娘娘。逐出在外多年。衣食不敷。只得各处设骗。昨日闻得此间有郑参政一女。唤名琼英。春间选入宫中。一向杳无消息。夫妻二人日夜悲怨。不免假作宫中出来寄信。骗他一顿酒食吃。或者有些谢礼。权且将就收下。此间就是他门首。不免径入。丫鬟。烦你通报一声。〔丑见介末〕内相到舍。有何见谕。〔丑〕郑娘娘差我来报喜信。〔末〕何喜来报。〔丑〕娘娘德貌双全。万岁爷欢爱之极。半月前册为美人。特差我来报知。〔末净〕如此谢天谢地。〔末〕此人面貌张惶。必是假说。只怕没有此事。〔丑〕此事实的。听我说娘娘的受用。</p><p>【沽美酒】芙容台熊梦轩。牙为簟臂供眠。翠绕珠围锦绣联。鎭日醉百花筵。吹玉笛。奏冰弦。凤皇楼通宵欢忭。六宫中人人争羡。我呵眼见他爱专宠专赛仙。呀。且开怀把玉觞频劝。<br> 〔末〕有劳贵客冒雪冲寒。丫鬟。你去整备筵席。〔小旦〕筵席排在暖阁。庭中梅花正开。传杯弄盏。到有些景趣。如今大雪飘飘。吟诗作赋。何等快乐。禀老爹。酒在此了。〔丑〕</p><p>【淸江引】乍相逢客主两交欢。世事休闲管。风裁雪又满。春透梅花暖。把香醪急酾来休缓。<br> 吿回了。〔末〕乏物相款。屈留相住数日。〔丑〕娘娘专等回覆。限期紧急。不敢稽迟。〔末〕去意已决。难以曲留。夫人可取金段二端。银花一对。奉作谢仪。再将白金二十两。以为谢意。〔净〕礼物俱在此。〔丑〕不敢受。若是娘娘知道。奴婢该死。〔末〕理之当然。收下收下。</p><p>天上元无路。书传抵万金。<br> 承恩自今始。深慰白头心。<br> 〔丑吊场〕好笑好笑。正是一日不识羞。三日不忍饿。我只将几句谎话。说了这桩空头事体。骗了他许多东西。今日就骤然发迹了也。只怕机关败露招刑罚。到底方知骗不安。〔下〕</p><h2 id="第十八出-琼英闺闷" tabindex="-1"><a class="header-anchor" href="#第十八出-琼英闺闷" aria-hidden="true">#</a> 第十八出　琼英闺闷</h2><p>【霜天晓角】〔占上〕双亲衰老。梦越关河渺。别久浑无音耗。令人几度魂消。<br> 瑶花碎舞檐前雪。玉盆脂水红冰结。寒重懒梳妆。妆成愁更长。重瞳难见面。枉落梅花片。寂寞苦何胜。思亲双泪零。琼英自别双亲。时常怀念。侍奉无由。痛肠如割。〔丑〕无数宫中年少女。一般花貌不同看。禀娘娘知道。今早皇上拜娘娘为妃。想不久轮到娘娘了。〔占〕休得闲说。〔丑〕各宫娘娘都欢欢喜喜。随时歌动管弦。娘娘独自闷闷昏昏。逐日泪沾襟湿。不知为着甚来。〔占〕我心中之事。你怎晓得。〔丑〕奴婢也略晓得一二。〔占〕你旣晓得。说一番我听。</p><p>【刘泼帽】〔丑〕六宫谁比如花貌。冷凄凄苦楚难熬。尘埋玉辇何时到。〔合〕都是五行招。也不用多烦恼。<br> 〔占〕你说差了。我心事全不在此。〔丑〕我今番定要说着。</p><p>【前腔】白云万里高堂杳。想晨昏甘旨谁调。风中烛焰应难保。<br> 〔合前占〕说得是。言及至此。使我不觉凄然泪下。〔丑〕且免愁烦。奴婢整酒。与娘娘解闷则个。〔占〕不必如此。但烧一炷香来。待我吿天祈祷双亲寿考。〔丑〕香案已排。奴婢吿退。〔占〕上苍。愿我爹娘寿福康宁。遐龄永久。爹娘怎知我在此保佑也。不免把一年受过凄凉。诉与上苍知道。</p><p>【六犯淸音】长门春静。昭阳天杳。愁见玉林晴晓。万紫千红。敎人怎不心焦。眼望羊车过。空传凤吹调。抛珠泪。湿鲛绡。镂金香带褪纤腰。怎如得黄鹂对语丝条上。怎如得粉蝶双栖锦树梢。鸾翘慵整。蛾眉倦描。羞颜却惹桃花笑。闷无聊。声调鹦鹉。误听是宣朝。<br> 【前腔】景当淸暑。芙蓉香杳。簟展琅玕靑小。齐纨风动。蓝烟宝篆轻飘。寂莫悲长昼。炎蒸恨独宵。情难遣。景自饶。骊珠蕖满绽卜萄。几时得水晶帘畔听金缕。几时得玳瑁筵前赐玉醪。孤辰应犯。愁烦怎逃。五星不遇红鸾照。六龙遥。熏风殿阁。长日五弦操。<br> 【前腔】金飙轻透。银蟾光皎。玉宇纤尘凝扫。天街凉夜。冷人不觉魂消。独坐看牛女。含娇渡鹊桥。人还隔。意转寥。谩随玉女学吹箫。怕听着嘹嘹只雁云边唳。怕说着两两文鸳沼内交。黄花初绽。碧梧渐凋。御沟流叶空来到。最难熬。潇潇疎雨。隔夜响芭蕉。<br> 【前腔】彤云低罩。严天施巧。六出纷飞林杪。玉梅香吐。闲看转觉情摇。梦短欹孤枕。忧多问六爻。冰衾重。玉漏迢。叮当铁马闹风敲。谁怜我心寒不觉熏笼暖。谁怜我院冷空将兽炭烧。寃深撮合。佳期望劳。从来不拜承恩诏。幸难侥。新妆飞燕何处逞妖娆。<br> 【尾声】芳姿二八幽宫俏。四景尽伤怀抱。唱断淸音天听高。</p><h2 id="第十九出-催赴春闱" tabindex="-1"><a class="header-anchor" href="#第十九出-催赴春闱" aria-hidden="true">#</a> 第十九出　催赴春闱</h2><p>【谒金门】〔生上〕疎雨净。帘外好花开并。骨肉无缘长合并。顿成愁万顷。〔旦〕淡扫眉妆不整。可叹鸾镜分影。此去龙头独领。断肠鸳帐冷。<br> 解元准定去了。闺阃之情。谁人不恋。正是成名为俊杰。割爱是男儿。切莫牵挂奴家。〔生〕娘子言之有理。但情之所锺。不能自遣耳。不知娘子有何嘱付。〔旦〕</p><p>【琐窗寒】办行装急早趋程。万里风霜岂惯经。怕难调水土。摄养须精。加餐强飮。时衣暖冷。若成名便还乡井。〔合〕老天端的不管我离情。枉然双泪盈盈。<br> 【前腔】〔生〕怅靑春芳草烟凝。陌上骊驹作意鸣。正鸾俦爱密。一旦遐征。钗分镜剖。中心耿耿。望看承高堂衰景。<br> 〔合前旦〕解元莫恓惶。公公叔叔来了。</p><p>【遶地游】〔外〕期催南省。膝下斑衣冷。人未别先成悲哽。〔小生〕春云压岭。行色含愁整。酒欲醒离愁不醒。<br> 〔外〕孩儿。春闱催赴。行不宜迟。今日大吉之辰。起程最利。不知行李收拾完备未曾。〔二生〕行李已收拾完备了。爹爹在堂。孩儿怎生抛舍。〔外〕孩儿。你晓得事君尽忠。卽事亲尽孝一般。养体不如养志么。〔二生〕谨依严命。就此拜别。〔外〕看酒。〔末〕消愁惟有酒。逢兴便吟诗。老爹。酒在此了。</p><p>【三学士】〔外〕满飮金巵送远行。愿汝等早早成名。亲闱莫恋斑衣舞。帝里须夸彩仗迎。〔合〕会看天衢双骥骋。名和姓海内称。<br> 【前腔】〔旦〕辛苦休辞此日行。携书剑早赴神京。雄才定占春闱选。故里还期昼锦荣。〔合前〕</p><p>【前腔】〔生〕只为功名勉强行。免不得冷落椿庭。飞腾欲显趋庭敎。定省难违爱日诚。〔合前〕</p><p>【前腔】〔二生〕千里莺花得意行。远迢迢骤马长征。欢生杏苑春风酒。债了芸窗夜雨灯。〔合前〕</p><p>亲在游何远。还愁行路难。<br> 更尽一杯酒。离别何足叹。</p><h2 id="第二十出-怡情旅邸" tabindex="-1"><a class="header-anchor" href="#第二十出-怡情旅邸" aria-hidden="true">#</a> 第二十出　怡情旅邸</h2><p>【满庭芳】〔生上〕云断靑山。烟消绿野。离人最怕芳时。鸟啼花落。偏惹客心悲。总有游丝万丈。恨无由绊住遐思。高堂杳鸾闺寂莫。泪向暗风垂。〔小生〕行程何日尽。五云天阙犹迷。〔净〕望杏花深处。风荡酒旗。〔末〕试且开怀一醉。垂柳下暂系羣骊。〔合〕还期望宴琼林胥衣锦。<br> 〔相见科净〕动问尊兄高姓甚表。〔末〕姓孙名奭。〔净〕久闻。〔末〕二位尊兄高姓甚表。〔生〕姓宋名郊。〔小生〕姓宋名祁。〔末〕二位莫非就是夏安州席上赋落花诗的么。〔小生〕正是。〔末〕好一句金谷危楼到地香。〔生〕一时杜撰。何足称诵。〔末〕好一联将飞更作回风舞。已落犹成半面妆。〔小生〕乱道。〔净〕你休要班门弄斧。还有头号诗人在这裏。〔末〕失问尊兄高姓甚表。〔净〕姓张名子野。〔末〕三中先生。〔净〕何故叫我做三中。〔末〕尊兄词有眼中泪心中事意中人之句。以此号为三中先生。〔小生〕旣是就词取号。何不唤做三影。〔末〕愿闻其说。〔小生〕张兄词最得意是云破月来花弄影。浮萍断处见山影。隔墙送过秋千影这三句。所以当唤作三影。〔净〕三影也不好。我曾有诗云。不须行酒令。任意倒芳樽。你每唤我做令尊。却不是好。〔末〕我曾记得诗有云。四郊无盗贼。卖剑买耕牛。若依底字得号。该唤做贼牛。〔净〕正是善戏谑兮。如今天色已晚。大家不免趱行几步。〔生〕旣如此。请了。</p><p>【甘州歌】〔生〕靑云万里。信英雄足下。自有阶梯。春闱催赴。早登程逐伴奔驰。残红远道家何在。垂白高堂梦不违。〔合〕图名利。叹别离。韶华空满楚江湄。经风卧。带月炊。何时醉赋杏园诗。<br> 【前腔】〔小生〕寒窗十载余。论男儿壮志。岂肯卑栖。门闾须换。幸文章际遇昌期。题名共列黄金榜。献策同登白玉墀。〔合〕蛟髯奋。凤翅齐。桃花春浪锦鳞飞。龙为马。锦作衣。六街争看状元归。<br> 【前腔】〔末〕融和日正迟。见园林多少。紫绝红奇。春光如海。扬晴空落絮沾泥。烟中画蠲冲兰渚。花外流莺唤竹枝。〔合〕山连水。路遶溪。马蹄香印落花泥。莎村杳。野店稀。轻风卷起酒家旗。<br> 【前腔】〔净〕长亭傍水西。见秋千红粉。笑语声低。游人如蚁。转朱轮蓦过香堤。阳春不散穷途恨。丽景翻牵故国思。〔合〕魂将断。心更悲。恼人杜宇隔花啼。催征斾。瞻帝畿。五云深处凤楼迷。<br> 【尾声】行劳倦日暝时。停鞭沽酒不须疑。共醉前村灯下杯。<br> 千里莺花春正姸。客怀何事转凄然。<br> 南宫多士如云集。莫让先生先着鞭。<br> 〔末小生吊场〕熟察尊兄。必玅于风情者。适间家兄在上。不敢细谈。途中无以为乐。同到前楼。红裙一醉何如。〔末〕正合吾意。〔净〕你两人瞒得我好。令兄行路劳倦。后楼上歇息去了。我每且自取乐则个。〔小生〕此间妓女。必无可意者。〔净〕若要可意。除非是董靑霞。〔末〕靑霞想是宋兄贵俵。〔净〕不是甚俵。却是心肝。店主人安排酒过来。我每唱飮一杯。〔丑〕酒在此。〔旦上〕动人红一点。醉客酒千锺。列位相公万福。〔众〕姑娘免礼。〔旦〕只是奴家一人来奉酒。〔末〕便是你也罢。〔众飮酒介旦唱〕</p><p>【对玉环】花下双成。妖娆何足称。月下崔莺。娉婷何足称。百媚自天生。千娇许谁并。妙舞春风。香袅薄罗轻。醉唱春风。音调金缕淸。<br> 【淸江引】身材十分生得俊。蕴藉风流性。千金买笑难。二八春方盛。倘才郞一见浑如命。<br> 〔众〕好唱好唱。再唱一个相思曲儿我们听。〔旦又唱〕</p><p>【对玉环】密约难成。凝妆空待等。暗卜难逢。焚香空待等。渐渐到三更。才郞不志诚。泪满鲛绡。难当今夜情。独抱衾裯。中宵等到明。<br> 【淸江引】才郞果然多薄幸。害得我恹恹病。若还得见他。定不饶他醒。又只恐罚酒时心不硬。<br> 〔末〕越唱越妙。明日奉谢。</p><p>夜深香冷灯残。曲罢酒阑人散。</p><h2 id="第二十一出-红楼遣思" tabindex="-1"><a class="header-anchor" href="#第二十一出-红楼遣思" aria-hidden="true">#</a> 第二十一出　红楼遣思</h2><p>【西地锦】〔占上〕何事愁侵眉黛。燕来人未归来。梦魂不怕云山碍。一春长绕天涯。<br> 〔卜算子〕顿觉带围儿。不似前番紧。梦裏成双醒又单。眞个情难忍。过约不归来。欲倩东风引。日日檐前噪鹊声。全没些儿准。奴家想宋子京。几番成病。前日有人说他晓得我在这裏。要来探望。使我终日悬悬。玉人不到。好难消遣也。难消遣也。</p><p>【黄莺儿】妆镜晓慵开。卷珠帘燕子来。寃家去后知何在。高车未回风流愿乖。孤眠羞把鸳衾盖。〔合〕想多才。双流粉泪。顿觉减香腮。<br> 【前腔】对景越伤怀。并头花空满台。今番受尽相思害。敲断宝钗。谁怜病骸。吿苍天只愿相逢再。〔合前〕</p><p>【六么令犯忆多娇】佳期枉猜。知他甚日归来。前春共赏海棠开。忽见花衰。依旧敎我愁满怀。〔合〕好景难捱。好景难捱。踏遍花前绿绮阶。<br> 【前腔】忧来怎捱。玉醪空泛鸾杯。可怜心焰已成灰。怎得苍天。默佑使我情永偕。<br> 〔合前〕憔悴多因万里人。百花亭上又经春。愁来无计惟躭睡。梦裏相逢也是眞。没情没绪。不免进去假寐则个。</p><p>【双劝酒】〔丑〕才高貌奇。靑春年纪。风流运低。难逢美妓。红楼一女俏容仪。今日裏稳是佳期。<br> 自家唤作范银团。如山如海势如官。一生只爱红和翠。柳陌花阶着意钻。昨日闻得有个妓女。唤名靑霞。生得十分娇俊。只是不肯接客。想没有中他意的姑老。若是我去。定然接我。此间是他门首。不免径入则个。〔旦〕惯摆迷魂阵。忙开接客门。相公尙姓。〔丑〕我是范银□。〔旦〕久闻久闻。〔丑〕贤姐就是靑霞么。〔旦笑云〕正是正是。〔丑〕春山眉。秋波眼。杨柳腰。樱桃口。果然名不虚传。〔旦〕实不相瞒。靑霞是奴家妹子。奴家唤名鹤仙。〔丑〕我道你有年纪了。你妹子怎不出来相见。〔旦〕他与宋子京两情相好。从别后一年不接客了。〔丑〕虽然如此。想是没有中他意的姑老。请他出来。我自有话说。〔旦〕妹子有请。〔占〕春来人不来。梦醒愁难忍。相公万福。〔丑〕一见娇姿。令人魂飞魄散。我有三十两白银在此。烦做一东道。我每乐一乐。在你妹子房裏去。〔占〕房儿窄小。难以排酒。〔丑〕不妨不妨。房小心宽。酒薄情浓。〔占〕姐姐。你且相陪。我身子有些不快。进去睡也。〔丑〕靑霞见弃我小弟么。〔占〕不敢。〔旦〕妹子。范相公在此。你且勉强陪奉则个。〔丑〕二位贤姐请酒了。</p><p>【罗帐裏坐】春花正吐。春莺正啼。当此不乐。岂为得计。千金肯惜。偎红倚翠。〔合〕娇歌妙舞郁金杯。尽打破愁城万叠。<br> 【前腔】〔旦〕五花宝马。千金美衣。风流洒落。如君有几。多蒙光顾。不胜之喜。<br> 〔合前丑〕靑霞。你陪我一杯。〔占不肯介丑怒科〕小娘我见了千千万万。怎的弃嫌我。可恶可恶。叫小厮。你与我打。〔旦〕相公息怒。</p><p>【前腔】〔丑〕我将这黄金似土。白玉如泥。回天转日。从来权势。如今不顺。终遗后悔。〔合前〕</p><p>【前腔】〔占〕山盟已定。鸾情怎移。倚强逞富。难违道理。要成配偶。江枯岳圮<br> 〔合前丑〕罢罢。礼下于人。必有所求。只得行一跪礼。你顺我一顺何如。〔占〕好不识羞。谁来睬你。闭门不管窗前月。一任梅花自主张。〔下丑〕贱人。我有金银没俵子。稀罕你。〔旦〕妺子年小。不知世事。望乞恕罪。望乞恕罪。</p><h2 id="第二十二出-紫禁明扬" tabindex="-1"><a class="header-anchor" href="#第二十二出-紫禁明扬" aria-hidden="true">#</a> 第二十二出　紫禁明扬</h2><p>【海棠春】〔外上〕桃李满枝花。尽在门墙下。<br> 盛时选士贡闱开。海宇闻风献艺来。心效权衡求实效。岂闻蓬荜有奇才。自家考试官是也。昨日开榜。中式举人例该今日参谒。左右。但有举子到来。卽便通报。</p><p>【前腔】〔小生〕兄弟并嵬科。声誉暄朝野。<br> 〔相见科生〕宋郊与宋祁荷蒙高举。无任感激。特先谒谢。〔外〕场中所试。惟汝之诗得西昆正体。故取为第一。〔生〕多蒙大人擢荐。〔外〕宋祁。汝采侯诗最擅场。其色映堋云烂。声迎羽月驰一联。可上追唐人。故取为第三。传我衣钵。〔小生〕末学何幸。承此盛恩。〔外〕老夫无私。你兄弟才华可爱可爱。自是罕及。</p><p>【马蹄花】英儁无加。八斗才名四海夸。我品题不谬。校阅惟精。藻鉴何差。昆山双玉美无瑕。明庭投献应高价。谅平生尙友阿衡。喜于今熙载重华。<br> 【前腔】〔小生生〕多谢褒嘉。我兄弟二人呵。浅陋眞如井底蛙。诗惭曹建。学歉杨云。德愧姜牙。一朝荐拔德无涯。姓名幸免居人下。感相传衣钵宗工。敢自负梁栋皇家。<br> 〔外〕明日该廷试。你兄弟两人可预养精神。以充大对。〔生〕多谢先生指教。</p><p>战捷南宫羡二难。明朝挟艺上金鸾。<br> 董生莫负天人策。学行还期百世刊。</p><h2 id="第二十三出-双桂联芳" tabindex="-1"><a class="header-anchor" href="#第二十三出-双桂联芳" aria-hidden="true">#</a> 第二十三出　双桂联芳</h2><p>〔末上〕圣主临轩策治安。近臣如雨侍金銮。争夸文气连奎璧。共羡威仪陋汉官。下官乃宋朝中一个黄门是也。今日圣主临轩策士。不免在此伺候则个。〔生净小生丑上〕</p><p>【上林春】香雾靑霏。祥云红绕。千官拥金銮殿晓。鸣鞘隐隐声传。仰见龙鳞日耀。<br> 〔末〕圣驾已升殿了。廷试诸士不得近前。就此敷对。皇帝制曰。朕闻治本于道。道修于学。帝王致治之术。及为学术之要。尔当详悉以对。〔生〕</p><p>【阅金令】臣宋郊。臣闻继天出治。代有哲君。独赞重华绍放勋。功齐干与坤。唐虞逝。陵夷不可论。〔小生〕</p><p>【前腔】臣宋祁。臣闻帝王治法。载在典坟。要务须还成性存。眞为众妙门。且住。我将这三坟五典。八索九丘。讲起来呵。成功太。焕乎其有文。〔丑〕</p><p>【前腔】臣李淑。臣闻圣贤所学。不在饱温。正业惟将德性尊。知行岂必分。狥谬误。多由识见昏。〔净〕</p><p>【前腔】臣张先。臣闻股肱元首。明良喜闻。虎有风从龙有云。渭莘多隐沦。勤征聘先明莸与熏。<br> 〔末〕诸士试策已尽。御览去了。少刻就有玉音到来。〔众〕且等候。</p><p>【六么令】〔末〕策陈晁董。草茆言深动宸衷。胪传金殿响流鸿。齐拜赐帽花红。绿袍着处君恩重。<br> 〔占〕圣旨到来。宋祁文理精通。第一甲进士。宋郊文理明顺。第二甲进士。张先李淑。俱第三甲进士。谢恩。〔谢恩科众〕风流黄榜客。济楚绿衣仙。〔众〕列位贺喜。殿下朱帘垂上。想是皇太后升殿。</p><p>【前腔】〔众〕坤宫驭统。助飞龙尙在年冲。垂帘亲理万几丛。寰宇内乐时雍。诏宣纶綍人钦奉。<br> 奉皇太后旨。宋郊兄也。宋祁弟也。弟不可以先兄。依序而坐。该衙门用鼓乐送新进士归第。〔众谢恩科〕列位。明日早赴琼林大宴。正是一色杏花红十里。状元归去马如飞。〔下内叫〕奉圣旨。着黄门给事陪宴。〔末〕奉圣旨着我琼林陪宴。不免先到杏园之中。催办酒席则个。</p><p>【窣地锦裆】少年三策献重瞳。柳色新袍赐九重。男儿到此是豪雄。济济瀛洲步同。〔众鼓乐上〕</p><p>【前腔】均承霄汉渥恩浓。宴设琼林罗绮丛。天街十里杏花红。人似神仙马似龙。<br> 〔末〕此间正是杏园。请状元下马。〔众相见介〕琼林华宴。胜似登仙。人生至此。不亦乐乎。〔生〕仰荷圣恩。实惭侥幸。〔末把酒介〕</p><p>【画眉序】天马步瀛洲。恩赐黄封杏花酒。喜难兄难弟。并占鳌头。览对策虽可祁前。论雁序何当郊后。〔合〕自今莫负登庸宠。赤心共扶元首。<br> 【前腔】〔生〕龙衮受双球。仪凤祥麟在廷薮。喜风云际会。懋着嘉猷。金阙静西顾忧纾。玉堂闲东封书就。〔合前〕</p><p>【前腔】〔净丑〕淸世足文俦。万丈奎光烛台斗。喜皇家密网。一旦都收。四海庆双桂联芳。千年羡三元擢秀。〔合前〕</p><p>【前腔】〔小生〕华宴列奇馐。翠釜驼峯世罕有。喜名荣烧尾。绫饼红绸。冠盖拥柳障靑围。弦管应鹂簧春奏。〔合前〕</p><p>【扑灯蛾】〔众〕金樽频劝酬。金樽频劝酬。归马天街骤。转过垂杨路。不觉夕阳时候也。感深厚。待贤礼数遇成周。今朝不负。十年窗下。黄卷苦埋头。<br> 【意不尽】一章奏表还摛就。醉梦后遥听钟漏。齐具衣冠拜冕旒。<br> 风■〈日耎〉杏花天。人醉琼林酒。<br> 一科两状元。亘古何曾有。</p><h2 id="第二十四出-冰壶重会" tabindex="-1"><a class="header-anchor" href="#第二十四出-冰壶重会" aria-hidden="true">#</a> 第二十四出　冰壶重会</h2><p>【番卜算】〔生上〕春昼日迟迟。朝罢身无事。流莺百啭度高枝。不觉添诗思。<br> 下官退食自公。喜无俗事。且到花前吟诗数首。左右。但有客来。卽便通报。〔净〕好鸟枝头亦朋友。〔丑〕落花水面皆文章。〔丑〕子野同往。〔净〕李年兄何往。〔丑〕去访公序。〔净〕如此同行。〔丑〕子野兄我与你闲论一论。你有云破月来花弄影之句。信是奇才。子京有红杏枝头春色闹之句。亦是作家。公序诗全无奇特。为何连中三元。〔净〕他有阴隲。〔丑〕有何阴隲。〔净〕他曾编竹桥渡蚁。〔丑〕说那裏话。编竹桥渡蚁。就中了三元。若是造石桥渡了牛。倒中十元。〔净〕不要闲说。此间是公序署所。不免径入则个。〔生〕闭门吟正苦。客来且解围。〔见介丑〕会元天下才。状元天下福。公序连中三元。可谓才福俱全矣。〔生〕君子论才不论福。〔丑怒科〕若论眞才。尽有强似你的。呀。怎的有一个和尙进来。道不同不相为谋。请别了。〔净丑先下末〕相识满天下。知心能几人。小僧与二宋情好甚密。且喜他兄弟迭中状元。今日云游到此。不免进去一贺。〔见科生〕远劳下顾。薄酒排尘。</p><p>【好姐姐】〔末〕玉堂重瞻令仪。百朋锡欢情难拟。〔生〕别后曾拟我否。〔末〕江云渭树。常萦别后思。〔生〕思前事。一科两首言如戏。今日知君术甚奇。<br> 【前腔】〔末〕莫辞香风玉巵。人生世靑春能几。笙歌酬劝。从敎照底。〔生〕逢知己。酣情不飮杯中醴。洞口桃花也笑痴。<br> 〔末〕小僧明日就要别了。〔生〕到处为家。何不宽住几日。</p><p>纔得相逢又相别。阳关三唱不胜情。</p><h2 id="第二十五出-遐忆靑娃" tabindex="-1"><a class="header-anchor" href="#第二十五出-遐忆靑娃" aria-hidden="true">#</a> 第二十五出　遐忆靑娃</h2><p>【生查子】〔小生上〕相思病渐成。绕梦阳台下。春色又凋零。心事和谁话。<br> 小生与靑霞别后。朝夕萦思。如今花落春归。好伤感也。</p><p>【二犯傍妆台】终日自嗟吁。玉人庭院。何事隔天涯。听啼乌肠欲断。对明月恨愈加。记得鸳帏私语切。好处成愁只为他。〔合〕又逢春尽。蕙兰吐花。几时得见俏寃家。<br> 【前腔】空思那日醉流霞。一从别后。忘却饭和茶。禁不得身如病。止不住泪如麻。岂料相思成瘦损。追悔当初设誓差。〔合前〕</p><p>【生查子】〔末〕乘春访故人。特过荼■〈艹縻〉榭。〔小生〕谁个驻高轩。倒屣忙迎迓。<br> 〔见科小生〕有劳下顾。深感厚情。〔末〕旷别许久。特兹趋候。目今好鸟娇歌。落花香舞。时光正佳。何故郁郁。〔小生〕弟之遇靑霞。兄所知也。有怀难遣。徒恨春归。无路可亲。徒悲人远。〔末〕尊体宜调。佳人易得。靑霞有何美处。子京爱恋若此。</p><p>【普天乐】〔小生〕争夸。一笑千金价。花容娇丽还潇洒。美名儿不枉靑霞。分明是阆苑仙娃。侧耳听歌音雅。似好鸟调声在芳丛下。舞霓裳风卷轻纱。可意处难描难画。恨悠悠楚馆。怎当萦挂。<br> 〔末〕虽然如此。吾闻上士不迷花。达人能割爱。愿我兄自重。〔小生〕谨领教诲。</p><h2 id="第二十六出-坚持白操" tabindex="-1"><a class="header-anchor" href="#第二十六出-坚持白操" aria-hidden="true">#</a> 第二十六出　坚持白操</h2><p>〔小旦上〕野鸟交交野草浓。无言常日怨东风。也知不忘当时约。争奈云山百万重。奴家靑霞是也。自与宋子京别后。不觉一年余矣。仪容久旷。音书杳无。昨日闻得他高中后。染病在京。是因我之故。咳。质陋墙花。情萦霄凤。可惭可幸。迹虽疎而爱实殷。不免翦些头发。托人寄去。也表我一点眞心。却不是好。</p><p>【步步娇】一别仙郞心无主。泪眼抛红雨。绿云懒去梳。蓦地焚香。慢把金刀举。翦付俏相如。寄与愁千缕。<br> 【集贤宾】宫妆旧样难再覩。香盘翠绾都虚。一任蓬松如乱芜。叹昔日鸾箆何所。心中自苦。割不断相思情緖。知几许。还更比发茎难数。<br> 【江儿水】记得香消后。烛灭余。鸳鸯枕上情交吐。好事从来多间阻。风流枉自思前度。誓不从人欢聚。结发相随。怎比荆钗淑女。<br> 【香柳娘】把胸酥暗抚。把胸酥暗抚。白头空赋。云翘冷落眉羞妩。掩菱花自语。掩菱花自语。膏沐为谁疎。飞蓬岂须顾。恨佳期已误。恨佳期已误。同穴盟言。君须记取。<br> 【余文】花前月下添凄楚。恨不能身生翼羽。飞到瑶台谐凤侣。<br> 仙郞一别又经春。万里靑云喜致身。<br> 欲见无由鸳阁冷。含愁翦发寄江鳞。</p><h2 id="第二十七出-泥金报捷" tabindex="-1"><a class="header-anchor" href="#第二十七出-泥金报捷" aria-hidden="true">#</a> 第二十七出　泥金报捷</h2><p>【丹凤吟】〔外上〕鬓入衰年。素添苍变。那堪游子天涯远。鸿断鲤沈。郁怀怎遣。<br> 老迈无他乐。庭趋有俊儿。不图班袖舞。专望锦衣还。自两个孩儿上京赴选。今揭晓已过了。还不见报捷的人到。</p><p>【行香子】〔旦〕蕊烛频姸。喜鹊虚传。忆仙郞梦绕长安。春闱笔战。未审谁先。对妆台。羞鸾镜。冷花钿。<br> 公公万福。〔外〕媳妇。你丈夫与叔叔杳无音信。不知功名之事若何。〔旦〕事皆前定。公公不必挂怀。〔红〕禀老爹知道。红香夜来得一梦。梦见小相公头被大相公割了。〔外〕痴人说梦。何足信哉。</p><p>【石榴花】文场高选。膝下庆双贤。词胜景。笔如椽。英雄谁比绿衣仙。骋春风宝马长安。只忧让祖鞭。取灵尸卜筮还多遍。定应是虎榜高标。怎不见雁锦遥传。<br> 【前腔】〔旦〕画眉人远。无奈意悬悬。香篆冷。琐窗寒。绸缪空想别时言。眄天涯玉筯阑干。何时得锦旋。恐苍天不遂心中愿。且殷勤甘旨躬调。望辉光冠帔恩宣。<br> 【不是路】〔丑〕涉尽云山。早到雍丘下锦笺。〔外〕想是报捷的到了。忙相见。〔丑〕且喜二位相公都高中了。春风得意听胪传。〔外〕宋郊宋祁榜上俱有的么。〔丑〕宋祁前。宋郊第二俱俊选。〔外〕莫不是误看了。榜上分明岂误看。〔合〕天从愿。联芳双桂眞堪羡。不胜欢忭。不胜欢忭。<br> 【前腔】〔净〕月辔霜鞍。千里驰驱匹马寒。心如箭。泥金报喜敢迟延。〔见科〕且喜二位相公都高中了。〔外〕方纔有人来报。我知道了。〔净〕天杀的。又抢我的头报去了。他敢是不实的。〔外〕他道宋祁中了状元。宋郊就中了榜眼。是榜上看来的。〔净〕我道他不实。宋郊前。宋祁第二俱优选。〔外〕莫非是你误看了。〔净〕榜上分明岂误看。〔丑〕我是榜上看来的。顚倒不实。偏你是实的。〔净〕我不与你争。见有试录在此作证。〔旦〕两下言语不同。莫非都是骗子。〔外〕事有可疑。休相骗。两辞不合如何辨。转令心乱。转令心乱。<br> 〔末〕一举首登龙虎榜。十年身到凤皇池。大相公小相公都中了。〔外〕两个报捷的在此相争求赏。你且说个端的。</p><p>【掉角儿】〔末〕榜初悬弟为状元。兄并列亦登高选。弟先兄伦理非宜。因此上把名更变。〔外〕旣然如此。你两个都是实的。二难名。俱首占。两人言。皆不谬。合赏金钱。每人送他白银二两。〔净〕多谢多谢。〔合唱〕宫花帽偏。春风杏苑。弟和兄跃马双双。胜似登仙。<br> 【前腔】〔众〕喜孜孜焚香谢天。笑盈盈满门欢忭。换门闾荣亲显妻。伫看他达能兼善。际明时。逢圣主。显嘉猷。成懋烈。旦奭齐肩。〔合前〕</p><p>【余文】喜今朝佳音转。玉堂金马两神仙。会看黄金腰下悬。<br> 三报佳音抵万金。万金难买此欢心。<br> 世间喜事应无限。惟有登科喜最深。</p><h2 id="第二十八出-禁苑奇逢" tabindex="-1"><a class="header-anchor" href="#第二十八出-禁苑奇逢" aria-hidden="true">#</a> 第二十八出　禁苑奇逢</h2><p>【一翦梅】〔旦小旦丑上〕御苑春花照眼明。唤起游情。共畅游情。呀。郑娘娘来了。〔占〕羣仙鸣佩过瑶亭。含笑相迎。整袂相迎。<br> 〔相见介旦〕郑娘娘。且喜月朗花娇。宜共一赏。〔丑〕我每见郑娘娘倚阑长叹。有忧愁不足之意。故与列位娘娘相约游春。消遣闷怀则个。〔占〕多谢厚爱。</p><p>【素带儿】〔旦〕穿芳径。杨柳风吹素带轻。雕阑畔。一簇海棠娇逞。相应。双小莺。向何处飞来枝上鸣。声堪听。我爱他喈喈呖呖。睆睆嘤嘤。<br> 【升平乐】〔占〕多情。二八娉婷。自春来愁随芳草丛生。香寒绒吐。绣窗几度停针。荧荧。臂痕长带守宫明。鎭日裏枉思恩幸。自伤薄命。寻花恨重。折柳忧增。<br> 【素带儿】〔丑〕山靑。日正晴无边丽景。秋千笑。忍将好梦儿惊醒。行行。渡锦屛。遥见翩跹双蝶逈。添游兴。是何人低吹玉管。畅飮银觥。<br> 【升平乐】〔占〕还惊。残絮飞零。问东君为何便整归旌。流光似箭。谁有系日长绳。淸淸。一春空过喜难成。卢扁药怎消忧病。不堪孤另。龙舆目断。凤辇魂萦。<br> 【□□□】〔小生〕经筵散。禁苑行。蓦相逢内辇经。几回欲避无岐径。奉干宫亦合输恭敬。急趋迎。鞠躬待罪。臣无任战兢兢。<br> 【前腔】〔占〕宫袍绿。玉貌淸。逞风流一俊英。呀。原来是小宋。〔叫科〕缘何默默唇缄定。料他心欲应知难应。谩留停。东风回首。无情恼多情。<br> 〔众〕请各回宫。</p><p>洪恩暂似芳春乐。薄命仍禁独夜愁。<br> 〔小生吊场〕适间第四位。他与下官不曾相认。何故叫此一声。使人不能不动情也。独步无聊。不免撰一小词。遣怀则个。〔想介〕袅袅东风御苑通。鸾车齐度百花中。风情独数飞琼最。猛听莺声出绣丛。金菡萏。玉芙容。水沈香护蕊珠宫。刘郞已恨巫山远。况隔蓬山几万重。〔丑〕炉烟添柳重。宫漏出花迟。李淑忝居翰苑。朝回无事。且向禁苑中观红玩绿一会。呀。子京为何在此躇蹰。〔小生〕适间在此遇一奇事。细吿与年兄知道。〔丑〕愿闻愿闻。</p><p>【懒画眉】朝回紫禁步东风。馥郁香生万锦丛。仙娥羣辇偶相逢。一声小宋低低唤。恼乱春心不自容。<br> 〔丑〕他唤你时节。你见他人物如何。</p><p>【前腔】遥瞻玉脸绽芙蓉。高髻云鬟粉黛浓。妖娆端的冠椒宫。我想起玉堂金马。锦绣文章。端的是英雄俊杰。总然欲染高唐梦。隔断巫山十二峯。<br> 〔丑〕子京。你词赋甚高。有此奇事。何不作一词以记之。〔小生〕方纔作过小词了。〔丑〕试说一遍何如。〔小生念词介丑〕妙哉妙哉。不但有笔力。且有风情。承教了。</p><p>玉兔岂尝离月窟。竹狸空想吃天鹅。<br> 〔丑吊场〕好了好了。宋家兄弟平日能会矜夸。十分欺我。如今小宋犯此罪过。决在不赦。不免把此鹧鸪天教乐人习学。传至禁中。查出何人所作。那时定有发落。他罢斥。也消我平日之恨。正是天作孼犹可违。自作孼不可活。〔下〕</p><h2 id="第二十九出-词倾宸听" tabindex="-1"><a class="header-anchor" href="#第二十九出-词倾宸听" aria-hidden="true">#</a> 第二十九出　词倾宸听</h2><p>〔丑上〕〔玉楼春〕暖香熏透桃花颊。春殿嫔娥鱼贯列。宸宫方得万几闲。凤斾龙舆游兴切。风和花苑数轻蝶。芍药丛深宫漏彻。笙箫吹断锦云开。齐唱太平歌几曲。自家乃是宋朝一个掌宫太监是也。今日俺万岁爷爷出游禁苑。勅后宫随驾。不免叫承应的在此伺候则个。〔众〕承应的已到了。〔丑〕且伺候着。你看祥云团凤辇。御柳拂旌旗。想是朝廷来也。〔扮宋仁宗皇帝上〕</p><p>【祝英台】世雍熙。春富贵。朝政已纷解。〔占〕花比娇容。纤柳斗眉黛。〔仁〕喜看舞蝶迎幢。飞英逐辇。〔合〕早游幸春光难再。<br> 〔占〕〔忆秦娥〕香馥郁。御前无数人如玉。翠翘金凤。十分妆束。〔仁〕繁华簇绛垂杨绿。风光恍似华胥国。民安物阜。太平歌曲。〔众进酒介〕</p><p>【□□□】禁苑中春芳满眼。端的赛蓬莱。柳惹乱莺。花引游蜂。偏称绮席重开。瑶台。万紫千红相偎。沈醉东风何碍。不为乐。只恐朱颜催改。〔众作乐科〕</p><p>【□□□】〔仁〕时泰。庆历年雨顺风调。人似在无怀。庭角凤鸣。囿内麟游。不忝尧年舜代。交快。八方不动征旗。坐享四夷朝拜。古今事惟有淸平难买。〔众舞科〕</p><p>【前腔】〔占〕堪爱。绕翠华玉佩琼琚。十二耀金钗。花拂翠翘。草映红裳。春色暖添桃腮。开怀。凤箫鸾管交吹。声彻梨花云外。且高歌莫负春光如海。<br> 〔众唱鹧鸪天科仁〕此词淸丽。朕尙未闻。不知何人所作。〔众〕翰林官宋祁作的。〔仁〕宋祁何为作此。〔众〕一面传说后宫出游时。有人见他。呼了一声小宋。因此卽编此曲。〔仁〕此乃何人。〔丑〕郑琼英。〔仁〕琼英何在。〔丑〕爷不召。不敢来。〔仁〕可速召来见朕。〔丑〕得旨。〔占〕仓忙离禁阁。匐匍赴皇宣。陛下万岁万岁万万岁。〔仁〕琼英。你向日出游。为何叫一声小宋。从实说来。〔占〕臣该万死。那日出游呵。</p><p>【前腔】刚在。绿杨边蹔一蹇帷。蓦地见乔才。不合谬呼。岂为多情。眞个似痴如呆。罪大。自知万死难饶。只望洪恩天盖。〔仁〕赦汝无罪。〔占谢恩科〕愿天保圣寿绵延万载。<br> 〔仁〕你为何认得宋祁。〔占〕状元传胪之日。臣侍皇太后。因此认得。〔仁〕汝嫌宫中之冷落。动此怀春之情乎。〔占〕臣有此心。天必不容。</p><p>莺花三月景。一刻値千金。<br> 乐意同春阔。君恩似海深。</p><h2 id="第三十出-诗咏花鱼" tabindex="-1"><a class="header-anchor" href="#第三十出-诗咏花鱼" aria-hidden="true">#</a> 第三十出　诗咏花鱼</h2><p>〔丑上〕宫殿峨峨出绿槐。郁葱佳气接蓬莱。蝉联步武云台上。愿奉君王万寿杯。自家叨为内使。得蒙主上眷爱。今日驾游紫苑。诏近臣吕蒙正文彦博等扈从。不免等待众官到来。一齐候驾则个。远远望见圣驾来了。</p><p>【高阳台】〔末外〕罢舞龙墀。催游凤苑。臣邻齐过双阙。香散氤氲。望中烟紫犹结。轻风绿树宸游称。看岛外宝幢飘揭。拥金舆。红云一朵。翠珠罗列。<br> 【前腔】〔仁〕金瓯幸保无缺。且遣怀仙液。荷放小钱如撒。嫩绿成阴。雏莺乳燕飞聒。闲情莫负芳时赏。听凤韶一派声彻。乐盈盈。如鱼如水。君臣相悦。<br> 〔仁〕女冠退班。〔众应科〕暂奉宸游乐。难逃宫禁严。〔下仁〕卿等平身。幸喜太平无事。与卿等游乐片时。且免拘君臣之礼。〔末外〕蒙陛下深恩。臣等不胜幸甚。〔众进酒科〕</p><p>【高阳台序】〔仁〕四海安康。边疆安静。文修武偃堪悦。锦绣江山。正逢太平时节。不劣。祥麟瑞凤来庭轩。醴泉迸赤芝森列。满金盘滚滚甘露。璚云盘结。<br> 〔丑〕碧阑干外。葵榴盛开。请移席赏花一回。〔仁〕朕心正欲如此。</p><p>【前腔】〔末〕争阅。艳蕊凝脂。繁枝簇锦。香引乱蜂狂蝶。西子杨妃。醉颜笑靥无别。声聒。鸾笙凤管交盈耳。转轻飙翠盘舞绝。趁芳辰明良共赏。绮筵重设。<br> 〔丑〕请往太液池头钓鱼一回。〔仁〕正合朕心。</p><p>【前腔】〔外〕活泼。在藻依蒲。喋萍戏藻。可爱素鳞抛雪。香饵潜勾。却把一竿轻掇。波阔。天机触处呈鱼鸟。傍龙■〈舟仑〉彩鸳飞颉。奉宸游风光无限。咏歌交发。<br> 〔仁〕俺君臣赏花钓鱼。可谓乐矣。卿等可赋一诗。以纪胜游。〔末〕圣藻先摛。臣等奉贺。〔仁〕灼灼花铺锦。双双鲤上钩。诗咏天保什。酒泛镐京瓯。〔末外〕辉煌圣藻。上继典谟。臣等庄诵不暇。安能嗣响。〔仁〕毋誉毋谦。〔末〕驻辇莲花畔。投竿莲叶东。新红深映衮。羣鲤竞朝龙。〔外〕玩物心非正。观鱼事已非。兹因不可续。有道只垂衣。〔仁〕卿等作诗并佳。朝臣中还有能诗者乎。〔末〕能诗者固有。蛙声蝉噪而已。〔仁〕宋祁何如。〔末〕颇有诗才。〔仁〕宋祁春游禁苑。遇朕宫人。宫人叫他一声。他作一鹧鸪天词。卿等闻之乎。〔末外〕臣等不闻。〔仁〕前日李淑有本。劾他词荒意悖。无人臣礼。朕看来自是词人丰韵。何足罪哉。〔末外〕陛下如此宽恩。宋祁无任感激。〔仁〕卿可令宋祁来回话。〔末〕奉旨。〔下仁〕朕与卿再赏花一回何如。〔外〕臣有一事奏上。〔仁〕说来。</p><p>【前腔】〔外〕听说。戒切苞桑。忧先阴雨。永保艺皇洪业。逆耳言忠。汉廷彤槛曾折。谆切。丹书敬怠垂训也。愿深征色荒覆辙。喜朝中臣多骨鲠。谄谀风灭。<br> 〔末〕祁自招罪。〔小生〕臣一言旣悖。万死何辞。〔仁〕赦卿无罪。卿曾娶妻否。〔小生〕臣年方十九。未曾娶妻。〔仁〕蓬山不远。朕以此女赐卿。〔丑〕谢恩。〔小生〕万岁万岁万万岁。</p><p>朕推心置人腹。臣刻骨感皇恩。<br> 君臣合昌国运。夫妇配尽人伦。</p><h2 id="第三十一出-仁主赐婚" tabindex="-1"><a class="header-anchor" href="#第三十一出-仁主赐婚" aria-hidden="true">#</a> 第三十一出　仁主赐婚</h2><p>〔末上〕瑞香遍满玉楼春。庆贺新郞催拍频。烛影摇红双劝酒。称人心处感皇恩。将宫女赐为夫人。今宵合卺。喜气盈门。远远望见华灯灿烂。彩轿峥嵘。想是新人来也。不免叫赞礼人伺候成亲则个。呀。赞礼人已到了。〔净〕</p><p>【金钱花】画堂风景难描。难描。银屛彩烛光摇。光摇。九重恩诏凤鸾交。男俊俏。女娇娆。欢喜庆。笑声高。<br> 大叔拜揖。〔末〕宫娥下嫁。非同小可。你赞礼须要仔细。〔净〕仔细仔细。只要多些利市。若无利市。说杀不济。〔小生上〕</p><p>【□□□】连理枝荣。并头花好天喜吉星高照。花烛喜承恩诏。跨凤瑶台。占尽古今荣耀。<br> 〔净〕新人将出。请迎接。〔占上〕</p><p>【生姜芽】天街暗馥飘。转轻飙。双灯灿烂舆前导。锦纒头。碧玉箫。风光好。〔众〕仙娥含笑离蓬岛。喜当良夜结良姻。奇逢不负花前叫。<br> 〔众〕花正芳菲月正圆。瑶天仙子降云端。若教圣代抡娇艳。定作人间色状元。〔丑〕奉圣旨。将宫嫔郑琼英赐宋祁。行夫妇礼。秀女一人太监一人从嫁。望阙谢恩。〔谢恩科净〕请新人行礼。〔行礼科净〕送新人请后堂筵宴。〔净〕花烛影中看玉貌。玉箫声裏送金杯。〔净〕行礼已毕。请新人归洞房成亲则个。</p><p>【忆奴娇】〔小生〕花烛红摇。感君恩似海。特赐鸾交。牵红处自庆福缘非小。欢笑。春满房栊。双双杯劝。风光正好。今宵。一似俏云英会合玉京瑶岛。<br> 【斗宝蟾】〔占〕春朝。玩赏花郊。偶香堤邂逅。一声轻叫。奈风传中禁。顿生烦恼。谁料赤绳曾系定。红叶不须劳。美才高。一曲鹧鸪新唱。胜求月老。<br> 【锦衣香】〔小生〕宝篆香。银屛皎。绣幌翻。金钗巧。急管繁弦。珠围翠绕。团花宫袄映宫袍。内家旧样。凤髻鸾翘。〔占〕叹长门静悄。再经春銮舆不到。自分今生裏孤眠尽老。不期祸变番成佳兆。<br> 【浆水令】喜孜孜鸾顚凤倒。美津津露湿花娇。猩红一点染鲛绡。笑阳台雨散云消。心交爱。情眞妙。流酥帐护人年少。谯楼上。谯楼上漏催天晓。同献表。同献表拜谢天朝。<br> 【尾声】谢天朝齐祝祷。御体茂膺天保。庆衍螽斯圣寿高。<br> 一曲鹧鸪天。博就鸳鸯侣。<br> 此事古来稀。万世颂明主。</p><h2 id="第三十二出-翠阁躭思" tabindex="-1"><a class="header-anchor" href="#第三十二出-翠阁躭思" aria-hidden="true">#</a> 第三十二出　翠阁躭思</h2><p>【哭岐婆】〔红翠上红〕筠亭风细。荷花香递。湘帘卷起。尘空髹几。偷闲聊此坐敲棋。西飞白日绳难系。<br> 【前腔】〔翠〕兰襟蕙体。轻裙飙绮。逍遥画宇。神仙难比。时时挈伴恣闲嬉。人生莫负芳年纪。<br> 红香姐万福。〔红〕翠艳姐万福。姐姐。我与你被大娘拘束得紧。一向不曾得耍一耍。今日他午睡未起。我和你到池亭上下一局棋何如。〔翠〕到好。只怕撞见时。吃一顿好打。〔下棋科旦〕成人不自在。自在不成人。你每在此何干。〔红〕日长无事。下一局围棋耍子。〔旦〕针指不做。干此无益之事。好打。〔红〕丫头每知罪了。〔翠〕大娘且喜。〔旦〕有甚么喜。〔翠〕添了妯娌。闻得圣上把一宫人赐与小相公为夫人了。〔旦〕此事未知的否何如。〔红〕大相公中了状元。大娘子正该欢欢喜喜。为何柳眉攒翠。桃颊销红。〔旦〕你每却不知道。</p><p>【绣带儿】春归后云鬟倦理。仙郞杳无归期。总不怜憔悴红颜。也难忍冷落班衣。<br> 我想起我这等花容月貌。比往常间更不同了。怎禁得这样愁怀万种。因此消瘦。</p><p>【宜春令】病体。困沉沉鎭日如痴。岂学人雨尤云殢。禁不得没情没緖。曲阑频倚。<br> 【降黄龙】把当时送别临岐。执手叮咛把糟糠弃。如今呵。相抛万里。想合受凄凉。是我运蹇时低。<br> 【醉太平】淋漓。几回双泪暗偷垂。怎知我这般滋味。总然带黄衣紫。到不若厮守少年鸳帏。<br> 【浣溪沙】风弄竹。月在机。谁共泛紫霞金巵。连宵飞梦到天涯。城楼画角吹觉起。<br> 【啄木儿】触景添悲。无人处花绽鸟啼。芙蕖绛簇波心绮。幽香暗透纱窗裏。离绣床罗袜临池。瘦形骸庭花怎比。<br> 【鲍老催】寂寥自知。林莺懒扳连理枝。鸾笺谩写离恨诗。思欢聚。枉设策。空施计。怎得萧郞心转意回。<br> 【上小楼】咱这裏形孤心碎。他欢生锦绣围。翠楼又恐恋娇姿。欲待回文织锦。怎织得几许相思。<br> 【双声子】云鸿至。江鳞逝。怎不把音书寄。莺啼序。金钱问。全无些灵意。又怎凭灯鹊龟尸。诸般可疑。望锦衣归春未审何时。<br> 【尾声】深情免使傍人议。嗟我怀人天际。专一须看卷耳书。<br> 仰望惟君子。无邪不害思。<br> 甘为望夫石。何日是归期。</p><h2 id="第三十三出-思忆双亲" tabindex="-1"><a class="header-anchor" href="#第三十三出-思忆双亲" aria-hidden="true">#</a> 第三十三出　思忆双亲</h2><p>【二郞神】〔占上〕心悒怏。念白发双亲各一方。菽水自晨昏谁倚仗。断鸿沈鲤。杳没音书来往。天际孤云牵恨长。叹何日高堂侍养。空望想。怎得身生两翅。飞到亲傍。<br> 琼英荷蒙圣恩。得遂夫妇之乐。奈双亲别久。杳无音信。年老身孤。怎不伤痛我心也。天那。正是无穷愁緖也。</p><p>【啭林莺】〔小生〕朝回无事堪举觞。绿阴淸昼偏长。夫人为何闷坐在此。怎生心中不乐。为甚么也。我和你琴瑟和谐多好况。且乘暇开罇。傍水云台。线儿丫鬟。整酒凉亭上来。看鸳鸯两两相随。戏浴在绿波池上。〔线〕酒在此了。〔小生〕夫人为何落泪。〔占〕扇无凉。猛可的香腮微汗沾裳。<br> 〔小生〕夫人。得非以兰房不若椒宫耶。〔占〕枉了。哀哀父母。生我劬劳。久别多时。岂得不伤怀抱。〔小生〕原来如此。不说不知。于十日前。蔡州人便。我已寄书与你父母去了。早晚间有人来也。〔线〕夫人请酒。</p><p>【啼莺儿】缃纹翠簟金兽香。浮瓜沈李新酿。〔占〕我不飮了。〔小生〕夫人可再飮一杯。幸沐天恩离宫禁。开怀同我欢赏。看玉渠莲开并头。更竹下熏风添爽。〔合〕美双双。花前飮不羡凤和凰。<br> 【忆莺儿】〔末净〕离旧邦。入异乡。山路崎岖水路长。宿水餐风劳怎当。老爹。你看前面山头上。霜叶红于二月花。眞个好秋景也。鸦归夕阳。峯横断冈。长安近阙朱门敞。<br> 呀。此间就是宋家门首。怎的没有人在此。不免咳嗽一声。〔小生〕线儿。外面是甚么人来。你去看一看。〔线〕尊官何来。〔末〕你报与夫人知道。郑参政和夫人来在此。〔线〕我夫人正在此思想。酒也不肯飮。来得却好。就请进去。〔占〕原来是爹妈来也。〔相见介合拜〕</p><p>【玉娇莺儿】〔占〕容儿谩备陈。痛当时分离惨伤。苦不得一见君王。长门裏冷侵鸳帐。看花艳阳。出言太狂。幸天颜有喜成姻党。〔合〕谢穹苍。谢吾皇厚德。福寿永无疆。<br> 〔小生〕今日幸喜岳翁岳母远来。聊此薄酒拂尘。〔末〕何劳盛设。〔占〕线儿。你把鹧鸪天曲唱与太老爹太老夫人听一听。〔净〕这一曲鹧鸪天。就是我孩儿的冰人月老。</p><p>【御林莺】歌新曲。按旧腔。兢吹笙。再鼓簧。鹧鸪声裏愁颜放。〔末〕贤壻。你蜚声玉堂。孩儿。你褒封凤妆。我夫妻郁抱从今畅。〔合〕喜难量。相辉冰玉。天赐这美东床。<br> 〔净〕孩儿。我家下无人。数日后就要回了。〔占〕母亲跋涉辛苦。且宽住数月何如。</p><p>双亲重会喜难禁。玉漏迢迢月未沈。<br> 准拟明朝重设宴。开怀痛飮碧筒深。</p><h2 id="第三十四出-梦后伤怀" tabindex="-1"><a class="header-anchor" href="#第三十四出-梦后伤怀" aria-hidden="true">#</a> 第三十四出　梦后伤怀</h2><p>〔鹊桥仙〕〔小生上〕我思病染。他思病染。两下相思病染。楚天云惨断来鸿。空倚遍画阑绣槛。一更三点。二更三点。又早三更三点。银灯剔尽不成眠。看明月容消色减。下官蒙圣恩赐宫娥匹配。无任欣幸。人苦不知足。得陇复望蜀。靑霞尙未同衾。积怀犹在。如何是了。</p><p>【云华怨】小窗更静。满絺襟都泪痕。玉人何在无由近。连宵落得梦频仍。长溪日夜滔滔。流不尽万愁千恨。<br> 【前腔】佳期天靳。总情多难与亲。九霄更绝飞鸿信。悔前不合认眞恨。阳台云雨茫茫。空坐看落尽灯烬。<br> 不觉神思困倦。且隐几一卧。〔小旦〕奴家靑霞是也。思忆子京。只得背了鸨母。私自到京。与他一会。此间琼楼朱户。想是他的住处。不免径入则个。〔小生〕呀。靑霞如何得到这裏。</p><p>【罗江怨】〔靑〕恹恹病。一春难逢可人。泪红遍染罗袖痕。金樽不解两眉颦也。红拂宵征。胆怯金莲紧。〔小生〕纱厨凤枕新。纱厨凤枕新。和你今夜欢娱准。<br> 〔内鸣锣科小旦下小生醒科占上〕相公为何惊叹。〔小生〕我自有事。</p><p>【□□□】〔占〕你为何困腾腾昼不醒。闷恹恹宵废眠。啭流莺为何听了番成叹。海棠开为何见了转泪涟。我和你伉俪情天地远。合欢意鸾凤联。你为何不肯全抛心上言。<br> 〔小生〕夫人。实不瞒你说。</p><p>【前腔】少年心风絮顚。偶遇着绝世姿烟花贱。急煎煎许结了同衾愿。美孜孜成就了共枕欢。怎知道恶风波猛折寃家散。到如今害相思离恨天。怎能彀花再芳菲月再圆。<br> 〔占〕相公。我只道你别有甚事。只为此。你休怪我说。〔小生〕但说不妨。</p><p>【江头金桂】〔占〕可笑你情疎意浅。旣相投忍弃捐。试问娇娃何在。几载不见。〔小生〕与他相别岁余。不知所在。〔占〕此女心性何如。若是不好的。娶将来愁不便。但愿处事周全。立心和善。只怕倩风情不改。花性仍坚。复落猖狂话传。况佳人易得。况佳人易得。何须专恋。〔小生〕佳人虽有。难得这般情爱的。〔占〕旣然如此。何不就去请来。莫迟延。不妨凤阁谐重侣。管取鸾胶续断弦。<br> 【前腔】〔小生〕自愧当年乖舛。感伊家特见怜。若得相容重取。美意不变。你贤声传播远。与他话别秦楼。岁华迁换。好似银瓶坠井。断绠无援。重重闷怀难自遣。若鱼沈雁杳。鱼沈雁杳。寻踪空遍。〔占〕只怕他又属豪家去了。〔小生〕我也虑此。意常牵。长条定折他人手。丽曲知调若个筵。<br> 〔占〕相公。你不必迟疑。可作急差人去寻访。娶了他罢。〔小生〕多谢夫人厚意。</p><p>语知柳有鹉。飞见雪藏鸶。<br> 妻贤容娶妾。妾宠莫忘妻。</p><h2 id="第三十五出-奔吿强婚" tabindex="-1"><a class="header-anchor" href="#第三十五出-奔吿强婚" aria-hidden="true">#</a> 第三十五出　奔吿强婚</h2><p>【胡捣练】〔末上〕如马骏。似琴淸。黄茅从事膺新命。奸黠闻风咸自静。谩夸苏吕擢名卿。<br> 职任节推。五刑是理。如得其情。哀矜勿喜。下官姓孙名奭。忝中宋郊榜进士。除授开封府推官。虽不能片言折狱。亦可喜县狱空圄。今日乃放吿日期。但有吿状的。放他进来。〔小旦〕老爹。吿状。〔末〕你那妇人吿甚么状。〔小旦〕</p><p>【一封书】靑霞妓诉情。欲语衷肠先泪零。〔末〕有何寃枉情。详细说来。〔小旦〕豪强法外行。披雾公堂乞断明。〔末〕甚么人用强。〔小旦〕范银团带领羣仆。强夺奴家为妻。强逼身为鸾凤友。〔末〕何不从了他。〔小旦〕奴家先许了人了。许嫁他人怎背盟。〔末〕曾许甚么人。有何媒证。〔小旦〕张子野为媒。玉钗为证。事先成。理难更。肯负多才宋子京。<br> 〔末〕原来是子京先聘的。叫皂隶。快写牌拿范银团来。靑霞。你家还有个鹤仙可在吗。〔小旦〕从良去了。〔净〕瓮中捉鳖。手到拿住。范银团在此了。〔末〕那妇人吿你强占他为妻。从实招来。</p><p>【前腔】〔丑〕银团范有名。花柳丛中过此生。靑霞貌可憎。鎭日求欢计已倾。岂料缘悭难作偶。空惹狂心烈火腾。到公庭。甘受刑。〔末〕虽然有财。如何强占妓女。〔丑〕不但小的如此。就是老爷也好妓者。〔末〕这厮胡说。你曾见何人好妓来。〔丑〕老爷等我就说来。曾闻君王觅爱卿。<br> 〔末〕本该问你一个罪名。姑且从轻发落。〔丑〕望老爷作主。小的情愿纳银二百两。断与小的罢。〔末〕这厮好打。圣上也爱宋子京。将嫔妃赐他。况是原聘。皂隶快打出去。〔丑〕满拚窕窈谐情事。谁想风流剥面皮。〔下末〕靑霞。我明日同张先生去望子京去。就讲这段事情。叫他来娶你。你意下何如。〔小旦〕若得老爹高言。奴家没齿不忘。</p><p>雀角何难辨。鸾情断不移。<br> 得他心肯日。是你运通时。</p><h2 id="第三十六出-佳期重会" tabindex="-1"><a class="header-anchor" href="#第三十六出-佳期重会" aria-hidden="true">#</a> 第三十六出　佳期重会</h2><p>【一江风】〔小旦上〕月圆时。万里淸光满。谁在琼楼醉。冷淸淸翠减红销。受尽凄凉味。玉露滴高枝。玉露滴高枝。金风透薄衣。风和露都做了愁人泪。<br> 奴家蒙孙老爷恩判。得脱银团之累。那日曾说与张老爹去访子京。讲此一事。来取奴家。今经数日。杳无音耗。不知去也未曾。好闷人也。</p><p>【月儿高】妆懒松云髻。愁多瘦香臂。可怪淸秋月。偏照孤帏内。弦断樽空。难禁这憔悴何时定结。定结鸳鸯对。想他燕尔新婚。不思旧人意。喜灯蕊十分奇。倘然搥碎靑楼。爇明香谢天地。<br> 【玩仙灯】〔末净〕华屋夜凉微。隔帘栊玉箫声起。〔净〕孙年兄。今夜子京招飮。靑霞之事。定有下落。何不唤他出来。先分付一番。〔小旦上〕仙灯近步入。瑶阶夜月明如水。<br> 〔见净科〕这几日公事冗冗。不曾去访子京。幸今夜请我二人赏月。席间说起。事必谐矣。〔末〕此事还仗子野与他成始成终为妙。〔小旦〕此恩此德。衔结难酬。〔净〕只是一件。他眼热官高。恐嫌淡薄。汝必盛容相见。方可成事。〔小旦〕谨依指教。〔丑〕香尊邀月飮。华月可人怜。俺老爹请二位老爹早付月筵。〔末〕晓得。你可在此等候。我每就此同行。〔小旦〕眼望旌捷旗。耳听好消息。〔下〕</p><p>【金鸡叫】〔小生〕凉月澄新霁。闲邀故人小筵欢会。〔末净〕冰轮玉宇无纤翳。光漾银舟。香飘金桂。<br> 〔见小生科〕〔醉太平〕淸秋景奇。高明兴齐。一天明月扬辉。且欢传玉杯。〔净〕流光若飞。人生易衰。〔末〕自嗟勋业难期。对良宵更悲。〔小生〕左右。一壁厢取酒来。一壁厢唤几个乐妓来劝酒。〔丑〕领钧旨。乐妓何在。〔众妓上〕红裙不自得。锦绣必须邀。〔丑〕禀老爹。乐妓俱到了。〔小生〕过来叩头。〔众妓〕乐妓磕头。</p><p>【梁州序】〔末〕闲云飞尽淸蟾光满。玉笛风声递远。知音相遇。何妨此夜迟眠。忽见残萤照袖。独鹤停阶。庭院天香遍。兴来翘首处。更婵娟。一曲霓裳酒乱传。〔合〕愁顿解。凉消汗。恍疑身在淸虚殿。尘世裏几华筵。<br> 【前腔】〔小生〕斜拖丝绾。轻摇纨扇。何处玉楼仙眷。湘帘高卷。遥看宝鉴空悬。暗想当年奇遇。美景依然。眼底人俱换。水晶幽阁裏。象床闲。欲把幽怀寄素弦。〔合前〕</p><p>【前腔】〔净〕碧澄澄水浸阑干。翠嵬嵬梧桐影转。更金风细细。暗推欢面。莫敎漏催银箭。香冷金猊。且自躭佳宴。光阴容易减。岂长员。酩酊须敎似谪仙。〔合前〕</p><p>【前腔】〔旦占〕画堂深鼍鼓音阗。碧空遥紫箫声婉。怪丁东何处。捣衣砧乱。谩道光阴易度。勋业难期。终遂男儿愿。玉壶倾尽后。意无边。欲驾兰桡弄碧涟。〔合前〕</p><p>【节节高】〔众〕姮娥永独眠。可人怜。争如牛女年年见。银河浅。乌鹊翩。苍山远。瀼瀼玉露荷盘溅。彩鸳梦裏惊相换。〔合〕更取琼浆共酣歌。淸凉世界更长恋。<br> 【前腔】冰轮乍皎然。正中天。欢娱不觉宵光半。纶巾岸。絺袖偏。棕鞋便。婆娑醉舞人争羡。东方只恐阳乌换。〔合前〕</p><p>【余文】月团圆。人康健。酒杯莫放此时干。明夜还应结醉缘。<br> 月下一尊酒。高歌两情畅。<br> 岂无失意人。对月空惆怅。<br> 〔小生〕子野兄。你道岂无失意人。对月空惆怅。我辈畅飮酣歌。如何念彼失意人。〔净〕失意岂得不念。只怕难得见耳。〔小生〕子野兄此话蹊跷。想是靑霞有甚消息。〔净〕一猜就猜着了。先拜孙年兄一拜。我纔说与你知道。〔小生〕靑霞若在。莫说一拜。百拜也不敢辞。〔净〕靑霞原来移住在永春坊。被一个富豪范银团强逼成亲。再三不肯。投吿在孙年兄处。〔小生〕发落不曾。〔净〕孙年兄恐那富豪怀恨。从轻发落他去了。靑霞依旧断还与子京。若不是孙年兄主张。几乎靑霞与银团搂在一处了。〔小生〕如此多感。待小生拜谢。〔末〕子京不须如此。一面着人迎取靑霞回来就是。</p><p>【金菊对芙容】〔小旦〕欲海收航。烟楼消障。玉钗新整鸾妆。〔小生〕频劳梦想。今夜裏方解愁肠。〔合〕相逢喜剧。浑如梦寐。胜照银缸。<br> 〔小生〕相别已久。亏杀你此心不变。〔小旦〕无限苦情。一言难尽。〔末〕东方已白。我辈吿回。〔小生〕容日奉谢。〔末〕夫人处须要小心调护。〔小生〕我自有处。〔末〕靑霞善事夫人。切莫争宠。〔小旦〕多谢指教。〔末净〕绮筵酣白日。金屋贮靑霞。〔下小生〕你别后曾想我否。</p><p>【玉山颓】〔小旦〕从伊别后。罢浓妆慵登翠楼。鎭日裏珠泪交流。恨茫茫几能成就。天长地久。一点丹心依旧。如今亏了孙老爹。〔合〕感谢恩深厚。万倍难酬。愿他名姓覆金瓯。<br> 〔小旦〕不知相公曾想奴家否。</p><p>【前腔】〔小生〕为伊消瘦。对莺花无时不愁。幸今朝续配鸾俦。海誓山盟如何能负。欢容笑口。喜过初逢时候。<br> 〔合前小生〕线儿请夫人出来。〔旦〕绣幌迎新日。金屛袅瑞烟。〔见科旦〕此是何人。〔小生〕正是我挂念的董靑霞。〔旦〕从何而来。〔小生〕孙年兄与张子野送来在此。〔旦〕相公贺喜了。靑霞。我见汝犹怜。况小宋乎。〔小旦〕奴家不才。自堕烟花。得蒙大人拂拭。所谓生死骨肉。〔旦〕往事休论。谨修妇道。听我说来。</p><p>【玉交枝】相逢不偶。爱卿卿言和义柔。从今一洗烟花垢。两情更喜绸缪。相公。离鸾别凤应解忧。靑霞。云乡雨径休回首。〔合〕把从前风月尽勾。早断绝莺侣若燕友。<br> 【前腔】〔小旦〕淸规愿守。侍兰房抱衾与裯。调脂弄粉谁还又。玉筝檀板都收。多谢夫人收留了。良缘已遂君子逑。相公。长条免折他人手。〔合前〕</p><p>【余文】十二时重鸾叠凤人间有。这和气春风。方信仙郞福分隆。<br> 合浦还珠喜不胜。小星恰合古人情。<br> 今番占尽风流福。丝竹靑楼月自明。</p><h2 id="第三十七出-祸禳左道" tabindex="-1"><a class="header-anchor" href="#第三十七出-祸禳左道" aria-hidden="true">#</a> 第三十七出　祸禳左道</h2><p>〔小旦上〕芳闺夸艳色。四海誉神兵。自家胡永儿是也。因卖泥蜡烛。赚诱贝州王则。去见圣姑姑。成其大事。如今三十六州。俱以归顺矣。帐下张鸾卜吉。他二人变化无方。瘸师左黜。神通不测。以致宋将明镐。望风奔溃。眞个天下无敌。岂不乐哉。今日兵闲无事。召诸将宴赏一回。却不是好。道犹未了。诸将到来。〔众上〕将相本无种。男儿当自强。〔众将官拜介〕后皇万岁。〔小旦〕卿等平身。〔众〕皇上来也。</p><p>【贺圣朝】〔丑〕天福神皇神后。桓桓羣将多筹。等闲握玺御龙楼。玉食锦衣消受。<br> 大丈夫不能流芳百世。亦当遗臭万年。寡人王则是也。法受五龙。位登万乘。可谓富贵之极矣。今日宴劳诸将。不知筵席完备未曾。〔净〕完备多时。〔丑〕</p><p>【宜春令】流光迅。菊已秋。叹人生谁长黑头。凤箫鸾管。风流肯落谁人后。庭院深翠绕珠围。琴瑟好天长地久。〔合〕且流连花前。玉斝郁金芳酒。<br> 【前腔】〔众〕参帷幄。出异谋。谢深恩荣封列侯。月弓星剑。千回不弱蛟龙斗。指顾间雾罩云笼。呼吸处风飞电走。<br> 〔合前丑〕酒阑矣。诸将班师回营去也。</p><p>【包子令】〔众〕持世当今弥勒尊。弥勒尊。五龙滴泪演经文。演经文。福背分明天数定。管敎一战定乾坤。定乾坤。〔合〕须知韬略属钗裙。须知韬略属钗裙。<br> 【前腔】鹤化狮惊猛虎尊。猛虎尊。豆兵草马阵排云。阵排云。计就贝州登宝位。笑他明镐望风奔。望风奔。<br> 〔合前净〕左黜奏事。昨日拿得一个和尙。唤名慧云。善能风鉴。早知过去未来。〔末〕和尙稽首。〔丑〕说你会相。仔细相寡人一相。〔末背〕此人卽日亡矣。正是在人矮檐下。怎敢不低头。目今说他好。庶免刑戮。〔转云〕万岁天日之表。龙凤之姿。乃眞命天子也。〔丑〕皇后何如。〔末〕皇后玉容月貌。乃太阴星化身。福寿必远。〔小旦〕相得好。相得好。除他礼部员外郞。〔末〕小和尙出家人。不愿官职〔小旦〕旣不愿官职。赏他黄金十两。放他出去。〔丑〕不要放他。留在军中。看些气色最便。〔净〕报事报事。宋朝差文彦博来代明镐行兵。明日交战了。〔丑〕不怕他不怕他。诸将用心去与他交战。不要慌张了。〔众〕得令得令。</p><p>不怕文元帅。精心出锐兵。<br> 血流东海赤。刀削泰山平。</p><h2 id="第三十八出-平妖奏绩" tabindex="-1"><a class="header-anchor" href="#第三十八出-平妖奏绩" aria-hidden="true">#</a> 第三十八出　平妖奏绩</h2><p>【点绛唇】〔外上〕誓复中原。九重特遣。持天钺。兵强谋决。国耻须臾雪。<br> 下官文彦博是也。粗有文才。兼精武事。虽不及战国廉颇。颇称当日唐朝裴度。如今王则作寇。明镐丧师。只得自请于朝。出师至贝。蒙多目神秘语。得三遂可以平妖。不料果遇三遂。大事可贺矣。昨日已下战书。不免分付众将一回。克定今午交战。〔众〕庶士罹妖网。乾坤发杀机。想应天帝醉。一任贼奴为。元帅有何号令。〔外〕妖法难防。贼势甚盛。不可玩寇。诸将务要运奇设策。头一阵用诸葛遂入阵。第二阵马遂出战。第三阵李遂出战。毋得紊乱。〔众〕得令。</p><p>【四边静】貔貅百万肝如铁。堂堂阵排列。妙算过穰苴。神机并诸葛。〔合〕天威赫烈。潢池震遏。一剑靖妖氛。功成拜金阙。<br> 【前腔】千妖万怪那能灭。须先捣巢穴。法按六韬书。呪用九天诀。<br> 〔合前外〕妖兵来紧了。上前厮杀。〔众下丑净小旦上〕</p><p>【水底鱼儿】圣术玄灵。腾空百万兵。任他众勇。杀尽莫容情。<br> 〔丑〕你看宋兵行伍整肃。旗号精明。比前明镐时大不同了。务要用心对敌。张鸾守城。皇后作呪。往前厮杀则个。〔小旦〕宋乓来的紧。好上前厮杀。〔并下〕</p><p>【前腔】〔外末小生〕战鼓雷轰。旌旗队队明。心齐力并。攻破贝州城。〔丑净左〕任他众勇。杀尽莫容情。〔丑〕头一阵那宋兵被俺杀过一半。兵骄易败。汝等务要用心对敌。〔外〕心齐力并。攻破贝州城。<br> 妖法变诈。实是难破。但见口中念念作声。喝声道疾风迅雷电雨卽时交作。如何设计。抵得他过。〔小生〕这个不难。只把猪狗之血。望空泼去。其法卽破矣。〔交战泼血科丑净〕罢罢。时乖灵法破。兵败将心隳。〔并下外〕追上前去。〔小生〕妖兵俱已进城去了。他若闭门不战。怎奈他何。莫若掘地而入。出其不意。庶可剿灭。〔外〕此计甚妙。倂力为之。〔下净丑〕攻城无妙策。掘地是良谋。我每不是别的。李遂部下小校是也。将军着俺夜深掘地。务要秘密。莫使贼人知觉。〔掘地科丑〕好了好了。地洞掘穿了。快趱进去。〔众吶喊介〕</p><p>【缕缕金】〔小旦〕魂忽忽。泪涟涟。逃身无处所。苦难言。〔净〕拿住了。〔外〕带那胡永儿过来。王则那裏去了。〔小旦〕王则被乱军杀了。乞饶奴家一命。万望恕罪。代代公侯。簒逆非吾愿。乞行方便。〔外〕你把生灵糜烂罪滔天。严刑怎生免。<br> 〔丑〕又拿得一个和尙来了。〔末〕和尙唤名慧云。不曾从反。〔小旦〕果然不从。〔外〕你实实的诉来。</p><p>【忆多娇】〔末〕衣与钵。穷过活。托身萧寺甘寂寞。为风鉴逢妖难离脱。〔外〕此情哀切。非罪如何妄杀。<br> 胡永儿罪极情眞。枭首示众。慧云情有可矜。姑留再鞠。</p><p>六师奏凯千邦静。三遂平妖万古传。</p><h2 id="第三十九出-帝阙辞荣" tabindex="-1"><a class="header-anchor" href="#第三十九出-帝阙辞荣" aria-hidden="true">#</a> 第三十九出　帝阙辞荣</h2><p>【夜游朝】〔小生生上〕黼黻皇猷才力壮。登凤阁日觐淸光。〔净〕满月浮云。平衢涌浪。可恨无端魔障。<br> 〔见科净〕你兄弟二人被李淑奏劾。知也不知。〔生〕这奸人把甚么事来劾我兄弟。〔净〕他本内说道。宋乃我朝受命之号。郊者交也。合姓名而言之。以为不祥之兆。宋祁娶妓为妾。行不端谨。皆宜罢黜。以惩不轨。以警人臣。〔生小生〕旨意如何说。〔净〕旨意道。宋郊之名必由父命。况无他意。便可改名祥。以杜谗口。宋祁娶妓为妾。亦是细事。姑免究。着各用心供职。〔生小生〕万岁万岁万万岁。〔净〕二位须作急上本谢恩。〔小生〕这奸人千般谋孼。难与同朝。况爹爹年老。无人侍养。哥哥。我和你不若上表辞官。归家省亲。却不是好。〔生〕说得有理。我如今与你上请乞恩。</p><p>【催拍】感天恩荣登庙廊。一心望功铭旗常。叹世事难量。贝锦靑蝇。谗口交张。腹剑心刀。直性难防。〔合〕明日共奏君王。辞印绶。返柴桑。<br> 【前腔】〔小生〕谁不愿衣紫腰黄。还须虑同袍中伤。况白发高堂。寂莫晨昏。菽水谁将。陟怙空思。怎解愁肠。〔合前〕</p><p>【赚】〔净〕你兄弟呵。德重珪璋。黾勉从王分所当。〔生小生〕非不欲立功报主。奈此奸人当道。〔净〕从人谤。岂应解组便还乡。细端详。靑年未合投草莽。圣主恩深意怎忘。〔生小生〕忠孝不能两全。我兄弟二人断然要归去了。情非强。此行定得亲终养。免罹谗网。免罹谗网。<br> 〔小生〕哥哥。你与子野兄先入朝去。我略整行装。就同上表。〔生净〕急上辞官疏。遥传法禁钟。〔并下占小旦小生〕奸人李淑劾我兄弟二人。我如今上表辞官。收拾行李起程。</p><p>【前腔】〔占小旦〕听说心忙。解翠收珠促去装。〔小生〕我入朝去也。晨钟响。急趋金阙上封章。〔下占〕他兄弟虽去上表。未知吉凶何如。事难量。重瞳眷注那轻放。〔占〕济世良才惜早藏。〔小生〕封章已上。想必就有玉音到来。〔占〕朝廷有何亏你处。只管要回家去。你闲想。玉堂金马人钦仰。此生不枉。<br> 〔生相见科〕兄弟。谗口难调。归心已决。不必迟疑了。〔小生〕未知圣上旨意若何。〔外〕奉圣旨。宋郊宋祁朕方倚用。不准辞官。旣亲老在堂。着驰驲归省。以尽人子之情。限五个月以内复任管事。望阙谢恩。〔生小生谢恩科〕天使大人请坐。〔外〕别有公干。不及坐了。〔生〕永昌。快去驲中催趱船夫。就此起程。〔末〕理会得。〔丑〕驲丞禀事。船夫俱已齐备了。〔小生〕挂冠辞帝阙。鸣佩上仙舟。〔并下生上〕</p><p>【长拍】露冷苹江。风铦鹢舫。望楚天浩然长往。乱飞木叶。一片片醉着靑霜。孤鹜逐云翔。更断鸿嘹呖处尽成惆怅。回首枫宸空自恋。何日鸣珂夜未央。只恐人哆侈万千状。且自庆高堂春不老。昼锦归双。〔下小生旦小旦〕</p><p>【短拍】渺渺银帆。滔滔玉浪。暮秋天满眼凄凉。何处是家乡。眄尽愁云惨雾。还隔断万峯千嶂。日晚行行且止。聊系缆古驲残阳。<br> 【尾声】麋林外枫江上。数声残角送昏黄。归梦应随归路长。<br> 一封朝奏九重天。夕泊归舟古驲边。<br> 浪尽月沈人睡熟。不须待漏五更寒。</p><h2 id="第四十出-他乡遇故" tabindex="-1"><a class="header-anchor" href="#第四十出-他乡遇故" aria-hidden="true">#</a> 第四十出　他乡遇故</h2><p>【风入松】〔生上〕萧条驿路客愁增。更江天雪冷。永昌。我闻知文老爹在此。他得胜回朝。礼当拜贺。请小相公出来商议。〔末〕小相公有请。〔小生〕哥哥。唤兄弟来。有何话说。〔生〕座主在此。我和你该去拜贺。〔拜科〕貂裘虎帐寒威净。忝门下途逢有庆。〔小生〕用甚么礼。〔生〕取四疋彩段去。无由献区区下情。将彩币表微诚。<br> 哥哥。座主为何驻兵在此。</p><p>【前腔】〔生〕闻知北伐武功成。喜军容肃整。〔小生〕借问何如霍去病。〔生〕其功不小。料此日重华欣庆。寒雪拥貔貅暂停。须奏凯返神京。<br> 〔末〕此间是辕门了。起烦通报。〔丑〕来者何官。〔末〕宋状元兄弟。乃是老爷门下。〔通报介〕</p><p>【念奴娇】〔外〕功高血战。喜捷书飞奏。鼓笳声兢。从此潢池无窃警。力胜何如谋胜。飮马窟寒。射鵰风劲。滕六施严令。瑶花琼树。幻成无限佳景。<br> 〔木兰花〕乾坤凛洌。灭寇营前飞瑞雪。独立凝眸。可笑靑山也白头。杯行到手。只因烂醉梅花酒。圣德无涯。裘帽遥从凤阙来。〔相见介生小生〕老师文修武备。弹压天下。今喜妖氛尽扫。勋望益隆。贱兄弟特来奉贺。〔外〕妖寇已平。朝廷之福也。老夫焉敢受贺。〔生小生〕门下之情。望勿坚却。〔外〕左右收了。〔生〕老师成此大功。国家之柱石也。〔外〕寇贼百万。一战卽平。中间有一僧。情虽有可矜。难遽释放。〔生〕旣在贼党。难从宽宥。〔外〕那和尙诉称善能风鉴。名唤慧云。〔生〕若是那相面的慧云。我就保他。〔外〕想贤契与他有旧。〔生〕门下与舍弟宋祁。曾唤他相过。相俺二人同中状元。今有此验。已是难得。况此僧极有戒行。岂有为寇之理。〔外〕贤契。你不说我怎知。我自有处。〔生小生跪科〕望老师饶他性命。〔外〕我有主张。必然不妄杀他。取慧云过来。〔外见科〕果妙人也。可敬可敬。左右解了绑。换了衣服。〔末〕宋相公。你为何在此。〔外〕那和尙。你不知活命之恩乎。辨你寃情。皆二公之力也。〔末〕恩当重报。〔外〕和尙。说你相术甚高。劳你相我一相。〔末〕老爷贵相。燕颔龙睛踞虎形。封候拜相冠羣公。本生来自有神仙骨。喜不老还同松柏春。〔外〕言之过矣。喜二位贤契光顾。又喜高僧相术甚佳。眞所谓他乡遇故知。左右整酒来。乘此大雪之时。同玩赏一回。多少是好。</p><p>【本序】〔生〕彤云万里。见天花搅乱。浑如柳絮飘零。四顾遥村。尽处是玉树琼楼相映。你看漫天大雪。乃是国家丰年之兆也。那更。断涧银塡。长桥璧跨。四时争见此佳景。〔合〕须备取肥羔美酝。同醉闲庭。<br> 【前腔】〔末〕千顷。寒江正冷。见渔翁独钓。玉笠银蓑孤艇。万径千山。何处有飞鸟行人踪影。还应。山意冲寒。梅花将放。谩劳逋叟动吟情。〔合前〕</p><p>【前腔】〔小生〕明莹。色夺瑶屛。光摇银海。案头何用读书灯。风味美。最是细擘龙团来烹。偏称。翠阁婵娟。销金帐裏。浅斟低唱笑盈盈。〔合前〕</p><p>【前腔】〔外〕堪庆。三白呈祥。万象称瑞。笑占南亩绝蝗螟。融液处。疑是玉马东瀛。愁听。黄竹哀歌。来思悲咏。阳春谁和郢中声。〔合前〕</p><p>【古轮台】〔众〕玉龙争残鳞。败甲散沧溟。靑山老尽银尖并。园林绝胜。看翠竹苍松。翻做三春梨杏。鹤舞鸾翔随风未见。饥乌冻雀绕檐楹。低飞不兢。乱纷纷斜扑窗楞。干桑蚕食。平沙蟹走。细声堪听。六出巧谁能。银河净。冯夷翦练技偏精。<br> 【前腔】闲评。萧萧沙漠叹苏卿。相室有万乘来临。恩光忒盛。匹马蓝关。扑足银杯难骋。也有策蹇骚人灞桥独咏。也有朱门谒遍甑生冰。遭时不幸。山阴孤棹兴堪乘。梁园游赋。何如僵卧。茅斋寂静。夜半破吴城。鹅池溟。更夸百战不持兵。<br> 【尾声】东风转丽日升。料此际寒容消尽。只恐飞来鬓上生。<br> 沈醉金樽且放怀。雪飞江上腊梅开。<br> 红炉暖阁还嫌冷。尙有樵人跣足来。</p><h2 id="第四十一出-寻乐江村" tabindex="-1"><a class="header-anchor" href="#第四十一出-寻乐江村" aria-hidden="true">#</a> 第四十一出　寻乐江村</h2><p>〔渔樵牧农同外上渔樵答话科〕好好好。扮一回渔樵答话。且慢慢的来呵。〔渔上〕过桥搔背船非小。〔樵上〕山裏■〈石斥〉柴似剃头。你看农夫与牧童也来了。〔农牧答话科〕好好好。扮一回农夫与牧童答话。且慢慢的说来。〔农上〕犂倒地皮方是好。〔牧上〕倒骑牛背唱回歌。〔众唱歌〕哩嗹哩啰嗹哩啰。〔渔〕自家唤作渔翁。一身弄得精穷。有人问我缘故。只是飮酒三锺。〔樵〕自家唤作樵人。一身斫得筋疼。有人问我缘故。只是痛飮三旬。〔农〕自家唤作农人。栽秧打麦辛勤。有人问我缘故。村中受乐无穷。〔牧〕自家唤作牧童。短笛横吹几声。有人问我缘故。倒骑牛背长吟。〔众〕我每快乐似神仙。今日谈论许多好处。不免大家且唱一回。消消闷怀何如。</p><p>【刬锹儿】〔渔〕沧江烟水凭谁占。得鱼便望岸头帘。沽多面如茜。笑掀短髯。〔合〕闲中味甜。世途忒险。靑笠绿蓑。红尘不染。<br> 【前腔】〔樵〕丁丁翠袖松风撼。一挑时度白云岩。烂柯被仙赚。头颅雪添。〔合前〕</p><p>【前腔】〔农〕鹿门庞老吾何忝。一犂耕破陇烟蓝。鸡豚早秋敛。盆醪自酣。〔合前〕</p><p>【前腔】〔牧〕斜阳犊背鸦光闪。随羣弄笛野桥南。莎村雨痕淡。拥书角尖。<br> 〔合前众〕我每四人有如此之乐。请问老先生心事如何。</p><p>【新水令】〔外〕春风宝马醉长安。喜归来疎髯霜浅。沧洲三亩宅。靑野数坵田。断送流年。有数点白鸥伴。<br> 〔众〕老先生正好做官。如何就回来了。有甚事干。</p><p>【北庆宣和】〔外〕薄命蛾眉枉自姸。嫉妬滔天。薏苡将军岂非寃。谁辨谁辨。<br> 〔众〕老先生在家有何事干。</p><p>【北折桂令】〔外〕学陶潜。五柳栽烟。屈子骚经。杜老诗编。醉后闲临书羲献帖。兔管鸾笺。〔众〕老先生怎么不讲些道学。也好哄动缙绅。〔外〕那肯向谲儒讲道。〔众〕炼些金丹也好。〔外〕也休提败事修玄。我只是玉管冰弦。云髻花钿。兄弟楼中。儿女灯前。<br> 〔众〕老先生也爱我四人之乐么。</p><p>【雁儿落】爱杀他闲云淡蓼渚宽。爱杀他倦卧松云暖。爱杀你犂云拂草衣。爱杀你骑犊吹芦管。<br> 我乐不比你四人。</p><p>【得胜令】春时节慢腾腾策杖绿杨川。喜飘飘红裙海棠筵。夏时节嫩盈盈玉液荷筒劝。睡齁齁琅玕小簟眠。秋时节紫蟹斗鲈鲜。密层层种黄花三径遍。冬时节含笑野梅边。碧澄澄凤团茶扫雪煎。<br> 〔众〕老先生还想去做官么。</p><p>【北鸳鸯煞】〔外〕翠围眠梦断麒麟殿。鹤汀游影绝豺狼苑。狐媚途忙。鼠奔空健。说甚鹭翘云盘。骢蹄霜践。鹿豕山幽。毕竟凤皇天远。凫履脱。鹖冠便。鹦鹉文章罢敷演。<br> 〔众〕老先生这般快活。</p><p>【北络丝娘煞犯】又何称风流晋贤。眞不忝逍遥阆苑。<br> 〔末〕锦衣归故里。端的是男儿。二位相公荣归。将到家了。〔外〕我正与四人讲得亲切。又不免相别了。</p><p>箫鼓喧声震彩船。膝前双凤锦衣旋。<br> 渔樵耕牧相谈笑。又得浮生半日闲。</p><h2 id="第四十二出-衣锦团圆" tabindex="-1"><a class="header-anchor" href="#第四十二出-衣锦团圆" aria-hidden="true">#</a> 第四十二出　衣锦团圆</h2><p>【破阵子】〔生上〕芳树光浮玉障。晴云影落金泓。状元门第雄。归田昼锦。庭帏瑞气浓。鼓箫喧绮丛。<br> 【河西七娘子】〔小生旦占〕危舩历尽江程永。喜归来绣楹华栋。彩映金铺。香霏瑶洞。辉煌珠翠冠瞻耸。<br> 【称人心】〔外〕山林疎耸。丹心尙抱余忠。〔旦红翠〕灯宵焰鸾心暗融。喜见盈衢驺从。〔合〕欢深喜重。争歆羡氏族辉光。还感戴圣朝恩宠。<br> 〔相见介生小生〕〔菩萨蛮〕魁名幸显趋庭教。九天丹凤乘新诏。〔外〕兄弟锦衣旋。桑楡乐万千。〔旦上〕仙羣谐伉俪。秀气兼和气。天道定无私。祥锺积善第。〔外〕将酒过来。〔末〕老爷。酒在此了。〔外〕</p><p>【海山歌】自古文章有用。荷淸朝不负英雄。难兄难弟。共享禄千锺。乾坤瑞见双雏凤。状元迭中。喜气满胸。佳儿美妇。喜事又重。〔合〕皇恩厚。家庆隆。人生须是积阴功。<br> 【前腔】〔小生旦占〕那日鹧鸪戏咏。句猖狂误入椒宫。谁知天幸。威霁转欢悰。洞房双炬金莲送。仙娥赐偶。喜气满胸。兴奴樊素。喜事又重。〔合前〕</p><p>【前腔】玉斝金杯高捧。劝酬间金紫光荣。筵开罗绮。宝篆瑞烟浓。当门棹楔山川重。一门荣贵。喜气满胸。锦衣归昼。喜事又重。〔合前〕</p><p>【越恁好】〔众〕满门欢纵。满门欢纵。喜相逢疑是梦。三牲五鼎勉供奉。彩衣翻动。〔合〕重重喜庆人传诵。声华出众。国家添取双梁栋。多才多艺扶皇宋。<br> 【前腔】画堂昼永。画堂昼永。看辉煌珠翠拥。歌声满耳欢声共。管弦交弄。〔合前〕</p><p>【尾声】文编四喜成何用。但梨园新添一种。付与知音一笑中。<br> 父能敎子子扬名。兄弟情怡友难拯。<br> 道合君臣夫妇乐。纲常风月两堪称。</p><p>四喜记终</p>',324),d=[h];function i(n,t){return p(),b("div",null,d)}const o=r(e,[["render",i],["__file","六十种曲四喜记.html.vue"]]);export{o as default};
