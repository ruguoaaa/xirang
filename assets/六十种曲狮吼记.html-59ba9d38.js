import{_ as p}from"./plugin-vue_export-helper-c27b6911.js";import{o as a,c as e,e as r}from"./app-a2a948cb.js";const h={},d=r('<p>《六十种曲 狮吼记》</p><p>（明）汪廷讷 着</p><p>（明）毛晋 辑</p><p>狮吼记</p><p>（明）汪廷讷 着</p><p>绣刻演剧十本</p><p>第五套</p><p>锦笺<br> 蕉帕<br> 紫箫<br> 水浒<br> 玉玦<br> 灌园<br> 种玉<br> 双烈<br> 狮吼<br> 义侠</p><p>绣刻狮吼记定本</p><p>●狮吼记目录</p><p>第一出 提宗<br> 第二出 叙别<br> 第三出 访友<br> 第四出 住锡<br> 第五出 狭游<br> 第六出 书招<br> 第七出 归燕<br> 第八出 谈禅<br> 第九出 奇妬<br> 第十出 赏春<br> 第十一出 谏柳<br> 第十二出 训姬<br> 第十三出 闹祠<br> 第十四出 赠妾<br> 第十五出 赤壁<br> 第十六出 顶灯<br> 第十七出 变羊<br> 第十八出 偷乐<br> 第十九出 复形<br> 第二十出 争宠<br> 第二十一出 诉寃<br> 第二十二出 摄对<br> 第二十三出 冥游<br> 第二十四出 谢师<br> 第二十五出 生子<br> 第二十六出 祖席<br> 第二十七出 抚儿<br> 第二十八出 西归<br> 第二十九出 廷荐<br> 第三十出 同荣</p><h2 id="第一出-提宗" tabindex="-1"><a class="header-anchor" href="#第一出-提宗" aria-hidden="true">#</a> 第一出 提宗</h2><p>【东风齐着力】〔末上〕任侠龙丘。高才苏子。结社游嬉。陈妻柳氏。奇妬世间稀。无奈翩翩豪兴。但违禁甘受靑藜。致学士犯颜极谏。私赠家姬。</p><p>系足苦难离。神人怒。一朝摄向冥归。仗谁起死。佛印发慈悲。降伏河东狮子。顺妾意代抚佳儿。送夫子双登廊庙。鹫岭皈依。</p><p>陈季常风流惧内。</p><p>苏东坡慷慨全交。</p><p>动幽冥禅师力大。</p><p>发菩提妬妇灾消。</p><h2 id="第二出-叙别" tabindex="-1"><a class="header-anchor" href="#第二出-叙别" aria-hidden="true">#</a> 第二出 叙别</h2><p>【恋芳春】〔生扮陈季常晋巾便服上〕阀阅门楣。诗书世胄。靑云事业难酬。谩思五陵豪侠。肥马轻裘。雅志寻山问水。赏心处阳春堪奏。惭株守。潦倒家园。何如选胜遨游。</p><p>一脉书香远借芬。才情磊落更超尘。花前爱挈东山妓。座上常开北海樽。词赋有声追屈宋交游到处结雷陈。男儿大肆探奇癖。何用浮名绊此身。小生姓陈。名慥。字季常。别号龙丘居士。原籍眉山。与苏子瞻同里。先父公弼。作宦黄州。因而流寓岐亭。不幸风木含悲。年来独与妻房柳氏。谐其伉俪。卑人雪窗萤火。曾苦志于三冬。云路鹏程。未雄飞于万里。因此陶情诗酒。寄兴烟霞。爱客之心。孔文举尙退三舍。好游之癖。谢康乐还让一筹。怎能彀丘壑中置向此身。恨不得金兰簿尽收名士只是我娘子虽多咏雪之慧。却少剉荐之风。岂惟不乐交游。亦且专作威福。役使尽皆老婢。那裏有金雀丫鬟。仆从总是苍头。何曾容靑衣童子。使区区有怀莫展。抱郁难伸。我想先父存日。曾令我拜吕公着为伯父。他目今在京为枢密。屡次以书见招。我借谒吕为名。多载金赀。结客游乐。料娘子决不阻我。事不宜迟。待娘子出来。便与他商议则个。〔旦扮柳氏上〕</p><p>【临江梅】脸似芙蓉腰似柳。眼波湛湛横秋。云鬟斜亸玉搔头。羞逞风流。难掩风流。</p><p>〔相见介〕〔浣溪沙〕〔生〕娘子。你裙拖六幅潇湘水。髻挽巫山一段云。到来不语自生春。〔旦〕相公。你徙倚闲庭如有待。踌蹰白昼岂无因。支吾言语不须论。〔生〕娘子。我有一事。正在此度量。却被你看出来了。〔旦〕有事何不对我说。〔生〕吕伯父自升枢密。我不曾遣人走贺。他反数次相招。卑人意欲往谒洛中。以修通家之好。娘子意下如何。〔旦〕洛中道远。有甚要紧。抛离家室。为此浪游。〔生〕</p><p>【梧桐树】非忘道路修。为念交情旧。暂别兰闺。把父执亲临候。娘子。我得见吕公呵。功名倘可图。及早乘机遘。愿借吹嘘。衣锦荣淸昼。我岂是天涯海角空驰骤。〔旦〕</p><p>【东欧令】你把乡关别。室家丢。迢递长安作客游。只怕你风流落在他人后。我寂寞难生受。〔生〕卑人非但不敢欺娘子。这家事也难久离。见了吕公。探一功名消息便返。〔旦〕果若为前程干办怎淹留。一任你买棹入皇州。</p><p>你旣然要去。何日起身。〔生〕打点行囊。卽便登程。〔旦〕如此。丫头看酒来。与相公饯行。〔丑扮丫头持酒上〕杯酒殷懃劝。骊歌不忍听。长安远于日。无限别离情。酒在此。〔旦奉生酒介〕相公。我奉你一杯。</p><p>【大圣乐】心间事欲说还休。唱阳关斟别酒。啼痕湮透靑衫袖。〔生〕娘子。卑人不日就回。何劳悲痛。〔旦〕怕意马放难收。休被那朝云暮雨向台前诱。休被那流水桃花在洞口留。更怕是呼卢浮白。被高阳狂客。羁绊归舟。</p><p>〔生〕娘子放心。这都不必过虑。</p><p>【三学士】暂尔分违鸾凤偶。怎将你恩爱轻丢。〔旦〕只怕你出了门。不是这等的心肠。〔生〕我冰心不惹风尘垢。你香阁何劳抱??忧。从今去。我谢客除花还戒酒。拟明月大刀头。</p><p>〔旦〕似这般说便好。</p><p>【余音】只愿你故人逢。功名就。我甘心坐待绿窗幽。〔生〕两地相思望斗牛。</p><p>〔生〕欲去长安谒故人。</p><p>匆匆话别最伤神。</p><p>〔旦〕劝君更进一杯酒。</p><p>只恐貂裘染洛尘。</p><h2 id="第三出-访友" tabindex="-1"><a class="header-anchor" href="#第三出-访友" aria-hidden="true">#</a> 第三出 访友</h2><p>【鹊桥仙】〔小生扮苏子瞻角巾忠靖衣上〕紫宸列仗。螭头濡笔。衣惹御炉香细。深惭文豹管中窥。叨宠眷瀛洲仙吏。</p><p>〔鹧鸪天〕双龙阙下拜恩初。天语躬承注起居。载笔已齐周右史。论诗更事谢中书。靑琐闼。凤凰池。泠泠宫漏响前除。还闻汉主亲词赋。好为从容奏子虚。下官姓苏。名轼。字子瞻。眉山眉州人也。自幼同弟辙受经于家君。是以名起髫年。身登甲第郁郁书香堪称济美。辉辉棣萼。宁让二难。下官佥判凤翔三年。蒙恩召直史馆。玉堂金马。班依日月之光。东璧西昆。目涉图书之府。遭际荣矣。但宦邸未携室家。稍觉寂寞。却喜妓女琴操。自杭州来访。我爱他文雅风骚。久留在此。今日退食余闲。且和他坐谈半晌。琴操那裏。〔老旦扮琴操上〕</p><p>【天下乐】乔木参天绿荫垂。可容萝茑暂相依。多君一段殷勤意。握手长安恋故知。</p><p>〔长相思〕恰秋天。又春天。自入神京已半年。归期不忍言。〔小生〕忆婵娟。对婵娟。孤馆相逢正解颜。何劳问故园。琴操。我连日馆中事冗。把淸兴全消。今日稍暇。趁有名香爇在此间。你可将瑶琴弄一曲我听。〔老旦〕使得。使得。〔取琴抚介〕</p><p>【二犯傍妆台】纤指拂金徽。鹍弦拨处。谁道赏音稀。正好向客窗同夜话。怎忍弹别鹤竟思归。我移商换羽腔须按。你流水高山思欲飞。〔合〕尘情顿灭。羁怀自怡。怪不得文君司马深相契。〔小生〕</p><p>【前腔】焦尾挈相随。锦囊尘满。恨未遇锺期。喜风流齐薛倩。更文雅胜崔徽。我欣从湖海逢同调。你休道鹪鹩得暂栖。</p><p>〔合前小生〕卿别弹一曲我听。〔老旦再弹介生带二家僮上生〕</p><p>【不是路】故国分离。我油壁车轻金犊肥。旣远别了娘子。心何忌。挥金买笑任施为。爱探奇。歌儿舞女朝朝醉。凤管鸾笙步步随。自古道独乐不若与人。小生初入洛阳。苦无同志。昨闻苏子瞻召直史馆。他与我为莫逆之交。数年阔别。正当续此旧好。我因此上忙驱骑。向词垣远访通家契。把旧盟重缔。旧盟重缔。</p><p>〔家僮〕相公。方纔问人说。此处便是苏爷官衙。〔生〕你着把门人通报。〔家僮问介末扮院子上〕东璧图书府。西园翰墨林。你是那裏来的。〔家僮〕是黄州陈季常相公。来拜苏爷。〔末应入报介小生〕呀。季常久别。正思一见。快请进来。〔末报生入见拜介生〕故园一别几经秋。羡尔鸾坡载笔游。〔小生〕最是停云无限思。不期把臂在皇州。琴操。可来见了陈相公。〔老旦出见介生〕这美人是谁。〔小生〕是杭州琴操。〔生举手向老旦云〕久慕仙标。今方亲炙。〔老旦〕缅怀大雅。喜慰识荆。〔生〕</p><p>【长拍】巫峡分违。巫峡分违。我向黄州侨寓。闻你凤池鳌禁雄飞。恨传书无鴈。梦儿中恍覩丰仪。〔小生〕小弟奔走风尘。不得见兄。亦形梦想。兄今日却为何入洛。〔生〕为吕枢密呵。招我入京畿。〔小生〕吕公奉使而出。兄曾相遇否。〔生〕怪皇华天使。未能相会。〔小生〕旣未遇吕公。何不来敝衙暂处。今寓何所。〔生〕不瞒兄说。舞榭歌台聊遣兴。〔举手向小生〕想不弃旧心知。〔举手向老旦〕况遇倾城倾国。把洛阳胜迹。踏遍轮蹄。</p><p>〔小生〕季常。我与兄</p><p>【短拍】髫龀交游。髫龀交游。金兰意气。旣相逢怎忍轻离。山水愿追随。〔指老旦〕况又有云鬟高髻。〔老旦〕愧杀蒹葭倚玉。增声价专待两君题。</p><p>〔小生〕琴操。你且进去分付备酒。与季常叙阔。〔生〕子瞻兄。旣蒙相款。则何敢辞。弟明日约兄同美人郊外一游。望勿见却。〔生〕</p><p>【尾声】溪山正喜逢新霁。〔小生老旦〕对酒当歌订赏期。〔生指小生老旦〕才子佳人际会奇。</p><p>〔生〕准拟今春乐事浓。</p><p>休敎枉却一东风。</p><p>〔小老〕樽前剩把银缸照。</p><p>犹恐相逢是梦中。</p><h2 id="第四出-住锡" tabindex="-1"><a class="header-anchor" href="#第四出-住锡" aria-hidden="true">#</a> 第四出 住锡</h2><p>【浪淘沙】〔外扮佛印禅师持锡上〕飞锡入红尘。谁识根因。金绳觉路去来身。日把慈航浮法海。普渡迷人。</p><p>出言会解神天福。见性能传佛祖灯。自从一挂袈裟后。万结人缘不断僧。老僧了元。别号佛印。原籍饶州。曾住持润州金山寺。心了三乘。位证罗汉。金鎞抉翳。全凭迦老钳锤。玉杵降魔。亦仗韦■〈马犬〉抖擞。贯顶一针。言下便超有漏。当几半句。立时顿悟无生。只为大事因缘。来此娑婆世界。乃发弘愿。接引众生。我想世人眞好苦也。</p><p>【甘州歌】只因迷宿本。似飞蛾投熖。自取焚身。杀人鸩毒。最是骷髅红粉。金枷玉锁何时脱。蝇利蜗名鎭日奔。生恶趣。惹客尘。胶胶扰扰只贪嗔。若要成正果。须是断六根。空花眼底总非眞。</p><p>迤逦行来。早已入了黄州。远远望见一座寺。倘淸净可居。老僧在此住锡。须索前去。〔行介〕</p><p>【前腔】钟声渐渐闻。见苍松万叠。把香台深隐。庄严宝殿。浮图拥起慈云。天花如意纷纷落。野鹿亲人个个驯。山当户。水绕门。黄花翠竹接比邻。借这如来境。寄我淸净身。六时此地好修焚。</p><p>待我看这扁额。〔看介〕原来是定惠禅寺。好个庄严道场。禅堂中无人。待我唤一声。长老在家么。〔丑扮小僧上〕</p><p>【大斋郞】恨双亲舍空门。金刀如雪把头髠。烧香扫地犹还可。但提师父便消魂。</p><p>〔出见外介外〕你这小和尙。为甚么埋怨师父。〔丑〕老师父。你不知。说我沙弥苦楚。干鱼也要泪流。昼在香厨烧火。晚向宝塔添油。寒暑专司佛殿。晨昏管撞钟楼。〔外〕这是做小和尙的职分。怎生推托。〔丑〕日日客来游赏。奔驰迎送无休。妇女空斋饿眼。荤醒未入■〈谗，飠代言〉喉。〔外〕难道将戒破了。〔丑〕似此辛勤欲睡。师父夜搂一头。不管更长漏永。只顾乱扯胡抽。我想他前生定非人类。〔外〕不是人类。却是甚么。〔丑〕是个钻洞泥鳅。〔外〕休得乱言。你长老尊号。在家么。〔丑〕家师号性空。今日施主请去修斋。老师父从何处来。〔外〕我号佛印。自海上来。欲借一静室。少住月余。不知有否。〔丑指云〕这数间房。原留以待四方长老。随尊意择居。一应供给。俱是小僧照管。你只不要学我师父下毒手。我当不起这许多门户。〔外〕又来乱言。你听我道。</p><p>【甘州歌】相随朝与昏。休黏泥带水。好将心印。难参佛法。今朝幸遇声闻。〔丑〕师父。你从那裏得闻道来。〔外〕一从传得三更枣。何处能容半点尘。〔丑〕师父。那佛与菩萨。岂容易做得。你这言语是哄我。〔外〕休道曹溪远。鹫岭尊。人人衣底有珠存。〔丑〕师父。我生来只好顽耍。怎戒得性定。〔外〕龙堪扰。虎可驯。屠儿立证湼盘因。</p><p>【前腔】常将戒体熏。看我袈裟不动。蒲团安稳。〔丑〕师父。你明日教我念经何如。〔外〕五千法藏。会将来一字无存。腾空不用风云力。破暗何须日月轮。若不惺惺悟。只去泛泛论。头钻故纸枉劳神。休把因果拨。须将眞幻分。超凡入圣莫因循。</p><p>我且在这间房裏住下。待令师归家。我与他相见。此后倘有人来访我。你须一一引进。休得阻他。〔丑〕理会得。</p><p>【尾声】师父。你欲传三藐菩提印。丈室维摩寄此身。〔外〕我最喜是人来远问津。</p><p>〔外〕精舍何缘得暂过。</p><p>〔丑〕禅师住锡爱烟萝。</p><p>〔外〕世间好语佛说尽。</p><p>〔丑〕天下名山僧占多。</p><h2 id="第五出-狭游" tabindex="-1"><a class="header-anchor" href="#第五出-狭游" aria-hidden="true">#</a> 第五出 狭游</h2><p>【金菊对芙蓉】〔生晋巾艳服旦小旦盛装骏马末小末扮靑衣家僮丑挑壶盒随上生〕路入溪山。携来樽俎。风光正好夷犹。羡蛾眉螓首。舞袖歌喉。〔旦小旦〕石榴裙罩桃花马。系纤腰锦带吴钩。〔合〕香尘满路。新妆映日。车从如流。</p><p>〔生〕十队红妆结束齐。驮笙载酒出郊西。佳人金缕靑丝髻。骏马银鞍碧玉蹄。芳草平铺官路软。绿杨斜罨画楼低。踏歌连袂纷游女。一曲襄阳过大堤。小生别了室家。遨游洛下。幸遇故人苏子瞻。追欢朝夕。今日乘此春光。山川秀朗。约他同琴操行乐一番。因此带了妖姬娈童。钿车宝马。步障隐囊。花毡绣毯。缕衫檀板。锦瑟瑶笙。悉皆齐备。呀。远远望见子瞻同琴操来了。〔小生扮子瞻老旦扮琴操上小生〕</p><p>【菊花新】龙丘侠气迈时流。裘马翩翩结客游。〔老旦〕不为锦缠头。欲附高贤驰骤。</p><p>〔见介小生〕侍女优童望若仙。未曾浮白已陶然。〔生〕遨游得遂烟霞癖。〔老旦〕愧杀当年金谷园。〔生〕小弟奉候良久。备马在此。一同出郊。〔小生老旦〕请了。〔齐上马行介生〕</p><p>【普天乐】倾城姝如兰友。〔小生〕白雪词乌程酒。〔老旦〕向春郊向春郊十里遨游。〔旦小旦〕识欢心乳燕鸣鸠。〔合〕呀。看山川错绣。何须羡五侯。骏马戎妆来往。来往占断风流。</p><p>〔末〕禀相公。已到郊外了。〔生〕将壶盒陈设于此。子瞻。我们对景联诗何如。〔小生〕妙妙。〔生〕二姬奉酒。子瞻首倡。〔旦斟酒介小生吟〕芳郊绿野恣行时。〔生〕春入遥山碧四围。〔老旦〕兴逐乱红穿柳巷。〔小生〕困临流水坐苔矶。〔生〕莫辞盏酒十分劝。〔老旦〕祇恐风花一片飞。〔小生〕况是淸明好天气。不妨游衍莫忘归。〔生大叫〕是好酒乐也。请酒。请酒。〔众飮酒介合〕</p><p>【北朝天子】洗春山雨收。涨春江水流。听嘤嘤黄鸟春求友。参差楼阁。胜蓬莱十洲。一处处如云构。共舒着醉眸。齐开着笑口。款款留。款留款款留。论陶情无如诗酒。无如诗酒。休沦落他人后。休沦落他人后。</p><p>〔小生〕季常。你这诸姬呵。</p><p>【普天乐】容貌似芙蓉秀。腰肢似垂杨瘦。立筵前立筵前已把魂拘。怎当他驰骋骅骝。</p><p>〔合前生〕叫诸姬走马与苏爷看。〔旦小旦应走马介合〕</p><p>【北朝天子】据雕鞍体柔。飞玉勒道周。金鞭笑捉纤纤手。轻黏寳镫。显双湾凤头。单只怕瑶钗溜。望霜蹄电流。听鸾铃声凑。紧紧逐。紧逐紧紧逐。动尘埃如龙厮鬬。如龙厮鬬。只见他汗浸浸罗襟透。汗浸浸罗襟透。</p><p>〔二旦下马介小生〕如此绝技。大快生平。将酒来。我奉美人。〔末斟酒小生奉二旦介生〕小厮们。歌舞一回奉苏爷。〔家僮舞唱〕</p><p>【普天乐】子夜歌盘珠走。六么舞宜长袖。按霓裳。按霓裳锦瑟箜篌。畅游情歌舞淹留。</p><p>〔合前小生〕歌舞更佳。季常。日已西沈。恐归途昏黑。早早进城何如。〔生〕吾兴方发。兄何遽为败兴之言。〔老旦远望云〕那壁厢灯火烛天而来。似此郊原。十分可畏。〔小生望云〕果是为何。〔生笑云〕此是小弟遣人来候。〔小生〕旣有灯火。便通宵何妨。〔生〕诸姬与小童轮流奉酒。〔众应奉酒介合〕</p><p>【北朝天子】鸟喧喧树头。角呜呜画楼。喜迎来灯火明于昼。论浮生岁月。抱甚么??忧。倒金樽偎红袖。好风光倡酬。贤宾朋聚首。夜夜游。夜游夜夜游。问明朝阴晴知否。阴晴知否。须秉烛闲消受。须秉烛闲消受。〔小生〕季常。小弟醉了。留余兴以待明日。未为不可。〔生〕旣然如此。回去罢。〔小生〕靑春行乐竟忘疲。〔老旦〕带醉归来路欲迷。〔生〕客邸争扶入罗帐。〔合〕任他明月下楼西。</p><h2 id="第六出-书招" tabindex="-1"><a class="header-anchor" href="#第六出-书招" aria-hidden="true">#</a> 第六出 书招</h2><p>〔旦上〕〔长相思〕唱阳关。别阳关。海角天涯人未还。空闺独倚阑。风声寒。雨声寒。鴈字无凭欲见难。遥将踪迹探。奴家柳氏。自丈夫远游洛阳。倏已一载。杳无音信。不知他曾见吕公。又不知近来所作何状。早间闻本州岛舍人自洛阳回。必知端的。已曾令苍头去问。如何不见回报。〔净扮老仆上〕长安有浪子。游冶纵欢情。欲报兰闺妇。中心恐不平。大娘子。小人方纔寻见舍人。他道相公入京时。吕老爷业已出使远邦。相公却未相遇。〔旦〕呀。旣未相遇。卽当还乡。今在那裏何干。〔净〕他道相公与苏学士朝朝。〔旦惊讶云〕朝朝怎么。〔净做沈思云〕朝朝想家。〔旦怒云〕旣是朝朝想家。却与苏学士何预。你不从实说来。莫要讨打。〔净〕大娘子。我实说。我实说。</p><p>【剔银灯】大相公天生豪爽。苏学士才情偏放。相逢意气相倾向。恋山水逐朝欢畅。红妆。三三两两。乘骏马遨游洛阳。</p><p>〔旦惊问云〕这红妆骏马。却是谁人的。〔净〕</p><p>【前腔】大相公金挥土壤。买娉婷倾城模样。笙歌压倒平康巷。况又有娈童相傍。他乡。无人拦挡。全不念糟糠在堂。〔旦搥胸跌脚唱介〕</p><p>【前腔】听伊言魂飞胆丧。恨乔才天涯流荡。当初不道将妻诳。误信他故人遥访。苍头。快整办行装。吾须自往。怎容他淹留客乡。</p><p>〔净〕大娘子就怪小人。也怕不得。容小人奉禀。大娘子要去呵。</p><p>【前腔】这家私谁人执掌。况途路风波难量。他一朝兴尽把归舟放。那时节团圞无恙。〔旦〕等得他兴尽归来时。我已气成水蛊了。你休拦我。我定然要去。管甚么家产。怕甚么风波。〔净〕商量。娘休闹嚷。待小人去请了相公回来。你须索修书几行。</p><p>〔旦〕这个计较也好。我修书你去。他见了书。敢不星夜而回。〔净〕大娘子。小人还有一言。相公抱磊落之才。担风月之癖。只为平日在家。守株太严。是以今日出门。跳梁越甚。大娘子不如多觅歌儿舞女。待相公归来。任其所欲。那时他怎肯远离乡邦。浪游湖海。〔旦沈思云〕这也说得是。你见相公。就说我已娶下几个美人。专待你回来同乐。〔净〕大娘子莫要食言。使小人得罪于相公。〔旦〕我岂有与你戏言之理。你取纸墨笔砚过来。〔净应递纸笔介旦沈思欲写介〕我要写得太狠。恐怕他惶惧。不敢速归。</p><p>【前腔】我只得把寒温虚讲。将心头火暂时消降。道我盈盈泪眼常凝望。临尺素倍添惆怅。兰房。名姝佳酿。待归来盘桓醉乡。</p><p>书已写了。你快持去。〔递书介净〕小人领了书。卽办行李。明早登程。</p><p>【前腔】拚水宿风餐遥往。见相公怕言词冲撞。我将夫人美意先传上。他定思归旧家门巷。看华堂。夫妻燕赏。红烛下金钗两行。</p><p>〔旦〕可恨夫君心太奢。</p><p>为躭声色不还家。</p><p>〔净〕管敎书到人随返。</p><p>莫对东风怨落花。</p><h2 id="第七出-归燕" tabindex="-1"><a class="header-anchor" href="#第七出-归燕" aria-hidden="true">#</a> 第七出 归燕</h2><p>【一江风】〔生骑马净挑行李随上〕自天生。一段风流性。受制难驰骋。我用计离了妻室。来到洛阳。买娉婷。结客豪游。纔展我疎狂兴。〔指净恨云〕你这天杀的。你这天杀的。无端促返程。无端促返程。敎人恨满膺。我便似荣华一枕黄粱醒。</p><p>〔净〕相公。这般迢递程途。小人岂好为劳役。奉大娘子差遣。不敢不来。相公不回去也自由你。如何埋怨小人。</p><p>【前腔】你见书惊。似听了将军令。巴不得一刻还乡井。〔生〕这狗才。难道我怕老婆。〔净〕若说相公惧内。是我打诳语了。相公只是略小心些儿。〔生笑介净〕最伤情。骏马红妆。你都向谁行赠。〔生〕我要归得紧。临行都赠与同社王静庵了。到家如大娘子问。只说无此事。〔净〕小人知道。况大娘子呵。多方觅小星。多方觅小星。〔生〕他那裏有这等好意。〔净〕小人未出门时。听得大娘子说。要多寻几个与相公。那冰人已应承。料小蛮樊素成家庆。</p><p>〔生举手向天云〕如果娘子有此事。陈慥当设一罗天大醮。〔净〕相公。恐怕大娘子悬望。把马催行一步。〔生打马快走云〕家山知不远。〔净〕心急马行迟。〔虚下旦上〕</p><p>【前腔】恨难平。浪子眞无行。待他回来呵。我将往事亲相证。〔沈思介〕我且罢。我且罢。省闲争。将娶得丫头。把他意马牢拴定。我只悔当初见不明。当初见不明。虚言信老成。从今但放心肠硬。</p><p>〔生净上净〕相公。已来到家门了。〔生〕我和你径入。〔旦迎见介〕呀。相公回来了。〔生〕娘子。伉俪久违。朝夕悬念。〔旦〕相公。风尘远寄。梦想为劳。〔净〕大娘子。小人叩头。〔旦〕路途辛勤。你歇息去罢。〔净〕请问大娘子。为相公纳妾事体若何。〔旦〕已娶一月。你分付后堂备酒。为相公接风。〔净〕理会得。〔下旦〕相公。你为何久绊洛中。待招而后返。请说一遍。〔生〕</p><p>【大迓鼓】驱车入帝京。未逢枢密。却遇词盟。〔旦〕词盟是谁。〔生〕是眉山苏子瞻。他现直史馆。与吾桑梓交曾订。喜天涯握手故人情。我正要束装归来。远接鱼书。兼程倍行。〔旦〕</p><p>【前腔】男儿太薄情。〔生〕卑人有何情薄。〔旦〕贪花恋酒。忘裙布钗荆。〔生〕如有此事。怎瞒得苍头。〔旦〕望君早把归鞭整。将明珠十斛买娉婷。只要你从此收心。休如荡萍。</p><p>〔生〕娘子旣有此盛意。卑人再不想离家了。请问讨了几个。〔旦〕四个。我俱与他取了美名。〔生〕你说。你说。〔旦〕一个名满头花。〔生拍掌笑云〕妙妙。〔旦〕一个名后庭花。〔生〕妙妙。〔旦〕一个名眼前花。〔生〕妙妙。〔旦〕一个名折枝花。〔生〕越发妙。越发妙。娘子。我等不得了。快到后堂。叫他们出来奉酒。〔生旦行进介旦〕四花娘。快出来见相公。〔杂扮美人一秃头一大屁股一白果眼一跛足齐应上〕相公叩头。〔生见大叫云〕諕杀我也。快赶出去。快赶出去。〔旦〕今晚权且家燕。明日叫他们红妆骏马。郊外遨游。有何不可。〔生〕娘子。你这计策忒用得毒了。将酒来。我与你对飮。要他们做甚。〔旦递生酒介〕</p><p>【节节高】杯中绿醑倾。叙离情。夫妻百岁相依命。你把呑花性。弄月情。吟诗兴。改做齐眉举案当年敬。也胜风尘千里遥驰骋。〔合〕美人簇拥座生春。红妆绛蜡相辉映。〔生〕</p><p>【前腔】闻言喜不胜。感芳卿。只道石崇侍妾环围盛。谁知名不称。貌可憎。妆非靘。恰便似夜遭魑魅相纒定。命凉张帅难称庆。〔合〕久别归来好合欢。须拚颓玉将樽罄。</p><p>〔旦〕你四人听我分付。相公好的是风月。你们伏侍不周。我定然责你。〔杂〕理会得。</p><p>【尾声】羣花遵奉夫人命。再不放郞君出户庭。〔生〕天天。陈慥早知如此。宁可流落天涯过一生。</p><p>〔生〕只道归来乐事多。</p><p>谁知不幸见妖魔。</p><p>〔旦〕戎妆骏马君休想。</p><p>〔杂〕一片闲心恋薜萝。</p><h2 id="第八出-谈禅" tabindex="-1"><a class="header-anchor" href="#第八出-谈禅" aria-hidden="true">#</a> 第八出 谈禅</h2><p>【西地锦】〔小生上〕负郭小堂筑就。孤身谪宦栖迟。百篇斗酒烟霞地。逢时好畅襟期。</p><p>〔蓦山溪〕东坡居士。未老心先懒。爱学道人家。办竹几蒲团茗椀。靑山可买。小结屋三间。开一径。俯淸溪。修竹栽教满。客来便请。随分家常饭。若肯小留连。更薄酒三杯两盏。吟诗度曲。风月任招呼。身外事。不关心。自有天公管。下官方直史馆。因科举之议。不合荆公。从此外补。历守吴兴。言事者承望风旨。道我谢表谤君。蒙圣主宽恩。责授黄州团练副使。本州岛安置。虽则是宦况萧条。却喜故人龙丘居士侨寓岐亭。佛印禅师又住锡定惠寺。我与他两人。朝夕往来。稍破岑寂。昨马正卿遗我废圃于临皋亭东坡之胁。此地林木翛然。堪供啸咏。我因构一草堂。今已落成。禅师居士。许我见过。此时想到来也。〔外上见生上拱手行介生〕</p><p>【出队子】如兰心契。如兰心契。我为高才放逐悲。〔外〕他风流慷慨世间稀选胜诛茅堂构美。〔合〕何幸羊求三径见携。</p><p>〔生〕路入临皋亭。〔外〕转向东坡侧。〔小生迎揖介〕不敢掩柴扉。怕有题凤客。〔生外看介外〕这堂非子瞻胸中丘壑。怎能如此结构精奇。敬服敬服。〔生〕休说堂外竹树如云。试看壁间岩峦绘雪。吾辈又得一乐地矣。〔外〕请问此堂何名。〔小生〕尙不曾想起。但我大雪中为此。因绘雪于四壁之间。不如卽命名为雪堂。吾别号东坡。少顷当书东坡雪堂四字悬之。何如。〔外生〕最妙。最妙。〔小生〕琴操。出来烧香煑茗。以供淸赏。〔老旦应上〕焚来鸡舌轻烟袅。煑就龙团渴吻消。禅师相公万福。〔生外〕美人免礼。〔小生〕小弟置酒以待二公久矣。琴操奉酒。〔老旦奉酒介外〕</p><p>【啄木儿】华堂启。瑞雪飞。瑶岫琼林都从毛颖挥。〔生〕水晶宫移向人寰。白玉楼隐在帘衣。〔小生〕旣无车马纷纭至。又将市井喧嚣避。〔老旦〕只与豪客眞僧世外期。</p><p>〔生〕请问禅师。佛门以何为宗。〔外〕以无为宗。〔生大笑云〕世间色色皆有。因何说无。〔外〕君却不知。此皆凡人妄见。试想眼前众有。从何而来。将后究竟。复归何处。〔生点头会意介〕</p><p>【降黄龙】〔外〕欲破昏迷。须知假合形骸。虚幻天地。如来阐敎。道色不离空。只要人了悟禅机。〔生〕禅机可能开示么。〔外〕菩提。是人眞性。休得被尘情遮翳。〔生〕旣在人间世。怎么断得尘情。〔外〕你但造生前业。如何不作身后想。这浮生危如朝露。死投阿鼻。</p><p>【前腔】〔生〕慈悲。指点皈依。我怎令烦恼关心。无明覆慧。欲登彼岸。尽打灭贪嗔。怕少上乘根气。〔小生〕休疑。但能淸净。定身超恶道轮回。〔外〕只愁伊牵纒不断。业寃沈溺。</p><p>〔生〕请问禅师。今有一等人。专意惧内。至不可说不可说者。却是为何。〔外〕此等恶业。皆自无始劫来。夙世身为歹人。不作善果。打爷骂娘。欺大压小。凌逼侪偶。伤残奴婢。罚令今生劫遇婆提达多。独招恶厉之妻。受无量苦楚。莫可解脱。〔生〕这般恶婆。却从何处生来。〔外〕此恶婆名大罗刹。如天心朗朗。善曜者几。中有天狗天贼。勾绞毛头。黄旛豹尾。见则凶灾立至。鬼哭神愁。当知是婆。此曜降诞。又如昆虫毛羽。中有毒龙毒虎。恶狗恶蛇。蜈蚣作怪。狐狸成精。当知是婆。此类幻化。人一遇之。迷昡昏沈。舍身忘螫。痛哉痛哉。〔生〕以何修持。得免此难。〔外〕为丈夫者须用降伏四魔力。灭诸烦恼力。发无上菩提之心。使业累俱遣。内外皆净。则此妇悍妬潜消。故得无碍。自生解脱。〔生合掌云〕南无阿弥陀佛。〔小生〕观季常惓惓下问。想正犯此病。〔生作色云〕陈慥是世上奇男子。人间烈丈夫。岂有怕老婆之理。〔小生笑云〕王丞相谢太傅诸人亦自伟然。何惧内乃尔。尊嫂如果欠柔。怕婆经兄不可不诵。〔生〕</p><p>【黄龙滚】我思将风俗维。怎把裙钗畏。贱荆但见我呵。奉约兢兢。何敢些儿背。我权无内制。他心甘中馈。眞个是莱子妇。冀缺妻。梁鸿配。〔小生外〕</p><p>【前腔】你欣逢内助宜。不把家声坠。〔老旦〕瑟弄琴调。好合诚堪慰。〔合〕有恩有义。无猜无忌。愿早遂河东凤。孔什麟。燕山桂。〔外生老旦〕</p><p>【尾声】雪堂雅社今纔启。说有谈空逸思飞。〔小生搂老旦〕我醉拥红妆客且归。</p><p>〔外〕四壁图书带雪堂。</p><p>〔生老旦〕客来文酒共徜徉。</p><p>〔小生〕世间恶妇何须畏。</p><p>寄语男儿当自强。</p><h2 id="第九出-奇妬" tabindex="-1"><a class="header-anchor" href="#第九出-奇妬" aria-hidden="true">#</a> 第九出 奇妬</h2><p>【一翦梅】〔生上〕谈空说有遇名僧。勘破浮生。了悟无生。一炉香篆数函经。欲断尘情。尙恋凡情。</p><p>冠天履地学为儒。无奈靑云事业虚。近向西来探秘密。黄花翠竹尽眞如。小生自在东坡雪堂。得与佛印禅师。谬结同心之契。常聆出世之谈。欲仗大士因缘。消我前生业债。茫茫苦海。堕落堪虞。泛泛慈航。皈依颇切。争奈我妻房柳氏。生性儿有些跷蹊。遽难化诲。我甘心儿陪些从顺。何怕折魔。今已辰牌时分。待我入兰房中。看娘子起未。〔入介〕呀。娘子起来了。〔旦上〕</p><p>【女临江】朦胧春梦莺啼醒。绿窗外日移花影。掀帘谁荡玉钩声。春山郞欲画。螺髻未妆成。</p><p>春眠不觉晓。处处闻啼鸟。〔生〕夜来风雨声。花落知多少。〔旦〕相公。你今日为何出门太早。〔生〕我欲寻苏东坡谈禅。谁知他已不在家了。〔生抱旦介〕娘子。我看你云□虽乱。意态更姸。恍如宿酲太眞。绝胜捧心西子。〔旦推生介〕我也不喜你虚头奉承。只要实心帖服。〔生〕娘子。我和你</p><p>【懒画眉】似关关匹鸟两和鸣。夫唱妻随协气生。须知那伯鸾德耀振贤声。白头相爱还相敬。我怎忍反目徒伤结发情。</p><p>〔旦〕陈郞。我岂不知</p><p>【前腔】幽闲贞静博芳名。只怕你做丈夫的。宜室宜家道未行。〔生〕若论刑于之化卑人其实不让文王。但恐娘子未如淑女。〔旦怒介〕你那些儿见我不如淑女。出言何故太欺凌。多应未谙区区性。〔生慌介〕娘子。我与你耍子。如何便认眞。〔旦〕也是你作耍成眞自取憎。</p><p>如今这时候了。快拿过妆台来我梳洗。〔生〕敢不效劳。〔递妆镜介〕鸾镜犀梳象牙眉掠俱在此。〔旦对镜照介〕</p><p>【前腔】轻尘拂去鉴光明。〔生〕照得你丰采翩翩百媚生。你这影儿。好似对门张员外家媳妇。〔旦怒介〕你看上甚么张媳妇。却将我来比他。〔摔镜介〕我将菱花攧碎恨难平。〔生袖中出扇搧旦介〕奶奶休发怒。我与你搧搧。〔旦回头见扇佯笑夺扇看介〕这丹靑便面是何人赠。莫不是掷果潘安远寄情。</p><p>〔旦〕我看这扇儿精致。多应是风流年少人物。〔生〕有一朋友。年方弱冠。因我爱他。特遣人送来的。〔旦将扇打生扯碎掷地介〕</p><p>【前腔】男儿不自重时名。甘比狂童背圣经。〔生〕娘子。你捻酸吃醋全不怕人听。〔旦〕我家常说话。怕甚么人。〔生〕诗中长舌宜三省。〔旦〕三省三省。磨得你投河落井。〔向内大叫云〕小厮每你听着。但有年幼的朋友来拜。竟自回他。休得通报。〔内应〕知道了。〔旦〕免得东君喜送迎。</p><p>〔末扮苏院子上〕为有看花约。因传折柬来。陈相公在家么。〔生〕外边有人声。我看是谁。〔生欲出介旦扯生介〕你且住。我去张一张。若是年幼的朋友。不许你出去。〔张介〕原来是一个仆人。你出去罢。〔生出见介末〕苏爷方纔失迎相公。今日天色晴明。南郊花事可翫。欲拉琴操陪相公游赏片时。特差小人奉请。〔旦大叫云〕不许去。不许去。〔生慌背末云〕琴操二字。不知可曾听得。若听见怎了。〔回身向末云〕院公。你可少待。我进去便来。〔入见旦云〕苏学士请我游春。并无他客。〔旦怒视介〕我素知东坡是风流人豪。寄兴花酒。况他欲拉琴操同游。你如何哄我。〔生〕那裏是琴操。叫我是陈慥。〔旦笑云〕谁曾见主人请客。反呼客名。〔生〕原来娘子不知。我在洛中拜子瞻为兄。兄呼弟名。正是古礼。〔旦〕我这个信不过。若是妓女。断不与你干休。〔生跪云〕若是妓女。甘心受责。〔旦〕你旣自招。奈家无刑具。你去隔壁借李大嫂昨晚打李大伯的竹篦来。〔生迟疑介旦大叫〕还不快去。〔生慢行自语介〕叫我此去。如何开口。〔旦扯生介〕你说甚的。莫不骂我么。〔生〕我怎敢骂你。我说李大嫂竹篦。自家要用。我书房中有靑藜拄杖一条。何等方便。免得求人。〔旦〕你说的是。那藜杖颇坚。尽勾你消受。快去取来。〔生入取杖出介〕杖儿。杖儿。我想刘向当年赖你呵。</p><p>【解三酲】炊藜火把瑶编曾映。今做了挞良人夏楚之刑。古来只有伯兪受杖遵慈命。几曾见甘痛决被妻荆。〔旦大叫〕藜杖现放在那壁。怎么不快拿来。〔生〕来了。来了。〔低唱〕我非无斩钉截铁刚方气。都只为惹草沾花放荡情。权支应。〔旦〕这个却权不得。要打便打。〔生递杖与旦介〕倘违约束。任尔施行。</p><p>〔旦叫末介〕苏院公。〔末应〕夫人有何分付。〔生〕你好没分晓。叫他说甚么。〔旦〕你对老爷说。我相公久已受戒。不见妇人。休得引乱他心。有伤雅道。〔末〕我老爷一生也是怕见妇人的。夫人放心。〔生〕娘子。你方纔疑我哄你。难道此人也诳言。〔旦〕那苏学士呵。</p><p>【前腔】为风流招愆惹眚。这来人言语难凭。你杨花心性浑无定。〔举杖示生介〕若犯着我呵。把藜杖重才丁。〔生背末对旦云〕休被那人听见。不像体面。〔旦〕你欲全体面休干犯。莫怪我心肠易变更。〔末〕相公请行。老爷候久了。〔旦〕且趋他命。纵然你欺吾不见。难掩风声。</p><p>〔旦〕柳色莺声及早春。</p><p>〔生〕出门俱是看花人。</p><p>〔末〕杖藜扶你桥东过。</p><p>路上行人也断魂。</p><h2 id="第十出-赏春" tabindex="-1"><a class="header-anchor" href="#第十出-赏春" aria-hidden="true">#</a> 第十出 赏春</h2><p>【满庭芳】〔小生扮东坡末扮院子挑食罍酒樽随上〕迢递乡心。崎岖仕路。一官牢落经年。独余豪兴。题咏遍山川。〔老旦扮琴操上〕天付莺花淑景。喜追随金马名贤。〔合〕赏心处。高歌对酒。人醉绿杨烟。</p><p>〔小生〕迁谪都忘逆旅愁。琴樽此外复何求。〔老旦〕枝头黄鸟如相识。日日春风唤客游。〔小生〕下官在此。宦况萧条。幸得与陈季常交欢。稍破岑寂。今日约他同往郊外。游乐一番。〔老旦〕奴家见陈相公。仪表如鸡羣之野鹤。委是昂藏。志气似天末之流虹。甚觉璀粲。自合与老爷情投胶漆。契合金兰。〔小生大笑介〕琴操。你正不知。那陈生对朋友雕龙炙毂才思惊人。奉妻孥婢膝奴颜。节槪扫地。〔老旦〕陈相公未必如此。这言语恐属浪传。〔小生〕我适差院子请他。走至中堂。正闻其妻捻酸发怒。院子不知趣。竟说我与琴操奉候。他听得似火上浇油。陈生百般支吾。决不放出。〔老旦〕毕竟放他来否。〔小生〕陈生自招受杖。今始放来。〔老旦笑云〕世间妇人。作威福者虽多。几曾见畏法如季常者乎。待他来时。须嘲笑他一番。〔小生〕不可不可。闺阃之事。未可明言。只宜隐讽。呀。陈生已远远来了。〔生上〕</p><p>【遶红楼】忆尔登瀛望若仙。三生石幸结前缘。选胜吟囊。邀欢歌扇。花事正争妍。</p><p>不如意事常八九。可与人言无二三。小生陈慥。今蒙东坡见招寻春。诚为乐事。为何说这两句言语。尀耐妻房柳氏。闻此行有美人在席。便生妬心。对苏公院子。十分狼狈。我欲待不来。恐负苏公雅爱。如今旣来。恐拄杖有所不免。罢罢。家丑未必人知。我且放着胆。走一遭去。〔小生老旦迎见揖介小生〕春山无伴独相求。伐木丁丁山更幽。〔生〕酒债寻常行处有。〔老旦〕人间亦自有丹丘。〔小生〕季常。下官与琴操。奉候良久。就此同行。〔生〕请问东坡。欲往何处寻乐。〔小生〕出郭门外。过柳市南头。那一搭儿杏坞桃溪。山光水色。尽堪眺望。〔生〕妙妙。〔行介合〕</p><p>【石榴花】如云车马。济济出郊原。桃散锦。柳飞绵。春风轻扇绮罗筵。奏笙歌动地喧天。山回水旋。喜香尘暗扑游人面。万花丛低拨琵琶。短墙头送出秋千。</p><p>〔末〕禀老爷。已行过柳市。此间正好飮酒。〔小生〕可将食罍酒樽摆下。我们藉草而坐。〔末应众坐介小生〕将酒来。〔递酒科老旦〕</p><p>【前腔】幕天席地。促坐草芊芊。〔生〕怜国色。笑嫣然。仙郞自合挟婵娟。也何劳急管繁弦。〔小生〕歌喉细传。按阳春一曲把金杯劝。〔合〕尽今朝醉卧苔矶。胜当年悞入桃源。</p><p>〔众劝酒介净扮苍头急上〕靑竹蛇儿口。黄蜂尾上针。两般犹未毒。最毒妇人心。老汉陈相公家苍头是也。可叹我那主人是个菩萨般的相公。撞着这夜叉般的娘子。坐下一张绣榻。就是怕老婆的摄魂台。手中一条藜杖。就是打老公的降魔杵。不见得如花似玉。却倒会吃醋拈酸。分付跪一日。到下半日也不敢起来。说要打十板。到第九板也不敢转动。还可笑我相公。凭着那张嘴。谈空说有。顽石都会点头。见了他的面。丧魄销魂。干鱼也须吊泪。在家中做小伏低。好似哑子吃了黄连在心裏苦。到人前包羞忍耻。眞是好汉打落牙齿向肚中咽。似这般受怕担惊。却又好嘲风弄月。今日苏爷差人来请。纔说道有个琴操姐。魂也不在身上。又听见一声不许去。心都跳在口裏。没奈何尽兴招承。方纔得权时发放。我想这会儿美人偎得有趣。只怕那时节藜杖敲得无情。如今差老汉去缉访他。仔细想将起来。大娘子着实有些杀气。见了他眞个胆寒。说有不好。说无不好。如之奈何。须索去走一遭。自有道理。来到此间。〔作觑介〕呀。果然有个妇人。不免向前见了相公。看他怎生撑答。〔向前叫生介〕相公。何不快归家去。尙然在此追欢。〔生惊见起身云〕苍头。家中有甚事情。叫你寻觅到此。〔净〕特来与相公报最。〔生〕怎么报最。〔净〕世间最多心的。莫如大娘子。世间最惹祸的。莫如相公。〔生急扯净背云〕低低的说。莫被他们听见。〔净〕大娘子知相公必然与妓同游。安排下一把刀。一条索。一根拄杖。相公回家。如不甘受拄杖。他或是刎死。或是自缢。这事怎了。〔生顿足云〕我便受他几杖。有何不可。怎敢教他自尽。苍头。你莫不是来諕我。恐无这话。〔净〕相公。我难道是说谎的人。你自料可是惧内的人。我实对你说。大娘子疑相公有妓。特着小人来潜窥。但大娘子威严。相公尙怕。小人怎敢欺瞒。〔生〕苍头。你念我平日看顾之情。千万替我瞒这遭儿。〔生跪净净忙扶起介小生同老旦上前云〕季常。是你家的老仆。有何事反曲膝求他。〔生〕小弟有一弟。千里远归。途次幸保无事。贱荆遣他来报。是以望天称谢。〔小生〕这事也遣人来报。尊嫂可谓有主张矣。〔净〕相公。苏爷如何也知大娘子有拄杖。〔末〕怎瞒得我。〔生〕院公。可将酒肴借少许。以劳苍头。〔末〕有有。〔生扯净背云〕你吃了酒先回。对娘子只说无妓。我明日做领靑衣赏你。〔净〕靑藜原是相公受用。小人经不得。只替你瞒过便了。转灾为福吾缄舌。倚翠偎红你小心。〔净下小生〕苍头旣去。琴操。你唱一曲奉陈相公。〔仍坐老旦奉生小生酒介老旦〕</p><p>【泣颜回】寒食杏花天。望靑旗柳外高悬。纷纷士女。斗腰肢遗落金钿。风和日暄。燕交飞触碎臙脂片。〔合〕叹驹驰倐忽春归。笑蝇营孤负花前。</p><p>〔小生〕泛泛飮酒。恐不尽兴。我们行一令何如。〔老旦〕说得是。〔生〕请学士发号。〔小生〕我们于禽兽中各举一极狠的物。倘有能制服之者。罚一巨觥。请季常先道。〔生思想介〕我是虎。〔老旦〕虎怎见得极狠。〔生〕虎是山君。啸则风生。百兽服栗。〔小生〕说你是虎。见哈三也要销魂。罚一巨觥。〔生飮酒介〕受罚受罚。琴操请道。〔老旦〕我是蛇。〔生〕蛇怎么极狠。〔老旦〕兽莫大于象。蛇能呑之。岂不极狠。〔生〕是是。〔小生〕季常。你只知蛇狠。却不知拄杖儿能打草惊蛇。琴操该罚。〔老旦飮酒介〕受罚受罚。苏爷是何物。〔小生〕我是鸧鹒。〔生笑云〕鸧鹒小物耳。狠到那裏去。该罚该罚。〔小生〕世间惟有妒妇狠。山海经云。食鸧鹒可以疗妒。是狠过于妬妇。岂不极狠。君如不信。请归而试之。〔生起身背云〕我听东坡所言。大都是见嘲之意。但我闺阃中事。他们如何得知。或无心偶中。未可晓也。这也不必计较。〔小生〕日将暮矣。我们携残樽随路飮回何如。〔生老旦〕好好。〔生携老旦手行介生〕</p><p>【前腔】翩翩。归路并香肩。听马嘶紫陌。人醉苍烟。〔小生〕游情未倦。喜苔茵软衬金莲。〔老旦〕啼残杜鹃。望江城返照还堪恋。〔合〕抚山川写入丹靑。揽芳菲载向诗篇。〔生〕东坡叨扰。小弟先此吿回。〔小生〕多慢了。〔生〕问柳寻花载丽人。〔老旦〕行春不觉又黄昏。〔小生〕天涯迁客无聊赖。〔合〕萍梗相逢意自亲。〔生下小生笑介〕琴操。你知季常苍头来意乎。〔老旦〕奴家不知。〔小生〕多是其妻令来窥伺。陈生身虽在此。胆已落矣。待明朝我去探听。倂规谏柳氏一番。〔老旦〕老爷。你须记得孔子说。忠吿而善道之。不可则止。妬妇不是好惹的。〔小生笑云〕假使你做柳氏之夫惧内云何。我去自有道理。〔小生〕妬妇心肠坚似铁。〔老旦〕仁人口舌善回天。</p><h2 id="第十一出-谏柳" tabindex="-1"><a class="header-anchor" href="#第十一出-谏柳" aria-hidden="true">#</a> 第十一出 谏柳</h2><p>【生查子】〔旦持拄杖上〕儿夫喜浪游。不把盟言守。嗃嗃奈予何。伊作伊还受。</p><p>〔如梦令〕自是男儿情薄。莫怪妇人口聒。为爱出墙花。玩法甘违初约。知觉。知觉。抵死与他一着。昨日丈夫欲偕东坡嬉游。自招若有美人。甘受藜杖。我令苍头潜去窥视。那老奴也把言语支吾。我怒发先要杖他二十。他方纔吐露眞情。说果有妇人在坐。天天。有这样不守法度的男子汉。他归来推醉。我也不曾理他。待今日和他算帐。丈夫那裏。〔生应上〕有有。</p><p>【前腔】看花昨夜归。尙未醒残酒。闻唤急趋跄。琴瑟娱淸昼。</p><p>〔见介〕娘子有何见教。〔旦怒云〕见教见教。可知你灾星拱照。若还违拗些儿。我不刎便吊。你昨日出门时。对着柱杖儿。招些甚么来。〔生〕奶奶。我但见你红下脸来。我有话都说不出了。你请息怒。容分剖。〔旦佯笑云〕你昨有妓无妓。〔生〕娘子。其实无妓。〔旦怒将杖打生云〕昨坐在东坡右手。穿藕丝裳者是谁。〔生〕娘子。昨日游人千丛万簇。想是苍头看得眼花了。我们实不曾携甚美人。〔旦〕你还硬嘴。叫老奴来对。〔大叫〕苍头那裏。〔内应〕买下饭去了。〔生慌云〕不必叫苍头。我认了。我认了。〔旦〕禽兽。人说你肠子有吊桶粗。我说你胆子有天样大。我与你做夫妻多年。你岂不知我平日的性子。輙敢欺心玩法。跪过来。定打三十拄杖。〔生〕奶奶。不才初犯。且饶这遭。〔旦〕断要打。休惹起我的性子来。〔生〕奶奶。打我是小事。你方纔养成指甲。恐被抓伤。吾罪越重。不如权且恕过。下次莫饶。〔旦〕也罢。我饶你拄杖。罚跪在池边。〔生〕奶奶。这个容易。只求把大门闭了。恐有人来。不当稳便。〔旦〕若要闭大门。打了去跪。〔生〕我跪我跪。〔旦虚下生跪介生〕</p><p>【宜春令】心中恨。〔旦内叫云〕你恨我么。〔生〕脸上羞。〔旦内云〕你是该羞也。〔生〕对着碧粼粼方塘水流。〔旦内云〕你到不如投在水裏罢。〔生〕当场出丑。这般恩爱难消受。〔旦内云〕你旣没情。我也无义。怎怪得我。我且睡一觉来放你。〔内做乱蛙鸣生〕呀。这孽畜。往常不叫。偏今日咭咭聒聒。如鼓吹一般。蛙哥。蛙哥。你可怜陈慥。闭嘴一时。只怕他疑我与人说长道短。你休在淸池阁阁争喧。免疑我对傍人哓哓搬口。苦。我这膝盖儿跪得疼了。望娘行大发慈悲。暂时宽宥。</p><p>〔小生上〕旣已为男子。应当制妇人。牝鸡曾有戒。未可令司晨。昨日陈生归家。必受柳氏之气。我去探望他一回。来到门首。门儿半开在此。不免径入。〔见生跪背语科〕呀。兀的不是季常。缘何跪在池边。奇绝奇绝。待我闪在这壁。听他说些甚么。〔生〕</p><p>【前腔】衔寃气。遡祸由。我也不怨娘子。只怨苏学士。挈红妆春郊戏游。〔小生背云〕我挈红妆。你不来也自由你。如何怨我。〔生〕到今日呵。落他机彀。幸得无人来见。倘人窥嘲讪般般有。我的娘。誓从今改过收心。敢如前胡行乱走。〔向空顿首介〕望神明转日回天。急来搭救。</p><p>〔小生忙扯起生介〕救你的神明是我。〔生怒介〕东坡。你好没礼。缘何不先通报。径直入人家来。〔小生〕若待通报。怕你膝盖儿越疼了。季常。陶元亮不为斗米折腰。至今犹有生气。况你为丈夫。乃甘曲膝于妻孥。岂不汗颊。〔生慌掩小生口云〕噤声。噤声。跪的是我。不干足下事。〔小生喝云〕衣冠不整。尙属朋友之过。世间那有这样缩头的男子。〔旦持拄杖叫上〕禽兽。缘何不待我发放。擅自起来。却与谁人在此闹嚷。〔见小生拜介〕原来是苏大人。〔小生〕尊嫂。轼闻妇道以顺为正。从一而终。是以牝鸡司晨。长舌阶厉。尊嫂何不恪遵四德之训。甘犯七出之条。季常有何得罪。而令其长跪池头。窃恐夫旣不夫。妇亦不妇。伤风败俗。逆理乱常。不可不可。〔旦〕苏大人。奴家虽系裙钗贱质。颇闻经史懿言。自古修身齐家之士。先刑寡妻。乃治四海。古之贤妇。鸡鸣有警。脱簪有规。交相成也。齐眉之敬。岂独妇顺能彰。反目之嫌祇缘夫纲不正。今我丈夫呵。</p><p>【梁州序】襟怀偏放。面皮徒厚。不把我机关参透。〔小生〕你待要他如何。〔旦〕要他绳趋尺步。休轻惹罪招尤。苏大人。羡你望隆山斗。却怎心恋烟花。轻把我儿夫诱。〔小生〕琴操是我的相识。季常不过陪行。于理何碍。〔旦怒视小生云〕你引花了他的心儿。又来管我。〔以杖指小生介〕恨不靑藜打杀你。老牵头。〔小生慌躱介生跪云〕奶奶。宁可打我罢。〔旦用拄杖拨生跌倒介〕教你狗党狐朋莫再游。免使我恁争斗。</p><p>〔小生背与生云〕看这般光景。休道你怕他。我也有些儿胆怯了。待我勉强说他几句。〔生〕他手中物。不是当耍的。〔小生〕尊嫂。从来悍戾之妇呵。</p><p>【前腔】当年为害。千秋遗臭。他把那四德三从一旦丢开脑后。淫心悍气。全无半点温柔。〔旦〕从来那些悍戾的。你说我听。〔生〕东坡。少说几个罢。休连累我吃打。〔小生〕有那武姬斫树。刘氏垂帏。王道也为他挥麈亲驰骤。明光因诵赋。溺淸流。五虎威严鬼也愁。〔小生作恨介旦〕大人为何发恨。〔小生〕恨不剥这禽兽。</p><p>〔旦大喝指小生云〕你言言嘲讪。句句扛帮。我虽奈何不得你。〔举杖打生云〕都是这畜生串了来的。〔生跪唱〕</p><p>【前腔】吿娘行细察因由。苏学士突然来候。这顚言狂语。尽皆纰缪。我自随伊饶舌。惮尔靑藜。朝夕欢相守。〔旦〕我往常闻你向学士谈禅。十分敬服。谁知谈的都是老婆禅。苏大人。各人有家。此后免劳下顾。〔小生鞠躬〕领命领命。〔生〕是非今说破。莫追求。〔旦对生云〕我若再揽他上门。我和你做一世寃家。〔生〕难道不是寃家不聚头。〔揖小生介〕请暂退免僝僽。</p><p>〔小生扯生背云〕闲话休提。季常。你年将强仕。兰梦无征。何不与令正商议娶一妾。〔生〕还敢要他娶妾。我向在洛中。闻知吾所为。遣苍头以书见招。说家中已纳四妾。我急急归来看时。却娶了四个魑魅魍魉。教人怎下得手。〔小生笑云〕就容貌丑些。但得生子。亦是好事。〔生〕未及月余。他幷丑的也都赶回去了。〔小生〕待我与他说。〔向旦云〕尊嫂。季常此后决不敢恋酒贪花。但下官有一言奉吿。〔旦〕请说。〔小生揖旦介〕</p><p>【前腔】念鲰生略献愚谋。论不孝须防无后。〔旦〕呀。我陈门无后。与苏君何干。〔小生〕下官与季常呵。忝金兰交谊。忍绝箕裘。〔旦〕老苏。你未谙麻衣相法。怎晓得我再不生儿子了。〔小生〕尊嫂。倘容他娶一妾呵。你是螽斯不妬麟趾。锺祥百福从天佑。〔旦〕螽斯麟趾。是周公做的诗。若周婆肯说这话。怪不得有官奏你排谤朝廷。原来你好管人家闲事。〔向生云〕陈郞。娶妾是好事。但我每日要打一百拄杖。直打到七十岁止。你若经得起。任你施为。〔生慌介〕肯因添一妾。与你结为雠。难道无儿没葬坵。〔小生指生云〕你反这般样说。〔旦推小生出门介〕快走快走。推出去莫容留。</p><p>〔旦手拖拄杖拉生下小生笑云〕苏子瞻遨游四海。阅人颇多。何曾见这般恶妇。我将侍儿赠他。一者令陈生有后。二者令柳氏分权。柳氏。柳氏。</p><p>【尾声】你虽是乾坤戾气天生就。怎出得东坡妙手。一计敎他命即休。</p><p>愿天常生好人。</p><p>愿人常行好事。</p><p>若还妇制其夫。</p><p>便是背生芒刺。</p><h2 id="第十二出-训姬" tabindex="-1"><a class="header-anchor" href="#第十二出-训姬" aria-hidden="true">#</a> 第十二出 训姬</h2><p>【四园春】〔小旦扮苏侍儿上〕倐忽春归朱夏来。一番梅雨洒苍苔。欲行怕湿凤头鞋。放燕偷将帘半开。日长无聊赖。徙倚对庭槐。</p><p>〔忆王孙〕风蒲猎猎小池塘。过雨荷花满院香。沈李浮瓜冰雪凉。竹方床。针线慵拈午梦长。奴家乃苏老爷侍儿秀英是也。自幼看成。年今二八。分虽不敢当夕。才却略谙缝裳。因此我老爷呵。</p><p>【尾犯序】雅意重怜才。侍女丛中靑眼相待。他自认康成。将我做郑姬疑猜。衔爱。我仅供奉辰昏巾栉。愧难附三千粉黛。思量起当年络秀。屈节好伤怀。</p><p>〔小生上〕四月淸和雨乍晴。南山当户转分明。更无柳絮因风起。惟有葵花向日倾。呀。秀英。你在此独立。却是为何。〔小旦〕奴家因昼永如年。针指稍倦。闲步一时。并无别意。〔小生〕我正有一句话欲对你说。你年齿方少。德性颇贤。我非割舍得你。只是我家多姬妾。恐担阁了你靑春。陈季常风流侠气。不比寻常。我爱之重之。他如今尙无子嗣。我欲将你赠他。一者令你得所。二者见我交情。吾意已决。再休推阻。〔小旦掩泪云〕奴家久蒙恩养。愿侍终身。怎忍将奴弃了。〔小生〕你听我道。</p><p>【驻云飞】杏脸桃腮。兰蕙淸芬绝点埃。闺阃箴规解。井臼操持在。嗏。我肯令久尘埋。那陈季常呵。风流潇洒。愿他早诞麟儿。故割肌肤爱。你事他大娘子。如妇尊姑一室谐。〔小旦〕</p><p>【前腔】闻说痴騃。弃置难禁泪满腮。〔小生〕这是我的好意。你休伤情。〔小旦〕老爷。你平素将我做入掌明珠爱。今日做团扇经秋待。嗏。虽是离合命应该。我心头自揣。〔小生〕你揣些甚么。〔小旦〕只怕劣性夫人。度量非沧海。你把好意翻成做祸胎。〔小生〕</p><p>他大娘子心性虽未可知。但主张却在于你。你能守嫡庶之分。他自消嫉妬之心。这都不必过虑。〔背云〕但我被柳氏骂詈之后。久不曾到季常家去。季常亦无颜见我。我若亲造。又恐柳氏生嗔。待择定良辰。先期写一藏头诗帖子。暗约季常。他见了。必然过来。此计甚好。秀英。我</p><p>岂将恩爱一时分。</p><p>祇为怜才赠丽人。</p><p>妾妇顺从千古训。</p><p>敬遵此道免生嗔。</p><h2 id="第十三出-闹祠" tabindex="-1"><a class="header-anchor" href="#第十三出-闹祠" aria-hidden="true">#</a> 第十三出 闹祠</h2><p>〔旦上〕人无害虎心。虎无伤人意。祇为夫不才。冷气淘热气。我自前日被老苏嘲讪一番。因而成病。这都是我那禽兽串将来的。令人越想越恨。</p><p>【北端正好】非是俺性情乖。只为他把威风仗。好敎人气满胸膛。我将他胡言乱语都记在心儿上。算不了寃家帐。</p><p>【滚绣球】细寻思。恼断肠。试与他做一场。怕甚么官司吿状。终不然打拷婆娘。且休提别事。只他往洛中。弃闺门结发妻。恋笙歌入醉乡。自他归来呵。俺也不曾将恶气十分冲撞。他反串无徒大肆强梁。俺岂不知夫妻恩爱须和顺。自是他朋友扛帮惹祸殃。此恨难忘。</p><p>罢罢罢。一不做。二不休。待他来。待他来。〔生上〕入门休问荣枯事。观看容颜便得知。娘子。你病体自当排遣。却怎生闷闷独坐。〔旦〕我问你。前日老苏那般言语狼藉。却是为何。〔生〕他是好意劝你。休错怪他。〔旦〕你要降老婆。却借朋友之势。恨藜杖儿不在手边。我咬下你肉来。〔旦欲咬生生慌跑旦跌在地大叫介〕好好。你要跌死我。不如休了我罢。〔赶上挽生云〕私休不如官休。等开衙门。我吿你去。〔生跪云〕奶奶。是你自跌。非关陈慥事。情愿受杖罢。〔旦〕决饶不过你。〔挽生虚下末扮官杂扮皂隶随上末〕守法朝朝乐。欺公日日忙。老爷心更苦。最怕退前堂。〔皂〕老爷。退了前堂。怎么又苦又怕。〔末〕我儿。这话难与你说。你看有吿状的带进来。〔旦挽生上〕大人吿状。〔皂带进见介末〕妇人挽着男子。想妇人是原吿。〔旦〕妇人是原吿。〔末〕说上来。〔旦〕妇人柳氏。这是丈夫陈慥。〔末〕夫妻间却有甚事不平。皂隶。你看夫人不在屛风背后。我好问这桩事。〔皂看介〕禀老爷。夫人不在。〔末〕那柳氏你说。〔旦〕</p><p>【耍孩儿】丈夫生性多豪放。违约束甘心跳梁。〔末〕想必有人引诱他。〔旦〕苏东坡勾引醉红妆。〔末惊讶云〕苏学士望隆朝野。怎做得牵头。〔旦〕因望隆不甚堤防。他教我丈夫将言气死糟糠妇。待要任意多求窈窕娘。〔末〕那裏有此事。〔生〕大人。这都是柳氏诳言。〔旦〕非虚诳。我特来控诉。乞示推详。</p><p>〔末〕陈慥如何说。</p><p>【五煞】〔生〕叹鲰生太善良。感东坡有主张。他欲化吾妻妬苦把人伦讲。〔末〕此是实情。好学士。好学士。〔生〕可惜学士费了一片心。他忠言未见回天力。我藜杖翻遭遍体伤。此情无处伸寃枉。〔末切齿云〕这妇人可恨。情理难容。情理难容。〔生〕难逃明镜。怎免王章。〔末〕</p><p>【四煞】这丈夫软似羊。这妇人狠似狼。我见了他肚裏先■〈疒彭〉胀。这是乾坤有变天番地。夫妇无情阴亢阳。更可恨将一个苏学士无端谤。须加刑宪。庶正纲常。</p><p>〔净内大叫云〕正甚么纲常。待我来。〔末跌下公座云〕怎好怎好。夫人听见了。〔净扮夫人跑出扯起旦云〕你起去。待我打这不明白的东西。〔一手扯末一手打落纱帽云〕你跪着。〔末〕奶奶。手下人看着。乞存体面。〔皂〕夫人发怒。我们且须回避了。〔下净扯末骂介〕</p><p>【三煞】你是驴粪球为甚官。你是面糊盆坐甚堂。黑白不辨怎把人发放。〔指生〕似这般欺心的男子该流三千里。〔旦〕夫人说得是。〔净指旦〕怎把贤德的妻儿骂一场。〔旦〕夫人说得是。〔末〕奶奶。凭你断了就罢。休只管絮絮叨叨的。〔净〕我若不说呵。你一时得志威风长。你只好在堂上諕人。却不思我狠一狠。你头如捣蒜。我矁一矁。你身似筛糠。</p><p>〔末〕奶奶。你说得勾了。我跑进后堂去罢。〔扒起跑介净〕你越跑。我越打。〔净打末末扯净云〕甚来由只管打我。我打不过你。和你吿土地去。〔净〕吿土地去。〔旦扯生云〕我们也同夫人见土地去。〔同往土地祠跪介末〕禀上土地灵神。陈慥被妬妻诬吿。下官从公问理。反遭吾妻毒打。情实无辜。〔净〕土地。吾夫与陈慥党同枉法。是以妾身不平。乞示明断。〔外扮土地上〕我也听得良久了。你们起来听我道。</p><p>【二煞】做官的理自直。〔净〕他有甚理。〔外〕做妻的心太刚。〔净〕我不刚。〔外〕你如何大闹公堂上。〔净〕便大闹何害。〔外〕柳姬悍妬眞堪罪。陈慥风流不异常。〔末生〕尊神断得是。〔外〕你做夫人出丑妆牌牓。从此要小心听令。拱手伏降。</p><p>〔丑扮土地娘娘跑上揪外打末生慌跑介外跪云〕娘娘。我不曾说甚么。〔丑指外骂〕</p><p>【一煞】做神明全要公。在神祠好受香。如何断事情偏向。全不管妇人水性须当让。逞着你男子雄心越放佯。俺这裏拳头巴掌声声响。〔外〕娘娘饶了老夫罢。〔丑〕直打得你下寻地狱。上走天堂。</p><p>〔丑打外介外揪净云〕因你却打我。我只打你。〔外打净介净揪末云〕因你却打我。我只打你。〔净打末介末揪旦云〕因你却打我。我只打你。〔末打旦介旦揪生云〕因你却打我。我只打你。〔旦打生介混打一团丑气倒在地净旦〕休气坏了娘娘。我们扶进去。〔净旦扶丑下外气倒在地末生扶起介外〕</p><p>【煞尾】休道你做人受折磨。我为神也损伤。这场祸害从天降。〔末生〕他是天生蜂虿原非善。我们命遇鸮神定不祥。从今后逆来顺受消灾障。饶你是当坊土地。惹了他活见阎王。〔并下〕</p><h2 id="第十四出-赠妾" tabindex="-1"><a class="header-anchor" href="#第十四出-赠妾" aria-hidden="true">#</a> 第十四出 赠妾</h2><p>【贺圣朝】〔生上〕龙丘寃抑难伸。坡仙义气堪陈。何年弧矢得悬门。是寒谷生春。</p><p>小生向蒙苏学士雅情。劝我娶妾。以图后胤。我娘子岂但不从。把他推出门去。教我日久无颜见他。今早进得书房。见一诗帖子在地。看时却是东坡墨迹。上写着子夜星初落。瞻云意若何。早衙犹未启。候吏已先过。我细详诗中。颇无意味。却是暗藏子瞻早候四字。他分明怕我妻儿见怪。不令人来明邀。暗暗以此约我。我托故出门。早已来到。苏大人在寓么。〔小生上〕</p><p>【宝鼎现】安排茗椀炉烟。拟听高人玄论。</p><p>〔见科生〕十年磨一剑。霜刃未曾试。〔小生〕将来把似君。谁有不平事。陈兄。贤哉令正。贤哉令正。我至今梦裏尙毛骨竦然。怪不得兄膝盖儿上尽无皮也。〔生〕东坡。小弟不幸遭此。休得见笑。小弟一来谢罪。二来见早候之诗。特来请教。〔小生〕此帖令正可知么。〔生〕不知。〔小生〕若知。又是我的招由也。向闻令正之言。断不容妾。奈君乏嗣何。下官有一侍儿。堪奉巾栉。聊以相赠。〔生〕大人割肌肤之爱。使小弟遂熊熊之占。恩至渥矣。心则何安。又恐贱荆知之。祸且不测。〔小生笑云〕倘你二人敌他藜杖不过。我当借孙悟空金箍棒夹攻何如。适间已晓谕侍儿。敬治一杯。与兄作贺。梅香扶姐姐出来。〔小旦新妆丑扮梅香扶上〕</p><p>【前腔】鸾台纔罢新妆。鹊驾又传芳信。</p><p>〔小生〕梅香。你可对天地祝赞几句。〔丑〕男室女家。大伦攸系。天长地久。乐意相关。郞君德器魁奇。具瞻乔岳。姐姐仪容窈窕。堪列小星。伏愿孔释送生卽见麟儿入孕。更祈刘向去阁。〔小生〕怎么要刘向去阁。〔丑〕老爷。刘向一日不去。他二人一日不安心。须刘向去阁。方免藜杖成精。〔小生〕休得取笑。将酒过来。我递他二人一杯。〔递酒介〕</p><p>【玉胞肚】杯斟合卺。管情谐百年好姻。戏淸波堪羡鸳鸯。应明时定产麒麟。调琴弄瑟有余春。敎他倚杖斜阳枉断魂。〔生〕</p><p>【前腔】持杯自忖。太山般叨君厚恩。也不须十斛明珠。却相遗绝代佳人。只怕风声泄漏致生嗔。隔断巫山杳莫亲。〔小旦〕</p><p>【前腔】苦萦方寸。对新人难抛旧人。捧瑶觞强做欢容。整花钿暗掩啼痕。肯将阃敎背家尊。他便有八面威风也自驯。</p><p>〔小生〕陈兄。你家中旣难相容。我官舍亦所不便。计将安出。〔生〕寒舍隔数家。有一别业。今将新妇安置于此。旣可瞒过贱荆。亦且往来甚便。〔小生〕如此却好。梅香。你可送他夫妇到门卽回。〔丑〕理会得。</p><p>喜得双仙驾彩虹。</p><p>临岐含泪别恩东。</p><p>今宵试把银缸照。</p><p>犹恐相逢是梦中。</p><h2 id="第十五出-赤壁" tabindex="-1"><a class="header-anchor" href="#第十五出-赤壁" aria-hidden="true">#</a> 第十五出 赤壁</h2><p>【风入松】〔小生老旦末扮院子随上小生〕功名富贵等鸿毛。爱庄叟逍遥。江湖何似居廊庙。况又有烟霞同调。〔老旦〕妾久把风尘念抛。陪仙史学挥毫。〔外佛印上〕</p><p>【前腔】浮生碌碌鬓空凋。向火宅煎熬。眼前丘壑无眞好。甘错过时光多少。苏学士才高兴高。但游衍便招邀。</p><p>〔相见介小生〕呀。禅师来了。〔外〕闻命卽趋。不知有何见谕。〔小生〕小弟赤壁之游。尙未尽兴。今当十月旣望。欲再续此行。〔外〕座中岂可少季常。〔小生〕他令政不是好惹的。所以未去相约。〔老旦〕就此同往。〔行介外〕山川留胜迹。〔小生老旦〕我辈复登临。〔虚下生上〕</p><p>【前腔】感伊割爱赠妖娆。便衔环难报。情悰生怕妻知道。欲叩谢岂容轻造。今日个推迎故交。便取路向临皋。</p><p>昨蒙东坡赠以侍儿。半月来未敢踵谢。我怕泄漏机关。兼他防闲更密。但我欲出。则滴水于地。说定水不干要回。我想东坡住居旣遥。他若苦留。也难遽返。我对娘子假说窗友远归。特去叙旧。望你将水多泼一口儿在地下。那寃家却燃起佛前香。用手指搯一印。以为还家之验。天天。这不是柳氏足智多谋。也只是季常年灾月厄。须跑快些。免得迟了。〔跑介小生外老旦末撞上外〕恰好遇着季常。〔小生〕呀。我欲人斯人至矣。兄欲何往。〔生〕向辱高情。特来相谢。〔老旦〕相公你却跑怎么。〔生〕我恐苏爷出门。不得面唔。因此急行。〔小生〕恐不是此意。〔生扯小生附耳介小生大笑云〕苏子果然长于料人。〔挽生手云〕凭你怕砌水隐形。香印过界。也要陪我们赤壁一游。〔生〕赤壁太遥。小弟实不敢去。〔小生〕到彼处。放兄先来。〔众行介末〕禀爷。已到赤壁了。〔小生〕唤只船过来。〔丑扮船家唱歌上〕赤壁崔嵬江水长。朝朝生事驾孤航。阿谁载酒来寻乐。赢得靑蚨入醉乡。〔末〕撑船过来。〔丑〕来了。来了。呀。且喜又遇苏老爷。船家叩头。〔小生〕免礼。〔丑〕老爷。向日之游乐乎。〔小生〕不乐又来何干。〔丑指老旦云〕老爷就不要干。他也要干。〔老旦〕休得乱说。〔丑〕老爷请上船。〔众上船介小生〕琴操奉酒。〔老旦斟酒介小生〕</p><p>【惜奴娇】独坐临皋。正连朝霜露。降来林表。幽栖处。喜二客从予寄傲。斗酒藏家。鲈鱼归网。怎不向江头遐眺。移棹。傍断岸听江声。好把绿樽倾倒。〔外〕</p><p>【前腔】逍遥。风引寒潮。削芙蓉千丈。临流奇峭。淸尘抱。说甚么十洲三岛。听吿。我欲足履巉岩。爱他松偃虬龙。石蹲虎豹。长啸。听谷应与山鸣。轩举不殊飞鸟。〔生〕</p><p>【蛤■〈虫麻〉序】风骚。须让吾曹。叹周郞孟德。尽眠衰草。问何如今日玉山颓倒。欢笑。况眞僧西竺标。佳人旧是腰。共相招。不是学士高情。此际郁陶谁吿。〔老旦〕</p><p>【锦衣香】海雁翔。穿云叫。野鸥闲。亲人遶。隐隐鸣榔。烟波垂钓。堪将彩笔染生绡。新妆水映。翠袖风飘。佐飞觥走斝。按红牙新翻高调。云遏歌声袅。冯夷惊觉。沧洲胜集。休轻回棹。</p><p>〔生〕东坡。如此胜游。小弟恨不留连达旦。适间所吿。不敢不归。列位从容。小弟先别。〔外〕兄休败兴。须少待同行。〔小生〕弟非不近人情者。放兄先去。吾等各用水香字。赠兄二句。劝酒一觥。琴操奉酒。〔生笑云〕小弟愿领愿领。〔老旦斟酒介小生捧杯吟〕战兢思水约。匍匐赴香期。〔生笑飮介外捧杯吟〕细弹防事水。短爇戒时香。〔生笑飮急欲行介老旦扯住捧杯云〕难道奴家不敬一联。〔生〕阿姐。饶我罢。我飮不得了。〔老旦〕如不飮。决不放去。〔生〕你速道。你速道。〔老旦吟〕命系逡巡水。时牵决定香。〔生笑云〕这两句更狠。〔生飮作呕吐状小生〕若夫人嫌迟。但道被水香劝盏留住。〔众笑介小生〕船家送陈相公登岸。〔丑应生上岸拱手云〕宾不顾矣。〔小生笑拱手云〕人其舍诸。〔生下小生〕院子。洗盏更酌。再游向赤壁边去。〔末应放舟奉酒介合〕</p><p>【浆水令】放中流一苇眇小。挟飞仙遗世飘飖。山高月小映寒涛。时将半夜。四顾寥寥。见孤鹤横江表。〔外〕人生虚幻如沤泡。〔小生〕寄天地。寄天地蜉蝣可吊。〔合〕总不如托醉乡。托醉乡磊磈堪浇。</p><p>〔老旦〕禅师。奴家虽系蒲柳之姿。颇厌风尘之态。适间谈及蜉蝣沤泡。令人惕然猛省。从今愿发菩提。望禅师收为弟子。〔小生〕不意嬉游谈笑之问。令你脱离苦海。禅师幸借慈航。力为接引。〔外〕此贫僧本愿。何俟叮咛。〔老旦〕如此。奴家就舟中拜了师父。〔拜介外合掌介外〕</p><p>【尾声】欲参秘密须把尘根扫。〔老旦〕言下机锋莫惮劳。〔小生〕禅师。我看这水不是赤壁之水。〔外〕不是赤壁水是何水。〔小生〕是滚滚曹溪洗俗嚣。</p><p>夜阑客醉大江头。</p><p>狼籍杯盘未舍舟。</p><p>今日红妆亲受偈。</p><p>这回不是泛常游。</p><h2 id="第十六出-顶灯" tabindex="-1"><a class="header-anchor" href="#第十六出-顶灯" aria-hidden="true">#</a> 第十六出 顶灯</h2><p>【金蕉叶】〔旦持杖上〕嗔伊怪伊。不知他因何留滞。非是我靑藜惯持。怎当他无端生气。</p><p>我丈夫杜门数旬。尽见他遵我的约束。今早他吿假拜客。说道不久卽归。我与他滴水刻香为期。怎么水已干了。香又燃尽。眼见得日晡尙然不返。我在斋中等他。待他来我自有处。〔生慌跑上〕迟了。迟了。怎么好。〔跑介〕</p><p>【水底鱼儿】赤壁探奇。猥蒙苏子携归。愁违限须将言语欺。</p><p>〔进见揖旦介〕娘子。有偏有偏。我与那窗友久别。他一见怎肯放我。我顾不得他怪。竟逃席而回。〔旦〕你看这地下水干也不干。〔生看地云〕还有些潮意儿。〔旦〕你看这佛前香尽了还未。〔生看香云〕尙有些余烟儿。〔旦大喝一声将杖打生生跪云〕奶奶请息怒。〔旦丢去杖云〕你起来。你起来。我也不打你。将头发散了。你坐着。我与你绾起髻来。〔生喜坐介旦将生发绾为匾髻安灯盏燃火于上生〕这是何为。〔旦〕你若灭了灯。打二十藜杖。〔生〕苦苦。叫我怎生转动。〔旦〕</p><p>【小桃红】狂生何处漫游嬉。全不把盟言记也。你躱离家门。使我望眼欲凄迷。林薄外日沈西。早已香烟断。水痕稀。钟声发。你却落得归来醉也。我且不打你顽皮。只罚你跏趺坐。当一个供佛琉璃。</p><p>呀。早已二更。你顶着灯。不许灭了。〔生〕奶奶。放我睡一会儿。我明日再顶罢。〔旦〕不许。不许。我且进去。再出来看你。〔旦虚下生愁脸顶灯端坐介〕</p><p>【下山虎】头须正直。体怕倾欹。这苦何曾惯。兢兢敢移。浑一似土木形骸。又被那睡魔暗欺。也罢。也罢。我只认做佛顶为巢苦行持。奶奶。你略把天威霁。我宁甘杖藜。似这般刑罚。还不说汉代萧何狠作为。</p><p>〔旦内叫云〕你知罪么。〔生〕我知罪了。〔旦〕你再敢来迟么。〔生〕我再不敢来迟了。〔旦〕旣如此。放下灯盏。不许进房来。就在斋中睡罢。〔生连应诺介〕受了半夜苦。我且睡一会儿。〔放灯睡介旦持饭上〕</p><p>【蛮牌令】非妇道敢凌逼。恨夫壻不遵依。他顶了灯盏一夜。定然改过。身从书舍隐。人访荜门稀。我情愿饔飧自奉。怎敎他跬步轻离。〔进见生睡〕呀。现于今花阴日移。尙兀自伴庄生蝴蝶魂飞。</p><p>〔生惊起介〕呀。睡熟了。不知已到巳牌。娘子。你为何将茶饭携来此处。〔旦〕你此后只在斋中看书。我有茶饭送来与你。你不可仍前出门。〔生〕敢不遵命。〔旦虚下生〕</p><p>【忆多娇】他强作威。我假意随。欲向娇娃那壁将笑脸偎。偷出书斋莫待迟。我吃了饭。戏耍一刻便来。娘子未必就寻我。私赴莺期。私赴莺期。顾不得瞒心昧已。</p><p>我将门儿轻轻闭了。快去快去。〔生急走下旦上从门隙中窥低唱〕</p><p>【前腔】我向门隙窥。看他何所为。呀。匣中虎兕今复驰。冷落书斋悄莫知。〔恨介〕他性格难移。性格难移。须索寻踪觅迹。</p><p>〔大叫介〕苍头。苍头。〔净应上〕小人有。大娘子何事分付。〔旦〕相公连日干的事体。你尽知道。却不对我说。叫丫头取藜杖来。〔净慌云〕大娘子。何劳取藜杖。我从实说便了。〔旦〕你说。你说。〔净〕苏老爷将侍儿赠与相公。连日暂入书房。却背了大娘子往新娘处去。〔旦惊讶云〕新妇住在何处。〔净〕在隔壁店房裏住。〔旦〕昨日抵暮方归。莫非也在那裏。〔净〕多是如此。〔旦大叫一声气倒介净扶云〕大娘子旣知。如何着急。〔旦〕若非我哄出你言语。怎知有此情。〔净〕呀。原来大娘子不知。相公。这是我害了你也。〔旦〕</p><p>【江头送别】男儿汉。男儿汉全没恩义。苏学士。苏学士不知道理。赠与侍儿教他将妻弃。这老子是酿祸渠魁。〔净〕</p><p>【前腔】娘行的。娘行的暂须宽慰。郞君的。郞君的自应改悔。苏公轸念生兰计。因此上赠与家姬。</p><p>大娘子。相公来家。休说小人泄漏此事。〔旦〕我自有主张。你回避罢。〔净背云〕我是非只为多开口。大娘子。大娘子。你烦恼皆因强出头。〔下旦〕天天。谁知有此事。我欲待寻去。打死那泼贱。争奈人说夫为子嗣。妻不能容。把我平日贤慧名儿都坏了。待他来家。我亦不参破他。也只用计束缚为上。</p><p>【尾声】依然还把书斋闭。薄幸归来竟不知。我自有陈平计算奇。〔下〕</p><h2 id="第十七出-变羊" tabindex="-1"><a class="header-anchor" href="#第十七出-变羊" aria-hidden="true">#</a> 第十七出 变羊</h2><p>【胡捣练】〔生跑上〕心儿乐。脚儿奔。纔从巫岫会行云。纵是机关参不透。也应假意献殷勤。</p><p>拘管由他拘管。偷行我自偷行。但得天从人愿。一朝赐与宁馨。方纔瞒着娘子。往新妇处取乐片时。料必不曾寻我。我须到他面前打一愰去。〔进介旦持杖上〕莫信直中直。须防人不仁。那禽兽敢过来也。〔生见旦〕</p><p>【锁南枝】苔封砌云掩关。娘子。长日如年易困人。〔旦〕你在那裏做甚么。〔生〕在静室把香焚。〔旦〕你敢不在斋中。〔生〕怕擎灯敢逃遁。〔旦〕你平日谎话太多。我不肯信。〔生〕虚头话没半分。我纵要欺你。也不敢欺这杖儿。怎当得你手中挥我身上忍。〔旦怒科〕</p><p>【前腔】听他话令我嗔。你踪迹难防朝与昏。罢罢罢。我与你夫妇欲全恩。〔撇开拄杖介〕捶笞枉成恨。〔生抱旦云〕奶奶正是恩爱夫妻。我与你耍一耍儿何如。〔旦〕少待少待。〔旦向身边取出长绳介〕你可伸足来。〔生伸足旦系绳介生惊云〕这是怎么。〔旦〕我时刻不忍离你。将此绳系于床脚上。你在斋中。我扯此绳。你便卽至。休胡走莫浪奔。你要我杖儿闲我先要你脚儿稳。</p><p>〔推生出云〕你可往斋中看书去。我且睡一会儿。〔旦牵绳虚下生出低唱〕</p><p>【前腔】咱阴事莫不他窃闻。足上拘挛教我怎出门。〔旦内扯绳介生跑云〕来了。来了。娘子有何使令。〔旦内云〕偶然翻身落枕。快递与我。〔生应入旦内云〕去罢。〔生出〕那壁厢靑眼望来频。这壁厢赤绳系来紧。〔旦内扯绳介生跑云〕来了。娘子又有何差委。〔旦内云〕看杯茶来我吃。〔生应入旦内云〕去罢。〔生应出唱〕我怕风声败只得把约束遵。〔生跑介〕来了。来了。〔旦内云〕我却不曾扯绳儿。〔生回顾介〕呀。原来是鸡行把绳引。</p><p>〔生以手理绳介〕天天。当初何不叫绳儿再生长了五丈。怎直恁刚刚到得大门前。苦哉。苦哉。我且立在这壁。看门外有甚人过。〔净扮巫妪背一布包上〕</p><p>【前腔】妆厉鬼降假神。世上巫师我夺尊。〔生以手招介〕巫师。巫师。你快来救我一命。〔净〕相公有何事。〔生低云〕不瞒巫师。我娶一妾在隔壁。朝夕偷行。娘子探知。用长绳系我足上。不时扯绳。怎能暂脱。倘有妙用。自当重酬。〔净〕相公且在斋中坐着。待我家去牵羊来。自有道理。〔净虚下生进云〕想此婆无有法术。假以牵羊脱身而去。〔净牵羊上见生〕相公。我幸有羊存。君应救星进。〔净解生绳系羊足介生慌云〕若如此。娘子见了怎好。〔净〕相公。不妨事。我对你说。〔附生耳云〕这般这般。快走快走。〔生应急下净〕他今将绳扯定丧魂。自然发菩提戒凶狠。</p><p>我且躱出门去。待他寻我。再作理会。〔旦牵绳上〕这半日我不曾扯绳儿。陈郞敢熟睡也。〔扯介内作羊叫旦〕如何耳内恍闻羊声。〔又扯介羊上旦慌视云〕呀。怎么不见丈夫。只见一羊。諕杀我也。諕杀我也。且去门前。叫苍头来看。〔出介〕</p><p>【前腔】浑身颤双目昏。这事跷蹊有鬼神。〔净上慢行介旦大叫〕巫师。巫师。〔净〕来了。〔旦〕你步履莫逡巡。我有事情待询问。〔净〕大娘子。有何分付。〔旦〕你快进来看。〔旦进指羊云〕我怕丈夫胡行。日用长绳系其足。欲见便扯绳儿。方纔扯绳。只见系的是羊。不知丈夫何处去向。〔净用手抹羊细看大骇云〕这是陈门祖先。怪你积恶。故罚郞君变羊。〔旦抱羊哭介〕我的丈夫呵。怎得你还人道脱兽羣。〔净〕大娘子。这事不难。只要你斋心忏悔。〔旦〕但得你显神通我情愿发诚悃。</p><p>〔净〕大娘子。你须斋戒三日。举家避于室中。我替你哀求鬼神。令放郞君。还复本体。〔旦〕敢不遵命。倘丈夫一来。卽望呼唤。</p><p>〔净〕祖先言语记来眞。</p><p>莫道无神却有神。</p><p>〔旦〕我发虔心求忏悔。</p><p>丈夫及早复人身。</p><h2 id="第十八出-偷乐" tabindex="-1"><a class="header-anchor" href="#第十八出-偷乐" aria-hidden="true">#</a> 第十八出 偷乐</h2><p>【紫苏丸】〔小旦上〕小庭日午湘帘卷。倚绿窗闲拈针线。热心一片自空怜。双眼含淸浅。</p><p>窈窕守容华。但歌有情曲。转盼非无以。斜眉幸相瞩。不减许飞琼。多胜刘碧玉。何因送款款。半飮杯中醁。俺老爷将奴家赠与陈相公。一者爱其才情。二者虑其乏嗣。只是柳氏大娘。要他杜门谢客。十分防闲。奴家潜住在他隔壁。相公虽日日偷走过来。犹恐知觉。为祸不小。可惜一个风流人豪。每每为此郁闷。奴家今且奈何。况奴家呵。</p><p>【桂枝香】生来腼腆。羞为机变。常自愁属耳垣墙。怎敢做留春莺燕。他是风流隽才。风流隽才。恨不与我连枝厮纒。双飞厮恋。两情牵。我甘分难当夕。那大娘呵。他如雠不共天。〔生跑上喜抱小旦唱介〕</p><p>【前腔】纔乘方便。来舒心愿。〔小旦〕为甚么这般欢喜。〔生〕我今日呵。不从人道偷生。又向羊羣新变。〔小旦惊讶介〕相公变羊。是怎么说。〔生〕恨无端妬妻。无端妬妻。你我的事情。难逃窥瞷。〔小旦〕旣然如此。怎生是好。〔生〕他不容分辨。他将我足绳纒。〔小旦〕系着足为何。〔生〕教我出户难为计。休猜做牵丝夙有缘。</p><p>〔小旦〕你足旣系着。怎又到得这裏。〔生〕幸遇巫师。潜将羊儿系了足。说祖宗怪他嫉妒。令我变羊。须闭在室中。斋戒三日。可以复还本体。今娘子正在斋戒之时。我落得过来与你欢畅。〔小旦〕原来如此。</p><p>【醉罗歌】可畏可畏情踪见。可笑可笑女巫言。悄地将羊做成圈。遂却你心头愿。〔生〕趁着这一树花儿开得好。我沽樽酒来与你同飮。〔小旦〕一时狎眤。花边酒边。〔生〕我巴不得点上灯儿。就和你同衾共枕。〔小旦〕百年盟誓。灯前枕前。〔生〕我想今宵之乐。非人世所有。〔小旦〕似天台得覩刘郞面。相公。你纵博得今宵乐。只怕明日寃。祸延林木为亡猿。〔生抱小旦介〕</p><p>【前腔】我爱你绰约绰约如飞燕。我爱你皎洁皎洁似婵娟。我爱你额妬芙蓉贴珠钿。我爱你玉臂笼金钏。我爱你臙脂未抹。朝霞让鲜。我爱你腰肢微动。秋鸿让翩。我爱你薄罗称体裙拖练。我爱你眉如柳。我爱你足似莲。我爱你擎杯如玉露春纤。</p><p>【掉角儿】〔小旦〕念妾非希恩取怜。望郞君梦兰如愿。〔生〕卿言至此。令人感佩入骨。〔小旦〕远绍伊百代箕裘。近和你齐眉贤媛。〔生〕那不贤慧的东西。提他做甚。〔小旦〕休这般说。你不记临着池。顶着灯。燃着香。滴着水。心惊胆颤。〔生〕正在欢乐时。休说这扫兴的话。〔小旦〕君能玉立。妾叨瓦全。须信道祥生和气。骨肉团圆。〔生〕</p><p>【前腔】听芳卿慨慷数言。似当年脱簪规谏。我忍不过罗刹婆操戈弄权。因此向温柔乡寻方觅便。你快着将樽儿开。灯儿点。褥儿铺。衾儿展。通宵缱绻。千金一刻。嫣然可怜。便此情来朝败露。我膝软如绵。〔小旦〕</p><p>【尾声】郞君何事把馋涎咽。〔生〕娶不如偷自古言。〔合〕但愿无祸无忧共百年。〔同抱下〕</p><h2 id="第十九出-复形" tabindex="-1"><a class="header-anchor" href="#第十九出-复形" aria-hidden="true">#</a> 第十九出 复形</h2><p>【粉蝶儿】〔净上〕弄假成眞。只要夫妻和顺。</p><p>我受陈相公之托。欲挽回他大娘子妬心。故意变羊。待他斋戒三日。令丈夫复还本体。此时料必回心转意。只是这两日好了陈相公也。我须寻觅他去。〔虚下生上〕</p><p>【前腔】暮雨朝云。多感巫师怜悯。</p><p>幸我渔人获利。笑他斋戒空持。倏忽已经三日。问巫师消息何如。呀。老妪远远来了。〔净〕相公快去快去。休被大娘子识破机关。〔生应与净快行介生〕旣已入门。你怎生处置。〔净〕待我来。〔解羊绳系生足大念云〕鬼神洋洋。昭格四方。赦过宥罪。顷刻亡羊。呀。忽然又变成郞君了。大娘子快些出来。〔旦哭上〕</p><p>【麻婆子】祖宗祖宗心何狠。遽使儿夫入兽羣。巫师巫师言须准。速令羊儿变化人。思量起。暗消魂。未知法力可通神。〔见生惊讶抱哭介〕天天。家常争论何足恨。怎不想一夜夫妻百夜恩。</p><p>相公这两日在那裏。兀的不想杀我也。〔生〕娘子。</p><p>【榴花泣】遭伊系足。阴被祖先嗔。甘连累失人身。为羊多日受艰辛。〔旦〕这羊儿你何曾做得惯。〔哭介生〕记当时日出成羣。〔旦〕成羣往何处去。〔生〕觅餐草根。到如今腹痛还难忍。〔旦哭介〕好苦。好苦。〔生〕拟终身戴角披毛。幸一朝反畜为人。〔旦抱生哭介〕</p><p>【前腔】闻伊诉说。不觉自酸辛。怎么闺阃事动冥神。是非从此再休论。愿一家和气生春。〔生〕娘子。你今后可用拄杖么。〔旦〕不用了。〔生〕可容我娶妾么。〔旦想介〕这个再计较。〔生〕跌倒做羊叫旦慌抱云容你。容你。〔净〕大娘子。方纔祖宗教你将苏学士所赠新妇。接来同居。倘或不容。这遭做羊。永不得人身了。〔旦哭唱〕我欲言又呑。怕先灵只得权承认。陈郞。你做良人家室能宜。我做妻孥闹炒无因。</p><p>〔生〕娘子。领命领命。〔净〕大娘子旣然承认。相公可接新妇过来。〔生下同小旦上小旦〕</p><p>【山花子】妆成圈套虽堪哂。还须强做眉颦。〔生〕新妇过来。拜了大娘。〔旦怒视云〕这是谁。〔生做羊叫旦〕寃家。你怎么这般变得快。〔生〕娘子。你不变。我也不变。〔小旦〕大娘请坐。待奴家拜见。〔拜介〕数年来妇仪熟闻。甘心事奉家尊。〔合〕论齐家尊卑务分金过北斗何足论。猜嫌不作情自亲。感动天心。百福骈臻。〔生〕</p><p>【前腔】娘行大德能容隐。从今改旧从新。这丫鬟生来颇驯。〔旦〕你如何便见得他驯。〔生〕试看箕箒殷勤。〔合前旦拜净介〕</p><p>【前腔】多蒙巫妪消灾轸。方知祸福无门。〔对小旦〕倘梦熊罴吾当问辰。〔对生〕君休偏向新人。</p><p>〔合前净对旦〕大娘。</p><p>【前腔】你倘依宗祖无憎忿。管君家麟趾振振。〔对生〕相公。你须念关睢是开周本根。〔对小旦〕新娘子。休忘嫡庶彝伦。〔合前〕</p><p>〔旦〕夫妻嫡庶永相和。</p><p>〔生小旦〕免得终朝受折磨。</p><p>〔净〕万两黄金未为贵。</p><p>〔合〕一家安乐値钱多。</p><h2 id="第二十出-争宠" tabindex="-1"><a class="header-anchor" href="#第二十出-争宠" aria-hidden="true">#</a> 第二十出 争宠</h2><p>〔净扮牛头丑扮马面杂扮二鬼卒执铁锁铁叉上〕业因似影随形。果报如声答响。阎罗本性大慈。众生自投罗网。我等奉阎罗天子之命。因陈慥妬妻柳氏。罪业太多。摄魂问理。不敢有违。须索前去。〔下旦持拄杖上〕</p><p>【忆秦娥】全不量。痴心要遂熊罴望。熊罴望。伊贪欢爱。吾添凄怆。〔生上〕残生几被靑藜丧。多蒙巫妪消灾障。〔小旦上〕消灾障。不知何事。怒气重生脸上。</p><p>〔旦〕悔听巫师弃杖藜。〔生〕变羊那得做夫妻。〔小旦〕世间神鬼须当信。〔旦〕信鬼人皆笑我痴。〔生〕娘子。我与新妇恁般伏事你。料无得罪处。你今持着拄杖儿。待要打谁。〔旦怒叫云〕我要打你这欺心的禽兽。〔生慌云〕我做丈夫的有甚欺心。你说。你说。〔旦〕我前日看祖宗面上。容这泼贱同居。你却怜新弃旧。将恩变雠。是何道理。〔生〕怎见得。〔旦〕你与他转眼挤眉。尽是狎昵之态。〔生〕我若看他。眼睛落地。〔旦〕调唇弄舌。莫非骂詈之言。〔生〕我若骂你。口生疔疮。〔旦〕但想起事事伤心。若说来桩桩切齿。〔生〕奶奶。我那一夜不陪着你眠。〔旦〕纵通宵同衾共枕。心则生疎。〔生〕我也不曾少了你夫妻之礼。〔旦〕只一合。弃甲曳兵。兴偏懒散。〔生〕奶奶。我并不曾亲近着他。你休寃我。〔旦〕你静悄悄瞒过了我。这恰便似金蝉脱壳。喜孜孜偷将他去。眞好像白鹭窥鱼。〔旦以杖打生介〕你这样不公道的丈夫。我恨不得一杖打死了你。〔指生唱介〕</p><p>【金落索】男儿太不良。〔指小旦〕泼贱眞无状。〔小旦〕大娘。干我甚事。〔旦〕我两口儿本是和和睦睦的。自搬你来家。灾祸从天降。〔生〕你不生事。更有何灾。〔旦打生介〕我但说他。你就护在裏面。无论是与非。定扛帮。谁与区区做主张。〔生〕奶奶。我接他来家。一者为伏侍你。二者图生子嗣。〔旦〕免劳伏侍。免劳伏侍。我只怕神天未把麟儿送。先已气杀闺中窈窕娘。〔生〕奶奶。你把怀抱放宽些儿。〔旦〕你教我把情怀放。除休泼贱纔免这参商。〔合〕一家儿恓恓惶惶。短短长长。恨不遇善断事的包丞相。</p><p>〔小旦跪介〕大娘。</p><p>【前腔】我虚心受你降。〔旦怒叫〕你跪着我。是要折死我么。〔小旦起介〕你没影儿将奴诳。鸡蛋裏寻针。全少容人量。〔旦〕贼泼贱。谁与你磨牙。我只打这禽兽。〔打生生躱介小旦跪扯拄杖唱〕娘行且恕饶。发慈祥。〔生〕小奶奶劝劝。〔小旦〕须念夫君是妇纲。若还有责奴甘受。〔旦打小旦介〕我便打你。你敢奈何我么。〔生扯拄杖介小旦向生唱〕切莫拦伊把情越伤。〔旦大叫〕左邻右舍。陈季常气杀了妻也。气杀了妻也。〔小旦〕大娘。你休把声音放。怕一街两巷处处丑名扬。〔旦〕我做了泥鳅。那怕污眼。管甚么好名歹名。只是要打。〔合前生〕奶奶。</p><p>【前腔】你莫不甘心配我羊。故意挥伊杖。〔旦〕做羊是你受苦。与我何干。我怎不杖你。〔生〕奶奶。我是你结发夫妻。忍使我一旦人身丧。罢罢。我变了羊。断不饶你。泣诉与祖宗。立追你的命去。〔旦〕要死就死。我怕甚么。〔小旦对生云〕旣不畏死。不可以死激他。〔生〕从来阴性怯。怕阎王。他性格如同百炼钢。〔小旦〕相公让大娘几句罢。〔旦〕贼泼贱。我也不要你在面前讨好。〔生背对小旦低唱介〕他行喜怒难拿定。你我休轻自惹殃。〔旦大叫〕你两个这般呪我。教我如何不气。〔打生介生跪唱〕你把靑藜放。愿从今尊你做老婆娘。〔合前旦〕</p><p>呀。我身子十分不快。莫非要死也。〔丢杖跌倒僵卧介生慌扶云〕娘子苏醒苏醒。〔旦渐呻吟介生抱旦放声大哭云〕娘子。谁知你一病至此。可不痛杀我也。〔旦睁眼看生云〕你哭为何无泪。〔生〕以帕拭干。〔旦〕此后果实心是哭。须要见泪。〔生〕娘子。你疾势若何。〔旦〕</p><p>【山坡羊】昏沉沉眼花头痮。虚飘飘魂飞魄丧。气淹淹软弱身躯。急煎煎难按纳的情和况。〔旦挣坐介生〕娘子。你把闲事都丢开。保重身体。〔旦〕势必亡。寃家是你行。你两个都去。休在我面前。我见了越添气恼。〔小旦〕我们只得依他。且闪在这边。〔旦扶杖欲起跌倒介生〕苏姬。你扶着大娘。我去取汤来。〔生背云〕这般疾势。我须要哭几声。又怕眼中无泪。他不见信。〔想介〕也罢。我将湿纸置于头巾中。少时叩颡而哭。他见了水淋。定信是泪。〔下取汤上〕苏姬。大娘若何。〔小旦〕大娘已醒来了。〔生置汤碗于地抱旦撞头大哭云〕娘子省愁烦。休得抛撇了我。〔旦睁眼看生头云〕泪出于眼。何故从额上流。〔生〕岂不闻自古云。水出高原。〔小旦〕我与大娘拿拄杖。你扶他进房中歇息去。〔旦〕泼贱。你休轻失却。失却靑藜杖。〔生〕娘子。你这般病得狼狈。还不把心儿散些。〔旦〕我虎瘦心雄恨未偿。〔生〕娘子。我请一良医来看你何如。〔旦大叫云〕你要药死我么。休道奇方。决不尝伊索命汤。〔小旦〕还请前日巫师来与你禳解何如。〔旦怒云〕我听那人之言。致有今日。休道祈禳。拚着身儿死变羊。〔生扶旦介〕</p><p>【尾声】百年恩爱成磨障。我从此俯首低眉愿受降。〔小旦持拄杖〕大娘。大娘。你须知降火平肝是第一方。〔下〕</p><h2 id="第二十一出-诉寃" tabindex="-1"><a class="header-anchor" href="#第二十一出-诉寃" aria-hidden="true">#</a> 第二十一出 诉寃</h2><p>【三台令】〔小生上〕欲把世道堤防。可许阴骄抗阳。吾友惮妻房。消磨了一片刚肠。</p><p>黄州柳氏陈家妇。鸷悍狐绥恣嫉妬。劳劳长舌牝鸡晨。废弛三纲全不顾。一身无子可奈何。徐卿有庆偏房多。不思无后绝夫嗣。闺中旦夕操干戈。下官自激怒柳氏。久未造季常斋中。近闻他信巫妪之言。回心转意。搬进侍儿。料也不怪下官了。今日无事。去探望季常。早已来到。季常在家么。〔生上〕宾至下尘榻。忧来命绿樽。我看外面是谁来相访。〔出见介〕呀。原来是东坡。东坡请进。〔进揖介小生〕昨秦太虚寄一诗赠兄。小弟亲携奉览。〔递诗笺与生生看念介〕侍童双擢玉。鬓发光可照。骏马锦障泥。相随穷海峤。暮年更折节。学佛得心要。鬻马放阿樊。幅巾对沈燎。不独感太虚远思。亦且诗皆实录。昨王静庵亦寄临江仙一词。诵与兄听。〔小生〕愿闻。〔生念介〕细马远驮双侍女。靑巾玉带红靴。溪山好处便为家。谁知巴峡路。却见洛城花。面旋落英飞玉蕊。人间春日初斜。十年不见紫云车。龙丘新洞府。铅鼎养丹砂。〔小生〕二兄之作。可称并美。小弟久未奉访。斋中更修饰得精洁了。〔生〕正欲求东坡题一斋名。〔小生〕何不名曰四畏。〔生〕只闻君子有三畏。那一畏安在。〔小生〕兼畏老婆。〔生〕休得取笑。东坡尙不知。贱荆每日闲争。以致病危伏枕。今且奈何。〔小生〕原来尊嫂旧病又发了。〔生〕东坡。我一言难尽。</p><p>【集贤宾】我生来意气原倜傥。遭逢一世魔王。〔小生〕你不惹他。他怎怪你。〔生〕他在饭后茶前寻闹嚷。看不上强梁模样。〔小生〕他是妇人。怎敌得过你男子。〔生〕却不道雄衰雌旺。平地上无风生浪。空怅怏。受不尽无端寃枉。〔小生〕</p><p>【前腔】我登堂几度闲奉访。闻伊恶语难当。你为甚的妆哑推聋无话讲。〔生〕我非不会对他争。奈他手中拄杖儿狠。〔小生〕谁教你亲招藜杖。到如今恩稀怨广。只落得意劳心攘。空怅怏。你可不抱愧在乾坤霄壤。</p><p>季常。自古道入宫而妬。入室而仇。这也是人情之常。只是你尊嫂犯了个忒字儿。〔生〕东坡。我与他也不像是夫妇。〔小生〕却像甚么。〔生〕</p><p>【黄莺儿】性格太猖狂。我如儿。他似娘。正是人心不足蛇呑象。緖叨叨口强。冷飕飕脸黄。还有一件不好说。〔小生〕兄便说何妨。〔生〕前日赤壁之游。因我归迟。他将油灯盏教我彻夜擎头上。〔小生恨云〕有这般事。何不跑开。〔生脱衣与小生看介〕我试脱衣裳。他揪挦搯打。你检验满身伤。</p><p>〔小生〕我向日见你</p><p>【前腔】长跪绿池旁。卽欲杀凶顽。借上方。擎灯更不似人模样。〔生〕我怕他。我怕他。〔小生〕论黄巢可降。这夫人怎当。果然是臙脂虎天赋威风壮。受灾殃。也是你妻宫注定。何日得安康。〔生〕</p><p>【琥珀猫儿坠】我包羞忍耻。泪眼直汪汪。当不得他一日闲争十二场。早知如此做寃家呵。今生不合配鸾凰。思想。教人怨气冲天。恼裂肝肠。</p><p>东坡。我受不得这样熬煎。不如寻个自尽。〔小生〕季常。你休这般说。我看你将来还有些福分。〔生〕怎见得。〔小生〕相书云。妇人手如干姜。定配侯王。我前见尊正。手搦着拄杖。似干姜一般。你岂无侯王之位。〔生〕相得着。相得着。我娘子手不是姜。怎么半月前打的耳巴至今犹辣。〔小生〕我想他这病呵。</p><p>【前腔】从前造业。今日始还偿。你疗疾须求黑凤凰。恐伊病已入膏肓。泉壤。未知他叱咤威风。死后曾降。</p><p>〔旦内大叫云〕我这般病体沉重。是谁在此絮絮叨叨的聒我。快拿拄杖儿来。〔生小生慌跑介小生〕季常。我平日究心三乘。以无量自在力。尽除恐怖。今闻他一声。令人心胆俱碎。莫不是狮子吼么。</p><p>【尾声】一声大吼我魂先丧。〔生〕饶你铁石之人也是慌。东坡。我死后倘有轮回之说。情愿变马变驴。再休遇这大鼻金毛的兽裏王。</p><p>〔小生〕季常。我有四句诗赠你。你听么。〔生〕愿闻。〔小生〕谁似龙丘居士贤。谈空说有夜不眠。忽闻河东狮子吼。拄杖落手心茫然。〔生〕东坡。休得取笑。〔净丑鬼卒齐跑上云〕这是柳氏门首。我等进门拿柳氏去。〔绕场跑一遭下小旦内叫云〕相公。大娘似有人拿他之状。这会昏昏沉沉。手足渐寒。口眼俱闭。只是心头一点热气。你快进来。灌他些汤儿。〔生〕东坡。如此怎好。〔小生〕令正恶极罪大。数恐难逃。他四德俱无。七出咸备。呜呼哀哉。大吉大利。〔生〕忙忙的勿戏言。〔小生〕兄果欲救他。须仗佛印法力。或可度脱回生。〔生〕所见甚有理。只是小弟不得离身。卽烦足下恳求。谅禅师必然怜悯。〔小生〕我就去。我就去。〔生〕东坡。你休道众生好度人难度。宁度众生莫度人。〔小生〕只怕度得金毛狮子活。一声吼入碧天云。〔下〕</p><h2 id="第二十二出-摄对" tabindex="-1"><a class="header-anchor" href="#第二十二出-摄对" aria-hidden="true">#</a> 第二十二出 摄对</h2><p>【北新水令】〔末扮阎君冕旒袍笏杂扮判执簿吏捧业镜及神将曹官随上末〕人凭积善脱轮回。则俺擅威灵昭昭不昧。叹的是爱河空绻恋。苦海枉沈迷。自孽难违。逃不出殿上亲磨对。</p><p>苦塡不满火坑。屡偿难了寃债。安得三轮尽空。化作莲花世界。自家阎罗帝君是也。身居地府。神摄人寰。巍巍峨峨。玉阶金殿列千官。狰狰狞狞。铁面铜头环百卒。作善作恶。幽隐悉知。降福降祥。毫厘不爽。早升殿视事。考校罪人。分付鬼卒。可将勾到的带上殿来。〔判〕鬼卒。可将勾到的带上殿来。〔净扮牛头丑扮马面应声以索系旦旦囚首短衣扭手枷项哭上〕</p><p>【南步步娇】浮世光阴如流水。难把长绳系。身如朝露危。况复多病多愁。不禁憔悴。今日到此好伤悲。鬼使。鬼使。没奈何放我归家。我多将些金帛酬你。〔丑〕你在阳间。好不狠心。肯放过谁一着儿。〔净〕我看着他。想起我当初那妬妇来。恨不卽时推你到无间地狱去。打打打。〔用棒打旦介旦哭云〕可怜见饶我罢。我生来未受鞭笞累。</p><p>〔判〕快带罪人上殿。〔净丑应带旦跪云〕柳氏当面。〔判送文卷跪云〕禀大王爷。罪人卷案多端。先将重大者呈上览决。这一名柳氏。〔末〕柳氏。你自供脚色。〔旦〕妇人柳氏。年三十六岁。系湖广黄州人。自嫁与陈慥为妻。夫妇调和。并无过犯。不知大王爷拘到。有何问理。〔末喝云〕我看这簿上。你嫉妬盖世。残酷逆天。尙兀自支吾无过。叫鬼卒鞭背。〔净丑应鞭旦旦号泣介末〕</p><p>【北折桂令】自从伊年少于归。大肆着蛇蝎般毒狼虎般威。每日裏把他挠乱禅心。生疎故友。闹炒深闺。虽然是做郞君干刚休废。却怎么做妻孥坤顺全违。〔旦〕大王爷。我丈夫自有些干刚不振。妇人并不曾违了坤德。〔末击案大喝介〕尙兀自口是心非。还不肯意转心回。却不道地狱天堂千里毫厘。</p><p>〔旦〕大王爷。你说我嫉妬丈夫。须有个对证。何不拘那陈慥来。当堂鞫问。庶免妇人受寃。〔末〕我自有业镜。照得分明。何必拘提陈慥。叫吏架起业镜与柳氏看。命曹官一一报来。〔官吏应介吏架镜叫旦看介曹官〕那陈慥呵。</p><p>【南江儿水】素有逃禅志。常遭妬妇欺。把他长绳系足行难离。方池曲膝声偏厉。靑藜挞背寃难洗。〔末〕这事都有见证么。〔曹官〕大王爷。绳儿是羊见。池上是蛙见。靑藜杖是狮子见。事事应难遮蔽。都只为吃醋拈酸。甘做下弥天之罪。</p><p>〔末〕柳氏。我照以业镜。烛以火珠。查考功曹。对验文簿。你罪状一一相同。怎还不认。〔旦〕大王爷。妇人也是知道理的。丈夫一时触忤着我。骂詈容或有之。镜中所照。总非实迹。〔末怒云〕这恶妇好生嘴硬。不刑不招。叫鬼卒用刀钩摘他舌来。将铁鎞烧红烙之。〔净丑要烙旦旦慌叫云〕罪人这番招了。〔末〕你伤风败俗。情法难容。叫鬼卒上起脑箍来。〔净丑用脑箍旦号泣介末〕那陈慥把你做</p><p>【北鴈儿落带得胜令】生菩萨般好护持。你要他似鸠盘茶般深相畏。他虽然犯淫心在色界中。你为甚作嗔想在心田内。你全不发菩提。怎免堕泥犂。怪不得天上垂凶曜。却原来人间应恶妻。〔旦〕大王爷不要破言。奴家回到阳间。还要面目见人哩。〔末喝介〕休题阳世重欢会。须知酆都无了期。</p><p>〔判〕禀大王爷。小判听柳氏这段事情。十分忿怒。愿借阶下武士金瓜。待小判痛打他一场。万死无悔。〔末〕壮哉。壮哉。你到有些丈夫义气。但你是戴纱帽的人。动手行刑。恐失体面。〔判〕大王爷不知。如今更是戴纱帽的受老婆的气。〔末〕任你打。任你打。〔判取神将金瓜打介旦号泣介判〕</p><p>【南侥侥令】你司晨伤雅化。长舌犯良规。把他百代箕裘甘心坠。只这一件呵。我恨不得一金瓜打做泥。</p><p>〔旦哭云〕尊官。尊官。我与你远日无寃。近日无雠。你怎下这般毒手。〔判〕若论你的手。比我还毒些儿。〔旦〕天天。怎得一位菩萨来救我苦难。我情愿改过也。〔外扮佛印禅师持锡杖上〕阿僧祗劫修行。刹那时间潇洒。六时贝叶经中。五体莲花座下。谁识泥牛渡河。又道石人骑马。有则万法俱来。无时一丝不挂。贫僧佛印是也。自入黄州。便与苏东坡陈季常结社来往。适纔东坡说季常之妻柳氏。生平奇妬。得病将危。特来求我度脱他。我慧眼一看。见柳氏已被阎君摄将魂去了。此时正受苦楚。不免亲往冥府走一遭。呀。这王舍城紧闭。想当升殿勘罪之时。我把锡杖扣门一声。〔以杖扣门介末〕呀。为何城门外如霹雳一声。宫殿震动。武士快去看来。〔神将开门见外忙报云〕禀大王爷。门外一位圣僧卓锡。〔末〕待我奉迎。〔忙见介〕原来是佛印圣师。远辱慈航。有失展迓。〔外〕突惊法驾。乞恕罪愆。〔旦伏道旁见外号泣介〕望菩萨慈悲。救妇人一命。倘得回生。誓不复蹈前辙。〔外〕大王。这妇人却是为何。受这重刑。情实可悯。〔末〕圣师。这是黄州陈慥之妻柳氏。论他悍妬。人世无双。罪案方成。正要下入阿鼻地狱。〔旦叩头介〕菩萨救命。菩萨救命。〔末〕呀。想着你</p><p>【北收江南】嗔心不辩是和非。凌人不问玉和石。到如今沈沦万劫怨他谁。任黑风漫吹。〔指外唱〕切莫想靑莲接引再生归。〔外揖末唱〕</p><p>【南园林好】试将君慈悲念祈。〔指旦唱〕愿将他沈疴病医。洒如来杨枝露水。若放他再生呵。感天地量恢恢。感日月照辉辉。</p><p>〔末〕圣师为何这般苦苦替他吿饶。〔外〕不欺大王。一者苏学士是个善知识。求我救他。二者陈居士皈依佛乘。与我机缘不浅。〔末〕圣师旣爱陈生。越该重治柳氏。况苏公屡遭骂詈。亦不当匿怨救他。〔外〕大王。上帝好生。如来忍辱。是以贫僧不欲避嫌。亦且柳氏颇思悔罪。幸从宽宥。实荷慈祥。〔末〕旣如此。叫鬼卒将柳氏刑具放开。听我分付。〔净丑应放旦旦叩头云〕谢大王爷。愿听法旨。〔末〕</p><p>【北沽美酒带太平令】黄泉路旣逃回。靑藜杖不须持。〔旦每听一句叩头应介〕狮子河东且敛威。办眞心出世。除淫杀。戒贪痴。口儿裏休将夫詈。手儿裏休将夫擂。池儿上休将夫跪。绳儿上休将夫系。恁呵家宜室宜。三口儿欢娱唱随。呀。葡萄架再休折毁。</p><p>〔外〕大王。此妇今虽放回。恐其旧念复萌。为害不小。贫僧欲领他遍游地狱。以坚信心。不识法旨若何。〔末〕圣师之言最妙。本殿已备淸斋香供。请圣师自在。卽差鬼卒随行。叫柳氏且在外面伺候着。〔净丑旦应下外〕</p><p>【南尾声】茫茫苦海无边际。〔末〕仗慈航一时脱离。〔合〕教他六度檀波善自持。</p><p>〔末〕地府冥冥无日月。</p><p>尼珠何幸照迷途。</p><p>〔外〕愿移大地为金界。</p><p>便觉长河尽酪酥。</p><h2 id="第二十三出-冥游" tabindex="-1"><a class="header-anchor" href="#第二十三出-冥游" aria-hidden="true">#</a> 第二十三出 冥游</h2><p>〔旦素衣净丑同上净〕三途渺渺苦无边。〔丑〕长夜漫漫几时晓。〔旦〕阎王怒目打万灵。菩萨低眉悲六道。二位劳动了。〔净丑〕劳动劳动。我们也要使用。你若不把银酬。也须多将钱送。快拿来免得打你。〔旦〕我银钱怎么带得来。家中尽有。俟你送我归时。多奉二位些罢。〔丑〕这两日你丈夫备你送终之具。定然费尽了。〔旦〕我平日家法甚严。非奉我命。他毫厘不敢擅使。我今日虽做鬼。他必然还是怕的。〔净怒云〕这般恶妇。我也不问你要钱。只把你左眼剾了。〔剾眼介旦号泣介丑〕你剾了他左眼。我打折他右手。〔丑打折旦手介旦大叫〕禅师在那裏。快来救人。〔外持锡杖上〕诸恶从心生。竟亦从心灭。缘境俱欲空。因果不可拨。〔旦迎见哭介〕圣师不早来。二卒已将我左眼剾了。将我右手打折。教我下半世怎么为人。〔外〕柳氏。柳氏。你休怨他。因你妬心。犯了神人的公恶。以致如此。但左手折了也罢。却可恨是右手。〔丑〕禅师。右手怎么。〔外〕他右手要拿拄杖儿哩。〔旦〕圣师。我此后再不敢拿拄杖了。〔外〕我闻你两眼矁丈夫最狠。瞎了一只也该。〔旦〕圣师。奴家造业太多。恐游到地狱。不肯放出。怎么敢去。〔净〕这禅师是西方圣僧。神通广大。不惟酆都浊世。同切皈依。卽上界诸天。尽皆顶礼。他旣同你去。怕做甚么。〔外〕你二卒导引。柳氏随我金锡而行。〔行介杂扮鼓乐旛幢自变量妇女俱仙妆上行唱众〕</p><p>【香柳娘】共栖神太淸。共栖神太淸。玄都眞境。霞衣雾縠仙妆靘。导纷纷彩旌。导纷纷彩旌。白鹿御车行。云璈彻天应。响珊珊佩声。响珊珊佩声。离却蓬瀛。来趋王命。</p><p>〔众下旦〕圣师。那壁厢旛幢耀日。音乐喧天。队队香花。簇拥着许多女人。是往那裏去的。〔丑〕这是胎教太任。义方孟母。柏舟共姜。与那采桑作歌之秦女。不弃恶疾之蔡妻。举案齐眉之孟光。束发署帛之董妇。古今百十辈。皆以贤德流芳。并登天府。大王爷素景仰他们。是以常常请来燕会。〔外〕柳氏。作善降祥。神人胥庆。这便是明效大验。你何不从此回心。〔旦〕奴家已省悟了。〔旦〕</p><p>【前腔】离森罗殿廷。离森罗殿廷。只见旛幢交映。箫韶一派环围定。况仙官迓迎。况仙官迓迎。〔外〕他是贤淑动幽明。天曹注名姓。〔净丑〕上瑶池玉京。上瑶池玉京。〔合〕永享遐龄。南山堪并。〔行介外旦〕</p><p>【前腔】望前途趱行。望前途趱行。寒云压境。只见阴风毒雾连天暝。〔旦惊介〕听号咷哭声。听号咷哭声。凄惨最关情。〔外〕他们被寃雠苦纒定。〔旦〕顿令人战兢。顿令人战兢。奴心不宁。况奴身孤另。</p><p>〔净〕休得惧怕。是阿鼻地狱罪人之声。〔旦〕请问阿鼻地狱怎么景象。〔净〕阿鼻地狱纵横二十万里。</p><p>【前腔】是七重铁城。是七重铁城。上有七层铁网。下有十八鬲。鬲中有铜蛇。长万余丈。眼如掣电。齿似刀山。身出猛火。但见罪人。便咆哮怒逞。〔旦〕躱过他如何。〔净〕更有刀林剑树包罗定。〔旦合掌云〕善哉善哉。〔丑〕这个犹自可。又有十八狱卒。头如罗刹头。口如夜叉口。有六十四眼。眼迸铜丸。钩牙喷火。烧阿鼻城赤如镕铜。尽炎炎熖腾。尽炎炎熖腾锋刃火中生。道旁蟒蛇劲。〔旦〕请问这狱中敢无妇人么。〔丑〕男子虽多。妇人不少。〔外净丑合〕这阎罗典刑。这阎罗典刑。至公至明。怎肯教妇人侥幸。</p><p>〔旦慌介〕师父。这阿鼻地狱中。我决不游。到别处看看罢。〔净丑〕旣如此。可从王舍城东南过去。〔外〕鬼卒。地狱甚大。罪人颇多。每至一处。你只举其一二尤者言之。〔丑净〕理会得。〔行介净〕这狱中罪人。形如块肉。无有手足眼耳鼻舌等。恒为猛兽所噉。痛苦难忍。〔旦〕此两人却是为何。〔净〕这名为虎狼地狱。一是汉吕后。妬戚夫人。断手足。去眼耳。飮瘖药。名曰人彘。一是唐宜城公主。因他杀驸马裴巽之宠姬。割其耳鼻。剥其阴皮。蒙驸马面上。仍截驸马之发。令厅上判事。集僚友共观。故获斯罪。〔丑〕这罪人在油镬中。牛头在傍。手提铁叉叉着。镬中煑之令烂。业风还卽吹活而复煑之。〔旦〕此人却是为何。〔丑〕这名为镬汤地狱。此是广川王越之妃昭信也。昭信谮王幸姬望乡与郞吏有奸。遂裸系望乡。令诸姬持铁共挞之。割唇断舌。置大镬中。取桃灰毒药共煑之。令诸姬观糜尽而止。阎罗天子极恶此人。生下炭坑灰河地狱。仍令受汤镬之罪。〔旦〕</p><p>【前腔】那狱中肉形。那狱中肉形。虎狼呑倂。这狱中镬汤腾沸何时冷。〔外〕想昆虫恋生。想昆虫恋生。蠢动且含灵。岂可非刑害人命。</p><p>〔外净丑合前旦合掌念佛介行介净〕这狱中刀林剑树。无量无边。罪人坐卧其上。穿骨透胸。解体剜肠。不胜痛楚。〔旦〕此人却是为何。〔净〕这名为刀兵地狱。此是袁绍之妻。因绍死。杀其宠婢五人。又恐死者有知。见绍于地下。乃髠头黑面。以毁其形。阎罗天子令受刀兵之刑。还欲罚入火磨火城。永不得出。〔丑〕这狱中罪人腹极大。咽喉如针。穷年不得飮食。欲至厕中取粪噉之。厕上有大力鬼。以刀砍使不得近。〔旦〕此人却是为何。〔丑〕这名为饿鬼地狱。此是王衍之妻。悭惜己物。但贪他有。致使其夫嫉之。绝口不言钱字。故获是罪。〔净〕这狱中鬼卒烧热铁鎞。表裏洞赤。以烙罪人之舌。复用三尺铁钩。钩出割之。旋被业风吹长。仍以牛犁耕破其舌。还烧铁杵。刺其咽中。万劫难脱。〔旦〕此人却是为何。〔净〕这名为拔舌犂耕地狱。此是戴君奕之妻王氏。王氏止一女招壻。闻君奕在外纳妾生儿。昼夜骂詈。君奕不得已。遣其妾携儿以归。王氏恐分女财。遂于襁褓中酷加凌虐。致惊悸而死。故获斯罪。〔旦〕</p><p>【前腔】看如林尽兵。看如林尽兵。血流千顷。那狱中啼饥欲食咽喉哽。这狱中用犂将舌耕。用犂将舌耕。〔外〕万劫罪难轻。叫天怎生应。</p><p>〔外净丑合前旦大惊身颤念佛介行介丑〕这狱坐黑黯。大铁围山。用巨石压罪人之体。蟒蛇百丈。吐舌啮其面。恶蝎千万。攒共咬之。无时休息。〔旦〕此两人却是为何。〔丑〕这名黑黯地狱。一是贾充后妻郭氏。贾充先妻生子黎民。三岁。乳母抱之。充自外入。就乳母手中戏儿。郭氏望见。疑充与乳母有私。鞭杀乳母。饿死黎民。一是湖南张倅之妻何氏。倅权郡守。会邻守来访。开宴命妓。倅与妓戏为酒令。何氏知之。卽杀其所生爱子。令吏擎肉一盘。置宾主前。阎罗天子恶其吃醋拈酸。绝夫后嗣。并令受此极刑。〔净〕这狱中罪人。尽遭金槌铁杖。锯解碓舂。须臾之间。已为泥酱。业风旋复吹活。狱卒烧热铁灌身。铁钉钉之。寻又舂解。〔旦〕此人却是为何。〔净〕这名为舂解地狱。此是荀生之妇庾氏也。庾氏治屋。所造厅堂。不作后壁。令堂上直窥其外。凡无须人不得入门。若送书人以手近荀手。无不痛打。客来倘与荀共床接膝。辄以刀杖相加。宾主俱累。故下是狱。〔旦〕这庾氏之罪。较前项颇轻。如何也入此等重狱。〔净〕阎罗天子但闻妇杖其夫。便切齿痛恨。〔旦〕</p><p>【前腔】那狱中铁围山杳冥。铁围山杳冥。石沈深穽。这狱中碓舂锯解还钉钉。〔外〕为操刀系绳。为操刀系绳。阳世太欺凌。到今日泉台有知证。</p><p>〔外净丑合前旦〕怪不得我那拄杖儿。大王爷知道了。恁般加我重刑。若非圣师。这些处所。皆是我安身牢坐的窝儿。圣师。我从此归去。尽改前非。皈依大道。〔净丑〕柳氏。你若仍前牵绳弄杖。嫉妬丈夫。我禀知大王爷。竟押入阿鼻城中。便是地藏王来说分上也不听从。那时看我二人的手段。〔旦拜介〕敢不遵命。〔外〕我看众生罪业难尽。地狱不空。我此去伏乞如来大转法轮。稍苏果报。二卒。我不去辞阎君。烦为转谢。有劳导引。就此相别。大抵乾坤都一照。〔净丑〕免教人在暗中行。〔同下旦伏几介〕</p><h2 id="第二十四出-谢师" tabindex="-1"><a class="header-anchor" href="#第二十四出-谢师" aria-hidden="true">#</a> 第二十四出 谢师</h2><p>〔生小旦上生〕天有不测风云。人有旦夕祸福。苏姬。大娘子昏愦两日。不省人事。我欲备殡殓之具。他胸前尙热。如之奈何。〔小旦〕天天可怜。若大娘苏来。一家完聚。那时我情愿斋戒三年。〔旦呻吟介生小旦慌抱旦云〕可喜。渐渐醒来了。〔旦抬头睁眼看生少时起抱生哭云〕奴家若非佛印禅师。几不得与你两个见面。好伤感人也。〔小旦〕相公。大娘在那裏与禅师相会。〔生〕娘子。你细说与我听。〔旦〕我病裏被一鬼勾到阎王殿前。平日的事情。尽从镜中照出。受诸重刑。仍欲押入阿鼻地狱。幸得禅师苦救。因许放还。禅师挈我遍观地狱。丈夫。善恶因果。不爽毫厘。我从此追悔前愆。与你两人同心办道。〔小旦〕大娘。你却休像羊儿一般。不久就变卦也。〔旦合掌云〕阿弥陀佛。且休说阎罗难欺。就是判官小鬼。一个狠似一个。如何当耍。〔生〕娘子。我闻你这般说呵。</p><p>【一江风】羡阿僧。累劫勤修行。证得菩提性。怕吾侪堕落泥犂。提出深深穽。娘子。你休牵我脚上绳。休牵我脚上绳。同将鹫岭登。想那是非人我都是闲争竞。</p><p>〔旦〕相公。我想从前呵。</p><p>【前腔】枉嗔卿。未把寃愆省。也是奴家该有这场灾厄。因此屡屡反目。恩怨皆由命。奴家拜相公一拜。你切莫记恨了。再羞张痴网愚帆。似不染莲花净。〔生〕娘子。你此后可骂我么。〔旦〕我都忘诅呪声。都忘诅呪声。惟将佛号称。〔生〕娘子。你可用拄杖儿打我么。〔旦〕你看我这右手已被小鬼打折了。怎拿得拄杖儿。我执靑藜未若敲金磬。</p><p>〔旦对小旦〕苏姬。我不但当时言语冲撞。且病中多多劳你。我权此拜谢。〔拜介小旦扶云〕贱妾怎敢当此。大娘请起。大娘若能苦志焚修。永脱轮回苦楚。</p><p>【前腔】对禅灯。眉上毫光映。把戒力先持定。论圆明心自如如。分甚么凡和圣。〔旦〕呀。这般道理。你如何得知。〔小旦〕我旧侍苏老爷窃听的。大娘。你悟得牛车最上乘。牛车最上乘。相公。你也休忧羊儿再变形。一家儿同把无生证。</p><p>〔旦〕相公。我当初错怪苏学士。禅师今日度脱奴家。皆赖学士鼎力。你两人扶着我。先向东坡请罪。就烦他引谢禅师。〔生〕娘子说得是。〔生小旦扶旦行介小旦〕如到苏爷门首。大娘切勿开声。〔旦〕开声便怎么。〔小旦〕怕狮子吼。又恐禁住苏爷。〔行介外小生上外〕</p><p>【前腔】叹众生。迷却原来性。棒喝将伊儆。〔小生〕我想柳氏蒙公救度。定皈依黄面瞿昙。料不背你医王命。〔外〕但将凡念淸。但将凡念淸。行看正果成。〔小生〕赴灵山只在须臾顷。</p><p>〔小旦〕早已到苏爷门首。〔生〕我扶娘子在此。苏姬。你先进去通报。〔小生见小旦介〕呀。侍儿。你因何到此。〔小旦〕我相公同大娘来谢老爷。见在门外。〔小生忙出迎介〕季常快请进。幸得禅师亦在此间。〔旦〕我夫妇正欲求大人引去参见投师。旣在此间。就此拜谢。〔生旦小旦拜外外合掌扶介生〕</p><p>【刮鼓令】慈悲仗圣僧。救妻孥死复生。〔旦〕愧我昏迷宿业。一点嗔心枉沸腾。魂已入幽城。幸逢金锡。再还人境。喜从今恩怨尽皆平。〔小旦〕把一家大梦尽提醒。〔生旦小旦拜小生小生答拜介生〕</p><p>【前腔】难忘学士情。引吾妻来负荆。〔小生〕这都是禅师功德。小弟何与。〔旦〕非藉吹嘘之力。怎使枯杨得再荣。我往事实堪憎。你将恩报怨。汪洋千顷。只因我不识贤愚。怪不得那俦儿剾去眼中睛。〔小旦〕我一家骨肉赖完成。〔外〕</p><p>【前腔】良言尔试听。鹫峯高足可登。须念广额屠儿证果。切莫牵纒世俗情。〔旦小旦拜云〕愿受师父法戒。〔小生〕我那琴操呵。方寸已惺惺。你两人和他同心办道。待师引领。脱轮回净土永超升。〔生旦小旦〕望折芦归去且消停。</p><p>〔生〕小弟同二姬吿回。〔外〕季常归去。可筑一静室。供奉佛祖。待他二姬焚修。〔小生〕切不可供奉文殊菩萨。〔生〕却是为何。〔小生〕恐见了他坐的狮子。你又丧胆。〔生〕兄又取笑。</p><p>苦海茫茫不尽流。</p><p>欲登彼岸在回头。</p><p>圣贤原是凡夫做。</p><p>只恐凡夫不肯修。</p><h2 id="第二十五出-生子" tabindex="-1"><a class="header-anchor" href="#第二十五出-生子" aria-hidden="true">#</a> 第二十五出 生子</h2><p>【少年游】〔旦尼妆上〕无边苦海。回头是岸。接引上慈航。贝叶千函。禅灯一点。盥手净焚香。</p><p>迷心未易觉。检点法王经。会理知无我。观空厌有形。奴家一病已亡。受无限苦楚。若非禅师救脱。怎得回生。看将起来。世界空花。俱非实相。浮生若梦。岂得常存。幸得禅师指教。与琴操苏姬。三人焚修。一心向佛。以免堕落轮回。倘或早证菩提。亦未可知。我想昔日呵。</p><p>【赛观音】都只为性儿嗔因此把心儿障。作不善难逃百殃。若不是遭逢三藏。广大神通。谁爇返魂香。</p><p>我近日呵。</p><p>【前腔】脱形骸甘随倡。尽日裏欢娱画堂。效举案齐眉相向。欲盖前愆。急把毒龙降。</p><p>苏姬分虽大小。情颇幽闲。幸得他身怀六甲。倘生一子。足继陈门宗嗣。但不知是弄璋弄瓦。教奴家放心不下。奴家且对天祷吿一番。〔拜天介〕</p><p>【催拍】叹庭阶芝兰未芳。望云霄麒麟降祥。倘门闾欲昌。早诞宁馨。跨灶儿郞百代箕裘。永继宗祊。频稽首祷吿穹苍。愿老蚌发珠光。</p><p>〔生急上〕娘子。可喜可喜。苏姬生下一子。〔旦〕呀。我正在此祈祷。相公。常言道有子万事足。今日遂了奴家心愿也。〔生〕</p><p>【前腔】喜生儿啼声异常。定他年诗书继香。你深恩怎忘。〔旦〕这是陈门有幸。与苏姬隐德所感。却于奴家甚事。〔生〕须信不妬螽斯。长发开祥。娘子。你从此莫惮劬劳。定博封章。〔旦〕奴家自然好好抚育。何劳相公嘱付。〔合〕频稽首答谢穹苍。羡雏凤毓朝阳。</p><p>〔旦〕相公。我同你进房看儿子去。正是门阑多喜气。〔生〕孔释送生儿。</p><h2 id="第二十六出-祖席" tabindex="-1"><a class="header-anchor" href="#第二十六出-祖席" aria-hidden="true">#</a> 第二十六出 祖席</h2><p>【步步娇】〔小生上〕泽畔三闾身憔悴。我亦湘潭弃。孤情托故知。幸得皇上赦罪。以礼部郞召还。寒谷多年。陡回春意。呀。禅师与琴操来了。〔外同老旦上〕离别不须悲。达观去住浑无异。</p><p>〔小生〕我二三人为世外之交。方幸金鎞。开我尘翳。不料又有朝命。奈远别何。〔外〕足下高才雅望。自合召还。贫僧再将琴操柳氏辈化导一番。亦欲离此五浊。后会尙有期也。但皇上向赐贫僧高丽所贡磨衲。曾求一赞。不知作否。〔小生〕昨日偶成数句。诵与公听。〔外〕请见教。〔小生〕匣而藏之。见衲而不见师。衣而不匣。见师而不见衲。惟师与衲。是一是两。循墙视之。虮虱龙象。〔外拱手介〕谢教谢教。〔生上〕</p><p>【前腔】靑眼相看谁知己。我与苏东坡呵。管鲍深相契。〔旦〕我回生尽仗伊。〔小旦〕况是我旧日恩东。离情偏系。〔末〕樽酒饯临岐。〔合〕渭城一曲千行泪。〔生〕</p><p>早已来到雪堂。我们径入。〔进见介〕呀。禅师琴操。却先在此。〔众揖介生〕故人迢递入长安。〔旦小旦末〕别緖难陈意独酸。〔外老旦〕但在乾坤俱逆旅。〔小生〕一樽且尽眼前欢。季常旣携得酒来。我们何不痛飮。〔斟酒飮介众〕</p><p>【江儿水】试听阳关唱。休停竹叶杯。留得千林瑞雪是堂中壁。留得千秋遗墨是池中水。留得四时生意是庭前卉。此地风流谁继。〔小生〕季常。我欲将此堂。赠与潘邠老。我去之后。兄但有兴。可卽过此。便是世变江河。赢得芳名不毁。</p><p>呀。季常兄。小弟久欲为兄作一方山子传。因循过了岁月。今旣相别。须了此念。兄浮大白。小弟随口道来。〔生〕小弟饮酒。兄试诵之。〔小生〕</p><p>【前腔】你少慕朱家侠。仍贪李白杯。〔每唱一句生拍手叫好介小生〕谈兵说剑将儿曹睨。吟风弄月将骚人拟。轻裘肥马将黄金费。射猎山头豪侈。况有赵女燕姬。夜夜笙歌鼎沸。</p><p>【前腔】勋阀传来旧。田园尽自肥。近年来葛巾野服甘恬退。香炉经卷参禅理。庵居蔬食忘声伎。环堵萧然无累。季常。我欲将你牵绳弄杖。顶灯滴水。略赞几句。却何如。〔生旦慌云〕不可不可。一经著作。遗臭万年。恳望遮盖。〔生旦下跪介小生笑扶云〕兄膝盖儿原是软的。怎么老嫂也会跪。〔旦〕奴家深悔前非。望乞恕罪。〔小生〕如此请起。羡你膝下垂髫。眞是英才可畏。</p><p>〔生〕东坡这般倚马才情。小弟托靑云以垂不朽。何幸何幸。〔外〕请问季常。何以称方山子。〔小生〕季常隐光黄间。人不知名姓。但见其所着帽。方屋而高。曰。此古方山冠之遗像。因称方山子。独予过岐亭。纔知其为季常。季常兄虽抱出世之心。若不为世用。枉了你这大才。况令郞天资颖秀。尤非凡品。小弟此行。倘见信于朝廷。愿荐桥梓。但老嫂与琴操秀英。各宜精进。还望禅师接引。〔旦〕苏大人。奴家奉此一杯。〔奉酒介〕</p><p>【玉交枝】蒙君慈惠。鬼门关将奴救回。每思报德衔环。未忍看此日分违。〔小旦〕奴家奉此一杯。〔奉酒介〕当年沐恩为侍儿。及笄又择高贤配。远还朝身难附依。听骊歌寸肠割碎。〔生〕</p><p>【月上海棠】魂欲随五云缥缈笼丹陛。你此去香含鸡舌。郞署栖迟。纵无能结绶弹冠。休冷落高山流水。〔末〕君须记。记当年谢尙。送客亲携。</p><p>〔外〕东坡。你前身是五戒禅师。不久便成证果。特以世缘未尽。此行勉之。</p><p>【川拨棹】荣和悴。总由天默主持。你是宰官身得度无疑。宰官身得度无疑。世缘中今还未离。论时名山斗齐。不如早回头得坦夷。〔小生〕</p><p>【前腔】闻高议。我迷人已识机。与兰交执手临岐。与兰交执手临岐。不由人不心中惨凄。〔合〕恨河梁日欲低。望长安路欲迷。</p><p>〔小生对三旦云〕下官卽欲登途。你三位请回罢。到京卽有书奉慰。不劳留恋了。〔生对旦云〕我同禅师送至九江而还。〔三旦掩泪介外〕</p><p>【尾声】词盟此日遥分袂。〔生旦小旦老旦末〕莲社终无载酒期。〔小生〕你们休把禅师寸步离。</p><p>多君祖饯大殷懃。</p><p>迁客还朝意气新。</p><p>流泪眼观流泪眼。</p><p>断肠人送断肠人。</p><h2 id="第二十七出-抚儿" tabindex="-1"><a class="header-anchor" href="#第二十七出-抚儿" aria-hidden="true">#</a> 第二十七出 抚儿</h2><p>【七娘子】〔旦上〕眞僧拔济离阴府。奉如来尽消奇妬。〔小旦上〕琴瑟相调。芝兰又吐。三迁慈敎推贤母。</p><p>〔西江月〕〔旦〕何事参禅打坐。欲求灭罪消灾。休论日后上莲台。眼底心先无碍。〔小旦〕观槿山中习静。折葵松下淸斋。卽看天女散花来。管取西方自在。大娘。孩儿陈谟。年今十岁蒙大娘抚育。辛苦万千。幸他志在靑云。料非身终白屋。倘能绳厥祖武。庶几不负慈恩。〔旦〕苏姬。这孩儿虽不从我腹中生出。我看他爱恋之情。胜如已子。但他父亲好游。提撕稍懈。孩儿朝夕。我自教育。你只去料理家私便了。〔小旦〕多感大娘。此恩难报。呀。孩儿回来了。〔末上〕外受傅训。入奉母仪。遇恶自省。见贤思齐。二位母亲拜揖。〔旦〕我儿。你今日馆中作何课业。〔末〕母亲听禀。</p><p>【玉芙蓉】潜心孔氏书。寄兴相如赋。更操觚染翰将羲献临摹。勋名倘得绳先祖。方信吾家有凤雏。〔合〕窗前读。悬头刺股。况当今圣明天子正崇儒。</p><p>〔旦〕我儿。你虽不是我生的。</p><p>【前腔】我看如合浦珠。爱比荆山玉。嘱吾儿三冬勤下工夫。高车驷马光门户。我也凤诰鸾封慰板舆。</p><p>〔末跪云〕孩儿敬遵母亲之教。〔合前小旦〕</p><p>【前腔】你劳将学业图。休把靑春负。我孩儿应怜嫡母勤渠。他和丸不厌朝和暮。你反哺休忘桑与楡。</p><p>〔末跪云〕孩儿敢不遵命。〔合前〕</p><p>欲成令子择芳邻。</p><p>感谢娘亲敎育恩。</p><p>莫道成人不自在。</p><p>须知自在不成人。</p><h2 id="第二十八出-西归" tabindex="-1"><a class="header-anchor" href="#第二十八出-西归" aria-hidden="true">#</a> 第二十八出 西归</h2><p>〔外扮佛印持锡上〕常寂光中净土。无生会上闲人。问我因何飞锡。度人超出红尘。贫僧发大弘愿。特来阎浮度世。行至黄州。喜遇故人苏子瞻谪宦于此。因与陈季常结社往来。谁知季常是天下第一个委靡之人。却配着天下第一个悍妬的柳氏。我想若化得他回心向道。天地间再无难化之人。正値阎君将魂摄去。贫僧力救回生。携游地狱。他遍观了阴司。翻然省悟。我因令他同琴操静修。证果有日。贫僧且往灵山。印证如来法旨去也呵。</p><p>【北一枝花】我看的那抛梭日月忙。粒米乾坤小。人身皆假合。浮世岂坚牢。怎如俺破衲单瓢。无爱恋。无烦恼。也轻便。也逍遥。我恰纔折长芦将江水浮来。煞强似被二鼠把枯藤囓倒。</p><p>【梁州第七】只为俺兴心儿慈悲广大。因此上向人间导引勤劳。度得那龙丘夫妇朝闻道。一个将干刚大振。一个将阴妬潜消。更度得那秀英将钗钿委弃。那琴操将歌舞全抛。那苏子瞻人见他诗酒风骚。怎知他出世根苗。俺与他们数年来莲社追随。每日裏将眞诠究讨。今以后都从鹫岭游遨。尔曹。行高。俺往灵山面向如来吿。挈妻妾并琴操。直引上九品莲台路不遥。他将俺宿债拘销</p><p>【煞尾】俺那裏黄金布地埃尘少。祗树成林岁月遥。回首看陆海浮沈总堪悼。全没有下稍。堕落了怎捞。黑洞洞酆都盼不到晓。〔下〕</p><h2 id="第二十九出-廷荐" tabindex="-1"><a class="header-anchor" href="#第二十九出-廷荐" aria-hidden="true">#</a> 第二十九出 廷荐</h2><p>〔末扮黄门官上〕顶冠束带趋金阙。传达丝纶下玉墀。主德无瑕因宦习。天颜有喜近臣知。自家乃黄门是也。今当早朝。只得在此伺候。〔小生冠带上〕</p><p>【菊花新】凤池一别十年余。赦罪重宣値禁庐。忠为故人摅。报答九重殊遇。</p><p>几年谪宦鬓毛班。何幸衔恩得赐环。载笔重游靑琐闼。朝朝染翰近龙颜。下官安置黄州。蒙神宗皇帝以礼部郞召。到省半月。除起居舍人。不幸龙驭宾天。今当元佑圣人卽位。诏以七品服入侍延和。改赐银绯。寻除中书舍人。谁料死灰复燃。荣生望外。独念陈季常才猷。颇堪用世。况他所生之子。年虽垂髫。天资早慧。下官须为国荐贤。以报知己。正当早朝时分。不免入奏。〔末〕奏事官不得升殿。就此俯伏。〔小生舞蹈介〕臣中书舍人苏轼启奏。</p><p>【驻马听】伏念臣愚。圣主蒙宽斧钺诛。况使班联靑琐。身挂绯袍。腰系银鱼。恩叨爵禄可堪虚。心倾葵藿惭无补。欲赞唐虞。登崇贤隽诚先务。</p><p>〔末〕圣旨道来。为国求贤。朕心如渴。但士伏草莽。无由得知。卿所见闻。据实举荐。朕当择而用之。〔小生〕臣所交黄州陈慥。</p><p>【前腔】济美诗书。信是皇猷黼黻儒。况他所生之子。年纔黄琬。貌胜潘安。才类相如。须敎雨露早沾濡。终祈勋业鸣朝宁。望勿踌蹰。却不道金台一筑多贤聚。</p><p>〔末〕卿奏陈慥旣有奇才。卽当录用。其子陈谟尙幼。遽难任使。召入东宫伴太子读书。苏轼有此荐贤之举。具见体国之念。迁翰林学士知制诰。就命前往黄州。钦取陈慥父子。入朝谢恩。〔小生叩头呼万岁介末拱手云〕学士大人恭喜。</p><p>【缕缕金】贤路辟。帝心虚。龙丘桥与梓。藉吹嘘。玉堂淸望重。煌煌恩遇。瀛洲原是地仙居。凤池好飞翥。</p><p>【前腔】〔小生〕期得士。效臣愚。猥叨新宠眷。将翰林除。惭无稽古力。词垣窃据。雷陈胶漆恐难如。弹冠庆相聚。</p><p>〔末〕瀛洲仙吏纔承宠。</p><p>又做皇华使命臣。</p><p>〔小生〕但得故人通仕籍。</p><p>不辞千里走风尘。</p><h2 id="第三十出-同荣" tabindex="-1"><a class="header-anchor" href="#第三十出-同荣" aria-hidden="true">#</a> 第三十出 同荣</h2><p>【四园春】〔生上〕梦与高僧造雪堂。觉来人不见。漫沾裳。〔旦小旦老旦上〕鎭日裏参禅扃绣户。翻贝叶。礼空王。〔末上〕家敎儿惟守义方。〔合〕且一家欢聚免参商。</p><p>〔生〕自东坡别去。经今半载。缘何不寄一信。令我有故人之思。〔末〕爹爹。苏大人临行。曾许荐我父子。未知果否。〔生〕孩儿。我久断尘想。意在逍遥。怎肯又入樊笼。受人覊绊。你年方冲幼。尙非出仕之时。他日养成。何难显达。三姬。你近日功课何如。〔旦〕奴家多蒙琴操开示。心中甚觉自在。只是禅师不知去向。令人寝食不忘。〔老旦〕禅师非无故而行。不久当有消息。〔小旦〕我们只坚心办道。以待师归。切不可轻自退转。〔小生冠带上〕</p><p>【靑玉案】手捧征书来天上。感圣主优容量。圣旨已到。跪听宣读。皇帝诏曰。今有翰林学士苏轼所奏。陈慥胸藏济世之才。尽堪国用。今命钦取入朝。量才授任。其子陈谟尙幼。遽难任使。权为东宫伴读。谢恩。〔拜介〕万岁。〔生〕过蒙仁兄奬荐。但小弟久无用世之心。犬子随公应召。小弟实不能往。〔小生〕季常。君命不可违。须索走一遭。〔外忽上〕闺秀应将金锡望。雪山纔别。岐亭已到。〔见介〕喜故人无恙。</p><p>〔众云〕禅师从何而来。〔外〕老僧往见如来。将你们的行藏说过了。如来道。这般妬妇。尙能化道。胜度尽三千大千之人。十分欣喜。卽着老僧接引参见。此来同成正果。琴操苏姬。相伴前去。东坡季常。你二公了却尘缘。不久卽赴灵山相会。〔旦〕我只道终沈地狱。谁知得上天堂。</p><p>【大环着】枉牵绳弄杖。枉牵绳弄杖。自惹灾殃。若不回心。怎逃法网。〔老旦小旦〕苦海滔天风浪。感谢眞僧。引我共瞻依天宫龙象。〔外〕离浊世幡幢导往。居净土身心欢畅。〔合〕琉璃界。优钵香。看稳坐莲台。寿延无量。〔小生〕</p><p>【前腔】拥霓旌晓仗。拥霓旌晓仗。身惹炉香。彩凤惊传。紫泥初降。〔生末〕父子惭无伎俩。自分岩栖。虚负圣明朝网罗天匠。〔合〕天廐马嘶风争爽。锦袍袖凌云飘扬。登廊庙。别故乡。喜爵禄均沾。九重天上。</p><p>【越恁好】〔合〕襟怀豪放。襟怀豪放。这分离莫惨伤。纵鸾坡不如鹫岭。君恩颇浩荡。世缘偿。还应聚首灵山上。纔知藜杖功劳。怎及禅师棒。</p><p>【尾声】〔众〕天堂地狱分霄壤。入圣超凡自主张。须信佛力能将狮子降。</p><p>祸福无门只自招。</p><p>柳姬积恶犯天条。</p><p>狮威尽仗眞僧伏。</p><p>罴梦全凭学士调。</p><p>千里友朋同结社。</p><p>一时父子共登朝。</p><p>这般妬妇犹成佛。</p><p>始信灵山路不遥。</p><p>狮吼记终</p>',483),i=[d];function n(t,c){return a(),e("div",null,i)}const o=p(h,[["render",n],["__file","六十种曲狮吼记.html.vue"]]);export{o as default};
