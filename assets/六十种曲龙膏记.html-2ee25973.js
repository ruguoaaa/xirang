import{_ as p}from"./plugin-vue_export-helper-c27b6911.js";import{o as a,c as e,e as r}from"./app-c85b2e72.js";const h={},d=r('<p>《六十种曲 龙膏记》</p><p>（明）杨珽 着</p><p>（明）毛晋 辑</p><p>龙膏记</p><p>（明）杨珽 着</p><p>绣刻演剧十本</p><p>第六套</p><p>白兔<br> 杀狗<br> 昙花<br> 龙膏<br> 飞丸<br> 东郭<br> 节侠<br> 双珠<br> 四贤<br> 牡丹</p><p>绣刻龙膏记定本</p><p>●龙膏记目录</p><p>第一出 叙传<br> 第二出 旅况<br> 第三出 宠赐<br> 第四出 买卜<br> 第五出 起衅<br> 第六出 成隟<br> 第七出 闺病<br> 第八出 投膏<br> 第九出 开阁<br> 第十出 酬咏<br> 第十一出 传情<br> 第十二出 邂逅<br> 第十三出 旤媒<br> 第十四出 藏春<br> 第十五出 罗织<br> 第十六出 赐玦<br> 第十七出 下狱<br> 第十八出 脱难<br> 第十九出 棘试<br> 第二十出 访旧<br> 第二十一出 邪萌<br> 第二十二出 错媾<br> 第二十三出 砥节<br> 第二十四出 修郄<br> 第二十五出 空访<br> 第二十六出 巧遘<br> 第二十七出 诉因<br> 第二十八出 觖望<br> 第二十九出 偿缘<br> 第三十出 游仙</p><h2 id="第一出-叙传" tabindex="-1"><a class="header-anchor" href="#第一出-叙传" aria-hidden="true">#</a> 第一出 叙传</h2><p>【玉楼春】〔末上〕楼台绝胜宜春苑。此外俗尘都不染。飞花送酒舞前檐。好鸟迎春歌后院。</p><p>且看欲尽花经眼。靑镜流年惊发变。玉壶春酒正堪携。莫惜追欢歌吹晚。〔问答照常科〕</p><p>【满庭芳】淑女湘英。才郞无颇。仙都暂谪人间。暖金盒内。藏着巧姻缘。就裏龙膏起死。闺中秀再整芳颜。酬恩处新诗写意。邂逅订盟言。</p><p>一朝嫌隙起。恩将雠报。狱底含寃。幸脱离患难。上苑胪传。纵得一枝梅信。还隔着楚水巫山。尘劫满。重逢金盒。指点证僊缘。</p><p>张进士天宫散吏。</p><p>元小姐水府僊媛。</p><p>袁大娘撮成奇遇。</p><p>郭令公契合天缘。</p><h2 id="第二出-旅况" tabindex="-1"><a class="header-anchor" href="#第二出-旅况" aria-hidden="true">#</a> 第二出 旅况</h2><p>【瑞鹤僊】〔生巾服扮张无颇上〕弱冠工词翰。论平生才具。东南竹箭。子虚犹未献。冀观光帝里。探花上苑。乘舆远幸。知甚日南宫开选。叹异乡久滞。客囊将罄。旅怀难遣。</p><p>〔鹧鸪天〕晓树乌啼客梦残。剑光横雪玉龙寒。公交车未结王生袜。客路虚弹贡禹冠。裁锦字。吐琅玕。有才无命说应难。东风不为吹愁去。对此空冷洒泪看。小生姓张。名无颇。南康人也。擅美三淸。硏几十箧。伟龙章之秀质。腾孔雀之俊年。学海惊澜。缀珠鳞于濯锦。文江翻浪。织玉潋以韬霞。倒峡悬河。幸存张仪之舌。含经味道。曾遗公叔之冠。哎。只是汉庭无狗监之游扬。北海乏孔融之赏鉴。以故漂零蓬断。世业渐雕。燕喜桃夭。室家未遂。正是玄豹夜寒和雾隐。骊龙春暖抱珠眠。前日汾阳王郭子仪慕我才名。征为记室。我以春试在迩。不赴其招。谁想一到长安。吐蕃入寇。驾幸陜州。棘闱暂辍。久居旅邸。囊橐萧然。怎生是好。</p><p>【锦纒道】我漫有笔凌云词华烛天。待诏赴长安。又谁知罢春闱尙困寒毡。我本是凌霜骑隐雾姿摩霄羽翰。到如今阨蓬蒿伏枥栖山。叹息损朱颜。帝京尘把貂裘尽染。拂靑萍白日寒。禁不住气冲碧汉。竟何年遇主奏甘泉。</p><p>〔小生扮店主人上〕献策未得意。况复柳条春。为客黄金尽。居停有主人。自家店主人是也。南康张相公寓居小店。春试无期。客怀消阻。不免进去解劝他一番。多少是好。〔相见介生〕店主人。小生久寓贵店。房金酒价。未有所偿。自怀惭媿。〔小生〕呀。张相公说那裏话。我看你貌如冠玉。陈孺岂常贫。才比南金。顾荣终自显。小子自惭无一饭之奉。安敢望千金之酬。区区长物。不必挂怀。〔生〕店主人。虽承雅意。只是我苦冯衍之漂流。类相如之贫窭。当此艳阳天气。覩景伤怀。转觉凄楚人也。</p><p>【锦庭乐】看游丝把愁怀乱。听语燕把乡心频唤。叹囊底转自凄然。怎能彀三府招贤。幸居停见怜。意殷勤好敎人三谢难安。</p><p>【古轮台】〔小生〕你气昂然。似陆机入洛正靑年。兰熏桂馥人堪羡。文成绣虎。谭擅雕龙。更鸿都学冠羣贤。自是明月隋珠。连城卞璞。何妨暂尔受迍邅。虽则床头金尽。又非关名落孙山。分明是洛阳季子。临邛司马。长安曼倩。岂久困尘寰。从今去愿君好着祖生鞭。</p><p>张相公。此间有一袁大娘。精于易理。卖卜东郊。明日去问他一卦。以卜行藏。何如。〔生〕这也使得。明日就行。</p><p>【尾声】龙蛇倚伏今难辨。不惜君平买卜钱。〔小生〕应把他乡意緖宽。</p><p>〔生〕草色靑靑柳色黄。</p><p>春风拂地日空长。</p><p>〔小生〕多才自有云霄望。</p><p>计日应追鹓鹭行。</p><h2 id="第三出-宠赐" tabindex="-1"><a class="header-anchor" href="#第三出-宠赐" aria-hidden="true">#</a> 第三出 宠赐</h2><p>【齐天乐】〔净冠带扮元载末杂从上〕巍巍位列三台上。尊贵当今谁让。八柱承天。四时成岁。共道功垂霄壤。威权无两。看馈献塡门。寳玩盈筐。初度欣逢。瑶池遥引佐霞觞。</p><p>诏下黄麻拜上公。衮衣玉带圣恩隆。台阶上应三光象。槐位还同五岳崇。下官姓元。名载。凤翔岐山人氏。官居宰相。职掌朝纲。宠冠九重。当代之臣僚少匹。富倾四海。历朝之宰辅无双。夫人王氏。共传妇道母仪。小女湘英。更喜天才国色。今乃下官诞辰。正値艳阳佳景。夫人已曾分付安排筵席庆赏。院子。请夫人小姐出来。〔末应请介老旦扮王氏旦扮湘英小旦扮冰夷上老旦〕</p><p>【寳鼎现】帘栊红日上。舞台金簇。妆楼珠晃。听鸟语笙簧叠奏。看瑶阶绣茵初长。〔旦〕窥镜双眉裁柳叶。玉脸桃花一样。〔合〕喜二月龙生。寿筵正列。良辰堪赏。</p><p>〔相见介老旦〕今日相公华诞。寿酒俱已淮备在此。〔净〕将酒过来。〔送酒介净〕</p><p>【锦堂月】瑞日当阳。祥风绕席。春来武陵溪上。〔老旦〕金母蟠桃。今朝正看初放。铺云幄玄圃芝鲜。荐霞杯赤城标上。〔合〕须欢畅。惟愿花下年年共看无恙。</p><p>【前腔】〔旦〕称觞。瑞液瀼瀼。花源馥馥。春归万年枝上。日月移来。云霞缀成黼帐。〔小旦〕任鸾歌岁月休论。听鹤语春秋难量。</p><p>〔合前小生扮内官捧暖金盒上〕淑景风光媚。皇恩宠赐重。捧观珍质丽。拜受圣心崇。〔末报介老旦旦小旦暂退介小生进上立介〕奉万岁爷圣旨。道老相公寿诞。特将西域所贡暖金盒赐与老相公。此盒所在。虽是寒时。一室暄热。不假炉炭。乃无价之宝。〔净〕下官方惭旷职。忽被殊恩。实切媿感。分付快排酒席。管待中贵。〔小生〕上命难稽。就此吿别。愿续南山寿。千春奉圣躬。〔净送小生下仍进介〕夫人。圣上念下官虚度。将此暖金盒赐与下官。此盒乃西域所贡。所在去处。便觉和暖。眞至宝也。女孩儿。你可将去。好好收藏。勿得轻用。〔旦应介净〕</p><p>【醉翁子】旷荡。这恩宠谁人敢望。看制出天工。光分僊掌。〔老旦〕还想。是义取断金。作砺阿衡相倚仗。〔合〕翻弄处。须珍重君恩。好敎无恙。</p><p>【前腔】〔旦〕浩荡。这恩宠喜从天降。看影蔽金屛。暖蒸锦障。〔小旦〕玩赏。更红紫增辉。烨烨阶庭春正长。</p><p>〔合前外扮官捧金币上〕柳垂金屋暖。花发玉楼香。万寿祯祥献。临行意緖长。〔向末介〕小官是黄门侍郞王爷差来送寿礼的。〔末报介净〕着他进来。〔末引外进见介〕黄门侍郞王缙。要亲来拜贺老爷。因衙门有事。不能脱身。先差小官前来。奉上黄金千两。彩段千端。聊充寿礼。少间还要亲来。〔净〕收了。多拜上。〔外应介〕愿奉南山寿。千年常若斯。〔下净〕</p><p>【侥侥令】羣僚皆拱向。九锡足恩光。〔老旦〕但愿凤翼龙鳞歌喜起。万岁千秋庆未央。</p><p>【前腔】〔旦〕门庭添气象。筐篚斗辉光。但愿椿树萱花歌保定。万岁千秋乐未央。</p><p>【尾声】〔众〕祥光霭霭瑶京上。宠命源源玉殿傍。会见欢庆于今与日长。</p><p>澹荡春光满晓空。</p><p>祥云瑞气捧阶浓。</p><p>若非羣玉山头见。</p><p>会向瑶台月下逢。</p><h2 id="第四出-买卜" tabindex="-1"><a class="header-anchor" href="#第四出-买卜" aria-hidden="true">#</a> 第四出 买卜</h2><p>〔旦扮道童上〕松下问童子。言师采药去。只在此山中。云深不知处。自家仙师袁大娘的道童便是。俺师父隶名仙籍。寄迹人寰。假易课而指尘世之迷涂。通剑术而救人生之危难。囊中丹药。炼金屑玉。可以补髓还精。匣裏靑锋。阴缦阳文。常是凌霜耀雪。高翔五岳。低望九河。御苍龙而骖白兽。数千里外瞬息飞还。轨出苍垠。旌披宵崿。拖星佩而戴霞冠。百万军中单身直入。遨游紫府。则随王母木公云行星步。眞个黄节羽衣风袅娜。戏侮黄尘。则与红线隐娘吐火呑刀。果然红霞紫气昼氛氲。空空儿。精精儿。白日击人。矫如俊鹘。红旛子。白旛子。深宫飞入。轻若游蜂。正是暗临黑水蛟螭泣。潜倚空山鬼魅愁。道犹未了。师父早到。〔老旦道妆扮袁大娘上〕坐掩茅庵炼性灵。角冠时礼一坛星。药将鸡犬云中试。琴许鱼龙月下听。自家袁天纲之女袁大娘是也。奉玉帝之旨。说那南康秀才张无颇是天宫司香散吏。元载之女湘英是水府织绡仙姝。他两个夙缘未了。合为夫妇。着我先结他浩劫业缘。方授他淸虚仙诀。但目前尙有磨难。未得会合。昨日朝廷赐元载的暖金盒。原是水府广利王之宝。只因无颇与湘英的姻缘。该在这金盒上结果。因此传出人间。不免叫直日天将。盗这盒儿出来。少间张无颇到我庵中买卜。将续命龙膏藏在盒中。赠与他去。日后自有应验。直日天将何在。〔杂扮天将上老旦〕你可到元载府中。取出那御赐暖金盒来。〔杂应下〕</p><p>【僊吕点绛唇】他两个是碧海琼姬。紫皇仙吏。班联贵。名注仙籍。又结下风流誓。</p><p>〔杂捧金盒送上介老旦发付杂下介〕我看起来。人世上姻缘。就如这盒儿一般。盒儿有开有合。姻缘也有开合。开了的少不得要合。合了的少不得要开。因此上张无颇与那湘英也逃不过这开合也。</p><p>【混江龙】红丝曾系。人间天上有相思。只为着姻缘分定。因此上会合佳期。只敎他乍出沧溟塡欲海。遨游尘世下云逵。争奈眼根前花星还未照。命运中劫数正当时。问靑鸾虽有信。恨灵鹊未衔枝。我先将这暖金盒勾了姻缘簿。却把那紫金丹再作上天梯。恐迷了他仙风道骨。也不是惜树怜枝。</p><p>旣是他夙世根由。须证他今生公案。欲归本位。先了尘缘。我且坐在庵前。待他来时。付与金盒便了。〔生上〕云碓无人水自舂。野桃无语笑春风。偶将心地问高士。坐指浮生一梦中。自家要访袁大娘。求他占卦。此间已是东郊。你看裏面坐着一位女仙。想只他便是袁大娘。只索上前相见者。仙师拜揖。〔老旦〕先生稽首。先生那裏来。〔生〕小生南康张无颇。特造仙庵。买求一卦。〔老旦〕先生为甚事要买卦来。</p><p>【油葫芦】卖卜君平帘自垂。何来得长者车。这行藏祸福你却待要前知。你不是贾太傅远贬长沙去。又不是楚三闾泽畔苦吟日。〔生〕久闻仙师易卦通神。小生为功名一事。特来拜恳。望乞指示迷涂。〔老旦〕却原来龙虎榜欲问功名事。麒麟阁未际风云会。待抱筮问易求明示。早难道词组定恁个狐疑。</p><p>先生。你要问前程事。好难决断也呵。〔生〕仙师胸罗星斗。袖顿乾坤。乞指愚迷。长行吉地。〔老旦〕</p><p>【天下乐】恁道我日月乾坤藏袖裏。这话儿待说破怎生提。〔生〕仙师。小生十载靑灯。半生黄卷。凭着这管笔儿。唾手功名。但不知命运若何。〔老旦〕只待要功名仗着这笔尖儿。一任你墨淋漓洒凤阙。策光芒灿虎墀。只落得到处逢人忌。</p><p>〔生〕若依仙师这般说。我张无颇终身不遇了。〔老旦〕先生。卜以决疑。不疑何卜。据先生才地。岂长贫贱。只是目下不利。恩反成雠。〔生〕自古道前程暗如漆。还求先生快卜一卦。俺这裏虔诚祷吿者。〔老旦〕</p><p>【那咤令】他抱枯茎问伏羲。掷金钱占周易。论终身却怎的。据前程暗似漆。先贫贱受人欺。后富贵紧相随。终用着你驾海栋梁材。鎭国璠玙器。怎生的林壑也那栖迟。</p><p>〔生〕原来无颇还有显达之日。〔老旦〕咦。先生。后来虽是亨通。灾星还未过度。</p><p>【鹊踏枝】你驰骋处有趦趄。快活处带忧虞。端的是恩反成雠。节外生枝。〔生〕这却是甚缘故来。〔老旦〕参不透玄机哑谜。着紧裏惹了些闲是闲非。</p><p>〔生〕仙师。这灾难可有处躱避么。〔老旦〕不妨不妨。</p><p>【寄生草】纵风波无端至。遇灾殃须躱避。游丝儿怎缚得鹍鹏翅。鱼虾儿怎困蛟龙势。浮云呵怎蔽靑天日。你乘风飞下紫云车。登仙终带琼琚佩。</p><p>〔生〕吉凶祸福。时命所招。多承仙师指示。小生自当趋吉避凶。只是如今旅邸萧条。行囊羞涩。好生难过也。〔老旦〕先生不须愁烦。我有暖金盒一个。送与先生。兼有玉龙膏数丸。可以起死回生。</p><p>【么篇】金盒世罕希。灵药眞奇异。回生起死功无比。金丹本是龙膏制。赠君聊作长安费。高标着表白待人求。个中便是神仙意。</p><p>〔生〕仙师。甚么个中便是神仙意。〔老旦〕先生听者。这龙膏非小可也。</p><p>【赚煞】云窦采灵苗。月府舂霞髓。他不比那寻常草根木蕊。是结婚姻玉液琼饴。成好事玉斧灵丝。〔将盒幷膏付生介〕你将此龙膏去卖。不但可供客中之资。兼可获佳丽之偶。他经玉杵捣多时。遇佳人好订佳期。便有难也自逢吉地。折莫你天台路不迷。凭着这暖金盒子。向锦窝花障觅娇姿。</p><p>〔下生〕呀。仙师将暖金盒玉龙膏付与我。就瞥然进去。闭上庵门。他道卖此龙膏。可得佳偶。中间必有缘故。我且将回客舍。标立招牌。看有甚么人来买便了。</p><p>巫岭岧峣天际重。</p><p>佳期夙昔愿相从。</p><p>朝云暮雨连天暗。</p><p>神女知来第几峯。</p><h2 id="第五出-起衅" tabindex="-1"><a class="header-anchor" href="#第五出-起衅" aria-hidden="true">#</a> 第五出 起衅</h2><p>【杏花天】〔外冠带扮郭子仪小生杂从上〕几回扫尽欃枪。论勋名首着旗常。承恩命来朝建章。看天香犹沾衣上。</p><p>拖玉腰金报主身。早开黄阁画麒麟。指挥如意回天地。训练强兵动鬼神。自家郭子仪。职统元戎。阃分重鎭。二京收复。两河荡平。驰单骑而退回纥于泾阳。借虚声而走吐蕃于商陜。眞个是功盖天下。位极人臣。屡蒙圣恩。进爵为汾阳王。以太尉兼尙书令。八子七婿。皆为显官。次子郭暧。得尙升平公主。一门恩宠。至此极矣。只是鱼朝恩忌我位望。心存嫉妬。我以信义感之。不敢加害于我。近日讨平仆固怀恩之乱。奉诏班师入朝。昨日那鱼朝恩又来请我到章敬寺飮宴。我若不去。反生彼疑。且待孩儿们出来。与他商议。〔净冠带扮郭暧上〕</p><p>【生查子】主第胜平阳。绣阁悬金帐。度曲又飞觞。鎭日神魂荡。</p><p>自家汾阳王之子驸马都尉郭暧是也。父亲在堂。上前参见。〔见介外〕孩儿。我前日在军中命你聘张无颇为记室。他以春试约我一定到在京师。只因军务匆冗。不及再问。你可知他踪迹么。〔净〕这样人朝东暮西。那裏晓得他下落。〔外〕哎。汝生阀阅之门。为帝室之戚。似这等人才。正该去存问他。方见你折节下士。〔净〕谨依爹爹严命。〔丑扮官持书上〕特传丞相命。专报令公知。自家元丞相府中差来送书与郭令公老爷。已到他门首。不免径进。〔进见介外〕你是那裏差来的。〔丑〕小官是丞相爷差来的。有书拜上老爷。〔外接书看介〕拜上你家爷。说我知道了。〔丑应介〕早离■〈螕，豸代虫〉貅帐。仍返凤凰池。〔下净〕爹爹。那元载书中怎么说。〔外〕明日鱼朝恩请我到章敬寺飮宴。元载说他将不利于我。叫我不要去赴。这是诽谤之言。不必信他。〔净〕爹爹。那鱼朝恩奸谋叵测。况忌爹爹勋望。每事阻挠。明日之宴。未必无意。依孩儿愚见。还是不去的是。〔外〕那有此理。我为国家大臣。他非奉王命。岂敢加害于我。我若不去。反起他疑心了。〔净〕爹爹。元载之言。必有所据。不可不听他。〔外〕这是元载恐我与鱼朝恩相结倾他。故造此谤言。我明日一定要去。</p><p>【剔银灯】我领重鎭边疆保障。建奇勋王朝老将。南衙北府无相抗。怎把干戈暗藏牺象。思量。他萋菲怎当。我岂怕弘恭势张。</p><p>〔净〕爹爹只是不该去。</p><p>【前腔】负重望功成不赏。算刑余恩难役养。非全气体曾钩党。变仓皇有谁相仗。须防。他忠谋可商。看汉室萧周惨伤。</p><p>爹爹如要去。须多带人马。以防不虞。〔外〕我明日减去驺从。止带亲随数人。跟去服役。〔净〕爹爹怎么到减了驺从。〔外〕我自有道理。</p><p>〔外〕精神动天地。</p><p>正直不妨身。</p><p>〔净〕莫信直中直。</p><p>须防仁不仁。</p><h2 id="第六出-成隟" tabindex="-1"><a class="header-anchor" href="#第六出-成隟" aria-hidden="true">#</a> 第六出 成隟</h2><p>【卜算子】〔末冠带扮鱼朝恩丑杂从上〕威望震华夷。权势倾寰字。天香两袖出龙墀。早到琉璃地。</p><p>雉扇纔分拜玉旒。宵衣应待绝更筹。金貂再入三公府。锦帐连封万户侯。自家唐朝内官鱼朝恩是也。荷蒙圣恩。初判国子监事。今领神策禁军。眞个渔阳老将皆回席。果然鲁国诸生半在门。今日置酒章敬寺中。请郭令公飮宴。早已差官去请。想就到了。叫左右。郭爷到来。随从必多。可多备酒饭犒劳。〔杂应介外带小生上〕</p><p>【前腔】报国誓无欺。何必多浮议。牙官暂减赴招提。堪笑宵人计。</p><p>〔杂报介末出迎作看随从介外末相见介末〕元帅奏凯荣归。下官特备鲁酒称贺。〔外〕此是圣天子福庇。诸将士协谋。下官方愧无功。何足为贺。〔末〕元帅今日下临。为何减去驺从。〔外〕恐烦老公公经营。不敢多带。〔末〕说那裏话。其中必有缘故。〔外沈吟介〕不敢相欺。昨日元丞相有书。说今日之宴。老公公将不利于我。我料公公必无此意。特地减去驺从。来赴宠招。〔末惊介〕天日在上。我鱼朝恩那有此心。元载为何无端造此谤言。若不是元帅宽洪长者。下官心事。何以自白。可恨可恨。〔外〕此是无稽之言。不必挂意。〔末〕将酒过来。〔送酒介〕</p><p>【玉芙蓉】元戎细柳威。上宰调梅寄。羡汪洋大度。市虎无疑。苹蘩聊且邀驺骑。葑菲何缘屈隼旟。〔合〕私心喜。幸追随翠微。看缥缈天香。吹落护朝衣。</p><p>【前腔】〔外〕银貂侍玉墀。绣服居丹陛。况弘敷敎典。妙运戎机。我东山虚为苍生起。南浦终当皓首归。</p><p>〔合前末〕元帅。你诚孚回纥。计退吐蕃。眞个是再造邦家。重新宇宙。</p><p>【雁来红】羣凶扫奏凯归。扇皇风布九围。亲提三尺除妖气。谭笑淸区宇。他日凌烟姓字题。〔合〕论心臆。龙宫暂娱。泻玄醪。拚沈醉。</p><p>【前腔】〔外〕凭天子威德施。仗三军忠义齐。况承指示多深计。徼幸驱残敌。碌碌因人媿有余。</p><p>〔合前末〕叫左右。把殿阁的门都开了。请元帅登览。〔外末同起看介外〕贝阙珠宫。金姿宝相。千条缨络。隐隐间龙蛇。几处精蓝。煌煌飞紫翠。眞好壮丽也。这都是老公公独建的了。〔末〕伏蒙圣恩。毁淸华宫馆。给赐下官。方能成此功德。〔外〕</p><p>【朱奴儿】饰花宫辉煌玉题。施珠网灿耀琉璃。龙护瑶窗龙掩扉。更有那昙花盈树。〔末〕下官建造此寺。专资太后五福。圣躬万寿。〔合〕香台启。愿冈陵寿齐。千万岁崇佳祉。</p><p>【前腔】〔末〕听宝磬声传九衢。看雁塔影挂淸溪。法座昙云自卷舒。更有那霏霏花雨。</p><p>〔合前外〕酒已多了。下官吿辞。</p><p>〔外〕笑志歌怀亦自如。</p><p>楼台隐映接天居。</p><p>〔末〕谢安不倦登临兴。</p><p>阮籍焉知礼法疎。</p><p>〔外小生先下末〕可恼可恼。那元载每每与我相抗。今日为何又造此谤言。我想起来。他与我势不两立。自古道先下手者为强。我如今寻一个机会。教几个心腹的人交章论他。我在圣上面前撺掇几句。杀了那老贼。方遂吾意。正是画虎不成君莫笑。安排牙爪始惊人。</p><h2 id="第七出-闺病" tabindex="-1"><a class="header-anchor" href="#第七出-闺病" aria-hidden="true">#</a> 第七出 闺病</h2><p>【一翦梅】〔小旦扶旦上旦〕寂寂流苏冷绣茵。不为伤春。顦顇芳春。〔小旦〕迟迟晓日悄庭阍。无计留春。断送靑春。</p><p>〔旦〕双鬟慵整玉搔头。帘幕褴襂不挂钩。〔小旦〕惆怅近来消瘦尽。泪珠时傍枕函流。〔旦〕冰夷。自我那一日春朝早起。抱此沈疴。你看羸卧空床。支离病骨。担延累日。堪怜月冷烟埋。迤逗到今。更觉香憔粉悴。虽然红颜易谢。不忧我环佩空归月夜魂。但是白发无倚。只愁他画图省识春风面。如何是好。〔小旦〕小姐。正是。我看你楚腰渐怯。似弱柳迎风。螓首时飘。如新秋败叶。黄昏废寝。说甚么栖老凤凰枝。白昼忘餐。那裏是啄余鹦鹉粒。但你兰姿蕙质。怎禁妬雨摧残。况且时和景明。莫把韶光辜负。请自宽怀消遣则个。</p><p>【二犯傍妆台】〔旦〕多病倦登临。妬云恨雨倍伤神。〔小旦〕小姐。你敢是冒了风。〔旦〕晴花不识东风劲。〔小旦〕你敢是冒了寒。〔旦〕余寒不透琐窗深。靑年病染惟高枕。绣阁愁时早闭门。芳情自耿。芳心自惊。柳妖桃艳不胜春。</p><p>【前腔】〔小旦〕你病成销骨妬兰茵。远山微画翠犹颦。睡容无力罗裙褪。韶颜消尽镜尘生。小姐。我今番说着你了。关情怕对摽梅影。抱恨还同落絮萦。临妆自损。临风自吟。遇人推道不宜春。〔净扮元载老旦扮夫人同上〕</p><p>【下山虎】桑楡迟暮。兰玉萧森。淑女遭迍运。〔见旦介〕孩儿。你夜来好些么。〔介净老旦〕缓声慰存。只见他气息恹恹。敎我凄然暗惊。风雨花枝弱不胜。取次摧残尽。翠黛含愁金带枕。〔老旦〕老相公。快分付院子。遍访医人。作急调治纔好。〔净〕院子去多时了。怎么还不见来。〔合〕但愿天怜悯。医逢越人。指下潜回琼树春。</p><p>〔老旦〕孩儿。病人服药是假的。还要自家排遣纔好。〔旦〕</p><p>【前腔】鸾姿消减。鸡骨伶俜。临睡何曾稳。劳役梦魂。只为病中膏肓。尽日心烦气昏。身似风中一片云。〔老旦背介〕冰夷。你终日随侍小姐。晓得小姐为甚么病的。〔小旦〕连冰夷也不晓得。只是小姐近日呵。寂寞炉烟冷。睡怯梨花浑未醒。似殢酒淹淹困。无端病侵。体不胜衣可奈春。</p><p>〔末扮院子丑扮医上丑〕贫无达士将金赠。〔末〕病有良医说药方。〔末进见介〕禀老爷。医人请到了。〔净〕着他进来。〔丑进见介净〕我小姐有病。你可用心医治。〔丑〕待医人猜一猜。〔净〕诊脉便好。怎么要猜。〔丑〕老爷。如今的医人。那个晓的脉理。猜得着的便唤做明医了。〔作诊脉诨介净〕这病该用甚么药。〔丑〕这病凡是女科的药都要用。〔净〕这等忒杂了。〔丑〕还是多用得些。定有几样撞着。老爷如不信。〔付药介〕把这药试一试。〔净〕吃药下去便好纔是。怎么禁得试的。〔丑〕老爷。如今的医人。那一个不把病人来试手。〔净〕院子。我叫你遍访明医。怎么叫这样的医人来。快打发出去。〔末应叫丑丑诨下净〕夫人。请医无效。如何是好。〔老旦〕</p><p>【山桃红】丹无橘井医无杏林。投饵全无效也。〔旦〕母亲。我神思撩乱得紧。〔小旦〕老爷。忍见他神魂乱。掩面对沾巾。〔净老旦叹介小旦〕老爷夫人省愁烦些。小姐病体沉重。见一家慌张。反增他忧愁了。〔老旦〕我待要暂宽心。怎当他闭哀弦。尘靑镜。不耐春寒横也。宝帐玉炉残麝冷。生死无凭准。沉沉转深。难道残红送了春。</p><p>〔净〕院子。小姐病势如此。城中还有甚么名医。再去请来。〔末〕禀老爷。满城中名医俱已请遍了。只有个远方秀士。在前街客舍中悬挂招牌。说道囊有异药。可以起死回生。小人禀过老爷。就去请他来看。〔净〕你快去请来。</p><p>【尾声】芳年弱质多灾疢。闻说南邻有异人。亟往招寻莫得暂停。〔末应介〕</p><p>春风拂槛露华浓。</p><p>一片年光览镜慵。</p><p>多病独愁常閴寂。</p><p>不堪吟罢夕阳钟。</p><h2 id="第八出-投膏" tabindex="-1"><a class="header-anchor" href="#第八出-投膏" aria-hidden="true">#</a> 第八出 投膏</h2><p>【鹊桥僊】〔生上〕芳华开圃。锦茵铺径。常伴游人孤闷。空斋长卧对瑶琴。看春光乡愁堪尽。</p><p>张翰不归吴。陆机犹在洛。时占季主龟。乍贩韩康药。小生自从那日买卜东郊。蒙袁大娘赠我金盒龙膏。说道可得甚么佳偶。我想自家功名偃蹇。乡国漂零。但愿折上林之花。安敢望江皋之佩。如今招牌悬挂数日。尙不见有人来问药。不知何故。当此暮春天气。索居旅邸。怎生消遣。</p><p>【太师引】暗伤情。浪迹浑无定。困长安玉粒桂薪。空怀着珠玑万斛。怎济得釜甑生尘。为蜗角蹉跎光景。怕又早点霜潘鬓。长堤柳愁中尽生。凝眸望白云归好寄乡心。</p><p>〔末上〕陆孟丘杨久作尘。同时存者更谁人。金丹别后知谁得。乞取刀圭救病身。自家元府中院子是也。因小姐有恙。奉老爷之命。到客舍中请一秀士医治。已到店前。不免问一声进去。〔问介〕店主人。此间有一个卖药的。可在么。〔内应介〕卖药的是南康张相公。在裏面。你自进去。〔末进相见介生〕足下何来。〔末〕小人是元丞相府中差来的。小姐有恙。诸医不效。老爷闻相公能医异疾。特着小人奉请。〔生〕原来如此。我偶遇异人。授我龙膏。可以起死回生。我原不是医人。况与你老爷素不相识。如何好去。</p><p>【前腔】看花帝里春将尽。叹身贱羞提姓名。少甚么胸中锦字。那曾知肘后丹经。我淸斋閴寂谁相问。漫劳他结袜王生。〔末〕相公。你去医好了小姐。老爷自当重谢。〔生〕自甘做涸辙腐鳞。今日裏且休夸郭穴多金。</p><p>〔末〕相公。俺小姐的病十分沉重。</p><p>【三学士】抱病三春珠翠冷。试求君玉液金津。须知君臣药在宁忧病。子母钱成不患贫。开阁迎宾专待等。邀玉趾。早贶临。</p><p>〔生〕旣承你老爷之命。你拿我这续命龙膏去与小姐吃。一定就效。我不必自去了。〔与药介〕</p><p>【前腔】羽客曾将芝石赠。休猜做卖药都门。〔末〕虽然如此。只是老爷专候。一定要请相公同去。〔生〕我自为江上樵苏客。不识天边侍从臣。〔生背介〕袁大娘说我有佳偶。莫不应在那小姐身上。哎。我却妄想了。楚水吴山成话柄。空记忆。枉劳魂。</p><p>〔末〕相公。小人将此药去。小姐病愈之后。老爷一定还要奉请。</p><p>〔生〕蓬转还家未有期。</p><p>白云流水自相随。</p><p>〔末〕烦君远示靑囊录。</p><p>准拟人看似旧时。</p><h2 id="第九出-开阁" tabindex="-1"><a class="header-anchor" href="#第九出-开阁" aria-hidden="true">#</a> 第九出 开阁</h2><p>【菊花新】〔净上〕恹恹弱息病经春。粉褪香销力不胜。客舍访医人。怕五石三芝无应。</p><p>事不关心。关心者乱。自家为女孩儿病体沉重。诸医无效。院子说客舍中有一秀士。能医异疾。已着人去请。怎么还不见来。〔末上〕灵药不知何处得。禁方应自古人传。〔见介〕禀老爷。药已取在此了。〔净〕那秀才怎么不亲来。〔末〕那秀才说曾遇异人。授此奇药。名曰龙膏。只将此药与小姐吃了。自然便愈。不必亲来。〔净〕旣如此。传进后堂。快将此药与小姐吃。〔末应付内药介净〕院子。我且问你。那秀才为何不肯来。〔末〕老爷听禀。</p><p>【桂枝香】他胸藏文锦。药传丹井。不肯投刺侯门。甘向新丰贫困。〔净〕他姓甚么。是那裏人氏。〔末〕他姓张。是南康人氏。〔净〕我闻得南康有个张无颇。是个大才子。莫非就是此人么。〔末〕这也小人不知。只听得说他大有才名。他才华可钦。他才华可钦。是豫章材品。南州豪俊。振儒林。休言药向成都卖。却是文传邺下名。</p><p>〔小旦上〕药医不死病。佛度有缘人。〔见介〕禀老爷。小姐服了此药。登时便好。如今就起在绣房中了。〔净〕有这等事。可喜可喜。这一定是异人了。况又有才学。院子快与我去请来。我要见他。你可就去访问。果是那张无颇么。〔末应介净〕冰夷。对夫人说。快排筵席。〔小旦应介末〕虚左迎佳客。〔下小旦〕开筵引上宾。〔下净〕我女儿有病。诸医不效。谁想服得龙膏。卽时便愈。甚是奇异。我想这秀才呵。</p><p>【前腔】他业精阳庆。名高枚乘。漫言汤液回生。多是观涛起病。我闻昔日东方朔未遇之时。也曾卖药于会稽。是东方后身。是东方后身。暂向会稽栖隐。有日金门驰骋。款佳宾。非关五石能延历。应为三都久擅名。〔生同末上〕</p><p>【菊花新】羁身京洛染风尘。一片闲云万里心。相府引书生。看绮柱璇题辉映。</p><p>〔末进报介〕请到了。果是南康张无颇。〔净迎进介生〕老相公斗山在望。鼎鼐久调。小生猥以鄙贱之姿。谬奉特达之顾。〔净〕先生紫府谪仙。金闺时彦。愿闻謦欬。喜接丰仪。〔请坐介〕先生。小女以蒲柳弱质。几萎秋霜。得赐龙凤仙膏。再生春色。眞是骨肉之恩。实切肺腑之感。〔生〕小生素习章句。不谙丹书。令爱偶尔违和。自是吉人天相。何劳郑重。良切主臣。〔净〕今日草草杯盘。非酬高谊。慕你轩轩眉宇。望吐玄言。左右。将酒过来。〔净送生酒介〕</p><p>【梁州序】槐庭含碧。荷池开镜。翠羽流霞玉喷。新篁攒槛。轻收暑气沉沉。谩道习池选胜。河朔高风。投辖留豪俊。盘桓杯酒也共披襟。谭笑生风满座春。〔合〕珠浪滴。红妆靓。看靑泉雪藕冰浆莹。歌吹急。管弦频。</p><p>【前腔】〔生〕黄扉霞彩。平泉波影。绿树阴浓掩映。凉生兰牖。密垂珠箔沉沉。看你东山歌酒。绿野风烟。竹裏开三径。凉飘檐外也浸云屛。不减蓬壶别院春。</p><p>〔合前丑冠带扮王缙带小生从上〕天高谤易成。白髪带愁新。北极辞明主。南溟作逐臣。自家王缙是也。一向依附元载。谁想为鱼朝恩所忌。谪为括州刺史。卽日赴任。特来辞别。〔向末通介末报介净〕着他进来。〔丑进见介〕下官谪贬括州。特来拜辞恩相。〔净〕左迁刺史。太亏你了。〔丑〕不敢。〔净〕这是南康张先生。当今大才子。王刺史你也该识荆。〔生丑相见介净〕今日来得正好。就在此同飮一杯。〔丑逊生坐介丑〕</p><p>【前腔】仰开樽北海高情。幸追欢西园名俊。看华筵胜景。贤主嘉宾只见披襟消暑。握尘生风。遶坐冰山冷。今朝何幸也挹淸芬。莫惜相倾玉瓮春。〔合前〕</p><p>【前腔】〔生〕喜追随下士平津。幸相逢含香荀令。我凉才未达。名愧诸生。自喜登龙成饰。御李生辉。玉斝分余润。筵开东阁也意殷懃。盼睐潜回黍谷春。</p><p>〔合前净〕今日佳会。不可无诗。二公卽席请教一首。若诗不成。罚以金谷酒数。〔丑〕这等下官罚了酒罢。〔生〕请韵。〔净〕阁外溪流环绕。就是溪流二字。张先生得溪字。王刺史得流字。〔生〕有了。〔念介〕平津阁上酒重携。一片凉云拂槛齐。向晚醉余明月上。隔庭犹奏古前溪。〔净〕妙妙。眞是子建七步之才。〔丑走想介〕我只会吃酒。那晓得诗。又要甚么流字。待我把幼年读过的旧诗想一首。改数字便是。有了。又是我学问淹贯。要流便流将出来。〔转念介〕迟日园林快活游。起得如何。〔净〕快活二字俗些。〔丑〕这等罚酒。〔净〕怎么便吃酒。〔丑又念介〕今春花鸟卓边愁。〔净〕桌边二字不好。〔丑〕这等改为椅边何如。〔生〕原是作边愁。〔丑〕正是。我记差了。〔又念介〕京官不做遭南窜。跳入湘江水北流。〔净〕怎么说跳入。〔丑〕京官改了外任。心中不乐。不如投江死了。这等意思。〔生〕原是独怜京国人南窜。不似湘江水北流。这是杜审言的诗。如何把他来改坏了。〔丑〕改了数字。便是我的。强如那直抄李杜诗的。〔生〕却是点金成铁了。〔丑〕张兄。下官会飮酒。你会做诗。各有所长。〔生〕只是美酒易倾尽。好诗难率酬。〔丑背介〕小畜生这様轻薄。可恶可恶。可惜是丞相佳宾。只得忍耐了罢。〔净〕再进酒。</p><p>【节节高】金罍引上宾。吐靑英。诗成倚马眞堪敬。〔丑〕潘江润。陆海澄。题桥俊。当年子建应无逊。阳春白雪谁能并。〔合〕莫叹儒冠久悞身。鹏程万里终当奋。</p><p>【前腔】〔生〕貂裘久滞秦。少知音。朱门倒屣堪栖影。风楼静。水槛沈。冰壶冷。名园嘉会风光盛。尊前且醉侯家酝。〔合前〕</p><p>【尾声】玉绳低转金乌影。响泠泠琼箫再品。璧月无云兴转深。</p><p>〔净〕张先生就留在府中住下。老夫还要请教。叫左右打扫水阁。待张相公安歇。〔丑〕下官吿别。</p><p>岩前树色隐房栊。</p><p>乳燕凉飞玉宇风。</p><p>深荷良宵慰憔悴。</p><p>却疑身在广寒宫。</p><h2 id="第十出-酬咏" tabindex="-1"><a class="header-anchor" href="#第十出-酬咏" aria-hidden="true">#</a> 第十出 酬咏</h2><p>【遶红楼】〔小旦上〕芳槿低檐欲吐红。看春意忽罢帘栊。雏燕惊心。新蝉唤梦。惆怅对熏风。</p><p>昨日我家老爷请那南康张秀才飮宴。他卽席赋诗。老爷极口赞他。特抄他的在此。我小姐雅好文墨。不免拿来与他一看。呀。小姐。此时还未起哩。哎。小姐小姐。你夙疾初平。新愁更重。袖飘细縠。一点点泪雨斓斑。扇掩轻纱。一阵阵悲风凄惋。冰簟与冰肌并彻。堪怜的楚楚冰心。玉骨与玉枕俱寒。怕听的沉沉玉漏。小姐。这也怪你不得。你看这时节风老莺雏。雨肥梅子。虽夜夜笑风嗽露。不负佳人雪藕丝。纵朝朝浮李沈瓜。那得公子调冰水。就是我冰夷呵。观金别玉。远逊石季翾风。调古弄今。愧非郑玄家婢。尙怕听蝉鸣新怨。怎禁得燕诉余愁。好生不耐烦人也。</p><p>【香遍满】新愁谁共。双双伯劳飞向东。只落得心想夜闲惟足梦。春光日自浓。容华落镜中。〔旦内叫冰夷介小旦〕呀。小姐早已下妆楼了。妆台上半空。看独下僊人凤。</p><p>【懒画眉】〔旦上〕麝香数度绣芙蓉。凉叶生寒玉簟风。鄂君香被梦难穷。觉来独对人惊恐。为想年来憔悴容。</p><p>冰夷。我今日身子不快。起迟了些。是甚么时候了。〔小旦〕日高花影重。将次晌午光景了。〔出诗介〕小姐。你看这一首诗。可做得好么。〔旦接诗念介〕平津阁上酒重携。一片凉云拂槛齐。向晚醉余明月上。隔庭犹奏古前溪。这诗丰神逸宕。如俊鹘摩霄。词藻淸姸。似新桐濯露。是好才子也。冰夷。这是那裏来的。〔小旦〕他金丹蠲疾。旣投续命之胶。玉薤临风。又吐惊人之语。就是送龙膏那人做的。老爷昨日请他卽席挥毫。文不加点。老爷说。在座之人无出其右。〔旦沈吟介〕原来就是那张秀才做的。可敬可敬。</p><p>【前腔】长卿文采冠诸公。似碧水澄潭映远空。醉吟偏称紫荷筒。他如今在那裏住。〔小旦〕老爷见留在水阁上住下。水边重阁含飞动。且喜琴尊数日同。</p><p>【前腔】〔旦〕只今谁是出羣雄。南国词人陆士龙。飘飘才思杳无穷。杯黏紫酒金螺重。谭转琱珰玉麈空。</p><p>〔小旦〕小姐。据冰夷看起来。他年似长沙。才方邺下。小姐你姻缘未偶。若还嫁得这样一个。倒称得过才子佳人。只是太穷些。〔旦〕说那裏话。你看这等人地。岂肯终身困穷。只是眼前没人识得他。〔小旦〕正是如此。</p><p>【前腔】十年流落赋归鸿。谁傍昏衢驾烛龙。今日你两人呵。碧霄何路得相逢。不知他日华阳洞。更隔蓬山几万重。</p><p>〔旦〕冰夷。你可曾见他么。〔小旦〕冰夷不曾见他。小姐。你若肯做灵妃。冰夷也不辞做蹇修之使。〔旦〕丫头好饶舌。我只为感他再生之恩。无由寄谢。你若相见。可为我致声。〔小旦〕小姐。你有谢他的心。何不做一首新诗。待我送去与他。〔旦笑介〕送去却使不得。你只说我感他恩德做的。你偶然带在身边便了。〔小旦〕小姐。这个极好。〔旦作写诗介〕</p><p>【簇御林】怜彤管意未通。愧琼琚报未恭。聊将诗句相赓咏。〔小旦〕待我研得墨儿浓些。〔旦〕墨痕浓。争似情深重。〔小旦〕你可有甚么说话。〔旦〕意何穷。芳心自解。尽在不言中。</p><p>〔小旦〕诗做完了。念与冰夷听一听。〔旦念介〕羞解明珰寻汉渚。但凭春梦访天涯。红楼日暮鹦飞去。愁杀深宫落砌花。这是一首了。还有一首。燕语春泥堕锦筵。情愁无意整花钿。寒闺欹枕不成梦。香炷金炉自袅烟。〔小旦〕好诗好诗。正是对手。冰夷就拿去见他。</p><p>人间鸳鹭杳难从。</p><p>来是空言去绝踪。</p><p>复恐匆匆说不尽。</p><p>行人临发又开封。</p><h2 id="第十一出-传情" tabindex="-1"><a class="header-anchor" href="#第十一出-传情" aria-hidden="true">#</a> 第十一出 传情</h2><p>【唐多令】〔生上〕朱邸暂盘桓。歌鱼客裏弹。帝城尘梦已经年。枕上乡关频转。怜寂寞。叹迍邅。</p><p>〔河满子前〕细草孤云斜日。凄凉宝瑟余音。梦裏不知身是客。觉来忙自追寻。画卧北窗淸晓。种种幽恨难禁。自家蒙元相公馆谷于此。虽孟尝折节。长铗可幸无弹。奈司马倦游。子虚终惭未献。今日元相公入朝去了。当値的都外边闲耍。教我独坐空斋。不觉悬心故里。正是旧国应无业。他乡到是归。</p><p>【醉扶归】望家山渺渺迷人远。看晴晖亭亭向客前。砌花阴晴色上阑干。新篁影昼卧侵湘簟。闭空斋尽日冷含烟。乡愁旅思增悲叹。</p><p>昼长无事。不免午睡一番。〔作睡介小旦上〕</p><p>【不是路】柳咽新蝉。满地飞花不卷帘。已到水阁上了。此处是他书房。深深院。文窗静闭昼长闲。〔窥窗介〕原来睡在此间。枕书眠。想梦回乡国云山远。〔作叩门介〕开门开门。〔生〕是谁叩门。待我来开。〔整衣冠介小旦〕他陡起朦胧漫整冠。〔生出开门见介〕呀。原来是位女郞。天仙伴。靑娥皓齿双眸敛。半含羞脸。半含羞脸。</p><p>女郞何来。到此何干。〔小旦〕贱妾是小姐侍儿冰夷。奉小姐之命。说多感相公起死回生。特遣妾身代谢。〔生〕有这等事。小生何幸。〔小旦〕相公。俺小姐春华久悴。旣蒙嘘植之恩。你秋色将临。能无萧瑟之感。〔生〕多谢小姐雅意。小生新丰孤客。颇愧羁栖。你小姐靑琐仙姝。过蒙盼睐。小娘子兰裾瞥顾。玉趾枉临。必有好音。慰我岑寂。〔小旦〕相公。你才擅雕龙。文成倚马。为何独淹旅馆。尙未献策金门。久沾京洛之尘。岂无室家之念。〔生〕乡关久隔。琴瑟未谐。正难为情。劳卿垂问。</p><p>【红衲袄】我指望上金门姓字传。谁知道困新丰时运蹇。因此上阻泥涂名未显。因此上望云霄翮未抟。怕的是夜雨湿灯花暗。怕的是晓鸦啼露井寒。每日价春色撩人也。纸帐梅花醉梦间。</p><p>〔小旦〕我到忘了。我小姐见相公席上赋诗。不忍释手。因感相公厚谊。也赋二篇。颇有钦慕之意。〔生惊介〕诗在何处。〔小旦〕贱妾偶带在此。〔出诗与生生接诗念介〕羞解明珰寻汉渚。但凭春梦访天涯。红楼日暮鹦飞去。愁杀深宫落砌花。燕语春泥堕锦筵。情愁无意整花钿。寒闺欹枕不成梦。香炷金炉自袅烟。好诗好诗。潇潇洒洒。不减班姬纨扇之篇。切切凄凄。岂让蔡女胡笳之拍。世间有这等女子。正是瑶台谪仙也。〔小旦〕我小姐见相公的诗。也道是奴隶曹刘。衙官沈宋哩。</p><p>【前腔】他道你笔生花绮藻鲜。他道你思飞霞云锦灿。是子虚赋就无推荐。是鹦鹉题成谁解怜。〔生〕我看小姐的诗句。甚有意在裏面。〔小旦〕他只想和阳春白雪篇。休猜做怨秋风题绮扇。小姐还道你来。分明是鹏抟暂息楡枋也。有日吹嘘送上天。</p><p>〔生〕多承小姐过誉。只是我终宵冷落。竟日凄凉。见你小姐的诗。倒添了我一番萦系。</p><p>【解三酲】拂花笺靑闺写怨。寄芳词黄雀传言。临风空忆桃花面。御沟红枉到人间。他停机织女迷河汉。我失路刘郞忆洞天。〔合〕肠堪断。怎做得襄王云雨。梦入巫山。</p><p>〔生〕自古道。投以木桃。报以琼瑶。你小姐旣有琼瑶之投。我焉可无木桃之报。小生就次韵二首。欲劳女郞转送小姐。〔小旦〕这个怎么使得。〔生作写诗介小旦〕不要写。休得妄想。我小姐容貌虽如桃李。他节操却似松筠。贱妾传命虽将出户。外言岂敢内入。这个决不与你拿去。</p><p>【前腔】雨中愁丁香结怨。云中信靑鸟难传。风光只隔宜春院。早难道凤逐飞鸾。你花迷蝶梦休相恋。月冷梅魂若个怜。〔合〕肠空断。休想那襄王云雨。梦入巫山。</p><p>〔生〕女郞旣不肯与我拿诗去。小姐处与我多多致意。〔揖小旦介〕这个揖儿。劳你寄与小姐。〔小旦〕我小姐那要你这个揖儿。</p><p>花近高楼伤客心。</p><p>落花流水怨离琴。</p><p>劳君诗思犹相忆。</p><p>题在空斋夜夜吟。</p><p>〔小旦先下生〕小姐。你玉茧挥毫。含着一腔幽怨。松烟染翰。惹起万种新愁。那袁大娘说的佳偶。多应在此了。只是他兰闺隔绝。谁传贾氏之奇香。我蓬梗飘零。难牵郭生之红线。只恐没有这般缘分。</p><p>【朝天子】绿荫重重暗画栏。春色无端至。锦字传新词。句句尽堪怜。思绵绵。想姻缘巧合兰笺。又怕相思枉然。怕相思枉然。</p><p>幸喜元相公留我在此。或者还有机会。也未可知。正是已知无益事。还作有情痴。</p><h2 id="第十二出-邂逅" tabindex="-1"><a class="header-anchor" href="#第十二出-邂逅" aria-hidden="true">#</a> 第十二出 邂逅</h2><p>【金珑璁】〔旦上〕修蛾攒慢脸。金钗欲堕香肩。愁似结病堪怜。〔小旦〕长空秋色澹。雕栏曲槛初寒。开绣户启朱帘。</p><p>〔浣溪纱〕〔旦〕琪树西风枕簟秋。一行新雁过汀洲。芙蓉花外夕阳楼。〔小旦〕香烛有光妨宿燕。晓屛无睡待牵牛。美人南国翠蛾愁。小姐。那张秀才见了小姐的诗。十分感慕。教我多多致意小姐。〔旦〕他还有甚么说。〔小旦〕他说尙未有婚。〔旦〕这也不干我事。冰夷。你看云愁半岭。露结高天。蝉嘒嘒以吟寒。蛩凄凄而泣露。铜壶夜冷。泪滴淸铅。金翦昼寒。脂蔫红絮。又是淸秋天气了。〔小旦〕小姐。你春愁未已。浑如弱柳将眠。秋怨更增。好比黄花同瘦。你这般心緖。我与你同到园中消遣一回何如。〔旦〕张秀才在水阁上。怎么好去。〔小旦〕小姐。你时常感他救你。又敬他才学。曾做诗与他。便相见一面何妨。〔旦〕冰夷。你是女孩儿家。甚么说话。〔小旦笑介〕冰夷取笑。小姐。今日张秀才早已同老爷出外去了。〔旦〕原来如此。便去走一遭。〔同行介旦〕</p><p>【沈醉东风】荡金飙秋色可怜。促商弦秋声堪怨。看寒影堕高檐。看寒影堕高檐。更井梧零乱。怎敎人不翠颦红敛。金针懒拈。银筝懒弹。我病恹恹无言倚阑。</p><p>〔小旦〕你看园中好光景也。</p><p>【忒忒令】听树杪蝉声正喧。看水面藕花犹艳。名园景物。种种眞堪消遣。你平白地翠蛾攒。平白地翠蛾攒。小姐。你为着甚么这般愁叹。我猜着你了。莫不是为多才题锦笺。因此上把柔肠系牵。〔旦〕冰夷。你又多心了。〔旦小旦做临池看介生上行介〕</p><p>【尹令】云漠漠秋空黯淡。声切切寒蛩凄断。意无聊拊时难遣。怕归来独眠孤馆。〔做看见介〕呀。前面的一定是小姐。为何到此。偶遇娉婷。似一朶浮云出水鲜。</p><p>〔旦避介〕冰夷。有人来了。怎么进去。〔小旦〕你道是谁。就是救你的张先生。〔旦〕哦。原来是那生。</p><p>【品令】我香消翠残。零落惜华年。凭伊沆瀣。一飮驻韶颜。〔小旦〕旣是这般说。便见他面谢一番。也不为过。〔旦〕我闺门未出。见人犹赧。这云天厚德。芳心自感。〔生〕小娘子。前日蒙小姐惠我佳篇。小生也要面谢。〔旦〕冰夷。这怎么好。〔小旦〕你闺房私感。常怀报效微忱。邂逅相逢。何惜謦欬一语。〔低介〕他拦在面前。去又去不得。躱又躱不得。他已看见了。况广庭大厦。又非陌上桑间。快敛羞容。上前相见。〔旦〕相逢狭路间。安能无一言。也罢。冰夷。冰夷。你对张先生说。他施回生之妙术。延已绝之余龄。德自难名。恩同再造。〔相见介〕敛袂殷懃。深愧琼瑶报谢难。</p><p>请张先生略让一步。我好进去。〔生〕小生尙有片言。欲吿小姐。</p><p>【豆叶黄】我淹留幸舍。踪迹似冯驩。〔旦〕敢是老相公馆谷不周。〔生〕料不为弹铗无鱼。料不为弹铗无鱼。只苦是文园消减。小姐岂不闻有狐之诗。无裳谁念。绥绥可怜。我是个伤秋的宋玉。我是个伤秋的宋玉。怎禁得邻家捣月。秋砧暗传。</p><p>〔旦〕冰夷。你对张先生说。秋风萧索。旅舍凄凉。我岂不知。只是劝他留意芸窗。飞扬天汉。自有相会之日。</p><p>【玉交枝】不须嗟惋。荷深恩铭刻肺肝。张先生。岂不闻将仲子之诗乎。亲言可畏嫌当远。守深闺敢自踰闲。你靑云万里好高骞。红丝一缕休轻恋。〔背介〕那眞情都在不言。这幽怀何当腼觍。</p><p>冰夷。对张先生说。我偶尔闲行。蓦然相遇。实非江汉之游女。敢窥靑琐之嘉宾。以礼自闲。愿无及乱。〔小旦低语旦介〕小姐。</p><p>【玉山颓】他芳情展转。铁心肠也须留恋。小姐。他方纔说有狐之诗。你方纔说将仲子之诗。我也说一篇诗。看河洲睢鸟相求。更关关双栖堪羡。若耶溪畔。这邂逅夙缘非浅。今日一见之后。你两个呵。藕断丝难断。两心坚。〔旦〕冰夷。不可乱说。怕好姻缘做恶姻缘。</p><p>【川拨棹】〔生〕他含娇艳。掩齐纨。春满面。听言词有意相怜。听言词有意相怜。只是小生久留在此。早已吿过老相公。目下暂欲辞归。怕重来天台路远。〔旦背介〕待徘徊欲尽欢。怯匆忙怎尽言。</p><p>〔内老旦叫介〕冰夷。看小姐不要寒了。〔小旦〕呀。老夫人问小姐。张先生快闪开些。〔旦〕</p><p>【尾声】池亭顷刻摅芳怨。〔小旦〕又被莺声偷唤。〔旦小旦先下旦作回顾介生〕呀。小姐去了。这如海侯门再会难。</p><p>寂寂花时闭院门。</p><p>美人相并立琼轩。</p><p>含情欲说心中事。</p><p>鹦鹉前头不敢言。</p><h2 id="第十三出-旤媒" tabindex="-1"><a class="header-anchor" href="#第十三出-旤媒" aria-hidden="true">#</a> 第十三出 旤媒</h2><p>【西地锦】〔净带末上〕爱女深闺嬿婉。一春多病纒绵。幸逢佳客精鸿术。一朝分袂依然。</p><p>自家子嗣无缘。箕裘零落。止有一女。尙未结婚。不料春来抱疾。几至不起。幸遇南康张秀才。投以龙膏。一服而愈。一向就留在府中。昨日说要辞我归去。倘此人行后。女孩儿旧疾复发。怎生是〔好。我且请他出来。再求数丸。以防不虞。有何不可。院子。去请张相公出来。〔末请介生上〕</p><p>【前腔】江北江南秋色。有风有雨人还。故乡今夜思千里。明朝客路漫漫。</p><p>〔相见介生〕小生久蒙幸舍相留。不胜首丘在念。雁书久绝。马首将东。暂赋归欤。尙图再叩。〔净〕老夫奉聆高论。正挹叔度之玄穆。先生遽厌尘氛。忽动渊明之归兴。行色匆匆。离情款款。意欲再淹高驾。数月而行。望先生许之。〔生〕多蒙相公厚意。小生敢不敬从。只是作客经年。久厌风尘迷目。离乡一载。何当桑梓萦心。急欲吿归。不能奉命。</p><p>【锁南枝】离乡井到日边。霜红染叶秋又残。今日呵。鹏翮未能抟。骊驹路归远。〔净〕一定要多留几时。〔生〕蒙投辖愿执鞭。只是盼衡庐久萦念。</p><p>〔净〕先生归志旣决。老夫不敢强留。只是小女病体初安。老夫忧心未释。犹恐前恙再发。敢求龙膏数丸。留在此间。以备不虞。〔生〕这个当得奉命。〔生出盒取药介净见盒作惊介〕好金盒。好金盒。借过来一看。〔生奉盒介净接盒看介〕</p><p>【前腔】精熌烁。温辟寒。虹霓气吐光烛天。〔背介〕我想此无价之宝。朝廷赐我。我付与女孩儿收藏。为何得在此人手中。难道有约在桑间。偷香寄宫苑。瓜田履。李下冠。我待穷究出来。必然出丑。我有计在此了。就其间有机变。</p><p>〔净转对生介〕先生此行。道出括州。前日酒席间相会的王刺史。正任彼处。老夫有书一封。劳先生便道寄他。书中就要他靑目先生。〔生〕小生四海孤踪。虽不劳宣武之荐拔。相公五云宝翰。必不效豫章之浮沈。请卽挥毫。敢辞将命。〔净〕旣然如此。请到书房收拾行李。老夫修书完了。就来奉请。〔生〕长当从此别。且复立斯须。〔暂下净〕咦。可恼可恼。这暖金盒分明是与女孩儿做下丑事。那不肖之女将来赠与他的。今日我就发露其情。有何难处。只是播扬出去。玷辱家门。不当稳便。我只说写书到括州荐他。书中说他偷了御赐暖金盒。叫王缙置之死罪。岂不消了我这口腌臜臭气。哎。张无颇。张无颇。我怎生待你。你这畜生倒做出这般勾当。叫院子取笔砚来。〔末应取笔砚书上净作写介〕</p><p>【前腔】轻浮子。恶少年。秾桃艳李私自攀。我想他一死。我女孩儿的丑行就掩过了。搥碎这连环。免敎莺声出花苑。帷簿丑。怎外宣。他只道我书中荐他。谁知八行书是机陷。</p><p>叫院子。请那张秀才出来。〔末应请介生上〕嘉会难再遇。行人难久留。〔净〕先生。书已修完。你可收了。将金帛过来。〔末持银段上净〕这些微物。聊充涂中之费。〔生〕多谢相公。</p><p>【前腔】归心急。行路难。徘徊路隅魂黯然。〔净〕先生此别。不知何日再会。我欲将此金盒暂留我处。待先生日后来时奉还。不知尊意若何。〔生沈吟背介净听介生〕这金盒故人所赠。他有意赠琅玕。谁知被留恋。悲故履。难再还。盒已在他处。不得不留了。也知献连城岂情愿。</p><p>〔转介〕旣承尊命。便当留在此间。小生就此吿别了。〔净〕先生。那王刺史的书。还有机密事在裏面。千万就去走一遭。〔生〕领命。就此奉别。久为名所误。今日始知还。〔先下净〕可恼可恼。这畜生不怕不死在王缙手中。</p><p>正是恨小非君子。</p><p>果然无毒不丈夫。</p><h2 id="第十四出-藏春" tabindex="-1"><a class="header-anchor" href="#第十四出-藏春" aria-hidden="true">#</a> 第十四出 藏春</h2><p>【风入松幔】〔老旦〕幸逢女病乍回生。还怜娇怯难禁。〔旦〕朝来强起临妆镜。纔检罢惊疑不定。〔合〕旧病未曾离体。新愁偏自萦心。</p><p>〔渔歌子〕〔老旦〕雁响遥天玉漏淸。翠帏金鸭炷香平。〔旦〕鹦鹉卧。蟪蛄鸣。〔背介〕簟凉枕冷不胜情。〔老旦〕孩儿。我看你身子未见全愈。如今张秀才又要归去。怎生是好。〔旦〕还与爹爹说。再留他几时纔好。〔老旦〕你爹爹再三留他。苦苦要去。我已与你爹爹说。要他再留些龙膏在此。不知怎么。〔小旦上〕落花有意随流水。流水无情恋落花。〔附旦耳介〕再没处寻。怎么好。〔老旦〕孩儿。你又为着甚么来。〔旦〕就是前日朝廷赐的那暖金盒。孩儿放在妆奁裏面。一向因病。不曾点检。今日再寻不见。〔老旦〕一定混在那裏。冰夷。你从容再与小姐寻便是。〔旦〕早上直寻到这时候。遍处搜寻。并不见有。</p><p>【风入松】龙精飞去杳冥冥。玉镜台前孤另。少原空抱遗簪恨。早难道金瓶坠井。遍寻觅似沧溟探针。心自忖怨难平。</p><p>【前腔】〔净怒上〕春光漏泄出闺门。展转狐疑不定。怎做得楚弓得失何劳问。〔见介〕前日叫你收的暖金盒儿。拿来我看。〔旦不语介老旦〕正为不见了这盒儿。在此烦恼。〔净怒介〕嗄。这是朝廷赐的。你拿在那裏去了。你闺门何人得近。难道这金盒无胫自行。情可愤。气难平。</p><p>〔老旦〕待他慢慢的寻出来。〔净出盒付老旦介〕慢慢的寻甚么。这不是暖金盒儿。〔旦惊介〕呀。爹爹。你那裏得来。</p><p>【前腔】缘何璧返滈池君。却讶去来无定。〔净〕不要问我。你只问自家。〔旦悲介老旦〕呀。相公。女孩儿久病新愈。今日为何这般着恼。可不惊吓了他。将伊抵死相凌倂。看弱质恹恹多病。论金盒値得几文。好笑你骤相嗔。</p><p>〔净〕你倒笑我。外人还笑你哩。〔老旦〕怎么笑得我着。〔净〕你一个女儿不能管他。不笑你。倒笑我。〔老旦〕这是怎么说。女孩儿有甚么事。要管着他。〔净〕哦。你说不要管他。这暖金盒儿为何在张无颇身边拿出来。〔老旦顾旦惊介〕孩儿。这盒儿怎么在他身边。〔旦〕爹爹。你旣见他拿出来。就问他那裏来的纔是。〔净〕你还要巧言。我问他时。他说你与他的。可不羞杀了我这面皮。</p><p>【前腔】根由说出愧难胜。只得忍羞含恨。〔旦哭介〕母亲。无端横事相凌迸。便百口是非不定。总一死无由自明。〔净〕不怕你不死。〔旦悲介〕当不得狠相嗔。〔老旦〕</p><p>呀。相公。你怎么忍得说出这等言语。他朝夕在我身边。那有些儿差池。〔净〕呸。这金盒儿在我根前拿出来。还要与他赖。〔小旦〕冰夷禀老爷知道。这金盒若是小姐赠与那张秀才的。他怎么敢在老爷面前拿将出来。天下岂有无对之物。或者另是一个。也未可知。老爷不要错埋怨了小姐。〔净〕唗。这妮子也是一路的了。〔旦哭介〕我少不得是一死。〔内〕圣驾行幸洛阳。请老爷卽往扈从。〔净〕我从驾去。你快死快死。不及黄泉。无相见也。〔先下旦〕</p><p>【榴花泣】风波顷刻。骨肉忍参辰。疑怎释。恨难任。妆钿檀粉泪空横。眼睁睁玉碎珠沈。〔小旦〕小姐。你若死了。这事再不明白了。〔旦〕我若不死。这事也不得明白。寃深覆盆。怕泉扉自掩谁相信。哎。俺爹爹道这金盒。似江皋珠佩相投。又谁知是弓蛇杯酒无凭。</p><p>母亲。爹爹道我偷将金盒。送与外人。玷辱闺门。不容再见。我想起来。虽生于世。也无颜见人。不如寻个自尽。免得爹爹终日气恼。哎。这荷池一泓淸水。是我终身结果的所在了。〔投水介老旦小旦急扶介老旦〕我儿。你为何这般性急。你爹爹旣往洛阳。一时未归。待异日我自慢慢劝他。虎毒尙不食儿。孩儿切莫短见。〔旦〕母亲。你孩儿旣逢不解之怒。又蒙不洁之名。纵然不死。也难做人。不如死了罢。〔老旦哭介〕孩儿。你怎么舍得我。〔小旦〕老夫人在上。老爷之怒。未得便解。小姐之事。不可不明。不如寻一个幽僻所在。将小姐暂且寄居。待老爷回心。方请小姐相见。有何不可。〔老旦〕这倒使得。只是没个幽僻所在。〔小旦〕冰夷母亲。家在城南韦曲。甚是幽寂。况且他是孤身。莫若送去那裏同住。冰夷又好常常往探。〔老旦〕这个极好。你就去唤你母亲来。相伴小姐同去。〔旦〕母亲。这却使不得。〔老旦〕我那儿。你不要固执了。与其负屈而死。孰若从容讨个明白。若是心迹旣明。你爹爹自然回心转意。〔小旦〕老夫人见得极是。冰夷就去叫母亲来。岂令寃气积。未必去经年。〔下老旦〕</p><p>【前腔】潜踪隐迹。韦曲暂藏莺。疑共信。假和眞。水淸石见两分明。孩儿。你也不要怪你爹爹。这狐疑似听层冰。因此上嗔怒顿生。怕不修帷簿把家声陨。〔看盒介〕我想当初御赐金盒的时节呵。道是宠元臣礼绝恩隆。到做怨东风割爱分情。</p><p>〔付旦金盒介〕这金盒你依先收了。且待日后明白。〔丑扮赵母同小旦上〕靑蝇一相点。白璧遂成寃。〔见介老旦〕妈妈。小姐的事。你女儿一定对你说明白了。如今我小姐朝夕全托在你身上</p><p>【急板令】念牵衣娇痴可矜。长深闺风霜未经。仗尔看承。仗尔看承。〔对旦介〕孩儿。你如今不比在娘身边了。朝夕寒暄。好自支撑。形影凄凉。莫自呻吟。〔合〕从此后两地关情。愁似织。泪如倾。</p><p>〔小旦〕小姐。冰夷本该随去。又恐怕老爷知道。只是自今以后呵。〔悲介〕</p><p>【前腔】思巾栉妆台镜尘。忆刺绣纱窗影沈。不奈伤心。不奈伤心。〔对丑介〕母亲。你在小姐面前。勉力追随。好侍晨昏。曲意周旋。免使沈吟。</p><p>〔合前老旦〕孩儿。你快改了衣妆。乘夜同赵妈妈出城去。〔旦哭介〕孩儿怎忍得离了母亲。</p><p>【一撮棹】离膝下。魂梦远。暗心惊。辞闺合。分恩爱。出门庭。母亲。怜晚景。休为我痛伤神。临别肠欲断。敎我步难行。回首处呜咽各沾巾。</p><p>【尾声】临岐分手浑难定。浪卜刀头无准。〔旦丑先下老旦哭倒小旦扶起介〕我那儿呵。何日相看眼倍靑。</p><p>〔老旦〕冰夷。你可分付府中人老爷回来。只说小姐投水死了。〔小旦应介〕</p><p>仙娥终去月难留。</p><p>一别心知两地秋。</p><p>无复绮罗娇白日。</p><p>寂寥灯下不胜愁。</p><h2 id="第十五出-罗织" tabindex="-1"><a class="header-anchor" href="#第十五出-罗织" aria-hidden="true">#</a> 第十五出 罗织</h2><p>【挂眞儿】〔丑扮王缙外小生从上〕羊质虎皮衣锦绣。假威权坐鎭雄州。竖子相嘲。狂生巧诋。为权要包羞忍诟。</p><p>自家括州刺史王缙是也。前在元丞相府中。与张无颇那小子分韵赋诗。可耐他自恃才高。好生轻薄。这场怨恨。堆积在心。为他是丞相上宾。投鼠忌器。只得且忍耐了。哎。张无颇。你若撞着我。断不轻放过了你。叫左右。无事且把衙门掩上。如有星相求见。与乡里来打抽丰的。不可放进。〔外小生应介生上〕不待金门诏。空持宝剑游。曾从投辖饮。还作置书邮。小生自从辞了元丞相。急欲回家。他又托致书括州王刺史。今日已到。只得暂停车辙。送彼函书。此间已是他衙门首。烦与我通报。说南康张相公要见。〔外小生〕相公。老爷分付。一应星相打抽丰的。俱不许相见。〔生〕我不是星相打抽丰的。你说当朝元丞相爷有书在此。〔外小生〕这等进去通报老爷。自当跪迎。〔报介丑出迎做奉承生介丑〕张兄。久违颜范。殊切钦驰。近日不知丞相好么。〔生〕丞相多多致意。有书在此。〔丑〕张兄这等高才。自来下顾。学生一定厚赠。何必要丞相的书来。旣是有书。越发该加敬了。书在何处。借来一看。〔生出书丑接看转身作怒介〕张无颇。我到说你是文墨中的人。原来到会做贼。那暖金盒是甚么东西。你就敢偷将出来。〔生惊背介〕呀。王刺史好生慢客。这话是怎生说的。〔丑〕张无颇。你不要推蠪妆哑。这是丞相书中言语。拿与他看。〔外小生拿书与生看介生〕呀。使君差矣。这金盒是故人所赠。丞相一见。便要留在那裏。我倒慨然与了他。他怎么反说我盗他的。〔丑〕张无颇。这暖金盒是无价之宝。世上那有两个。朝廷赐与丞相。谁人不知道。到是你的。你明明盗了。被他看见。假意送他。终不然丞相到图赖你这金盒不成。叫左右。与我拿下去。〔生〕唗。谁敢来拿。难道我做鼠窃狗偷的事么。〔丑〕你不做。倒是我做。快拿下去。去了他衣服。〔外小生扯生下介生〕</p><p>【八声甘州】淸操素守。是不疑廉介。肯把金偷。〔丑〕好高比。你做了贼。还要说这样大话。〔生〕无瑕琼玖。蓦地裏点污蝇垢。〔丑〕自做自当。谁来点污你。〔生〕我此来差了。自伤剑气沈埋久。悔把隋珠暗裏投。〔丑〕哎。翻云覆雨。数黑论黄。都是这张嘴。今日到此。嘴也强不去了。〔生〕休愁。看张仪舌在何愁。</p><p>〔丑〕你还要说甚么舌在。正是你口舌伤人。所以有今日之祸。</p><p>【前腔】轻浮。儿曹乳臭。那日在酒席上呵。恃朱门贵客。笑傲公侯。你说我点金成铁。又说甚么美酒易倾尽。好诗难率酬。微言诋诟。那些个自缄其口。〔生〕原来你为此怀恨。今日思量报复。〔丑〕张无颇。我也不计较你。只是你小小孩童。眇视先达。只道常在丞相府中高谭阔论。原来也有井落在吊桶裏面的时节。今日做了贼。在我手裏。决断你摇唇鼓舌轻耆旧。今日呵。败面蓬头类马牛。〔生〕王使君。王使君。勿相轻薄。你道死灰不复然乎。〔丑〕堪羞。溺韩灰怎脱羁囚。</p><p>〔生〕王使君。你道我张生向日倚元公之势。轻薄你么。〔丑〕却不道怎生。〔生〕</p><p>【前腔】休休。我胸藏锦绣。论高才八斗。气肃三秋。冰山谁倚。肯如伊寻香逐臭。〔丑〕倒骂我倚靠冰山。寻香逐臭。你死在目前。尙未知哩。〔生〕王使君。天不可欺。你为何要把我奉承元相公。〔丑〕张无颇。你晓得乌纱帽上是靑天。天随着我做官的。难道倒随你这穷儒不成。〔生〕困龙怎共鱼虾斗。鸿鹄翻遭燕雀雠。〔丑〕张无颇。我机关已造就了。不怕你才高不踏在我圈套裏。〔生〕奸谋。叹邹阳难免犴狴穷愁。</p><p>〔丑〕你偷了御赐宝盒。是该死的人了。何况又惹了丞相。</p><p>【前腔】堪尤。他熏天炙手。笑倾梁燕垒。沸鼎鱼游。王章轻构。那些个法从三宥。〔生〕咳。是我不该久滞长安。遭此枉屈。〔丑〕张无颇。你也晓得自作自受。快快招了罢。樊笼穷鸟谁相救。烈熖飞蛾却自投。〔生〕王使君。你旣要诬我为盗。岂不知国家法律。有赃无证者。尙不妄坐。如今金盒在那裏。你凭着纸上空言。就要轻入我罪。〔丑〕这也不难。我且把你监禁在此。待我差人到丞相处。请了金盒。差了人来。那时节赃证明白。不怕你飞上天去。〔生〕穷搜。谩把范睢拉胁追求。</p><p>〔丑〕叫左右。把他收了监。我还要再审。〔外小生〕张相公行路辛苦。且请去监裏坐几时。〔生叹介〕时来天地虽同力。势失英雄不自由。〔外小生押生先下丑叹介〕盗金盒之事。明明是丞相害他。况且又无赃证。怎么问得他的罪。也罢。我只教禁子狱中安排死了。又消了我这口气。禁子何在。〔末扮禁子上应介丑〕方纔这犯人是丞相爷的雠人。你可在狱中快结果了他的性命。带挈老爷做个大大的官儿。我重重赏你。〔末〕老爷。如何把人的性命来换官做。</p><p>〔丑〕我只要趋权附势。</p><p>那裏管杀人媚人。</p><p>〔末〕那善恶到头有报。</p><p>远在儿孙近在身。</p><h2 id="第十六出-赐玦" tabindex="-1"><a class="header-anchor" href="#第十六出-赐玦" aria-hidden="true">#</a> 第十六出 赐玦</h2><p>【一江风】〔净老旦小旦同上〕闷无聊。风度窗纱悄。蛛网房栊杳。忆秦娥魂梦空劳。膝下无人到。香魂不可招。香魂不可招。遗珠恨怎消。怕慈乌反哺檐前闹。</p><p>〔净〕夫人。我当初一时心性。你也该劝止我纔是。如今女孩儿投水死了。膝下无依。怎生是好。〔老旦〕相公。我当初怎么样劝你。你苦苦不听。早知今日思量。谁教你这样狠毒。〔小旦跪介〕老爷不消苦得。〔老旦背摇手介净〕怎么说。〔小旦〕自古道死者不可复生。请自消遣则个。〔净〕虽如此说。教我怎生消遣。我仔细思量起来。冰夷。你前日说得有理。若是小姐与他的。他怎么敢在我面前拿将出来。却不屈死了他。教我怎生不苦。〔净老旦小旦同悲介〕</p><p>【前腔】泪痕交。彩凤辞巢蚤。兰玉临春夭。恨狂风摧折柔条。几度萦怀抱。晨昏苦郁陶。晨昏苦郁陶。音容转寂寥。〔内作鸦鸣介〕怪寒鸦尽日迎人噪。</p><p>〔外扮官小生丑扮校尉上〕惧法朝朝乐。欺公日日忧。奉圣旨拿元载。来到此间。不免径入。〔进介〕圣旨下。〔净老旦小旦惊跪介外〕传奉圣旨。元载黩货营私。欺君误国。着法司审实赐死。〔净〕元载为相十六年。不曾有一毫负着朝廷。我晓得了。这是鱼朝恩的奸计了。他始拿守令。继拿监司。我都不能禁他。如今该轮到我宰相了。</p><p>【四边静】漫漫请室无昏晓。弥天罪自造。盘水剑相承。一朝祸难料。〔合〕天阍路遥。黄泉路杳。怨气惨愁城。沈寃结蒿草。</p><p>〔外〕元载妻王氏。太后闻你贤淑。勑免汝死。着你掌管后宫彤管事务。意下如何。〔老旦〕妾身二十年太原节度使女。十六年宰相妻。怎书得长信昭阳之事。罪当万死。怎敢偷生。</p><p>【前腔】鸾封凤轴皇恩浩。宫闱事谁晓。彤管愧亲操。靑锋甘自蹈。</p><p>〔合前外〕叫左右。先把元载幷妻王氏押送万年县。听候审决。一面抄没家产。〔净老旦小旦哭介净〕</p><p>【鹧鸪天】窃弄威权意气豪。谁知一旦似冰消。〔老旦小旦〕华堂目断情难断。绣阁香销恨不销。〔小生押净老旦先下外〕还有元载之女湘英在那裏。〔小旦背介〕呀。小姐也不免了。幸喜不在此间。妾身就认了。倘有患难。我自承当。〔转介〕妾身就是湘英。〔外〕奉圣旨发给汾阳王府中为奴。〔下丑押小旦介小旦〕凝望处。白云高。侯门一入粉容憔。沉沉幽恨何时了。渺渺游魂甚处飘。〔共下〕</p><h2 id="第十七出-下狱" tabindex="-1"><a class="header-anchor" href="#第十七出-下狱" aria-hidden="true">#</a> 第十七出 下狱</h2><p>〔净末上〕静室闲逾邃。幽庭春未暄。寄语韩安国。何惊狱吏尊。自家括州的禁子便是。适纔老爷发下一个犯人。叫做张无颇。说道盗了丞相府中的金盒。教今夜害了他。我想起来。这般无影的官司。多是寃枉。你要报自家寃雠。到教我造来生罪业。只是上命遣差。槪不由己。我和你做了这样人。管不得甚么天理。只得做他不着。不免教他出来。有钱诈了他些。待到夜深时分。动手结果了他。有何不可。张无颇在那裏。〔生囚扮悲上〕</p><p>【金蕉叶】时悭运悭。恨无端囹圄屈陷。要潜形缩地又难。待插翅上天又远。</p><p>〔净末〕张无颇。自古道靠山吃山。靠水吃水。我们在此。但是囚犯进监。都有个常例。你旣到来。也该见赐我们些。怎么竟不说起。是何道理。〔生〕小生千里客游。陡遭陷害。身边并无半文。望二位可怜。〔末净〕张无颇这话也难说。我们衙门中人。只晓得要钱。便是亲爷亲娘来。也顾他不得。你这些斯文礼数。我们用他不着。若有银子。快快拿来。别有计较。若没有银子。且请在柙床上睡一睡。〔将生上柙床介〕</p><p>【罗江怨】〔生〕悲风入夜寒。孤灯半残。幽蛩败叶客心酸。圜扉锁定怨漫漫也。三木关身。瞬息难舒展。巫咸莫问寃。寒灰怎复燃。叹何年能脱今朝难。〔净末〕</p><p>张无颇。自古道癞丝虾蟆想天鹅肉吃。一世也不能勾。你今日犯了不赦的罪。又撞了寃家。怎么还想出去。且安心在这裏住几时。〔生〕</p><p>【前腔】霜风夜转寒。荷衣渐单。愁声严柝愈心酸。圜扉深闭泪澘澘也。白日无光。况复当昏黯。江淹笔可传。邹阳才可攀。叹谁人来解今朝难。</p><p>〔净末〕张无颇。你犯了大罪。尙不知死。还要说这样大话。早间老爷分付。教我害你性命。还思量人来解你的难。一发做梦了。明年今日。是你的周年。你要诉寃。对头是元丞相王刺史。与我无干。不知你尊意要怎么样死。作速见教。待我们好伏侍。〔生惊介〕</p><p>【香柳娘】乍闻言胆寒。乍闻言胆寒。不胜惊战。胸中怨气应无限。〔末净〕张无颇。也是你的数该如此。不要怨着我们。〔生叹介〕我怎么怨着你们。恨权臣肆奸。恨权臣肆奸。德厚反成寃。恩多变为怨。拚今宵命捐。拚今宵命捐。袁大娘。你把我那金盒呵。谁道姻缘。翻为坑堑。</p><p>【前腔】〔老旦戎妆扮袁大娘上〕暂乘风下天。暂乘风下天。霞衣霜点。须臾千里尘寰遍。叹鲰生负寃。叹鲰生负寃。桎梏已堪怜。危亡更应念。且从容斩关。且从容斩关。须续姻缘。忍沦坑堑。</p><p>〔打门进扶生起介〕张先生。你受苦也。〔生〕呀。你莫不是袁大娘么。〔老旦〕正是。〔净末惊拦倒介生哭拜介〕</p><p>【前腔】谢神明救援。谢神明救援。暂宽危难。天高地厚恩何限。望始终保全。望始终保全。虎穴莫留连。龙潭亟离远。愿回风早还。愿回风早还。速挈沈渊。上超霄汉。</p><p>【前腔】〔老旦〕你不须絮烦。你不须絮烦。且休忧叹。好敎脱却桁杨难。笑幽垣戒严。笑幽垣戒严。超海等如闲。挟山同转眼。〔净末拦介老旦〕任伊家阻拦。任伊家阻拦。早出重关。已腾霄汉。</p><p>〔挟生下净末〕好古怪。怎么一个妇人。好好的打将进来。便把张无颇轻轻的取了出去。他是个要紧人犯。怎么没得。快快报与老爷知道。作速追赶。〔叫介〕有人劫了牢。快快请老爷出来。〔丑扮王缙慌上〕怎么说。怎么说。〔净末〕适纔正要把那张无颇下手。忽然一个妇人。打将进来。竟把他扭开枷锁。抢了出去。我们一齐拦阻。他就飞出牢墙。上天去了。特来报与老爷知道。〔丑〕有这等事。怎么一个妇人。就打得进来。又抢得出去。〔净末〕小的们说谎。就生疔疮。人人都是见的。〔丑〕怎么好。他是当朝丞相的对头。要我谋害他。若是没了。教我如何回报。快点起人马。四路擒拿。我也自带人马。亲自捉他转来。</p><p>一心忙似箭。</p><p>两脚走如飞。</p><h2 id="第十八出-脱难" tabindex="-1"><a class="header-anchor" href="#第十八出-脱难" aria-hidden="true">#</a> 第十八出 脱难</h2><p>〔老旦挟生上〕张先生。早与你飞出这括州城也。〔生〕袁大娘。我与你虽离犴狴。未脱网罗。那王缙毒过虎狼。惟图呑噬。倘来追赶。怎生脱得这祸患。须索趱行者。〔老旦〕是是。快趱行些。</p><p>【北斗鹌鹑】只俺这两袖天风。早离了括州城下。想着您牢狱深沈。险些儿遭刑来犯法。就便是对狱吏的条侯。下蚕室的司马。〔生〕小生本待上苑看花。到去都门卖药。谁想撞了元相公。恶了王刺史。也是前世寃家也。〔老旦〕你本待上苑看花。谁着你都门买卦。说着元字儿担惊。提着王字儿害怕。这的是今生罪业。是前世寃家。</p><p>〔生〕我想元相公玉刺史好不利害。〔老旦〕</p><p>【紫花儿序】你道他两个覆地翻天。射影吹沙。舞爪张牙。那恢恢天网。终久还他带锁披枷。只为你谪尘世命运驳杂。因此上受着眼前折罚。少不得为雨为云。怎生的只这般儿地角天涯。</p><p>〔暂下丑带外末杂众赶上〕只为一个酸倈。赶得两脚苏麻。撞着五瘟使者。去捉八臂那叱。赶了一夜。并没一些影儿。〔外末〕老爷。你看见不见。〔丑〕着你众人赶。到问我见不见。〔外末〕老爷不见。我们也不见。〔丑〕胡说。快去赶。〔外末〕老爷。寃家只可解。不可结。他与你甚么杀父母寃雠。你抵死要赶着他。〔丑〕你不知道。杀了我父母到不打紧。他是丞相爷要紧人犯。丞相爷就是我的父母。〔外末〕这裏路境又杂。那裏去赶。〔丑〕沿途去问。〔外末问介〕这一路人民。曾见一个奇妆女子。带着个囚首男子么。〔内应〕过去得不多时。〔外末〕旣有下落。我们只得赶上去。饶他走到焰摩天。脚下腾云须赶上。〔虚下老旦生上老旦〕</p><p>【金蕉叶】恰过了白茫茫断岸平沙。云淡淡斜笼月华。一阵晓风儿相送咱。俺这裏那怕他千军万马。</p><p>〔生〕小生陷在狱中。若非大娘拏云妙手。怎脱得这一场大祸也。〔老旦〕</p><p>【调笑令】你道这横祸受波查。这椿事不■〈鬼监〉不魀有天来大。他不公不法不详察。到头来也见根芽。若不是神仙来救拔。兀的不断送了人年华。</p><p>〔生〕袁大娘。此难虽脱。只是四海无家。半生作客。怎得个出头日子。〔老旦〕</p><p>【小桃红】休道是龙潜浅水困鱼虾。有一日向沧溟化。得志也玉鞭随骄马。先看了上林花。须信道洛阳才子多声价。从此去云程万里。吐出来文光千丈。醉春城花月夜煞堪夸。</p><p>〔暂下丑同外末杂众赶上〕好古怪。那妇人带了张无颇在面前。紧赶紧走。慢赶慢走。不赶不走。赶得人困马乏。你这伙人全不上紧。只教老爷自赶不成。〔外末〕老爷。非敢后也。马不进也。〔丑〕这样时节。还要通文。〔外末〕老爷。赶不着了。转去罢。〔丑〕你们不知道。他是丞相爷对头。拿转去摆布死了。我却升个大大的官儿。〔外末〕若拿得张无颇转去。老爷便升官。旣是这等。括州土地。决然着力。一定拿着他。〔丑〕怎么土地肯着力。〔外末〕他巴不得老爷升了去。留些地皮还他。〔丑〕胡说。只在前面了。快赶快赶。〔虚下老旦生上内作鸣锣鼓介生〕袁大娘。你看后面旌旗盖地。锣鼓震天。好怕人也。〔老旦〕</p><p>【秃厮儿】早只是前队儿摆着鎗义。耳边厢只听得喊杀諠哗。〔生〕袁大娘。追赶渐渐近了。怎么是好。〔老旦〕不妨不妨。赶得来水远山长气力乏。一时间只敎他就眼睛花胡抓。</p><p>他若来时。只将几句话儿发付他去。〔丑带外末杂众赶上介〕好了。被俺追着了。〔老旦同生作立半空介外末〕怎么赶着了就飞在云端裏去。〔丑〕快拿他下来。〔外末〕他在半空中。小的们怎么拿得他着。老爷的手长。还自老爷自去拿。〔丑〕唗。胡说。这等放箭。〔众作射箭老旦接箭介〕</p><p>【鬼三台】休得把乌号架。休得把靑茎射。〔众〕老爷。射不着。〔丑〕快拿刀去砍。拿鎗去搠。〔众作鎗搠刀砍不着介老旦〕那怕你丈八蛇矛。凌霜宝锷。〔丑〕摆阵势围了。鎗刀布住。不怕你上了天。〔众作围介老旦〕纵旗旛密似麻。更剑戟乱交加。多劳你护送到仙家。俺待蹂践你这些儿曹。一霎时抽筋来拔发。</p><p>〔外末〕老爷。这是个活神仙。再摆布他不得。老爷到不如自去拜求。要他放转张无颇。他或者肯也不见得。〔丑〕有理。〔跪拜介〕仙姑。张无颇是元丞相的雠人。仙姑不要说小官面皮。只看丞相大面皮。放还了张无颇罢。〔老旦〕</p><p>【天净沙】堪笑您井底虾蟆。只好去听候随衙。且向那势利场中弄滑。把英雄来叱咤。到头来燃脐有样黄犬堪嗟。</p><p>〔丑〕我不知道这许多。只要还我张无颇。〔老旦〕你不知道。他是天上星宿。偶然有难。今日灾殃已过。发达有时。你何苦与他做对。回去了罢。</p><p>【麻郞儿】他是栋梁材暂时禁架。须敎发达。把你恶肚肠好生按纳。造横业有神明鉴察。</p><p>〔丑〕我怕丞相怪。回去不得。〔老旦〕</p><p>【么篇】尽他万千挜■〈扌霸〉。乱国家使些奸诈。少不得荡产倾家。能几日妆孤做大。</p><p>〔丑〕你这些话也没凭准。只要张无颇。〔老旦〕</p><p>【络丝娘】你只会俺跟前喳喳来嗑牙。枉敎你拥专城管军民坐衙。眼睁睁临头祸将发。叫众天将。把王缙打下去。只敎你天倾地塌。</p><p>〔净小生旦小旦扮天将上打丑众介丑〕不好了。神兵来了。将军不下马。各自奔前程。〔众天将赶丑众同下老旦〕张先生。你灾星已过。吉曜将临。如今王缙旣去。元载又死。春榜动。选场开。你可到长安赴试也。</p><p>【尾声】稳情取风云际会把龙头跨。登紫阁题名雁塔。从今后新风月紧趁逐。旧相思都毕罢。</p><p>〔老旦先下生〕呀。袁大娘去了。他道元载已死。好事将到。想他必无谬语。我且转去长安。求取功名去来。〔下〕</p><h2 id="第十九出-棘试" tabindex="-1"><a class="header-anchor" href="#第十九出-棘试" aria-hidden="true">#</a> 第十九出 棘试</h2><p>【双劝酒】〔丑扮试官末旦扮从随上〕昏花眼睛。胡涂方寸。不公不明。钱财性命。由他皓首有穷经。是孤寒总不关情。</p><p>快把选场大开。英才任他进来。文章不论好歹。去取全凭货财。若问试官肚裏。昏天黑地乱猜。下官奉命典试。今日试期。左右的。快把应试举子点将进来。〔末旦应介生净上〕</p><p>【海棠春】朝廷辟四门。济济人文盛。</p><p>〔进见介丑〕诸君美才。一定都是高中的。但三年难得遇。作文须要用心。起来听题。〔生净应介丑〕叫左右把应试举子分为天地二号。〔末旦应介丑〕先叫天字号举子领题。〔生对丑立介丑〕梅占百花魁。就把梅为题便了。〔生〕</p><p>【驻云飞】嫩蕊淸英。几树凌寒庾岭横。倚槛芳魂冷。傲雪疎枝劲。嗏。桃李莫相轻。繁苞葱蒨。物序惊时。漏泄春前信。好待和羹佐圣明。</p><p>〔丑〕绝妙绝妙。好个宰相的气象。左右。先放他出去。〔生揖出介末旦〕地字号领题。〔净对丑诨介丑〕也把梅为题。〔净〕我是有关节的。饶我做文章也罢。〔丑〕若是白卷子。叫我也难中你。便文理不通些。也要做来。〔净〕个这何难。</p><p>【前腔】月老冰人。男女成亲说事因。〔丑〕这个是媒妁之媒了。不是不是。〔净〕如今晓得了。炭火功相并。〔丑〕这是烧的煤了。〔净〕锅底烟熏尽。〔丑〕这是烟煤了。一发不是。我的题目是梅花之梅。〔净〕呸。说得明白。做得明白。旣是梅花之梅。如今断不差了。嗏。万象渐回春。神童诗证。画影图形。狗脚看相近。若论滋味呵。溅齿如同醋裏生。</p><p>〔丑〕这文章实是去不得。叫我如何处置。〔净〕我是这等文理不通的。若是会做文章。如何来买你。〔丑〕也罢也罢。我如今把你的改一改。将就中了你便是。〔净〕快改快改。我要出去。〔丑〕不要着忙。听我道来。</p><p>【前腔】折取遗人。春到江南赠有因。这两句就做着了题目。不像你胡诌乱诌。况与你的韵脚相同。难道不好。〔净〕妙。〔丑〕妙。且看下句如何。香气谁能并。幽韵应无尽。嗏。万象渐回春。有诗为证。这两句便用了你的。也留些本色。〔净〕原来你也动我的不得。〔丑〕画影图形。桃李颜相近。若到淸明时节呵。梅子靑靑如豆生。</p><p>〔净〕这程文也不见佳。〔丑〕这是试官自做的。难道倒不好哩。你那裏知道。</p><p>不要文章中天下。</p><p>只要文章中试官。</p><h2 id="第二十出-访旧" tabindex="-1"><a class="header-anchor" href="#第二十出-访旧" aria-hidden="true">#</a> 第二十出 访旧</h2><p>【高阳台】〔外扮郭子仪小旦旦扮从随上〕露湿犀旗。霜凌龙剑。专征屡假黄钺记室需才。当年曾聘英杰。如今鹏翮飞天路。羡芳名早奏金阙。漫乘机掇月移云。赤绳堪结。</p><p>闲看人间得意人。贾生才调更无伦。好风傥借低枝便。莫遣靑丝扫落尘。我郭子仪。昔年曾聘张无颇为记室。只因春试届期。不来应聘。可喜他得中进士。昨日曲江题名。惟他年少。多因未曾婚配。我想元载之女湘英。一向没入我府中。旣以同僚之谊。育为己女。必须为他觅一快壻。倘配得此人。岂不称快。今日必来参谒。待我细问他一番。再作区处。叫左右。诸进士来见。说省中已承公谒。不敢再劳。只请南康张进士进来。我有话讲。〔旦小旦应介生冠带老旦小生扮从随上〕</p><p>【三台令】淑女没入侯门。萧郞堪悲路人。知己有平津。且向他试探缘因。</p><p>下官就试棘闱。叨中进士。不意元相公全家抄没。小姐给发郭令公府中为奴。我想令公昔年曾聘我为记室。虽未应聘。也是旧时知己。今日特来到他府中参谒。探听小姐消息。有何不可。左右通报。〔旦小旦报介外出迎生进见介〕〔减字木兰花〕〔生〕扫淸海宇。伯仲之间见伊吕。〔外〕买骏金台。托乘还征邺下才。〔生〕功高绝代。天子预开麟阁待。〔外〕罗得好英。好取从容致太平。〔生〕下官昔缘春试。有方宠招。非效阮瑀之固辞。实负孙阳之淸盼。久蒙涵庇。实切恐惶。〔外〕先生当世名流。靑年妙选。昔在莲幕。未慰御李之怀。今睹龙光。深藉识荆之愿。〔生〕令公。你勋业格天。威名盖世。下官江右鲰生。久钦山斗。</p><p>【高阳台】威震华夷。心悬日月。千年间气豪杰。再造唐家。赤手独扶天阙。卓越。丹心耿耿忠帝室。看鲸鲵连番频掣。是当年非熊发梦。济川舟楫。</p><p>【前腔】〔外〕休说。你玉干惊华。琼基叠秀。五采来自丹穴。邺下高才。郢中旧歌白雪。屑越。虚惭鼎铉原非据。这邦家待君调燮。应自有浴日功名。格天勋业。</p><p>先生客寓京华。曾差人去请宝眷么。〔生〕下官箕裘凋落。家室荒凉。种玉无缘。射屛未选。</p><p>【前腔】悲切。拾艾幽人。纬萧末品。秦楼凤箫声绝。湖海飘零。冷落谢庭风月。〔外〕休热。宫花帝城千万树。有仙葩任君攀折。〔背介〕他旣未娶。就可将湘英许他了。这姻缘鸾凰辐辏。须知天设。</p><p>〔转介〕先生。向年元载赐玦之时。其女湘英。没入我家。我以同僚之谊。育为己女。久欲为彼求一佳壻。先生旣未有婚。愿将此女。以奉箕帚。若得丝萝附乔木。不但良缘。也是义举。先生意下若何。〔生〕齐大非偶。恐不敢攀。〔外〕说那裏话。此女呵。</p><p>【前腔】堪说道蕴幽闲。班姬俊雅。况相国门楣枝叶。只因传烛深宫。轻烟散入侯宅。〔生背介〕我与那小姐。园中曾有婚姻之约。一向隔绝。只道永作参商。谁想复有缘会。心热。丰城剑去无处觅。喜延津终合神物。〔转介〕这姻缘连枝再发。藕丝不绝。</p><p>伏承大人盛意。敢不从命。〔外〕旣蒙俯俞。下官卽当选择吉日。奉迎过舍成亲便了。</p><p>【尾声】花迎喜气皆欢悦。桃李鲜鲜待君折。〔生〕有日把一段离愁灯下说。</p><p>〔生〕就此吿别。</p><p>天上碧桃和露种。</p><p>日边红杏倚云栽。</p><p>纵令奔月成仙去。</p><p>且作行云入梦来。</p><h2 id="第二十一出-邪萌" tabindex="-1"><a class="header-anchor" href="#第二十一出-邪萌" aria-hidden="true">#</a> 第二十一出 邪萌</h2><p>【霜天晓角】〔净扮郭暧小生杂扮从随上〕丈人皇帝。到也随吾意。叵耐丑驴公主。更兼忤逆爹爹。</p><p>我本是个世禄侈富。那晓甚么天地玄黄。日间只会具膳餐饭。夜间但知篮笋象床。撞着公主驴骡犊特。常要倚那鸟官人皇。并不顾甚上和下睦。也不管甚四大五常。有时挦了盖此身发。有时剥了乃服衣裳。我家也有府罗将相。怎么便肯臣服戎羌。我也不管劳谦谨勑。那管甚么顾答审详。他去吿诉龙师火帝。惊得我好宇宙洪荒。又撞了那资父事君。捉得我似捕获叛亡。更不说起恭惟鞠养。又说甚么岂敢毁伤。定要教我知过必改。教我好不悚惧恐惶。如今只得何遵约法。几曾像个男效才良。终朝只是曰严与敬。好一似个率宾归王。那裏寻个毛施淑姿。与他暂做侍巾帷房。别寻一处索居闲处。悄地裏去银烛炜煌。倘若得个昼眠夕寐。也是一时悦豫且康。〔小生〕不恇驸马爷。有这一肚千字文的学问。〔净〕我晓得千字文。还是亏我的了。〔小生〕足见驸马爷有才学。〔净〕闲话休讲。这几日只因公主恼我。只好跪在筵前。听候指挥。并不敢走动一步。好生气闷。今日公主入宫去了。讨得片时自在。欲趁此时。寻个乐地。去耍一耍。不拘乐户良家。但有新出标致的妇人。报几个来。〔小生〕近因兵火之后。那得有标致的妇人来。就是那些勾栏中娼妓。那是驸马爷看见的。那有中得驸马爷意的。昨日偶然在城南。见一村落中有个女子。甚是标致。〔净〕怎见得。〔小生〕但见他秾纤得中。修短合度。皛皛的齿如含贝。荧荧的肤似凝脂。美目娟娟。涵着一泓秋水。芳颜皎皎。带着几度春风。淸淸翠羽。低眉淡湾新月。绾绾靑丝。垂鬓巧挽重云。楚腰束素。轻轻盈盈。不数那小蛮杨柳。檀口施朱。鲜鲜的的。赛过那樊素樱桃。从容罢绣倚栏干。翠袖中露出纤纤玉笋。徘徊顾影摇环佩。湘裙下移来步步金莲。淸标不染。秀色可餐。翩翩西子毛嫱。当年堪拟。丰若有余。柔若无骨。啧啧太眞飞燕。旷世兼长。丹唇启处。那娇滴滴的珠喉。却似日暖巧传鹦鹉。锦带飘来。那郁氲氲的香气。犹如风淸满爇麝兰。延伫一回。脉脉的无限幽思。眞个是怀情入夜月。留连再顾。依依的许多欢意。果然是含笑出朝云。千般姿态横生。妖妖娆娆。若还若往。若危若安。尽道嫦娥降临月殿。四面神光溢出。熌熌烁烁。乍离乍合。乍阴乍阳。共疑织女谪下星桥。或忘犂。或忘锄。神魂荡荡。可知迷君倾国。或忘餐。或忘驾。志意摇摇。更诧落雁沈鱼。虚飘飘暮雨朝云。笑宋玉枉赋巫山神女。空渺渺春松秋菊。叹陈王浪传洛浦仙姝。况且他亭亭的咏摽梅正当及时。更兼那寂寂的叹瓠瓜尙然无匹。驸马爷。你枉有明珠三斛价。空传金谷十分春。</p><p>【一盆花】那女子十分标致。看将来眞个绝世丰姿。恍似神仙下瑶池。丹靑图画应难比。人也要迷。佛也要迷。空笑你使君有妇。怎如得秦氏罗敷。</p><p>【前腔】〔净〕听说罢佳人可意。霎时间敎我意荡魂迷。作速抢来莫迟迟。朱楼绮室同欢会。脸儿慢依。体儿慢偎。看我这风流范蠡。也须得越国西施。</p><p>一心只要那娇娥。</p><p>管取拿来做老婆。</p><p>计就月中擒玉兎。</p><p>谋成日裏捉金乌。</p><h2 id="第二十二出-错媾" tabindex="-1"><a class="header-anchor" href="#第二十二出-错媾" aria-hidden="true">#</a> 第二十二出 错媾</h2><p>【行香子前】〔外带末杂上〕才子芳年。淑女韶颜。喜风流共结天缘。</p><p>今日把湘英招赘张进士。吉时已至。院子。分付掌礼。快请新人。〔末应唤介丑扮掌礼照常念介生小旦冠带上〕</p><p>【行香子后】彩云低卷。绛蜡催燃。看凤临轩。花明夜。鹊喧檐。〔丑生小旦拜送酒照常介生〕</p><p>【惜奴娇】丝幙红牵。对梅梁暧日。蛩毡坐暖。香风满。连理枝头花遍。堪羡。塡就银河。吹彻琼箫。欢情缱绻。〔背介〕偷看。分明旧识靑鸾。却做双栖新燕。</p><p>【前腔】〔小旦〕天然。会合良缘。看夭桃未吐。梅英先占。瑶台畔。缥缈巫山云满。如愿。倚玉蒹葭。附木丝萝。香奁增艳。〔背介〕还念。朱陈席上文鸳。王谢堂前旧燕。</p><p>【斗宝蝉】〔外〕翩翩。秦晋交欢。喜兰闺芳质。玉堂名彦。看瑟调琴弄。画眉举案。欣羡。仙郞步广寒。姮娥爱少年。堪怜。妬杀独宿鸳鸯。胜似于飞春燕。</p><p>【前腔】〔末众〕僊僊。阆苑三千。正绛台云细。绣帘风软。羡僊媛跨凤。天孙捧雁。忻忭。金屛瑞霭联。洞房明月悬。喜连绵。永结百岁姻盟。莫负今宵欢燕。</p><p>【锦衣香】〔共〕映画堂红妆蒨。霭琼筵金炉暖。杂佩含风。丛花隔扇。锦茵绣榻结新欢。雀屛中选。凤卜和占。问看花上苑。又何似蟾宫月殿。乐事生平占。天从人愿。芙蓉并蒂。兎丝不断。</p><p>【浆水令】护蓝桥五云低院。耿银河三星在天。辉煌高烛灿金莲。铜壶合箭。玉漏穿帘。前生愿。今夜满。山盟海誓期无限。从今后。从今后天长地远。还愿取。还愿取种玉蓝田。</p><p>【尾声】有缘千里能相见。这其间夙因不浅。看锦帐流香度百年。</p><p>阊阖疎云漏绛津。</p><p>桥头此夜鹊飞频。</p><p>桂扳明月曾观国。</p><p>锦里逢迎有主人。</p><p>〔外众先下生〕小娘子。我想昔日池亭邂逅。曾传上苑春光。今朝朱邸姻盟。实慰长安客思。何意却逢冰室。不见湘君。云散楚峯。望故人之何处。丝牵绣幕。岂奇遇之无因。旣道是小姐没入府中。何缘漂流天末。卿家同时被难。当时踪迹。必知其详。愿速吿我。勿重生疑。</p><p>【啄木儿】追良晤邂逅间。顷刻红尘悲隔断。喜今宵契合鸾俦。又谁知枉续鹍弦。纵玉淸堪作衙城伴。还怜织女孤银汉。怕做了彩凤辞巢逐野鸳。</p><p>〔小旦〕自从别后呵。</p><p>【前腔】风波起瞬息间。楚岫空悲环佩远。笑寒鸦早自双飞。苦文鸾尙尔孤骞。小星幸赋缘非浅。翻敎桃李花埋艳。我怎忍独向罗帷伴彩鸳。</p><p>我且问你。当初那盛药的金盒儿。是那裏得来的。〔生〕正是。我以金盒之故。几乎死于狱中。你怎么也问起这金盒。〔小旦〕呀。这金盒是朝廷赐与老相公的。一向付与小姐收藏。偶然失去。不知何故。却在相公身边。我老相公一见生疑。道小姐与你私通。暗中相赠。把小姐抵死埋怨。欲置死地。因此老夫人不得已。暂把小姐寄在我母亲家中。不久老相公老夫人被法。我就替小姐没入府中。今日得附乔木。实出偶然。只是这盒儿毕竟是那裏来的。〔生〕是我向女仙袁大娘买卜。他送与我。你老相公一见。便使机心。送到括州。叫王缙害我。谁想小姐流落。也为此盒。不知何日得重逢也。〔小旦〕</p><p>【三段子】萧墙祸延。把婵娟偷离广寒。村居待年。叹明珠尘埋可怜。云英咫尺蓝桥伴。书传橘浦应非远。管取你指日双栖交颈鸳。</p><p>【归朝欢】〔生〕堪悲处。堪悲处缘乖分悭。从别后情抛意闪。谁能料。谁能料姻缘偶然。谢家庄又早见桃花再艳。应知王母离蓬苑。先敎萼绿通欢缱。今夜裏暂把流苏护锦鸳。</p><p>碧落香销兰露秋。</p><p>星河无梦夜悠悠。</p><p>灵妃不降三淸驾。</p><p>仙鹤空成万古愁。</p><h2 id="第二十三出-砥节" tabindex="-1"><a class="header-anchor" href="#第二十三出-砥节" aria-hidden="true">#</a> 第二十三出 砥节</h2><p>【山坡羊】〔旦同丑赵母上〕气萧萧柴门风骤。冷飕飕孤帷寒透。闷沉沉妆台懒亲。病恹恹人比梅花瘦。心暗愁。把恩情付水流。更双亲咫尺。咫尺分离久。怎撇兰闺。独居蓬牖。堪忧。湿尽罗襟泪不休。堪羞。拨尽银筝怨未休。</p><p>〔丑〕小姐。如今光景虽是凄凉。你我晨昏无事。尙足消遣。还要省愁烦纔是。〔旦〕妈妈。你还不知我心事哩。我一生心迹未白。双亲膝下久离。只为这金盒。把我再生恩人不知如何断送。向来你女儿过一二日还要看我一看。如今连你女儿也不来了。怎教我不添烦恼。〔丑〕小姐。你一向不提起。我也不敢说。如今料瞒你不过了。我说与你知道。你不要苦。〔旦惊介〕有甚话说。〔丑〕小姐到此不久。老相公老夫人俱被朝廷赐死。全家抄没入官了。〔旦〕有这等事。岂不痛杀我也。〔倒介丑扶起介旦〕</p><p>【前腔】痛惊风大椿忽掊。恨临霜灵萱摧朽。叹南枝鹪鹩借栖。问扶摇鹏翮抟风否。泪雨流。荣华一梦休。愁肠种种。种种难消受。我是玉树琼枝。到做风中飞柳。堪忧。欲效慈乌不到头。堪羞。欲学鸳鸯不并头。〔净带小生杂众上〕</p><p>【字字双】终朝快乐恣遨游。〔众〕福厚。〔净〕房中少个俏风流。〔众〕将就。〔净〕今朝忽起不良谋。〔众〕不如守旧。公主知道吃拳头。〔净〕惯受。</p><p>〔众〕禀驸马爷。已到他门首了。〔净〕叫人把住他后门。我不免径闯入去。〔撞入旦做避众拦住旦低头背介丑〕呀。相公何来。〔众〕这是郭驸马爷。〔净偷看旦介众〕驸马爷。何如。〔净〕说不差。妙妙。小娘子。你在此这般冷落。怎么过得日子。不如随了我的好。我那裏呵。</p><p>【忆多娇】花满楼。月满楼。宝贝珍珠成土丘。只少个娉婷做一头。慕你娇柔。慕你娇柔。〔揖介〕特地亲来拜求。</p><p>〔旦悲低向丑介〕这场寃债怎么了。</p><p>【斗黑麻】叹屋漏连朝雨偏不休。叹水逆行船风偏打头。〔净诨介旦〕人无礼类马牛。莫道文鸳肯配秃鹙。〔净〕呀。怎么就骂我。〔众〕驸马爷。打情骂趣。他肯骂你。是有口风了。〔净〕有理有理。院子。我前日见搬琴甚么记的戏文。那故事你可记得么。〔众〕是琴心记。卓文君的故事。〔净〕小娘子。你可晓得么。〔旦〕文君可羞。漫说桃花逐水流。怎抱琵琶。怎抱琵琶又过别舟。</p><p>〔净〕小娘子不要舟。自有轿在此。〔旦〕唗。〔净怒介〕</p><p>【忆多娇】我位莫俦。势莫俦。生杀之权得自由。那怕你区区一女流。〔众〕驸马爷不要狠。狠便坏了事。〔净〕正是。小娘子。我意绸缪。我意绸缪。〔揖介〕只得再三拜求。</p><p>〔旦〕罢罢。我有个道理。</p><p>【斗黑麻】要强续鸾胶把鱼肠刺喉。要野合桑间拚湘江自投。琉璃碎翡翠休。不是寃家不敎聚头。〔净〕好个寃家二字。〔众〕驸马爷。不要差认了。他是不肯的话。〔净〕这等你们与我抢将去。〔众〕淸平世界。怎么好抢得。〔净〕我家前日一个红绡。也被昆仑奴轻轻的抢去了。你们也抢一个来还报。〔众抢丑夺介旦〕昆仑可尤。你痴心认好逑。我死效共姜。死效共姜永言柏舟。</p><p>〔净〕不要管他好歹。把他两个一齐抢了。要死到我府中去死。〔外扮院子急上介〕有事不敢不报。无事不敢乱传。禀驸马爷。公主出宫。宣驸马爷快快回去。〔净〕怎么好。怎么好。我且回去。你们与我拿他到园中。封锁在那裏。待我改日来用。〔净同外急下众拥旦介旦抱丑哭介〕</p><p>【临江僊】情到不堪回首处。一齐分付东流。〔净复上介〕封锁好些好些。再差两个看守。好生管待茶饭。不可把他饿瘦了。〔众应净下旦〕终须一死在荒丘。铜台空自锁。睢鸟隔河洲。</p><p>独闭空山雪影寒。</p><p>等闲平地起波澜。</p><p>春蚕到死丝方尽。</p><p>蜡烛成灰泪始干。</p><h2 id="第二十四出-修郄" tabindex="-1"><a class="header-anchor" href="#第二十四出-修郄" aria-hidden="true">#</a> 第二十四出 修郄</h2><p>〔末扮院子上〕得便宜处折便宜。未曾举意早先知。善恶到头终有报。只争来早与来迟。自家王老爷府中院子是也。俺老爷一生嗜利。半世趋炎。爱的是刀尖上蜜。使的是舌头上鎗。向来奉承元相公。甘为鹰犬。近日结交常仆射。托为腹心。因此废而复起。出而再入。只是他陷人的机械益深。害人的心肠更毒。未能一饭之德必酬。果然睚眦之怨必报。他道富贵须在计较上得来。我说阴隲已从刻薄中损去。正是作善降祥。作恶降殃。天网恢恢。疎而不漏。我虽闲中评论。这也不要管他。老爷将次出来。只得在此伺候。〔丑扮王缙上〕</p><p>【普贤歌】由人说我是奸人。要做高官机要深。人前须奉承。心中却妬倾。转面无情猪狗行。</p><p>要得显爵高官。那顾奴颜婢膝。须是昏夜乞哀。方可骄人白日。我昔日依附元载。做得美官。谁想忤了鱼朝恩。谪为括州刺史。如今鱼朝恩已死。常衮为相。我曲意奉承。他依先转我进京。甚是得计。只是张无颇这畜生。昔年元载席上。把我轻薄。后来不知何故。恶了元载。写书与我。说他盗了御赐暖金盒。教我害他。我一则是奉承元载的风指。一则要燥自己的脾胃。把他监禁在狱。正要摆布他的性命。不知那裏走一个女仙。救了出狱。便会中了进士。又去郭子仪府中。娶了元载之女为妻。只当做了郭子仪的干女婿。甚有势要。倘或他怀旧日之恨。寻事害我。甚是可虑。自古道。当断不断。反受其乱。不若先劾他一本。绝了他仕路。免得复报。院子那裏。〔末〕阶下闻呼唤。堂前听使令。老爷有何分付。〔丑〕我明日要上本劾人。你晓得京城中会做本的。请一个来。〔末〕老爷要做甚么本。〔丑〕要论张无颇。〔末〕老爷。小的闻张爷大有才名。人人敬服他。又做了郭令公的女壻。只怕弄他不倒。〔丑〕他有两桩事儿在我手裏。一定劾得他倒。〔末〕那这两桩事。〔丑〕他未曾中时节。盗了元丞相御赐暖金盒。送到括州。教我问他罪名。这事文卷未结。隐匿过犯。得中甲科。如今又娶元载之女为妻。这是抄没官奴。怎生擅自娶得。〔末〕老爷。旣有这两桩事。那本中只消说未遇之先。窃盗御赐之金盒。旣遇之后。私娶钦给之官奴。都是无君的罪名。有何难处。〔丑〕妙妙。你到来得。我依你写在本中。那怕劾他不倒。</p><p>【铧锹儿】生平笑裏藏机穽。么么小辈敢相轻。萋菲计谋定。安排铄金。〔合〕张牙噬人。捕风捉影。敎他受迍邅。方消我旧恨。</p><p>〔末〕老爷为何恨那张爷。〔丑〕我昔日在元载席上。与他分韵赋诗。我抄了几句旧诗。被他轻薄了。因此恨他得紧。〔末〕老爷原不该抄旧诗。〔丑〕我便抄诗。与他何与。他便识得几个字。难道就该看人不在眼裏。如今仕途上。正不在你这些才学哩。</p><p>【前腔】锦心绣口何须论。奉承钻刺要通神。鲰生不安分。轻浮可嗔。</p><p>〔合前〕明日就去上本。若还准了。重重赏你。</p><p>叵耐书生太不仁。</p><p>须敎明日奏枫宸。</p><p>平生莫作皱眉事。</p><p>世上应无切齿人。</p><h2 id="第二十五出-空访" tabindex="-1"><a class="header-anchor" href="#第二十五出-空访" aria-hidden="true">#</a> 第二十五出 空访</h2><p>【意迟迟】〔生小旦同上生〕无意鸳鸯偏并颈。若个成孤另。对景更伤情。终宵魂梦俱无定。〔小旦〕鹪鹩早占向南枝。最苦是蓬山隔断鸾凰影。</p><p>〔木兰花令〕〔生〕沈檀烟起盘红雾。一缕朝霞窥绣户。〔小旦〕汉宫花面学梅妆。谢女雪诗裁柳絮。〔生〕长垂天幔孤鸾舞。旋炙银笙双凤语。〔小旦〕纱窗病困对冰寒。永觉相思无梦处。〔生〕娘子。我早上遣人去访小姐消息。如何还不见来也。不知花埋幽径。未许蜂蝶私窥。又不知絮逐东风。早已飘扬无主。教我愁肠空转。望眼将穿。〔小旦〕相公。我小姐素慕你逸驾之才。且感你更生之德。锦瑟未调。愁萦凤柱。云笺一到。自夙鱼轩。谅执一心。必无他志。〔生〕下官想当日呵。</p><p>【白练序】西风紧。正寂寞相如卧茂陵。新诗句却把心猿勾引。亏杀你拈成一段因。恨别后风波两地惊。情堪悯。怕莺花误老。金缕生尘。</p><p>【醉太平】〔小旦〕靑靑。章台柳嫩。喜长条待折。正値三春。〔生〕这一向可曾有消息么。〔小旦〕谁凭记问。耳边消息沉沉。从今。引鸾勾凤出愁城。这风流向洞房亲证。〔合〕心旌无定。怎香车赤茀。未返门庭。</p><p>〔小生扮院子上〕夜静水寒鱼不饵。满船空载月明归。〔见介生〕院子回了。你到城南韦曲赵妈妈家。可曾见元小姐么。〔小生〕小人到那裏逐一询问。不要说不见小姐。连赵妈妈都不见了。再三细问。那邻近人家说。昨日一伙人马。登时抢去。不知下落。〔生小旦惊介〕有这等事。好苦人也。〔生〕</p><p>【白练序】心惊。泪雨倾。钿车枉迎。谁知道做了绠沈银瓶。多情委路尘。怕永负今生玉杵盟。空思省。是我姻缘分浅。敎他簪珥飘零。</p><p>【醉太平】〔小旦〕伤情。红颜薄命。恨偷云掩月。藏影潜形。今成画饼。空辜负纪信殷懃。〔悲介〕连我那母亲也不在了。星星。衰年辛苦几曾经。为多娇蓬飘没定。〔合〕倩谁着紧。使珠还合浦。剑合延津。</p><p>〔生〕院子。你还再去仔细寻访一个的信。〔小生〕小人理会得。〔小旦〕</p><p>【尾声】一别芳容悲断梗。〔生〕千年幽恨正难平。准备着屛山和泪凭。</p><p>云想衣裳花想容。</p><p>未知何日得相从。</p><p>岂知为雨为云意。</p><p>只有高唐十二峯。</p><h2 id="第二十六出-巧遘" tabindex="-1"><a class="header-anchor" href="#第二十六出-巧遘" aria-hidden="true">#</a> 第二十六出 巧遘</h2><p>【女冠子】〔旦同丑赵母上〕幽居春晓。恹恹粉污香销。心事萧条。三分春色。一分愁病。二分烦恼。鳞鸿音信杳。无媒径路还遥。忧心悄悄。更形容枯槁。可怜辜负凤帏人老。</p><p>〔旦〕美目扬玉泽。蛾眉象翠翰。〔丑〕容华耀朝日。谁不希令颜。〔旦〕一朝许人折。何得坐相捐。涕泪洒衣裳。能不忆所欢。〔丑〕不悟永离别。愈隔增忧叹。误落世网中。一往不可扳。〔旦〕未知生死处。何能两相完。黄鸟为悲鸣。哀哉伤肺肝。我自那日被他抢来。拘禁在此。分明是槛凤围鸾。奋飞无地。愁红怨绿。幽恨难平。遇此狂且。必无出头日子。不如早早寻个自尽罢。〔丑〕小姐。且自奈烦些。定有个出头日子。〔旦〕妈妈。我父母俱亡。冰夷远隔。那恩人张秀才全无下落。我一身又不知究竟若何。教人怎生的消遣。</p><p>【二郞神】重门悄。怨悠悠离情多少。记邂逅山盟羞草草。无端心许。翻成翠减红消。会合今生难自料。怕镜裏孤鸾空老。〔合〕梦魂摇。这新愁一时撮上眉梢。</p><p>【前腔】〔旦〕飘飖。叹椿萱早谢。孤身谁靠。又为着情由添懊恼。风愁月恨。迢迢水阔天高。〔丑〕小姐。闻得公主十分拘束。驸马也不能脱身到此。不须烦恼。〔旦〕他锦帐流苏春意好。兀自强攀芳草。〔合〕泪痕交。晕红腮丁香露泣花梢。〔生小旦带小生从上行介〕</p><p>【转林莺】晴云点点芳树高。横空香雪飘潇。井干雕阑春窈窕。度平林花颤云翘。东风袅袅。送几阵淸芳缭绕。〔生〕小娘子。我为小姐杳无下落。心緖愁烦。与你到此园中消遣。你看这个光景。却似旧日水阁上一般。但不知小姐流落在何处。〔生小旦〕忆多娇。武陵人去。一水远迢遥。</p><p>〔小旦〕已到园中了。且在此闲玩片时。〔旦〕</p><p>【前腔】寒梅几点同寂寥。堪怜粉悴脂憔。薄命红颜难自保。〔悲介〕泪痕流血染鲛绡。〔生〕小娘子。如何有妇人啼哭。〔小旦〕正是。〔旦〕妈妈。外面似有人声。莫非是那狂且到此。他若来时。我只是自尽了。兰芽蕙草。宁自向秋风枯槁。枉相邀。冰心一片。怎肯逐春消。</p><p>〔生〕叫园丁。〔末扮园丁上〕银烛树前长似昼。露桃花下不知秋。〔见介生〕这房中缘何有妇人啼哭。〔末〕老爷在上。前日驸马爷不知那裏抢了一个小妇人。一个老妇人。正要同回。半路上公主宣召。不曾成事。押来拘禁在此。那妇人不知为甚么。鎭日在此啼啼哭哭。〔生〕开门。问他是甚么人家女子。〔末〕门窗俱是驸马爷封的。开不得。只这壁厢有小窗。仅容半面。可通飮食。〔生〕小娘子。你到窗中去看。是何等妇人。这般哀怨。〔小旦窥介〕呀。好似小姐。〔再窥惊介〕相公。小姐在此。〔旦〕他莫不是冰夷么。〔丑看介〕正是我女儿。〔小旦〕小姐。张相公在此。〔生旦作隔窗相见各悲介生〕快打门进去。〔末〕老爷。打不得。这是驸马爷封锁的。若是开了。我们都是个死。〔生〕胡说。快打进去。〔末〕老爷。可怜小的性命。决开不得。若毕竟要开。须禀明老老爷。方可开得。〔生〕呀。老老爷此时在朝未回。怎么等得。快打开来。〔旦〕相公不可造次。还等令公回来。说个明白。与你相见。如今只就窗中。少叙离情便了。〔生〕这也说得是。〔旦〕相公。你一向在那裏。〔生〕我自园中见后。老相公以金盒生疑。附书括州。几乎死于狱底。也竟不知小姐音信若何。</p><p>【啼莺儿】孤云没定鹤离巢。隔瑶台杳无靑鸟。近日到京。闻得一家遇害。小姐没入郭府。道侯门永闭春娇。谁知末路无靠。小生那裏不寻问小姐的信息。谁知落在这裏。想今朝云窗乍逢。恍疑是梦魂来到。枉心焦。盈盈一室。如隔楚天遥。</p><p>〔旦〕冰夷。你为何在此。〔小旦〕当初抄没之时。小姐不在。冰夷就代小姐没入府中。令公只道眞是小姐。看老相公分上。育为己女。前日相公中了进士。参谒令公。令公就把冰夷嫁了相公。〔生〕小生此时只道是小姐。不想到是冰夷。〔旦〕相公。且喜你功名成就。琴瑟和谐。只是我孤身流落。困苦无依。昔日园中之约。只索休了。</p><p>【前腔】你天机五色裁锦袍。靑骢玉貌争耀。倒敎我沦落无聊。似风中柳絮飞遶。妾身昔以金盒之故。抱恨难明。今朝又逢狂暴之徒。幽囚殆尽。只恐此生终无相见之日。如今得见相公之面。便死也不恨了。幸今日相逢故人。便九地黄垆含笑。冰夷。你好好伏侍相公。叹鹪鹩。一枝难借。好惜凤凰毛。</p><p>〔小旦〕小姐何出此言。冰夷一见老相公。卽当禀明。就来奉迎小姐。与相公成此姻缘。〔旦〕冰夷旣如此说。怎么别来不见你记念我呢。〔小旦〕</p><p>【黄莺儿】鎭日系心苗。忆飞琼下碧霄。怕愁多瘦损如花貌。〔旦〕你旣念我。怎么不通一个信儿。〔小旦〕侯门路遥。靑闺信遥。冰夷自幼随侍小姐。江梅肯占春光早。莫悲号。阳台咫尺。会合在今朝。</p><p>〔丑〕孩儿。你随了相公倒好了。只是小姐毕竟怎么。</p><p>【前腔】你罗绮艳仙桃。他痛芳容暗裏消。相公。我小姐呵。为郞竟日萦怀抱。柔脂不调。修蛾不描。空敎静女随春老。可相抛。空房寂寞。忍见锁妖娆。</p><p>〔旦〕相公。前日那暖金盒。说是你身边拿出来的。今日依旧还你去罢。〔出盒介〕</p><p>【猫儿坠】这是姻缘业债。惹出祸根苗。〔生〕说这金盒原是小姐的。还依先留在小姐处。〔旦〕咳。相公。我一身尙且不保。要他何用。羞把珍珠伴寂寥。空遗玉佩在江皋。徒劳。使君有妇。枉到蓝桥。〔投盒与生介〕</p><p>【前腔】〔生〕这是乐昌破镜。埋没在蓬蒿。怎比秦楼弄玉箫。我想袁大娘说。得此龙膏金盒。可得佳偶。今日小生与小姐对面。如隔天涯。仙源无分续弦胶。〔小旦〕心劳。看疏窗掩映。似隔重霄。</p><p>〔老旦扮侍女急上〕老老爷回朝。快请张爷小姐讲话。〔生〕令公相召。我们暂且回去。少间禀明。定有处置。不必愁烦。〔小旦〕母亲。好生伏侍小姐。劝他宽心。〔丑〕晓得。〔生〕就此吿别。暂时相见还相别。不是愁人亦断肠。〔生小旦同从先下丑〕小姐。他们此去。定有好音。〔旦〕妈妈。事未可知。</p><p>【尾声】可怜人去情悰杳。只剩得东风嶛峭。好敎我几度肠回魂暗消。</p><p>自有春愁枉断魂。</p><p>不堪芳草忆王孙。</p><p>落花寂寂黄昏雨。</p><p>深院无人独倚门。</p><h2 id="第二十七出-诉因" tabindex="-1"><a class="header-anchor" href="#第二十七出-诉因" aria-hidden="true">#</a> 第二十七出 诉因</h2><p>【番卜算】〔外上〕凤阁罢朝归。市虎眞堪讶。无端贝锦奏天家。休戚相牵挂。</p><p>老夫适在朝中。见王缙论张无颇一本。说他未遇之时。窃盗御赐金盒。旣遇之后。私娶钦给官奴。恰好各衙门交章发他奸恶。圣上大怒。斩首市曹。他的章奏幸得停罢不行。但不知甚么金盒。其中必有缘故。我已令人去请。待他出来。便知端的。〔生小旦上生〕</p><p>【前腔】破镜几时圆。花落何年发。〔小旦〕重门深锁隔天涯。闭老梅花萼。</p><p>〔相见介外〕适纔我在朝中。见王缙论你一本。你可晓得他论你的事情么。〔生〕小生不知。〔外〕他本中说你未遇之先。窃盗御赐之金盒。旣遇之后。私娶钦给之官奴。〔小旦惊介〕这本如今怎么了。〔外〕恰好各衙门交章发他奸恶。圣上大怒。斩首市曹。他上的本就停阁不行了。但不知甚么金盒。你可说与我知道。〔生〕大人听禀。</p><p>【狮子序】图攀折上苑花。困长安飘蓬自嗟。向君平买卜。偶遇仙家。此时有一袁大娘卖卜东郊。小生到彼买卜。他赠以金盒一个。龙膏数丸。说可以起死回生。又说因此可得佳偶。〔外〕哦。原来是袁大娘。我素闻他有仙术。你到曾遇他来。〔生〕赠我那续命的灵药。那时适値元相公的小姐有病。遍访明医。谁知遍京城都寻觅。问明医经春入夏。其时访得小生有此续命龙膏。赎取回去。一服而愈。仗仙膏顿蠲夙疾。唤起娇娃。</p><p>〔外〕也只是龙膏有效。怎的说甚么金盒。〔生〕谁想这金盒是圣上赐与元相公的。一向是小姐收藏。不知何故却在袁大娘处。及小生临别元相公之时。元相公恐小姐旧病复发。再取龙膏。偶见金盒。就疑小姐赠与小生的。</p><p>【东瓯令】道是桑间约暗投瓜。偷折吴王宫苑花。元相公就思一计。谋害小生。〔外〕怎么害你。〔生〕那时他只说有书一封。教小生便道寄与括州刺史王缙。不想他书中说我盗他金盒。叫王缙置小生于死地。谁知就裏藏机诈。把盗璧虚情驾。王缙昔年曾与小生同席赋诗。一时言语相伤。他心怀旧日之恨。怎当山鬼夜含沙。三木蓦然加。</p><p>〔外对小旦介〕孩儿。这等说起来。那金盒事情。俱是你身上起的了。〔小旦不言介生〕事到其间。不得不说了。〔外〕但说何妨。〔小旦〕孩儿非元相公亲生之女。是他府中侍女冰夷。老相公为金盒之事。百般窘辱小姐。小姐无以自明。遂欲自尽。</p><p>【赏宫花】他雷霆怒发。把靑蝇点污他。幸喜老夫人见小姐不离身伴。知他必无此事。适値老相公随驾幸洛。恐怕回来。激起他变。因此权把小姐藏在冰夷母亲家裏。王谢堂前燕。暂尔入人家。不想朝廷将老相公与老夫人赐死。小姐要没为官奴。仓卒之间。小姐不在。冰夷只得应了小姐名字。〔外〕亏了你了。〔小旦〕东帝频催春信紧。穿庭白雪作飞花。</p><p>〔外〕有这等事。张君。你当日在狱中怎得脱身。〔生〕</p><p>【降黄龙】嗟呀。一自委泥沙。抱痛圜墙。覆盆谁察。那时又是袁大娘。从空飞入狱中。把小生救出。丰城狱剑。谁知道货与王家。〔外对小旦介〕你一向知道小姐音信么。〔小旦〕冰夷久有此心。谨守爹爹家法。不敢访问。昨日偶到园亭。听得房中有个妇人哭声。细问园丁。他说驸马抢来拘禁在此。〔外〕咳。又是他做出来的。〔小旦〕冰夷从窗中窥看。不想就是小姐。波查。叹碧桃无主。果然是任东风到处飘飒。恰便是这忧怀无限。难诉琵琶。</p><p>〔外〕你如今待要怎么。我与你做主。〔小旦跪介〕冰夷有一言禀上爹爹。相公与小姐。当时香闺阻隔。未赴鸾凤之期。锦字传情。已订鸳鸯之约。昨日见小姐独自拘囚。若隔河边之织女。相公相对永诀。似阻溪上之刘郞。望爹爹特赐矜怜。广开方便。救他今日之苦。结彼夙昔之盟。使交甫之佩。不致虚投。乐昌之镜。可以再合。一则培植故相将折之兰枝。一则完成相公旣去之赵璧。恩沾肺腑。感佩死生。〔外〕我儿。你起来说。〔小旦〕</p><p>【大圣乐】他正韶年灼灼奇葩。那禁得朝来风雨大。望东君早与成姻娅。可敎他受孤寡。〔外〕你要去取小姐。这也何难。不知你们眞情若何。〔小旦生〕我这裏绣帏锦帐春风夜。他那裏少女风前数落花。眞情怎假。忍见他垂垂泪雨。向小窗沾洒。</p><p>〔外〕旣然如此。卽便分付安排香车。你就去迎接他到府中。明日恰好元宵。又是黄道吉日。就与他二人成了金盒之缘。我还把始末奏过官裏。明白你的心迹。〔生〕如此多谢。</p><p>从来玉谷有离鸾。</p><p>浮世尘埃久住难。</p><p>越女含情已无限。</p><p>莫敎长袖倚阑干。</p><h2 id="第二十八出-觖望" tabindex="-1"><a class="header-anchor" href="#第二十八出-觖望" aria-hidden="true">#</a> 第二十八出 觖望</h2><p>【梨花儿】〔净扮郭暧丑扮院子上净〕堪爱佳人美似玉。抢来不曾同一宿。今朝赚得出宫来。〔丑〕嗏。劝君休想天鹅肉。</p><p>〔净〕唗。这小厮惯要插嘴。本该打你一顿板子。只是今朝是我恭喜日子。姑且饶你。〔丑〕不知老爷恭甚么喜。〔净〕前日抢来那女子。我一向被公主拘管得紧。不得出来。今日得空出来。到园中去成亲。岂不恭喜。〔丑笑介〕老爷若是这等说。无喜可恭。那女子已是去了。〔丑怒介〕胡说。谁敢开我封锁。〔丑〕昨日张爷与元小姐到园中游玩。那女子正在裏面啼哭。张爷与小姐听得。就窗楞中张看。两下厮认起来。那女子到是眞正的元小姐。就是张爷原定的夫人。一向没入我府中的到是假钞。他们就去禀知老老爷。登时备了香车鼓乐。要迎到府中。与张爷成亲哩。〔净惊介〕有这等事。〔丑〕老爷。你听鼓乐喧天。迎将来了。〔净丑看介小生末老旦杂扮从鼓乐迎旦小旦上〕</p><p>【神仗儿】香车乍辗。香车乍辗。花笼宝扇。响铃铃珠串。凤管鸾笙相间。张绣幕。拥婵娟。张绣幕。拥婵娟。</p><p>〔下净怒介〕果然有这等事。可恨可恨。</p><p>【大迓鼓】笙歌正闹喧。敎人眼中缭乱。怒气冲天。恨他们酬了平生愿。好笑我空惹一身膻。使尽机谋。到底枉然。</p><p>快再赶上去看。〔同丑虚下卽上小生末老旦杂扮从鼓乐又迎旦小旦上〕</p><p>【神仗儿】花明宝钿。花明宝钿。光浮琬琰。是广寒仙媛。合配风流时彦。跨彩凤。逐文鸾。跨彩凤。逐文鸾。</p><p>〔下净〕你看他们竟自去了。教我如何处置。〔丑〕这是老老爷不是。不为自家儿子。到奉承别人。〔净〕正是。</p><p>【大迓鼓】爹爹见忒偏。惟知势利。拆散姻缘。霎时间环佩声儿远。只落得口内枉流涎。〔丑〕不如守旧回宫。省吃大拳。</p><p>好笑人心忒不足。</p><p>吃了五谷思六谷。</p><p>姻缘本是前生定。</p><p>空敎吃个大合扑。</p><h2 id="第二十九出-偿缘" tabindex="-1"><a class="header-anchor" href="#第二十九出-偿缘" aria-hidden="true">#</a> 第二十九出 偿缘</h2><p>〔末扮院子上〕铁关金锁彻明开。碧落摇光霁后来。唤上紫微三五夕。王孙帝女下仙台。自家汾阳王府中院子便是。今夜张爷与元丞相的小姐成亲。适値上元佳节。昨日老爷分付安排筵席。不免在此伺候。道犹未了。老爷早到。〔外上〕</p><p>【意难忘前】明月上梅梢。正和鸣双凤。共下层霄。琼筵佳气集。火树瑞烟飘。</p><p>院子那裏。〔末应介〕筵席俱已完备。〔外〕分付掌礼奉请新人。〔末应叫净介净扮掌礼请照常介生旦冠带小旦小生丑从上〕</p><p>【意难忘后】鸾音报。鹊声高。旧恨喜全消。看今朝团圞金盒。会合龙膏。〔净赞生旦拜送酒照常介生〕</p><p>【好事近】花烛映元宵。璧月重轮高照。祥云香霭。遥将画堂笼罩。屛开孔雀。灿溶溶万点灯光绕。春渐归金屋琼楼。人似在玉京瑶岛。</p><p>【前腔】〔旦〕良宵。月彩散璇霄。凝望处汉陌三星初耀。银花宝树。欲把宵光萦晓。楼疑十二。喜盈盈一派箫声到。乐潜通万户千门。景移来十洲三岛。</p><p>【千秋岁】〔小旦〕灿星桥。烁烁霞标绕。光皎皎金汉塡了。织女牵牛。织女牵牛。早趁着佳节元辰争巧。不夜城夜光照。长春窟春寒犹峭。共喜佳期早。却先歌采荇。预咏桃夭。</p><p>【前腔】〔外〕度蓝桥。步袅袅瑶京道。鲜的的珠彩联了。宋玉陈思。宋玉陈思。恰遇着洛楚巫山缘巧。并头花百枝耀。连理树九华飞绕。共道姻缘好。看壻颜美玉。妇色秾桃。</p><p>【越恁好】〔生旦〕凤台鹊渚。凤台鹊渚。暖融融淑景饶。几回儿顾影。随月艳。伴灯俏。锦重重绛绡。锦重重绛绡。见拂霏霏篆烟儿间着凤膏。皎团团扇儿整齐齐彩仗儿绕着玉毫。落梅曲。踏歌词。尽是双声调。羡千金一刻。万井歌笑</p><p>【前腔】〔外小旦〕郞才和女貌。郞才和女貌。乐融融喜气饶。几回儿笑声。琴瑟好。凤凰调。响悠悠玉箫。响悠悠玉箫。听急铮铮琵琶儿振着碧霄。吉支支笛儿骨冬冬画鼓儿闹着彩鳌。同声曲。相和歌。尽唱上元好。愿双心一意。百岁欢笑。</p><p>【红绣鞋】〔末丑净小生〕看秦楼凤影飘飖。飘飖。似西池鹤驭逍遥。逍遥。今夜灯为君耀。今夜月为君娇。今夜景为君饶。</p><p>【前腔】〔生旦〕山盟海誓堪邀。堪邀。天长地久同遥。同遥。今夜灯愿常耀。今夜灯愿长娇。今夜景愿长饶。</p><p>【尾声】〔共〕金吾不禁为欢好。银烛还看逐夜销。正洞房春满。莫把佳期虚度了。</p><p>靑鸾飞入合欢宫。</p><p>神女知来第几峯。</p><p>可怜今夜千门裏。</p><p>银汉星回一道通。</p><h2 id="第三十出-游仙" tabindex="-1"><a class="header-anchor" href="#第三十出-游仙" aria-hidden="true">#</a> 第三十出 游仙</h2><p>〔老旦扮袁大娘上〕寻思百计不如闲。须看人间比梦间。已见槿花朝委露。朝簪未掷复何颜。自家袁大娘是也。那张无颇与湘英夫妻二人。重谐金盒。已了却一段姻缘。只恐他贪恋荣华。迷失眞性。断绝仙路。永堕尘寰。我今不免去点化他一番。呀。可早来到了也。</p><p>【北双调新水令】一生泡影水中圆。到头来被那业风儿吹散。银屛排粉黛。玉陛列千官。谁得完全。都是那假骷髅浮云幻。</p><p>咦。他两人这早晚还未起来。是好受用。只恐你沈沦了正果也呵。我且暂游洞府。待他出来。却来见他。〔虚下生旦上〕</p><p>【南步步娇】当年阻隔深深院。两地相思断。琼珠碎又圆。燕尔芳年。桃花人面。斗帐尽淸欢。却疑身在瑶池畔。</p><p>〔生〕夫人。我和你伉俪重谐。多亏此金盒之力。〔旦〕相公。此盒奴家藏在妆奁中。不知相公那裏得来。〔生〕下官向年买卜东郊。袁大娘怜我桂玉萧条。将此金盒盛贮龙膏赠我。他说卖药都城。可得佳偶。我想佳偶正应夫人。只是金盒的缘由。并不知道。〔旦〕那袁大娘是甚么人。可去问他一个明白么。〔生〕他名列仙曹。踪迹无定。那裏去寻他。只索休了。〔老旦上〕</p><p>【北折桂令】看人间几变桑田。忙提觉柱下仙官。早唤醒绣户婵娟。休恋着舞镜飞鸾。靑楼凤馆。紫阙鹓班。瞬息裏空华云散。霎时间石火冰寒。早办个凤想仙缘。休等待临渊结网。只落得月缺花残。</p><p>〔进见介生〕呀。来的是袁大娘。正尔想念。为何到此。〔老旦〕你两个夫妻完聚。特来相贺。〔生〕我夫妻得有今日。多感大娘成就。〔生旦拜谢介〕</p><p>【南江儿水】云路仙踪幻。丹台姓字悬。神功广布行方便。〔生〕小生在狱中时节呵。凄凄夜雨圜墙怨。忽冲开寃气游蓬苑。早成就百年姻眷。嘘植枯枝。黄雀衔恩非浅。</p><p>〔旦〕袁大娘。向日盛龙膏的金盒。是朝廷赠与我爹爹的。奴家藏在妆盒裏面。为何得在袁大娘手中。〔老旦〕你要知金盒的事么。这金盒非同小可也。</p><p>【北雁儿落带得胜令】他也曾伴金人捧玉盘。他也曾随玉女依金殿他也曾贮玄霜石窦寒。他也曾盛凤液冰壶暖。〔旦〕旣是仙府之物。为何朝廷赐在我家裏。</p><p>〔旦〕到如今流落在人间。暗妆成花柳关。酬却了风流愿。和合你二姓欢。根源。到做了玉镜台新公案。团圆。成就了凤凰箫夙世缘。凤凰箫夙世缘。此盒原是水府广利王鎭海之宝。只为你两人姻缘在这盒上。因此传到人间。是我特遣天将到你家中偷将出来。做成方便。合你夫妻。如今你两个琴瑟旣谐。功名已就。终身的事都已完了。我想幻世光阴。眞同一瞬。何不随我到山中学道去来。〔生〕下官纔涉宦途。再完伉俪。事业未终。遽难从命。</p><p>【南侥侥令】〔生旦〕宫袍纔灿烂。燕侣正芳姸。五岳云游非所愿。还要佐飞龙丽九天。佐飞龙丽九天。</p><p>【北望江南】〔老旦〕呀。你待要佐飞龙丽九天。怕兴尽酒阑珊。波波劫劫甚时闲。枉把那他身皮肉强来黏。笑痴迷可怜。笑痴迷可怜。可知道不将云水换朝簪。</p><p>〔生旦〕袁大娘。我二人蒙你指点。如梦方觉。似醉初醒。我想尘世劳劳。眞是终无结果也。</p><p>【南园林好】听伊言尘迷恍然。猛回头繁华枉然。想蕉鹿终成梦幻。离浩劫学香园。参秘诀炼金丹。</p><p>〔老旦〕张先生。你听我道来。你原是玉帝殿前司香仙吏。夫人。你原是水府广利王长女。只因你二人尘缘未了。合当配为夫妻。因此谪在尘中。屡遭磨难。若不早弃浮荣。复归正道。只恐眞性一迷。永沦劫海。何时再得上升也。</p><p>【北沽美酒带太平令】你是云台吏水府仙。云台吏水府仙。离阆苑谪尘寰。回首靑霞路不悬。火坑中须早道。苦海内莫牵缠。须丢却闲愁簪冕。早辞那束缚朝班。待遨游蕊珠宫殿。戴上了朗月霞冠。你呵若不早飘然驾骖。向山前水边。呀。怕难寻本来头面。</p><p>〔生旦拜介〕愿随袁大娘山中学道去也。〔净丑末小生扮仙女仙官执符节旛幢上迎介〕</p><p>【南淸江引】从来浊世休迷恋。好把黄庭念。庭栽五粒松。袖握千年篆。穿一领紫绡衣。再不上黄金殿。</p><p>王子求仙月满台。</p><p>玉箫淸转鹤徘徊。</p><p>曲中飞去不知处。</p><p>山下碧桃春自开。</p><p>龙膏记终</p>',540),i=[d];function n(t,c){return a(),e("div",null,i)}const o=p(h,[["render",n],["__file","六十种曲龙膏记.html.vue"]]);export{o as default};
