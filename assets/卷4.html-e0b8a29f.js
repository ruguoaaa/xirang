import{_ as a}from"./plugin-vue_export-helper-c27b6911.js";import{o as e,c as h,e as r}from"./app-a83671f0.js";const d={},i=r('<h2 id="卷-四" tabindex="-1"><a class="header-anchor" href="#卷-四" aria-hidden="true">#</a> 卷　四</h2><h3 id="赵元镇" tabindex="-1"><a class="header-anchor" href="#赵元镇" aria-hidden="true">#</a> 赵元镇</h3><p>赵鼎，字元镇，宋中兴名相。小词婉媚，不减花间、兰畹。“惨结秋阴”一首，世皆传诵之矣。点绛唇一道云：“香冷金猊，梦回鸳帐馀香嫩。更无人问。一枕江南恨。消瘦休文，顿觉春衫褪。清明近。杏花吹尽。薄暮寒成阵。”</p><h3 id="贺方回" tabindex="-1"><a class="header-anchor" href="#贺方回" aria-hidden="true">#</a> 贺方回</h3><p>贺方回浣溪沙云：“鹜外红销一缕霞。淡黄杨柳带栖鸦。玉人和月折梅花。笑　捻粉香归绣户，半垂罗幕护窗纱。东风寒似夜来些。”此词句句绮丽，字字清新，当时赏之，以为花间、兰畹不及，信然。近见玉林词选，首句二字作楼角，非也。楼角与鹜外，相去何啻天壤。</p><h3 id="孙浩然" tabindex="-1"><a class="header-anchor" href="#孙浩然" aria-hidden="true">#</a> 孙浩然</h3><p>“一带江山如画。风物向秋潇洒。水浸碧天何处断，霁色冷光相射。蓼屿荻花洲，掩映竹篱茅舍。云际客帆高挂。烟外酒旗底亚。多少六朝兴废事，尽入渔樵闲话。怅望倚层楼，寒　日无言西下。”此孙浩然离亭宴词也，悲壮可传。</p><h3 id="查荎透碧霄" tabindex="-1"><a class="header-anchor" href="#查荎透碧霄" aria-hidden="true">#</a> 查荎透碧霄</h3><p>“舣兰舟。十分端是载离愁。练波送远，屏山遮断，此去难留。相从争奈，心期久要，屡变霜秋。　叹人生、杳似萍浮。又翻成轻别，都将深恨，付与东流。想斜阳影里，寒烟明处，双桨去悠悠。爱渚梅幽香动，须采掇，倩纤柔。艳歌粲发，谁传馀韵，来说仙游。念故人留此遐州。但春风老去，秋月圆时，独倚江楼。”此查　荎透碧霄词也，所谓一不为少。</p><h3 id="陈子高" tabindex="-1"><a class="header-anchor" href="#陈子高" aria-hidden="true">#</a> 陈子高</h3><p>陈子高，名克，天台人。有赤城词一卷，甚工致流丽。草堂词“愁脉脉”一篇，子高词也，今刻失其名。</p><h3 id="陈去非" tabindex="-1"><a class="header-anchor" href="#陈去非" aria-hidden="true">#</a> 陈去非</h3><p>陈去非，蜀之青神人，陈季常之孙也，徙居河南。宋南渡后，又居建业。诗为高宗所眷注，而词亦佳。语意超绝，笔力排　奡，识者谓其可摩坡仙之垒，非溢美云。草堂词惟载忆昔午桥一首。其闽中渔家傲云：“今日山头云欲举。青蛟翠凤移时舞。行到石桥闻细雨。听还住。风吹却过溪西去。我欲寻诗宽久旅。桃花落尽春无数。渺渺篮舆穿翠楚。悠然处。高林忽送黄鹂语。”又虞美人云：“吟诗日日待春风。及至桃花开后却匆匆。”又点绛唇云：“愁无那。短歌谁和。风动梨花朵。”又南柯子云：“阑干三面看晴空。背插浮图，千尺冷烟中。”皆绝似坡仙语。</p><h3 id="陈去非桂花词" tabindex="-1"><a class="header-anchor" href="#陈去非桂花词" aria-hidden="true">#</a> 陈去非桂花词</h3><p>苕溪渔隐曰：木犀，闽中最多，路傍往往有参天合抱者，土人以其多而不贵之。漕宇门前两径，自有一二百株，至秋花盛开，篮舆行清香中，殊可爱也。古人赋咏，惟东坡倅钱塘，八月十七日天竺送桂花分赠元素诗云：“月缺霜浓细蕊乾。此花元属桂堂仙。鹫峰子落惊前夜，蟾窟枝空记昔年。破衲山僧怜耿介，练裙溪女　斗清妍。愿公采撷纫幽佩，莫遣孤芳老涧边。”陈去非有词云：“黄衫相倚。翠葆层层底。八月江南风日美。弄影山腰水尾。楚人未识孤妍。离骚遗恨千年。无住庵中新梦，一枝唤起幽禅。”万俟雅言有词云：“芳菲叶底。谁会秋工意。深绿护轻黄，怕青女霜侵憔悴。开分早晚，都占九秋天，花四出，香七里。独步珠宫里。佳名岩桂　、却因是遗子。不自月中来，又那得萧萧风味。霓裳旧曲，休问广寒人，飞太白，酹仙蕊，香外无香比。”文昌杂录云：京师贵家，多以酴醿渍酒，独有芬香而已。近年方以　榠楂花悬酒中，不惟馥郁可爱，又能使酒味辛冽。始于戚里，外人盖所未知也。</p><h3 id="叶少蕴" tabindex="-1"><a class="header-anchor" href="#叶少蕴" aria-hidden="true">#</a> 叶少蕴</h3><p>叶少蕴名梦得，号石林居士。妙龄秀发，有文章盛名。石林词一卷，传于世。贺新郎“睡起流莺语”，虞美人“落花已作风前舞”，皆其词之入选者也。中秋宴客念奴娇末句云：“广寒宫殿，为余聊借琼林。”英英独照者。</p><h3 id="曾空青" tabindex="-1"><a class="header-anchor" href="#曾空青" aria-hidden="true">#</a> 曾空青</h3><p>曾纡，字公衮，号空青先生，子宣之子。清樾轩二诗名世，词亦佳。其临江仙云：“后院短墙临绿水，春风急管繁弦。　问原作向，王幼安据花庵词选改。谁亲按小婵娟。玉堂天上客，琳馆地行仙。安得此身长是健，徘徊夜饮朝眠。江南刺史漫垂涎。安排肠已断，何况到樽前。”又菩萨蛮：“山光冷浸清江底。江光只到柴门里。卧对白　蘋洲。欹眠数钓舟。”亦佳。惜全篇未称。</p><h3 id="曾纯甫" tabindex="-1"><a class="header-anchor" href="#曾纯甫" aria-hidden="true">#</a> 曾纯甫</h3><p>曾觌，字纯甫，号海野。东都故老，见汴都之盛，故词多感慨，金人捧露盘是也。采桑子云：“花里游蜂。宿粉栖香锦绣中。”为当时传歌。</p><h3 id="张材甫" tabindex="-1"><a class="header-anchor" href="#张材甫" aria-hidden="true">#</a> 张材甫</h3><p>张材甫，名抡，南渡故老。词多应制。元夕“双阙中天”一首，繁华感慨，已入选矣。咏瑞香花西江月：“剪就碧云团叶，刻成紫玉芳心。浅春不怕嫩寒侵。暖彻薰笼瑞锦。花里清芬独步，樽前胜韵难禁。飞香直到玉杯深。消得厌厌夜饮。”又柳梢青前段云：“柳色初匀，轻寒如水，纤雨如尘。一阵东风，　縠纹微皱，碧沼鳞鳞。”亦佳。足称词人。</p><h3 id="曾觌张抡进词" tabindex="-1"><a class="header-anchor" href="#曾觌张抡进词" aria-hidden="true">#</a> 曾觌张抡进词</h3><p>曾觌进词赋，遂进阮郎归云：“柳阴庭院占风光。呢喃春昼长。碧波新涨小池塘。双双蹴水忙。萍散漫，絮飞扬。轻盈体态狂。为　怜流水落花香。衔将归画梁。”既登舟，知阁张抡进柳梢青云：“柳色初浓，馀寒似水，纤雨如尘。一阵东风，縠纹微皱，碧沼鳞鳞。仙娥花月精神。奏凤　筦、鸾弦斗新。万岁声中，九霞杯内，长醉芳春。”曾觌和进云：“桃靥红匀，梨腮粉薄，鸳径无尘。凤阁凌虚，龙池澄碧，芳意鳞鳞。清时酒圣花神。看内苑、风光又新。一部仙韶，九重鸾仗，天上长春。”</p><h3 id="雪词" tabindex="-1"><a class="header-anchor" href="#雪词" aria-hidden="true">#</a> 雪词</h3><p>“紫皇高宴仙台，双成戏击璚苞碎。何人为把，银河水剪，甲兵都洗。玉样乾坤，八荒同色，了无尘翳。喜冰消太液，暖融　鳷鹊，端门晓，班初退。圣主忧民深意。转鸿钧、满天和气。太平有象，三宫二圣，万年千岁。双玉杯深，五云楼迥，不妨频醉。看来不是飞花，片片是、丰年瑞。”太上大喜，赐镀金酒器三百两。</p><h3 id="月词" tabindex="-1"><a class="header-anchor" href="#月词" aria-hidden="true">#</a> 月词</h3><p>曾觌壶中天词云：“素飙漾碧，看天衢稳送，一轮明月。翠水瀛壶人不到，比似世间秋别。玉手瑶笙，一时同色，小按霓裳叠。天津桥上，有人偷记新阕。当日谁幻银桥，阿瞒儿戏，一笑成痴绝。肯信群仙高宴处，移下水晶宫阙。云海尘清，山河影满，桂冷吹香雪。何劳玉斧，金瓯千古无缺。”上皇大喜，曰：“从来月词，不曾用金瓯事，可谓新奇。”赐金束带紫番罗水晶碗。上亦赐宝　醆。至一更五点还宫。是夜，西兴亦闻天乐焉。</p><h3 id="潮词" tabindex="-1"><a class="header-anchor" href="#潮词" aria-hidden="true">#</a> 潮词</h3><p>江潮亦天下所独，宣谕侍官各赋酹江月一曲，至晚呈上，以吴琚为第一。其词曰：“玉虹遥挂，望青山隐隐，恍此字原脱，王幼安据武林旧事补。如一抹。忽觉天风吹海立，好似春霆初发。白马凌空，琼鳌驾水，日夜朝天阙。飞龙舞凤，郁葱环拱吴越。此景天下应无，东南形胜，伟观真奇绝。好是吴儿飞彩帜，蹴起一江秋雪。黄屋天临，水犀云拥，看击中流楫。晚来波静，海门飞上明月。”两宫赏赐无限，至月上始还。</p><h3 id="朱希真" tabindex="-1"><a class="header-anchor" href="#朱希真" aria-hidden="true">#</a> 朱希真</h3><p>朱希真，名敦儒，博物洽闻，东都名士也。天资旷远，有神仙风致。其西江月二首，词浅意深，可以警世之役役于非望之福者。草堂入选矣。其相见欢云：“东风吹尽江梅。橘原误作揉，王幼安据樵歌改。花开。旧日吴王宫殿长青苔。今古事，英雄泪，老相催。常恨夕阳西　下晚潮回。”鹧鸪天云：“检尽历头冬又残。爱他风雪耐他寒。拖条竹杖家家酒，上个篮舆处处山。添老大，转痴顽。谢天教我老年闲。道人还了鸳鸯债，纸帐梅花醉梦间。”其水龙吟末云：“奇谋报国，可怜无用，尘昏白羽。铁锁横江，锦帆冲浪，孙郎良苦。”亦可知其为人矣。</p><h3 id="李似之" tabindex="-1"><a class="header-anchor" href="#李似之" aria-hidden="true">#</a> 李似之</h3><p>李似之，名弥逊，仙井监人，自号筠翁，宋南渡名士。不附秦桧坐贬。有别友菩萨蛮一首云：“江城烽火连三月。不堪对酒长亭别。休作断肠声。老来无泪倾。风高帆影疾。目送舟痕碧。锦字几时来。薰风无雁回。”</p><h3 id="张安国" tabindex="-1"><a class="header-anchor" href="#张安国" aria-hidden="true">#</a> 张安国</h3><p>张孝祥，字安国，蜀之简州人，四状元之一也。后卜居历阳。平昔为词，未尝著稿，笔酣兴健，顷刻即成，无一字无来处。如歌头、凯歌诸曲，骏发蹈厉，寓以诗人句法者也。有于湖紫微雅词一卷，汤衡为序云云。其咏物之工，如“罗帕分柑霜落齿，冰盘剥芡珠盈掬”。写景之妙，如“秋净明霞乍吐，　曙凉宿霭初消”。丽情之句，如“佩解湘腰，钗孤楚鬓”，不可胜载。案张孝祥为唐诗人张籍七世孙，盖和州乌江人。词品误作蜀之简州人。</p><h3 id="于湖词" tabindex="-1"><a class="header-anchor" href="#于湖词" aria-hidden="true">#</a> 于湖词</h3><p>于湖玩鞭亭，晋明帝觇王敦营垒处。自温庭筠赋诗后，张文潜又赋于湖曲，以正湖阴之误。词皆奇丽警拔，脍炙人口。徐宝之、韩南涧亦发新意，张安国赋满江红云：“千古凄凉，兴亡事，但悲陈迹。凝望眼，　吴波不动，楚山空碧。巴滇绿骏追风远，武昌云旆连天赤。笑老奸遗臭到如今，留空壁。边书静，烽烟息。通轺传，销锋镝。仰太平天子，圣明无敌。蹙踏扬州开帝里，渡江天马龙为匹。看东南佳气郁葱葱，传千忆。”虽间采温、张语，而词气亦不在其下。尝见安国大书此词，后题云：“乾道元年正月十日。”笔势奇伟可爱。建康实录，唐许嵩所著者，亦称湖阴云云。庭筠之误，有自来矣。</p><h3 id="醉落魄" tabindex="-1"><a class="header-anchor" href="#醉落魄" aria-hidden="true">#</a> 醉落魄</h3><p>张于湖醉落魄词云：“轻寒澹绿。可人风韵闲梳束。多情早是眉峰蹙。一点秋波，闲里觑人毒。桃花庭院光阴速。原作闲妆束，与上重，王幼安据宋本于湖集改。铜　鞮谁唱大堤曲。归来想是樱桃熟。不道秋千，谁伴那人蹴。”此词毒蹴二字难下。醉落魄，元曲讹为醉罗歌。</p><h3 id="史邦卿" tabindex="-1"><a class="header-anchor" href="#史邦卿" aria-hidden="true">#</a> 史邦卿</h3><p>史邦卿，名达祖，号梅溪。今录其万年欢一首，亦鼎之一脔也。“两袖梅风，谢桥边岸痕二字原无，王幼安据梅溪词补。犹带阴雪。过了匆匆灯市，草根青发。燕子春愁未醒，误几处芳音辽绝。烟　谿上，采绿人归，定应愁沁花骨。非干厚情易歇。奈燕台句老，难道离别。小径吹衣，曾记故里风物。多少惊心旧事，第一是、侵阶罗袜。如今但柳发　晞春，夜来和露梳月。”春雪词云：“行天入镜，都做出、轻松纤软。寒炉重暖，便放慢春衫针线。恐凤鞋挑菜归来，万一灞桥相见。”此句尤为姜尧章拈出。轻松纤软，元人小令借以咏美人足云。又元夕词：“羞醉玉，少年丰度。怀艳雪，旧家伴侣。”醉玉生春出兰畹词，艳雪出韦诗，语精字炼，岂易及耶。</p><h3 id="杏花天" tabindex="-1"><a class="header-anchor" href="#杏花天" aria-hidden="true">#</a> 杏花天</h3><p>史邦卿杏花天词云：“软波拖碧蒲芽短。画楼外，花晴柳暖。今年自是清明晚。便觉芳情较　嬾。春衫瘦，东风剪剪。逼花坞，香吹醉面。归来立马斜阳岸。隔水歌声一片。”姜尧章云：“史邦卿之词，奇秀清逸，有李长吉之韵，盖能融情景于一家，会句意于两得。”姜亦当时词手，而服之如此。</p><h3 id="姜尧章" tabindex="-1"><a class="header-anchor" href="#姜尧章" aria-hidden="true">#</a> 姜尧章</h3><p>姜夔，字尧章，号白石道人，南渡诗家名流。词极精妙，不减清真乐府。其间高处有周美成不能及者。善吹箫，自制曲，初则率意为长短句，然后协以音律云。其咏蟋蟀齐天乐一词最胜，其词曰：“庾郎先自吟愁赋。　凄凄更闻私语。露湿铜铺，苔侵石井，都是曾听伊处。哀音似诉。正思妇无眠，起寻机杼。曲曲屏山，夜凉独自甚情绪。西窗又吹暗雨。为谁频断续，相和砧杵。候馆吟秋，离宫吊月，别有伤心无数。　邠诗漫与。笑篱落呼灯，世间儿女。写入琴丝，一声声更苦。”其过苕霅云：“拂雪金鞭，欺寒茸帽，不记章台走马。雁碛沙平，渔汀人散，老去不堪游冶。”人日词云：“池面冰胶，墙头雪老，云意还又沉沉。朱户粘鸡，金盘簇燕，空叹时序侵寻。”湘月词云：“归禽时度，月上汀洲冷。中流容与，画桡不点清镜。”从柳子厚“绿净不可唾”之语翻出。戏张平甫纳妾云：“别母情怀，随郎滋味，桃叶渡江时。”翠楼吟云：“槛曲萦红，檐牙飞翠，酒祓原作破，据白石词改。清愁，花消英气。”法曲献仙音云：“过秋风未成归计。重见冷枫红舞。”玲珑四犯云：“轻盈唤马，端正窥户。酒醒明月下，梦逐潮声去。”其腔皆自度者。传至今，不得其调，难入管弦，　秪爱其句之奇丽耳。</p><h3 id="高宾王" tabindex="-1"><a class="header-anchor" href="#高宾王" aria-hidden="true">#</a> 高宾王</h3><p>高观国，字宾王，号竹屋。词名竹屋痴语，陈造为序。称其与史邦卿皆秦周之词，所作要是不经人道语，其妙处，少游、美成亦未及也。旧本草堂诗馀选其玉蝴蝶一首，书坊翻刻，欲省费，潜去之。予家藏有旧本，今录于此，以补遗略焉。“唤起一襟凉思，未成晚雨，先做秋阴。楚客悲残，谁解此意登临。古台荒，断霞斜照，新梦黯，微月疏砧。总难禁，尽将幽恨，分付孤斟。从今。倦看青镜，既迟　勋业，可负烟林。断梗无凭，岁华摇落又惊心。想莼汀，水云愁凝。闲蕙帐，猿鹤悲吟。信沉沉，故园归计，休更侵寻。”又咏轿御街行云：“藤筠巧织花纹细。称稳步，如流水。踏青陌上寸初晴，嫌怕湿文鸳双履。要人送上，逢花须住。才过处，香风起。裙儿挂在帘儿底。更不把窗儿闭。红红白白簇花枝，却称得、寻春芳意。归来时晚，纱笼引道，扶下人微醉。”他如秋怀喜迁莺，吊青楼永遇乐，佳作也。</p><h3 id="卢申之" tabindex="-1"><a class="header-anchor" href="#卢申之" aria-hidden="true">#</a> 卢申之</h3><p>卢申之，名祖皋，邛州人。有蒲江词一卷，乐章甚工，字字可入律吕。彭传师此二字原误作帅，王幼安据蒲江词改。于吴江作钓雪亭，擅渔人之窟宅，以供诗境也，约赵子野、翁灵舒诸人赋之，惟申之擅场。“江寒雁影梅花瘦。四无尘，雪飞风起，夜窗如昼。”其警句也。水龙吟咏荼蘼云：“荡红流水无声、暮烟细草粘天远。低回倦蝶，往来忙燕，芳期顿　嬾。绿雾迷墙，翠虬腾架，雪明香暖。笑依依欲挽，春风教住，还疑是、相逢晚。不似梅妆瘦减。占人间、丰神萧散。攀条弄蕊，天涯犹记，曲阑小院。老去情怀，酒连风味，有时重见。对枕帏空想，东窗旧梦，带将离怨。”洞仙歌咏茉莉云：“玉肌翠袖，较似酴　醿瘦。几度熏醒夜窗酒。问炎州何许清凉，尘不到、一段此二字原脱，王幼安据蒲江词补。冰壶剪就。晚来庭户悄，暗数流光，细拾芳英黯回首。念日暮江东，偏为魂销人易老，幽韵清标似旧。正簟纹如水帐如烟，更奈向，月明露浓时候。”</p><h3 id="刘改之词" tabindex="-1"><a class="header-anchor" href="#刘改之词" aria-hidden="true">#</a> 刘改之词</h3><p>“新来塞北。传到真消息。赤地居民无一粒。更五单于争立。维师尚父鹰扬。熊　罴百万堂堂。看取黄金假钺，归来异姓真王。”又云：“堂上谋臣樽俎，边头将士干戈。天时地利与人和。燕可伐与曰可。今日楼台鼎鼐，明年带砺山河。大家齐唱大风歌。同日四方来贺。”世传辛幼安寿韩　侂胄词也。又有小词一首，尤多俚谈，不录。近读谢叠山文，论李氏系年录、朝野杂记之非。谓乾道间，幼安以金有必亡之势，愿召大臣修边备，为仓卒应变之计，此忧国远猷也。今摘数语，而曰赞开边，借刘过小词，曰，此幼安作也。忠魂得无冤乎。故今特为拈出。</p><h3 id="天仙子" tabindex="-1"><a class="header-anchor" href="#天仙子" aria-hidden="true">#</a> 天仙子</h3><p>刘改之赴试别妾天仙子云：“别酒醺醺浑易醉。回过头来三十里。马儿不住去如飞，行一憩，牵一憩，原作“来牵一憩”，衍“来”字，王幼安据调删。断送杀人山共水。是则是功名终可喜。不道恩情抛得未。梅村雪店酒旗斜，去也是，住也是，烦恼自家烦恼你。”词俗意佳，世多传之。又小说载曹东亩赴试步行，戏作红窗迥慰其足云：“春闱期近也，望帝乡迢迢，犹在天际。懊恨这一双脚底，一日厮赶上、五六十里。争　气。扶持我去，转得官归、恁时赏你。穿对朝靴，安排你在轿儿里。更选对宫样鞋儿，夜间伴你。”其词虽相似，而不及改之远甚。曹东亩名豳、字西士。</p><h3 id="严次山" tabindex="-1"><a class="header-anchor" href="#严次山" aria-hidden="true">#</a> 严次山</h3><p>严仁，字次山，词名清江　欸乃。其佳处有“粘云江影伤千古，流不去断魂处”之句。又长于庆寿、赠行，洒然脱俗。如寿萧禹平云：“云表金茎珠璀璨。当日投怀惊玉燕。文章议论压西　崐，风流姓字翔东观。”赠欧太守云：“坐啸清香画戟。听丁丁，滴花晴漏，棠阴昼寂。”赓宾客竹枝杨柳送别云：“相逢斜柳绊轻舟，渚香不断蘋花老。”又“窗儿上，几条残月，斜玉此字原脱，王幼安据花庵词选补。界罗帏”，皆为当时脍炙。</p><h3 id="吴大年" tabindex="-1"><a class="header-anchor" href="#吴大年" aria-hidden="true">#</a> 吴大年</h3><p>吴亿，字大年，南渡初人。元夕“楼雪初消”一首入选。予爱其南乡子一首云：“江上雪初消。暖日晴烟弄柳条。认得裙腰芳草绿，魂销。曾折梅花过断桥。蝉鬓为谁凋。长恨含娇　那处娇。遥想晚妆呵手罢，无聊。更傍朱唇暖玉箫。”</p><h3 id="张功甫" tabindex="-1"><a class="header-anchor" href="#张功甫" aria-hidden="true">#</a> 张功甫</h3><p>张功甫，名鎡，有玉照堂词一卷。玉照堂以种梅得名，其词多赏梅之作。其佳处如“光摇动，一川银浪，九霄珂月”，又“宿　雨初乾，舞梢烟瘦金丝袅。粉围香阵拥诗仙，战退春寒峭”，皆咏梅之作。虽不惊人，而风味殊可喜。</p><h3 id="贺新郎" tabindex="-1"><a class="header-anchor" href="#贺新郎" aria-hidden="true">#</a> 贺新郎</h3><p>张功甫，名鎡，善填词。尝即席作贺新郎送陈退翁分教衡湘云：“桂隐传杯处。有风流千岩胜韵，太邱遗绪。原作谱，王幼安据花庵词选改。玉季金昆霄汉侣。平步鸾坡挥尘。莫便驾、飞　颿烟渚。云动精神衡岳去。向君山，帝野锵韶濩。艺兰畹，吊湘楚。南湖老矣无襟度。但樽前，踉蹡醉饮，帽花颠仆。只恐清时专文教，犹贷阴山狂虏。卧玉帐、貔貅钲鼓。忠烈前　勋赍万恨，望神都、魏阙奔狐兔。呼翠袖，为君舞。”此词首尾变化，送教官而及阴山狂虏，非善转换不及此。末句“呼翠袖，为君舞”六字又能换回结煞，非千钧笔力未易到此。辛稼轩有“凭谁唤取，盈盈翠袖，　揾英雄泪”，此末句似之。</p><h3 id="吴子和" tabindex="-1"><a class="header-anchor" href="#吴子和" aria-hidden="true">#</a> 吴子和</h3><p>吴子和，名礼之，钱塘人。有闰元宵喜迁莺一词入选。</p><h3 id="郑中卿" tabindex="-1"><a class="header-anchor" href="#郑中卿" aria-hidden="true">#</a> 郑中卿</h3><p>郑中卿，名域，三山人，号松窗。使虏回，有燕谷剽闻二卷，纪虏事甚详。昭君怨咏梅一词云：“道是花来春未。道是雪来香异。水外一枝斜。野人家。冷淡竹篱茅舍。富贵玉堂琼榭。两地不同栽。一般开。”兴比甚佳。丽情云：“合是一钗双燕，却成两处孤鸾。”乐府多传之。</p><h3 id="谢勉仲" tabindex="-1"><a class="header-anchor" href="#谢勉仲" aria-hidden="true">#</a> 谢勉仲</h3><p>谢勉仲，名懋，号静寄居士。吴伯明称其片言只字，戛玉锵金，酝籍风流，为世所贵云。其七夕鹊桥仙一词入选，“钩帘借月”是也。若“馀酲未解扶头　懒，屏里潇湘梦远”，亦的的佳句。</p><h3 id="赵文鼎" tabindex="-1"><a class="header-anchor" href="#赵文鼎" aria-hidden="true">#</a> 赵文鼎</h3><p>赵文鼎，名善扛，号解林居士。其春游重叠金云：“楚宫杨柳依依碧。遥山翠隐横波溢。绝艳照　秾春。春光欲醉人。纤纤芳草嫩。微步轻罗衬。花戴满头归。游蜂花上飞。”其二：“玉关芳草粘天碧。春风万里思行客。骄马向风嘶。道归犹未归。南云新有雁。望眼愁边断。膏沐为谁容。日高花影重。”重叠金即菩萨蛮也。又十拍子阕亦佳。</p><h3 id="赵德庄" tabindex="-1"><a class="header-anchor" href="#赵德庄" aria-hidden="true">#</a> 赵德庄</h3><p>赵德庄，名彦端，有介庵词一卷。清平乐一首云：“桃根桃叶。一树芳相接。春到江南二三月。迷损东家蝴蝶。殷勤踏取春阳。风前花正低昂。与我同心　栀子，报君百结丁香。”为集中之冠。</p><h3 id="易彦祥" tabindex="-1"><a class="header-anchor" href="#易彦祥" aria-hidden="true">#</a> 易彦祥</h3><p>易祓，字彦祥，长沙人，宁宗朝解褐状元。草堂词蓦山溪“海棠枝上，留取娇莺语”，其所作也。</p><h3 id="李知几" tabindex="-1"><a class="header-anchor" href="#李知几" aria-hidden="true">#</a> 李知几</h3><p>李石，字知几，号方舟，蜀之井研人。文章盛传，有续博物志。词亦风致。草堂选“烟柳疏疏人悄悄”，其夏夜词也。赠官妓词，有“暖玉倚香愁黛翠。劝人须要人先醉。问道明朝行也未。犹自记。灯前背立偷垂泪”。好事者或改偷为佯。</p><h3 id="危逢吉" tabindex="-1"><a class="header-anchor" href="#危逢吉" aria-hidden="true">#</a> 危逢吉</h3><p>危逢吉，名稹，有巽斋词一卷。其咏箜篌渔家傲云：“老去诸馀情味浅。诗情不上闲钗钏。宝幌有人红两靥。帘间见。紫云元在深深院。十四条弦音调远。柳丝不隔芙蓉面。秋入西窗风露晚。归去　懒。酒酣一任乌巾岸。”按箜篌本二十三弦，十四弦盖后世从省，非古制矣。</p><h3 id="刘巨济" tabindex="-1"><a class="header-anchor" href="#刘巨济" aria-hidden="true">#</a> 刘巨济</h3><p>刘泾，字巨济，简州人。文曰前溪集。其夏初临词“小桥飞盖入横塘”，今刻本飞下落一盖字。</p><h3 id="刘巨济僧仲殊" tabindex="-1"><a class="header-anchor" href="#刘巨济僧仲殊" aria-hidden="true">#</a> 刘巨济僧仲殊</h3><p>张枢言龙图守杭。一日，湖上开宴，刘泾巨济、僧仲殊在焉。枢言命即席作填词，巨济先倡曰：“凭谁好笔。横扫素缣三百尺。天下应无。此是钱塘湖上图。”仲殊应声曰：“一般奇绝。云淡天高秋夜月。费尽丹青。只这些儿画不成。”枢言又出梅花，邀二人同赋，仲殊曰：“江南二月。犹有枝头千点雪。邀上芳樽。却占东君一半春。”巨济曰：“樽前眼底。南国风光都在此。移过江来。从此江南不复开。”乃减字木兰花调也。</p><h3 id="刘叔拟" tabindex="-1"><a class="header-anchor" href="#刘叔拟" aria-hidden="true">#</a> 刘叔拟</h3><p>刘叔拟，名仙伦，庐陵人，号招山。乐章为人所脍炙。其赏牡丹贺新郎：“谁把天香和晚露，倩东风、特地匀芳脸。隔花听取提壶劝。道此花过了春归，蝶愁莺怨。”最佳，而结句意俗。秋日念奴娇云：“西风何事，为行人、扫荡烦襟如洗。垂涨蒸澜都卷尽，一片潇湘清　泚。酒病惊秋，诗愁入鬓，对影人千里。楚宫故事，一时分付流水。江上买取扁舟，排云涌浪，直过金沙尾。归去江南邱壑处，不用重寻月姊。风露杯深，芙蓉裳冷，笑傲烟霞里。草庐如旧，卧龙知为谁起。”此首绝佳。又有系裙腰一词云：“山儿矗矗水儿清。船儿似叶儿轻。风儿更没人情。月儿明。厮合凑送人行。眼儿簌簌泪儿倾。灯儿更冷清清。遭逢雁儿，又没前程。一声声。怎生得梦儿成。”此此下原衍一诗字，据文义删。词　秾薄而意优柔，亦柳永之流也。</p><h3 id="洪叔玙" tabindex="-1"><a class="header-anchor" href="#洪叔玙" aria-hidden="true">#</a> 洪叔玙</h3><p>洪叔玙，名瑹，自号空同词客。其瑞鹤仙云：“听梅花吹动，凉夜何其，明星有烂。相看泪如霰。问而今去也，何时会面。匆匆聚散，恐此字原脱，王幼安据花庵词选补。便作秋鸿社燕。最伤心，夜来枕上，断云零雨何限。因念，人生万事，回首悲凉，都成梦幻。芳心缱绻。空惆怅，巫阳馆。况船头一转，三千馀里，隐隐高城不见。恨无情，春水连天，片帆似箭。”咏新月南柯子云：“柳浪摇晴沼，荷风度晚檐。碧天如水印新蟾。一罅清光，斜露玉纤纤。宝镜微开匣，金钩未押帘。西楼今夜有人　欢。应傍庄台，低照画眉尖。”水宿菩萨蛮云：“断虹远饮横江水。万山紫翠斜阳里。系马短亭西。丹枫明酒旗。浮生长客路。事逐孤鸿去。又是月黄昏。寒灯人闭门。”其馀如“笑捐琼　佩遗交甫。肯把文梭掷幼舆。花上蝶，水中凫。芳心密意两相於。”用事用韵皆妙。又“合数松儿，分香帕子，总是牵情处”，用唐诗“楼头击鼓转花枝，席上藏阄握松子”事也。全篇如月华清、水龙吟、蓦山溪、齐天乐，皆不减周美成。不尽录也。</p><h3 id="冯伟寿" tabindex="-1"><a class="header-anchor" href="#冯伟寿" aria-hidden="true">#</a> 冯伟寿</h3><p>冯伟寿，字艾子，号云月，词多自制腔。草堂词选其“春风恶劣。把数枝香锦，和莺吹折”一首。又“春风袅娜”，其自度曲也。“被梁间双燕，话尽春愁。朝粉谢，午花柔。倚红阑故与，蝶围蜂绕，柳绵无数，飞上搔头。凤管声圆，蚕房香暖，笑挽罗衫须少留。隔院兰馨趁风远，邻墙桃影伴烟收。些子风情未减，眉头眼尾，万千事、欲说还休。蔷薇刺，牡丹球。殷勤记省，前度绸缪。梦里飞红，觉来无觅，望中新绿，别后空稠。相思难偶，叹无情明月，今年已见，三度如钩。”殊有前宋秦、晁风艳，比之晚宋酸馅味、教督气不侔矣。馀句如“笑呼银汉入金黥”，临邛高耻庵列为丽句图云。</p><h3 id="吴梦窗" tabindex="-1"><a class="header-anchor" href="#吴梦窗" aria-hidden="true">#</a> 吴梦窗</h3><p>吴梦窗，名文英，字君特，四明人。尹君焕序其词云：“求词于吾宋，前有清真，后有梦窗，此非焕之言，四海之公言也。”有声声慢一词云：“檀栾金碧，婀娜蓬莱，游云中蘸芳州。露柳霜莲，十分点缀残秋。新弯画眉未稳，似含羞、低度墙头。愁送远，驻西台车马，共惜临流。知道池亭多宴，掩庭花，长是惊落秦讴。腻粉阑干，犹闻凭袖香留。输他翠涟拍　甃，瞰新妆、终日凝眸。帘半卷，戴黄花，人在小楼。”盖九日宴侯家园作也。</p><h3 id="玉楼春" tabindex="-1"><a class="header-anchor" href="#玉楼春" aria-hidden="true">#</a> 玉楼春</h3><p>吴梦窗玉楼春云：“茸茸狸帽遮梅额。金蝉罗剪胡衫窄。肩舆争看小腰身，倦态强随闲鼓笛。问称家在城东陌。欲买千金应不惜。归来困顿滞春眠，犹梦婆娑斜趁拍。”深具意态者也。</p><h3 id="王实之" tabindex="-1"><a class="header-anchor" href="#王实之" aria-hidden="true">#</a> 王实之</h3><p>王迈，字实之，号臞庵，莆阳人，丁丑第四人及第。刘后村赠之词云：“天壤王郎，数人物、方今第一。谈笑里，风霆惊坐，云烟生笔。落落元龙湖海气，琅琅董相天人策。”其重之如此。余又见翰苑新书，刘后村与王实之四六启云：“声名早著，不数黄香之无双。科目小低，犹压杜牧之第五。元化孕此五百年之间气，同辈立于九万里之下风。”又云：“朱云折槛，诸公惭请剑之言。阳子哭庭，千载壮裂麻之语。一叶身轻，何去之勇。六丁力尽，而挽不回。有谪仙人骏马名姬之风，无杜少陵冷炙残杯之态。丽人歌陶秀实邮亭之曲，好事绘韩熙载夜宴之图。拥通德而著书，命便了以沽酒”云云。观此，实之盖进则忠鲠，退则豪侠，元龙、太白一流人也。可以补史氏之遗。</p><h3 id="马庄父" tabindex="-1"><a class="header-anchor" href="#马庄父" aria-hidden="true">#</a> 马庄父</h3><p>马庄父，字子严，号古洲，建安人。有经学，多论著，填词其馀事也。草堂词选其春游归朝　欢一首。馀如月华清云：“怅望月中仙桂。问窃药佳人，与谁同岁。”贺圣朝云：“游人拾翠不知远，被子规呼转。”阮郎归结句云：“三三两两叫船儿，人归春也归。”元夕词云：“玉梅对妆雪柳，闹蛾儿象生娇颤。”可考见杭都节物。</p><h3 id="万俟雅言" tabindex="-1"><a class="header-anchor" href="#万俟雅言" aria-hidden="true">#</a> 万俟雅言</h3><p>万俟雅言，精于音律，自号词隐。崇宁中，充大晟府制撰，按月用律进词，故多新声。草堂选载其三词及梅花引二首而已。其大声集多佳者，山谷称之为一代词人。黄玉林云：“雅言之词，发妙音于律吕之中，运巧思于斧凿之外，盖词之圣也。”今约载其二篇，昭君怨云：“春到南楼雪尽。惊动灯期花信。小雨一番寒。倚阑干。莫把阑干倚。一望几重烟水。何处是京华，暮云遮。”卓牌儿云：“东风绿杨天，如画出清明院宇。玉艳淡泊，梨花带月，燕支零落，海棠经雨。单衣怯黄昏，人正在、珠帘笑语。相并戏蹴秋千，共携手，同倚阑干，暗香时度。翠窗绣户。路缭绕、潜通幽处。断魂凝伫。嗟不似飞絮。闲闷闲愁，难消遣，此日年年意绪。无据。奈酒醒春去。”</p><h3 id="黄玉林" tabindex="-1"><a class="header-anchor" href="#黄玉林" aria-hidden="true">#</a> 黄玉林</h3><p>黄玉林，名升，字叔暘，有散花庵，人止称花庵云。尝选唐宋词名曰绝妙词选，与草堂诗馀相出入。今草堂词刻本多误字及失名字者，赖此可证。此本世亦罕传，予得录于王吏部相山子名嘉宾。玉林之词，附录卷尾凡四十首。草堂词选其二，“南山未解松梢雪”及“枕铁棱棱近五更”是也。然非其佳者。其月照梨花一首云：“画景方永。重帘花影。好梦犹酣，莺声唤醒。门外风絮交飞。送春归。　修蛾画了无人问。几多别恨，泪洗残妆此字原脱，王幼安据花庵词选补。粉。不知郎马何处嘶。依律此句衍一嘶字，花庵词选无。烟草萋迷鹧鸪啼。”此首有花间遗意。又贺新郎梅词云：“自扫梅花下。问梢头、冷蕊疏疏，几时开也。间者阔焉今久矣，多少幽怀欲写。有谁是，孤山流亚。香月一联真绝唱，与诗人千载为嘉话。馀兴味，付来者。清癯不恋雕阑榭。待与君，白发相　欢，竹篱茅舍。幸甚今年无酒禁，溜溜小漕压蔗。已准拟，霜天雪夜。自醉自吟人自笑，任解冠落佩从嘲骂。书此意，寄同社。”此词用文句，入音律而不酸，宋词之体也。其馀若九日词“兰　佩秋风冷，茱囊晚露新”，秋怀词“月印金枢晓未收”，夜凉词“冰雪襟怀，琉璃世界，夜气清如许”，暮春词“戏临小草书团扇，自拣残花插净瓶”，又“夜来能有几多寒，已瘦了梨花一半”，赠丁南邻云“待踞龟食蛤，相期汗漫，与烟霞会”，用卢敖事也，见淮南子。</p><h3 id="评稼轩词" tabindex="-1"><a class="header-anchor" href="#评稼轩词" aria-hidden="true">#</a> 评稼轩词</h3><p>庐陵陈子宏云：蔡光工于词，靖康中陷虏庭。辛幼安尝以诗词谒之，蔡曰：“子之诗则未也，他日当以词名家。”故稼轩归宋，晚年词笔尤高。尝作贺新郎云：“绿树听鹈　鴂。更那堪杜鹃声住，鹧鸪声切。啼到春归无寻处，苦恨芳菲都歇。算未抵、人间离别。马上琵琶关塞黑，更长门翠辇辞金阙。看燕燕，送归妾。将军百战身名裂。向河梁回头万里，故人长绝。易水萧萧西风冷，满座衣冠似雪。正壮士、悲歌未彻。啼鸟还知如许恨，料不啼清泪，长啼血。谁伴我，醉明月。”此词尽集许多怨事，全与李太白拟恨赋手段相似。又止酒沁园春云：“杯、汝前来。老子今朝，点检形骸。甚长年抱渴，咽如焦釜，于今喜溢，气似奔雷。漫说刘伶，古今达　者，醉后何妨死便埋。浑如许，叹汝于知己，真少恩哉。更凭歌舞为媒。算合作、人间鸩毒猜。况怨无大小，生于所爱，物无美恶，过则为灾。与汝成言，勿留丞退，吾力犹能肆汝杯。杯再拜，道麾之即去，有召须来。”此又如宾戏、解嘲等作，乃是把做古文手段寓之于词。赋筑偃湖云：“叠嶂西驰，万马回旋，众山欲东。正惊湍直下，跳珠倒溅，小桥横截。新月初弓。老合投闲，天教多事，检校长身十万松。吾庐小、在龙蛇影外，风雨声中。争先见面重重。看爽气，朝来三四峰。似谢家子弟，衣冠磊落，相如庭户，车骑雍容。我觉其间，雄深雅健，如对文章太史公。新堤路，问偃湖何日，烟水　濛濛。”且说松，而及谢家、相如、太史公，自非脱落故常者，未易闯其堂奥。刘改之所作沁园春，虽颇似其豪，而未免于粗。近日作词者，惟说周美成、姜尧章，而以东坡为词诗，稼轩为词论。此说固当，盖曲者曲也，固当以委曲为体。然徒狃于风情婉娈，则亦易厌。回视稼轩所作，岂非万古一清风哉。或云周、姜晓音律，自能撰词调，故人尤服之。</p>',103),n=[i];function t(c,s){return e(),h("div",null,n)}const l=a(d,[["render",t],["__file","卷4.html.vue"]]);export{l as default};
