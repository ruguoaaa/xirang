import{_ as a}from"./plugin-vue_export-helper-c27b6911.js";import{o as e,c as h,e as r}from"./app-1c06d5dc.js";const d={},i=r('<h2 id="●卷六" tabindex="-1"><a class="header-anchor" href="#●卷六" aria-hidden="true">#</a> ●卷六</h2><h3 id="○两宋词家胜处" tabindex="-1"><a class="header-anchor" href="#○两宋词家胜处" aria-hidden="true">#</a> ○两宋词家胜处</h3><p>周、秦词以理法胜。姜、张词以骨韵胜。碧山词以意境胜。要皆负绝世才，而又以沉郁出之，所以卓绝千古也。至陈、朱则全以才气胜矣。</p><h3 id="○乔笙巢评少游词" tabindex="-1"><a class="header-anchor" href="#○乔笙巢评少游词" aria-hidden="true">#</a> ○乔笙巢评少游词</h3><p>乔笙巢云：“少游词寄慨身世，闲雅有情思。酒边花下，一往而深，而怨诽不乱，悄乎得小雅之遗。”又云：“他人之词，词才也。少游，词心也。得之于内，不可以传。虽子瞻之明亻隽，耆卿之幽秀，犹若有瞠乎后者，况其下耶。”此与庄中白之言颇相合。淮海何幸，有此知己。</p><h3 id="○两宋词家各有独至处" tabindex="-1"><a class="header-anchor" href="#○两宋词家各有独至处" aria-hidden="true">#</a> ○两宋词家各有独至处</h3><p>两宋词家各有独至处，流派虽分，本原则一。惟方外之葛长庚，闺中之李易安，别于周、秦、姜、史、苏、辛外，独树一帜。而亦无害其为佳，可谓难矣。然毕竟不及诸贤之深厚，终是托根浅也。</p><h3 id="○葛长庚词无方外习气" tabindex="-1"><a class="header-anchor" href="#○葛长庚词无方外习气" aria-hidden="true">#</a> ○葛长庚词无方外习气</h3><p>葛长庚词，风流凄楚，一片热肠，无方外习气。余尤爱其水调歌头云：“江上春山远，山下暮云长。相留相送，时见双燕语风樯。满目飞花万点，回首故人千里，把酒沃愁肠。回雁峰前路，烟树正苍苍。漏声残，灯焰短，马蹄香。浮云飞絮，一身将影向潇湘。多少风前月下，迤逦天涯海角，魂梦亦凄梦。又是春将暮，无语对斜阳。”</p><h3 id="○李易安胜葛长庚" tabindex="-1"><a class="header-anchor" href="#○李易安胜葛长庚" aria-hidden="true">#</a> ○李易安胜葛长庚</h3><p>葛长庚词，脱尽方外气。李易安词，却未能脱尽闺阁气。然以两家较之，仍是易安为胜。</p><h3 id="○魏夫人去易安尚远" tabindex="-1"><a class="header-anchor" href="#○魏夫人去易安尚远" aria-hidden="true">#</a> ○魏夫人去易安尚远</h3><p>宋闺秀词，自以易安为冠。朱子以魏夫人与之并称。魏夫人堪出朱淑真之右，去易安尚远。</p><h3 id="○高仲常贫也乐" tabindex="-1"><a class="header-anchor" href="#○高仲常贫也乐" aria-hidden="true">#</a> ○高仲常贫也乐</h3><p>金高仲常贫也乐云：“城下路。凄风露。今人犁田昔人墓。岸头沙。带蒹葭。漫漫昔时，流水今人家。</p><p>黄埃赤日长安道。倦客无浆马无草。开函关。闭函关。千古如何，不见一人闲。”按赵闻礼辑阳春白雪集载此词，乃贺方回小梅花前半阕也，兹从词综本。［章法句法，不古不今，亦不类乐府，词中别调也。</p><h3 id="○题项羽庙词" tabindex="-1"><a class="header-anchor" href="#○题项羽庙词" aria-hidden="true">#</a> ○题项羽庙词</h3><p>宋无名氏题项羽庙念奴娇一阕，魄力雄大，劲气直前，更不作一浑厚语。开其年、板桥一派。此学稼轩而有流弊者，稼轩不任其咎也。</p><h3 id="○竹山满江红" tabindex="-1"><a class="header-anchor" href="#○竹山满江红" aria-hidden="true">#</a> ○竹山满江红</h3><p>“浪远微听葭叶响，雨残细数梧梢滴。”竹山满江红语友。上有小窗幽阒之句，此二语不是阒寂中如何辨得。竹山词多粗，惟此二语最细。</p><h3 id="○稼轩满江红" tabindex="-1"><a class="header-anchor" href="#○稼轩满江红" aria-hidden="true">#</a> ○稼轩满江红</h3><p>稼轩满江红［送李正之提刑入蜀］云：“东北看誊诸葛表，西南更草相如檄。把功名、收拾付君侯，如椽笔。”又云：“赤壁矶头千古恨，铜陌上三更月。正梅花、万里雪深时，须相忆。”龙吟虎啸之中，却有多少和缓。不善学之，狂呼叫嚣，流弊何极。</p><h3 id="○稼轩词朴处见长" tabindex="-1"><a class="header-anchor" href="#○稼轩词朴处见长" aria-hidden="true">#</a> ○稼轩词朴处见长</h3><p>稼轩词有以朴处见长，愈觉情味不尽者。如水调歌头结句云：“东岸绿阴少，杨柳更须栽。”信手拈来，便成绝唱，后人亦不能学步。</p><h3 id="○张孝祥六州歌头" tabindex="-1"><a class="header-anchor" href="#○张孝祥六州歌头" aria-hidden="true">#</a> ○张孝祥六州歌头</h3><p>张孝祥六州歌头一阕，淋漓痛快，笔饱墨酣，读之令人起舞。惟“忠愤气填膺”一句，提明忠愤，转浅转显，转无余味。或亦耸当途之听，出于不得已耶。［朝野遗记云，安国在建康留守席中赋此，魏公为罢席而入。］</p><h3 id="○东坡西江月" tabindex="-1"><a class="header-anchor" href="#○东坡西江月" aria-hidden="true">#</a> ○东坡西江月</h3><p>东坡西江月云：“休言万事转头空，未转头时皆梦。”追进一层，唤醒痴愚不少。</p><h3 id="○东坡浣溪沙" tabindex="-1"><a class="header-anchor" href="#○东坡浣溪沙" aria-hidden="true">#</a> ○东坡浣溪沙</h3><p>东坡浣溪沙［游蕲水清泉寺］云：“谁道人生难再少，君看流水尚能西。休将白发唱黄鸡。”愈悲郁，愈豪放，愈忠厚。令我神往。［原注寺前水西流。］</p><h3 id="○赵瑞行满江红" tabindex="-1"><a class="header-anchor" href="#○赵瑞行满江红" aria-hidden="true">#</a> ○赵瑞行满江红</h3><p>赵瑞行满江红云：“三十年前，爱买剑买书买画。凡几度诗坛争敌，酒兵争霸。春色秋光如可买，钱悭也、不曾论价。任精豪、争肯放头低，诸公下。今老大，空嗟讶。思往事，还惊诧。是和非未说，此心先怕。［太粗直］万事全将飞雪看，一闲且向贫中借。乐余龄、泉石在豪肓，吾非诈。”粗豪中有劲直之气。袭稼轩皮毛，亦蒋竹山流亚，宋词之最低者。［周公谨浩然斋雅谈内载此词。］然词品虽不高，而笔趣尚足，不过恶劣。至陆种园满江红云［赠王正子］：“同是客，君尤苦。两人恨，凭谁诉。看囊中罄矣，酒钱何处。吾辈无端寒至此，富儿何物肥如许。脱敝裘、付与酒家娘，摇头去。”暴言竭辞，何无含蓄至此。板桥幼从种园学词，故笔墨亦与之化。</p><h3 id="○刘潜夫词" tabindex="-1"><a class="header-anchor" href="#○刘潜夫词" aria-hidden="true">#</a> ○刘潜夫词</h3><p>刘潜夫满江红云：“空有鬓如潘骑省，断无面见陶彭泽。便倒倾、海水浣衣尘，难湔涤。”又沁园春［梦方孚若］云：“天下英雄，使君与操，余子何堪共酒杯。”又云：“使李将军，遇高皇帝，万户侯，何足道哉。”又［赠孙季蕃］云：“天地无情，功名有数，千古英雄只么休。平生事、独羊昙一个，泪洒西州。”沉痛激烈，几欲敲碎唾壶。</p><h3 id="○南渡后词" tabindex="-1"><a class="header-anchor" href="#○南渡后词" aria-hidden="true">#</a> ○南渡后词</h3><p>二帝蒙尘，偷安南渡，苟有人心者，未有不拔剑斫地也。南渡后词，如赵忠简满江红云：“欲待忘忧除是酒，奈酒行有尽愁无极。便挽将、江水入尊，浇胸臆。”张仲宗贺新郎云：“梦绕神州路。怅秋风、连营画角，故宫离黍。底事昆仑倾砥柱。九地黄流乱注。聚万落千村狐兔。天意从来高难问，况人情、易老悲难诉。更南浦，送君去。”又石州慢结句云：“万里想龙沙，泣孤臣吴越。”朱敦儒相见欢云：“中原乱，簪缨散，几时收。试倩悲风，吹泪过扬州。”张安国浣溪沙云：“万里中原烽火北，一尊烛酒戍楼东。酒阑挥泪向悲风。”刘潜夫玉楼春云：“男儿西北有神州，莫滴水西桥畔泪。”刘叔亻疑念奴娇云：“其肯为我来耶，河阳下士，正是强人意。勿谓时平无事也，便以言兵为讳。眼底山河，楼头鼓角，都是英雄泪。功名机会，要须闲暇先备。”刘改之沁园春［上郭帅］云：“威撼边城，气吞胡虏，惨淡尘沙飞北风。中兴事，看君王神武，驾驭英雄。”又八声甘州［送湖北招抚吴猎］云：“望中原驰驱去也，拥十州牙纛正翩翩。春风早，看东南王气，飞绕星躔。”黄几仲虞美人云：“书生万字平戎策，苦泪风前滴。”王子文西河云：“天下事，问天怎忍如此。”下云：“纵有英心谁寄，近新来，又报烽烟起。”曹西士西河云：“漫哀痛，无及矣。无情莫问江水。西风落日，惨新亭、几人堕泪。战和何者是良谋，扶危但看天意。”陈龟峰沁园春［丁酉岁感事］云：“谁使神州，百年陆沉，青毡未还。怅晨星残月，北州豪杰，西风斜日，东帝江山。刘表坐谈，深源轻进，机会失之弹指间。伤心事，是年年冰合，在在风寒。说和说战都难。算未必、江沱堪宴安。叹封侯心在，鲸失水，平戎策就，虎豹当关。渠自无谋，事犹可做，更剔残灯抽剑看。麒麟阁，岂中兴人物，不尽儒冠。”方巨山满江红云：“倘只消、江左管夷吾，终须有。”又水调歌头云：“莫倚阑干北，天际是神州。”张方叔贺新凉云：“世上岂无高卧者，奈草庐、烟锁无人顾。”李广翁贺新凉云：“落落东南墙一角，谁护山河万里。问人在、玉关归未。老矣青山灯火客，抚佳期、漫洒新亭泪。歌哽咽，事如水。”［浩然斋雅谈，淳间，丹阳太守重修多景楼，高宴落成，一时席上皆湖海名流。酒余，主人命妓持红笺徵诸客词。］秋田词先成，众人惊赏，为之阁笔。］此类皆慷慨激烈，发欲上指。词境虽不高，然足以使懦夫有立志。</p><h3 id="○董文友词" tabindex="-1"><a class="header-anchor" href="#○董文友词" aria-hidden="true">#</a> ○董文友词</h3><p>董文友词能言情，不堪论事。其望梅花［过鹦鹉洲］、贺新郎［淮阴祠］两调，偶为慷慨之词，立见其蹶。措语固不能圆健，平仄亦有颠倒处。</p><h3 id="○陈其年哨遍" tabindex="-1"><a class="header-anchor" href="#○陈其年哨遍" aria-hidden="true">#</a> ○陈其年哨遍</h3><p>陈其年哨遍两篇，一气盘旋，排山倒海。论其气力，几欲突过稼轩。只是雄而不浑，直而不郁。故初读令人色变，再读令人齿冷矣。</p><h3 id="○其年题彭禹峰集词" tabindex="-1"><a class="header-anchor" href="#○其年题彭禹峰集词" aria-hidden="true">#</a> ○其年题彭禹峰集词</h3><p>其年读彭禹峰集一篇，后半云：“噫此世何为，崖疆好以公充饵。爨地。鬼生、鼓声死。犹记靖州城，连营贼火，楚歌帐外凄然起。公左挈人头，右提酒瓮，大嚼辕门残。奈缚他，乌获霍渐离，则女子庸奴尽胜之，论通侯羊头羊胃。”亦可谓直言不忌。</p><h3 id="○其年柬丁飞涛词" tabindex="-1"><a class="header-anchor" href="#○其年柬丁飞涛词" aria-hidden="true">#</a> ○其年柬丁飞涛词</h3><p>其年柬丁飞涛一篇，起云：“大叫高歌，脱帽欢呼，头没酒杯里。”又云：“君不见、庄周漆园傲吏。洋玩弄人间世。又不见，信陵暮年失路，醇酒妇人而已。”又云：“我劝君、莫负赏花时，幸归矣，长嘘复奚为，算人生亦欲豪耳。今宵饮博达旦，酒三行以后，汝为我舞，吾为若语，手作拍张言志。黄须笑捋凭红肌，论英雄如此足矣。”又西平乐［王谷卧疾村居、舟过讯］云：“只须翦烛，无须烹韭，欲与君言，竟上君床。君不见、石鲸跋浪，铁马呼风，今日一片关山，五更刁斗，何处乾坤少战场。”笔力未尝不横绝，惜其一发无余。</p><h3 id="○余论词在本原" tabindex="-1"><a class="header-anchor" href="#○余论词在本原" aria-hidden="true">#</a> ○余论词在本原</h3><p>或谓渔洋分甘余话云：“胡应麟病苏黄古诗，不为十九首建安体，是欲纟世天马之足，作辕下驹也。子病迦陵词不能沉郁，毋乃类是。”余曰：“此不可一例论也。胡氏以皮相论诗，故不足以服渔洋之心。余论词，则在本原。观稼轩词，才力何尝不大，而意境亦何尝不沉郁。如谓才力大者则不必沉郁，则陈、王、李、杜之诗转出苏、黄下矣，有是理哉。</p><h3 id="○稼轩词于雄莽中饶隽味" tabindex="-1"><a class="header-anchor" href="#○稼轩词于雄莽中饶隽味" aria-hidden="true">#</a> ○稼轩词于雄莽中饶隽味</h3><p>稼轩词，于雄莽中别饶隽味。如”马上离愁三万里，望昭阳宫殿孤鸿没。“又，”休去倚危栏，斜阳正在，烟柳断肠处。”多少曲折。惊雷怒涛中，时见和风暧日。所以独绝古今，不容人学步。</p><h3 id="○稼轩词于悲壮中见浑厚" tabindex="-1"><a class="header-anchor" href="#○稼轩词于悲壮中见浑厚" aria-hidden="true">#</a> ○稼轩词于悲壮中见浑厚</h3><p>稼轩词如“旧恨春江流不尽，新恨云山千叠。”又，“前度刘郎今重到，问玄都千树花存否。”又，“重阳节近多风雨。”又，“秋江上，看惊弦雁避，骇浪船回。”又，“佳处径须携杖去，能消几两平生屐。笑尘劳三十九年非，长为客。”又，“楼观甫成人已改，旌旗未卷头先白。叹人生哀乐转相寻，今犹昔。”又，“秋晚菁莼鲈江上，夜深儿女灯前。”又，“三十六宫花溅泪，春声何处说兴亡。燕双双。”又，“布被秋宵梦觉，眼前万里江山”。又，“功成者去，觉团扇便与人疏。吹不断斜阳依旧，茫茫禹迹都无。”皆于悲壮中见浑厚。后之狂呼叫嚣者，动托苏、辛，真苏、辛之罪人也。</p><h3 id="○迦陵本原未厚" tabindex="-1"><a class="header-anchor" href="#○迦陵本原未厚" aria-hidden="true">#</a> ○迦陵本原未厚</h3><p>苏辛词，后人不能摹亻放。南渡词人，沿稼轩之后，惯作壮语，然皆非稼轩真面目。迦陵力量，不减稼轩，而卒不能步武者，本原未厚也。后人更欲学之，恐又为迦陵窃笑矣。</p><h3 id="○比与兴之别" tabindex="-1"><a class="header-anchor" href="#○比与兴之别" aria-hidden="true">#</a> ○比与兴之别</h3><p>或问比与兴之别。余曰：宋德太学生百字令，祝英台近两篇，字字譬喻，然不得谓之比也。以词太浅露，未合风人之旨。如王碧山咏萤、咏蝉诸篇，低回深婉，托讽于有意无意之间，可谓精于比义。［婉讽之谓比，明喻则非。随园诗话中所载诗如咏六月菊云：“秋士偶然轻出处，高人原不解炎凉。”咏落花云：“看他已逐东流去，却又因风倒转来。”咏茶灶云“两三杯水作波涛”等类，皆舌尖聪明语，恶薄浅露，何异刘四骂人。即“经纶犹有待，吐属已非凡”之句，无不倾倒，然亦不过考试中兴会佳句耳，于风诗比义了不相关。宋人“而今未问和羹事，且向百花头上开”，自是富贵福泽人声口，以云风格，视经纶句又低一筹矣。］若兴则难言之矣。托喻不深，树义不厚，不足以言兴。深矣厚矣，而喻可专指，义可强附，亦不足以言兴。所谓兴者，意在笔先，神余言外，极虚极活，极沉极郁，若远若近，可喻不可喻，反覆缠绵，都归忠厚。求之两宋，如东坡水调歌头、卜算子［雁］，白石暗香疏影，碧山眉妩［新月］、庆清朝［榴花］、高阳台［残雪庭除一篇］等篇，亦庶乎近之矣。</p><h3 id="○风骚有比兴之义" tabindex="-1"><a class="header-anchor" href="#○风骚有比兴之义" aria-hidden="true">#</a> ○风骚有比兴之义</h3><p>风骚有比、兴之义，本无比、兴之名。后人指实其名，已落次乘。作诗词者，不可不知。</p><h3 id="○风诗用意各有所在" tabindex="-1"><a class="header-anchor" href="#○风诗用意各有所在" aria-hidden="true">#</a> ○风诗用意各有所在</h3><p>风诗三百，用意各有所在。仁者见之谓之仁，智者见之谓之智，故能感发人之性情。后人强事臆测，系以比、兴、赋之名，而诗义转晦。子朱子于楚词，亦分章而系以比、兴、赋，尤属无谓。</p><h3 id="○樊榭词命意未厚" tabindex="-1"><a class="header-anchor" href="#○樊榭词命意未厚" aria-hidden="true">#</a> ○樊榭词命意未厚</h3><p>词有貌不深而意深者，韦端已菩萨蛮，冯正中蝶恋花是也。若厉樊榭诸词，造语虽极幽深，而命意未厚，不耐久讽，所以去古人终远。</p><h3 id="○樊榭造句多幽深" tabindex="-1"><a class="header-anchor" href="#○樊榭造句多幽深" aria-hidden="true">#</a> ○樊榭造句多幽深</h3><p>樊榭造句多幽深，人措词则全在洗炼，又不逮樊榭远甚。</p><h3 id="○人词胜骈文" tabindex="-1"><a class="header-anchor" href="#○人词胜骈文" aria-hidden="true">#</a> ○人词胜骈文</h3><p>人所长者，律赋诗帖耳。古文固非所能，骈文亦不免平庸。词较胜于骈文，然亦未见高妙。至古今体诗，则下驷之乘矣。大抵人先生可为近时高手，论古则未也。</p><h3 id="○朱陈厉三家词" tabindex="-1"><a class="header-anchor" href="#○朱陈厉三家词" aria-hidden="true">#</a> ○朱陈厉三家词</h3><p>朱、陈、厉三家，可谓极词之变态。以云骚雅，概未之闻。</p><h3 id="○尤西堂更漏子" tabindex="-1"><a class="header-anchor" href="#○尤西堂更漏子" aria-hidden="true">#</a> ○尤西堂更漏子</h3><p>尤西堂更漏子云：“五更风，三点雨。并作零钟断鼓。残叶影，落花魂。凄凄来叩门。天涯雁。飞声乱。叫出伤心一片。倚半枕，拥孤衾。相思睡不成。”前半直似鬼语，后半不免粗浮，殊负此调。</p><h3 id="○迦陵精于炼句" tabindex="-1"><a class="header-anchor" href="#○迦陵精于炼句" aria-hidden="true">#</a> ○迦陵精于炼句</h3><p>人辈工于炼字耳。迦陵则精于炼句。如云：“秋色冷并刀，一派酸风卷怒涛。”又，“长城夜月一轮孤，沙场战马千群黑。”又，“水云葛，阳阴杂糅，奇石成狮破空走。”又，“秋生海市，红日一轮孤隐。”又，“短鬓飒秋叶，僵指矗枯牙。”又，“大江边，残照里，仲宣楼。”又，“曼声长啸，碧云片片都裂。”又，“轻舟夜翦秋江，西风鳞甲生江面。”又，“隐隐前林暝翠，暗结精蓝。”又，“老松三百本，山雨响遍张鳞甲。”又，“想月明千里，战袍不夜，西风万马，杀气临边。”又，“十月疏砧，一城冷雁，不许愁不望乡。”又，“我到中原，重寻旧迹，牧笛吹风起夜波。”又，“一派大江流日夜，卷云涛、舞上青山髻。”造句皆精警夺目，读之可增长笔力。</p><h3 id="○其年水调歌头" tabindex="-1"><a class="header-anchor" href="#○其年水调歌头" aria-hidden="true">#</a> ○其年水调歌头</h3><p>其年水调歌头［雪夜再赠季希韩］云：“纵不神仙将相，但遇江山风月，流落亦为佳。岂意有今日，侧帽数哀笳。”流落亦为佳，已是难堪。今则并此不能矣。岂意五字，悲极愤极，如闻熊啼兕吼。</p><h3 id="○梦窗词悲郁和厚" tabindex="-1"><a class="header-anchor" href="#○梦窗词悲郁和厚" aria-hidden="true">#</a> ○梦窗词悲郁和厚</h3><p>稼轩词云：“而今已不如昔，后定不如今。”即其年水调歌头之意，而意境却别。然读梦窗之“后不如今今非昔，两无言、相对沧浪水。”悲郁而和厚，又不必为稼轩矣。</p><h3 id="○宋无名氏鹧鸪天" tabindex="-1"><a class="header-anchor" href="#○宋无名氏鹧鸪天" aria-hidden="true">#</a> ○宋无名氏鹧鸪天</h3><p>宋无名氏鹧鸪天云：“镇日无心扫黛眉。临行愁见理征衣。樽前恐伤郎意，阁泪汪汪不敢垂。停宝马，捧瑶卮。相斟相劝忍分离。不如饮待奴先醉，图得不知郎去时。”语不必深，而情到至处，亦绝调也。惟措词近曲，终欠大雅。</p><h3 id="○字面应慎用" tabindex="-1"><a class="header-anchor" href="#○字面应慎用" aria-hidden="true">#</a> ○字面应慎用</h3><p>词中如佳人、夫人、那人、檀郎、伊家、香腮、心儿、莲瓣、双翘、鞋钩、断肠天、可怜宵、莽乾坤、哥、奴、姐、耍等字面，俗劣已极，断不可用。即老子、玉人、则个、好个、那个、拌个、原是、娇、兜鞋、恁些、他、儿等字，亦以慎用为是。盖措词不雅，命意虽佳，终不足贵。</p><h3 id="○张子野词最见古致" tabindex="-1"><a class="header-anchor" href="#○张子野词最见古致" aria-hidden="true">#</a> ○张子野词最见古致</h3><p>张子野词，最见古致。如云：“江水东流郎在西，问尺素何由到。”情词凄怨，犹存古诗遗意。后之为词者，更不究心于此。</p><h3 id="○黄鲁直词间有佳者" tabindex="-1"><a class="header-anchor" href="#○黄鲁直词间有佳者" aria-hidden="true">#</a> ○黄鲁直词间有佳者</h3><p>黄鲁直词，乖僻无理，桀傲不驯，然亦间有佳者。如望江东云：“江水西头隔烟树。望不见、江东路。思量只有梦来去。更不怕、江阑住。灯前写了书无数。算没个、人传与。直饶寻来雁分付。又还是、秋将暮。”笔力奇横无匹，中有一片深情，往复不置，故佳。</p><h3 id="○词贵浑涵" tabindex="-1"><a class="header-anchor" href="#○词贵浑涵" aria-hidden="true">#</a> ○词贵浑涵</h3><p>词贵浑涵，刻挚不能浑涵，终属下乘。晁无咎咏梅云：“开时似雪。谢时似雪。花中奇绝。香非在蕊，香非在萼。骨中香彻。”费尽气力，终是不好看。宋末萧泰来霜天晓角一阕，亦犯此病。</p><h3 id="○方回瑞鹧鸪" tabindex="-1"><a class="header-anchor" href="#○方回瑞鹧鸪" aria-hidden="true">#</a> ○方回瑞鹧鸪</h3><p>方回瑞鹧鸪云：“初未试愁那是泪，每浑疑梦奈余香。”此种句法，直是贺老从心化出。</p><h3 id="○美成艳词" tabindex="-1"><a class="header-anchor" href="#○美成艳词" aria-hidden="true">#</a> ○美成艳词</h3><p>美成艳词，如少年游、点绛唇、意难忘、望江南等篇，别有一种姿态。句句洒脱，香区泛话，吐弃殆尽。</p><h3 id="○美成荣枯系于一词" tabindex="-1"><a class="header-anchor" href="#○美成荣枯系于一词" aria-hidden="true">#</a> ○美成荣枯系于一词</h3><p>美成以少年游［“并刀如水”一篇］一词通显，以望江南［“歌席上”一篇］一阕得罪。荣枯皆系于一词，异矣。</p><h3 id="○美成蝶恋花" tabindex="-1"><a class="header-anchor" href="#○美成蝶恋花" aria-hidden="true">#</a> ○美成蝶恋花</h3><p>美成蝶恋花云：“鱼尾霞生明远树。翠壁黏天，玉叶迎风举。一笑相逢蓬海路。人间风月如尘土。翦水双眸云半吐。醉倒天瓢，笑语生青雾。此会未阑须记取。桃花几度吹红雨。”语带仙气，似赠女冠之作。否则故为隐语，已为梦窗“北斗秋横”、“春温红玉”两篇，开其先路。</p><h3 id="○词人好作精艳语" tabindex="-1"><a class="header-anchor" href="#○词人好作精艳语" aria-hidden="true">#</a> ○词人好作精艳语</h3><p>词人好作精艳语。如左与言之“滴粉搓酥”，姜白石之“柳怯云松”，李易安之“绿肥红瘦”、“宠柳娇花”等类，造句虽工，然非大雅。</p><h3 id="○放翁词" tabindex="-1"><a class="header-anchor" href="#○放翁词" aria-hidden="true">#</a> ○放翁词</h3><p>“山盟虽在，锦书难托。莫莫莫。”放翁伤其妻之作也。［放翁妻唐氏改适赵士程。］“不合画春山、依旧留愁住。”放翁妾别放翁词也。前则迫于其母而出其妻。后之迫于后妻而不能庇一妾。何所遭之不偶也。至两词皆不免于怨，而情自可哀。</p><h3 id="○吴元可采桑子" tabindex="-1"><a class="header-anchor" href="#○吴元可采桑子" aria-hidden="true">#</a> ○吴元可采桑子</h3><p>吴元可采桑子：“一样东风两样吹。”轻浅语，自是元人手笔。国朝陈玉基之“欲骂东风误向西”，愈趋愈下矣。</p><h3 id="○沈景高和刘龙洲指甲词" tabindex="-1"><a class="header-anchor" href="#○沈景高和刘龙洲指甲词" aria-hidden="true">#</a> ○沈景高和刘龙洲指甲词</h3><p>刘龙洲沁园春，为词中最下品。元人沈景高，有和刘龙洲指甲一篇，句句握捏，又不及改之远甚。而俞焯云：“景高旧家子也。余见此词纤丽可爱，因定交焉。”当时赏识如此，何怪元词之不振也。</p><h3 id="○明代两花影词" tabindex="-1"><a class="header-anchor" href="#○明代两花影词" aria-hidden="true">#</a> ○明代两花影词</h3><p>明代施浪仙花影词四卷，卑卑不足道。求其稍近于雅者，不获三五阕。同时马浩澜亦有花影词三卷。陈言秽语，又出浪仙之下。而当时并负词名，即后世犹有称述之者。真不可解。</p><h3 id="○遣词贵典雅" tabindex="-1"><a class="header-anchor" href="#○遣词贵典雅" aria-hidden="true">#</a> ○遣词贵典雅</h3><p>遣词贵典雅。然亦有典雅之事，数见不鲜，亦宜慎用。如莲子空房、人面桃花等字，久已习为套语，不必再拾人唾余。</p><h3 id="○朱贺柳词" tabindex="-1"><a class="header-anchor" href="#○朱贺柳词" aria-hidden="true">#</a> ○朱贺柳词</h3><p>宋人朱行中渔家傲云：“拌一醉。而今乐事他年泪。”贺方回惜双双云：“回首笙歌地。醉更衣处长相记。”同一感慨，而朱病激烈，贺较深婉。柳耆卿戚氏云：“红楼十里笙歌起，渐平沙落日衔残照。”意境甚深，有乐极悲来、时不我待之感。而下忽接云：“不妨且系青骢，漫结同心，来寻苏小。”荒谩无度，遂使上二句变成淫词，岂不可惜。</p><h3 id="○辛词与柳词迥别" tabindex="-1"><a class="header-anchor" href="#○辛词与柳词迥别" aria-hidden="true">#</a> ○辛词与柳词迥别</h3><p>耆卿“忍把浮名，换了浅斟低唱”，荒谩语耳，何足为韵事。稼轩“悲莫悲生离别，乐莫乐新相识，儿女古今情。富贵非吾事，归与白鸥盟。”愤激语而不离乎正，自与耆卿迥别。然读唐人“忽见陌头杨柳色，悔教夫婿觅封侯”之句，情理两融，又婉折多矣。</p><h3 id="○冠柳词" tabindex="-1"><a class="header-anchor" href="#○冠柳词" aria-hidden="true">#</a> ○冠柳词</h3><p>王通叟词名冠柳。北宋词家极多，独云冠柳，仍是震于耆卿名，而入其彀中耳。观其命名，即可知其词之不足重。嗣后以清平乐一词被谪，不亦宜乎。</p><h3 id="○李汉老词" tabindex="-1"><a class="header-anchor" href="#○李汉老词" aria-hidden="true">#</a> ○李汉老词</h3><p>宋李汉老［谥文敏］，有“问玉堂何似茅舍疏篱”之句，一时脍炙人口。然此语亦似雅而俗。</p><h3 id="○苏辛两家不同" tabindex="-1"><a class="header-anchor" href="#○苏辛两家不同" aria-hidden="true">#</a> ○苏辛两家不同</h3><p>东坡心地光明磊落，忠爱根于性生，故词极超旷，而意极和平。稼轩有吞吐八荒之概，而机会不来。正则可以为郭、李，为岳、韩，变则即桓温之流亚。故词极豪雄，而意极悲郁。苏、辛两家，各自不同。后人无东坡胸襟，又无稼轩气概，漫为规模，适形粗鄙耳。</p><h3 id="○坡仙独绝千古" tabindex="-1"><a class="header-anchor" href="#○坡仙独绝千古" aria-hidden="true">#</a> ○坡仙独绝千古</h3><p>和婉中见忠厚易，超旷中见忠厚难，此坡仙所以独绝千古也。</p><h3 id="○词以人传" tabindex="-1"><a class="header-anchor" href="#○词以人传" aria-hidden="true">#</a> ○词以人传</h3><p>岳少保、韩蕲王、文信国俱能为词，而少保为稍胜。然此皆词以人传，并非有独到处也。浅见者遽叹为工绝，殊可不必。</p><h3 id="○康伯可顺庵乐府" tabindex="-1"><a class="header-anchor" href="#○康伯可顺庵乐府" aria-hidden="true">#</a> ○康伯可顺庵乐府</h3><p>顺庵乐府五卷，康伯可作也。伯可以词爱知于高宗。当其上中兴十策时，何减于贾长沙之洞若观火。后以谄桧得进，［有今皇御极，视公宰相为腹心之对。］富贵热中，顿改其素。荀攸、荀之事操，晦于始而明于终，犹可恕也。伯可之谄桧得进桧，明于始而晦于终，不可恕也。然其词哀感顽艳，仅有佳者。陈质斋云：“伯可词鄙亵之甚，［此语论其人则可，论其词则未尽然也。］此不足以服其心。”至王性之云：“伯可乐章，令晏叔原不得独擅。”此又等于瞽者辨黑白矣。</p><h3 id="○曾纯甫词" tabindex="-1"><a class="header-anchor" href="#○曾纯甫词" aria-hidden="true">#</a> ○曾纯甫词</h3><p>黍离麦秀之悲，暗说则深，明说则浅。曾纯甫词，［黄叔云，纯甫东都故老，词多感慨。如金人捧露盘、忆秦娥等曲，凄然有黍离之感。］如“雕阑玉砌，空余三十六离宫。”又云：“繁华一瞬，不堪思忆。”又云：“丛台歌舞无消息。金樽玉管空陈迹。”词极感慨，但说得太显，终病浅薄。碧山咏物诸篇，所以不可及。</p><h3 id="○程正伯词" tabindex="-1"><a class="header-anchor" href="#○程正伯词" aria-hidden="true">#</a> ○程正伯词</h3><p>程正伯与子瞻为中表兄弟，有书舟雅词一卷。余观其词浅薄者多，高者笔意尚闲雅，去坡仙何止万里。</p><h3 id="○正伯词与坡仙不同" tabindex="-1"><a class="header-anchor" href="#○正伯词与坡仙不同" aria-hidden="true">#</a> ○正伯词与坡仙不同</h3><p>竹谓正伯词有与坡仙相乱者。余谓两人词，一洪一纤，一深一浅，如水炭之不相入。无俟辨而可明，何虑其相乱也。</p><h3 id="○余所赏之正伯词" tabindex="-1"><a class="header-anchor" href="#○余所赏之正伯词" aria-hidden="true">#</a> ○余所赏之正伯词</h3><p>正伯词，余所赏者惟渔家傲结处云：“细拾残红书怨泣。流水急。不知那个传消息。”为有深婉之致。其次则水龙吟云：“算好春长在，好花长见，原只是、人憔悴。”及词选所录卜算子一阕，尚有可观。余则一篇之中，雅郑多不分矣。</p><h3 id="○秀水学正伯" tabindex="-1"><a class="header-anchor" href="#○秀水学正伯" aria-hidden="true">#</a> ○秀水学正伯</h3><p>程正伯掩凄凉黄昏庭院一篇，后来秀水词与此种笔路最近。乃竹自谓学玉田，未免欺人太甚。</p><h3 id="○朱真非腐儒" tabindex="-1"><a class="header-anchor" href="#○朱真非腐儒" aria-hidden="true">#</a> ○朱真非腐儒</h3><p>词综所录朱晦翁水调歌头、真西山蝶恋花，虽非高作，却不沉闷。固知不是腐儒。</p><h3 id="○杜伯高词" tabindex="-1"><a class="header-anchor" href="#○杜伯高词" aria-hidden="true">#</a> ○杜伯高词</h3><p>杜伯高词气魄绝大，音调又极谐。所传不多，然在南宋，可以自成一队。陈同甫云：“伯高奔风逸足，而鸣以和鸾。”评论甚当。</p><h3 id="○曹洁躬满江红" tabindex="-1"><a class="header-anchor" href="#○曹洁躬满江红" aria-hidden="true">#</a> ○曹洁躬满江红</h3><p>国初曹洁躬满江红［钱塘观潮］云：“城上吴山遮不住，乱涛穿到严滩歇。是英雄未死报雠心，秋时节。”沉雄悲壮，笔力千钧，读之起舞。竹和作，已非敌手，何论余子。</p><h3 id="○尤西堂论词" tabindex="-1"><a class="header-anchor" href="#○尤西堂论词" aria-hidden="true">#</a> ○尤西堂论词</h3><p>尤展成云：“近日词家，爱写闺，易流狎昵。蹈扬湖海，动涉叫嚣。二者交病。”西堂此论，可谓深中词人之弊。顾自言之而自蹈之，何耶。</p><h3 id="○孔季重鹧鸪天" tabindex="-1"><a class="header-anchor" href="#○孔季重鹧鸪天" aria-hidden="true">#</a> ○孔季重鹧鸪天</h3><p>孔季重鹧鸪天云：“院静厨寒睡起迟。秣陵人老看花时。城连晓雨枯陵树，江带春潮坏殿基。伤往事，写新词，客愁乡梦乱如丝。不知烟水西村舍，燕子今年宿傍谁。”胜国之感，情文凄艳。较五代时鹿虔临江仙一阕所谓“烟月不知人世改，夜阑还照深宫。藕花相向野塘中。暗伤亡国，清露泣香红”者，可以媲美。</p><h3 id="○红豆词人与王桐花" tabindex="-1"><a class="header-anchor" href="#○红豆词人与王桐花" aria-hidden="true">#</a> ○红豆词人与王桐花</h3><p>“把酒嘱东风，种出双红豆。”吴{艹园}次词也，当时有红豆词人之号。“郎似桐花，妾似桐花凤。”王阮亭词也，京师人呼为王桐花。此类皆一时情艳语，绝无关于词之本原。而当时转以此得名，何其浅也。</p><h3 id="○一语之工倾倒一世" tabindex="-1"><a class="header-anchor" href="#○一语之工倾倒一世" aria-hidden="true">#</a> ○一语之工倾倒一世</h3><p>宋人如红杏尚书、贺梅子、张三影、山抹微云秦学士、露华例影柳屯田、晓风残月柳三变、滴粉搓酥左与言之类，皆以一语之工，倾倒一世。宋与柳、左无论矣。独惜张、秦、贺三家，不乏杰作，而传诵者转以次乘。岂白雪阳春竟无和者与，为之三叹。</p><h3 id="○一篇之工传播艺林" tabindex="-1"><a class="header-anchor" href="#○一篇之工传播艺林" aria-hidden="true">#</a> ○一篇之工传播艺林</h3><p>子野吊林君复诗“烟雨词亡草更青”，蔡君谟寄李良定诗“多丽新词到海边”，此则一篇之工，见诸吟咏。然亦其人并非专家，故不惜以一篇之工，艺林传播。［国朝崔黄叶、崔红叶，亦犹是也］至贺梅子、张三影、秦学士，词品超绝。而亦以一语之工得名，致与诸不工词者同列，则亦安用此知己也。</p><h3 id="○容若饮水词才力不足" tabindex="-1"><a class="header-anchor" href="#○容若饮水词才力不足" aria-hidden="true">#</a> ○容若饮水词才力不足</h3><p>容若饮水词，才力不足。合者得五代人凄婉之意。余最爱其临江仙［寒柳］云：“疏疏一树五更寒。爱他明月好，憔悴也相关。”言中有物，几令人感激涕零。容若词亦以此篇为压卷。</p><h3 id="○樊榭词笔幽艳" tabindex="-1"><a class="header-anchor" href="#○樊榭词笔幽艳" aria-hidden="true">#</a> ○樊榭词笔幽艳</h3><p>樊榭词笔幽艳，盖亦知陈、朱之悖乎古，而别出旗鼓以争胜。浅见者遂谓其从风骚来。其实不过袭梅溪、梦窗、玉田面目，而运以幽冷之笔耳。然不可谓非作手。</p><h3 id="○陈朱万词与风骚相背" tabindex="-1"><a class="header-anchor" href="#○陈朱万词与风骚相背" aria-hidden="true">#</a> ○陈朱万词与风骚相背</h3><p>陈、朱词，显悖乎风骚。樊榭则隐违乎风骚。而不知风骚门径，必不容与之相背也。</p><h3 id="○陈朱厉各有所胜" tabindex="-1"><a class="header-anchor" href="#○陈朱厉各有所胜" aria-hidden="true">#</a> ○陈朱厉各有所胜</h3><p>陈以雄阔胜，可药纤小之病。朱以隽逸胜，可药拙滞之病。厉以幽峭胜，可药陈俗之病。不可谓之正声，不得不谓之作手。</p><h3 id="○词中圣境" tabindex="-1"><a class="header-anchor" href="#○词中圣境" aria-hidden="true">#</a> ○词中圣境</h3><p>迦陵雄劲之气，竹清隽之思，樊榭幽艳之笔，得其一节，亦足自豪。若兼有众长，加以沉郁，本诸忠厚，便是词中圣境。</p><h3 id="○位存与璞函词" tabindex="-1"><a class="header-anchor" href="#○位存与璞函词" aria-hidden="true">#</a> ○位存与璞函词</h3><p>位存词规模较隘，而全篇精粹，亦能拔帜于陈、朱之外。璞函则轻圆俊美，跌宕纵横，鼓吹陈、朱，正不多让，皆国朝之哲也。</p><h3 id="○璞函送春词" tabindex="-1"><a class="header-anchor" href="#○璞函送春词" aria-hidden="true">#</a> ○璞函送春词</h3><p>“青子绿阴空自好，年年总被东风误。”璞函送春词也。意味极厚，词之可以怨者。</p><h3 id="○陈朱与苏辛异" tabindex="-1"><a class="header-anchor" href="#○陈朱与苏辛异" aria-hidden="true">#</a> ○陈朱与苏辛异</h3><p>宋词有不能学者，苏、辛是也。国朝词有不能学者，陈、朱是也。然苏、辛自是正声，人若学不到耳。陈、朱则异是矣。</p><h3 id="○学苏辛不可不慎" tabindex="-1"><a class="header-anchor" href="#○学苏辛不可不慎" aria-hidden="true">#</a> ○学苏辛不可不慎</h3><p>学周、秦、姜、史不成，尚无害为雅正。学苏、辛不成，则入于魔道矣。发轫之始，不可不慎。</p><h3 id="○板桥论词取刘蒋" tabindex="-1"><a class="header-anchor" href="#○板桥论词取刘蒋" aria-hidden="true">#</a> ○板桥论词取刘蒋</h3><p>板桥论诗，以沉着痛快为第一。论词取刘、蒋，亦是此意。然彼所谓沉着痛快者，以奇警为沉着，以豁露为痛快耳。吾所谓沉着痛快者，必先能沉郁顿挫，而后可以沉着痛快。若以奇警豁露为沉着痛快，则病在浅显，何有于沉。病在轻浮，何有于着。病在卤莽灭裂，何有于痛与快也。</p><h3 id="○三百篇痛快语" tabindex="-1"><a class="header-anchor" href="#○三百篇痛快语" aria-hidden="true">#</a> ○三百篇痛快语</h3><p>“投畀豺虎，投畀有北”，三百篇之痛快语也。然谓三百篇之佳者在此，则谬不可言矣。</p><h3 id="○板桥词" tabindex="-1"><a class="header-anchor" href="#○板桥词" aria-hidden="true">#</a> ○板桥词</h3><p>板桥词，如“把夭桃斫断，煞他风景，鹦哥煮熟，佐我杯羹。焚砚烧书，椎琴裂画，毁书文章抹尽名。荥阳郑，有慕歌家世，乞食风情。”似此恶劣不堪语，想彼亦自以为沉着痛快也。［蒋竹山词如“春晴也好，春阴也好，著些儿春雨越好。”同此恶劣。</p><h3 id="○冯中正蝶恋花" tabindex="-1"><a class="header-anchor" href="#○冯中正蝶恋花" aria-hidden="true">#</a> ○冯中正蝶恋花</h3><p>冯中正蝶恋花云：“谁道闲情抛弃久。每到春来，惆怅还依旧。日日花前常病酒。不辞镜里朱颜瘦。”可谓沉着痛快之极，然却是从沉郁顿挫来。浅人何足知之。</p><h3 id="○碧山词郁厚" tabindex="-1"><a class="header-anchor" href="#○碧山词郁厚" aria-hidden="true">#</a> ○碧山词郁厚</h3><p>碧山词，何尝不沉着痛快。而无处不郁，无处不厚。反覆吟咏数十过，有不知涕之何从者。粗心人读之，戛釜撞翁，何由识其真哉。</p><h3 id="○王竹庵诗词" tabindex="-1"><a class="header-anchor" href="#○王竹庵诗词" aria-hidden="true">#</a> ○王竹庵诗词</h3><p>余友王竹庵工诗词，而未造深厚之境。余赋秋怨诗，有云：“鸡鸣欲曙天未曙。此夜知君在何处。红灯如雾纱如烟，凉月沉沉梦中语。”竹庵叹为幽绝，以为不厌百回读也。癸酉年与余唱和甚多。余时年二十一，竹庵长余九年。后闻其游楚粤间，援例得县丞，大吏荐擢知县。与某公不合，惝抑郁，年未四十下世。可哀也已。甲申秋，余过靖江，怀以诗云：“云水空欲化烟。眼前风物似当年。黄芦苦竹秋萧瑟，肠断江楼暮雨天。”［竹庵著有江楼暮雨诗钞］词则倡和者不下十余首，大半率意之作，都无存稿。</p><h3 id="○雍乾以还词人" tabindex="-1"><a class="header-anchor" href="#○雍乾以还词人" aria-hidden="true">#</a> ○雍乾以还词人</h3><p>雍乾以还，词人林立。如南芗、橙里辈，非无磨琢之工，而卒不能超然独绝者，皆若不知本原所在。故下不至如杨、郭之卑靡，上亦难窥姜、史之门户。后之为词者，不根柢于风骚，仅于词中求生活，又无陈、朱才力，纵极工巧，亦不过南芗、橙里之匹。则亦车载斗量，不可胜数矣。尚安足为贵乎。</p><h3 id="○张皋文揭词旨" tabindex="-1"><a class="header-anchor" href="#○张皋文揭词旨" aria-hidden="true">#</a> ○张皋文揭词旨</h3><p>碧山、玉田而后，得张皋文一揭其旨，而词以不灭。其间五六百年，亦多杰出之士。竟无溯其源者，亦足异矣。</p><h3 id="○金应词选后序" tabindex="-1"><a class="header-anchor" href="#○金应词选后序" aria-hidden="true">#</a> ○金应词选后序</h3><p>金应词选后序云：“近世为词，厥有三蔽。义非宋玉，而独赋蓬发。谏谢淳于，而唯陈履舄。揣摩床第，污秽中，是谓淫词，其蔽一也。猛起奋末，分言析字。诙嘲则俳优之末流，叫啸则市侩之盛气。此犹巴人振喉以和阳春，黾蜮怒嗌以调疏越，是谓鄙词，其蔽二也。规模物类，依托歌舞。哀乐不衷其性，虑叹无与乎情。连章累篇，义不出乎花鸟。感物指事，理不外乎酬应。虽既雅而不艳，斯有句而无章，是谓游词，其蔽三也。［此病最深，亦最易犯。盖前两蔽则显忤风骚，常人皆知其非。此一蔽则似是而非，易于乱真。今之假托南宋者，皆游词也。］原其所昧，厥亦有由。童蒙撷其粗而失其精，达士小其文而失其义，故论诗则古近有祖祢，而谈词则风骚若河汉，非其惑欤。此论深中世病。学人必破此三蔽，而后可以为词。</p><h3 id="○词选后附录词" tabindex="-1"><a class="header-anchor" href="#○词选后附录词" aria-hidden="true">#</a> ○词选后附录词</h3><p>词选后附录诸家词，大旨皆不悖于风骚。惟冠以仲则一首，殊可不必。仲则于词，本属左道。此一词不过偶有所合耳，亦非超绝之作。</p><h3 id="○左仲甫南浦" tabindex="-1"><a class="header-anchor" href="#○左仲甫南浦" aria-hidden="true">#</a> ○左仲甫南浦</h3><p>左仲甫南浦［夜寻琵琶亭］一章，格调不凡。惟“绕回阑百折觅愁魂”句，终嫌不大雅。</p><h3 id="○郑善长湘春夜月" tabindex="-1"><a class="header-anchor" href="#○郑善长湘春夜月" aria-hidden="true">#</a> ○郑善长湘春夜月</h3><p>郑善长湘春夜月［帘］一章，意味甚深，可称佳构。而结数语云：“从此便、更休论春事，任教银蒜，终日垂垂。”便更二字嫌逗，亦不检之过。</p><h3 id="○梁应来游词" tabindex="-1"><a class="header-anchor" href="#○梁应来游词" aria-hidden="true">#</a> ○梁应来游词</h3><p>梁应来两般秋雨随笔，除当时人诗词外，大半掇拾唾余，并无独见。其中摘录诸词，率是浅薄纤丽之作，最为下品。彼所自撰，如金缕曲［春阴］云云，枝而不物，即金氏所谓游词也。</p><h3 id="○风骚自有门户" tabindex="-1"><a class="header-anchor" href="#○风骚自有门户" aria-hidden="true">#</a> ○风骚自有门户</h3><p>山歌樵唱，里谚童谣，非无可采。但总不免俚俗二字，难登大雅之堂。好奇之士，每偏爱此种，以为转近于古。此亦魔道矣。［锺、谭古诗归之选，多犯此病。］风骚自有门户，任人取法不尽。何必转求于村夫牧竖中哉。</p><h3 id="○刘熙载论词颇有合处" tabindex="-1"><a class="header-anchor" href="#○刘熙载论词颇有合处" aria-hidden="true">#</a> ○刘熙载论词颇有合处</h3><p>近时兴化刘熙载论词，颇有合处，尚不染板桥余习。</p><h3 id="○作词贵求本原" tabindex="-1"><a class="header-anchor" href="#○作词贵求本原" aria-hidden="true">#</a> ○作词贵求本原</h3><p>作词贵求其本原，而文藻亦不可不讲。求之词选，以探其本。博之词综，以广其才。按之词律，以合其法。词之道几尽于是。惟本之所，在未易骤探。第求诸词选，尚不足臻无上妙谛。此余不得已撰述此编，推诸风骚，以尽精义。知我罪我，一任天也。</p>',196),n=[i];function t(c,s){return e(),h("div",null,n)}const l=a(d,[["render",t],["__file","卷六.html.vue"]]);export{l as default};
