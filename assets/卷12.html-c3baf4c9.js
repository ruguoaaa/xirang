import{_ as p}from"./plugin-vue_export-helper-c27b6911.js";import{o as a,c as r,e}from"./app-c85b2e72.js";const h={},d=e('<h2 id="卷十二" tabindex="-1"><a class="header-anchor" href="#卷十二" aria-hidden="true">#</a> 卷十二</h2><h3 id="王亿之" tabindex="-1"><a class="header-anchor" href="#王亿之" aria-hidden="true">#</a> 王亿之</h3><p>高阳台</p><p>双桨敲冰，低篷护冷，扁舟晓渡西冷。回首吴山，微茫遥带重城。堤边几树垂杨柳，早嫩黄、摇动春情。问孤鸿，何处飞来，共唤飘零。<br> 轻帆初落沙洲暝，渐潮痕雨渍，面色风皴。旅思羁愁，偏能老大行人。姮娥不管征途苦，甚夜深、尽照孤衾。想玉楼，犹凭阑干，为我销凝。</p><h3 id="王茂孙" tabindex="-1"><a class="header-anchor" href="#王茂孙" aria-hidden="true">#</a> 王茂孙</h3><p>高阳台（春梦）</p><p>迟日烘晴，轻烟缕昼，琐窗雕户慵开。人独春闲，金猊暖透兰煤。山屏缓倚珊瑚畔，任翠阴、移过瑶阶。悄无声，彩翅翩翩，何处飞来。<br> 片时千里江南路，被东风误引，还近阳台。腻雨娇云，多情恰喜徘徊。无端枝上啼鸠唤，便等闲、孤枕惊回。恶情怀，一院杨花、一径苍苔。</p><p>点绛唇（莲房）</p><p>折断烟痕，翠蓬初离鸳浦。玉纤相妒。翻被寻专房误。<br> 乍说青衣，犹著轻罗护。多情处。芳心一缕。都为相思苦。</p><h3 id="朱-日-所-孙" tabindex="-1"><a class="header-anchor" href="#朱-日-所-孙" aria-hidden="true">#</a> 朱{日/所}孙</h3><p>真珠帘</p><p>春云做冷春知未。春愁在、碎雨敲花声里。海燕已寻踪，到画溪沙际。院落秋千杨柳外。待天气、十分晴霁。春市。又青。又青帘巷陌，红芳歌吹。<br> 须信处处东风，又何妨对此，笼香觅醉。曲尽索余情，奈夜航催离。梦满冰衾身似寄。算几度、吴乡烟水。无寐。试明朝说与，西园桃李。</p><h3 id="郑斗焕" tabindex="-1"><a class="header-anchor" href="#郑斗焕" aria-hidden="true">#</a> 郑斗焕</h3><p>新荷叶</p><p>乳鸭池塘，晴波漾绿鳞鳞。宿藕根香，夏来生意还新。蚨钱小、钿花贴翠，相间萍星。一番雨过，一番暗展圆青。<br> 鱼戏龟游，看来犹未胜情。因忆年时，垂钓曾约轻盈。玉人何处，关情是、半卷芳心。帘风一棹，鸳鸯催起歌声。</p><h3 id="周容" tabindex="-1"><a class="header-anchor" href="#周容" aria-hidden="true">#</a> 周容</h3><p>小重山</p><p>谢了梅花恨不禁。小楼羞独倚，暮云平。夕阳微放柳梢明。东风冷，眉岫翠寒生。<br> 无限远山青。重重遮不断，旧离情。伤春还上去年心，怎禁得，时节又烧灯。</p><h3 id="张涅" tabindex="-1"><a class="header-anchor" href="#张涅" aria-hidden="true">#</a> 张涅</h3><p>祝英台近</p><p>一番风，连夜雨。收拾做春暮。艳冷香销，莺燕惨无语。晓来绿水桥边，青门陌上，不忍见、落红无数。<br> 怎分付。独倚红药栏边，伤春甚情绪。若取留春，欲去去何处。也知春亦多情，依依欲住。子规道、不如归去。</p><p>祝英台近（花港观鱼）</p><p>六桥春浪暖，涨桃雨、鳜初肥。正短棹轻蓑，牵筒荇带，萦莼丝。依稀。岸红溯远，漾仙舟、误入武陵溪。何处金刀脍玉，画船傍柳频催。<br> 芳堤。渐满斜晖。舟叶乱、浪花飞。听暮榔声合，鸥沈暗渚，鹭起烟矶。忘机。夜深浪静，任烟寒、自载月明归。三十六鳞过却，素笺不寄相思。</p><p>徵招（九日登高）</p><p>江蓠摇落江枫冷，霜空雁程初到。万景正悲凉，奈曲终人杳。登临嗟老矣，问今古、清愁多少。一梦东园，十年心事，恍然惊觉。<br> 肠断，紫霞深，知音远、寂寂琴凄调。短发已无多，怕西风吹帽。黄花空自好。问谁识、对花怀抱。楚山远，九辩难招，更晚烟残照。</p><p>酹江月（中秋对月）</p><p>奁霏净洗，唤素娥睡起，平分秋色。雁背风高孀兔冷，露脚侵衣香湿。银浦流云，珠房迎晓，鬓影霜争白。玉尊良夜，与谁同醉瑶席。<br> 忍记倚桂分题，簪花簪酒，处处成陈迹。十二楼空环佩杳，惟有孤云知得。如此江山，依然风月，月底人非昔。知音何许，泪痕空沁愁碧。</p><h3 id="林式之" tabindex="-1"><a class="header-anchor" href="#林式之" aria-hidden="true">#</a> 林式之</h3><p>酹江月</p><p>桐皋东去，又依然、烟际云边柔橹。赖有双台知己耳，牢落孤怀欲吐。小倚云根，细商心事，提起千年语。九天飞梦，别来长记幽渚。<br> 试说北海归文，西山何事，犹不甘臣武。广大尧天箕颍小，绵上可能如许。兴世真痴，先生长啸，尘海谁堪与。啸声吹送，刺天鸾鹤冲举。</p><h3 id="吴龙翰" tabindex="-1"><a class="header-anchor" href="#吴龙翰" aria-hidden="true">#</a> 吴龙翰</h3><p>喜迁莺</p><p>微雨後，落花天。娇态病恹恹。怕人猜著是相思，成日不开帘。<br> 宝钗横，蝉鬓乱。院宇待人归尽。缓移莲步玉阑前。纤手招花钿。</p><h3 id="朱嗣发" tabindex="-1"><a class="header-anchor" href="#朱嗣发" aria-hidden="true">#</a> 朱嗣发</h3><p>摸鱼儿</p><p>对西风、鬓摇烟碧，参差前事流水。紫丝罗带鸳鸯结。的的镜盟钗誓。浑不记、漫手织回文，几度欲心碎。安花著蒂。奈雨覆云翻，情宽分窄，石上玉簪脆。<br> 朱楼外。愁压空云欲坠。月痕犹照无寐。阴晴也只随天意。枉子玉消香碎。君且醉。君不见、长门青草春风泪。一时左计。悔不早荆钗，暮天修竹，头白倚寒翠。</p><h3 id="陈达叟" tabindex="-1"><a class="header-anchor" href="#陈达叟" aria-hidden="true">#</a> 陈达叟</h3><p>更漏子</p><p>妾倚门，君上马。残月晓星犹挂。眉黛敛，泪珠凝。别离多少情。<br> 翠翘横，云鬓乱。复入绮衾犹暖。人独自，枕成双。争教不断肠。</p><p>菩萨蛮</p><p>举头忽见衡阳雁。千声万字情何限。叵而薄情夫。一行书也无。<br> 泣归香阁恨。和泪掩红粉。待雁却回时。也无书寄伊。</p><h3 id="文天祥" tabindex="-1"><a class="header-anchor" href="#文天祥" aria-hidden="true">#</a> 文天祥</h3><p>齐天乐（庆湖北漕知鄂州李楼峰）</p><p>南楼月转银河曙，玉箫又吹梅早。鹦鹉沙晴，葡萄水暖，一缕燕香清袅。瑶池春透。想桃露霏霞，菊波沁晓。袍锦风流，御仙花带瑞虹绕。<br> 玉关人下未老。唤矶头黄鹤，岸巾谈笑。剑拂准清，槊横楚黛，雨洗一川烟草。印黄似斗。看半砚蔷薇，满鞍杨柳。沙路归来，金貂蝉翼小。</p><p>齐天乐（甲戌湘宪种德堂灯屏）</p><p>夜来早得东风信，潇湘一川新绿，柳色含晴，梅心沁暖，春浅千花如束。银蝉乍浴。正沙雁将还，海鳌初矗。云拥旌旗，笑声人在画阑曲。<br> 星虹瑶树缥缈，佩环鸣碧落，瑞笼华屋。露耿铜虬，冰翻铁马，帘幕光摇金粟。迟迟倚竹。更为把瑶尊，满斟醽醁。回首宫莲，夜深归院烛。</p><p>酹江月（南康军和苏韵）</p><p>庐山依旧，凄凉处、无限江南风物。空翠睛岚浮汗漫，还障天东半壁。雁过孤峰，猿归危嶂，风急波翻雪。乾坤未老，地灵尚有人杰。<br> 堪嗟漂泊孤舟，河倾斗落，客梦催明发。南浦闲云过草树，回首旌旗明灭。三十年来，十年一过，空有星星发。夜深悉听，胡笳吹彻寒月。</p><p>酹江月（驿中言别友人）</p><p>水天空阔，恨东风不借、世间英物。蜀鸟吴花残照里，忍见荒城颓壁。铜雀春情，金人秋泪，此恨凭谁雪。堂堂剑气，斗牛空认奇杰。<br> 那信江海余生，南行万里，属扁舟齐发。正为鸥盟留醉眼，细看涛生云灭。睨柱吞嬴，回旗走懿，千古冲冠发。伴人无寐。秦准应是孤月。</p><p>酹江月（和）</p><p>乾坤能大，算蛟龙、元不是池中物。风雨牢愁无著睡，那更寒虫四壁。横槊题诗，登楼作赋，万事空中雪。江流如此，方来还有英杰。<br> 堪笑一叶漂零，重来淮水，正凉风新发。镜里朱颜都变尽，只有丹心难灭。去去龙沙，江山回首，一线青如发。故人应念，杜鹃枝上残月。</p><p>满江红（和王夫人满江红韵，以庶几後山妾薄命之意）</p><p>燕子楼中，又捱过、几番秋色。相思处、青年如梦，乘鸾仙阙。肌玉暗消衣带缓，泪珠斜透花钿侧。最无端、蕉影上窗纱，青灯歇。<br> 曲池合，高台灭。人间事，何堪说。向南阳阡上，满襟有血。世态便如翻覆雨，妾身元是分明月。笑乐昌、一段好风流，菱花缺。</p><p>满江红（代王夫人作）</p><p>试问琵琶，胡沙外、怎生风色。最苦是、姚黄一朵，移根仙阙。王母欢阑琼宴罢，仙人泪满金盘侧。听行宫、半夜雨淋铃，声声歇。<br> 彩云散，香尘灭。铜驼恨，那堪说。想男儿慷慨，嚼穿龈血。回首昭阳离落日，伤心铜雀迎秋月。算妾身、不愿似天家，金瓯缺。</p><p>沁园（至元间留燕山作）</p><p>为子死孝，为臣死忠，死又何妨。自光岳气分，士无全节，君臣义缺，谁负刚肠。骂贼睢阳，爱君许远，留得声名万古香。後来者，无二公之操，百炼之钢。<br> 人生翕炊云亡。好烈烈轰轰做一场。使当时卖国，甘心降虏，受人唾骂，安得留芳。古庙幽沈，仪容俨雅，枯木寒鸦几夕阳。邮亭下，有奸雄过此，仔细思量。</p><h3 id="邓剡" tabindex="-1"><a class="header-anchor" href="#邓剡" aria-hidden="true">#</a> 邓剡</h3><p>念奴娇（驿中言别）</p><p>水天空阔，恨东风不惜、世间英物。蜀鸟吴花残照里，忍见荒城颓壁。铜雀春情，金人秋泪，此恨凭谁雪。堂堂剑气，斗牛空认奇杰。<br> 那信江海余生，南行万里，不放扁舟发。正为鸥盟留醉眼，细看涛生云灭。睨柱吞嬴，回旗起懿，千古冲冠发。伴人无寐，秦准应是孤月。</p><p>满江红</p><p>王母仙桃，亲曾醉、九重春色。谁信道、鹿衔花去，浪翻鳌阙。眉锁娇娥山宛转，髻梳堕马云欹侧。恨风沙、吹透汉宫衣，余香歇。<br> 霓裳散，庭花灭。昭阳燕，应难说。想春深铜雀，梦残啼血。空有琵琶传出塞，更无环佩鸣归月。又争知、有客夜悲歌，壶敲缺。</p><p>浪淘沙</p><p>疏雨洗天晴。枕簟凉生。井梧一叶做秋声。谁念客身轻似叶，千里飘零。<br> 梦断古台城。月淡潮平。便携酒访新亭。不见当时王谢宅，烟草青青。</p><p>唐多令</p><p>雨过水明霞。潮回岸带沙。叶声寒、飞透窗纱。堪恨西风吹世换，更吹我、落天涯。<br> 寂寞古豪华。乌衣日又斜。说兴亡、燕入谁家。惟有南来无数雁，和明月、宿芦花。</p><p>烛影摇红（雪楼得次子，行台时治金陵）</p><p>郢雪歌高，天教鹤子参鸣和。薰风旌节瑞华□，光动垂弧左。早是烟楼撞破。更明珠、重添一颗。镜容中夜，摩顶欣然，石麟天堕。<br> 未羡眉山，两峰儿子中峰我。推贤世世珥金貂，何况阴功大。欲写弄獐书贺。愧无功、难消玉果。摩挲老眼，曾识英雄，试啼则个。</p><p>霜天晓角（寿文文溪，时守清江）</p><p>蛮烟塞雪。天老梅花骨。还著锦衣游戏，清江上、管风月。<br> 木兰归海北。竹梧侵户碧。三十六峰苍玉，驾白鹿、友仙客。</p><p>木兰花慢（寿周耐轩府尹）</p><p>步凉飔绿野，□钟鼓、□园林。有骑竹更生，扶藜未老，歌舞棠阴。金鞭半横玉带，爆神人、风度五云深。大耐自应鹤骨，活人总是天心。<br> 寿蒲香晚尚堪斟。梧竹对潇森。早问道燕城，衣裁绣衮，台筑黄金。天瓢正消几滴，化中原、焦土作甘霖。却伴赤松未晚，碧桃花下横琴。</p><p>摸鱼儿（寿周耐轩府尹，是岁起义仓）</p><p>问庐陵、米作何价。棠阴又绿今夏。活人手段依然在，独乐园中司马。初度也。算几处篝香，手额你多谢。风亭月榭。尽隐橘观棋，折荷筒酒，花竹秀而野。<br> 阶庭树，满目鱼鱼雅雅。千金难买清暇。纷纷征榷尘如梦，谁有似公闲者。天怎舍。趁绿鬓朱颜，须入凌烟画。海天不夜。管岁岁安期，采蒲为寿，高宴碧桃下。</p><p>促拍丑奴儿（寿孟万户）</p><p>睡起怯春寒。海棠花、开未开间。莫言春色三分二，朱颜绿鬓，栽花种竹，谁似群闲。<br> 侯印旧家毡。早天边、飞诏催还。从今几岁岁称觞处，人如玉雪，花如锦绣，福寿如山。</p><p>八声甘州（寿胡存齐）</p><p>笑钗符、恰正带宜男。还将寿花簪。早风薰竹醉，松凉鹤健，午坐存庵。三十六峰玉立，隔尘听玄谈。何似人难老，三十才三。<br> 闻得天边好语，第一流人物，偏重江南。满玻璃春绿，十载受棠甘。青青鬓、尽堪图画，趁紫岩、年纪作枢参。却归宴、瑶池未晚，荷日红酣。</p><p>好事近（寿刘须溪）</p><p>桃脸破初寒，笑问刘郎前度。为说正元朝上，缥缈年桥午。百年方半日来多，且醉且吟去。须信剑南万首，胜侯封千户。</p><p>摸鱼儿（杨教之齐安任）</p><p>笑平生、布帆无恙，堂堂稳送君去。江声悲壮崖殷血，曾是英雄行处。今亦古。甚一点东风，天不周郎怀。城幡夜坚。几铜爵春残，战沙秋冷，华发遽如许。<br> 东坡老，千载风流赋。余音不绝如缕。临皋一笑三生梦，还认岷峨乡语。挥玉尘，尽不碍灯前，痛饮檐花雨。雪堂在否。管驾鹤归来，为君细赏，蝴蝶上阶句。|&lt;‘官闲无一事，蝴蝶飞上阶。’黄州朱教授载诗也，坡公深赏之。&gt;|</p><p>疏影（笋薄之平江）</p><p>瑶尊蘸翠。短长亭送别，风恋晴袂。腊树迎春，一路清寒，能消几日羁思。霜华不惜阳关柳，悄莫系、行人嘶骑。对梅花、一笑分携，胜约别来相寄。人物仙蓬妙韵，瑞鸾敛迅翼，聊憩香枳。见说使君，好语先传，付与芙蓉清致。客来欲问荆州事，但细语、岳阳楼记。梦故人，剪烛西窗，已隔洞庭烟水。</p><h3 id="刘鉴" tabindex="-1"><a class="header-anchor" href="#刘鉴" aria-hidden="true">#</a> 刘鉴</h3><p>贺新郎（贺癯翁倅生曾孙）</p><p>曾作莺迁贺。道玉皇、久敕薇垣，分君星颗。只待好年好时日，约束东风吹堕。到今日、看来真个。恰好丁年翁七十，五云间〓太乙吹藜火。青一点，杉溪左。<br> 太翁阴骘天来大。後隆山、层一层高，层层突过。簪绂蝉聊孙又子，眼里人家谁那。算只有、臞翁恁么。孙陆机云翁卫武，便履声、毡复尚书坐。拚几许，犀钱果。</p><p>满江红（上元呈徐静观）</p><p>褭褭春幡，恰十日、又逢元夕。人正在、景清堂上，金樽娱客。蜡炬红摇花外竹，宝香清透边石。听儿童、父老说青原，东风国。平易政，人皆悦。真实念，天知得。想旌旗一路，又添春色。满眼变成金色界，举头身近琼楼月。问明年、何处著鳌山，蓬莱北。</p><h3 id="臞翁" tabindex="-1"><a class="header-anchor" href="#臞翁" aria-hidden="true">#</a> 臞翁</h3><p>满江红（孟史君祷而得雨）</p><p>祷雨文昌，只全靠、心香一瓣。才信宿，沛然膏泽，来从方寸。早稻含风香旖旎，晚秧饱水青。问螺江、恰见线来流，今平岸。<br> 君作事，看天面。天有眼，从君愿。信瑞莲芝草，几曾虚献。此雨千金无买处，丰年饱吃君侯饭。管酿成、春酒上公堂，人人献。</p><h3 id="唐多令-庆曹松庐待郎-与秋壑只争二日-曹新除两浙漕。八月初十" tabindex="-1"><a class="header-anchor" href="#唐多令-庆曹松庐待郎-与秋壑只争二日-曹新除两浙漕。八月初十" aria-hidden="true">#</a> 唐多令（庆曹松庐待郎，与秋壑只争二日，曹新除两浙漕。八月初十）</h3><p>雁荡接台山。秋来最好看。寿星明、高现云端。八月初弦三日里，□二老、福人间。玉节近天颜。东西两路安。祝苍松、节劲根蟠。相汉元勋萧第一，留次位、著曹参。</p><h3 id="彭元逊" tabindex="-1"><a class="header-anchor" href="#彭元逊" aria-hidden="true">#</a> 彭元逊</h3><p>汉宫春（元夕）</p><p>十日春风，又一番调弄，怕暖愁阴。夜来风雨，摇得杨柳黄深。熏篝未断，梦旧寒、浅醉同衾。便是闻灯见月，看花对酒惊心。<br> 携手满身花影，香雾霏霏，露湿罗襟。笙歌行人归去，回首沈沈。人间此夜，误春光、一刻千金。明日问、红巾青鸟，苍苔自拾遗簪。</p><p>平韵满江红（牡丹）</p><p>翠袖余寒，早添得、铢衣几重。保须怪、妍华都谢，更为谁容。衔尽吴花成鹿苑，人间不恨雨和风。便一枝、流落到人家，清泪红。<br> 山雾湿，倚熏笼。垂バ叶，鬓酥融。恨宫云一朵，飞过空同。白日长闲青鸟在，杨家花落白苹中。问故人、忍更负东风，尊酒空。</p><p>解珮环（寻梅不见）</p><p>江空不渡，恨蘼芜杜若，零落无数。还道荒寒，婉娩流年，望望美人迟暮。风烟雨雪阴睛晚，更何须，春风千树。尽城、落木萧萧，日夜江声流去。<br> 日晏山深闻笛，恐他年流落，与子同赋。事阔心违，交淡媒劳，蔓草沾衣多露。汀洲窈窕余醒寐，遗珮浮沈沣浦。有白鸥淡月，微波寄语，逍遥容与。</p><p>徵招（和焕甫秋声。君有远游之兴，为首行路难以感之）</p><p>人间无欠秋风处，偏到霜痕月杪。风雨船篷，日夜风波未了。忽潮生海立，又天阔、江清欲晓。孤迥幽深，激扬悲壮，浮沈浩渺。<br> 行路古来难，貂裘敝、匹马关山人老。锦字未成，寒到君边书到否。倚门回首，儿女灯前娭笑。早斟酌、万里封侯，镜迟霜照。</p><p>子夜歌（和尚友）</p><p>视春衫、箧中半在，浥浥酒痕花露。恨桃李、如风过尽，梦里故人成雾。临颍美人，秦川公子，晚共何人语。对人家、花草池台，回首故园咫尺，未成归去。<br> 昨宵听、危弦急管，酒醒不知何处。飘泊情多，衰迟感易，无限堪怜许。似尊前眼底，红颜消几寒暑。年少风流，未谙春事，追与东风赋。待他年、君老巴山，共君听雨。</p><p>临江仙</p><p>红袖乌丝失酒，金钗银烛销春。柳边桃下复清晨。帽风回马旋，扇雨拂花情。<br> 白帝空惊旧曲，阳关只梦行人。碧云何处认芳尘。紫荆花作荚，青杏核生仁。</p><p>临江仙</p><p>自结床头尘尾，角巾坐枕孤松。片云承日过山东。起听荷叶雨，行受芷花风。<br> 无客同羹莼菜，有人为剥莲蓬。东墙年少未从容。何因知我意，吹笛月明中。</p><p>瑞鹧鸪</p><p>背人西去一莺啼。拍手还惊百知飞。浅雨微寒春有思，宿妆残酒欲忺时。<br> 浪起蒲茸暖，翡翠风来柳絮低。故遣苍头寻杏子，凭肩小语只心知。</p><p>瑞鹧鸪</p><p>东洲游伴寄兰苕。人日晴时不用招。微雨来看杨柳色，故人相遇浴龙桥。<br> 愁如春水年年长，老共东风日日消。几欲作笺无可寄，双鱼犹自等归潮。</p><p>蝶恋花</p><p>微雨烧香余润气，新绿愔愔，乳燕相依睡。无复卷帘知客意，杨花更欲因风起。<br> 旧梦苍茫云海际。强作欢娱，不觉当年似。曾笑浮花并浪蕊。如今更惜棠梨子。</p><p>蝶恋花</p><p>日晚游人酥粉涴。四雨亭前，面面看花坐。扇拂游蜂青杏堕。新红一路秋千过。<br> 帘外清歌帘底和。自理琵琶，不用笙佐。八折香罗余碧唾。露花点笔轻题破。</p><p>如梦令</p><p>今夜故人独宿。小雨梨花当屋。犹有未残枝，轻脆不堪人触。休触。体触。憔悴怕惊郎目。</p><p>菩萨蛮</p><p>玉蛇踯躅流光卷。连珠合沓帘波远。花动见鱼行。红裳弦欲倾。<br> 人来惊翡翠。小鸭惊还睡。两岸绿阴生。修廊时听莺。</p><p>谒金门</p><p>春一点。透得酥温玉软。唇晕睡花连袖染。嫣红惊绝艳。<br> 日暮飞红扑脸。翠被夜寒波飐。梦断锦茵成堕靥。宫廊微月转。</p><p>月下笛</p><p>江上行人，竹间茅屋，下临深窈。春风袅袅，翠鬟窥树犹小。遥迎近倚，归还顾、分付横枝未了。扁舟却去，中流回首，惊散飞鸟。<br> 重踏新亭屐齿，耿山抱孤城，月来华表。鸡声人语，隔江相半歌笑。壮游历历，同高李、未拟诗成草草。长桥外，有醒人吹笛，并在霜晓。</p><p>六丑（杨花）</p><p>似东风老大，那复有、当时风气。有情不收，江山身是寄。浩荡何世。但忆临官道，暂来不住，便出门千里。痴心指望回风坠。扇底相逢，钗头微缀。他家万条千缕，解遮亭障驿，不隔江水。<br> 瓜洲曾舣，等行人岁岁。日下长秋，城乌夜起。帐庐好在春睡。共飞归湖上，草青无地。愔愔雨、春心如腻。欲待化、丰乐楼前，青门都废。何人念、流落无几。点点抟作，雪绵松润，为君裛泪。</p><p>隔浦莲近</p><p>夜寒晴早人起。见柳知新翠。撼树试花意。两蜂狂救堕蕊。见著羞懒避。春都在，时节到愁地。<br> 屏间字。香痕半掏，误期一一曾记。朱弦谩锁，不会近番慵脆。强踏秋千似醉里。扶下，眼花踮踮飞坠。</p><p>忆旧游</p><p>记新楼试酒，上客回车，初识能歌。几许怜才意，觉援琴意动，授间情多。青鸾画下缥缈，烟雾隔轻罗。还自有人猜，素巾承汗，微影双蛾。<br> 西陂千树雪，欲绝世乘风，下照沧波。怪倚憔悴，扁舟月上，草草相过。少年翰墨相误，幽恨愧星河。谁为语伶玄，秋风并冷双燕窠。</p><p>生查子</p><p>痴多故恼人，妆晚翻嫌趣。只为眼波长，嗔笑娇难触。<br> 春心不肯深，春睡何曾足。莫待柳花飞，飞去无拘束。</p><p>玉女迎春慢（柳）</p><p>浅入新年，逢人日、拂拂淡烟无雨。叶底妖禽自语。小啄幽香还吐。东风辛苦，便怕有、踏青人误。清明寒食，消得渡江，黄翠千缕。<br> 看临小帖宜春，填轻晕湿，碧花生雾。为说钗头袅袅，系著轻盈不住。问郎留否。似昨夜、教成鹦鹉。走马章台，忆得画眉归去。</p><h3 id="方衡" tabindex="-1"><a class="header-anchor" href="#方衡" aria-hidden="true">#</a> 方衡</h3><p>齐天乐（寿贾使三月二十八日生）</p><p>伏以皇祚中兴，笃生元哲。维岳受命，允协良辰。同禀天地之清宁，间出山河之气数。仰惟某官，身兼三杰，德盛一夔。西清学士之班，选高天下；东方诸侯之长，功冠域中。拥百万之貔貅，制三边之狼虎。克膺大任，宜受遐龄。某辱在万间，尤深鼓舞。敬裁一曲，莫尽形容。仰祈熏慈，俯加采览。<br> 皇天眷佑中兴烈。维岳共生鸿硕。镇抚精神，规恢调度，未数至言长策。中原徯望，总万里山河，尽归经画。更看旋乾转坤，烦一指麾力。<br> 胡尘顿消海岱，倚天长啸处，兼惠南北。宝镇还朝，圣恩如海，趁得松高华席。星辰步峻，看丹凤飞来，趣登枢极。□寿齐天，愿齐开寿域。</p><p>声声慢（寿贾师宪）</p><p>捷书连昼，甘洒通宵，新来喜沁尧眉。许大担当，人间佛力须弥。年年八月八日，长记他、三月三时。平生事，想只和天语，不遣人知。<br> 一片闲心鹤外，被乾坤系定，虹玉腰围。阊阖云边，西风万籁吹齐。归舟更归何处，是天教、家在苏堤。千千岁，比周公、多个彩衣。</p><p>木兰花慢（寿贾秋壑母两国胡夫人）</p><p>听都人共语，又还是、岁逢庚。记金帖频催，衮衣将至，绣幰先迎。笙歌六宫齐奏，到而今、犹唱贺升平。千岁人间福本，天公著意看承。<br> 秋深。帘卷空明。问西子、最宜晴。喜新多暇，玉醪龙炙，菊院花城。明年耳孙头上，更君王、亲点泥金。兜率摩耶住世，长看佛度众生。</p><h3 id="赵从橐" tabindex="-1"><a class="header-anchor" href="#赵从橐" aria-hidden="true">#</a> 赵从橐</h3><p>摸鱼儿（寿贾师宪）</p><p>指庭前、翠云金雨。霏霏香满仙宇。一清透彻浑无底，秋水也无流处。君试数。此样襟怀，顿得乾坤住。闲情半许。听万物氤氲，从来形色，每向静中觑。<br> 琪花落，相接西池寿母。年年弦月时序。荷衣菊佩寻常事，分付两山容与。天证取。此老平生，可向青天语。瑶卮缓举。要见我何心，西湖万顷，来去自鸥鹭。</p><h3 id="廖莹中" tabindex="-1"><a class="header-anchor" href="#廖莹中" aria-hidden="true">#</a> 廖莹中</h3><p>木兰花慢（寿贾师宪）</p><p>请诸君著眼，来看我、福华编。记江上秋风，鲸嫠涨雪，雁徼迷烟。一时多人物，只我公、只手护山川。争睹阶符瑞象，又扶红日中天。<br> 因怀下走奉橐鞬。磨盾夜无眠。知重开宇宙，活人万万，合寿千千。凫鹥太平世也，要东还、赴上是何年。消得清时钟鼓，不妨平地神仙。</p><p>个侬</p><p>恨个侬无赖，卖娇眼、春心偷掷。苍苔花落，先印下一双春迹。花不知名，乔才闻气，似月下箜篌，蒋山倾国。半解罗襟，蕙薰微度，镇宿粉、栖香双蝶。语态眠情，感多情、轻怜细阅。体问望宋墙高，窥韩路隔。<br> 寻寻觅觅。又暮雨凝碧。花径横烟，红扉映月，尽一刻、千金堪值。卸袜熏笼，藏灯衣桁，任裹臂金斜，搔头玉滑。更恨檀郎，恶怜深惜。尽颤袅、周旋倾侧。软玉香钩，怪无端、凤珠微脱。多少怕晓听钟，琼钗暗擘。</p><h3 id="丁察院" tabindex="-1"><a class="header-anchor" href="#丁察院" aria-hidden="true">#</a> 丁察院</h3><p>万年欢（寿两国夫人胡氏）</p><p>葛井丹明，西来金母，霓旌云旆。移下瑶池，竹外一壶秋水。菊□香留宿醉。看後夜、冰轮满桂。貂蝉映、虹玉称觞，逐初堂上佳会。<br> 娇孙彩衣聚戏。指明年八十，儿额先记。要比壮椿，八数更加千倍。好是皇恩锡类。许东殿、首舆扶至。君臣庆、齐待慈颜，万年欢对尧世。</p><h3 id="黄右曹" tabindex="-1"><a class="header-anchor" href="#黄右曹" aria-hidden="true">#</a> 黄右曹</h3><p>卜算子（寿两国夫人胡氏）</p><p>清晓听麻姑，来约西王母。共取蟠桃簇玉盘，来劝摩取酒。<br> 王母问摩耶，比意还知否。只为曾生我佛来，更与千千寿。</p><h3 id="翁溪园" tabindex="-1"><a class="header-anchor" href="#翁溪园" aria-hidden="true">#</a> 翁溪园</h3><p>水龙吟（代寿制师贾参政）</p><p>镇淮楼下旌旗，晶明辉映云山阁。宸旒倚重，折冲千里，无逾秋壑。缓带轻裘，纶巾羽扇，从容筹略。使毡裘胆破，丁宁边吏，无生事，空沙漠。<br> 二十四桥风月，称断楼、卷尽帘箔。绂麟华旦，饱吟玉蕊，款簪金药。驿骑朝驰，宝鞍卖赐，御筵宣押。更赐环促如，中书入令，作汾阳郭。</p><p>水调歌头（寿常州刘守）</p><p>丹鹤结青士，玄鹿待苍官。寿仙堂下，应伴凫舄戏斑。麟记当年绣绂，燕剪今朝彩胜，淑气逐椒又盘，孕毓阳和粹，独占一春先。<br> 平淮了，勋业盛，傲东山。中原犹待经略，趣诏凤池还。更数尧阶五荚，又上华封三祝，千载圣须贤。即拜玉枝赐，长冠紫宸班。</p><p>沁园春（代寿宗室）</p><p>记得花筵，巧夕星河，初度女牛。更四双蓂荚，十分桂魄，中元佳致，妆点初秋。蔼蔼非烟，濛濛如雾，锦水郁葱佳气浮。人人道，是王孙帝胄，今日东朝。<br> 银潢万叶源流。见一点长庚辉绛霄。似东平为善，河间献雅，风流酝藉，西汉诸刘。恰遇称觞，蓬壶歌缓，满酌蒲萄双玉舟。椿松等算，年年醉傲，花马金裘。</p><p>洞仙歌（代寿李尉儒人）</p><p>几番梅雨，蒲风过、端阳後。细数月轮，犹待双蓂秀。戏彩华堂宴，设帨朱门右。酌金荷，争献寿。蟠桃新熟，阿母齐长久。<br> 一门奋建，攀桂客、无双手。好事来春在，杏苑联蓝绶。应继琼林董，却胜燕山窦。夸盛事、真罕有。金花封诰，管取重重受。</p><p>踏莎行（寿人母八十三）</p><p>蓂荚飞双，桂分缺二。金风已肃深秋意。萱庭戏彩恰称觞，蕊宫仙子天台裔。<br> 鹤发童颜，龟龄福备。孩儿书额添三字。常将机训付儿孙，取青行拥潘舆待。</p><h3 id="倪君奭" tabindex="-1"><a class="header-anchor" href="#倪君奭" aria-hidden="true">#</a> 倪君奭</h3><p>夜行船</p><p>年少疏狂今已老。筵度散、杂剧打了。生向空来，死从空去，有何喜、有何烦恼。说与无常二鬼道。福亦不作，祸亦不造。地狱阎王，天堂玉帝，看你去、那里押到。</p><h3 id="杨佥判" tabindex="-1"><a class="header-anchor" href="#杨佥判" aria-hidden="true">#</a> 杨佥判</h3><p>一剪梅</p><p>襄樊四载弄干戈。不见渔歌。不见樵歌。试问如今事若何。金也消磨。穀也消磨。<br> 柘枝不用舞婆娑。丑也能多。恶也能多。朱门日日贾朱娥。军事如何。民事如何。</p><h3 id="萧某" tabindex="-1"><a class="header-anchor" href="#萧某" aria-hidden="true">#</a> 萧某</h3><p>沁园春（讥陈伯大御史）</p><p>士籍令行，伯仲分明，逐一排连。问子孙何习，父兄何业，明经词赋，右具如前。最是中间，娶妻某氏，试问于妻何与焉。乡保举，那当著押，开口论钱。<br> 祖宗立法于前。又何必更张万万千。算行开改会，限田放籴，生民凋瘵，膏血既朘。只有士心，仅存一脉，今又艰难最可怜。谁作俑，陈坚伯大，附势专权。</p><h3 id="赵文" tabindex="-1"><a class="header-anchor" href="#赵文" aria-hidden="true">#</a> 赵文</h3><p>乌夜啼（秋兴）</p><p>院静槐阴似水，雨余蝉语先秋。熟残梅子无人打，金弹满红沟。<br> 又送行人归去，谁怜倦客淹留。画船旗鼓江南岸，人倚夕阳楼。</p><p>阮郎归（梨花）</p><p>冰肌玉骨淡裳衣。素云翠枝。一生不晓摘仙诗。雪香应自知。<br> 微雨後，禁烟时，洗妆君莫迟。东风不解惜妍姿。吹成蝴蝶飞。</p><p>阮郎归</p><p>舞红一架欲生衣。残英辞旧枝。雨声自唱惜春词。行人应未知。<br> 新火后，薄罗时。君归何太迟。镜中失却少年姿。年随花共飞。</p><p>苏幕遮（春情）</p><p>绿秧平，烟树远，村燕声喧，凫雁归来晚。自倚阑干舒困眼。一架葡萄，青得池塘满。<br> 饮先愁，吟又懒。几许闲情，百计难消遣。客路不如归梦短。何况啼鹃，怎不教肠断。</p><p>侧犯（夜饮海棠下）</p><p>恨花开尽，夜深自敛胭脂颗。雨过。绕曲曲花蓬锦围裹。浮空烧蜜炬，香雾霏霏堕。无那。倚滴滴娇红笑相亸。<br> 歌俦饮伴，花底围春坐。念满眼、少年人，谁更老於我。岁岁花时，洞门无锁。莫负东君，酒盟诗课。</p><p>石州慢</p><p>京浙尘动态，闽峤风霜，不觉催老。封侯事付儿曹，懒把菱花频照。明光赋笔，那知白首山中，年年管领闲花草。叩角夜漫漫，问何时能晓。<br> 堪笑。空有传世千篇，正似病呻饥啸。欲傲王侯，早被王侯相傲。盖棺事定，即今老子独龙，荣枯得丧浑难料。无酒不须愁，问黄花知道。</p><p>望海潮（次龙有章韵）</p><p>云外梅阴，雨余苔晕，嫩寒初沁罗裳。书几凝尘，琴丝带润，小窗幽梦生凉。新水涨银塘。恨王孙去後，烟草茫茫。记得湖山胜处，相对拆封黄。<br> 情笺思墨犹香。奈当时两鬓，都是吴霜。兔颖吟苦，鹴裘解尺，何意比□游梁。旧话不堪长。便倩薰风吹去，本地看风光。惟有青山，伴我耕钓老村壮。</p><p>大酺（感春）</p><p>正宝香残，重帘静，飞鸟时惊花铎。沈思前梦去，有当时老泪，欲弹还阁。太一宫墙，菩提寺路，谁管纷纷开落。心情浑何似，似琵琶马上，晓寒沙漠。想筝雁频移，钏金度瘦，素肌清削。<br> 相思无奈著。重访旧、谁遣车生角。暗记省、刘郎前度，杜牧三生，为何人、顿乘芳约。试把菱花拭，愁来处、鬓比生觉。念幽独、成荒索。何日重见，错拟扬州骑鹤，绿阴不妨细酌。</p><p>莺啼序（春晚）</p><p>东风何许红紫，又匆匆吹去。最堪惜、九十春光，一半情绪听雨。到昨日、看花去处，如今尽是相思树。倚斜阳脉脉，多情燕子能语。<br> 自怪情怀，近日顿懒，忆刘郎前度。断桥外、小院重帘，那人正柳边住。问章台、青青在否。芳信隔、□魂无据。想行人，折尽柔条，滚愁成絮。<br> 闲将杯酒，苦劝义和，揽辔更少驻。怎忍把、芳菲容易委路。春还倒转归来，为君起舞。寸肠万恨，何人共说，十年暗洒铜仙泪，是当时、滴滴金盘露。思量万事成空，只有初心，英英未化为土。浮生似客，春不怜人，人更怜春暮。君不见、青楼朱阁，舞女歌童，零落山丘，便房幽户。长门词赋，沈香乐府，悠悠谁是知音者，且绿阴多处修花谱。殷勤更倩啼莺，传语风光，後期莫误。</p><p>莺啼序（有感）</p><p>秋风又吹华发，怪流光暗度，最可恨、木落山空，故国芳草何处。看前古、兴亡堕泪，谁知历历今如古。听吴儿唱彻，庭花又翻新谱。<br> 肠断江南，庚信最苦，有何人共赋。天又远，云海茫茫，鳞鸿似梦无据。怨东风、不如人意，珠履散、宝钗何许。想故人、月下沈吟，此时谁诉。<br> 吾生已矣，如此江山，又何怀故宇。不恨赋归迟，归计大误。当时只合云龙，飘飘平楚。男儿死耳，嘤嘤呢呢，丁宁卖履分香事，又何如、化作胥潮去。东君岂是无能，成败归来，手种瓜圃。<br> 膏残夜久，月落山寒，相对耿无语。恨前此、燕丹计早，荆庆才疏，易水衣冠，总成尘土。斗鸡走狗，呼卢蹴鞠，平生把臂江湖旧，约何时、共话连床雨。王孙招不归来，自采黄花，醉扶山路。</p><p>绮寮怨（题写韵轩）</p><p>绛阙珠宫何处，碧梧双凤吟。为底事、一落人间，轻题破、隐韵天音。当时点云滴雨，匆匆处，误墨沾素襟。算人间、最苦多情，争知道、天上情更深。<br> 世事似晴又阴。罗襦甲帐，回头一梦难寻。虎啸崎嵚，护遗迹、尚如今。斜阳落花流水，吹紫宇、澹成林。霜空月明，天风响、环佩飞翠禽。</p><p>疏影</p><p>余赏其言，为赋<br> 寒泉溅雪，有环佩隐隐，飞度霜月。易水风寒，壮士悲歌，关山万里离别。杨花浩荡晴空转，又化作、云鸿霜鹘。耿石壕，夜久无言寂历，如闻幽咽。云谷山人老矣，江空又岁晚，相对愁绝。玉立长身，自是胎仙，舞我黄庭三叠。人间只惯丁当字，妙处在、一声清拙。待明朝、试拂菱花，老我一簪华发。</p><p>瑞鹤仙（刘氏园西湖柳）</p><p>绿杨深似雨。西湖上、旧日晴丝恨缕。风流似张绪。羡春风依旧，年年眉妩。宫腰楚楚。倚画阑、曾斗妙舞。想而今似我，零落天涯，却悔相妒。<br> 痛绝长秋去後，杨白花飞，旧腔谁谱。年光暗度。凄凉事，不堪诉。记菩提寺路，段家桥水，何时重到梦处。况柔条老去，争奈系春不住。</p><p>法驾导引（寿云岩师）</p><p>云漠漠，云漠漠，云拥紫皇家。岩上神仙无一事，幅巾临水看桃花。点点是丹砂。</p><p>法驾导引</p><p>山中好，山中好，长日养婴儿。午夜独行金阙路，晴窗自写绿章词。闲有鹤相随。</p><p>法驾导引</p><p>公度我，公度我，我是汉铜仙。借我玉龙为觳觫，为公锄雨种芝田。留眼看千年。</p><p>八声甘州（和孔瞻怀信国公，因念亦周弟）</p><p>是去年、春草又凄凄，尘生缕金衣。怅朱颜为土，白杨堪柱，燕子谁依。谩说漫漫六合，无地著相思。辽鹤归来後，城亦全非。<br> 更有延平一剑，向风雷半夜，何处寻伊。怪天天何物，堪作玉弹棋。到年年、无肠堪断，向清明、独自掩荆扉。何况又、禽声杜宇，花事酴醿。</p><p>塞翁吟（黄园感事）</p><p>又海棠开後，楼上倍觉春寒。绿叶润，雨初乾。爱远树团团。当时胜买名花种，那信付与谁看。十载事，土花漫。但青得阑干。<br> 悲欢。思人世、真如一梦，留不住、城头日残。看眼底、西湖过了，又还见、赵舞燕歌，抹粉涂丹。凭君更酌，後日重来，直是睛难。</p><p>凤凰台上忆吹箫（转官球）</p><p>白玉磋成，香罗捻就，为谁特地团团。羡司花神女，有此清闲。疑是弓靴蹴鞠，刚一踢、误挂花间。方信道，酴醿失色，玉蕊无颜。<br> 凭阑。几回淡月，怪天上冰轮，移下尘寰。奈堪同玉手，难插云鬟。人道转官球也，春去也，欲转何官。聊寄与、诗人案头，冰雪相看。</p><p>玉烛新</p><p>梅花新霁後。正锦样华堂，一时装就。洞房花烛深深处，慢转铜壶银漏。新妆未了。奈浩荡、春心相候。香篆里、簇簇笙歌。微寒半侵罗袖。<br> 侵晨浅捧兰汤，问堂上萱花，夜来安否。功名漫斗。漫赢得、万里相思清瘦。蓝袍俊秀。便胜却、登科龙首。春画永，帘幕重重，箫声缓奏。</p><p>花犯（贺後溪刘再娶）</p><p>绣帘深，刘郎一笑，风流胜前度。戟香门户。还别有祥云，檐外飞舞。洞底烛下应低语。晨妆须带曙。待献了、堂前罗袜，双双交祝付。<br> 从桃与杨枝，如今便、合逊梅花为主。行乐处。西溪上、柳汀花屿。封侯事、看人漫苦。谁能向、黄河风雪路。且对取、锦屏金幕，双蛾新样妩。</p><p>氐州第一（寿刘府教）</p><p>风雨山城，天意欲雪，梅花照影清峭。彩燕飞春，祥麟绂旦，当日文星高照。天地无情，向十载、风埃吹老。盖世科名，经邦事业，白衣苍狗。<br> 不是贪名求分表。漫猎较、逢场一笑。野外朝仪，城中马队，且暂淹才调。为斯文争一脉，斯文在、乾坤未了，烂醉金尊，夜何其，东方渐晓。</p><p>莺啼序（寿胡存齐）</p><p>初荷一番沃雨，锦云红尚卷。隘华屋、赋客吟仙，候望南极天远。还报道、飘然紫气，山奇水胜都行偏。却归来领客，水晶庭院开宴。<br> 窗户青红，正似京洛，按笙歌一片。似别有、金屋佳人，桃根桃叶清婉。倚薰风、虬须正绿，人似玉手挼纨扇。算风流，只有蓬瀛，画图曾见。<br> 谁知老子，正自萧然，於此兴颇浅。只拟问、金砂玉蕊，兔髓乌肝，偃月炉中，七还九转。今来古往，悠悠史传，神仙本是英雄做、笑英雄、到此多留恋。看看破晓耕龙，跨海骑鲸，千年依旧庙脸。便教乞与，万里封侯，奈朔风如箭。又何似、广山一任，种竹栽花，棋局思量，墨池挥染。天还记得，生贤初意，乾坤正要人撑拄，便公能安隐天宁肯。待看佐汉功成，伴赤松游，恁时未晚。</p><p>最高楼（寿刘介叔）</p><p>春小小，和气满仙家。喜渐近春华。彩衣明媚人如玉，金杯潋滟酒成霞。寿诗翁，翁饮少，更添些。便万里传宣谁不羡。便万里封侯谁不愿。适意处，退为佳。田园尽可渊明栗，弓刀何似邵平瓜。但年年，清浅水，看梅花。</p><p>临江仙（寿此山，有酒名如此堂）</p><p>如此中山如此酒，何须更觅蓬瀛。江湖历□记平生。诗囊都束起，只好说丹经。家事付他儿辈，功名留待诸孙。维摩法喜鬓青青。日长深院里，时听读书声。</p><p>临江仙（寿前人）</p><p>恰好菊花前二日，寿星高照秋天。堂前王母鬓方玄。怀中娇凤小，已解祝公年。<br> 如此生涯如此屋，看看海亦成田。闲中多把酒杯传。长生无别诀，放下是神仙。</p><p>洞仙歌（寿须溪。是年，其子受鹭洲山长）</p><p>千年鹭渚，持作须翁酒。胜有儿孙上翁寿。向玉和堂上，樽俎从容，笑此处，惯著丝纶大手。<br> 金丹曾熟未，熟得金丹，头上安头甚时了。便踢翻炉鼎，抛却蒲团，直恁俊鹘梢空时候。但唤取、心齐老门生，向城北城南，傍花随柳。</p><p>塞翁吟</p><p>坐对梅花笑，还记初度年时。名利事，总成非。漫老矣何为。吴山夜月闽山雾，回首鬓影如丝。懒更问，斗牛箕。强凭醉成诗。<br> 闲思。嗟飘泊，浮云飞絮，曾跌荡、春风柘枝。便万里、金台筑就，已长分采药庞公，誓墓义之。百年正尔，一笑尊前，儿女牵衣。</p><p>八声甘州（胡存齐除泉府大卿）</p><p>记年时、快马上青云，而今衮衣还。问公归何有，春风万斛，散满人间。闻道金銮召对，风采动朝班。宰相从来有，几个朱颜。<br> 梅雨槐风清润，正台星一点，光照龙湾。赴经纶余暇，按行紫芝山。念江南、民生何似，把囊封、奏上九重关。须信道，济时功行，便是仙丹。</p><p>木兰花慢（送赵按察归洪州）</p><p>鹭州江上水，望南浦、送将归。想陌上儿童，尊前老父，口口能碑。家声一琴一鹤，甚和他、琴鹤也无之。城市貔貅静，泮宫芹藻春迟。<br> 与公南北两天涯，渺再风何时。记楼月歌残，碧云句好，尽是相思。江南烧痕未补，倩春归、说与上天知。早晚洪钧一转，东风先到寒枝。</p><p>扫花游（李仁山别墅）</p><p>结庐胜境，似旧日曾游，玉连佳处。万花织组。爱回廊宛转，楚腰束素。度密穿青，上有燕支万树。探梅去。正竹外一枝，春意如许。<br> 奇绝盘谷序。更碧皱沿堤，绮霏承宇。柳桥花坞。问何人解有，玉兰能赋。老子婆娑，长与春风作主。彩衣舞。看人间、落花飞絮。</p><h3 id="赵功可" tabindex="-1"><a class="header-anchor" href="#赵功可" aria-hidden="true">#</a> 赵功可</h3><p>八声甘州（燕山雪花）</p><p>渺平沙、莽莽海风吹，一寒气崔嵬。耿长天欲压，河流不动，云湿如灰。帝敕冰花剪刻，飞瑞上燕台。马上行人笑，万玉堆豗。<br> 晃漾天街睛昼，料酒楼歌馆，都是春回。喜丰年有象，贺表四方来。仗下貂裘茸帽，拥千官、齐上紫金杯。明朝起，江南驿使，来进宫梅。</p><p>氐州第一（次韵送春）</p><p>杨柳楼深，推梦乍起，前山一片愁雨。嫩绿成云，飞红欲雪，天亦留春不住。借问东风，甚飘泊、天涯何许。可惜风流，三生杜牧，少年张绪。<br> 陌上差差携手去。怕行到、歌台旧处。落日啼鹃，断烟荒草，吟不成谁语。听西河、人唱罢，何堪把、江南重赋。敲碎琼壶，又前村、数声钟鼓。</p><p>曲游春（次韵）</p><p>千树珑罩，正蒲风微过，梅雨新霁。客里幽窗，算无春可到，和悉都闭。万种人生计。应不似、午天闲睡。起来踏碎松阴，萧萧欲动疑水。<br> 借问归舟归未。望柳色烟光，何处明媚。抖擞人间，除离情别恨，乾坤余几。一笑晴凫起。酒醒後、阑干独倚。时见双燕飞来，斜阳满地。<br> 声声慢（残梦和儿韵）</p><p>情痴倦极，天阔归迟，吟魂无力随风。月落墙阴，一屏睡睫濛濛。邯郸平生难记，记花前、犹醉金钟。留连处，忽一声山外，吹度晴钟。<br> 觉来重重追忆，似游尘飞去，那拾遗踪。寄谢芳卿，向来曾主芙蓉。人间兴亡万感，看千年、与梦皆空。披衣起，倚阑干、人在笑中。</p><p>桂枝香（和詹天游就访）</p><p>晓天凉露。天上玉箫吹，飞声如雨。金阙高寒，闲却一庭梅雨。漫漫八表尘埃梦，把文章、洗空千古。精神一似，风裳水佩，兰皋蘅浦。<br> 看万里、跳龙跃虎。甚花娇英气，剑清尘妩。憔悴江南，应念小窗贫女。朱楼十二春无际，倚苍寒、青袖如故。茶香酒熟，月明风细，试教歌舞。</p><p>绮寮怨（和儿韵）</p><p>忽忽东风又老，冷云吹晚阴。疏帘下、茶鼎孤烟，断桥外，梅豆千林。江南庚郎憔悴，睡未醒、病酒愁怎禁。倚阑干、一扇凉风，看平地、落花如雪深。<br> 千曲囊中古琴。平泉金谷，不堪旧事重寻。当日登临。都化作、梦销沈。元龙丘坟无恙，谁唤起，共论心。哀歌怨吟。问何似、啼鸟枝上音。</p><p>柳梢青（怀青山兄，时在东湖）</p><p>一健如仙，东湖烟柳，坐拥吟翁。几许功名，百年身世，相见匆匆。<br> 别来三度秋风。怕看见、云间过鸿。酒醒灯寒，更残月落，吾美楼中。</p><p>柳梢青（友人至）</p><p>客里凄凉，桐花满地，杜宇深山。幸自君来，谁教春去，剪剪轻寒。<br> 愁怀无语相看。谩写人、徽弦自弹。小院黄昏，前村风雨，莫倚阑干。</p><h3 id="汪宗臣" tabindex="-1"><a class="header-anchor" href="#汪宗臣" aria-hidden="true">#</a> 汪宗臣</h3><p>满江红（春雨）</p><p>检点春光，阴雨过、三分之一。从头数、元宵灯夕，都无晴日。不碍郊原肥草绿，但漫丘壑沈云黑。那东君、忒煞没网维，春无力。<br> 燕忙甚，泥浑湿。蜂愁甚，脾无密。更两旬又是，梨花寒食。蔫红殷桃吾不较，岂堪浸烂东畴麦。望前村、白鹭衬霞红，探晴色。</p><p>蝶恋花（清明前两日闻燕）</p><p>年去年来来去早。怪底不来，庭院春光老。知过谁家翻别调。家家望断飞踪窅。<br> 千里潇湘烟渺渺。不记雕梁，旧日恩多少。匝近清明檐外叫。故巢犹在朱檐晓。</p><p>酹江月（题乌江项羽庙）</p><p>白蛇宵断，逐鹿人、交趁罾鱼群起。赤帜雄张军缟素，龙种天生大器。堪鄙猴冠，自为狼藉，楚帐多尘垒。胆寒垓下，一鞭东窜休矣。<br> 亭长空舣扁舟，范增群辈，尽涂脂流髓。望断秦关无限恨，羞面江东山水。购首千金，若为名利，黯黯斜阳里。石炉灰冷，美人魂落烟翠。</p><p>水调歌头（冬至）</p><p>候应黄钟动，吹出白葭灰。五云重压头，潜蛰地中雷。莫道希声妙寂，嶰竹雄鸣合凤，九寸律初裁。欲识天心处，请问学颜回。<br> 冷中温，穷时达，信然哉。彩云山外如画，送上笔尖来。一气先通关窍，万物旋生头角，谁合又谁开。官路春光早，箫落数枝梅。</p><h3 id="王清观" tabindex="-1"><a class="header-anchor" href="#王清观" aria-hidden="true">#</a> 王清观</h3><p>太常引（题洞宾醉桃源像）</p><p>邯郸梦里武陵溪。春色醉冥迷。花压帽檐歌，谩赢得、红尘满衣。<br> 青蛇飞起，黄龙喝住，才是酒醒时。和露饮刀圭，待月满、长空鹤归。</p><h3 id="熊则轩" tabindex="-1"><a class="header-anchor" href="#熊则轩" aria-hidden="true">#</a> 熊则轩</h3><p>满庭芳（郭县尹美任）</p><p>波有颓澜，渴无冷镬，谁言制邑为难。汾阳善政，史在笑谈间。三载刑清讼简，官事辨、俗阜民安。帘垂画，焚香宴坐，犹得半清闲。<br> 西风，催入觐，声驰当道，名达朝端。任锦溪溪上，卧辙攀辕。从此燕辕北去，好官样、留与人看。扁舟稳，图书外，惟有月俱还。</p><h3 id="阮盘溪" tabindex="-1"><a class="header-anchor" href="#阮盘溪" aria-hidden="true">#</a> 阮盘溪</h3><p>大江乘（郭县尹美任）</p><p>东阳四载，但好事、一一为民做了。谈笑半闲风月里，管甚讼庭生草。瓯茗炉香，菜羹淡饭，此外无烦恼。问侯何苦，自饥只要民饱。<br> 犹念甘旨相违，白云万里，不得随昏晓。暂舍苍生归定省，回首又看父老。听得乘崖，交章力荐，道此官员好。且来典宪，中书还二十四考。</p><h3 id="危西麓" tabindex="-1"><a class="header-anchor" href="#危西麓" aria-hidden="true">#</a> 危西麓</h3><p>风流子（郭县尹美任）</p><p>西风吹锦水、朝天路、冉冉两凫飞。看父老袅花，苦遮去辙，儿童骑竹，争问归期。帐簇马前纷蔽日，实绩纪行碑。冰饮三年，从容官事，棠阴百里，悠久民思。<br> 圣明矜遐远，关山道，应是来骤华丝。画绣过家，莱庭彩舞斑衣。便稳奉安舆，江南向暖，早传言语，樵曲先知。重约旧临，倪耄迎候杭西。</p><p>柳梢青（湖上和徐雪江）</p><p>滟滟平湖，双双画桨，小小船儿。袅袅珠歌，翩翩翠舞，续续弹丝。<br> 山南山北游□，看十里、荷花未归。缓引壶觞，个人未醉，要我吟诗。</p><p>暗香</p><p>梢，开花繁艳，兵後流落人间。对花泫然承脸而赋<br> 馆娃艳骨。见数枝雪里，争开时节。底事化工，著意阳和暗偷泄。偏把红膏染质，都点缀、枝头如血。最好是、院落黄昏，压栏照水清绝。<br> 风韵自迥别。谩记省故家，玉手曾折。翠条袅娜，犹学宫妆舞残月。肠断江南倦客，歌未了、琼壶敲缺。更忍见，吹万点、满庭绛雪。</p><p>疏影（西湖社友赋红梅，分韵得落字）</p><p>虬枝茜萼。使轻盈态度，香透帘幕。净洗铅华，浓抹胭脂，风前伴我孤酌。诗翁瘦硬□□□，断不被、春风熔铄。有陇间、折赠殷勤，又恐暮笳吹落。寂寞。孤山月夜，玉人万里外，空想前约。雁足书沈，马上弦哀，不尽寒阴砂漠。昭君滴滴红冰泪，但顾影、未忺梳掠。等恁时、环佩归来，却慰此况萧索。</p><p>天香</p><p>迟日侵阶，和风入户，朱弦欲奏还倦。一幅鸾笺，五云飞下，赐予内家琴苑。音随指动，犹仿佛、虞薰再见。妙处谁能解心，和平自无哀怨。<br> 猩罗帕封古洗，有龙涎、渗花千片。骤睹瑶台清品，眼明如电。爇白桐窗竹几，渐缕缕腾腾细成篆。就祝金闺，天长地远。</p><h3 id="王学文" tabindex="-1"><a class="header-anchor" href="#王学文" aria-hidden="true">#</a> 王学文</h3><p>摸鱼儿（送汪水云之湘）</p><p>记当年、舞衫零乱，霖铃忍按新阕。杜鹃枝上东风晚，点点泪痕凝血。芳信歇。念初试琵琶，曾识关山月。悲弦易绝。奈笑罢颦生，曲终愁在，谁解寸肠结。<br> 浮云事，又作南柯梦彻。一簪聊寄华发。乾坤桑海无穷事，才历昆明初劫。谁共说。都付与焦桐，写人梅花叠。黄花送客。体更问湘魂，独醒何在，沈醉浩歌发。</p><h3 id="王清惠" tabindex="-1"><a class="header-anchor" href="#王清惠" aria-hidden="true">#</a> 王清惠</h3><p>满江红</p><p>太液芙容，浑不似、旧时颜色。曾记得、春风雨露，玉楼金阙。名播兰簪妃后里，晕潮莲脸君王侧。忽一声、颦鼓揭天来，繁华歇。<br> 龙虎散，风云灭。千古恨，凭谁说。对山河百二，泪盈襟血。客馆夜惊尘土梦，宫车晓碾关山月。问嫦娥、於我肯从容，同圆缺。</p><h3 id="章丽贞" tabindex="-1"><a class="header-anchor" href="#章丽贞" aria-hidden="true">#</a> 章丽贞</h3><p>长相思</p><p>吴山秋。越山秋。吴越两山相对愁。长江不尽流。<br> 风飕飕。雨飕飕。万里归人空白头。南冠泣楚囚。</p><h3 id="袁正真" tabindex="-1"><a class="header-anchor" href="#袁正真" aria-hidden="true">#</a> 袁正真</h3><p>长相思</p><p>南高峰。北高峰。南北高峰云淡浓。湖山图画中。采芙容。小小红船西复东。相思无路通。</p><h3 id="金德淑" tabindex="-1"><a class="header-anchor" href="#金德淑" aria-hidden="true">#</a> 金德淑</h3><p>望江南</p><p>春睡起，积雪满燕山。万里长城横玉带，六街灯火已阑珊，人立蓟楼间。<br> 空懊恼，独客此时还。辔压马头金错落，鞍笼驼背锦斓班。肠断唱门关。</p><h3 id="连妙淑" tabindex="-1"><a class="header-anchor" href="#连妙淑" aria-hidden="true">#</a> 连妙淑</h3><p>望江南</p><p>寒料峭，独立望长城。木落萧萧天远大，□声羌管遏云行。归客若为情。樽酒尽，勒马问归程。渐近芦沟桥畔路，墙荒驿夕阳明。长短几邮亭。</p><h3 id="陶明淑" tabindex="-1"><a class="header-anchor" href="#陶明淑" aria-hidden="true">#</a> 陶明淑</h3><p>望江南</p><p>秋夜永，月影上阑干。客枕梦回燕塞冷，角声吹彻五更寒。无语翠眉攒。<br> 天渐晚，把酒泪先弹。塞北江南千万里，别君容易见君难。何处是长安。</p><h3 id="柳华淑" tabindex="-1"><a class="header-anchor" href="#柳华淑" aria-hidden="true">#</a> 柳华淑</h3><p>望江南</p><p>何处笛，觉妾梦难谐。春色恼人眠不得，卷帘移步下香阶。呵冻卜金钗。<br> 人云也，毕竟信音北乖。翠锁双蛾空宛转，雁行筝柱强安排。终是没情怀。</p><h3 id="杨慧淑" tabindex="-1"><a class="header-anchor" href="#杨慧淑" aria-hidden="true">#</a> 杨慧淑</h3><p>望江南</p><p>江北路，一望雪皑皑。万里打围鹰隼急，六军刁斗去还来。归客别金台。<br> 江北酒，一饮动千坏。客有黄金如粪土，薄情不肯赎奴回。挥泪洒黄埃。</p><h3 id="华清淑" tabindex="-1"><a class="header-anchor" href="#华清淑" aria-hidden="true">#</a> 华清淑</h3><p>望江南</p><p>燕塞雪，片片大如拳。蓟上酒楼喧鼓吹，帝城车马走骈阗。羁馆独凄然。<br> 燕塞月，缺了又还圆。万里妾心愁更苦，十春和泪看婵娟。何日是归年。</p><h3 id="梅顺淑" tabindex="-1"><a class="header-anchor" href="#梅顺淑" aria-hidden="true">#</a> 梅顺淑</h3><p>望江南</p><p>风渐软，暖气满天涯。莫道穷阴春不透，今朝楼上见桃花。花外碾香车。<br> 围步帐，羯鼓杂琵琶。压酒燕姬骑细马，秋千高挂彩绳斜。知是阿谁家。</p><h3 id="吴昭淑" tabindex="-1"><a class="header-anchor" href="#吴昭淑" aria-hidden="true">#</a> 吴昭淑</h3><p>望江南</p><p>今夜永，说剑引杯长。坐拥地炉生石炭，灯前细雨好烧香。呵手理丝簧。<br> 君且住，烂醉又何妨。别後相思天万里，江南江北永相忘。真个断人肠。</p><h3 id="周容淑" tabindex="-1"><a class="header-anchor" href="#周容淑" aria-hidden="true">#</a> 周容淑</h3><p>望江南</p><p>春去也，白雪尚飘零。万里归人骑快马，到家时节藕花馨。那更忆长城。<br> 妾薄命，两鬓渐星星。忍唱乾淳供奉曲，断肠人听断声。肠断泪如倾。</p><h3 id="吴淑真" tabindex="-1"><a class="header-anchor" href="#吴淑真" aria-hidden="true">#</a> 吴淑真</h3><p>霜天晓角</p><p>塞门桂月。蔡琰琴心切。弹到笳声悲处，千万恨、不能雪。<br> 愁绝。泪还北。更与胡儿别。一片关山怀抱，如何对、别人说。|&lt;右听水云弹胡笳十八拍因而有作&gt;|</p><h3 id="张琼英" tabindex="-1"><a class="header-anchor" href="#张琼英" aria-hidden="true">#</a> 张琼英</h3><p>满江红（题南京夷山驿）</p><p>太液芙蓉，浑不似、丹青颜色。常记得、春风雨露，玉楼金阙。名播兰簪妃后里，晕生莲脸君王侧。忽一声、颦鼓拍天来，繁华歇。<br> 龙虎散，风云灭。千古恨，凭谁说。对山河百二，泪痕沾血。客馆夜惊尘土梦，宫车晓转关山月。问嫦娥、垂顾肯相容，同圆缺。</p><h3 id="詹玉" tabindex="-1"><a class="header-anchor" href="#詹玉" aria-hidden="true">#</a> 詹玉</h3><p>霓裳中序第一</p><p>金刻宣和玉宝四字，有感因赋<br> 一规古蟾魄。瞥过宣和几春色。知那个、柳松花怯。曾磋玉团香，涂云抹月。龙章凤刻。是如何、儿女消得。便孤了、翠鸾何限，人更在天北。<br> 磨灭。古今离别。幸相从、蓟门仙客。萧然林下秋叶。对云淡星疏，眉青影白。佳人已倾国。赢得痴铜旧画。兴亡事，道人知否，见了也华发。</p><p>汉宫春（题西山玉隆宫）</p><p>吟发萧萧。正古槎秋入，河汉银涛。红云甚家院落，一片笙箫。晋时言语，问何人、还肯逍遥。知几度、落花啼鸟，乡歌犹在儿曹。游帷旧时明月，照满庭空翠，剪剪春梢。西山笑人底事，流浪宫袍。江湖近日，说原无此字，据天游词补神仙、多在渔樵。千古意，水沈香里，孤枫阴落重霄。</p><p>多丽（念念）</p><p>晚云归，小楼又作阴凉。霎儿间，恨桐招雨，西风叶叶商量。醒时心、又还南浦，愁边句、多在斜阳。菱宛笼青，莲瓶拖艳，旋倾花水咽茶香。怨蛩有、许多言语，说动软心肠。夜沈沈，几条凉月，界破晴窗。<br> 共绣帘吹絮未久。却孤剑水云乡。自家书、未能成字，邻家笛、且莫吹商。好梦偏慳，闲情未了，隔墙又唱秋娘。帕绡依、旧时香折，戏封做书囊。鸳鸯字，见时千万，绣一双双。</p><p>桂枝香（题写韵轩）</p><p>紫薇花露，潇洒作凉云，点商勾羽。字字飞仙，下笔一帘风雨。江亭月观今如许。叹飘零、墨香千古。夕阳芳草，落花流水，依然南浦。<br> 甚两两、凌风驾虎。恁天孙标致，月娥眉妩。一笑生春，那学世间儿女。笔床砚滴曾窥处，有西山、青眼如故。素笺寄与，玉箫声彻，凤鸣鸾舞。</p><p>渡江云（春江雨宿）</p><p>拖阴笼晚暝，商量清苦，阵阵打篷声。分明都是泪，不道今宵，篷底有离人。松涛摇睡，梦不稳、难湿巫云。几点儿、泪痕跳响，休要醒时听。<br> 销魂。灯下无语，□泣梨花，掩重门夜永，应是添、伤春滋味，中酒心情。东风湖上香泥软，明日去、天色须睛。相见也，洛阳沽酒旗亭。</p><p>三姝媚（古卫舟。人谓此舟曾载钱塘宫人）</p><p>一篷儿别苦。是谁家、花天月地儿女。紫曲藏娇，惯锦窠金翠，玉璈钟吕。绮席传宣，笑声里、龙楼三鼓。歌扇题诗，舞袖笼香，几曾尘土。<br> 因甚留春不住。怎知道人间，匆匆今古。金屋银屏，被西风吹换，蓼汀苹渚。如此江山，应悔却、西湖歌舞。载取断云何处。江南烟雨。</p><p>一萼红</p><p>泊沙河。月钩儿挂浪，惊起两鱼梭。浅碧依痕，嫩凉生润，山色轻染修蛾。钓船在、绿杨阴下，蓦听得、扇底有吴歌。一段风情，西湖和靖，赤壁东坡。<br> 往事水流云去，叹山川良是，富贵人多。老树高低，疏星明淡，只有今古销磨。是几度、潮生潮落，甚人海、空只恁风波。闲著江湖尽宽，谁肯渔蓑。</p><p>齐天乐（赠童瓮天兵後归杭）</p><p>相逢唤醒金华梦，吴尘暗斑吟发。倚担评花，认旗沽酒，历历行歌奇迹。吹香弄碧。又坡柳风情，逋梅月色。画鼓红船，满湖春水断桥客。<br> 当时何限怪侣，甚花天月地，人被云隔。却载苍烟，更招白鹭，一醉修江又别。今回记得。再折柳穿鱼，赏花催雪。如此湖山，忍教人更说。</p><p>阮郎归（闺情）</p><p>斜河一道界相思。好秋都上眉。鸾笺象管写心啼。搦愁题做诗。<br> 添别恨，卜欢期。灯花红几时。看看月上小窗儿。夜香今夜迟。</p><p>八声甘州（寿张尚书）</p><p>从黄石容履，一编书，曾佐汉王关。甚殷勤佳约，茹芝人共，引鹤差鸾。借手便成羽翼，方略正如闲。说道赤松去，还在人间。<br> 紫绶青春如许，是南辰尊宿，北斗天官。问沙时早晚，喜色满长安。传宣能勾凤诏，便玉除前面领仙班。功名了，却茶烟琴月，慢慢东山。</p><p>桂枝香（丙子送李倅东归）</p><p>沈云别浦。又何苦扁舟，青衫尘上。客里相逢，洒洒舌端飞雨。只今便把如伊吕。是当年、渔翁樵父。少知音者，苍烟吾社，白鸥吾侣。<br> 是如此英雄辛苦。知从前、几个适齐去鲁。一剑西风，大海鱼龙掀舞。自来多被清谈误。把刘琨、埋没千古。扣舷一笑，夕阳西下，大江东去。</p><p>浣溪沙</p><p>淡淡青山两点春。娇羞一点口见樱。一梭儿玉一纣云。<br> 白藕香中见西子，玉梅花下遇昭君。不曾真个也销魂。</p><p>庆清朝慢</p><p>红雨争妍，芳尘生润，将春都揉成泥。分明蕙风薇露，持搦花枝。款款汗酥薰透，娇羞无奈湿云痴。偏厮称，霓裳霞佩，玉骨冰肌。<br> 梅不似，兰不似，风流处，那更著意闻时。蓦地生绡扇底，嫩凉浮动好风微。醉得浑无气力，海棠一色睡胭脂。闲滋味，殢人花气，韩寿争知。</p><p>金盏子</p><p>雨叶吟蝉，露草流萤，岁华将晚。对静夜无眠，稀星散、时度绛河清浅。其处画角凄凉，引轻寒催燕。西楼外，斜月未沈，风急雁行吹断。<br> 此际怎消遣。要相见、除非待梦见。盈盈洞房泪眼，看人似、冷落过秋纨扇。痛惜小院桐阴，空啼鸦零乱。厌厌地，终日为伊，香愁粉怨。</p><p>更漏子</p><p>日衔山，山带雪。笛弄晚风残月。湘梦断，楚魂迷。金河秋雁飞。<br> 别离心，思忆泪。锦带已伤憔悴。蛩韵急，杵声寒。征衣不用宽。</p><p>锦堂春（七夕）</p><p>桂嫩传香，榆高送影，轻罗小扇凉生。正鸳机梭静，凤渚桥成。穿线人来月底，曝衣花入风庭。看星残靥碎，露滴珠融，笑掩云扃。<br> 彩盘凝望仙子，但三星隐隐，一水盈盈。暗想凭肩私语，鬓乱钗横。蛛网飘丝罥恨，玉签传点催明。算人间待巧，似恁匆匆，有甚心情。</p><p>青房并蒂莲</p><p>醉凝眸。是楚天秋晓，湘岸云收。草绿兰红，浅浅小汀洲。芰荷香里鸳鸯浦，恨菱歌、惊起眠鸥。望去帆，一片孤光，棹声伊轧橹声柔。<br> 愁窥汴堤翠柳，曾舞送当时，锦缆龙舟。拥倾国、纤腰皓齿，笑倚迷楼。空令五湖夜月，也羞照、三十六宫秋。正朗吟，不觉回桡，水花枫叶两悠悠。</p><p>锦堂春（中秋）</p><p>露掌秋深，花签漏永，那堪比夕新睛。正纤尘飞尽，万籁无声。金镜开奁弄影，玉壶盛水侵棱。纵帘斜树隔，烛暗花残，不碍虚明。<br> 美人凝恨歌黛，念经年间阻，只恐云生。早是宫鞋鸳小，翠鬓蝉轻。蟾润妆梅夜发，桂熏仙骨香清。看姮娥此际，多情又似无情。</p><p>如梦令</p><p>妾似春蚕抽缕。君似筝弦移柱。无语结同心，满地落花飞絮。<br> 归去。归去。遥指乱云遮处。</p><p>醉蓬莱（旧故山）</p><p>扫西风门径，黄叶凋零，白云萧散。柳换枯阴，赋归来何晚。爽气霏霏，翠蛾眉妩，聊慰登临眼。故国如尘，故人如梦，登高还懒。<br> 数点寒英，为谁零落，楚魄难招，暮寒堪揽。步屟荒篱，谁念幽芳远。一室秋灯，一庭秋雨，更一声秋雁。试引芳樽，不知消得，和多依黯。</p><p>法曲献仙音（聚景亭梅次草窗韵）</p><p>层绿峨峨，纤琼皎皎，倒压波痕清浅。过眼年华，动人幽意，相逢几番春换。记唤酒寻芳处，盈盈褪妆晚。<br> 已销黯。况凄凉、近来离思，应忘却、明月夜深归辇。荏苒一枝春，恨东风、人似天远。纵有残花，洒征衣、铅泪都满。但殷勤折取，自遣一襟幽怨。</p><p>淡黄柳</p><p>又次冬，公谨自剡还，执手聚别，且复别去。怅然於怀，敬赋此解<br> 花边短笛。初结孤山约。雨悄风轻寒漠漠。翠镜秦鬟钗别，同折幽芳怨摇落。<br> 素裳薄。重拈旧红萼。叹携手、转离索。料青禽、一梦春无几，後夜相思，素蟾低照，谁扫花阴共酌。</p><p>长亭怨（重过中庵故园）</p><p>泛孤艇、东皋过偏。尚记当日，绿阴门掩。屐齿莓阶，酒痕罗袖事何限。欲寻前迹，空惆怅、成秋苑。自约赏花人，别後总、风流云散。<br> 水远。怎知流水外，却是乱山尤远。天涯梦短。想忘了、绮疏雕槛。望不尽、苒苒斜阳，抚乔木、年华将晚。但数点红英，犹识西园凄婉。</p><p>西江月（为赵元父赋雪梅图）</p><p>裉粉轻盈琼靥，护香重叠冰绡。数枝谁带玉痕描。夜夜东风不扫。<br> 溪上横斜影淡，梦中落莫魂销。峭寒未肯放春娇。素被独眠清晓。</p><p>踏莎行（题草窗词卷）</p><p>白石飞仙，紫霞凄调。断歌人听知音少。几番幽梦欲回时，旧家池馆生青草。风月交游，山川怀抱。凭谁说与春知道。空留离恨满江南，相思一夜苹花老。</p><p>醉落魄</p><p>小窗银烛。轻鬟半拥钗横玉。数声春调清真曲。拂拂朱帘，残影乱红扑。<br> 垂杨学画蛾眉绿。年年芳草迷金谷。如今休把佳期卜。一掬春情，斜月杏花屋。</p><p>洞仙歌（刘守之任）</p><p>银菟分竹，是君王亲付。州在扶舆最清处。紫云楼、记取天语丁宁，襦绔手，好好为吾摩拊。<br> 望公如望月，见说郴江，父老多时问来暮。旌旆试初凉，紫马西来，青丝络、秋风满路。早橘井丹成入仙班，有乔木前芳，事须公做。</p><p>喜迁莺（和老人咏梅）</p><p>世情冰尽。算耐久只是，陇头芳信。惆怅人间，几千年□，留得陆郎余韵。朔云解识花意，遮断疏狂蝶粉，岁寒了，狂风传香远，月移影近。<br> 清润。无点C455，不曰坚乎，如玉真难尽。除宋广平，与林和靖，肉眼有谁能认。仙丰道骨如许，相对霜髯雪鬓。长健也，好年年管领，春光随分。</p><h3 id="彭履道" tabindex="-1"><a class="header-anchor" href="#彭履道" aria-hidden="true">#</a> 彭履道</h3><p>凤凰台上忆吹箫（秦淮夜月）</p><p>劝客新楼，鸣筝上酒，夜凉人爱秋深。何似过、赏心佳处，依约湖阴。东望寒光缥缈，烟水阔、短笛销沈。阑干近，胜时种柳，清到如今。<br> 凌波又成误约，自佩环飞去，暗想遗音。重省江城倦客，醉拥秋衾。谁家一掬红泪，孤雁远、湿逗罗襟。石城晓，数声又递寒砧。</p><p>兰陵王（渭城朝雨）</p><p>章台路。西出重城几步。秦楼晓、花气未明，一霎空濛洗高树。行人半倚户。飞去黄鹂自语。秋千小，不系柳条，惟有轻阴约飞絮。<br> 钿车暗相遇。早拂拭红巾，初放鹦鹉。闻歌犹是淋铃处。掩面鸣筝，倚垆呼酒，东风重记旧眉妩。报伊共歌舞。西去。屡回顾。渐客舍荒凉，嘶马先驻。玉关万里知何许。但倦拥荒泽，瓜洲难渡。将军垂老，望故国，夜寒苦。</p><p>疏影（庐山瀑布）</p><p>银云缥缈。正石梁倒挂，飞下晴昊。早挽悬河，高泻鲸宫，洪声百步低小。分明仙仗崆峒过，又化作，归帆杳杳。倚参差、翠影红霞，远落明湖残照。曾共呼龙夭矫。几回过月下，先种瑶草。九叠屏风，青鸟冥冥，更约谪仙重到。昨梦骑黄鹄，飞不去、和天也笑。等恁时、秋夜携琴，已落洞天霜晓。</p><h3 id="韦居安" tabindex="-1"><a class="header-anchor" href="#韦居安" aria-hidden="true">#</a> 韦居安</h3><p>摸鱼儿</p><p>绕苕城、水平坡渺，双明遥睇无际。就中惟有鱼湾好，占得西关佳致。杨柳外、羡泛宅浮家，当日元真子。溪山信美。叹陈迹犹存，前贤已往，谁会景中意。<br> 萧闲甚，筑屋三间近水。汀洲香泛兰芷。清风明月知多少，肯滞软红尘里。垂钓饵。这春水生时，胜有桃花鳜。烦襟净洗。待办取轻蓑，来分半席，相对弄清泚。</p><h3 id="柴元彪" tabindex="-1"><a class="header-anchor" href="#柴元彪" aria-hidden="true">#</a> 柴元彪</h3><p>唱金缕（咸淳癸酉茶陵灯夕，时文文山为湖南提刑）</p><p>春到云中早。恰梅花、雪後□□，锁窗寒悄。鼓吹喧天灯市闹，在处鳌山蓬岛。正新岁、金鸡唱晓。一点魁星光焰里，这水晶、庭院知多少。鸣凤舞，洞箫袅。<br> 太平官府人嬉笑。道紫微、魁星聚会，参差联照。借地栽花河阳县，桃李芳菲正好。暖沁入、东风池沼。百里楼台天不夜，看祥烟、瑞霭相缭绕。生意满，翠庭草。</p><p>水龙吟（已卯中秋，寓玉山章泉赵石涧家，相留为延桂把菊之会）</p><p>秋云元自无心，那曾系得归心住。阳关酒尽，灞桥人远，也须别去。□□□□，□□□□，□□□□。有哀雁声声，愁蛩切切，悄悄地、听人语。<br> 回首琵琶旧恨，叹西风、□兴如许。江左百年，风流云散，不堪重举，怎得归业，樵歌互答，自相容与。又何须□□，三五蟾光，重阳风雨。</p><p>踏莎行（戊寅秋客中怀钱塘旧游）</p><p>淡柳平芜，乱烟疏雨。雁声叫彻芦花渚。亭前落叶又西风，断送离怀无著处。<br> 切切归期，盈盈尺素。断魂正在西兴渡。满船空载暮愁来，潮头一吼推将去。</p><p>蝶恋花（已卯菊节得家书，欲归未得）</p><p>去年走马章台路。送酒无人，寂寞黄花雨。又是重阳秋欲暮。西风此恨谁分付。<br> 无限归心归不去。却梦佳人，约我花间住。蓦地觉来无觅处。雁声叫断潇湘浦。</p><p>苏幕幕（客中独坐。）</p><p>晚晴初，斜照里。远水连天，天外帆千里。百尺高楼谁独倚。滴落梧桐，一片相思泪。<br> 马又嘶，风又起。断续寒砧，又送黄昏至。明月照人人不睡。愁雁声声，更切愁人耳。</p><p>海棠春（客中感怀）</p><p>阳关可是登高路。算到底、不如归去。时节近中秋，那更黄花雨。酒病恹恹，羁愁缕缕。且是没人分诉。何似白云深，更向深深处。</p><p>惜分飞（客怀）</p><p>候馆天寒灯半灭。对着灯儿泪咽。此恨难分说。能禁几度黄花别。<br> 乍转寒更敲未歇。蛩语更添凄恻。今夜归心切。砧声敲碎谁家月。</p><p>高阳台（怀钱塘旧游）</p><p>丹碧归来，天荒地老，骎骎华发相催。见说钱塘，北高峰更崔嵬。琼林侍宴簪花处，二十年、满地苍苔。倩阿谁，为我起居，坡柳逋梅。<br> 凄凉往事休重省，且凭阑感慨，抚景衔杯。冷暖由天，任他花谢花开。知心只有西湖月，尚依依、照我徘徊。更多情，不间朝昏，潮去潮来。</p><h3 id="东冈" tabindex="-1"><a class="header-anchor" href="#东冈" aria-hidden="true">#</a> 东冈</h3><p>百字令（戴平轩新居，子侄新婚）</p><p>排云拓月，向天上移下，神仙花屋。画栋飞檐千万落，黼黼城南乔木。出谷莺迁，趋庭燕尔，袍绾登科绿。嫦娥分付，广寒今夜花烛。<br> 遥想高越于门，烂盈百辆，夹道争车毂。春满剡溪溪上路，一任瑶华飞六。舆奉潘慈，楼高华萼，坐享齐眉福。庭槐列戟，公侯衮衮相属。</p><h3 id="范曦文" tabindex="-1"><a class="header-anchor" href="#范曦文" aria-hidden="true">#</a> 范曦文</h3><p>意难忘</p><p>清泪如铅。叹咸阳送远，露冷铜仙。岩花纷堕雪，津柳暗生烟。寒食後，暮江边。草色更芊芊。四十年，留春意绪，不似今年。<br> 山阴欲棹归船。暂停杯雨外，舞剑灯前。重逢应未卜，此别转堪怜。凭急管，倩繁弦。思苦调难传。望故乡，都将往事，付与啼鹃。</p><h3 id="叶李" tabindex="-1"><a class="header-anchor" href="#叶李" aria-hidden="true">#</a> 叶李</h3><p>失调名（赠贾似道）</p><p>君来路。吾归路。来来去去何时住。公田关子竟何如，国事当时谁汝误。<br> 雷州户。厓州户。人生会有相逢处。客中颇恨乏蒸羊，聊赠一篇长短句。</p><h3 id="梁栋" tabindex="-1"><a class="header-anchor" href="#梁栋" aria-hidden="true">#</a> 梁栋</h3><p>念奴娇（春梦）</p><p>一场春梦，待从头、说与傍人听著。罨画溪山红锦障，舞燕歌莺台阁。碧海倾春，黄金买夜，犹道看承薄。雕香剪玉，今生今世盟约。<br> 须信欢乐过情，闲嗔冷妒，一阵东风恶。韵白娇红消瘦尽，江北江南零落。骨朽心存，恩深缘浅，忍把罗衣著。蓬莱何处，云涛天际冥漠。</p><p>摸鱼儿（登凤凰台）</p><p>枕寒流、碧萦衣带，高台平与云倚。燕来莺去谁为主，磨灭谪仙吟墨。愁思里。待说与山灵，还又羞拈起。箫韶已矣。甚竹实风摧，桐阴雨瘦，景物变新丽。<br> 江山在，认得刘郎何寄。年来声誉休废。英雄不博胭脂井，谁念故人衰悴。时有几。便凤去台空，莫厌频游此。兴亡过耳。任北雪迷空，东风换绿，都付梦和醉。</p><p>一萼红（芙蓉和友人韵）</p><p>怨东风。把韵华付去，农李小桃红。黄落山空，香销水冷，此际才与君逢。敛秋思、愁肠日结，拥翠袖、应费剪裁工。晕脸迎霜，幽姿泣露，寂寞谁同。<br> 休笑梳妆淡薄，看浮花浪蕊，眼底俱空。夜帐云闲，寒城月浸，有人吟偏深丛。自前度、王郎去后，旧游处、烟草接吴宫。惟有芳卿寄言，蹙损眉峰。</p><h3 id="莫仑" tabindex="-1"><a class="header-anchor" href="#莫仑" aria-hidden="true">#</a> 莫仑</h3><p>水龙吟</p><p>镜寒香歇江城路，今度见春全懒。断云过雨，花前歌扇，梅边酒盏。离思相欺，万丝萦绕，一襟销黯。但年光暗换，人生易感，西归水、南飞雁。<br> 也拟与愁排遣。奈江山、遮拦不断。娇讹梦语，湿荧啼袖，迷心醉眼。绣毂华茵，锦屏罗荐，何时拘管。但良宵空有，亭亭霜月，作相思伴。</p><p>玉楼春</p><p>绿杨芳迳莺声小。帘幕烘香桃杏晓。余寒犹峭雨疏疏，好梦自惊人悄悄。<br> 恁君莫问情多少。门外江流罗带绕。直饶明日便相逢，已是一春闲过了。</p><p>生查子</p><p>三两信凉风，七八分圆月。愁绪到今年，又与前年别。<br> 衾单容易寒，烛暗相将灭。欲识此时情，听取鸣蛩说。</p><p>卜算子</p><p>红底过丝明，绿外飞绵小。不道东风上海棠，白地春归了。<br> 月笛曲栏留，露舄芳池绕。争得闲情似旧时，偏索檐花笑。</p><p>摸鱼儿</p><p>听春教、燕颦莺诉。朝朝花困风雨。六桥忘却清明后，碧尽柳丝千缕。蜂蝶侣。正闲觅闲花，闲草闲歌舞。最怜西子。尚薄薄云情，盈盈波泪，点点旧眉妩。<br> 流红记，空泛秋宫怨句。才色何处娇妒。落红无限随风絮。诗恨有谁曾遇。堪恨处。恨二十四番，花信催花去。东君暗苦。更多嘱多情，多愁杜宇，多诉断肠语。</p><h3 id="姚云文" tabindex="-1"><a class="header-anchor" href="#姚云文" aria-hidden="true">#</a> 姚云文</h3><p>摸鱼儿（艮岳）</p><p>渺人间、蓬瀛何许，一朝飞入梁苑。辋川梯洞层瑰出，带取鬼愁龙怨。穷游宴。谈笑里，金风吹折桃花扇。翠华天远。怅莎沼黏萤，锦屏烟合，草露泣苍藓。<br> 东华梦，好在牙樯雕辇。画图历历曾见。落红万点孤臣泪，斜日牛羊春晚。摩双眼。看尘世，鳌宫又报鲸波浅。吟鞘拍断。便乞与娲皇，化成精卫，填不尽遗恨。</p><p>玲珑玉（半闲堂赋春雪）</p><p>开岁春迟，早赢得、一白潇潇。风窗淅簌，梦惊金帐春娇。是处貂裘透暖，任尊前回舞，红倦柔腰。今朝。亏陶家、茶鼎寂寥。<br> 料得东皇戏剧，怕蛾儿街柳，先斗元宵。宇宙低迷，倩谁分、浅凸深凹。休嗟空花无据，便真个、琼雕玉琢，总是虚飘。虚飘。且沈醉，趁楼头、零片未消。</p><p>木兰花慢（清明后赏牡丹）</p><p>笑花神较懒，似忘却、趁清明。更油幄晴慳，蒻庵寒浅，湿重红云。东君似怜花透，环碧需、遮住怕渠惊。惆怅犊车人远，绿杨深闭重城。<br> 香名。谁误娉婷。曾注谱、上金屏。问洛中亭馆，竹西鼓吹，人醉花醒。且莫煎酥涴却，一枝枝、封蜡付铜瓶。三十六宫春在，人间雨无情。</p><p>紫萸香慢</p><p>近重阳、偏多风雨，绝怜此日暄明。问秋香浓未，待携客、出西城。正自羁怀多感，怕荒台高处，更不胜情。向尊前、又忆漉酒插花人。只座上、已无老兵。<br> 凄情。浅醉还醒。愁不肯、与诗平。记长楸走马，雕弓{扌笮}柳，前事休评。紫萸一枝传赐，梦谁到、汉家陵。尽乌纱、便随风去，要天知道，华发如此星星。歌罢涕零。</p><p>洞仙歌</p><p>燕窠香湿，误天涯芳信。社近阴晴未前定。听莺簧宛转，似羽疑宫，歌未断，落落旧愁都醒。<br> 疏狂追少日，杜曲樊楼，拚把黄金买春恨。回首武陵溪，花待郎归，洞云深、未知春尽。问杨柳梢头几分青，消不得，朝来雨寒一阵。</p><p>齐天乐</p><p>柳花引过横塘路，萦回曲蹊通圃。插槿编篱，挨梅砌石，次第海棠成坞。吟筇独拄。待寻访斜桥，水边窥户。已约青山，云深不碍客来处。<br> 繁华阅人无数。问旧日平原，君还知否。啼鸟窗幽，昼阴春寂，慵因不如飞絮。匆匆燕语。似迎得春来，且留春住。惜取名花，一枝堪寄怀。</p><p>蝶恋花</p><p>春到海棠花几信。堠馆余寒，欲雨征衣润。燕认杏梁栖未稳。特丹忽报清明近。<br> 恨入青山连晓镜。香雪柔酥，应被春消尽。绣阖深深人半醒。烛花贴在金钗影。</p><p>如梦令</p><p>昨夜佳人凭酒。隔著罗衾厮守。听彻五更钟，陡觉霜飞寒逗。却又。却又。陪笑倩人温手。</p><p>八声甘州（竞渡）</p><p>卷丝丝、雨织半晴天，析歌发清舷。甚苍虬怒跃，灵龟急吼，雪涌平川。楼外榴裙几点，描破绿杨烟。把画罗遥指，助啸争先。<br> 樵悴潘郎曾记，得青龙千舸，采石矶边。叹内家帖子，闲却缕金笺。觉素标、插头如许，尽风情、终不似斗赢船。人声断，虚齐半掩，月印枯禅。</p><h3 id="李震" tabindex="-1"><a class="header-anchor" href="#李震" aria-hidden="true">#</a> 李震</h3><p>贺新郎（题高克恭夜山图）</p><p>楼据湖山背。倚高寒、尘飞不到，越山相对。老月腾辉群动息，独坐清分沆瀣。更满听、潮声澎湃。醉里诗成神鬼泣，景苍凉、又在新诗外。浑忘却、功名债。凭谁妙笔能图绘。羡中郎、前身摩诘，宛然心会。拈出清宵无限意；半幅溪藤光怪。方信有、人间仙界。云淡天低奇绝处，笑僧殊、未识丹青在。留此轴，夸千载。</p><h3 id="陈纪" tabindex="-1"><a class="header-anchor" href="#陈纪" aria-hidden="true">#</a> 陈纪</h3><p>贺新郎（听琵琶）</p><p>趁拍哀弦促。听冷冷、弦间细语，手间推覆。莺语间关花底滑，急雨斜穿梧竹。又涧底、松风簌簌。铁拨鹍弦春夜永，对金钗钟乳人如玉。敲象板，翦银烛。六么声断凉州续。怅梅花、岁晚天寒，佳人空谷。有限弦声无限意，沦落天涯幽独。顿唤起、闲愁千斛。贺老定场无处问，到如今、只鼓昭君曲。呼羯鼓，泻醽醁。</p><p>念奴娇（梅花）</p><p>断桥流水，见横斜清浅，一枝孤袅。清气乾坤能有几，都被梅花占了。玉质生香，冰肌不粟，韵在霜天晓。林间姑射，高情迥出尘表。<br> 除是孤竹夷齐，商山四皓，与尔方同调。世上纷纷巡檐者，尔辈何堪一笑。风雨尤愁，年来何逊，孤负渠多少。参横月落，有怀付与青鸟。</p><p>满江红（重九登增江凤台望崔清献故居）</p><p>凤去台空，庭叶下、嫩寒初透。人世上、几番风雨，几番重九。列岫迢供远目，晴空荡荡容长袖。把中年、怀抱更登台，秋知否。<br> 天也老，山应瘦。时易失，欢难久。到于今惟有，黄花依旧。岁晚凄其诸葛恨，乾坤只可渊明酒。忆坡头、老菊晚香寒，空搔首。</p><p>倦寻芳（郭颐堂寒食无家之感，为赋）</p><p>满簪霜雪，一帽尘埃，消几寒食。手捻梨花，还是年时岑寂。簌簌落红春似梦，萋萋柔绿愁如织。怪东君、太匆匆，亦是人间行客。<br> 问几度、五侯传烛，但回首东风，吹尽尘迹。笑杜陵泪洒，金波如积。对酒且宽悉意绪，题诗与寄真消息。待归来，细温存、慰伊相忆。</p><p>齐天乐（蝉）</p><p>夕阳门巷荒城曲，清间早鸣秋树。薄翦绡衣，凉生鬓影，独饮天边风露。朝朝暮暮。奈一度凄吟，一番凄楚。尚有残声，蓦然飞过别枝去。<br> 齐宫往事谩省，行人犹与说，当时齐女。雨歇空山，月笼古柳，仿佛旧曾听处。离情正苦。甚懒拂笺，倦拈琴谱。满地霜红，浅，莎寻蜕羽。</p><p>满江红</p><p>揽辔埋轮，算不负、苍髯如戟。从争看、横秋一鹗，轩然健翼。只乎天行日月，寸怀与物同苏息。到干今、天定瘴云开，伊谁力。云霄路，金门客。念往事，情何极。把行藏细说，应无惭色。红气上横牛斗剑，梅花不软心肠石。愿此行、珍重不赀躯，无瑕璧。</p><p>念奴娇（钓鳌台用东坡赤璧韵。台在亭头海滨）</p><p>凭高眺远，见凄凉海国，高秋云物。岛屿沈洋萍几点，漠漠天垂四壁。粟粒太虚，蜉蝣天地，怀抱皆冰雪。清风明月，坐中看我三杰。为爱暮色苍寒，天光上下，舣棹须明发。一片玻璃秋万顷，天外去帆明灭。招手仙人，拍肩居士，散我骑鲸发。钓鳌台上，叫云断残月。</p><h3 id="董嗣杲" tabindex="-1"><a class="header-anchor" href="#董嗣杲" aria-hidden="true">#</a> 董嗣杲</h3><p>湘月</p><p>莲幽竹邃，旧池亭几处，多爱君子。醉玉吹香还认取，忙里得闲标致。心逐云帆，情随烟笛，高会知谁继。宵筵会启，蓦然身外浮世。<br> 因见杜牧疏狂，前绿梦里，谩蹙双眉翠。香满屏山春满几，炉拥麝焦禽睡。月落梅空，霜浓窗掩，两耳风起。艳歌终散，输他鹤帐寐。</p><p>齐天乐</p><p>玉山曾醉凉州梦，图芳京无今古。露颗虬藤，风枝蠹叶，遗墨何人收取。当时赠与。记轻别西湖，笑离南浦。万里奚囊，岂知随处助吟苦。<br> 归来情寄谩远，旧寻犹在望，荒亭荒圃。绀蕾攒冰，苍阴弄月，休说堆盘马乳。云梯尚阻。袖一幅秋烟，扫空尘土。静想山窗，半乘寒架雨。</p><h3 id="杨均" tabindex="-1"><a class="header-anchor" href="#杨均" aria-hidden="true">#</a> 杨均</h3><p>霜天晓角（祭双庙乐章）</p><p>初献</p><p>丹楹转月。金绣纷幢钺。勋在有唐宗社，人千载、仰英烈。<br> 维辰嗟尽节。故里昭虔揭。临御雍雍来下，歆初荐、俎羞洁。</p><p>亚献</p><p>当年宋壁。血拥河流赤。全护东南形胜，百易万、五神力。<br> 人心同奋激。立此生民极。哀角载歌霜晓，奭斗琼、圣容怿。</p><p>终献</p><p>忠忱谊愊。对越如丹赤。缅想遗风余烈，犹身见、古颜色。<br> 惟馨非黍稷。穆穆歆明德。簟滟芳彝须醉，回云旞、佑乡国。</p><h3 id="胡幼黄" tabindex="-1"><a class="header-anchor" href="#胡幼黄" aria-hidden="true">#</a> 胡幼黄</h3><p>水调歌头（寿段知事。时方旱，祈雨大作）</p><p>有喜君初度，风雨作秋声。连旬烈日，稻畦麦垅欲扬尘。好是天瓢在手，笑把君龙呵叱，四野注如倾。勃勃生意满，翠浪涌纵横。<br> 君知否，仁者寿，寿斯仁。自从三代而下，民命寄苍旻。满目桑麻谷粟，满目簿书期会，试说与仁人。小试作霖手，苏醒永新民。</p><h3 id="熊禾" tabindex="-1"><a class="header-anchor" href="#熊禾" aria-hidden="true">#</a> 熊禾</h3><p>婆罗门引（送张监察出闽）</p><p>秋宵倦起，起来风露湿人衣。休休未是早行时。旋摘青蔬炊饭，暖酒就炉转。值青山有意，且把诗题。<br> 兴阑便归。忽邂逅、故人期。道是游山正叔，消息曾知。茶烟午灶，听击棹、歌声笑语迟。云霭散、皓月呈辉。</p><p>沁园春（自寿）</p><p>自笑生身，历事以来，垂六十年。仿浮沈闾里，半非识面，交游朋友，各已华颠。富贵不来，少年已去，空风悠悠岁月迁。虽然是，壮心一点，犹自依然。<br> 新阳又长天边。人指似山间诗酒仙。算胸次崔嵬，不胜百榼，笔端枯槁，难足千篇。隐几杖藜，相耕听诵，聊看诸郎相后先。余何事，但读书煮茗，日晏高眠。</p><p>满庭芳</p><p>斗转旋霄，梧飘金井，洞天秋气方新。幔亭仙子，飞佩下瑶京。霞袂霓裳缥缈，冰肌莹、月作精神。云璈动，琼仙歌舞，共庆捧瑶觥。<br> 蟾宫，人未老，纵横礼乐，谈笑功名。从今去，有多少、富贵光荣。且听宾云奏曲，千秋岁、更引清声。齐眉处，朱颜绿鬓，相与共长生时，良人正赴廷对。</p><p>瑞鹤仙</p><p>翠旗迎凤辇。正金母、西游瑶台宝殿。蓬来都历偏。□飘然来到，笙歌庭院。朱颜绿鬓。须尽道、人间罕见。更恰恰占得，美景良辰，小春天暖。<br> 开宴。画堂深处，银烛高烧，珠帘任卷。香浮宝篆。翻舞袖，掩歌扇。看兰孙桂子，成团成簇，共捧金荷齐劝。□从今、鹤算龟龄，天长地远。</p><h3 id="詹无咎" tabindex="-1"><a class="header-anchor" href="#詹无咎" aria-hidden="true">#</a> 詹无咎</h3><p>鹊桥仙（题烟火簇）</p><p>龟儿吐火。鹤儿衔火。药线上、轮儿走火。十胜一斗七星球，一架上、有许多包裹。梨花数朵。杏花数朵。又开放、牡丹数朵。便当场好手路歧人，也须教、点头咽唾。</p><p>贺新郎（端午）</p><p>梅子黄时雨。对幽窗、依依抱独，几多愁绪。润逼琴丝无雅韵，难续文园旧诣。头白尽、相如谁顾。燕子楼空尘又锁，望天涯、不寄红丝缕。嗟往事，且休语。<br> 伤情当日班衣舞。更宫衣，香罗乍带，九天繁露。一寸草心迎永日，更把葵心自许。怎料有、风推雨如。惹起灵均千古恨，转凄凉、更不成端午。拚小醉，读骚句。</p><h3 id="王槐建" tabindex="-1"><a class="header-anchor" href="#王槐建" aria-hidden="true">#</a> 王槐建</h3><p>水龙吟（送人归武夷）</p><p>武夷一片闲云，被风吹落清原顶。溪梅馥馥、飞来相傍，不嫌凄冷。瓦斧争鸣，丝桐一曲，满城倾听。奈阳春未了，骊驹已驾，桐阴底、梦魂醒。<br> 何限吟笺赋笔，甚乡心、分却清兴。鳌峰胜处，遥知风月，属谁管领。邂逅何时，无穷事业，有穷光景。但相期、不负初心，此外分、皆前定。</p><h3 id="刘应李" tabindex="-1"><a class="header-anchor" href="#刘应李" aria-hidden="true">#</a> 刘应李</h3><p>祝英台近（登武夷平林）</p><p>濯沧浪，歌窈窕，云日弄微霁。屏倚间空，鹤去几何岁。尚留洞草芊青，岩花重碧，游泳处、露中风袂。<br> 木兰舣。亭外冉冉斜阳，杯行尚联断。独凭危阑，解渴漱寒水。少须酒力还低，茶香不断，清与处、月明川底。</p><h3 id="王梦应" tabindex="-1"><a class="header-anchor" href="#王梦应" aria-hidden="true">#</a> 王梦应</h3><p>摸鱼儿（寿王尉·癸未冬至后五日）</p><p>问谁歌、暗香疏影，此花堪照人世。起持霜月为花如寿，天亦愿花千岁。谁有意。著如此人间，更著花如此。高寒洒洒。看浩荡刚风，跨虬飞佩，玉影乱如水。<br> 行春处，一笑人间紫翠。纷纷窥此天地。寿如川至。□好是、涧翁兹岁喜。荣沾南儒恩例。捧觞更喜郎君美。任夜来归待。见说生辰，恰逢本命，寿筵且未。听老聃孙子。祝公耆艾，祝公富贵。</p><p>锦堂春（寿李仁山）</p><p>浅帻分秋，凉尊试月，西风未雁犹蝉。看芙蓉影里，绿鬓年年。日上云颿压海，尘清玉马行天。更烟楼凤举，风幕麟游，锦后珠前。<br> 绿阴池馆如画，记晴春药径，雨晓芝田。已办十年笑语，小聚云边。舞称香围艳雪，歌迟酒落红船。早群仙醉去，柳掖花扶，似雾非烟。</p><p>念奴娇</p><p>欲霜更雨，记青云篱落，东风前此。帘外客秋人共老，雁与愁飞千里。水郭烟明，竹陂波小，万叶寒声起。凭高那更，九嶷吹尽云气。<br> 婉娩空复多情，年年晋梦，花与柴桑是。谁解意消风日晚，短笛孤舟林水。江蟹笼新，露萸斟浅，浇得乡关思。平芜天远，一痕黄抹秋霁。</p><p>疏影</p><p>瞢腾晓被，听堕冰层角，晴哢仍未。土湿烟生，庭掩寒青，障泥懒为春试。东风旧与花飞去，料记得、年年沙际。忍落梅、万点苔根，化作一窗离思。<br> 犹忆蔫红稚绿，断桥雪未扫，天近春易。老对荒寒，事旧人新，雁后不成情味。人间解有花如海，待一片、不教随水。但玉香、酥影玲珑，逐日暖红云里。</p><p>醉太平（送人入湘）</p><p>寒窗月晴。寒梢露明。一痕归影灯青。又分携短亭。<br> 蘅皋佩云。蒸溪酒春。有谁勤说归程。是峰头雁声。</p><h3 id="孙锐" tabindex="-1"><a class="header-anchor" href="#孙锐" aria-hidden="true">#</a> 孙锐</h3><p>渔父词（和玄真子）</p><p>平湖千顷浪花飞。春后银鱼霜更肥。菱叶饭，芦花衣。酒酣载月忙呼归。</p><p>水调歌头（玄真子吟）</p><p>玄真子隐居江湖，自号烟波钓徒。肃宗赐之奴曰渔童，婢曰樵青。人问其故。曰：渔童使捧钓收纶，芦中鼓枻；樵青使苏兰薪桂，竹里煎茶。玄真既离苍波，游绮市，与群仙集于平湖。樵青，鄙女也，得随仙迹，暂至尘寰，情动于中而献之歌。<br> 渔钓有遗逸，天子宠玄真。赐之奴仆，得随嫣艳下神京。几度苹汀蓼岸，不问金钩无饵，谈笑取冰鳞。珍重主人意，名我曰樵青。<br> 肩兰桨，萦桂棹，出波津。凌虚上□□□，□□会群真。卸下绿蓑青笠，付与渔童收管，相与□红尘。归去又□□，同赏洞中春。</p><h3 id="李琳" tabindex="-1"><a class="header-anchor" href="#李琳" aria-hidden="true">#</a> 李琳</h3><p>平韵满江红（题宜春台）</p><p>碧蘸江山，鹤唳晓、云献画屏。瑶宫敞、舞金翔翠，巍枕春城。龙背神瓢飞旱雨，虹光花石转阴晴。蔼画香、飞雾福苍生，千古灵。<br> 箫鸾响，笙鹤鸣。瑞烟起，彩云行。满阑干花影，绣飏帘旌。佛界三千笼日月，仙楼十二挂星辰。望赭袍、霞珮并云軿，游紫清。</p><p>木兰花慢（汴京）</p><p>蕊珠仙驭远，横羽葆、簇霓旌。甚鸾月流辉，凤云布彩，翠绕蓬瀛。舞衣怯环佩冷，问梨园、几度沸歌声。梦里芝田八骏，禁中花漏三更。<br> 繁华一瞬化飞尘，辇路劫灰平。恨碧灭烟销，红凋露粉，寂寞秋城。兴亡事空陈迹，只青山、淡淡夕阳明。懒向沙鸥说得，柳风吹上旗亭。</p><p>六么令（京中清明）</p><p>淡烟疏雨，香径渺啼鴂。新晴画帘闲卷，燕外寒犹力。依约天涯芳草，染得春风碧。人间陈迹？斜阳今古，几缕游丝趁飞蝶。<br> 柳向尊前起舞，又觉春如客。翠袖折取嫣红，笑与簪华发。回首青山一点，檐外寒云叠。梨花淡白，柳花飞絮，梦绕阑干一株雪。</p><h3 id="醴陵士人" tabindex="-1"><a class="header-anchor" href="#醴陵士人" aria-hidden="true">#</a> 醴陵士人</h3><p>一剪梅</p><p>宰相巍巍坐庙堂。说着经量。便要经量。那个臣僚上一章。头说经量。尾说经量。<br> 轻狂太守在吾邦。闻说经量。星夜经量。山东河北久抛荒。好去经量。胡不经量。</p><h3 id="褚生" tabindex="-1"><a class="header-anchor" href="#褚生" aria-hidden="true">#</a> 褚生</h3><p>百字令</p><p>半堤花雨。对芳辰消遣，无奈情绪。春色尚堪描画在，万紫千红尘土。鹃促归期，莺收佞舌，燕作留人语。绕栏红药，韵华留此孤主。<br> 真个恨杀东风，几番过了，不似今番苦。乐事赏心磨灭尽，忽见飞书传羽。湖水湖烟，峰南峰北，总是堪伤处。新塘杨柳，小腰犹自歌舞。</p><p>祝英台近</p><p>倚危栏，斜日暮。蓦蓦甚情绪。稚柳娇黄，全未禁风雨。春江万里云涛，扁舟飞渡。那更听、塞鸿无数。<br> 叹离阻。有恨落天涯，谁念孤旅。满目风尘，冉冉如飞雾。是何人惹悉来，那人何处。怎知道、愁来不去。</p><h3 id="徐君宝妻" tabindex="-1"><a class="header-anchor" href="#徐君宝妻" aria-hidden="true">#</a> 徐君宝妻</h3><p>满庭芳</p><p>汉上繁华，江南上物，尚遗宣政风流。绿窗朱户，十里烂银钩。一旦刀兵齐举，旌旗拥、百万貔貅。长驱入，歌台舞榭，风卷落花愁。<br> 清平三百载，典章人物，扫地俱休。幸此身未北，犹客南州。破鉴徐郎何在，空惆怅、相见无由。从今后，梦魂千里，夜夜岳阳楼。</p><h3 id="刘氏" tabindex="-1"><a class="header-anchor" href="#刘氏" aria-hidden="true">#</a> 刘氏</h3><p>沁园春</p><p>我生不辰，逢此百罹，况乎乱离。奈恶因缘到，不夫不主，被擒捉去，为妾为妻。父母公姑，弟兄姊妹，流落不知东与西。心中事，把家书写下，分付伊谁。<br> 越人北向燕支。回首望、雁峰天一涯。奈翠鬟云软，笠儿怎带，柳腰春细，马性难骑。缺月疏桐，淡烟衰草，对此如何不泪垂。君知否，我生於何处，死亦魂归。</p><h3 id="张淑芳" tabindex="-1"><a class="header-anchor" href="#张淑芳" aria-hidden="true">#</a> 张淑芳</h3><p>更漏子（秋）</p><p>墨痕香，红蜡泪。点点愁人离思。桐叶落，蓼花残。雁声天外寒。<br> 五云岭，九溪坞。待到秋来更苦。风淅淅，水淙淙。不教蓬径通。</p><p>满路花（冬）</p><p>罗襟湿未干，又是凄凉雪。欲睡难成寐、音书绝。窗前竹叶，凛凛狂风折。寒衣弱不胜，有甚遥肠，望到春来时节。孤灯独照，字字吟成血。仅梅花知苦、香来接。离愁万种，提起心头切。比霜风更烈。瘦似枯枝，待何人与分说。</p><p>浣溪沙</p><p>散步山前春草香。朱阑绿水绕吟廊。花枝惊堕绣衣裳。<br> 或定或摇江上柳，为鸾为凤月中篁。为谁掩抑锁芸窗。</p><h3 id="王易简" tabindex="-1"><a class="header-anchor" href="#王易简" aria-hidden="true">#</a> 王易简</h3><p>齐天乐（客长安赋）</p><p>宫烟晓散春如雾。参差护晴窗户。柳色初分，汤香未冷，正是清明百五。临流笑语。映十二阑干，翠嚬红妒。短帽轻鞍，倦游曾偏断桥路。<br> 东风为谁媚妩。岁华顿感慨，双鬓何许。前度刘郎，三生杜牧，赢得征衫尘土。心期暗数。总寂寞当年，酒筹花谱。付与春愁，小楼今夜雨。</p><p>酹江月</p><p>暗帘吹雨，怪西风梧井，凄凉何早。一寸柔情千万缕，临镜霜痕惊老。雁影关山，蛩声院宇，做就新怀抱。湘皋遗佩，故人空寄瑶草。<br> 已是摇落堪悲，飘零多感，那更长安道。衰草寒芜吟未尽，无那平烟残照。千古闲愁，百年往事，不了黄花笑。渔樵深处，满庭红叶休扫。</p><p>庆宫春（谢草窗惠词卷）</p><p>庭草春迟，汀苹香老，数声佩悄苍玉。年晚江空，天寒日暮，壮怀聊寄幽独。倦游多感，更西北、高楼送目。佳人不见，慷慨悲歌，夕阳乔木。<br> 紫霞洞窅云深，袅袅余香，凤箫谁续。桃花赋在，竹枝词远，此恨年年相触。翠椾芳字，谩重省、当时顾曲。因君凝伫，依约吴山，半痕蛾绿。</p><p>天香（宛委山房拟赋龙涎香）</p><p>烟峤收痕，云沙拥沫，孤槎万里春聚。蜡杵冰尘，水研花片，带得海山风露。纤痕透晓，银镂小、初浮一缕。重剪纱窗暗烛，深垂绣帘微雨。<br> 余馨恼人最苦。染罗衣、少年情绪。谩省佩珠曾解，蕙羞兰妒。好是芳钿翠妩。恨素被浓熏梦无据。待剪秋云，殷勤寄与。</p><p>水龙吟（浮翠山房拟赋白莲）</p><p>翠裳微护冰肌，夜深暗泣瑶台露。芳容淡泞，风神萧散，凌波晚步。西子残妆，环儿初起，未须匀注。看明珰素袜，相逢憔悴，当应被、西风误。十里云愁雪妒。抱凄凉、盼娇无语。当时姊妹，朱颜褪酒，红衣按舞。别浦重寻，旧盟唯有，一行鸥鹭。伴玉颜月晓，盈盈冷艳，洗人间暑。</p><p>摸鱼儿（紫云山房拟赋莼）</p><p>怪鲛宫、水晶帘卷，冰痕初断香缕。澄波荡桨人初到，三十六陂烟雨。春又去。伴点点荷钱，隐约吴中路。相思日暮。恨洛浦娉婷，芳钿翠剪，奁影照凄楚。<br> 功名梦，消得西风一度。高人今在何许。鲈香菰冷斜阳里，多少天涯意绪。谁记取。但枯豉红盐，溜玉凝秋箸。尊前起舞。算唯有渊明，黄花岁晚，此兴共千古。</p><p>齐天乐（余闲书院拟赋蝉）</p><p>翠云深锁齐姬恨，纤柯暗翻冰羽。锦瑟重调，绡衣乍著，聊饮人间风露。相逢甚处。记槐影初凉，柳阴新雨。听尽残声，为谁惊起又飞去。<br> 商量秋信最早。晚来吟未彻，却是凄楚。断韵还连，余悲似咽，欲和愁边佳句。幽期谁语。怕寒叶凋零，蜕痕尘土。古木斜晖，向人怀抱苦。</p><h3 id="冯应瑞" tabindex="-1"><a class="header-anchor" href="#冯应瑞" aria-hidden="true">#</a> 冯应瑞</h3><p>天香（宛委山房拟赋龙涎香）</p><p>枯石流痕，残沙拥沫，骊宫夜蛰惊起。海市收时，鲛人分处，误入众芳丛里。春霖未就，都化作、凄凉云气。惟有清寒一点，消磨小窗残醉。<br> 当年翠篝素被。拂余薰、倦怀如水。谩惜舞红犹在，为谁重试。几片金昏字古，向故箧聊将伴憔悴。□□□□，□□□□。</p><h3 id="唐艺孙" tabindex="-1"><a class="header-anchor" href="#唐艺孙" aria-hidden="true">#</a> 唐艺孙</h3><p>天香（宛委山房拟赋龙涎香）</p><p>螺甲磨星，犀株杵月，蕤英嫩厌拖水。海蜃楼高，仙娥钿小，缈结成心字。麝煤候暖，载一朵、轻云不起。银叶初生薄晕，金猊旋翻纤指。<br> 芳杯恼人渐醉。碾微馨、凤团闲试。满架舞红都换，懒收珠佩。几片菱花镜里，更摘索双鬟伴秋睡。早是新凉，重薰翠被。</p><p>齐天乐（余闲书院拟赋蝉）</p><p>柳风微扇闲池阁，深林翠阴人静。渐理琴丝，谁调金奏，凄咽流空清韵。虹明雨润。正乍集庭柯，凭阑新听。午梦惊回，有人娇困酒初醒。<br> 西轩晚凉又嫩。向枝头占得，银露行顷。蜕翦花轻，羽翻纸薄，老去易惊秋信。残声送暝。恨秦树斜阳，暗催光景。淡月疏桐，半窗留鬓影。</p><p>桂枝香（天柱山房拟赋蟹）</p><p>收帆渡口。认远岸夜篝，松炬如昼。还见沙痕雪涨水纹霜后。秦宫梦到无肠断，望明河、月斜疏柳。琐窗相对，茶边犹记，眼波频溜。<br> 渐嫩菊、初篘绿酒。叹风味尊前，潇洒如旧。几度金橙香雾，玉盘纤物。清悉小醉凄凉里，拚今生、容易消瘦。草心春浅，年年相忆，看灯时候。</p><h3 id="吕同老" tabindex="-1"><a class="header-anchor" href="#吕同老" aria-hidden="true">#</a> 吕同老</h3><p>天香（宛委山房拟赋龙涎香）</p><p>冰片熔肌，水沈换骨，蜿蜒梦断瑶岛。翦碎腥云，杵匀枯沫，妙手制成翻巧。金篝候火，无似有、微薰初好。帘影垂风不动，屏深护春宜小。<br> 残梅舞红褪了。佩珠寒、满怀清峭。几度酒余重省，旧愁多少。荀令风流未减，怎奈向飘零赋情老。待寄相思，仙山路杳。</p><p>水龙吟（浮翠山房拟赋白莲）</p><p>素肌不污天真，晓来玉立瑶池里。亭亭翠盖，盈盈素靥，时妆净洗。太液波翻，霓裳舞罢，断魂流水。甚依然、旧日浓香淡粉，花不似、人憔悴。<br> 欲唤凌波仙子。泛扁舟、浩波千里。只愁回首，冰帘半掩，明珰乱坠。月影凄迷，露花零落，小阑谁倚。共芳盟，犹有双栖雪鹭，夜寒惊起。</p><p>齐天乐（余闲书院拟赋蝉）</p><p>绿阴初蔽林塘路，凄凄乍流清韵。倦咽高槐，惊嘶别柳，还忆当时曾听。西窗梦醒。叹弦绝重调，珥空难整。绰约冰绡，夜深谁念露华冷。<br> 不知身世易老，一声声断续，频报秋信。坠叶山明，疏枝月月，惆怅齐姬薄幸。余音未尽。早枯翼飞仙，暗嗟残景。见洗冰奁，怕翻双翠鬓。</p><p>桂枝香（天柱山房拟赋蟹）</p><p>松江岩侧。正乱叶坠红，残浪收碧。犹记灯寒暗聚，簖疏轻入。休嫌郭索尊前笑，且开颜、其倾芳液。翠橙丝雾，玉葱浣雪，嫩黄初擘。<br> 自那日、新诗换得。又几度相逢，落潮秋色。常是篱边早菊，慰渠岑寂。如今谩江山兴，更谁怜、草泥踪迹。但将身世，浮沈醉乡，旧游休忆。</p><h3 id="李居仁" tabindex="-1"><a class="header-anchor" href="#李居仁" aria-hidden="true">#</a> 李居仁</h3><p>天香（宛委山房拟赋龙涎香）</p><p>瀛峤浮烟，沧波挂月，潜虬睡起清晓。万里槎程，一番花信，付与露薇冰脑。纤云渐暖，凝翠席、氤氲不了。银叶重调火活，珠帘日垂风悄。<br> 螺屏酒醒梦好。绣罗帱、依旧痕少。几度试拈心字，暗惊芳抱。隐约仙舟路杳。谩佩影玲珑护娇小。素手金篝，春情未老。</p><p>水龙吟（浮翠山房拟赋白莲）</p><p>蕊仙群拥宸游，素肌似怯波心冷。霜裳缟夜，冰壶凝露，红尘洗尽。弄玉轻盈，飞琼绰约，淡妆临镜。更多情、一片碧云不掩，笼娇面、回清影。<br> 菱唱数声乍听。载名娃、藕丝萦艇。雪鸥沙鹭，夜来同梦，晓风吹醒。酒晕全消，粉痕微渍，色明香莹。问此花，盍贮瑶池，应未许、繁红并。</p><h3 id="唐玨" tabindex="-1"><a class="header-anchor" href="#唐玨" aria-hidden="true">#</a> 唐玨</h3><p>水龙吟（浮翠山房拟赋白莲）</p><p>淡妆人更婵娟，晚奁净洗铅华腻。冷冷月色，萧萧风，娇红敛避。太液池空，霓裳舞倦，不堪重记。叹冰魂犹在，翠舆难驻，玉簪为谁轻坠。<br> 别有凌空一叶，泛清寒、素波千里。珠房泪湿，明珰恨远，旧游梦里。羽扇生秋，琼楼不夜，尚遗仙意。奈香云易散，绡衣半脱，露凉如水。</p><p>摸鱼儿（紫云山房拟赋莼）</p><p>渐沧浪、冻痕消尽。琼丝初漾明镜。鲛人夜翦龙髯滑，织就水晶帘冷。凫叶净。最好似、嫩荷半卷浮晴影。玉流翠凝。早枯豉融香，红盐和雪，醉齿嚼清莹。<br> 功名梦，曾被秋风唤醒。故人应动高兴。悠然世味浑如水，千里旧怀谁省。空对影。奈回首、姑苏台畔愁波暝。烟寒夜静。但只有芳洲，苹花共老，何日泛归艇。</p><p>齐天乐（余闲书院拟赋蝉）</p><p>蜡痕初染仙茎露，新声又移凉影。佩玉流空，绡衣翦雾，几度槐昏柳暝。幽窗睡醒。奈欲断还连，不堪重听。怨结齐姬，故宫烟树翠阴冷。<br> 当时旧情在否，晚妆清镜里，犹记娇鬓。乱咽频惊，余悲渐杳，摇曳风枝未定。秋期话尽。又抱叶凄凄，暮寒山静。付与孤蛩。苦吟清夜永。</p><p>桂枝香（天柱山房拟赋蟹）</p><p>松江舍北。正水落晚汀，霜老枯荻。还见青匡似绣，绀螯如戟。西风有恨无肠断，恨东流、几番潮汐。夜灯争聚微光，挂影误投帘隙。<br> 更喜荐、新篘玉液。正半■含黄，一醉秋色。纤手香橙风味，有人相忆。江湖岁晚听飞雪，但沙痕、空记行迹。至今茶鼎，时时犹认，眼波愁碧。</p><h3 id="水龙吟-浮翠山房拟赋白莲" tabindex="-1"><a class="header-anchor" href="#水龙吟-浮翠山房拟赋白莲" aria-hidden="true">#</a> 水龙吟（浮翠山房拟赋白莲）</h3><p>露华洗尽凡妆，玉妃来待瑶池宴。风裳水佩，冰肌雪艳，清凉不汗。解语情多，凌波步稳，酒容易散。想温泉浴罢，天然真态，浑疑是、宫妆浅。<br> 暗想凄愁别岸。粉痕消、香腮凝汗。雪空冰冷，此情唯许，鹭知鸥见。羽扇微摇，翠帷低拥，靖凉庭院。待夜深，月上阑干，更邀取、姮娥伴。</p><h3 id="曹稆孙" tabindex="-1"><a class="header-anchor" href="#曹稆孙" aria-hidden="true">#</a> 曹稆孙</h3><p>贺新郎（题江心）</p><p>极目天如画。水花中、涌出莲宫，翠楹碧瓦。胜景中川金焦似，勒石□□□□。尚隔浦、风烟不跨。妖蜃自降真歇手，涨平沙、妙补乾坤罅。双寺合，万僧夏。<br> 东西塔影龙分挂。夜无云、点点一天，星斗相射。七十二滩声到海，括橹瓯帆上下。泣不为、琵琶声哑。故寝荒凉成一梦，问来鸥、去鹭无知者。烟树湿，怒涛打。</p><h3 id="林横舟" tabindex="-1"><a class="header-anchor" href="#林横舟" aria-hidden="true">#</a> 林横舟</h3><p>大江词（寿仙尉·十一月初一）</p><p>一蓂呈秀，近迎长佳节，拟书云物。隐隐虹桥天际下，光照梅仙丹壁。鹏路横飞，蟾宫直上，早脱麻衣雪。一时篇翰，并游俱是魁杰。<br> 长记怀燕良辰，华堂称庆，皓齿清歌发。自暖杯中须缓举，莫放金炉香灭。事业伊周，功名韩白，未到星星发。九天有诏，蓝田□□风月。</p><h3 id="杨舜举" tabindex="-1"><a class="header-anchor" href="#杨舜举" aria-hidden="true">#</a> 杨舜举</h3><p>浣溪沙（钱唐有感）</p><p>残照西风一片愁。疏杨画出六桥秋。游人不上十三楼。<br> 有泪金仙还泣汉，无心玉马已朝周。平湖寂寂水空流。</p><h3 id="危复之" tabindex="-1"><a class="header-anchor" href="#危复之" aria-hidden="true">#</a> 危复之</h3><p>永遇乐</p><p>早叶初莺，晚风孤蝶，幽思何限。檐角萦云，阶痕积雨，一夜苔生遍。玉窗闲掩，瑶琴慵理，寂寞水沈烟断。消无言、春归无觅处，卷帘见双飞燕。<br> 风亭泉石，烟林薇蕨，梦绕旧时曾见。江上闲鸥，心盟犹在，分得眠沙半。引觞浮月，飞谈卷雾，莫管愁深欢浅。起来倚阑干，拾得残红一片。</p><h3 id="罗志仁" tabindex="-1"><a class="header-anchor" href="#罗志仁" aria-hidden="true">#</a> 罗志仁</h3><p>金人捧露盘（丙午钱塘）</p><p>湿苔青，妖血碧，坏垣红。怕精灵、来往相逢。荒烟瓦砾，宝钗零乱隐鸾龙。吴峰越山献，翠颦锁、苦为谁容。<br> 浮屠换、昭阳殿，僧磬改、景阳钟。兴亡事、泪老金铜。骊山废尽，更无宫女说元宗。角声起，海涛落，满眼秋风。</p><p>霓裳中序第一（四圣观）</p><p>来鸿又去燕。看罢江潮收画扇。湖曲雕阑倚倦。正船过西陵，快篙如箭。凌波不见。但陌花、遗曲凄怨。怨。孤山路，晚蒲病柳，淡绿锁深院。<br> 谁恨。五云深处宫殿。记旧日、曾游翠辇。青红如写便面。下鹄池荒，放鹤人远。粉墙随岸转。漏碧瓦、残阳一线。蓬莱梦，人间那信，坐看海涛浅。</p><p>风流子（泛湖）</p><p>歌咽翠眉低。湖船客、尊酒谩重携。正断续齐钟，高峰南北，飘零野褐，太乙东西。凄凉处，翠凉处，翠连松九里，僧马溅障泥。葛岭楼台，梦随烟散，吴山宫阙，恨与云齐。<br> 灵峰飞来久，飞不去，有落日断猿啼。无限风荷废港，露柳荒畦。岳公英骨，麒麟旧冢，坡仙吟魄，莺燕长堤。欲吊梅花无句，素壁慵题。</p><p>扬州慢</p><p>危榭摧红，断砖埋玉，定王台下园林。听樯干燕子，诉别后惊心。尽江上、青峰好在，可怜曾是，野烧痕深。付潇湘渔笛，吹残今古锁沈。<br> 妙奴不见，纵秦郎、谁更知音。正雁妾悲歌，雕奚醉舞，楚户停砧。化碧旧愁何处，魂归些、晚日阴阴。渺云平铁坝，凄凉天也沾襟。</p><p>虞美人（净慈尼）</p><p>君王曾惜如花面。往事多恩怨。霓裳和泪换袈裟。又送鸾舆北去、听琵琶。<br> 当年未削青螺髻。知是归期未。天花丈室万缘空。结绮临春何处、泪痕中。</p><p>木兰花慢</p><p>汉家糜粟诏，将不醉、饱生灵。便收拾银瓶，当垆人去，春歇旗亭。渊明权停种秫，遍人间，暂学屈原醒。天子宜呼李白，妇人却笑刘伶。<br> 提葫芦更有谁听。爱酒已无星。想难变春江，蒲桃酿绿，空想芳馨。温存鸬鹚鹦鹉，且茶瓯淡对晚山青。但结秋风鱼梦，赐酺依旧沈冥。</p><p>菩萨蛮</p><p>晓莺催起。问当年秀色，为谁料理。怅别后、屏掩吴山，便楼燕月寒，鬓蝉云委。锦字无凭，付银烛、尽烧千纸。对寒泓静碧，又把去鸿，往恨都洗。<br> 桃花自贪结子。道东风有意，吹送流水。谩记得当日、心嫁卿卿，是日暮天寒，翠袖堪倚。扇月乘鸾，尽梦隔、婵娟千里。到嗔人、从今不信，画檐鹊喜。</p><h3 id="曾寅孙" tabindex="-1"><a class="header-anchor" href="#曾寅孙" aria-hidden="true">#</a> 曾寅孙</h3><p>减字木兰花（题温日观葡萄卷）</p><p>生绡蜀茧。笔底墨云飞一片。点点秋腴。收得骊龙颔下珠。<br> 兴来一扫。惜处有时慳似宝。露叶烟条。几度西风吹不凋。</p><h3 id="沈钦" tabindex="-1"><a class="header-anchor" href="#沈钦" aria-hidden="true">#</a> 沈钦</h3><p>甘州</p><p>汴沈钦就用其韵<br> 有吴僧、醉倒墨池边，西风暗吹芳。对苍髯冷挂，龙珠万颗，清映经窗。却似仙人黄鹤，笛里换时光。静处观生意，竹老梅荒。<br> 犹说当年分种，是枯槎远驾，万里途长。信留真何许，烨烨楮毫香。□前度、离宫别馆，正金铺、深掩绿苔床。都休问，一番展卷，清昼生凉。</p><h3 id="刘沆" tabindex="-1"><a class="header-anchor" href="#刘沆" aria-hidden="true">#</a> 刘沆</h3><p>甘州</p><p>万一云<br> 爱累累、万颗贯骊珠，特地写幽芳。想黄昏云淡，夜深人静，清影横窗。冷澹一枝两叶，笔下老秋光。参透圆明相，日观开荒。<br> 最是柔髭修梗，映风姿雾质，雅趣悠长。更淋漓草圣，把玩墨犹香。珍重好、卷藏归去，枕屏间、偏称道人床。江南路，后回重见，同话凄凉。</p><h3 id="止禅师" tabindex="-1"><a class="header-anchor" href="#止禅师" aria-hidden="true">#</a> 止禅师</h3><p>卜算子（离念）</p><p>书是玉关来，泪向松江随。梅自飘香柳自青，嘹唳征鸿过。<br> 沙漠暗尘飞，嵩岳愁云锁。淮上千营夜枕戈，此恨凭谁破。</p><p>昭君怨（卖花人）</p><p>担子挑春虽小。白白红红都好。卖过巷东家。巷西家。<br> 帘外一声声叫。帘里鸦鬟入报。问道买梅花。买桃花。</p><p>台城路（归杭）</p><p>当年不信江湖老，如今岁华惊晚。路改家迷，花空荫落，谁识重来刘阮。殊乡顿远。甚犹带羁怀，雁凄蛩怨。梦里忘归，乱浦烟浪片帆转。<br> 闭门休叹故苑。杖藜游冶处，萧艾都遍。雨色云西，晴光水北，一洗悠然心眼。行行渐懒。快料理幽寻，酒瓢诗卷。赖有湖边，踢时鸥数点。</p><p>菩萨蛮（晓行西湖边）</p><p>霜花铺岸浓如雪。田间水浅冰初结。林密乱鸦啼。山深雁过稀。<br> 风恬湖似镜。冷浸楼台影。梅不怕隆寒，疏葩正耐看。</p><p>尾犯</p><p>因有感於孤山，为赋此调<br> 一白受春知。独爱老来，疏瘦偏宜。古月黄昏，许松竹相依。晕藓枯搓半折，影浮波、渴龙倒窥。岁华凋谢，水边篱落，雪后忽横枝。<br> 百花头上立，且休问、向北开迟。老了何郎，不成便无诗。惟只有、西州倦客，怕说著、西湖旧时。难忘处，放鹤山空人未归。</p><p>祝英台近（为自得齐赋）</p><p>水空流，心不竞，门掩柳阴早。芸暖书芗，声压四檐悄。断尘飞远清风，人间醒醉，任蝶梦、何时分晓。<br> 古音少。素琴久已无弦，俗子未知道。听雨看云，依旧静中好。但教春气融融，一般意思，小窗外、不除芳草。</p><p>华胥引（赋松花）</p><p>碧浮春盖，黄点秋旗，细芳泛月。露委残钗，烟梳高髻曾戏折。几度宿寄山房，□麹尘云屑。香入蜂须，蜜房风味应别。<br> 篘酒浮汤，爱霏霏、粉黄清绝。嫩苞新子，凭谁香歌五粒。只怕东风吹尽，长萧萧黄发。独鹤归来，满庭零乱金雪。</p><p>甘州（题曾心传藏温日观墨蒲萄画卷）</p><p>相不劳、添竹引龙须，断梗忽传芳。记珠悬润碧，飘摇秋影，曾印禅窗。诗外片云落莫，错认是花光。无色空尘眼，雾老烟荒。<br> 一翦静中生意，任前看冷淡，真味深长。有清风如许，吹断万红香。且休教夜深人见，怕误他、看月上银床。凝眸久，却愁卷去，难博西凉。</p><h3 id="韩信同" tabindex="-1"><a class="header-anchor" href="#韩信同" aria-hidden="true">#</a> 韩信同</h3><p>沁园春（寿南窗叶知录）</p><p>望紫云翁，启明在东，长庚在西。但空有寸心，荆州江汉，未能百里，弱水沙黎。菊底秋深，樵边信至，一曲阳春草木知。长吟咏，觉声如韩操，骨似陶诗。<br> 不应鬓发能稀。七十寿强如六十耆。想高谈倾坐，风斯下矣，微乱漱物，清且涟漪。谩说翁，休夸淇叟，用舍行藏各有时。真修养，有近思家学，字字参芝。</p><h3 id="王炎午" tabindex="-1"><a class="header-anchor" href="#王炎午" aria-hidden="true">#</a> 王炎午</h3><p>沁园春</p><p>又是年时，杏红欲脸，柳绿初芽。奈寻春步远，马嘶湖曲，卖花声过，人唱窗纱。暖日晴烟，轻衣罗扇，看遍王孙七宝车。谁知道，十年魂梦，风雨天涯。<br> 休休何必伤嗟。谩赢得、青青两鬓华。且不知门外，桃花何代，不知江左，燕子谁家。世事无情，天公有意，岁岁东风岁岁花。拚一笑，且醒来杯酒，醉后杯茶。</p><h3 id="徐瑞" tabindex="-1"><a class="header-anchor" href="#徐瑞" aria-hidden="true">#</a> 徐瑞</h3><p>点绛唇</p><p>多事春风，年年绿遍江南草。罗裙色好。莫把相如恼。<br> 梦入瑶台，搔背麻姑爪。还惊觉。杜鹃啼早。一夜相思老。</p><h3 id="王去疾" tabindex="-1"><a class="header-anchor" href="#王去疾" aria-hidden="true">#</a> 王去疾</h3><p>菩萨蛮</p><p>吴波深波声急。阑干下瞰鱼龙宅。江北与江南。斜阳山外山。<br> 十洲三岛地。梦里身曾至。今日醉危亭。神仙邀我盟。</p><p>忆旧游（前题分得论字）</p><p>正落花时节，憔悴东风，绿满愁痕。悄客梦惊呼伴侣，断鸿有约，回泊归云。江空共道惆怅，夜雨隔篷闻。尽世外纵横，人间恩怨，细酌重论。<br> 叹他乡异县，渺旧雨新知，历落情真。匆匆那忍别，料当君思我，我亦思君。人生自非麋鹿，无计久同群。此去重销魂，黄昏细雨人闭门。</p><h3 id="陈恕可" tabindex="-1"><a class="header-anchor" href="#陈恕可" aria-hidden="true">#</a> 陈恕可</h3><p>水龙吟（浮翠山房拟赋白莲）</p><p>素姬初宴瑶池，佩环误落云深处。分香华井，洗妆湘渚，天姿淡泞。碧盖吹凉，玉冠迎晓，盈盈笑语。记当时乍识，江明夜静，只愁被、婵娟误。几点沙边飞鹭。旧盟寒、无迷烟雨。相思未尽，纤罗曳水，清铅泣露。玉镜台空，银瓶绠绝，断魂何许。待今宵试探，中流一叶，共凌波去。</p><p>齐天乐（余闲书院拟赋蝉）</p><p>碧柯摇曳声何许，阴阴晚凉庭院。露湿身轻，风生翅薄，昨夜绡衣初翦。琴丝宛转。弄几曲新声，几番凄惋。过雨高槐，为渠一洗故宫怨。<br> 清虚襟度漫与，向人低诉处，幽思无限。败叶枯形，残阳绝响，消得西风肠断。尘情已倦。任翻鬓云寒，缀貂金浅。蜕羽难留，顿觉仙梦远。</p><p>齐天乐（同上）</p><p>蜕仙飞佩流空远，珊珊数声林杪。薄暑眠轻，浓阴听久，勾引凄凉多少。长吟未了。想犹怯高寒，又移深窈。与整绡衣，满身风露正清晓。<br> 微薰庭院昼永，那回曾记得，如诉幽抱。断响难寻，余悲独省，叶底还惊秋早。齐宫路杳。叹往事魂消，夜阑人悄。谩省轻盈，粉奁双鬓好。</p><p>桂枝香（天柱山房拟赋蟹）</p><p>西风故国。记乍免内黄，归梦溪曲。还是秦星夜映，楚霜秋足。无肠枉抱东流恨，任年年、褪匡微绿。草汀篝火，芦洲纬箔，早寒渔屋。<br> 叙旧别、芳篘荐玉。正香擘新橙，清泛佳菊。依约行沙乱雪，误惊窗竹。江湖岁晚相思远，对寒灯、谩怀幽独。嫩汤浮眼，枯形蜕壳，断魂重续。</p><h3 id="刘铉" tabindex="-1"><a class="header-anchor" href="#刘铉" aria-hidden="true">#</a> 刘铉</h3><p>少年游（戏友人与女客对棋）</p><p>石榴花下薄罗衣。睡起却寻棋。未省高低，被伊春笋，拈了白玻璃。<br> 钏脱钗斜浑不省，意重子声迟。对面痴心，只愁必局，肠断欲输时。</p><p>蝶恋花（送春）</p><p>人自怜春春未去。萱草石榴，也解留春住。只道送春无送处。山花落得红成路。<br> 高处莺啼低蝶舞。何况日长，燕子能言语。会与光阴相客主。晴云又卷西边雨。</p><p>乌夜啼（石榴）</p><p>垂杨影里残红。甚匆匆。只有榴花、全不怨东风。暮雨急。晓鸦湿。绿玲珑。比似茜裙初染、一般同。</p><h3 id="梁明夫" tabindex="-1"><a class="header-anchor" href="#梁明夫" aria-hidden="true">#</a> 梁明夫</h3><p>贺新郎（寿吕道山四十九岁）</p><p>万里天去。见浔阳江上，风引仙舟淮浦。到得玉阶方寸地，历历苍生辛苦。要尽活、江南一路。昼绣归来沾御渥，听邦人、箫鼓迎初度。龟与鹤，亦掀舞。<br> 前身定是磻溪吕。笑当时、八十始卜，非熊非虎。试数行年逢革卦，革命正逢汤武。真千载、风云会遇。拟向庐山招五老，诣道山、同献蓬莱赋。仍剪菊，荐秋露。</p><h3 id="梅坡" tabindex="-1"><a class="header-anchor" href="#梅坡" aria-hidden="true">#</a> 梅坡</h3><p>鹊桥仙（三月廿一）</p><p>华桐日永，泛兰风细，节近朱明十日。玉麟何事吐书来，瑞世应、文章东壁。<br> 绿衣戏彩，金樽酌醴，兰玉阶庭森列。更看千岁树青青，管取并、三槐手植。</p><p>满江红（四月初六）</p><p>天佑生贤，安排处、麦秋六日。人尽道、英雄慷慨，中兴人物。佛祖庆生宜后两，洞宾初度犹迟七。欲急流勇退作神仙，如何得。<br> 州县考，劳书绩。东西府，今虚席。看台星北拱，寿星南极。即见紫泥书下逮，须还班头立。愿得君、千载庆风云，齐箕翼。</p><p>水调歌头（寿马守·五月十八）</p><p>五月进农黍，三叶换阶蓂。不知今夕何夕，嵩岳床生申。莲幕泮宫小试，花县二车偏历，所至蔼芳声。一札颁明诏，千里寄专城。<br> 席方温，边报警，塞飞尘。腹中数万兵甲，笑却狄人兵。金印明年如斗，黄阁有人引类，阔步到公卿。遥拜祝椿算，长愿待枫宸。</p><p>千秋岁引（寿女人·八月初二）</p><p>两叶蓂开，千年桃熟，恰近秋期十三日。寿星辉映福星现，寿山高对城山立。蕊宫仙，王母宴，瑶池客。<br> 齐劝芳樽斟玉液。齐唱新词翻玉笛。岁岁今朝陪燕集。荣华富贵长年出，重重锦上花添色。谢庭兰，燕山桂，登科必。</p><h3 id="徐观国" tabindex="-1"><a class="header-anchor" href="#徐观国" aria-hidden="true">#</a> 徐观国</h3><p>蓦山溪</p><p>儒官措大，是官曰都得做。宰相故崇下，呼召也须同，太原公子，能武又能文，闲暇里，抱琴书，车马时相过。<br> 樽开北海，减请还知么。叵耐这点徒，刚入词、把人点污。儒冠屈辱，和我被干连，累告讦，孟尝君，带累三千处。</p>',706),i=[d];function b(n,t){return a(),r("div",null,i)}const o=p(h,[["render",b],["__file","卷12.html.vue"]]);export{o as default};
