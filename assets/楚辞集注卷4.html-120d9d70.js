import{_ as o}from"./plugin-vue_export-helper-c27b6911.js";import{o as e,c,e as d}from"./app-0f1a1ac1.js";const r={},t=d('<h2 id="楚辞集注卷第四" tabindex="-1"><a class="header-anchor" href="#楚辞集注卷第四" aria-hidden="true">#</a> 楚辞集注卷第四</h2><h3 id="九章第四【离骚十四至二十二】" tabindex="-1"><a class="header-anchor" href="#九章第四【离骚十四至二十二】" aria-hidden="true">#</a> 九章第四【<code>离骚十四至二十二</code>】</h3><p>九章者，屈原之所作也。屈原旣放，思君念国，随事感触，輙形于声。后人辑之，得其九章，合为一卷，非必出于一时之言也。今考其词，大氐多直致无润色，而惜往日、悲回风又其临絶之音，以故颠倒重复，倔强疏卤，尤愤懑而极悲哀，读之使人太息流涕而不能已。董子有言：「为人君者，不可以不知春秋，前有谗而不见，后有贼而不知。」呜呼，岂独春秋也哉！</p><h3 id="惜诵" tabindex="-1"><a class="header-anchor" href="#惜诵" aria-hidden="true">#</a> 惜诵</h3><p>【<code>此篇全用赋体，无它寄托，其言明切，最为易晓。而其言作忠造怨，遭谗畏罪之意，曲尽彼此之情状。为君臣者皆不可以不察。</code>】</p><p>惜诵以致愍兮，发愤以抒情。所非忠而言之兮，指苍天以为正。【<code>愍，音敏；一作𢚓，非是。抒，从手，上与、丈吕二反；一作纾，亦通。非，一作作；忠下一有心字；皆非是。正，叶音征。〇惜者，爱而有忍之意。诵，言也。致，极也。愍，忧也。愤，懑也。抒，挹而出之也。所者，誓词，犹所谓「所不与舅氏同心」、「所不与崔庆者」之类也。苍，天之色也。正，平也。犹言「有如白水」、「有如上帝」之类也。言始者爱惜其言，忍而不发，以致极其忧愍之心，至于不得已，而后发愤懑以抒其情，则又从而誓之曰：所我之言，有非出于中心而敢言之于口，则愿苍天平己之罪而降之罚也。</code>】<br> 令五帝以折中兮，神与向服。俾山川以备御兮，命咎繇使听直。【<code>令，音零。折，从手，之舌反；一作扸，非是。中，陟仲反。与，一作以。服，叶蒲北反。命，一作会。使，一作以。〇此皆指天自誓之词。欲使上天命此众神，察其是非，若曰司谨司盟</code><sup class="footnote-ref"><a href="#footnote1">[1]</a><a class="footnote-anchor" id="footnote-ref1"></a></sup><code>、名山大川、羣神羣祀、先王先公也。五帝，五方之帝，以五色为号者，太一之佐也。折中，谓事理有不同者，执其两端而折其中，若史记所谓：「六艺折中于夫子」是也。六神，日、月、星、水旱、四时、寒暑也。向，对也。服，服罪之词，书所谓「五刑有服」者也。山川，名山大川之神也。御，侍也。咎繇，舜士师，能明五刑者也。听直，听其词之曲直也。</code>】<br> 竭忠诚而事君兮，反离羣而赘肬。忘儇媚以背众兮，待明君其知之。【<code>君、兮之间一有子字，非是。赘，之芮反。肬，音尤；一作尤，叶于其反。儇，许绿反。背，音佩。一无明字，一无君字，皆非是。〇赘肬，肉外之余肉，庄子所谓「附赘悬肬」者是也。儇，轻利也。媚，柔佞也。言尽忠以事君，反为不尽忠者所摈弃，视之如肉外之余肉。然吾宁忘儇媚之态，以与众违，其所恃者，独待明君之知耳。</code>】<br> 言与行其可迹兮，情与貌其不变。故相臣莫若君兮，所以证之不远。【<code>行，下孟反。相，息亮反。之下一有而字，非是。〇言人臣之言行旣可踪迹，内情外貌又难变匿，而人君日以其身亲与之接，宜其最能察夫忠邪之辩，盖其所以验之不在于远也。左传曰：「知子莫若父，知臣莫若君。」此之谓也。</code>】<br> 吾谊先君而后身兮，羌众人之所仇也。专惟君而无他兮，又众兆之所雠也。【<code>羌下，一有然字，非是。一无二也字。兆，一作人。〇谊，与义同。怨耦曰仇。惟，思念也。百万曰兆。雠，谓怨之当报者。</code>】<br> 壹心而不豫兮，羌不可保也。疾亲君而无他兮，有招祸之道也。【<code>疾，一作病，非是。〇不豫，言果决不犹豫也。不可保，言君若不察，则必为众人所害也。疾，犹力也。与上文「专惟君」之语同，力于亲君，而无私交，因招祸之理也。</code>】<br> 思君其莫我忠兮，忽忘身之贱贫。事君而不贰兮，迷不知宠之门。【<code>忠，一作知。而，一作其。门，叶弥贫反。〇言我思君，意常谓羣臣莫有忠于我者，则是贵近之臣，皆不能致其身矣，故忘己之贱贫，而欲自进以効其志。然其进也，亦但知尽心以事君而已，固不怀贰以求宠也。是以视众人之遇宠，而心若迷惑，不知其所从入之门也。</code>】<br> 忠何辜以遇罚兮，亦非余之所志也。行不羣以巅越兮，又众兆之所咍也。【<code>辜，一作罪。以，一作而。余，一作吾。志，叶音之。一无二也字。行，下孟反。咍，呼来反，叶呼其反。〇咍，啁笑，楚语也。言无罪放逐，本非臣子夙心所期望，但以行不羣而至此，遂为众所笑耳。</code>】<br> 纷逢尤以离谤兮，謇不可释也。情沈抑而不达兮，又蔽而莫之白也。【<code>白，叶音弼。一无二也字。〇纷，乱貌。尤，过也。謇，词也。释，解也。沈，没也。抑，按也。白，明辩也。</code>】<br> 心郁邑余侘傺兮，又莫察余之中情。固烦言不可结而诒兮，愿陈志而无路。【<code>心，一作忳。侘傺，音义并已见骚经。中情，以韵叶之，当作善恶，而恶宇又当从去声读，由骚经一句差互，故此亦因之耳。固，一作故。结下一无而字。诒，音怡。〇烦言，谓烦乱之言。左传曰「啧有烦言」是也。骚经曰「解佩纕以结言」，思美人曰「言不可结而诒」，疑古者以言寄意于人，必以物结而致之，如结绳之为也。</code>】<br> 退静默而莫余知兮，进号呼又莫余闻。申侘傺之烦惑兮，中闷瞀之忳忳。【<code>号，音豪。中，一作心；一心上别有中字。瞀，音茂。忳，徒昆反。〇号，大呼也。申，重也。闷，烦也。瞀，乱也。忳忳，忧貌。</code>】<br> 昔余梦登天兮，魂中道而无杭。吾使厉神占之兮，曰有志极而无旁。【<code>杭，一作航。〇杭，方两舟而并济也，通作航。厉神，盖殇鬼也。左传「晋侯梦大厉」，祭法有泰厉、公厉、族厉，主杀伐之神也。旁，辅也。言梦登天而无航者</code><sup class="footnote-ref"><a href="#footnote2">[2]</a><a class="footnote-anchor" id="footnote-ref2"></a></sup><code>，其占为但有心志劳极，而无辅助也。</code>】<br> 终危独以离异兮，曰君可思而不可恃。故众口其铄金兮，初若是而逢殆。【<code>铄，书药反。殆，叶徒系反。〇终危独以离异，果如始者占梦者之言也。君可思者，臣子之义也。不可恃者，其明暗贤否，所遇有不同也。众口铄金，美金见毁，众共疑之，数被烧炼，以至销铄也。殆，危也。言初以君为可恃，故被众毁而遭危殆也。</code>】<br> 惩热羹而吹䪢兮，何不变此志也？欲释阶而登天兮，犹有曩之态也。【<code>惩热羹，一本热作于，而羹下有者字，一本有于热者，皆非是。一作惩热于羹，而无者字，亦通。𩐈，一作韲，并音赍。此下一有之字。一无二也字。态，叶音替。〇䪢，凡醢醤所和，细切为䪢，或曰捣姜蒜辛物为之者也。阶，梯也。盖羹热而䪢冷，有人歌羹而太热，其心惩㣻，后见冷䪢，犹恐其热而吹之，以喻常情旣以忠直得罪，即痛自惩㣻，过为阿曲。而我今尚欲释阶而登天，则是不自惩㣻，而犹有前日忠直之意也。</code>】<br> 众骇遽以离心兮，乂何以为此伴也？同极而异路兮，又何以为此援也？【<code>一无众字。援，于愿反。一无二也字。〇伴，侣也。极，至也。援，引也。言众人见己所为，皆鹜骇遑遽以离心，则无与己为侣者矣。与众人同事一君，而其志不同，则如同欲至于一处，而各行一路，谁可与相援引而俱进者耶？</code>】<br> 晋申生之孝子兮，父信谗而不好。行婞直而不豫兮，舷鲧用而不就。【<code>好，呼报反；叶呼斗反。〇申生事见左传、礼记。鲧事见骚经、天问篇。不豫，见上。</code>】<br> 吾闻作忠以造怨兮，忽谓之过言。九折臂而成医兮，吾至今乃知其信然。【<code>成，一作为，为下有良字。一无至字。一无信字。〇忽者，易而畧之之意。人九折臂，更历方药，乃成良医，故吾于今乃知作忠造怨之语为诚然也。左传曰「三折肱为良医」，亦此意也。</code>】<br> 矰弋机而在上兮，罻罗张而在下。设张辟以娱君兮，愿侧身而无所。【<code>矰，则僧反。弋，一作隿</code><sup class="footnote-ref"><a href="#footnote3">[3]</a><a class="footnote-anchor" id="footnote-ref3"></a></sup><code>。罻，音尉。下，叶音户。辟，毗亦反，又音臂。〇矰，缴射乌短矢也。弋，缴射也。机，张机以待发也。罻罗，掩乌网也。辟，开也，与辟同；或云谓弩臂也。言谗贼之人阴设机械，张布开辟。伤害君之所恶，以悦君意，使人忧惧，虽欲侧身以避之，而犹恐无其处也。</code>】<br> 欲儃佪以干傺兮，恐重患而离尤。欲髙飞而远集兮，君罔谓女何之？【<code>儃，知然反。恐，丘用反。重，储用反。〇儃佪，不进貌。干傺，谓求住也。重，增益也。离，遭也。集，乌飞而下止也。谓远遁也如此，则又恐君得无谓：女欲去我而何往乎？</code>】<br> 欲横奔而失路兮，盖坚志而不忍。背膺牉以交痛兮，心郁结而纡轸。【<code>一无盖字。坚志，一作志坚。背，音贝。牉，音判，下一有合字。膺下一有敷字。结，一作约。〇横奔失路，妄行违道之譬也。膺，胸也。牉，半分也。礼传曰：「夫妻牉合也。」言欲妄行违道，则吾志已坚而不忍为。通上章，三者皆不可为，则背胸一体而中分之，其交为痛楚有不可言者矣。</code>】<br> 捣木兰以矫蕙兮，糳中椒以为粮。播江离与滋菊兮，愿春日以为糗芳。【<code>捣，音祷。矫，一作挢。糳，即各反。〇捣，舂也。矫，犹糅也。糳，精细米也。播，种也。滋，见骚经。糗，糒也，干饭屑也。春日新蔬未可食，即且以此为糗，而又不忘其芳香，言不变其素守也。</code>】<br> 恐情质之不信兮，故重着以自明。挢兹媚以私处兮，愿曾思而远身。【<code>质，音致；一作志。重，直用反。挢，居表反。曾，音增。明，叶音芒。思，去声。身，叶音商。〇质，犹交质之质。挢，举也。媚，爱也，谓所爱之道、所守之节也。私处，犹曰自娱也。曾，重也。曾思，所以虑微；远身，所以避害。</code>】</p><h3 id="涉江" tabindex="-1"><a class="header-anchor" href="#涉江" aria-hidden="true">#</a> 涉江</h3><p>【<code>此篇多以余、吾并称，详其文意，余平而吾倨也。</code>】</p><p>余幼好此奇服兮，年旣老而不衰。带长铗之陆离兮，冠切云之崔嵬。【<code>铗，古挟反。冠，去声。崔，音摧。嵬，一作巍，益五回反。〇奇服，奇伟之服，以喻髙洁之行，冠、劎、被服皆是也</code><sup class="footnote-ref"><a href="#footnote4">[4]</a><a class="footnote-anchor" id="footnote-ref4"></a></sup><code>。衰，懈也。铗，劎把；或曰刀身劎锋也。长铗，见史记。切云，当时髙冠之名。</code>】<br> 被明月兮佩寳璐，世溷浊而莫余知兮，吾方髙驼而不顾。驾青虬兮骖白螭，吾与重华游兮瑶之圃。【<code>璐，音路。知下，一无兮字举顾下，一有兮字：皆非是。虬，螭音义皆已见前篇。圃，叶去声。〇在背曰被。明月，珠名，以其夜光，有似明月，故以为名。璐，美玉名：乘灵物、从圣帝、游寳所，皆见其志行之高违。</code>】<br> 登昆仑兮食玉英，吾与天地兮比寿，与日月兮齐光。哀南夷之莫吾知兮，旦余将济乎江、湘。【<code>英，叶于姜反。比、齐，一皆作同。一无将字。乎，一作于。〇登昆仑，言所至之髙。食玉英，言所养之洁。南夷，谓楚国也。</code>】<br> 乘鄂渚而反顾兮，欸秋冬之緖风。步余马兮山皐，邸余车兮方林。【<code>欸，音哀。风，叶孚金反。邸，丁礼反；一作低。〇鄂渚，地名，今鄂州也。欸，叹也。方言云：「南楚谓然为欸。」史、汉「亚父曰唉」及唐人「欸乃」，皆此字也。邸，至也；一作低者，说见招魂「轩辌旣低」下。方林，地名。</code>】<br> 乘舲船余上沅兮，齐吴榜而击汰。船容与而不进兮，淹回水而凝滞。【<code>舲，音零，一作柃。上，时掌反。榜，北孟反，又音谤。汰，音泰。凝，一作疑。滞，叶丑介反</code><sup class="footnote-ref"><a href="#footnote5">[5]</a><a class="footnote-anchor" id="footnote-ref5"></a></sup><code>。〇舲船，船有窗牖者，或曰小船也。上，谓泝流而上也。齐，同时并举也。吴，谓吴国。榜，棹也。盖效吴人所为之棹，如云越舲蜀艇也。汰，水波也。船不进而凝滞，留落之意，亦恋故都也。</code>】<br> 朝发陼枉兮，夕宿辰阳。苟余心之端直兮，虽僻远其何伤！【<code>陼，一作渚。之，一作其。僻，一作辟。其，一作之。〇枉陼、辰阳，皆地名。水经云：「沅水束径辰阳县东南，合辰水。沅水又东历小湾，谓之枉陼。」</code>】<br> 入溆浦余儃佪兮，迷不知吾所如。深林杳以冥冥兮，乃猨狖之所居。【<code>淑，徐吕反。儃佪，一作邅回。吾下，一有之字。杳下，一有复出杳字，一作晦。冥冥，一作冥寞。一无乃字，晦字以下皆非是。猨狖，见前篇。〇溆浦，亦地名。</code>】<br> 山峻髙以蔽日兮，下幽晦以多雨。霰雪纷其无垠兮，云霏霏其承宇。【<code>髙下以，一作而。垠，音银。〇霰，雨冻如珠，将为雪者也。宇，屋檐也。</code>】<br> 哀吾生之无乐兮，幽独处乎山中。吾不能变心以从俗兮，固将愁苦而终穷。【<code>乐，音洛。</code>】<br> 接舆髡首兮，桑扈臝行。忠不必用兮，贤不必以。伍子逢殃兮，比干葅醢。【<code>髡，音坤。臝，一作裸，并力果反。醢，叶呼彼反。〇接舆，楚狂也，被发佯狂，后乃自髡。桑扈，即庄子所谓子桑户。臝行，谓赤体而行也。或疑论语所诮子桑伯子亦是此人，盖夫子称其简。家语又云：「伯子不衣冠而处，夫子讥其欲同人道于牛马。」即此裸行之证也。以，亦用也。伍子，吴相伍员子胥也，諌夫差令伐越，不听，被杀，盛以鸱夷而浮之江，事见左传、史记。比干事见骚经、天问。</code>】<br> 与前世而皆然兮，吾又何怨乎今之人！余将董道而不豫兮，固将重昏而终身。【<code>董，正也。不豫，见惜诵。重昏，重复暗昧，终不复见光明也。</code>】<br> 乱曰：鸾鸟凤皇，日以远兮。燕雀乌鹊，巢堂坛兮。【<code>坛，式衍反。〇比也。言仁贤远去，而谗佞见亲也。</code>】<br> 露申辛夷，死林薄兮。腥臊并御，芳不得薄兮。【<code>臊，音骚。得薄之薄，音愽。〇比也。露申，未详。丛木曰林。草木交错曰薄。腥臊，臭恶也。御，用也。薄，附也。言污贱并进，而芳洁不容也。</code>】<br> 阴阳易位，时不当兮。怀信侘傺，忽乎吾将行兮。【<code>一无忽字，非是。行，叶户郎反。〇比而赋也。阴谓小人，阳谓君子。将行，谓将远去也。</code>】</p><h3 id="哀郢" tabindex="-1"><a class="header-anchor" href="#哀郢" aria-hidden="true">#</a> 哀郢</h3><p>皇天之不纯命兮，何百姓之震愆？民离散而相失兮，方仲春而东迁。【<code>纯，不杂而有常也。震动也。愆，过也。仲春，二月，除阳之中，冲和之气，人民和乐之时也。屈原被放，时适会凶荒，人民离散，而原亦在行中，闵其流离，因以自伤，无所归咎，而叹皇天之不纯其命，不能福善祸淫，相协民居，使之当此和乐之时，而遭离散之苦也。</code>】<br> 去故乡而就远兮，遵虹夏以流亡。出国门而轸怀兮，甲之鼌吾以行。【<code>鼌，职夭反；一作晁。行，叶户郎反。〇遵，循也。江，大江也。夏，水名；或以为自体而别以通于汉，还复入江，冬竭夏流，故谓之夏，而其入江处，今名夏口，即诗所谓「江有汜」也。轸，痛也。甲，日也。朝，旦也。原自言其以甲日朝旦而行也。【</code>发郢都而去闾兮，怊荒忽其焉极？楫齐扬以容与兮，哀见君而不再得。【<code>一无都字。一无怊字。其，一作之，一无其字，皆非是。〇郢都，在汉南郡江陵县。闾，里门也。齐扬，同举也。容与，徘徊也。言鼓棹者亦不欲去，知己之恋恋于君也。</code>】<br> 望长楸而太息兮，涕淫淫其若霰。过夏首而西浮兮，顾龙门而不见。【<code>楸，音秋。太，一作叹。〇楸，梓也。长楸，所谓故国之乔木，使人顾望徘徊，不忍去也。淫淫，流貌。夏首，夏水口也。浮，不进之而自流也。龙门，楚都南关三门，一名龙门，一名修门。回望而不见都门，则其悲愈甚矣。</code>】<br> 心婵缓而伤怀兮，眇不知其所跖。顺风波而流从兮，焉洋洋而为客。【<code>其，一作余，一无其字。跖，音只，叶音灼；一作宅。焉，如字。客，叶康落反。〇婵媛，两见前篇。眇，犹远也。跖，践也。洋洋，无所归貌。</code>】<br> 凌阳侯之泛滥兮，忽翱翔之焉薄？心絓结而不解兮，思蹇产而不释。【<code>泛，孚梵反。焉，于虔反。薄，音博。絓，音画。释，叶时若反。〇凌，乘也。阳侯，阳国之侯，溺死于水，其神能为大波。泛滥，波貌。薄，止也。絓，悬也。蹇产，诘曲貌。</code>】<br> 将运舟而下浮兮，上洞庭而下江。去终古之所居兮，今逍遥而来东。【<code>江，叶音工。上，时掌反。下，遐嫁反。〇终古，亦两见前篇。</code>】<br> 羌灵魂之欲归兮，何须臾而忘反。背夏浦而西思兮，哀故都之日远。【<code>羌，一作唴。〇时未过夏浦也，故背之而回首西乡，以思郢也。</code>】<br> 登大坟以远望兮，聊以舒吾忧心。哀州土之平乐兮，悲江介之遗风。【<code>乐，音洛。介，一作界。风，叶孚金反。〇水中髙者曰坟。诗「汝坟」是也。望，望郢都也。平乐，地宽博而人富饶也。介，间也。遗风，谓故家遗俗之善也。</code>】<br> 当陵阳之焉至兮，淼南渡之焉如？曾不知夏之为丘兮，孰两东门之可芜？【<code>淼，音眇。〇陵阳，未详。淼，滉漾无涯也，于是始南渡大江矣。夏，大屋也。丘，荒墟也。孰，谁也。两东门、郢都东关有二门也。芜，秽也。言楚王曾不知都邑宫殿之夏屋当为丘墟，又不知两东门亦先王所设以守国者，岂可使之至于芜废耶？怀王二十一年</code><sup class="footnote-ref"><a href="#footnote6">[6]</a><a class="footnote-anchor" id="footnote-ref6"></a></sup><code>，秦遂拔郢，而楚徙陈，不知在此后几年也。</code>】<br> 心不怡之长久兮，忧与忧其相接。惟郢路之辽远兮，江与夏之不可涉。【<code>与忧，一作与愁。其，一作之。〇怡，乐也。忧忧相接，首尾如一，继绩无已也。</code>】<br> 忽若去不信兮，至今九年而不复。惨郁郁而不通兮，蹇侘傺而含戚。【<code>一无去字。或恐去字上下有脱误。戚，叶七六反。〇补注考原初被放在怀王十六年，至十八年复召用之。三十年，秦约怀王与会，原谏止之，不从。怀王遂死于秦。顷襄王立，复放屈原。此云「九年不复」，不知的在何时也。</code>】<br> 外承欢之汋约兮，谌荏弱而难持。忠湛湛而愿进兮，妬被离而鄣之。【<code>汋，音绰。谌，市林反。荏，音稔。谋，徒感反。被，音披；一作披。鄣，音章。〇汋约，好貌。谌，诚也。荏，亦弱也。湛湛，重厚貌。被离，众盛貌。鄣，壅也。言小人外为谀说，以奉君之欢适，情态美好，诚使人心意软弱而不能自持，是以怀忠而愿进者，皆为所嫉妬而壅蔽不得进也。此章形容邪佞之态最为精切，读者宜深味之，则知佞人之所以殆，又信此语与孔圣之言实相发明也。</code>】<br> 彼尧舜之抗行兮，瞭杳杳其薄天。众谗人之嫉妬兮，被以不慈之伪名。【<code>一无彼字。行，下孟反。瞭，音了。一无瞭字而作杳冥冥。薄，音博。天，叶铁因反。〇尧、舜与贤而不与子，故有不慈之名。庄子云「尧不慈，舜不孝」，盖战国时流俗有此语也。</code>】<br> 憎愠惀之修美兮，好夫人之忼慨。众踥蹀而日进兮，美超远而踰迈。【<code>愠，纡粉反。惀，力允反。好，呼报反。夫，音扶。忼，苦朗反。慨，一作礚，苦盖反。踥，思叶反。蹀，音牒。〇愠，心所缊积也。思求晓知谓之惀。忼慨，激昂之意。补曰：「君子之愠惀，若可鄙者；小人之忼慨，若可喜者。唯明者能察之。」踥蹀，行貌。亦谓谗佞之人日进于前，使人美而好之愈甚而无已也。</code>】<br> 乱曰：曼余目以流观兮，冀壹反之何时？鸟飞反故乡兮，狐死必首丘。信非吾罪而弃逐兮，何日夜而忘之？【<code>曼，音万。首，式救反。丘，叶音欺。〇曼，远意。鸟飞反故乡，思旧巢也。首丘，谓以首枕丘而死，不忘其所自生也。礼曰：「大乌兽丧其羣匹，越月踰时，则必反巡，过其故乡。」又曰：「乐，乐其所自生。礼，不忘其本。古人有言曰：狐死正丘首，仁也。」忘，谓忘其故都也。</code>】</p><h3 id="抽思" tabindex="-1"><a class="header-anchor" href="#抽思" aria-hidden="true">#</a> 抽思</h3><p>【<code>以篇内少歌首句二字为名。</code>】</p><p>心郁郁之忧思兮，独永叹乎增伤。思蹇产之不释兮，曼遭夜之方长。【<code>一无心字。</code>】<br> 悲秋风之动容兮，何回极之浮浮！数惟荪之多怒兮，伤余心之懮懮。【<code>悲下，一有夫字。数，所矩反。孙，一作荃。懮，音忧。〇秋风动容，谓秋风起而草木变色也。回极浮浮，未详所谓。或疑回极指天极回旋之枢轴，浮浮，言其运转之速而不可当</code><sup class="footnote-ref"><a href="#footnote7">[7]</a><a class="footnote-anchor" id="footnote-ref7"></a></sup><code>，亦未知其是否也。大氐此下诸篇，用字立语多不可解，甚者今皆阙之，不敢强为之说也。数，计也。惟，思也。荪，说见骚经，盖寓意于君也。懮，愁也。言计而思之，君多妄怒，刑罚不中，使余心忧也。</code>】<br> 愿遥起而横奔兮，览民尤以自鎭。结微情以陈词兮，矫以遗夫美人。【<code>鎭，音珍。遗，去声。〇尤，过也。镇，止也。矫，举也。覧民之尤，而察其有罪之资，庶以自止其忧，则又愈见其怒之不当，而可忧益甚，故结情于词，以告君也。美人，已见骚经，亦寄意于君也。</code>】<br> 昔君与我成言兮，曰黄昏以为期。羌中道而回畔兮，反旣有此它志。【<code>成，一作诚。曰，一作日。志，叶音之。〇成言、黄昏，说见骚经。言君与己始亲而后疏也。</code>】<br> 憍吾以其美好兮，览余以其修姱。与余言而不信兮，盖为余而造怒。【<code>憍，与骄同。览，一作鉴。姱，叶音户。盖，一作盍。为，去声。〇憍，矜也。庄子曰：「虚憍而盛气。」览，示也。姱，好也。言君自多其能，言又非实，本无可怒，但以恶我之故，为我作怒也。</code>】<br> 愿承闲而自察兮，心震悼而不敢。悲夷犹而冀进兮，心怛伤之憺憺。【<code>闲，音闲。怛，当割反；一作怕，非是。憺，徒敢反。〇闲，闲暇也。庄子曰：「今日宴闲。」察，明也。怛，悲惨也。憺憺，安静。意谓欲承君之闲暇以自明而不敢，然又不能自已，故夷犹欲进，而心复悲惨，遂静默而不敢言也。观此，则知屈原事君惓惓之意盖极深厚，岂乐以婞直犯上而取名者哉！</code>】<br> 兹历情以陈辞兮，荪详聋而不闻。固切人之不媚兮，众果以我为患。【<code>兹历，一作历兹。详，音佯，与佯同。患，音还，叶胡门反。〇历，犹列也。详，诈也。切人不媚，言恳切之人不能软媚，君或未怒，而众已病之，盖总其伤己也。</code>】<br> 初吾所陈之耿着兮，岂不至今其庸亡？何独乐斯之蹇蹇兮？愿荪美之可完。【<code>耿，古逈反。一无不字，非是。乐，音洛。独乐，王逸作毒药而无斯字，非是。完，叶胡光反；一作光。〇耿，明貌。庸，何用也，左传曰：「晋其庸可冀乎！」言昔吾所陈之言明白如此，岂不至今犹可覆视，而何用乃亡之耶？然吾非独乐为此蹇蹇，而不乐为顺从也；但以愿君之德美犹可复全，是以不得已而为此耳。所谓尚幸君之一寤者如此，其志切矣。</code>】<br> 望三五以为像兮，指彭咸以为仪。夫何极而不至兮，故远闻而难亏。【<code>三五，一作前圣。闻，音问。〇三五，谓三皇五帝，或曰三王五伯也。像，谓肖古人之形而则其象也。仪，谓以彼人为法而效其仪，如仪礼所说「国君行礼，而视祝为节」之类是也。极，至也。至，到也。视彼像仪，而必欲求到其极，则远闻而难亏矣。</code>】<br> 善不由外来兮，名不可以虚作。孰无施而有报兮，孰不实而有获？【<code>施，始豉反。实，当作殖。获，一作获，非是。〇此四语者，明白亲切，不烦解说，虽前圣格言，不过如此，不可但以词赋读之也。</code>】<br> 少歌曰：与美人之抽思兮，并日夜而无正。憍吾以其美好兮，敖朕辞而不听。【<code>少，诗照反；一作小。一无之字。并，一作弃，日下仍有憾字</code><sup class="footnote-ref"><a href="#footnote8">[8]</a><a class="footnote-anchor" id="footnote-ref8"></a></sup><code>。夜下，一无而字。之字以下皆非是。正，叶音征。敖，与傲同；一作謷。听，平声。〇少歌，乐章音节之名，荀子佹诗亦有小歌，即此类也。抽，拔也。思，意也。并曰夜，言旦莫如一也。无正，无与平其是非也。敖，倨视也。</code>】<br> 倡曰：有鸟自南兮，来集汉北。好姱佳丽兮，牉独处此异域。旣惮惸而不羣兮，又无良媒在其侧。道卓远而日忘兮，愿自申而不得。望北山而流涕兮，临流水而太息。【<code>倡，读曰唱。牉，见惜诵。惸，渠营反。侧，叶庄力反。卓，一作连</code><sup class="footnote-ref"><a href="#footnote9">[9]</a><a class="footnote-anchor" id="footnote-ref9"></a></sup><code>。不，一作未。得，叶徒力反。北山，一作南山。流，一作深。〇倡，亦歌之音节，所谓发歌句者也。鸟，盖自喻。屈原生于夔峡，而仕于鄢郢，是自南而集于汉北也。</code>】<br> 望孟夏之短夜兮，何晦明之若岁！惟郢路之辽远兮，魂一夕而九逝。【<code>秋夜方长，忧不能寐，故望孟夏之短夜，而冀其易晓也。晦明若岁，夜未短也。一夕九逝，思之切也。</code>】<br> 曾不知路之曲直兮，南指月与列星。愿径逝而不得兮，魂识路之营营。【<code>一本南指至得兮十三字在营营之下，非是。营营，一作焭焭。〇言初不识路，后以月星而知向背，然欲去而又未得者，以魂虽识路，而营营独往，无与俱也。</code>】<br> 何灵魂之信直兮，人之心不与吾心同！理弱而媒不通兮，尚不知余之从容。【<code>言灵魂忠信而质直，不知人心之异于我，故虽得归，亦无与左右而道达之者，彼又安能知我之闲暇而不变所守乎？</code>】<br> 乱曰：长瀬湍流，泝江潭兮。狂顾南行，聊以娱心兮。【<code>湍流，亦作流湍。潭，叶音寻。〇湘，水浅处。湍，急流也。逆流而上曰泝。潭，深渊也。狂顾，忧惧而骛视也。自江入湖，自湖入湘，皆泝流而南行也。</code>】<br> 轸石崴嵬，蹇吾愿兮。超回志度，行隐进兮。【<code>崴，音隈，又乌皆反。嵬，吾回反，又音怀。愿，叶鱼靳反，或如字。进，如字，或音荐。〇轸石，未详。超回、隐进，亦不可晓。今并阙之。</code>】<br> 低徊夷犹，宿北姑兮。烦寃瞀容，实沛徂兮。【<code>瞀，音茂。〇北姑，盖地名。瞀容，瞀乱之意见于容貌也。实沛徂，诚欲沛然如水之流去也。</code>】<br> 愁叹苦神，灵遥思兮。路远处幽，又无行媒兮。【<code>媒，叶莫悲反。〇灵，重魂也。</code>】<br> 道思作颂，聊以自救兮。忧心不遂，斯言谁告兮！【<code>一无以字。告，叶居后反。〇道思者，且行且思也。救，解也。</code>】</p><h3 id="怀沙" tabindex="-1"><a class="header-anchor" href="#怀沙" aria-hidden="true">#</a> 怀沙</h3><p>【<code>怀抱沙石以自沈也。</code>】</p><p>滔滔孟夏兮，草木莽莽。伤怀永哀兮，汨徂南土。【<code>滔，他刀反；史记作陶。莽，莫补反。汩，越笔反。〇滔滔，水大貌</code><sup class="footnote-ref"><a href="#footnote10">[10]</a><a class="footnote-anchor" id="footnote-ref10"></a></sup><code>。莽莽，茂盛貌。汨，行貌。徂南土，泝沅湘也。</code>】<br> 眴兮杳杳，孔静幽默。郁结纡轸兮，离愍而长鞠。抚情效志兮，寃屈而自抑。【<code>眴，舆瞬同，一音胡绢反。兮字，一在杳杳下。静下，一有今字。默，史作墨。郁，一作寃。愍，一作慜。而，史作之。鞠，叶各额反；一作𧃓。寃屈而，史作俛诎以。抑，叶于革反。〇眴，目数摇动之貌。杳杳，深冥之貌。孔，甚也。默，无声也。纡，屈也。轸，痛也。离，遭也。愍，痛也。鞠，穷也。抚，循也。效，犹核也。抑，按也。言抚情核志，无有过失，则屈志自抑而不惧也。</code>】<br> 刓方以为圜兮，常度未替。易初本迪兮，君子所鄙。章画志墨兮，前图未改。【<code>刓，吾官反。一无初字。迪，史作由。画，音获。志，史作职。改，叶音己。〇刓，圆削也。度，法也。替，废也。言欲变心从俗，而常法未废，不能遽变也。易初，谓变易初心也。本迪，未详。章，明也。志，念也。墨，谓绳墨。言譬之工人章明所画之绳墨，而念之不忘者，亦以前人之法度未改故也。</code>】<br> 内厚质正兮，大人所晠。巧倕不斲兮，孰察其揆正！【<code>厚，史作直。正，史作重。晠，史作盛。倕，音垂；史作匠。斲，一作列；一作断。揆，一作拨。匠以下，皆非是。〇所晠，所盛美也。倕，书作垂，性巧，舜命以为共工。斲，斫也。揆，度也。即上章所谓画也。</code>】<br> 玄文处幽兮，蒙瞍谓之不章。离娄微睇兮，瞽以为无明。【<code>处幽，史作幽处。史无瞍字。睇，音第。明，叶音芒。〇玄，墨也。幽，冥也。有眸子而无见曰蒙。无眸子曰瞍。古之明目者也。睇、眄之也</code><sup class="footnote-ref"><a href="#footnote11">[11]</a><a class="footnote-anchor" id="footnote-ref11"></a></sup><code>。瞽，盲者也。</code>】<br> 变白以为黑兮，倒上以为下。凤皇在笯兮，鸡骛翔舞。【<code>白下以，史作而。下，叶音户。笯，音奴，又女家反，又音暮；一作郊。二字皆非是。鹜，音木一作雉。〇笯，笼落也。</code>】<br> 同糅玉石兮，一槩而相量。夫惟党人之鄙固兮，羌不知余之所臧。【<code>糅，女救反。槩，古代反。鄙，一作交。史无惟字，固作妬，余作吾，无之字。〇槩，平斗斛木也。</code>】<br> 任重载盛兮，陷滞而不济。怀瑾握瑜兮，穷不知所示。【<code>重，直用反。瑾，音仅。瑜，音逾。知，史作得，下仍有余字。〇盛，多也。陷，没也。滞，留也。济，度也。此言重车陷泞而不得度也。在衣为怀，在手为握。瑾、瑜，美玉也。不知所示，人皆不识，无可示者也。</code>】<br> 邑犬羣吠兮，吠所怪也。非俊疑杰兮，固庸态也。【<code>犬下，一有之字，今从史。非俊，史作诽骏。杰，史作桀。一无二也字。〇非，毁也。知遇千人谓之俊，十人谓之杰。庸，厮贱之人也。</code>】<br> 文质疏内兮，众不知余之异采。材朴委积兮，莫知余之所有。【<code>疏，史作疎。内，旧音讷，又如字。余，史作吾。异，一作奥。采，叶此礼反。朴，史作朴。积，史作质。有，叶于彼反。〇文质，其文不艳也。疏，迂阔也。内，木讷也。异采，殊异之文采也。材，木中用者也。朴，未斲之质也。委积，言其多有，唯所用之，而世莫之知也。</code>】<br> 重仁袭义兮，谨厚以为丰。重华不可遌兮，孰知余之从容！【<code>重，平声，下重华同。遌，一作遻，史作牾</code><sup class="footnote-ref"><a href="#footnote12">[12]</a><a class="footnote-anchor" id="footnote-ref12"></a></sup><code>。洪云：「当作遻，五故反，与迕同。」〇袭，亦重也。丰，犹富足也。遻，逢也。从容，举动自得之意。</code>】<br> 古固有不并兮，岂知其何故！汤、禹久远兮，邈而不可慕。【<code>史无何、而字。故、幕下皆有也字。〇古有不并，言圣贤不并时而生也。</code>】<br> 惩违改忿兮，抑心而自强。离慜而不迁兮，愿志之有像。【<code>违，一作连。强，其两反。慜，史作愍，一作闵。像，史作象。〇违，过也。像，法也。强于为善，而不以忧患改其节，欲其志之可为法也。</code>】<br> 进路北次兮，日昧昧其将暮。舒忧娱哀兮，限之以大故。【<code>舒，史作含</code><sup class="footnote-ref"><a href="#footnote13">[13]</a><a class="footnote-anchor" id="footnote-ref13"></a></sup><code>；娱作虞。〇言将北归郢都，而日暮不得前也，于是将欲纡忧以娱哀，而念人生几何，死期将至，其限有不可得而越也。</code>】<br> 乱曰：浩浩沅、湘，分流汩兮。修路幽蔽，道远忽兮。【<code>史逐句有兮字，自此至篇末并同；分，一作纷。皆非是。汩，音骨，水流声；又音鹘，涌波也。蔽，史作拂。此下史有「曾唫恒悲兮，永叹慨兮。世旣莫吾知今，人心不可谓兮」四句。〇浩浩，广大也。汩，流貌。修，长也。</code>】<br> 怀质抱情，独无匹兮。伯乐旣没，骥焉程兮。【<code>质，史作情。情，史作质。匹，当作正，字之误也，以韵叶之，及以哀时命考之，则可见矣。没，史作殁；骥下有将字。〇无正，与并日夜无正之正之意同。伯乐，善相马者也。程，谓校量才力也。</code>】<br> 民生禀命，各有所错兮。定心广志，余何畏惧兮！【<code>民，史作人。禀，史作有。一作万民之生。〇错，置也。言民之生莫不禀命于天，而随其气之短长、厚薄，以为寿夭、穷达之分，固各有置之之所而不可易矣。吉者不能使之凶，凶者不能使之吉也。是以君子之处患难，必定其心，而不使为外物所动摇；必广其志，而不使为细故所狭隘。则无所畏惧，而能安于所遇矣。</code>】<br> 曾伤爰哀，永叹喟兮。世溷浊莫吾知，人心不可谓兮。【<code>曾，音增。史无浊字，莫作不。一无人心字，或无人字，或无人心而有念字。一本无浊吾人心四字。〇按：此四句若依史记移着上文「怀质抱情」之上，而以下章「死不可让，愿勿爱兮」承「余何畏惧」之下，文意尤通贯。但史于此又再出，恐是后人因校误加也。</code>】<br> 知死不可让，愿勿爱兮。明告君子，吾将以为类兮。【<code>爱，叶于旣反。明下一有以字。〇补曰：「屈子以为知死之不可让，则舍生而取义可也。所恶有甚于死者，岂复爱此七尺之躯哉！」类，法也。以此言为法也。</code>】</p><h3 id="思美人" tabindex="-1"><a class="header-anchor" href="#思美人" aria-hidden="true">#</a> 思美人</h3><p>思美人兮，擥涕而竚眙。媒絶路阻兮，言不可结而诒。【<code>竚，直吕反。眙，丑吏反。媒，一作路。路，一作媒。絶下，一有而道字。一无下而字。诒，叶音异。〇美人，说见上篇，寄意于君也。擥，犹收也。竚，久立也。眙，直视也。</code>】<br> 蹇蹇之烦寃兮，陷滞而不发。申旦以舒中情兮，志沈菀而莫达。【<code>寃，一作惋。陷，一作滔。以，一作不。一无志字。菀，音郁。莫，一作不。〇承上路阻而言，陷滞不发，亦以陷泞为喻也。申，重也。今日已暮，明日复旦也。菀，积也。</code>】<br> 愿寄言于浮云兮，遇丰隆而不将。因归鸟而致辞兮，羌迅髙而难当。【<code>迅，一作宿。当，一作寓。皆非是。〇亦承上章陷滞而言，欲因云致辞，则云师不听；欲因乌致辞，则乌飞速而又髙，难可当值也。</code>】<br> 髙辛之灵晟兮，遭玄鸟而致诒。欲变节以从俗兮，媿易初而屈志。【<code>晟，一作盛，一作威。诒、志，紫叶平、去二声。媿，与愧同。〇玄乌致诒，事见天问。此因上章归鸟难当而上感髙辛之事，下愧不能易初而屈志也。</code>】<br> 独历年而离愍兮，羌冯心犹未化。宁隐闵而寿考兮，何变易之可为！【<code>冯，与凭同。化，叶音撝。闵，一作愍。易之，一作初而。〇冯，愤懑也。隐闵寿考，优游卒岁也。然终不能变易其初心也。</code>】<br> 知前辙之不遂兮，未改此度。车旣覆而马顚兮，蹇独怀此异路。【<code>辙，一作道。未，一作末。度下，一有也字。〇知直道之不可行，而不能改其度，虽至于车倾马仆，而犹独怀其所由之道，不肯同于众人也。</code>】<br> 勒骐骥而更驾兮，造父为我操之。迁逡次而勿驱兮，聊假日以须旹。指嶓冢之西隈兮，与纁黄以为期。【<code>更，平声。造，七到反。父，音甫。为，去声。我，一作余。操，七刀反。之字为韵。逡，七旬反。旹，古时字。嶓，音波。隈，一作隅。纁，一作曛，并音熏。〇造父，善御，周穆王时人。操之，执辔也。迁，犹进也。逡次，犹逡巡也。嶓冢，山名，汉水所出也，见禹贡。纁，浅绛也，日将入时，色纁且黄也。以马旣顚，故更驾骏马，使善御者操其辔，逡巡而不速往，但期至于荒陬絶远之地，以穷日之力而自休焉。盖知世路之不可由，而欲远去以俟命也。</code>】<br> 开春发岁兮，甶日出之悠悠。吾将荡志而愉乐兮，遵江、夏以娱忧。【<code>将，一作且。荡，一作荡。</code>】<br> 擥大薄之芳茝兮，搴长洲之宿莽。惜吾不及古之人兮，吾谁与玩此芳草！【<code>擥，一作㩜。茝，一作芷。莽，莫古反。惜，一作然。一无之字。草，叶七古反。〇不及，谓生不及其同时也。</code>】<br> 解萹薄与杂菜兮，备以为交佩。佩缤纷以缭转兮，遂萎絶而离异。吾且儃佪以娱忧兮，观南人之变态。窃快在其中心兮，扬厥凭而不竢。芳与泽其杂糅兮，羌芳华自中出。【<code>萹，音匾。备，一作修。佩，叶音备。以，一作其。缭，音了。萎，于危反。儃佪，一作徘徊。态，叶音替。窃上一有吾字。一无在字。一无其字。出，叶尺遂反。〇萹，萹蓄也，似小梨，赤茎节，好生道旁。薄，丛也。交佩，左右佩也。萹蓄、杂菜，皆非芳草，故言解去二物，而以上文之茝、莽备为交佩也。缭，绕也。缤纷、缭转，言佩之美，然适佩之，而遽已萎絶而离异矣，于是且复优游忘忧，以观世变。义乐其所得于中者，以舒愤懑而无待于外，则其芬芳自从中出，初不借美于外物也。</code>】<br> 纷郁郁其远烝兮，满内而外扬。情与质信可保兮，羌居蔽而闻章。【<code>烝，一作承。居，一作重。羌居，一作居重。闻，去声。〇郁郁，盛也。烝，芳气之远闻也。此承上章芳华自中出，遂言其郁郁远烝，皆由情质诚实可保，故所居虽蔽，而其名闻则章也。</code>】<br> 令薜荔以为理兮，惮举趾而缘木。因芙蓉以为媒兮，惮褰裳而濡足。【<code>以，一作而。因，一作用。褰，起虔反。〇内美旣足，耻因介绍以为先容，而托以有惮也。</code>】<br> 登高吾不说兮，人下吾不能。固朕形之不服兮，然容与而狐疑。【<code>说，音悦。能，叶音泥。〇道旣不行，居上处下，无适而可，形偃蹇而不服，心耿介而使然也。</code>】<br> 广遂前画兮，未改此度也。命则处幽吾将罢兮，愿及白日之未暮也。独焭焭而南行兮，思彭咸之故也。【<code>画，音获。一无则字。罢，读作疲。暮下一无也字。〇画，与怀沙章画之画同。</code>】</p><h3 id="惜往日" tabindex="-1"><a class="header-anchor" href="#惜往日" aria-hidden="true">#</a> 惜往日</h3><p>惜往日之曽信兮，受命诏以昭时。奉先功以照下兮，明法度之嫌疑。【<code>时，一作诗，非是。〇时，谓时之政治也。言往日尝见信于君，而受命以昭明时之政治也。先功，谓先君之功烈也。嫌疑，谓事有同异而可疑者也。</code>】<br> 国富强而法立兮，属贞臣而日娭。秘密事之载心兮，虽过失犹弗治。【<code>属，音烛。娭，与嬉同；一作娱，非是。秘，一作移。密，一作察。弗，一作不。治，如字，平声。〇属，付也。负臣，正固之臣，原自谓也。日娭，所谓逸于得人也。虽国所秘之密事，皆载于其心，是以或有过失，犹宽而不治其罪也。</code>】<br> 心纯厖而不泄兮，遭谗人而嫉之。君含怒以待臣兮，不清澄其然否。【<code>厖，莫江反。泄，音薛；一作贳，非是。嫉之，一作佞嫉，亦非是。澄，音澄；一作澈，非是。否，叶音悲。〇厖，厚也。泄，漏也。谓不敢漏其密事也。谗人，谓上官大夫、靳尚之徒也。清澄，犹审察也。史记云：「怀王使屈原造为宪令，属草藁未定，上官大夫见而欲夺之，原不与。因谗之曰：王使屈平为令，众莫不知，每一令出，平伐其功曰：非我莫能为也。王怒而疏屈平。」即此事也。</code>】<br> 蔽晦君之聪明兮，虚惑误又以欺。弗参验以考实兮，远迁臣而弗思。信谗谀之溷浊兮，晠气志而过之。【<code>虚惑误，一作惑虚言。溷浊，一作浮说。晠，古盛字。〇虚，空言也。惑误，疑而误之也，然犹畏之也；至于欺，则公肆诬罔，而无所惮矣。王逸曰：「专擅恩威，握主权也。欺罔戏弄，若转丸也。」此言得之矣。过之，犹所谓督过之也。</code>】<br> 何贞臣之无辠兮，被讟谤而见尤！惭光景之诚信兮，身幽隐而备之。【<code>辠，一作罪。讟，一作离。尤，叶于其反。〇无罪见尤，惭见光景，故窜身于幽隐，然亦不敢不为之备也。</code>】<br> 临沅湘之玄渊兮，遂自忍而沈流。卒没身而絶名兮，惜廱君之不昭。【<code>沅，一作江。遂，一作不。没，一作沈。絶，一作灭。廱，古壅字。昭，叶音周，或云流、周并叶之韵。后三章放此。〇言沈流之后，没身絶名，不足深措，但惜此谗人痈君之罪遂不昭著耳。此原所以忍死而有言也，其亦可悲也哉！</code>】<br> 君无度而弗察兮，使芳草为薮幽。焉舒情而抽信兮，恬死亡而不聊。独鄣廱而蔽隐兮，使贞臣而无由。【<code>聊，叶音留。鄣，音章。廱，见上。贞，一作忠。而，一作为。〇无度、弗察，王逸曰：「上无检柙以知下也。」记曰：「无节于内者，其察物弗省矣。」此之谓也。薮幽，薮泽之幽暗也。言芳草宜殖于阶庭，而今反使为薮泽之幽暗也。恬，安也。言安于死亡，不苟生也。无由，无路可行也。</code>】<br> 闻百里之为虏兮，伊尹烹于庖厨。吕望屠于朝歌兮，宁戚歌而饭牛。不逢汤、武与桓、缪兮，世孰云而知之？【<code>厨，叶音稠。之，叶音周。〇晋献公虏虞君与其大夫百里傒，以百里傒为秦穆公夫人媵。百里傒亡走宛，楚鄙人执之：缪公闻其贤，以五羖羊皮赎之。释其囚，与语国事，大说，授以国政，号曰五羖大夫。伊、吕、宁威，事见骚经天问。</code>】<br> 吴信谗而弗味兮，子胥死而后忧。介子忠而立枯兮，文君寤而追求。封介山而为之禁兮，报大德之优游。思久故之亲身兮，因缟素而哭之。【<code>弗，一作不。山下一无而字。缟，音杲。哭下之，叶音周。自沈流至此，二十四句为一韵。〇味，譬之食物，咀嚼而审其美恶也。子胥事见涉江。介子，名推。文君，晋文公也。文公为公子时，遭骊姬之谮而出奔。介子推从行。道乏食，子推割股肉以食文公。文公得国，赏从行者，不及子推。子推入绵上山中。文公寤而求之，子推不出。文公因烧其山，子推抱树自烧而死。文公遂封绵上之山，号曰介山。禁民樵采，使奉子推祭祀，以报其德，又变服而哭之。优游，言其德之大也。亲身，切于己身，谓割股也。缟素，白致绪也。</code>】<br> 或忠信而死节兮，或訑谩而不疑。弗省察而按实兮，听谗人之虚辞。芳与泽其杂糅兮，孰申旦而别之？【<code>訑，一作施，音移。谩，谟官反。省，息井反。别，彼列反。一说自篇首至此为一韵。</code>】<br> 何芳草之早殀兮，微霜降而下戒。谅聪不明而蔽廱兮，使谗谀而日得。【<code>殀，一作夭，于矫反。成，叶居得反。聪不，一作不聪，或疑无不字，而明下而字当作之。〇得，得志也。</code>】<br> 自前世之嫉贤兮，谓蕙若其不可佩。妬佳冶之芬芳兮，嫫母姣而自好。虽有西施之美容兮，谗妬人以自代。【<code>佩，叶音备。佳，一作娃。嫫，音谟。姣，音绞。好，音耗；叶虚旣反。代，叶徒计反。〇若，杜若也。冶，妖冶，女态。嫫母，黄帝妻，貌甚魄。姣，妖媚也。西施，越之美女，勾践得之，以献吴王。</code>】<br> 愿陈情以白行兮，得罪过之不意。情寃见之日明兮，如列宿之错置。【<code>行，下孟反。寃，一作宛。宿，音秀。错，仓各反。〇白，明也，自明其行之无罪也。不意，出于意外也。情寃，情实与寃枉，犹言曲直也。列宿错置，言其光辉而明白也。</code>】<br> 乘骐骥而驰骋兮，无辔衔而自载。乘泛泭以下流兮，无舟檝而自备。背法度而心治兮，辟与此其无异。【<code>骐骥，按王逸解为驽马，又详下文，恐当作驽骀。载，叶子赐反。泛，音泛。泭，音敷。舟字，疑当作『维」。檝，一作楫。治，一作殆，非是。辟，与同譬；一作譬。〇辔，马缰：衔，马勒也。载，乘也。泛泭，编竹木以渡水者也。旣无骐骥，而但乘驽马，又无辔衔与御者，自为乘载</code><sup class="footnote-ref"><a href="#footnote14">[14]</a><a class="footnote-anchor" id="footnote-ref14"></a></sup><code>；旣无舟航，而但乘泛泭，又无维檝与舟人，而自为备御。其亦可谓危矣。背法度而以私意自为治者，与此无以异也。</code>】<br> 宁溘死而流亡兮，恐祸殃之有再。不毕辞以赴渊兮，惜廱君之不识。【<code>再，叶子赐反。识，音志，又音试。自可佩至此，十二句为一韵。〇不死，则恐邦其沦丧，而辱为臣仆，故曰祸殃有再。箕子之忧盖如此也。识，记也。设若不尽其辞，而闵默以死，则上官、靳尚之廱君之罪，谁当记之耶？其为后世君臣之戒，可谓深切着明矣。</code>】</p><h3 id="橘颂" tabindex="-1"><a class="header-anchor" href="#橘颂" aria-hidden="true">#</a> 橘颂</h3><p>后皇嘉树，橘徕服兮。受命不迁，生南国兮。【<code>徕，古来字。服，叶蒲北反。国，音域。〇后皇，指楚王也。嘉，喜好也。言楚王喜好草木之树，而橘生其土也。汉书「江陵千树橘」，楚地正产橘也。受命不迁，记所谓「橘踰谁而北为枳也」，旧说屈原自比志节如橘，不可移徙，是也。篇内意皆放此。</code>】<br> 深固难徙，更壹志兮。緑叶素荣，纷其可喜兮。【<code>荣，一作华。喜，许志反，一作嘉，叶居例反。〇以其受命独生南国，故壹志而难徙，橘叶青华白，纷然盛而可喜也。</code>】<br> 曾枝剡棘，圆果抟兮。青黄杂糅，文章烂兮。【<code>曽，音层。剡，以冉反。圆果，一作圆实。抟，从手从专，徒官反。烂，叶卢干反。〇曾，重累也。剡，利也。果，草木之实可食者也。抟，圆也，与团同。青，未熟时；黄，已熟时也。先后杂糅，文章烂然也。</code>】<br> 精色内白，类任道兮。纷缊宜修，姱而不丑兮。【<code>道，叶徒苟反；一作可任，非是。纷，音坟。缊，音氲。〇精色，外色精明也。内白，内怀洁白也。外精内白，似有道也。纷缊，盛貌。</code>】<br> 嗟尔幼志，有以异兮。独立不迁，岂不可喜兮！【<code>喜，见上。〇尔，指橘而言。幼志，言自幼而已有此志，盖其本性然也。自此以下，申前义以明己志。</code>】<br> 深固难徙，廓其无求兮。苏世独立，横而不流兮。【<code>补曰：「凡与世迁徙者，皆有求也。吾之志举世莫得而倾之者，无求于彼故也。」死而复生曰苏。</code>】<br> 闭心自愼，终不过失兮。秉德无私，参天地兮。【<code>闭，必结反；俗作闲，非是。失，叶音试。一作失过，一无失字，皆非是；或疑过字亦衍文。</code>】<br> 愿岁并谢，与长友兮。淑离不淫，梗其有理兮。【<code>友，叶羊里反；离下一有而字。〇并谢，犹永谢也。岁并谢而长与友，则是终身友之矣。淑，善也。离，如离立，言孤特也。梗，强也。</code>】<br> 年岁虽少，可师长兮。行比伯夷，置以为像兮。【<code>长，上声。行，去声。比，音鼻。像，上声。〇年岁虽少，亦言其本性自少而然，非积习勉强也。伯夷，孤竹君之长子也。父欲立少子叔齐，叔齐以让伯夷，伯夷又不肯受，兄弟弃国，俱去之周。及武王伐纣，伯夷、叔齐扣马而谏，左右欲杀之，太公曰：「不可。」引而去之。遂不食周粟而饿死。言橘之高洁，可比伯夷，宜立以为像而効法之，亦因以自托也。</code>】</p><h3 id="悲回风" tabindex="-1"><a class="header-anchor" href="#悲回风" aria-hidden="true">#</a> 悲回风</h3><p>悲回风之摇蕙兮，心寃结而内伤。物有微而陨性兮，声有隐而先倡。【<code>寃，一作苑。倡，音昌。〇回风，旋转之风也，亦上篇悲秋风动容之意。言秋令已行，微物凋陨，风虽无形，而实先为之倡也。世之治乱，道之兴废，亦犹是矣。</code>】<br> 夫何彭咸之造思兮，曁志介而不忘！万变其情岂可盖兮，孰虚伪之可长！【<code>暨，其冀反。盖，古太反。其情岂，一作情岂其。〇因回风之有实而摇蕙，遂感彭咸之志，虽万变而不可易，亦以其有其实也。若涉虚伪，则已不能久矣。</code>】<br> 乌兽呜以号羣兮，草苴比而不芳。鱼葺鳞以自别兮，蛟龙隐其文章。故荼荠不同亩兮，兰茝幽而独芳。【<code>号，音豪。苴，七古、子闾、子吕、仄贾、仄加五反。比，音鼻。别，彼列反。荼，音徒。荠，一作苦。茝，一作芷。〇苴，枯草也。葺，整治也。荼，苦菜也。荠，甘菜也。言秋冬向寒，乌兽鸣号以求羣类，则草已枯矣，虽比而合之，亦不能有芬芳之气。鱼整治其鳞，以自别异，则蛟龙亦隐其文章以避之。皆言时势之不同，如回风旣起，则蕙不得不陨其性也。盖荼荠甘苦不能同生，而兰茝虽更幽僻而能自芳，亦其情之不可盖者，而非有虚伪之饰也。</code>】<br> 惟佳人之永都兮，更统世以自贶。眇远志之所及兮，怜浮云之相羊。介眇志之所惑兮，窃赋诗之所明。【<code>更，平声。贶，叶平声。羊，一作佯。惑，一作感。明，叶音芒。〇佳人，原自谓也。都，美也。更，历也。统世，谓先世之垂统传世也。自贶，谓己得续其官职也。相羊，浮游之貌。因自言其志之高远与浮云齐，而不能有合于世，是以其志不能无惑，而遂赋诗以明之也。</code>】<br> 惟佳人之独怀兮，折芳椒以自处。曾歔欷之嗟嗟兮，独隐伏而思虑。涕泣交而凄凄兮，思不眠以至曙。终长夜之曼曼兮，掩此哀而不去。【<code>芳，一作若。曾，音增。伏，一作居。交下，一有下字，一有流字。凄，音妻。曼，莫半反。</code>】<br> 寤从容以周流兮，聊逍遥以自恃。伤太息之愍怜兮，气于邑而不可止。【<code>容下以字，一作而。恃，叶上声。怜，一作叹。于，音乌邑、乌合反，又并如字。</code>】<br> 糺思心以为纕兮，编愁苦以为膺。折若木以蔽光兮，随飘风之所仍。【<code>糺，吉酉反。纕，音襄，一作瓖。〇糺，戾也。纕，已见骚经。编，结也。膺，胸也，谓络胸者也。光，谓日光也。仍，因就之意，言欲自晦而随俗也。</code>】<br> 存髣髴而不见兮，心踊跃其若汤。抚佩衽以案志兮，超惘惘而遂行。【<code>髴，音拂，又音沸。踊跃，一作沸怒。案，从木，与按从手者同。惘，音罔。行，叶户郎反。〇髣髴，谓形似也，盖指君而言也。衽，裳际也。</code>】<br> 岁曶曶其若颓兮，旹亦冉冉而将至。薠蘅槁而节离兮，芳已歇而不比。【<code>曶，音忽。薠，一作苹。蘅，一作蘩。已，一作以。比，音鼻。〇时，谓衰老之期也。节离，草枯则节处断落也。比，合也。</code>】<br> 怜思心之不可惩兮，证此言之不可聊。宁溘死而流亡兮，不忍此心之常愁。【<code>聊，叶音留。溘，一作逝。此心，一作为此。〇聊，赖也。</code>】<br> 孤子唫而抆泪兮，放子出而不还。孰能思而不隐兮，昭彭咸之所闻。【<code>唫，古吟字。抆，音吻；一作收。还，叶胡昆反。昭，一作照。〇幼而无父曰孤。放，弃逐也。隐，痛也。昭，明也。</code>】<br> 登石峦以远望兮，路眇眇之默默。入景响之无应兮，闻省想而不可得。【<code>峦，落官反。景，于境反。葛洪始加彡为影字。响，一作向，古字借用。省，息井反。〇山小而锐曰峦。省想，闻见所不能接，而但可省记思想者也。</code>】<br> 愁郁郁之无快兮，居戚戚而不可解。心饥羁而不开兮，气缭转而自缔。【<code>之，一作而。快，一作决。一无可字。解，居隘反，叶居岂反。开，一作形。缭，音了。缔，丈尔反，又音啼。〇缭转自缔，谓缭戾回转而自相结也。</code>】<br> 穆眇妙之无垠兮，莽芒芒之无仪。声有隐而相感兮，物有纯而不可为。【<code>仪，匹也；或曰：仪，犹像也。言己之愁思浩然，广大幽深，不可为像也。耷有隐而相感，意其可以寤于君心也。物有纯而不可为，则其心已一于彼而不可变矣。不可为，如言疾不可为之意。</code>】<br> 邈漫漫之不可量兮，缥绵绵之不可纡。愁悄悄之常悲兮，翩冥冥之不可娱。凌大波而流风兮，托彭咸之所居。【<code>邈，一作藐。漫，一作蔓。缥，匹妙反。纡，音迂。悄，亲小反。〇邈，远也。缥，微细也。纡，萦也。翩，疾飞也。冥冥，远去也。流，犹随也。凌波随风而从彭咸，又自沈之意也。</code>】<br> 上髙岩之峭岸兮，处雌蜺之标顚。据青冥而摅虹兮，遂鯈忽而扪天。吸湛露之浮凉兮，漱凝霜之雰雰。依风穴以自息兮，忽倾寤以婵媛。【<code>峭，一作陗，并七笑反。蜺，五讫反，详见骚经。标，从木，匹小反。摅，敕居反。鯈，音叔。扪，音门。湛，丁感反。凉，一作源，非是。漱，缩又反。雰，音分，叶孚袁反。婵媛，一作儃佪，非是。〇峭，峻也。标，杪也。顚，顶也。摅，舒也。扪，抚也。湛，厚也。漱，荡口也。雰雰，分散貌。风穴，风从地出之处也。倾寤，倾侧而觉寤也。婵媛，已见前，大率悲感流连之意也。</code>】<br> 冯昆仑以澄雾兮，隐㞶山以清虹。惮涌湍之礚礚兮，听波声之汹汹。【<code>冯，皮氷反。澄，一作瞰。雾下，一有露字。隐，于靳反。礚，古盖反。汹，音凶。〇冯，据也，如冯轼之冯。澄雾，去其昏乱之气也。称，依也，如隐几之隐。清江 ，去其浊秽之流也。㞶，与岷同，在蜀郡，江水所出也。礚礚，水石鼙。汹汹，风水声。</code>】<br> 纷容容之无经兮，罔芒芒之无纪。轧洋洋之无从兮，驰委移之焉止。<code>】 委，音逶，一作逶。移，一作蛇。焉，于虔反。止，一作至。〇容容，纷乱之貌。轧，倾压之貌。言己心烦乱，无复经纪，欲进则无所从，欲退则无所止也。</code>】<br> 漂翻翻其上下兮，翼遥遥其左右。泛潏潏其前后兮，伴张㢮之信期。【<code>漂，音飘；一作飘。翻，一作幡，一作翻。右，叶羽己反。潏，音决。伴，与叛同。㢮，音矢。期，叶上声。〇上三句亦皆言其反复不定之意。叛，缭散之貌也。言其忧心虽若不能自定，而其张㢮进退，又自不失其时也。</code>】<br> 观炎气之相仍兮，窥烟液之所积。悲霜雪之俱下兮，听潮水之相击。【<code>液，音亦。〇炎气，火气也。相仍者，相因而不已也。烟液者，火气郁而为烟，烟所著又凝而为液也。潮，海水以月加子午之时，一日而再至者也。朝曰潮，夕曰汐。</code>】<br> 借光景以往来兮，施黄棘之枉策。求介子之所存兮，见伯夷之放迹。【<code>黄棘，棘剌也。枉，曲也。以棘为策，旣有芒剌而又不直，则马伤深而行速。旧注以为愿借神光电景，飞注往朱，施黄棘之刺以为策，以求子推、伯夷之故迹，是也。</code>】<br> 心调度而弗去兮，刻着志之无适。曰：吾怨往昔之所冀兮，悼来者之悐悐。【<code>弗，一作不。一无昔字。悐，它的反；一作逖。〇调度，见骚经。愁愁，忧惧貌。言心乎二子之调度而不忍去，刻为二子之明志而无它适。往昔所冀，谓犹欲有为于时。朱者悐悐，谓将赴水而死也。</code>】<br> 浮江、淮而入海兮，从子胥而自适。望大河之洲渚兮，悲申徒之抗迹。【<code>子胥事见前篇。适，便安也。庄子曰：「申徒狄谏对不听，负石自沈于河。」</code>】<br> 骤谏君而不听兮，任重石之何益！心絓结而不解兮，思蹇产而不释。【<code>君而，一作而君。石，一作䄷，一作秸。一本无末二句，非是。〇任，负也。石，或谓百二十斤也。补引文选江赋注云：「任石，即怀沙也。」其说为近。下二句，说已见哀郢。</code>】</p><h3 id="校勘记" tabindex="-1"><a class="header-anchor" href="#校勘记" aria-hidden="true">#</a> 校勘记</h3><hr class="footnotes-sep"><section class="footnotes"><ol class="footnotes-list"><li id="footnote1" class="footnote-item"><p>司谨司盟。「司谨」，左传襄公十一年、仪礼觐礼皆作「司慎」，此避孝宗讳。 <a href="#footnote-ref1" class="footnote-backref">↩︎</a></p></li><li id="footnote2" class="footnote-item"><p>言梦登天而无航。「航」，古逸本，成化本作「船」。 <a href="#footnote-ref2" class="footnote-backref">↩︎</a></p></li><li id="footnote3" class="footnote-item"><p>弋一作隿。「隿」原作「雉」，据古逸本、扫叶本、成化本、忠雅本改。 <a href="#footnote-ref3" class="footnote-backref">↩︎</a></p></li><li id="footnote4" class="footnote-item"><p>冠剑被服皆是也。古逸本、扫叶本、成化本「冠」上有「下」字，「是」下无「也」字。 <a href="#footnote-ref4" class="footnote-backref">↩︎</a></p></li><li id="footnote5" class="footnote-item"><p>滞叶丑介反。「介」，原作「亦」，据古逸本、扫叶本、成化本、忠雅本改。 <a href="#footnote-ref5" class="footnote-backref">↩︎</a></p></li><li id="footnote6" class="footnote-item"><p>怀王二十一年。「怀王」，据史记楚世家当为「顷襄王」，诸本皆误。 <a href="#footnote-ref6" class="footnote-backref">↩︎</a></p></li><li id="footnote7" class="footnote-item"><p>言其运转之速而不可当。「当」，古逸本、扫叶本、成化本皆作「常」。 <a href="#footnote-ref7" class="footnote-backref">↩︎</a></p></li><li id="footnote8" class="footnote-item"><p>日下仍有憾字。按：「并日夜而无正」，楚辞补注引一本作「并憾日夜无正」，则「下」当作「上」。 <a href="#footnote-ref8" class="footnote-backref">↩︎</a></p></li><li id="footnote9" class="footnote-item"><p>卓一作逴。「逴」，原作「卓」，据古逸本、扫叶本、成化本、忠雅本改。 <a href="#footnote-ref9" class="footnote-backref">↩︎</a></p></li><li id="footnote10" class="footnote-item"><p>水大貌。「水」上，古逸本有「漫漫」一一字。 <a href="#footnote-ref10" class="footnote-backref">↩︎</a></p></li><li id="footnote11" class="footnote-item"><p>睇眄之也。「眄」，原作「盻」，据扫叶本改。 <a href="#footnote-ref11" class="footnote-backref">↩︎</a></p></li><li id="footnote12" class="footnote-item"><p>史作牾。「牾」，原作「悟」，据古逸本，扫叶本、成化本、史记屈原贾生列传改。 <a href="#footnote-ref12" class="footnote-backref">↩︎</a></p></li><li id="footnote13" class="footnote-item"><p>舒史作含。「含」，原作「舍」，据古逸本、扫叶本、成化本、史记屈原贾生列传改。 <a href="#footnote-ref13" class="footnote-backref">↩︎</a></p></li><li id="footnote14" class="footnote-item"><p>自为乘载。古逸本、扫叶本、成化本作「而自乘载」；听雨本作「而自为乘载」。 <a href="#footnote-ref14" class="footnote-backref">↩︎</a></p></li></ol></section>',28),a=[t];function f(s,n){return e(),c("div",null,a)}const h=o(r,[["render",f],["__file","楚辞集注卷4.html.vue"]]);export{h as default};
