import{_ as p}from"./plugin-vue_export-helper-c27b6911.js";import{o as r,c as a,e as b}from"./app-a2a948cb.js";const e={},h=b('<p>《六十种曲 红梨记》（明）徐复祚</p><p>红梨记（明）徐复祚 着</p><p>绣刻演剧十本<br> 第四套<br> 绣襦（亚仙）　靑衫（兴奴）　红梨（素秋）　焚香（桂英）　霞笺（丽容）　西楼（素徽）　投梭（缥风）　玉环（玉箫）　金雀（彩凤）　赠书（轻烟）</p><p>绣刻红梨记定本</p><h2 id="●红梨记目录" tabindex="-1"><a class="header-anchor" href="#●红梨记目录" aria-hidden="true">#</a> ●红梨记目录</h2><p>第一出　荟指<br> 第二出　诗要<br> 第三出　豪燕<br> 第四出　羁迹<br> 第五出　胡扰<br> 第六出　赴约<br> 第七出　请成<br> 第八出　脱禁<br> 第九出　献妓<br> 第十出　出关<br> 第十一出　错认<br> 第十二出　投雍<br> 第十三出　忆友<br> 第十四出　路叙<br> 第十五出　诉衷<br> 第十六出　托寄<br> 第十七出　潜窥<br> 第十八出　奸窜<br> 第十九出　初会<br> 第二十出　诛奸<br> 第二十一出　咏梨<br> 第二十二出　逼试<br> 第二十三出　再错<br> 第二十四出　赴试<br> 第二十五出　忆主<br> 第二十六出　闺虑<br> 第二十七出　发迹<br> 第二十八出　得书<br> 第二十九出　三错<br> 第三十出　永庆</p><h2 id="第一出-荟指" tabindex="-1"><a class="header-anchor" href="#第一出-荟指" aria-hidden="true">#</a> 第一出　荟指</h2><p>【瑶轮第五曲】〔末上〕华堂开。玳筵列。尊俎虽陈。主宾未浃。且将行酒付优伶。喜转眼间悲欢聚别。也非关朝家事业。也非关市曹琐屑。打点笑口频开。此夜只谭风月。论卖文。生涯拙。岂是夸多。何曾斗捷。从来抱膝便长吟。觉一霎时壮心蹔折。也无甚搬枝运节。也无甚阳秋衮钺。若还见者吹毛。甘骂老奴饶舌。〔照常向内问答讫白〕</p><p>【瑶轮第六曲】谢女佳人。赵郞才子。天然分付成双。奈王黼勒取。拆散两鸳鸯。正遇胡人围汴。征歌妓送入金邦。赖有花婆女侠。设谋窜取。潜地往他乡。才子彷徨。佳人沦落。此际实堪伤。幸钱君作宰。留寓在衙旁。却虑功名未就。改名姓潜结鸾凰。又赖花婆劝驾。登龙归娶。花烛影摇光。<br> 俊风流赵状元三错认。乔红梨谢素秋两花阵。<br> 雍丘宰生扭就凤鸾交。卖花婆计掇赚龙头儁。</p><h2 id="第二出-诗要" tabindex="-1"><a class="header-anchor" href="#第二出-诗要" aria-hidden="true">#</a> 第二出　诗要</h2><p>【破齐阵】〔生扮赵汝州上〕文采南金比色。词华北斗方高。太白星精。义山浪子。谁似风流侠少。天上玉蜍欣独占。河中匹鸟恨难招。何时琴瑟调。<br> 〔鹧鸪天〕紫云垂耀是神京。走马挥鞭意气生。李贺齐名时誉在。曹刘割席世人惊。空冀骏。戮长鲸。行看奏对入延英。但令姓字先羣彦。始信才华擅二京。小生姓赵。名汝州。表字伯畴。山东济南郡淄川人也。先人赵几。拜刑部尙书。不幸蚤年身丧。遗经在笥。桮桊未忘。小生幼有慧质。长多侠思。年方二十二岁。忝中本省解元。今来会试到京。凭着我胸中学问足三冬。口内词锋倾五岳。视一第如拾芥耳。何足挂意。但恨花星未耀。鸾运尙悭。自古才子。必择佳人。是以交甫钟情于解佩。陈思作赋于感甄。如小生之风流才调。必得天下第一个佳人。方称合璧。向来闻得人言云。男中赵伯畴。女中谢素秋。〔笑介〕不知素秋怎么样一个女子。就堪与小生作对。一向问人。并无识者。昨入京来。纔知是教坊妓女。说道果然天姿国色。绝代无双。小生连连去访。不意今上预借元宵。在大内承直。尙未得会。心上且是放不下。有个同窗朋友钱孟博。乃雍丘县令。朝觐来此。与小生同寓。不免请他出来。再去访素秋走一遭。钱兄快来。〔外扮钱济之上〕</p><p>【前腔】看尽河阳花锦。来听上苑莺娇。闾里灯光。天边雪月。欣逢预放元宵。百斛春醪那借取。三齐豪客未须招。浑忘乡思摇。<br> 下官钱济之。字孟博。官拜雍丘令。今来朝觐。幸与故友赵伯畴同寓在此。〔见介〕呀。伯畴兄拜揖。〔生〕孟博兄拜揖。孟博。我同你访谢素秋去。〔外笑介〕伯畴。我道你有要紧说话。请我出来。元来又是访谢素秋。一个女子。日日挂在念头上。敢是你心偏了。前日两次访他。俱不得遇。风尘中人。知他眞不在家。还是故意回你。〔生〕天下那有不爱才子的佳人。〔外〕好笑。你又不曾见他。那知他佳不佳。〔生〕文王寤寐而求。未闻先见淑女。相如援琴而鼓。何曾预识文君。谢素秋虽不曾见。人言决不虚谬。〔外〕人言若何。〔生〕道是男中赵伯畴。女中谢素秋。堪与小生同说。一定有些不同处。〔外笑介〕好一个干相思的对头。不要作癫。同你街坊上看灯去。〔生〕灯有甚好看。</p><p>【玉芙蓉】咸阳寂寞宵。拥膝伤怀抱。恨无媒径路草自萧萧。玉楼未许谐萧史。金屋何妨伫阿娇。敎人恼。恼的是孤鸾星永照。最堪怜黄昏落叶响潇潇。〔外〕</p><p>【前腔】你靑云志正骄。红粉何足道。喜春风得意正在今朝。岂可为莺俦燕侣三春约。忘却你鹏路鹍程万里遥。〔生笑介〕功名怕不到手。所难得者佳人耳。孟博兄不要败兴。不要道学。〔外〕非执抝。那壁厢是墙花路草。怎比得日边红杏倚云高。<br> 〔丑扮平头上〕传却玉楼信。来投金马门。小人是东院子谢家平头。俺姐姐差送书与赵解元。一路问来。说道下处在此。不免问声。〔问介内答〕正是。〔丑入磕头生〕谁家差来的。〔丑〕小人是东院谢家平头。俺姐姐蒙相公下顾。因在内府上直。两次不曾相接。特着小人来拜上。〔生〕可曾说教我来么。〔丑〕正是教请相公来。今日是十八日。灯事已了。明日姐姐一定回家。教请相公蚤蚤来了。兼有一书在此。〔生喜介〕孟博兄。你说风尘中人。我说佳人定爱才子。今却如何。快取书来。〔拆看介〕元来是一首诗。倚窗闲琐去看花。辜负郞君白鼻騧。怅恨欲知深几许。碧云重叠暮山斜。孟博兄。天下有这样一个女子。怎教小弟不想。〔外〕诗思到也淸新。明日同兄去便了。〔丑〕小人就要回俺姐姐。就求相公回书。〔外〕伯畴。你也作一绝答他便了。〔生〕小弟正欲如此。〔作写介〕主人应怅客空还。寄与封书有泪斑。但得卷葹心不死。碧云能隔几重山。平头。你先去回覆姐姐。小生明日一定蚤来。〔丑〕传将芳信去。报与玉人知。〔下生外吊生〕</p><p>【倾杯序】多娇。胜道韫过薛涛。更八法能奇妙。小弟若得此人同偕伉俪呵。也强如蟾宫稳步。龙门高跳。凤池容与。鳌禁逍遥。但只恐东墙花落。西厢月冷。巫岫云高。那时节呵就状元及第也徒劳。〔外〕</p><p>【朱奴儿犯】伯畴。你不害癫么。看你整备着乌纱小帽。皁朝鞾窄窄鲜好。称体新衣袖宽绰。会亲符安排了百道。〔生接〕快活快活。那时节相偎抱。醉春风碧桃。任流苏帐暖可怜宵。〔外〕</p><p>【尾声】则怕欢娱极处生烦恼。〔生〕孟博兄。准备下扶头钱钞。怎能勾偷一会儿更筹须臾的天便晓。<br> 身在仙宫第几重。未知何日得相从。<br> 何时最是思君处。月入斜窗晓寺钟。</p><h2 id="第三出-豪燕" tabindex="-1"><a class="header-anchor" href="#第三出-豪燕" aria-hidden="true">#</a> 第三出　豪燕</h2><p>【西地锦】〔小净扮王黼上〕皓月金门午夜。和风玉殿先春。内庭曲宴及词臣。谁似我天颜常近。<br> 腊底阳生月正晴。士民游乐庆升平。熙熙万象融和裏。共沐恩光贺圣明。下官姓王。名黼。字将明。开封祥符人也。官拜太傅。封楚国公。下官性颇黠慧。又善口辩。遭遇圣上。宠冠羣僚。身虽三公。位居元宰。深宫曲宴。无不陪扈。下官又故为谐谑。献笑取悦。圣上呼我为小王太傅。我就称圣上为太上道君。一日圣上站在墙边。要上墙去。奈无梯子。我就把两臂承圣足而起。大声叫道。好个扒墙天子。圣上大笑。说全亏你筑岩宰相。目今海内乂安。朝廷无事。我就上一本。说今冬天气和暖。正该及时为乐。就此十二月。令民间搭造灯棚。名曰预借元宵。圣上大喜。设宴在内庭。特令下官陪侍。因此一连数日。不得回家。似此君臣契合。多亏父子情深。我王黼自从拜太尉梁师成为父。仗他在圣上面前赞扬。遂有今日。昨日太尉说要到我家看灯。当直的。太尉爷就是你老老爷。筵席须要十分齐整。〔杂介小净〕我且问你。昨日大内承幸的教坊女乐头儿叫甚名字。〔杂〕名唤谢素秋。〔小净〕今日在我府中答应么。〔杂〕伺候多时了。〔小净〕起在一边。我府中歌童舞女虽多。端没有这妮子娉婷袅娜。我要他进我府中。亦有何难。且待宴过了太尉。再作道理。叫打差官快去打听。太尉爷出朝。急来通报。〔暂下副净扮内官梁师成上〕</p><p>【前腔】宝炬腾辉三岛。鸾笙叶气千门。御香满袖散氤氲。但愿得常依龙衮。<br> 紫宸朝罢侍鹓班。诏赐宫刀白玉环。宦曜自来垂上象。貂珰独喜近龙颜。下官太尉梁师成。性善柔媚。言多甘悦。出入宫寝三十余年。历践台司二十余任。都人目为隐相。天子唤作可儿。宫掖巡游。常向臂间循绛系。殿头宣拜。每将口语代黄麻。将相公卿。个个称门生故吏。后妃嫔御。人人呼尙父元公。以此贿赂如山。门庭成市。从我者骤加官爵。违我者立见诛夷。儿童已赐绯衣。厮养半登黄甲。大儿王黼。开应奉局于都下。月钱何止万缗。小儿朱勔。总花石纲于苏州。岁输不下亿计。〔笑介〕果然财可通神。眞个威堪震主。连日内庭侍宴。不曾回家。昨日与王黼儿约去看灯。叫左右。打执事看王丞相去。〔杂〕灯火明龙阁。笙歌满凤城。侯门多富贵。绮席彩云迎。禀爷。已到王丞相府前了。〔小净上跪接〕孩儿王黼迎接恩府大人。〔副净扶进〕王黼儿。生受你。〔小净起揖〕恩府大人拜揖。〔副净笑〕好一个预借元宵的本。亏你想得到。圣上也喜欢得紧。自从建了艮岳。圣上日日在内游赏。不想时遇隆冬。百卉凋伤。车驾久不临幸。在大内闲坐不过。见了你的本。不觉喜动天颜。〔小净〕这都是恩府大人提携。〔副净〕王黼儿。我教道你。大凡官家。不要容他闲。常则是把些声色货利打哄日子过去。他就不想到政事上边。左班那些秀才官儿。便有言也不相入了。〔小净〕多谢恩府大人指教。〔副净〕叫孩儿们。今日我在此看灯。那些御前承幸妓乐。都齐在这裏么。〔杂〕禀爷。五花爨弄三百名搬演杂剧。三百名驾前吹鼓。十八部教坊妓女百二十人。都齐在此伺候。〔副净〕王黼儿。我连日困于酒食。就是这些院本杂剧。也谁耐烦看他。都打发去。止留教坊妓女。在此送酒。〔小净递酒介〕奏乐毕。〔众〕</p><p>【香柳娘】喜灯月竞新。喜灯月竞新。寒威乍损。想梅花已漏江南信。看鳌山切云。看鳌山切云。靑禁玉楼邻。彤帷绛河近。〔合〕判行乐及辰。判行乐及辰。只恐怕后月今宵。阴晴无准。〔副净〕</p><p>【前腔】庆民安物殷。庆民安物殷。太平景运。欢娱剩把良宵尽。任参横斗分。任参横斗分。恣意倒金尊。流光一回瞬。<br> 〔合前小净〕恩府大人。教坊妓女。有个谢素秋。到也生得停当。〔对旦介〕过来见了太尉爷。〔旦见介副净看介〕果然生得好。要丞相爷喜欢。你造化到了。孩儿们。讨个元宝赏他。起来送酒。就唱一曲。〔旦谢起送酒〕</p><p>【前腔】念靑楼寄身。念靑楼寄身。柳娇桃嫩。生憎罗绮烟花阵。怪双蛾屡颦。怪双蛾屡颦。处处落花痕。年年送春恨。〔合前小净〕</p><p>【前腔】听歌声佚尘。听歌声佚尘。朱唇微搵。声声调出凉州韵。更香润玉温。更香润玉温。似兰蕙绝尘氛。繁英岂堪混。<br> 〔合前副净〕酒多了。连日困倦。孩儿们。回府去罢。笙歌归院落。灯火下楼台。明日扶残醉。重寻翠羽来。〔小净送副净下小净吊〕谢素秋过来。我爱你体态轻盈。歌喉宛转。我府中歌舞虽多。却没有你这般颜色。你住我府中罢。我另眼看觑你。〔旦〕念素秋章台陋质。永巷庸流。祇堪卖酒当垆。难入琼楼玉馆。况且老爷贵府。无数佳冶丽人。岂少贱妾一辈。〔小净〕这妮子。你不见么。</p><p>【前腔】这繁华绝伦。这繁华绝伦。三千黛粉。六宫颜色谁堪逊。不是少你一个。只是我爱你。你若进我府中。我把你做掌中玉珍。做掌中玉珍。〔作搂旦旦避小净〕心坎儿裏温存。肺肝儿般帮衬。〔合前旦跪小净扶起介〕</p><p>【前腔】媿烟花户门。媿烟花户门。风尘陋品。岂堪与王公贵戚相厮溷。况有无数绛裙。有无数绛裙。荐夕总横陈。东邻岂足问。<br> 〔合前小净怒介〕唗。这贱人。我到有心抬举你。你却句句远我。我如今把你拘在府中。不怕你走上天去。花婆那裏。〔老旦扮花婆上〕本卖花为生。翻因花作祟。日间花裏行。夜间花裏睡。花婆磕爷头。〔小净〕花婆。你把这贱人去牢禁在府后静房裏。有呼唤纔许放出。〔老旦〕晓得。只是府中插戴的时鲜花朵。日日是小妇人采办。〔小净〕我另遣人便了。</p><p>别梦依依到谢家。名珪似玉净无瑕。<br> 东风堪赏还堪恨。落尽溪头白玉花。〔下〕</p><h2 id="第四出-羁迹" tabindex="-1"><a class="header-anchor" href="#第四出-羁迹" aria-hidden="true">#</a> 第四出　羁迹</h2><p>〔旦老旦吊场老旦〕素娘请到后边去。〔旦走介老旦〕这是老婢的卧房。你只在此坐坐罢。〔旦〕</p><p>【尾犯引】花落任西东。似柳絮风飘。芙蓉霜送。栽却愁苗。耘成恨种。〔老旦〕素娘。看你翠蛾蹙远山黛拥。红泪流秋水霞笼。〔合〕听残漏声声聒耳。月落燕楼空。<br> 〔老旦〕〔南乡子〕万籁寂无声。残角呜呜近五更。香断灯昏眠未稳。凄淸。只有霜华伴月明。〔旦〕应是夜寒凝。恼得梅花睡不成。我念梅花花念我。关情。独立檐牙倚玉棂。〔老旦〕素娘。我们向来也闻你的芳名。只是无由见面。今日之事。怎么样起。〔旦〕你家老爷生要奴家进府。奴家不从。以此发恼。〔老旦〕元来如此。素娘。你好不见几。我老爷官居极品。势焰熏天。官家尙然拱手。朝臣孰不低眉。你是个女流。到要与他抗拒。况且府中富贵。天家不如。你若进来。自然得宠。那些儿亏负了你。苦死不肯相从。〔旦〕人各有志。岂可以势相迫。〔老旦〕不从他由你。只怕这头门进得来出不去哩。〔旦〕他若再来相迫。我拚得一死便了。</p><p>【尾犯序】此夜恨无穷。似别鹤孤鸿。槛鸾囚凤。〔老旦〕你有何心事。就对老婢说也不妨。〔旦〕我有无限衷肠。欲诉何从。悲恸。惹祸的是花容月貌。赚人的是云魂雨梦。从今后似提篮打水。落得一场空。〔老旦〕</p><p>【榴花泣】素娘。你无端何故恨匆匆。似你这月作态玉为容。正合在绮罗丛裏承恩宠。送年华暮鼓晨钟。素娘莫怪老婢说。你娼家有甚好行径。风云转蓬。倚市门调笑将人哄。休只认酒酽花醲。■〈目斩〉眼间就兴尽杯空。〔旦〕</p><p>【渔家傲】我岂恋换羽移宫。奈女萝怎倚孤松。就是我辈从良。须要择人而事。〔老旦〕若要择人。那裏有我老爷这样对头。〔旦低〕咳。花婆花婆。他只是俗子村夫。难管领秋月春风。〔背〕蚤上差平头去约赵伯畴。他有诗来约我明日相会。谁想监禁在此。多分又成虚话了。看他诗中字字芳心懂。怎割舍风流业种。男中赵伯畴。女中谢素秋。不知向来何故有此言语。想我两人才貌呵相同。故敎人作颂。只愁缘分浅到底成空。<br> 【尾】通宵聒絮多惊动。〔老旦〕素娘。你何事痴迷不信从。可不道得丧悲欢总是空。<br> 夜思千重恋旧游。无穷归思满东流。<br> 窗残夜月人何在。深锁春光一院愁。</p><h2 id="第五出-胡扰" tabindex="-1"><a class="header-anchor" href="#第五出-胡扰" aria-hidden="true">#</a> 第五出　胡扰</h2><p>【点绛唇】〔净扮斡离不上〕紫塞靑烟。玄菟白草。朝那道。劣马嘶骄。眼底中原小。<br> 汉水连天霜草平。野驼寻水碛中鸣。陇头风急鴈不下。沙场苦战多流星。咱家大金丞相斡离不是也。自从大宋与咱家盟约。倂力攻辽。还他燕云十六州。以偿用兵之赀。不意王黼背约。纳我叛人张瑴。为此提兵到此。吾想宋室君臣。偷安旦夕。方且预借元宵。咱家连夜渡河而来。克定日期。要在元旦左右。打破汴城。务要庆赏眞元宵。好快活也。把都儿们那裏。〔杂扮四卒上〕进军黄河南。穷寇势将变。日落沙尘昏。背河更一战。〔见介净〕把都儿们。自从咱渡河而南。如入无人之境。这些百姓抱头鼠窜。纷纷逃躱。此去汴京不远。眼见得破在旦夕。须要倂力杀上前去。待克城之日。大开府库。把金帛重赏你们。就此拔寨前进。〔杂介净〕</p><p>【淸江引】纷纷铁骑如云绕。塞满关山道。弓随月影弯。剑逐霜光耀。看指日间破京城如电扫。<br> 〔杂〕禀爷。已到汴京城下了。〔净〕把都儿们且不要近城。只远远四下围定。待明日造起云梯。看了城中动静。再作道理。〔杂走围〕</p><p>【前腔】漫漫血战何时了。直向中原捣。破竹已成功。幕燕眞堪笑。直待到京城赏元宵纔开怀抱。〔走下〕</p><h2 id="第六出-赴约" tabindex="-1"><a class="header-anchor" href="#第六出-赴约" aria-hidden="true">#</a> 第六出　赴约</h2><p>【宜春令】〔生上〕风月性。云雨肠。自生成花狂柳狂。新词楚楚。俏名儿堪与秋娘抗。苏小小才貌相当。吕双双风流不让。拚醉佳人锦瑟。翠屛朱幌。<br> 日昃鸣珂动。花连绣户春。盘龙玉台镜。惟待画眉人。小生为有谢素秋之约。昨晚一夜睡不安稳。巴得天明。便起来梳洗。如今已打扮得齐整。除下旧巾帻。换套新衣裳。果然停当。只是怎得钱兄出来。不免催他去。钱兄起身未。〔外应上〕来也。</p><p>【前腔】乡心切。旅梦长。〔生〕钱兄快来。〔外〕是何人催促恁忙。〔见介〕呀。伯畴。你衣衫停当。匆匆挈伴将何往。〔生〕孟博。你又忘了。谢素秋约我今日相会。〔外笑〕何乃太蚤。〔生〕小弟以为迟矣。探花信浥露何妨。护花神遇风须障。〔外笑〕你似游蜂粉牵香惹。鎭日顚狂。<br> 〔生〕不是。昨日他内府完事。一定蚤回。今日我们蚤去。也见得有些志诚。〔外笑〕好一个老实社家子弟。旣如此。就请同行。〔同走生〕</p><p>【前腔】韦娘面。刺史肠。两相逢迷留怎当。芳心密意。相偎相靠从前讲。〔外〕伯畴。此间已是他家。想还未归。你看雕栏畔鹦鹉声喧。画檐边蜘蛛尘网。〔生〕眞像个不曾到家的。不见银筝抛却。玉台闲放。<br> 天气尙蚤。旣不在家。我们在此坐待一回。〔丑上〕院锁春风杨柳。门深夜雨梨花。未许情谐琴瑟。空劳梦遶琵琶。小人谢家平头。今蚤去候姐姐。不想被王丞相拘留在府。只得独自回来。呀。家中到有人坐在此。不知那个。〔见介〕元来是赵相公钱老爷。〔生外〕平头。姐姐回来了么。〔丑〕不要说起。姐姐在内府承应已完。昨日到王丞相府去。不想被他囚禁。不放回来。小人今蚤去候。没处问个消息。以此只得自回。〔生外骇〕为甚么囚禁他。〔丑〕</p><p>【前腔】只为花容丽。玉貌扬。那王丞相呵。死临侵邀求凤凰。〔生外〕你姐姐从也不从。〔丑〕便是抵死不从。〔生笑〕这纔像个素秋。〔丑〕王丞相因姐姐不从。就发恼起来。把温存情况。变做了瞒神諕鬼乔模样。把我姐姐监禁在府后什么静房裏头。昏腾腾楚岫云遮。黑漫漫阳台路障。一似笼囚鹦鹉。浪打鸳鸯。<br> 〔生〕元来如此。我那素秋。你怎得个出头日子。孟博。我与你计较去救他也好。〔外〕王黼的威势。天子尙且畏他。他把一个妓女藏在府裏。你我两个措大。便思量救他。也太迂阔了。素秋旣不在。我们且到下处去。等他回了再来。〔生〕旣然到此。且耐心坐等一回。或且放得回来。也未可知。〔外〕我有朋友在南熏门外。向欲访他。此去却近。兄只在此等。我去访了他。来与你同回下处去何如。〔生〕使得。兄去就来。〔丑〕小人也再去王丞相府前去打听。若有下落。快来报与相公。〔生〕说得是。我只在此等你。〔外〕蓬荜存寒士。〔丑〕朱门访玉人。〔同下生吊〕</p><p>【普天乐】只指望撩云拨雨巫山嶂。谁知道烟迷雾锁阳台上。想姻缘簿空挂虚名。离恨债实受赔偿。想杜牧是我前生样。只合守蓬窗茅屋梅花帐。素秋素秋。我想你此时呵。托香腮闷倚回廊。断难穿泪珠千丈。只落得两边恩爱做了两地彷徨。<br> 【锦缠道】咳。王黼王黼。笑村郞。强风流攀花隔墙。错认做楚襄王。全没有半星儿惜玉怜香。我这裏相思堑危如石梁。他那裏愁闷城坚若金汤。磨勒在何方。那沙咤利又十分威壮。如何更酌量。眼见得石沈山障。怨只怨孤辰寡宿命相妨。<br> 【山桃红】挠不着心中痒。咽不下尊前酿。谎歌郞夺了平康巷。花胡衕添了勾魂将。温柔乡涌出瞿塘浪。眼睁睁敎我意惹肠慌。<br> 等这半日。钱兄也不来。平头也不来。天色已晚。且到下处去。明日再来。或且有些好消息。也未可知。</p><p>【尾】休言好事从天降。着甚支吾此夜长。羞杀我画不就眉儿汉张敞。<br> 一寸相思一寸灰。野塘晴暖独徘徊。<br> 行人杳杳看西月。肯信愁肠日九回。</p><h2 id="第七出-请成" tabindex="-1"><a class="header-anchor" href="#第七出-请成" aria-hidden="true">#</a> 第七出　请成</h2><p>【红绣鞋】〔净扮斡离不引军上〕神兵席卷长驱。长驱。军声鬼哭神呼。神呼。围城邑。禁樵苏。如拉朽。似摧枯。〔合〕看直捣混舆图。看直捣混舆图。<br> 咱家大金丞相斡离不是也。自从提兵来此。与中原交战。一败张瑴于燕山。再败郭药师于白河。遂乘势直抵汴京。紧紧围住。城中十分危急。道君皇帝让位东奔。新皇帝初登大宝。胆怯心寒。前日遣赵良嗣来议和。就讲岁币二百万之外新增百万。尊咱家为伯。彼家为侄。但求退兵。咱对他说。京城破在顷刻。咱以少帝之故。敛兵不攻。欲存赵氏宗社耳。今若议和。岁币不要说起。当输犒师之物。金五百万两。银五千万两。牛马万头。表段五万疋。以宰相亲王为质。送大军过河。一一如议。咱就退兵。若还一字不依。莫怪三军啰唣。又要王黼贼臣亲诣军前发落。赵良嗣诺诺而退。想今日一定来也。把都儿们大声高叫。着宋国大臣速赴军前议事。〔杂应叫介小净扮王黼引小军持物上〕败国亡家且莫论。儿啼女哭不堪闻。蚤知今日多辛苦。悔不当初做好人。我王黼平日只晓得献媚取容。那知他军国大计。不想大金斡离不丞相提兵渡河。势如破竹。把一个汴京城紧紧围住。内外不通。又怪我纳彼叛臣。勒要到军前发落。我想此人比不得道君皇帝。不是好惹的。此去凶多吉少。为此被我通同梁太尉。盗得一颗传国玺。又将内库黄金一百万。白银二百万。前去送与他。再着些花言巧语。或且饶得我过。也不可知。全仗祖宗阴护佑。还祈天地默扶持。此间已是辕门前。你看戈戟如林。刀鎗似雪。旌旗耀日。杀气横天。好怕人也。且就此俯伏咱。〔俯伏介净〕辕门外俯伏的什么人。〔小净〕宋国下臣王黼。死罪死罪。〔净〕就是王黼么。挷进来。〔杂挷进介净〕王黼。你这贼臣。欺君误国。恃势殃民。把一个赵氏江山。弄得如此。你尙且违我盟誓。纳我叛臣。今日天兵到来。死在旦夕。更有何辞。还来见我。〔小净〕王黼自知罪重恶极。万死无逃。只是尙有一言。再祈俯纳。〔净〕有言尽着你说。〔小净〕道君皇帝出奔之时。事出倥偬。遗下传国玺一颗。乃历代受命符玺。却是王黼收得。今特将来献上丞相。以为受命混一之兆。再有王黼向趱家私。黄金一百万两。白金二百万两。以为犒赏三军之资。总在辕门。未敢擅入。〔净〕京城破日。这些玉玺金银。怕不是咱家的。谁要你来先献。不过是逃死的奸计。〔小净〕丞相要杀王黼。正如孤豚腐鼠。一刀斧手之事耳。但若丞相留得王黼狗命。待王黼回去。主张宋家事体。凡丞相所须。何不如意。丞相请自三思。〔净背〕到也说得有理。这样人杀他也没用。〔对〕放了挷。玉玺金银。传令收进。〔小净谢起复跪净〕且起来。把城中光景说一遍。〔小净〕</p><p>【琐寒窗】汴京城富贵难言。千里春风奏管弦。奈君臣苟且偷乐流年。岂意大兵吊伐。长驱席卷。今日呵。只落得鸟啼花怨。〔合〕堪怜。析骸易子哭声喧。繁华一旦都捐。<br> 〔净〕宫殿不曾动么。〔小净〕</p><p>【前腔】蕊珠宫已作飞烟。云篆天书迹邈然。更宣和离黍夜月空悬。奎章阁畔。盛集乌鸢。绛霄宫徧生苔藓。<br> 〔合前净〕艮岳无恙么。〔小净〕</p><p>【前腔】艮岳在御宅东偏。别是神仙一洞天。有卿云列岫。龙跃诸轩。奇花异石。海输陆辇。到今来树头巢燕。<br> 〔合前净〕我闻汴京城富贵。欲来看赏元宵。依你说来。这等萧条景象。就打破也是空城。要他何用。〔小净〕要这空城。委实没用。王黼到有一计在此。〔净〕你就说。〔小净〕丞相只顿兵城下。声言攻打。把城中玉帛子女。尽行括取。然后勒要二帝亲赴军前议和。那时挟之而往。则中原之土地。丞相之土地。中原之人民。丞相之人民矣。又何求而不得哉。若只留恋空城。宽假二帝。窃恐勤王兵集。天下事未可知矣。丞相听禀。</p><p>【前腔】汴京城王气萧然。万户凄凉尽倒悬。不见门生荆棘突少炊烟。驴游禁掖。狐登宝殿。臻蓬蓬歌声凄怨。丞相。你但声言。增还岁币便师旋。要主人翁亲赴军前。<br> 〔净〕好计好计。元来你是个知趣的人。一向怪差了。太傅。我也有句话对你讲。我大军凡到之处。龆龀不留。你城中也住不稳。你原是祥符人。今番进城。速速把家赀整理。回到家去。待我克城之后。逶迤而南。取你来军前听用。你是有恩与我的。少不得还你个大大官做。〔小净拜谢〕多谢丞相指迷。〔净〕还有一事。闻得你家女妓最多。快选上好的送几百名到军前消遣。〔小净背〕前日正受了谢素秋那婆娘的气。如今把他送来。出这口气。〔对〕有个妓女。名唤做谢素秋。歌舞绝伦。待王黼回去。就送他一班儿到军前听用。王黼就此吿回了。〔净〕请回罢。</p><p>箭入昭阳殿。笳吟细柳营。<br> 内人红袖泣。王子白衣行。</p><h2 id="第八出-脱禁" tabindex="-1"><a class="header-anchor" href="#第八出-脱禁" aria-hidden="true">#</a> 第八出　脱禁</h2><p>【月云高】〔旦上〕雾昏尘暗。世事多伤感。鎭日愁云结。彻夜妖星撼。王黼王黼。你把我坐守行监。■〈石叅〉可可忒渔滥。〔内作喊介〕忽听得军声喊。逗落了佳人胆。咳。不要说奴家。就是官家。这时候呵。也踯躅荒郊没掂三。翠辇空山饱瘴岚。<br> 我生之初尙无为。我生之后宋祚衰。狼烟四起兮沸鼓鼙。锋镝成林兮盛旌旗。人民涂炭兮城郭非。孤身沦落兮红颜隳。山可平兮海可竭。妾怨苦兮无穷期。奴家谢素秋。自被王黼囚禁在此。不意金兵压境。京城危在旦夕。咳。一个金瓯无缺的天下。被两三个贼臣弄得至此。王黼连日被金兵押在军前。我欲待竟自回去。一来恐怕他追赶。二来城门紧闭。便要回去。也无计出城。只得且在此等个机会而行。花婆今蚤出去打听消息。待他回来。与他计议。前日赵伯畴约我相会。又是月余。这等乱离。多应会试不成。不知还在京城否。又不知后日得会面否。好愁闷人也。</p><p>【前腔】绿愁红惨。薄命多迍轗。我和你会面艰如许。姻缘事如何勘。说将来才貌相堪。生察察因人陷。我被那红颜误。他被那靑衫赚。正是两地相思一样担。百岁良缘百滞淹。<br> 〔老旦上〕灶突已炎上。燕雀犹未知。素娘在那裏。素娘。你还不知。〔旦〕花婆。为甚这等慌张。〔老旦〕</p><p>【不是路】虏势难支。故国飘零事已非。你看军声沸。汴京破在须臾矣。〔旦〕官家如何。〔老旦〕道君的。东奔建业多狼狈。结绮临春万户灰。〔旦〕你老爷到军前如何。〔老旦〕老婢到把要紧说话忘了。老爷到彼呵。魂惊悸。军前勒取讴歌妓。闻得首名是你。首名是你。〔旦慌哭介〕</p><p>【前腔】听说惊疑。我本是月户云窗娇媚姿。身柔脆。岂堪嫁作豺狼配。泪交颐。今朝宝瑟抛珠袂。明日金鎗卧铁衣。悲笳裏。声声断送朱颜顇。定做异乡寃鬼。异乡寃鬼。<br> 花婆。事已危迫。万望你定一计救我则个。〔老旦〕素娘。老婢一向要对你说些衷肠话。不知你心事。不好说得。老婢原不是王府裏人。向在长安城中卖花为生。莫说王公贵戚。就是三宫六院。也都厮认。为是朝夕送花朵到王府裏来。王丞相好意相留。不好恝然而去。只是每常看他行事。后日必有大祸。因此老婢也无心要住在此。他前日把你囚禁。我那时就有意要放你。未得其便。如今金兵压境。他自己也顾不全。这座冰山。能消几个风吹日炙。你我不就此时脱身。更待何时。此间府中门路。我都识熟。不怕不出。只是出门之后。投到何处去好。〔旦〕回家去何如。〔老旦〕金兵拘刷女妓。你是头儿。若回家去。可不在此待拏。〔旦〕到赵伯畴家去何如。〔老旦〕他是什么人。〔旦〕是山东解元。会试到此。〔老旦〕会试举人。不过一间两间下处。怎藏得你。老婢有个孩儿。现充守新蔡门军士。闻得金兵专打南熏门。新蔡门贼兵却少。我们就此出去。到孩儿家住下。寻个方便。溜出城去。自有脱身之所。事不宜迟。就此去罢。〔老旦同走旦〕</p><p>【皁角儿】慨西风横沾泪臆。感东君殷勤周庇。千般恨凭谁诉题。总婵娟误人非细。但只见野棠春玉尘委。原上草靑血化。物是人非。〔合〕凄凉鼓吹寂寞舞衣。从今后旧时堂燕。更傍谁飞。〔老旦〕</p><p>【前腔】百年事不胜痛悲。乐游原霎时尘翳。劝娘行不用凄其。红颜命自来憔悴。今日与你脱去此难还好。若还解送金虏。好一似抱琵琶弹马上。奏胡笳穹庐帐。抛掷谁知。<br> 〔合前老旦〕且喜已到新蔡门。此处已是孩儿家裏。〔叫介内答〕不在家。在城上守把。〔老旦〕素娘。天色晚了。城上紧急。出去不得。且待明蚤觑便而行。〔旦〕是如此。</p><p>又见秦城换物华。岂宜重问后庭花。<br> 于今抛掷长街裏。莫怨东风当自嗟。</p><h2 id="第九出-献妓" tabindex="-1"><a class="header-anchor" href="#第九出-献妓" aria-hidden="true">#</a> 第九出　献妓</h2><p>〔小净便服上〕当年志气粗豪。叱咤山岳动摇。天子视如狎友。宰相则当儿曹。岂意达虏临境。南人日夜号咷。区区亲赍金帛。前去行成讨饶。那斡离不就如阎罗天子。军士们个个是木客山魈。被我逞着口中三寸。等闲免了颈上一刀。谁管他山河破坏。谁管他宫阙焚烧。这叫做慷他人之慨。风自己之骚。我王黼平日气槪。天子不怕。不意见了金丞相。软做一堆。全亏这嘴头子说了几句。他就道我知趣。教我速速回家。后日自有重用。又讨我家歌妓。我正受了谢素秋那婆娘的气。被我就指他的名儿报去。我如今回来。打发他们起身。收拾了家赀。回祥符去。再作道理。从来狡兔营三窟。毕竟饥鹰饱一扬。来到此间。已是本府。只索进去。快唤谢素秋出来。打发他去。掌家的。在那裏。快与我唤谢素秋出来。〔内答〕谢素秋昨晚逃去了。〔小净〕花婆那裏。〔内答〕也去了。〔小净慌介〕罢了。罢了。怎么好。昨日已报过他名。如今逃了。教我那裏追寻。也罢。只就这些妓女中拣个俊俏的。冒做谢素秋解去。只要册子上开他做头便了。打差官那裏。〔丑扮打差官上〕寄语当路人。莫将国事误。可怜中华女。嫁作胡人妇。打差官磕爷头。〔小净〕打差官。我府中有歌妓一百二十名。为头的叫做谢素秋。你可造成花名文册。解送到大金斡离丞相处听用。不可有误。就传上丞相爷。</p><p>【玉山颓】名姬全部。特遣助春风燕幕。看他笼玉笋翠袖长垂。步金莲绛裙轻举。是瑶台仙侣。个个向羣玉山头勾取。你说俺爷多多拜上丞相。盼望黄龙府。目烦盱。不能亲到效区区。〔丑应背〕</p><p>【前腔】你掠取民间子女。敎歌舞指望朝欢暮娱。谁知把倾国名姝。反做了丧家逋虏。咳。众歌妓众歌妓。你就是衔杯舞马。肯向凝碧池头回顾。〔对净拜〕拜别恩官去。〔小净〕你快去。不要担误了公事。〔丑〕敢趦趄。〔出介〕秦楼此夕梦魂迂。<br> 〔下小净〕打差官已去。且唤掌家出来。收拾回去。掌家的那裏。〔末扮掌家上〕福兮祸所伏。祸兮福所依。试看檐头水。点滴不差移。掌家的磕爷头。〔小净〕掌家的你晓得么。金人声势甚盛。宋室亡形已彰。我昨蒙斡离丞相美意。教我且回家去。等他克了京城。渐至河南。便来召我重用。你如今把家赀尽数把车儿装上。先押出新蔡门去。到陈桥驿相等。我随后就来了。只在驿前相会同行。不可有误。〔末〕门上紧急。倘或盘问如何。〔小净〕说是我的车辆。谁敢拦阻。〔末〕这许多东西。那裏讨得许多车子。况且小的一人。恐怕照顾不及。〔小净〕也罢。就传我令去新蔡门。拨三千守城军士护送你到驿便了。〔末传〕王丞相有令。新蔡门点三千军士听用。〔内应小净〕你此去非通小可。须要小心。</p><p>【三学士】他那裏长胜雄兵如虓虎。况累累千乘辎车。〔末〕朝廷待老爷这等恩深。老爷何忍弃之而去。〔小净〕你谩说朝中日近恩还重。我只怕阵上云高势却孤。〔合〕但愿长途无崄岨。平安去返故庐。〔末〕</p><p>【前腔】我想你富贵荣华谁与伍。闇然消歇无余。从来高处须防跌。始信康庄卽畏途。<br> 〔合前杂扮军士四名上〕新蔡门守城军士三千名。听候爷发落。〔小净〕军士每。我打发家人回去。着你每护送至陈桥驿。须要小心。违者军法。〔杂应〕</p><p>莫遣黄金谩作堆。五陵松柏使人哀。<br> 奸邪用法元非法。往事空成半醉来。</p><h2 id="第十出-出关" tabindex="-1"><a class="header-anchor" href="#第十出-出关" aria-hidden="true">#</a> 第十出　出关</h2><p>【六么令】〔老旦旦同上〕山河顿改。阵云迷杀气横排。霜寒鼓死哭声哀。冲风起带星来。瘦腰肢战怯难禁害。瘦腰肢战怯难禁害。<br> 〔旦〕花婆。天已明矣。怎么摆布出城便好。〔老旦〕素娘。我家孩儿昨晚被王黼差押家赀到陈桥驿去。门上并无一人相认。我与你只在此等候。看有人出城。寻个计较混去。如今且不要忙。你还坐在裏头。我去外边打听。若有机会。就来报你。〔旦介同〕正是宁为太平犬。莫作乱离人。〔暂下末同车夫军士上〕</p><p>【前腔】亲赍金帛。陈桥驿如隔天涯。〔内喊介末众〕杀声四起昼昬霾。怎脱得这狼豺。敎人胆战心惊骇。敎人胆战心惊骇。〔末〕已到新蔡门。唤守门军。快开城门。〔杂叫内应〕什么人大胆叫门。〔末〕王丞相府差出城的。〔内应〕旣是王丞相差来的。讨文引来验。〔末介内应〕开门。〔末军士车夫同〕敎人胆战心惊骇。敎人胆战心惊。骇。〔下小净便服上〕</p><p>【前腔】冰山已坏。悔当年作事全乖。今朝行路苦难捱。生恐怕被人猜。咳。老天老天。只求保得微躯在。只求保得微躯在。<br> 自古道无平不陂。无往不复。我王黼受朝廷许多厚恩。到把一个江山送了。如今蒙斡离丞相与我暗约。教我且作归计。改日自有用处。万万家赀。已着掌家的先押出城去了。我如今也趁蚤走罢。只一件。我平日害人最多。见我回家。那班人定来算帐。却怎么好。〔思介〕我有个相知在雍丘县。且到那裏去暂住几时。再作道理。此间已是新蔡门。不免叫门则个。掌门的官儿那裏。〔杂扮守门官上〕朝朝开玉帐。夜夜卧金钲。讥察非常事。监门役岂轻。掌城门指挥磕爷头。〔小净〕我奉密旨出城公干。快开城门。〔杂应〕晓得。〔开介小净作出杂送介〕掌门指挥候送爷。〔小净〕去罢。不消了。〔小净下杂吊〕你看王丞相先将行李打发出城。此去定有跷蹊。朝廷这般待他。一遇有事。就飘然而往。要那臣子何干。我且坐在此看他可转来。〔老旦上叫〕素娘快来。〔旦急上〕</p><p>【前腔】担惊担害。整终朝怀着鬼胎。〔见介老旦〕素娘好了。方才王黼丞相出城。我每快快趁此机会哄他出去。〔旦〕倘或盘问如何。〔老旦〕若还盘问我安排。〔见杂介〕快开门。〔杂〕你两个妇人。那裏去的。敢来叫门。〔老旦〕我是丞相府女裙钗。方才丞相前行。我每一时走不上。迟了一步。你盘诘谁来。〔杂〕敢是冒名的。〔老旦〕谁是冒名。你难道不晓得。我花婆到处名偏大。花婆到处名偏大。<br> 〔杂〕元来是丞相府花婆。是眞的了。只是你敢逃走出去的么。〔老旦〕你敢是阻当我么。〔叫〕老爷转来。〔杂骇介〕请稳便。国事悬敌国。权奸狎妇人。〔下老旦〕且喜已出城门。前面都是金军。我每还要脱这虎口。才得性命。〔旦〕呀。你看前边无数达虏来了。且躱在一边。等他去了再走。〔暂下杂扮达兵上〕快赶快赶。方才见许多人推着许多车子过去。说是王黼家的。必然是重货。咱们尽去追赶。追得来时一半解与老爷。一半众人分用。饶他走到焰摩天。脚下腾云须赶上。〔下旦老旦上老旦〕惭媿惭媿。这些羯奴。几乎丧在他手。他只见前面许多车子。舍命赶去。你我不就此时脱身。更待何时。〔旦〕</p><p>【忆多娇】走得我气已衰。眼倦开。笳鼓喧鸣声正哀。回首龙城尽草莱。〔合〕只见林薄云埋。林薄云埋。屈曲程途怎捱。〔老旦〕</p><p>【前腔】素娘。你云鬓歪。坠玉钗。山路崎岖褪绣鞋。欲觅居停门未开。<br> 〔合前老旦〕天色已晚。前边有个庵院。且去投宿一宵。明日再行。</p><p>泪沿红粉湿罗巾。剑遂惊波玉委尘。<br> 今日乱离俱是梦。人生莫作妇人身。</p><h2 id="第十一出-错认" tabindex="-1"><a class="header-anchor" href="#第十一出-错认" aria-hidden="true">#</a> 第十一出　错认</h2><p>【凤皇阁】〔生上〕黍离宫殿。今古兴亡阅遍。银屛金屋梦魂边。镜匣长封娇面。怕星移斗转。泪湿胭脂损旧颜。<br> 玉容何处成终诀。立向西风泪流血。昨夜分明梦裏来。醒时隐约寒灯灭。自从谢素秋被王黼拘留之后。小生日日去探问。并无消息。岂意胡虏犯阙。京城危若累卵。上皇东幸。新帝草草卽位。二三奸臣。还在左右。眼见得社稷丘墟。赵氏不血食矣。咳可叹可叹。前日有旨。朝觐官免朝。尽行复职。会试的亦许暂往邻郡逃避。事平再来。钱兄已赴雍丘任去了。他去时曾与小生有约。且到彼暂避。只为谢素秋。未得便往。好歹今日再去寻访一番。若得个下落。也不枉了许多悬想。〔走介〕你看九庙灰飞。万家烟灭。铜驼偏生荆棘。石马埋没蒿莱。别院秋深黄叶坠。寝园春尽碧苔封。好生伤感人也。</p><p>【狮子序】陵谷变。朝市迁。痛宫车碾破关山野烟。更深宫寂寞。昼漏空悬。若论废兴的旋转。祗敎人怨野鹿。恨宫莺。妒飞鸢。梦迷春苑。只听得万年枝上。日暮啼鹃。<br> 此间已是王黼府前。怎么没有一人在此。不免问声。〔问〕借问声。王丞相可在府中。〔内应〕不在府。军中去了。〔生〕</p><p>【太平歌】只见重门闭。草色连。鸟雀声从花外啭。〔又问〕再借问声。有个教坊妓女谢素秋在府。可曾放出去了。〔内〕不晓得。〔生〕唐环不见沈香远。汉宫难睹昭阳燕。却似广寒宫裏去觅婵娟。会面杳无缘。<br> 此处杳无寻觅。不免再到他家去。〔走介〕</p><p>【赏宫花】歌楼在那偏。新愁眼欲穿。此间已是他家。寂无一人。定然不曾回了。客馆轮蹄绝。绣阁网虫沿。昔日酒旗歌板地。今朝谁是抝花仙。<br> 两处都没有个消息。只得且回到下处。明日打点回去则个。〔丑扮差官上〕歌残翡翠帘前月。醉倒巫阳梦裏云。岂料中原窈窕女。穹庐深处结良姻。自家王丞相府差官。押送歌妓到军前去。逶迤行来。已是南熏门了。〔朝内介〕众车夫。好好把车子一溜儿摆着。不要搀前落后。〔内应介生〕前面那官儿说是王丞相差的。不免上前去问声。或且得个信儿。也不可知。〔相见介生〕尊官拜揖。尊官是何衙门。今欲何往。〔丑〕在下是王丞相府打差官。奉俺丞相爷钧旨。着送歌妓到斡离丞相军前去。〔生骇介背〕好古怪。解送歌妓。莫不素秋也在裏头。〔对〕请问尊官。歌妓有多少名数。可有一个谢素秋在内。〔丑〕头名就是他。〔生悲介〕咳。老天。老天。罢了。谢素秋。你今番石沈海底。永无见面之期矣。〔丑〕我且问你。他是相府中的人。你怎么就晓得他的名儿。〔生悲〕</p><p>【降黄龙】堪怜。我与他是中表姻联。自幼相从。意投情眷。尊官莫哄小生。眞个有谢素秋没有。〔丑〕为甚哄你。这不是花名册子。你自看。〔生看念〕歌舞妓女一百二十名。第一名谢素秋。〔生悲〕似羸瓶断绠。坠深深井底。再出何年。尊官。后边那些车子都是歌妓在内么。〔丑〕正是。〔生揖〕尊前。望行方便。〔丑〕你要怎么。〔生〕小生欲与谢素秋说一句话。但相容近车儿一面。死也谁怨。〔丑〕你这人莫不风癫的。这是军情事。好当耍的。〔生〕我管什么军情事。〔走近车丑阻〕车夫。快快推车儿出城去。快走起。快走。起。〔推车上走一遭〕相逢不下马。各自奔前程。〔丑同杂下生吊〕纵然有一腔心事。对面难宣。<br> 【大圣乐】素秋。素秋。你似明君远嫁祁连。抱琵琶马上眠。明明在他一辆车中。要说句话也不能。素秋。我与你这等无缘。似黄昏门掩梨花院。人不见。月空悬。他那裏载将愁闷征车上。我这裏拾得凄凉逝水前。此夜更长漏永。怕没个千番肠断。万遍魂牵。<br> 千山万水玉人遥。铜雀春深锁二乔。<br> 几处吹笳明月夜。却敎江汉客魂消。</p><h2 id="第十二出-投雍" tabindex="-1"><a class="header-anchor" href="#第十二出-投雍" aria-hidden="true">#</a> 第十二出　投雍</h2><p>【满庭芳】〔旦上〕帝里繁华。长安人物。妆成宣政风流。绿窗朱户。十里烂银钩。〔老旦上接〕一旦刀兵齐举。旌旗拥百万貔貅。〔合〕长驱入歌台舞榭。风卷落花愁。<br> 〔旦〕一朝鼙鼓揭天来。百二山河当地灰。〔老旦〕驿馆夜惊尘土梦。繁华犹自故乡回。〔旦〕花婆。感得你恩山义海。脱离我虎窟龙潭。如今幸得军声渐远。只是奴家途路生疎。不知还投那条路去好。〔老旦〕素娘。这等乱离世界。惟有全生要紧。若还到冲要去处。恐怕安身不稳。老婢原是雍丘人氏。彼中亲戚甚多。况且僻静。兵燹一时不到。就走这条路何如。〔旦〕但凭花婆指引。〔老旦〕旣如此。请这边投南去。〔旦〕</p><p>【倾杯玉芙蓉】抵多少烟花三月下扬州。故国休回首。为甚的别了香闺。辞了瑶台。冷了琵琶。断了箜篌。〔老旦〕怎禁得笳芦塞北千军奏。怕见那烽火城西百尺楼。〔合〕似靑靑柳。飘零在路头。问长条毕竟属谁收。<br> 〔老旦〕素娘。似你这般风流潇洒。如花似玉。向在风尘。知心有几。〔旦〕</p><p>【破地锦】笑悠悠。若个是知心友。花婆。门户中道路有甚好处。恩变做雠。但相逢便与两字绸缪。多少鸾凰谁是雎鸠。鬼狐尤错认做亲骨肉。<br> 素娘。每常见你怀着一幅纸。像有诗儿在上。是谁赠的。这般珍重。〔旦〕是济南赵解元赠我的诗。带得在此。花婆请看。此人才是我相知。可惜不曾见面。〔老旦〕可又是作怪。不要作耍老婢。那裏有不见面的相知。〔旦〕花婆。谁作耍你。却有个缘故。那赵解元是山东才子。奴家也教坊有名。故此人人说道。男中赵伯畴。女中谢素秋。天下无双。人间希有。两边思慕。实也多时。他前日到京会试。两番相访。止因公事。未曾见面。这是他赠我的诗。不想値此大难。两边不知下落。又不知后日得见面否。〔老旦〕元来就是赵解元。前日来参见丞相。老婢也认得。果然好人物。果然是素娘对头。人言定然不差。〔旦〕怎么一个模样。就说一说。〔老旦〕</p><p>【古轮台】我见他态夷犹。绿袍新染翠云流。双眸烱烱星光溜。是风流领袖。况诗句淸新。包笼着许多机勾。〔旦接〕本是织女牵牛。谁料做参辰卯酉。恨无端羯虏拆鸾俦。〔老旦〕似这般风僝雨僽。到有个天长地久。更才子多情。佳人留意。人间传语。三事岂人由。俱辐辏。管敎百岁咏河洲。<br> 素娘。此间已是雍丘县界上。寻一处僻静人家。过了今夜。明日入城何如。〔旦〕是如此。</p><p>【尾】离乡背井多出丑。今夜情魂不住陡。错把雍丘做帝丘。<br> 渔阳烽火照函关。漂泊西南天地间。<br> 妾梦不离江水上。人传郞在凤皇山。</p><h2 id="第十三出-忆友" tabindex="-1"><a class="header-anchor" href="#第十三出-忆友" aria-hidden="true">#</a> 第十三出　忆友</h2><p>【高阳台】〔外上〕太液波翻。瀛洲岛削。乾坤磨蝎重辟。神州腥秽。天河净洗何日。〔贴旦上接〕孤嫠谩恤机中纬。媿塡海无能衔石。〔合〕夫和妇楚囚相对。血泪满襟臆。<br> 〔外〕海门寒日澹无辉。艮岳樊楼尘乱飞。〔贴〕不道帐前胡旋舞。有人行酒着靑衣。〔相见介外〕下官雍丘令钱济之是也。夫人。下官入觐之时。四海偃然无事。到京以后。九庙遽尔陵夷。实宇宙之大变。亦我生之不辰。〔贴〕相公。你虽居下僚。却有民社。闻得胡奴破京而后。便欲乘势南下。恐有奸细。潜入境中。城门盘诘。不可不严。〔外〕夫人之言有理。下官已曾分付各门。固守出入。盘诘去了。〔贴〕请问相公。宋家天下。何以遂至不保。〔外〕</p><p>【金井水红花】国是贤奸混。天心兴废移胡马度金微。扰京畿。中原鼎沸痛恨王黼梁师成这一班奸臣呵。致使翠华东幸。踯躅向江湄。空望断汉官仪也啰。〔贴〕山河百二。一朝顿非。轮毂三千。难道寸筹莫出。好一似渔阳鼙鼓。霓裳酿胚。好一似马嵬旌斾。淋铃雨催眼前一瞬。千古兴亡异。<br> 〔外〕夫人。下官有个至友赵伯畴。原是山东解元。在京曾与同寓。约日下到此暂住。以待京城消息。不知两日为甚绝无消耗。时刻放心不下。〔贴〕干戈汹涌。道里阻隔。未必便有他故。相公何必挂怀。〔外〕夫人。下官与赵伯畴呵。</p><p>【前腔】有月曾同赏。无秋不共悲。携手又何时。况事参差。带甲满地。〔贴〕只恐登楼作赋。裘敝谩无依。〔外〕听何处鸟嘤嘤也啰。〔贴〕就使裁书锦鲤。抒情陇梅。又恐道路纵横。竟作石城漂溺。〔外〕我这裏西风独倚。残月梦回。他那裏夕阳挥泪。愁云惨飞。神交千里。料想心符契。<br> 〔末扮报事官上〕戍鼓断人行。何时见息兵。可怜异乡客。挈伴徙孤城。自家雍丘县守城官张千户是也。有事欲禀钱爷。奈已退堂。只得击鼓进见。〔内击鼓外〕外边击鼓。夫人且回避。〔贴下外〕击鼓的报甚事来。〔末〕小官奉爷钧命。把守城门。凡有出入。尽行仔细盘诘。不敢容情。今有各处逃避来的。尽说爷台仁政。本县简僻。不远千里。特来投托。男子妇女。约有几千。未奉钧旨。不敢开门放入。〔外〕你与我问明来历。要见何方人氏。作何生理。男子妇女。各造一册。开写花名。呈递过来。另自有处。〔末〕册子小官已造得在此。〔递介收介〕老爷可怜见。这些逃亡百姓呵。</p><p>【解三酲】男和女携羣挈队。苦残形半带疮痍。有多少夫妻半路相抛弃。更有兄寻妹父觅儿。城头日暮悲声起。鬼磷终宵夺月辉。望乞垂仁庇。令投生地。免饲狐狸。〔外〕</p><p>【前腔】痛戎马四郊多垒。致赤子在在离披。从来保障须仁吏。岂忍见就死沟渠。自惭不是睢阳守。敢坐视苍生立槁时。你与我速拯济。开门延入。不用趦趄。<br> 天色已晚。速传令去。凡一应逃难百姓。尽行放入。却也要小心。恐有奸细。〔末〕得令。一言倾太岳。万姓起重泉。〔下外吊〕且把册子细查一遍。恐有来历不明的。〔看介〕一名王将明。祥符人。好怪。将明是王黼表字。又是祥符。明明是他。到这裏做甚。嗄。是了。他旣已卖国。又将窜身。不斩此贼。何以谢天下。诛之又恐得罪朝廷。如何是好。</p><p>【前腔】他是千载狐绥绥九尾。两头虺见者多危。唐家林甫吴伯嚭。倾社稷覆宫闱。当年两观诛难缓。此日羣黎怨不知。好把龙泉砺。看白虹贯日。斗气低垂。<br> 再看妇女册子。一口谢素秋。京城教坊妓。〔笑介〕这谢素秋正是我赵伯畴所喜。也来到此。伯畴若至。却也好了此良缘。</p><p>【前腔】他两下情投意旎。奈阻隔会面偏希。岂意缑山已跨靑鸾背。问子晋几时归。若还得遂当时愿。始信良缘会有期。好把赤绳系。只恐无情红叶。逐水东之。<br> 此二事且待日后另自有处。</p><p>山河万里竟分支。莫向中原叹黍离。<br> 往事重观如败局。水光山色不胜悲。</p><h2 id="第十四出-路叙" tabindex="-1"><a class="header-anchor" href="#第十四出-路叙" aria-hidden="true">#</a> 第十四出　路叙</h2><p>【喜迁鸾】〔生上〕新丰酒醒。正渔笛横吹。客毡犹冷。鴈塔虚题。鸳衾独抱。空劳梦怯魂惊。故国秋风槭槭。野店寒灯耿耿。凝盼处。雍丘云树。马首遥横。<br> 断丝弃道边。何日缘长松。堕羽别炎洲。不复巢梧桐。昔有卢莫愁。绰约商玲珑。京华多少年。门外嘶靑骢。时多困轗轲。白璧沦泥中。跨马从骄虏。掩袂泣西风。愿如靑冢月。年年照汉宫。小生会试到京。不意遭此乱离。春闱不举。功名一事。甚觉茫茫。就是谢素秋。不过一妓女。要见一面。亦不可得。如今送与金人。竟成隔世之恨。咳。几时红叶传芳信。那得朱衣暗点头。这也不须说起。我想赵氏宗庙。已踰百年。金人一至。势如压卵。王黼兀自献计于斡离不。欲邀二帝亲诣金军挟之以索重贿。国家高官重禄。都养了这样人。天下事可知矣。可叹可叹。前日钱孟博赴任之时。曾约到他治所。一来可以避难。二来去京不远。信息易通。昨日已被我赚出城来。且喜军声渐远。不免取雍丘道上。趱行前去。〔走介〕</p><p>【鴈鱼锦】天津桃李春正明。奈天骄一夕传边警。凤辇向毡裘亲系颈。谁知单垒就我愁城。纵千军谁敌得心兵。佳人殢虏庭。空落得赚人的诗句为盟证。若妄想见玉容除是魂梦境。孤零。合受伶俜。便靑衫飒沓。还指望红丝定。空亡守命。一霎儿俏花神变做穷灾眚。恨胡虏笳拍乱鸣。恨奸贼征歌请盟。恨国是渭为泾。三般恨。这百年眷岂望能成。难凭。这漂零异情。他那裏泣靑山。投毳帐。做了他乡鬼。我这裏捱白日。掩鸾帏。博得个痴汉名。堪惊。南北瓜分。怎如那秋鸿春燕飞翰劲。耐可当时。无繇见面。但睹娇姿。今若为情。书斋夜冷。三更梦觉。只索把枕头来整整。似这般虚脾动染相思病。何似人言莫浪称。玉关一去。已成桃梗。心知道无由会面。岂再图欢庆。但谁无志诚。他新诗赠投。言言皆动情。怎不挂肠割肚难丢舍。况孤身远投陷穽。惺惺自惜惺惺。堪笑我胸中徒有三千卷。笔下曾无百万兵。谩悲哽。这孤踪似风中断筝。汉将日征兵。有谁人问及铅椠经生。难歇脚蝇蜗利名。没转头凤鸾形影。途次总闲评。正是江淹彩笔题空恨。宋玉招魂赋不成。<br> 千里靑云未致身。五千貂锦丧胡尘。<br> 惟应鲍叔偏怜我。一盏寒灯共故人。</p><h2 id="第十五出-诉衷" tabindex="-1"><a class="header-anchor" href="#第十五出-诉衷" aria-hidden="true">#</a> 第十五出　诉衷</h2><p>【生查子】〔外上〕客泪堕淸笳。为国忧偏大。知己远投箚。心事方撑达。<br> 下官钱济之。自从复任以来。且喜境内宁静。戎马无侵。只为赵伯畴未知下落。日日悬念。今早见城门报单。有个济南赵解元。喜之不胜。事冗尙未延接。前日谢素秋来逃难。次日唤来看看。果然好个女子。不枉我伯畴这般致念。才子佳人。实是良偶。两下不期都来。可不是天作之合。我意欲了此一段姻缘。就唤素秋进衙。他有同来一个老妪。名曰花婆。下官令夫人同他两个另住西衙。只有两件事难处。一来谢素秋是妓女。风尘心性。未知肯随穷秀才否。二来赵伯畴心性顚狂。未见时尙且时刻挂念一见之后。定然迷恋。怎肯把功名着紧。今日且教夫人细问素秋一番。若眞个有伯畴的心。那时另自有处。夫人在那裏。〔贴上〕</p><p>【前腔】官舍绝喧哗。绣阁熏兰麝。暮霭照窗纱。楼上晚妆罢。<br> 〔相见介外〕夫人。前日教你看谢素秋行动。果是何如。可做得个良家之妇。〔贴〕相公。这妮子到也有些好处。丰姿俊雅。可方洛女湘妃。德性温纯。不减少君德耀。绝无绮罗粉黛之态。岂是寻常庸碌之妻。〔外〕夫人。我对你说。山东赵伯畴是天下才子。谢素秋亦天下美人。所以人言把他两个并说。两人也各相思慕。然未见面。今因避难。都来到此。我意欲与他了此一段姻缘。未知素秋心事若何。又不好亲自问得。你差丫鬟唤他过来。盘问一番。我只在裏头潜听。看他如何回你。〔贴〕奴家知道了。〔外〕才子佳人遇本艰。两边衫袖泪痕斑。〔下贴吊〕悬知玉洞桃千树。不是仙郞不与攀。梅香。西衙请花婆谢素秋讲话。〔内应旦上〕</p><p>【前腔】飘泊类杨花。闲杀银筝马。〔老旦上接〕魂梦遶天涯。檐铁惊初打。<br> 素娘。夫人相唤。和你过去相见。〔见介各道磕头贴〕今日衙斋无事。特请你两人过来闲讲。〔旦老旦〕正该陪侍夫人。〔贴〕素秋。你本是风月队裏班头。花柳丛中领袖。今来栖身在此。恐打熬不过这般冷淡。〔旦〕夫人说那裏话。妾虽名在烟花。心同冰蘗。瑶簪翠钿。何如裙布钗荆。蕙质兰襟。宁惹游丝飞絮。但以命遭顚沛。忽値凶徒。肢体苟完。心胆都丧。拘囚永巷。魂飞夜雨穷檐。踯躅荒郊。肠断秋风古道。已分膏涂野草。饲肉于乌鸢。血染沙场。委身于犬豕。讵意命延一线。恩有二天。虽落花无主。蹔尔随风。而贞柏凌冬。不妨傲雪。夫人听禀。</p><p>【绣带儿】烟霞性自矜幽雅。风尘厌杀繁华。〔贴〕呀。你是门户中人。怎好厌得繁华。〔旦〕休题起穽子弟勾栏。亦何心卖笑耍琵琶。〔贴〕你小小年纪。就想从良。敢是说差了。〔旦〕非差。锦窝中多少闲惊怕。献风情犹如嚼蜡。〔贴〕你这笙歌队。少甚鸾屛凤榻。怎肯守梅花纸帐淸寡。〔老旦〕</p><p>【前腔】休讶。他怎敢向夫人行乱囃。记当日在路次闲话。〔贴〕他途中曾对你说甚来。〔老旦〕他说道怪的是热闹喧哗。喜的是淸净潇洒。他还有句心上话儿对老婢子说哩。〔贴〕怎么样心话。你就说说。〔老旦〕非夸。佳人才子名并亚。凤求凰已心通司马。〔贴〕司马是谁。〔老旦欲说旦摇手介旦〕长途裏无端问答。若对夫人说呵。可不羞杀人空做话靶。〔贴〕</p><p>【太师引】这事儿岂由得他人话。好姻缘怎同蜡柤。素秋。这人儿我到也猜得有几分。〔老旦〕夫人那裏就猜得着。〔贴〕他种得广寒仙桂。你栽成阆苑奇葩。〔老旦笑〕夫人到好话。只说一个他。一个你。不说出姓名来。可不道他是何人你是谁。〔贴〕花婆。我对你讲。定然不到差。〔低〕他是靑齐俊少名四达。敢与那人儿有些缘法。〔老旦〕着。夫人猜得着。那人儿就是山东赵解元。想的也是他。要嫁的也是他。〔旦〕你这撮合口胡言乱喳。〔背低〕天那。叹人民非旧知他在何处弹铗。<br> 〔老旦〕素娘心事。果然如此。只是夫人何以知之。〔贴〕赵解元与我相公至友。在京时又与同寓。是以尽知。素秋。你把一向往来踪迹说一遍。〔旦〕</p><p>【前腔】那解元风雅连城价。谱鸳鸯无端辏咱。尽道是连珠合璧。却无由尊酒杯茶。〔贴〕这等说来。还不曾会面的。〔老旦〕早是不曾会面。若曾相识。这时候可不想杀了。〔贴〕不曾见面。为甚这等着紧。〔旦〕人之相知。贵相知心。那在见面。相思只为诗一札。这情意岂容干罢。〔老旦〕夫人。解元旣是相公好友。何不移书去敎来下榻。使襄王神女蚤会巫峡。<br> 〔外上〕偶语风前一笑深。月中人许报佳音。着意种花花不发。等闲插柳柳成阴。〔相见介外〕谢素秋。你的言语。我都听见。心事亦已尽知。假若赵伯畴在此。你肯伏侍他么。〔旦〕贱妾愿终身事之。万无他变。〔外〕素秋。我面前着不得假话。后日不要懊悔。</p><p>【三换头】你是天生俊娃。自幼在平康逗耍。他是穷酸措大。你怎熬得云寒月寡。花婆过来。〔老旦介外〕生恐怕先眞后假。这其间怎发付那壁厢情欢意洽。〔老旦〕老婢晓得爷的意思。〔对旦〕素娘。这婚姻老爷作主。就是官法了。旣是你有意攀堤柳。休别把春情寄落花。〔旦接〕但愿百岁相依。肯负今朝葛与瓜。〔贴〕</p><p>【东瓯令】相公。我听他一番话。意甚嘉。料想他们也非是假。他准备着百年姻眷花烛下。肯再逐杨花嫁。〔旦拜〕若还得遂美生涯。这恩德天来大。<br> 〔外〕夫人。他的志愿如此。可敬可喜。素秋。赵解元向有一诗赠你。今还在否。〔旦〕怎敢忘失。</p><p>【秋夜月】我着肉笼拏。外缠裹鲛绡帕。〔出诗介〕泪点重重湮花箚。〔外接看〕果是他的词翰。当年秀色犹堪把。〔旦接〕诗句儿在这答。〔泪介〕知他流落在那答。<br> 〔外〕诗稿你且收好。你要见赵解元也不难。只有句话儿。却要依我。赵解元十分注意你。这亲事不怕不成。则怕旣成之后。便不上紧功名。赵解元昨日已来在此。你如今再不要说是谢素秋。我衙门西侧。有所空闲花园。你明日先到那边住下。随后就送赵解元来。你只说是园主之女。打扮做好人家模样。与他顾盼绸缪。直待他功成名就。方才说出。我自有缘故。你两下再不可泄漏我的言语。若有泄漏。亲事决不得成。〔旦老旦〕谨领老爷严命。〔外〕夫人。你看他</p><p>【金莲子】鬓掩霞。粉脂黛绿多娇姹。〔贴〕怕不似好人家女娃。〔老旦〕素娘。便卸下玉鸾钗。一双双飞却鬓边鸦。〔外〕</p><p>【尾】乔打扮身儿诈。这些时且装聋做哑。是必莫把这春心漏与他。<br> 网得西施赠别人。烟霞不似往年春。<br> 常疑好事皆虚事。秋草春风老此身。<br> 〔外〕素秋。明日可就到园中去。花婆且留在衙裏。另有用处。〔老旦〕待老婢子送了素娘去就来。〔外〕使得。</p><h2 id="第十六出-托寄" tabindex="-1"><a class="header-anchor" href="#第十六出-托寄" aria-hidden="true">#</a> 第十六出　托寄</h2><p>【步步娇】〔生上〕跋涉长途身劳怯。闷杀孤单客。好事反成嗟。万斛离愁。几时宁帖。酒香风冷月初斜。助人愁窗外迎风铁。<br> 好花携入玉阑干。春色无缘得再看。乐处岂知愁处苦。去时虽易转时难。何年塞上重归马。此夜庭中独舞鸾。旷野荒原成独步。可怜辜负月团团。小生自离京师。来赴钱孟博之约。道路艰阻。辛苦万状。且喜已到雍丘。两日去拜他。只因军事倥偬。尙未得面。今日不免再去。正是行止皆无地。招寻独有君。论文今夜雨。尊酒异时亲。此间已是衙门前了。门上报去。济南赵解元相访。〔外上〕</p><p>【前腔】知己天涯多周折。梦断梁间月。惊闻长者车。紫气西关。红尘北阙。一尊牢落暮云心。看雄谭四座惊玉屑。<br> 〔相见介外〕伯畴兄那裏。呀。伯畴兄。想得小弟苦也。且喜别来无恙。〔生〕孟博兄。湖山如故。风景不殊。小弟亦幸安稳。但时移事改。不胜黍离之悲耳。〔外〕伯畴。且把别后京城光景。与吾兄所见所闻。细细说与小弟知道。〔生〕</p><p>【忒忒令】汴京城天骄气赊。赵世庙犬羊蹂蹀。〔外〕四方有勤王的么。〔生〕聊城一箭。又谁人能射。〔外〕大内如何。〔生〕痛只痛毁宫墙。〔外〕二帝若何。〔生〕走鸾舆。〔外〕闻得又增了岁币。〔生〕增金币。把天常扫蔑。〔外〕</p><p>【沈醉东风】念怀愍靑衣可嗟。使义士赤心徒热。圣上圣上。只为你用奸邪。把忠良弃撇。等闲间使冠裳碎裂。伯畴。二帝为何却幸金军。〔生〕这都是王黼献彼奸计。使金人邀二帝议和。挟之以索重贿。他又暗与金人相约。先自逃归。待克城之后。往彼听用。这等奸贼。不斩之何以谢天下。但不知如今潜躱何处。〔外〕伯畴。你道这贼子在那裏。他正逃在敝治。小弟已着地方拘留住了。只恐得罪朝廷。尙未屠戮。〔生〕咳。孟博。他意似虺蛇。毒似螫蝎。上方剑请为君蚤决。<br> 孟博。这等奸贼。犹豫不斩。兄何儿女情多也。〔外〕足见吾兄义忿。小弟欲俟便耳。方才所言。都是朝廷大事。请问吾兄。如今不想谢素秋了么。在京可曾相会否。所见如何所闻。〔生〕不说起谢素秋犹可。说起不觉令人可伤。〔外骇〕却为何来。〔生悲〕</p><p>【园林好】痛娇娥远辞凤阙。逐胡奴轻投虎穴。〔外〕他为甚陷身胡虏。〔生〕说起来又是王黼那贼臣。金人勒要歌妓。他竟把谢素秋解去。这时候呵。走万里金莲一捻裙带怯。玉关雪佩。声断戍楼月。<br> 〔外〕有这等事。这话果眞否。还该再到他家去访问。才知的实。〔生〕</p><p>【江儿水】曾向天台路。言寻云母车。〔外〕那时亦何所见。〔生〕只见冷凄凄门掩玱琅掣。静悄悄云散秦笙彻。昏惨惨天际穿窗月。痛煞煞生离死别。谁知道八句新诗。翻做了阳关三叠。<br> 〔外〕谢素秋不在家中。必有下落。那晓得解往金军。〔生〕</p><p>【尹令】那时街坊乱说。闪得我意儿痴呆。望得我眼中流血。〔外〕街坊怎么说。〔生〕说可惜娇姿。万里从军徒哽咽。<br> 〔外〕伯畴。你也只听得人言如此。怕不曾亲见。〔生〕怎么不曾见。</p><p>【品令】那日呵。荒荒遍寻。却遇在城堞。〔外〕甚么所在。〔生〕在南熏门傍。排遍七香车。〔外〕这些车子什么人在内。却投那裏去的。〔生〕都是歌喉舞袖。前去投胡羯。〔外〕那晓得素秋也在裏头。〔生〕我亲将册看。一一把花名开写。我那素秋呵。他是妓女班头。管领晨风与夜月。<br> 〔外〕旣在车中。曾见一面么。〔生〕</p><p>【川拨棹】情凄切。对面间做了胡与越。眼睁睁望断车辙。眼睁睁望断车辙。要相亲只争步儿差迭。麝兰香渐渐灭。环佩声隐隐绝。<br> 〔外笑〕就不曾见面。车儿旁难道话也不曾讲句。〔生〕</p><p>【嘉庆子】两边心事千万结。奈对面难亲话怎说。更军卒将车推扯。空望断绣帘遮。凝盼处晚山斜。<br> 〔外〕眞个可惜埋没了。〔生〕</p><p>【尾】有缘比对多娇姐。无缘永别何处也。除非是梦裏相逢与你厮搵歇。<br> 小弟吿辞了。〔外〕辞了小弟。往那裏去。〔生〕杀王黼去。〔外笑〕伯畴。又来作耍。你是书生。干得这事。小弟有个武士。等他来时。就好下手。本该留兄在衙。只是房子窄狭。衙西有所空园。极是幽静。兄去暂住。正好读书。薪水之费。小弟送来。〔生〕小弟在衙内也出入不便。如此恰好。</p><p>〔生〕乱离无处不伤情。〔外〕高馆张灯酒复淸。<br> 〔外〕今夜月明酒醒处。〔生〕此中多恨恨难平。</p><h2 id="第十七出-潜窥" tabindex="-1"><a class="header-anchor" href="#第十七出-潜窥" aria-hidden="true">#</a> 第十七出　潜窥</h2><p>【霜天晓角】〔旦上〕双眉暗锁。心事谁知我。旧恨而今较可。新愁去后如何。〔老旦上〕</p><p>【前腔】园亭芳草多。不见王孙过。澹月纔临靑琐。轻风暗动红罗。<br> 素娘。好一派月色也。看你香肩半亸金钗卸。寂寂重门锁深夜。素魄初离碧海壖。淸光已透珠帘鏬。〔旦〕徘徊不语倚阑干。参横斗落风露寒。金莲移步嫌苔湿。犹过蔷薇架后看。〔老旦〕素娘恭喜。赵解元姻事。老爷作主。定然成就了。解元已在此半月有余。他卧房就在前边。你曾瞧见他不曾。〔旦〕花婆。虽是老爷主婚。我心上还不要轻与他相见。〔老旦〕好好。素娘。你丢下一包干枣儿。倒教老婢子卖查梨。我今番猜着你了。你则道这姻事虽则老爷十分着紧。还未知赵解元心事如何。故此连日踌躇。不肯轻与厮见。〔旦〕实是如此。〔老旦〕读书人最是无情。怪不得你料量他。只是赵解元恐不是这样人。老婢向日曾见来。</p><p>【小桃红】他脸儿旖旎性儿和。料不放情儿薄也。怎肯做靑楼中没查没利谎偻罗。他若见了你娇娥。直敎他蚤忘餐食无多。夜废寝眼难合也。怎做得陆贾隋何。〔旦〕这事还仗花婆做美。〔老旦〕天成就美前程。何须用卖花婆。〔旦〕</p><p>【下山虎】则怕他指山卖磨。见雀张罗。满口儿如蜜钵。心同逝波。那其间有始无终。难开怎合。生察察将双头花蕊搓。认我做赔钱货。把疼热夫妻向脑后睃。进退难存坐。惹人笑呵。这的是引得狼来屋裏窝。<br> 〔老旦〕依老婢说起来。赵解元决不是这样人。若还放心不下。今夜月明如昼。我与你亲到他卧房那厢去试探动静何如。〔旦〕这到好。就此同行。〔老旦〕素娘。你看好明月也。</p><p>【五般宜】我爱你到黄昏光摇碧萝。我怪你挂靑天冷侵素娥。素娘。你仔细些行走。身上不冷么。则恐怕露湿渍纤罗。则恐怕树影参差搅松髻螺。〔旦接〕则这些曲径嵯峨。一似我遭逢轗轲。但只虑甜话儿落空。虚名儿担误我。<br> 〔老旦〕此间已是他书房。为何门儿闭上。这等月色。蚤已睡了不成。〔看介〕呀。门儿锁着。想是踏月去了。〔旦〕那壁厢有个人影儿。敢是他也。我们且躱在太湖石畔。看他说些甚么。〔虚下生醉上〕好月色也。小生旅馆无聊。为友人招飮而去。不觉大醉。带月而归。咳。有甚心情吃这酒看这月也。此间已是书房。且进去咱。最是分明夜。翻成黯淡愁。玉人在何处。素魄影空留。〔叹介〕</p><p>【江头送别】肩儿上担不起相思积痾。口儿裏咽不下玉液金波。何当闷酒尊前过。怪不得到口颜酡。<br> 〔旦老旦虚上听介生〕我那谢素秋呵。今晚怎生着小生睡得去也。</p><p>【五韵美】这相思何时可。颤巍巍竹影窗前堕。眼朦胧疑是玉人过。园亭寂莫。怎熬得更长冷落。天那。但得个团圞梦。梦见他。纵然是一霎欢娱。也了却三生证果。<br> 夜已深矣。且安排睡去。正是美人隔秋水。落月在高楼。〔叹介〕素秋那。怎生发付赵汝州也。〔下旦老旦上老旦笑〕素娘。何如。我老婢眼珠子那裏得看差了人。我说赵解元是个有情的。不听见么。</p><p>【山麻秸】他恨好事无端蹉。好一似天畔黄姑望断银河。多磨。他一句句怨着孤辰难躱。料不是王魁浪子。尾生魔汉。宋玉佯哥。〔旦〕</p><p>【余音】欢来顿觉愁颜破。〔老旦〕这佳期休敎折挫。半世相思管敎一会儿可。<br> 此夜嫦娥应断肠。故园松月正苍苍。<br> 钿蝉金鴈皆零落。拟托良媒亦自伤。</p><h2 id="第十八出-奸窜" tabindex="-1"><a class="header-anchor" href="#第十八出-奸窜" aria-hidden="true">#</a> 第十八出　奸窜</h2><p>【薄媚衮】〔小净上〕忙奔走。走出汴城。避到雍丘县。谁想途中。谁想途中。遇着羯奴。行李尽皆献。单剩老躯。单剩老躯。人争贱。人修怨。苦怎言。地网天罗。何时脱免。<br> 自古道。君子落得做个君子。小人枉了做个小人。我王黼遭遇道君皇帝。官登极品。宠冠羣僚。只是平日奸佞立心。固宠为计。哄他朝欢暮乐。不理政事。不数年间。把他一座江山。弄得三零四碎。把他一个身子。送得七上八落。那时我王黼有家难奔。有国难逃。多亏斡离丞相相约。破京南下。特来召我。我又不敢回家。一径避在邻县雍丘。谁料李纲那厮死守京城。不容金人南下。闻得斡离丞相渡河而北。我如今想将起来。一个好官被李纲送了。万万家资被金军掳了。此处又渐渐晓得我是王太傅。常常有人来跟寻。住不得了。寻思无计可以逃躱。只除追赶前去。若赶得斡离丞相。不愁没好官做。前日有许多情意在他面上。难道就忘了。但是再没处雇马。咳。自古道欲求生富贵。须下死工夫。就走。死也说不得了。〔走介〕</p><p>【秋夜月】舍命前。怕甚程途远。但愿仍前官爵显。从来富贵生于健。走得我气喘。走得我脚软。<br> 【东瓯令】我想人生世。露华鲜。遗臭流芳各万年。虽然羯虏同豺犬。但富贵堪留恋。若还得遂我心田。宁想旧家园。<br> 【刘泼帽】当原作事眞乖舛。没来由把他家国弃捐。〔作跪介〕老天老天。我王黼愿改前非。去仕金邦。若再如此欺君误国。就对天日发一誓愿。若还再把邪谋展。愿折证靑天。世世裏贫和贱。〔内作吶喊赶上去赶上去小净作慌介〕</p><p>【金钱花】听得锣鼓声喧。声喧。敎人胆丧魂牵。魂牵。喊声四起。不知是金军来迎我。又不知是雍丘县来追我。吉凶二字总难言。〔拜天介〕只怕前途裏鬼魂缠。脱得去谢苍天。脱得去谢苍天。<br> 〔内作吶喊小净拜天〕但愿苍天保佑。蚤达金军。正是不恋故乡生处好。受恩深处便为家。〔下〕</p><h2 id="第十九出-初会" tabindex="-1"><a class="header-anchor" href="#第十九出-初会" aria-hidden="true">#</a> 第十九出　初会</h2><p>【风入松慢】〔生上〕今宵醉醒倍凄淸。蚤月印窗棂。好天良夜成虚景。靑鸾杳好事难成。翡翠情牵金屋。鸳鸯梦断瑶笙。<br> 独坐伤春不忍眠。信知一刻値千钱。庭中淡淡梨花月。偏透疎棂落枕边。小生昨为友人招飮。踏月而归。意兴萧然。只得闭门独寝。忽听窗外有人行动。依稀说出素娘两字。其余还有许多言语。都不仔细。不知我心中牵挂。以致误听。又不知眞个有人言及我素秋。那时卽欲开门看个明白。争奈醉得软了。动惮不得。只索强睡。为此今日有人约我看月。推却中酒不赴。今夜月色。不减昨宵。我且坐待。看可有人来。务要见个明白。想起昨宵景致。恰也好美。</p><p>【桂枝香】月悬明镜。好笑我贪杯酩酊。忽听窗外喁喁。似唤我玉人名姓。我魂飞魄惊。魂飞魄惊。便欲私窥动静。争奈酒魂难省。睡瞢腾。只落得细数三更漏。长吁千百声。<br> 月色一发皎洁了。</p><p>【前腔】我想嫦娥孤另。广寒淸冷。似这般圆缺无常。应自悔升沈不定看花阴过墙。花阴过墙。遮遮映映。空敎我潜潜等等。眼睁睁。寂寂黄昏后。萧萧淸夜声。<br> 坐之良久。四下寂无人声。不要做了呆汉。且到庭中步月一回。正是夜阑人不寐。月影在梨花。〔虚下旦上〕</p><p>【风入松慢】花梢月影正纵横。爱花坞闲行。潜踪蹑足穿芳径只图个美满前程。岂是河边七夕。欣逢天外三星。<br> 奴家谢素秋。向来深慕赵伯畴。未得见面。昨晚到他书房前去。他正带醉回来。果然是美丈夫。日后前程必远。又听得口中喃喃咄咄。似呼我素秋名字。他未见奴家。如此注想。心事可知矣。就与他结个终身之约。料他不做薄幸的勾当。记得前日钱爷分付。教不要说出眞名姓来。为此奴家打扮做良家模样。房儿中央着花婆看守。独自来到亭上。只说看月。他若来时。便好与他成就此姻也。</p><p>【园林好犯】我办着个十分志诚。还仗着繁星证盟。一心要百年欢庆。且来到牡丹亭。把罗衫再整。露湿透绣鞋冰冷。只见寒光窅冥。玉绳蹔停。并不见些儿影形。<br> 呀。那边花枝摇动。似有足声。敢是伯畴来也。我只坐在亭中。看他说些甚么。〔生上〕</p><p>【沈醉东风犯】我心不离春风玉屛。望不断柳阴花影。小生独坐不过。来此步月便欲踪迹昨夜说话的。蚤不觉到中庭。呀。什么影动。元来是梧桐覆井。呀。又是什么响。远迢迢犬吠金铃。〔笑介〕好笑好笑。只为昨夜误听素娘两字。害得来眼花耳聋了。还自省。怪不得人称俊子酸丁。<br> 〔旦〕正是伯畴来了。想他还不曾瞧见我。且吟诗一首撩拨他。竹树金声响。梨花玉骨香。兰闺久寂寞。此后恨偏长。〔生作听介骇介〕这是谁人吟诗。诗句又淸新。音韵又响喨。</p><p>【月上海棠犯】我侧耳听。此亭岂是蓬山境。这分明是个凤吹鸾笙。〔拂眼介看介〕呀奇怪。亭子上放出百道毫光。现出一尊嫦娥来。只索拜咱。〔拜介〕谁知枉雾驾云軿。仓卒失趋承恭敬。赵汝州是凡夫陋品。俗眼愚眉。不知天仙下降。有失回避。伏望恕罪。〔旦〕我也不是天仙。秀才何须下拜。〔生〕又奇怪。那裏一阵异香飘拂过去。只见异香满庭。麝兰不争。元来是风送着唇脂袭馨。<br> 我且大胆闯入亭子去。饱看一回。〔进介旦喝〕什么人闯入亭来。敢是贼。〔生〕</p><p>【好姐姐犯】是贼。我是钻穴蓝桥尾生。警迹人相如薄幸。眞赃是何郞面粉。韩生香气凝。〔旦〕旣不是贼。是什么人。快快说来。〔生〕我是狂粉蝶。浪雏鹦。三春独掌花权柄。三春独掌花权柄。<br> 〔旦〕不许花言巧语。说眞名姓来。〔生〕眞个要眞名姓。小生姓赵。名汝州。济南人。本年解元。年方二十二岁。二月十二花朝生。是天下有名的才子。〔旦〕元来是赵解元。请上前相见。〔见介生背〕远观未的。近觑方明。天下怎么有这样一个女子。</p><p>【江儿水犯】一见消魂魄。光芒射眼睛。羊脂玉碾蝤蛴颈。但风流占尽无余剩。添分毫便不相厮称。想起来。就是谢素秋。敢也只好如此。便与我那多情堪并。〔背〕我一心要与叙话片晌。又恐他不肯。反被抢白。咳。若顾羞惭事岂成。便抢白也索承。<br> 请问仙子谁家宅眷。为甚淸夜独坐在此。〔旦〕</p><p>【五供养犯】妾是王家子姓。父做黄堂。薤露朝零。〔生〕元来是王太守的小姐。尊公旣亡。家裏还有谁。〔旦〕萱堂当暮景。〔生〕曾适人否。〔旦〕琴瑟未和鸣。〔生〕今夜为甚到此。〔旦〕今夜月明人静。针黹罢闲行遣兴。〔生〕这园就是宅上么。〔旦〕家君多逸致。手创此园亭。〔生〕小生为钱令公送来蹔住。不知是小姐宅上。甚是打搅。〔旦〕鸡黍惭无。深媿居停。<br> 〔生笑〕小生有缘得遇小姐。不知进退。欲屈小姐到书斋一叙。不知肯那借寸步否。书斋也就在前边。〔旦〕奴家久闻解元大名。静夜正好请教。〔生喜介〕就请同行。〔挽旦欲走内喊介〕小姐那裏。老夫人睡觉也。〔旦作慌〕不好了。母亲睡觉。奴家去也。〔生止旦旦不留〕明晚只在书房相等。黄昏左右。奴家一准来也。〔急下生吊〕阿呀。小姐。你眞去了。撇我赵汝州怎生捱过今宵也。天下怎么有这等女子。西施王嫱不过如此。且住。我止见小姐面庞身材。不曾见他脚儿大小。方纔打从这阶基去的。你看你看。沙土上可不印下两个笋尖儿般脚踪。蚤是寻得蚤。若迟了。一阵风吹散。怎见得小姐生的十全也。</p><p>【玉交枝犯】想他凌波偏称。罗袜内藏着可憎。行来旖旎身不定。软红鞋血染猩猩。量来虎口三寸争。帮儿四面都周正。怎得他动春情。拨酒酲。恶心烦自在蹬。<br> 罢罢。只得回书房睡这一宵。方才小姐亲口许下明朝。</p><p>【川拨棹犯】只得甘心等。又恐到明朝风浪生。可恨老夫人。再稳睡些儿。这好事可不到手也。虽然他嘱付叮咛。虽然他嘱付叮咛。但凄凉今宵四星。敎我拥着孤衾捱长夜。生察察把欢娱作闷萦。<br> 【尾】书生自昔多薄命。旧相思未了新又迎。新旧相思何日得称情。<br> 影伴妖娆舞袖垂留君不住益凄其。<br> 残窗夜月人何在。相望长吟有所思。</p><h2 id="第二十出-诛奸" tabindex="-1"><a class="header-anchor" href="#第二十出-诛奸" aria-hidden="true">#</a> 第二十出　诛奸</h2><p>【滴溜子】〔末扮张千户带二卒急上〕奸邪的。奸邪的。私逃出关。如虎豹。如虎豹。咆吼下山。我奉旨前来追赶。披星跨玉鞍。踰山蓦涧。要与朝廷。扫除巨奸。<br> 自家张千户。向来把守雍丘城门。前日有个王将明来避难。我也不知是什么人。本县钱爷到晓得他就是奸臣王黼。一向着地方软拘在此。谁想他晓得有些不好的消息。昨晚竟私自逃出城去了。钱爷着我赶上去拏他转来。又付我一口宝剑。不肯回时。就便杀了。找他首级来回报。〔卒〕禀老爷。此间是三岔路口。不知该从那一条路赶。〔末〕南边是那裏。〔卒〕南边下江去。〔末〕他到江南何干。投东是那裏。〔卒〕投东是祥符。他原是祥符人。敢是那裏去了。〔末〕我想他也不敢过江南。也不敢回家。若敢回家。前日不到这裏来了。闻得他曾与金人有约。还指望收用他。一定投那裏去了。我们只投北。望山东一带去便了。〔卒应同唱前要与朝廷句下小净上〕</p><p>【前腔】忙奔走。忙奔走。心寒胆寒。行不上。行不上。千山万山。追悔当年乖诞。无端丧国家。落得人离家散。〔内喊小净慌介〕何处旌旗。地覆天翻。<br> 你看你看。许多人追赶上来。一定是追我的。无处逃躱。却怎么好。且不要忙。装个大帽子。只顾走。不要采他。〔末领卒上〕可怜一座冰山。化作半杯雪水。寄语当权贵人。还须回头顾尾。自家张千户。追赶奸臣王黼到此。军士每。你看前面有个人独行。敢就是他。也未可知。你们且住在此。待我独自上前去问他。〔卒应下末喊〕王丞相慢走。〔小净不顾走介末趋上揖介〕王丞相老爷作揖。要到那裏去。〔小净〕我不认得什么王丞相。〔末背〕我也不认得他。不好就下手。且哄他一哄。〔对〕特特赶来。报王老爷喜信。不知他投那条路去了。〔小净〕老哥报什么喜信。可好就对我说说。〔末〕</p><p>【红衲袄】那王老爷呵。本是朝行中第一班。殿头官三千辈孰与攀。只为犬羊臊羯中原簒。把虎踞龙蟠京国残。走官家向胡天沙漠间。致公卿落天涯晨星散。两日前京中有书到。我钱大爷说。新天子已卽位在钟山也。垂顾元臣特赐环。<br> 〔小净〕这话儿果是眞的么。〔末〕怎么不眞。为有个消息。钱大爷特着我追请回县。备人夫送往建康去。〔小净〕</p><p>【前腔】一霎儿愁颜变喜颜。谁知道风雪中来送炭。已自分披靑蓑做了渔樵汉。岂承望着紫衣重入凤鹓班。过来。我就是王太傅王丞相。旣是你来迎我。轿马头踏。都在那裏。〔末磕头〕元来正是王老爷。不晓得老爷打这条路来。轿马头踏。都等在三岔路口。〔小净〕你是什么人。〔末跪介〕小人是张千户。〔小净笑介〕张千户。你有造化。你有造化。我此去若得再掌朝权呵。准与你个总兵官当折干。钱大爷呵。就升他三级俸也则当家常饭。可恨可恨。〔末〕老爷恨谁。〔小净〕恨只恨李纲苦死守长安也。把我饭碗衣食尽打翻。<br> 〔末背〕你看这奸贼。到恨着李老爷。私通金贼的情眞了。且盘问他一番。〔对〕请问老爷。李纲老爷守住京城。金人不敢南下。极是有功的。何故反恨他。〔小净〕你不晓得。斡离丞相与我最好。他说破京南来。取我去原做丞相。懊恨李纲那老头儿。着甚来由。苦死守住汴京。不容他每南下。可不是把我一个好官送了。如今虽然取去。知道官爵可能称心。李纲李纲。若得一朝权在手。少不得请下你这颗驴头。〔末背〕这贼子私通胡虏。谋害忠良。万死何足惜。钱爷付剑之时。原许便宜行事。只得下了手罢。〔对净〕你看那边迎接的到了。〔小净回首末杀介下〕</p><p>【前腔】我凭着那上方剑星斗残。要诛尽人间无义汉。王黼王黼。你急忙忙走得赵官家无昏旦。却又喜孜孜匿迹潜形出玉关。你但晓得人间富贵须当绾。那知天道轮回恰好还。今朝仗剑斩元奸也。要使未死奸邪骨也寒。〔下〕</p><h2 id="第二十一出-咏梨" tabindex="-1"><a class="header-anchor" href="#第二十一出-咏梨" aria-hidden="true">#</a> 第二十一出　咏梨</h2><p>〔生上〕铜龙漏滴已残更。素魄还留映水明。何事嫦娥音信杳。重门深掩不胜情。小生昨宵得遇小姐。眞个温柔旖旎。绝世无双。赵伯畴虚生二十二年。未曾见此香奁中物向来空忆谢素秋。每以不得见面为恨。如今看了这小姐。难道还胜似他。小姐到有可怜之意。恨杀那不做美的老夫人睡觉。瞥然去了。约小生今晚到书房相会。昨晚怎巴得天明。今蚤又怎巴得到夜。且喜已是黄昏时候。月又上了。好把门儿掩上。坐待则个。〔闭门介〕</p><p>【黄莺儿】无语靠书窗。乍临风思欲狂。且将盼行云双眼来打当。愁乡醉乡。更长恨长。小姐。小姐。是你俏声儿约定在书斋访。小姐。为甚信茫茫。蚤难道脱空说谎。不与做周方。<br> 待久不来。昨晚不曾睡得。不觉睡魔蚤到。且睡些咱。〔作睡介杂扮差人上〕瑞麟香暖玉芙蓉。画蜡凝晖彻夜红。信道使君情意重。卷帘迟客月明中。小人雍丘县差人。钱爷差请赵相公看月。此间已是寓所。书房门蚤闭。不免低低唤声。赵相公。赵相公。〔生惊醒〕呀。小姐来了。〔急出开门抱杂〕小姐小姐。想得赵汝州苦也。〔杂〕赵相公。小人是本县差人。不是什么小姐。〔生看笑〕偶然睡去。魂梦顚倒。你是谁差来的。这蚤晚来敲我门。〔杂〕小人奉钱爷钧旨。说日间政事多冗。乘此淸夜。请相公看月。〔生〕我身子不快。不耐烦看月。烦你拜上钱爷罢。〔杂〕相公好好儿在这裏。怎么说了看月。就不快起来。小人恐钱爷见责。不敢去回覆。〔生〕没奈何。央及你回了罢。说赵相公身子不快。已睡觉了。你快行动些儿罢么。〔杂〕旣如此。小人只得去了。顿令北海尊虚设。〔下生吊〕还望西厢月倍明。天下最不知趣的是钱孟博。许多时不来请我吃酒。偏拣今日。我那有心情看什么月。方才差人不肯出门。则怕小姐正来。却没躱闪。如今去了。才觉自在。已近二鼓。月已中天。不见一些动静。敢是又成虚话了。不免捱进昨夜亭子边去。打听个眞消息。〔行〕此间有太湖石。且在此等候则个。〔旦持红梨花上〕</p><p>【前腔】步月下回廊。露溶溶湿绣裳。想荆王已先到阳台上。你看这花枝呵经几多风狂雨狂。惹得个蜂忙蝶忙。怎能勾东君爱护金铃障。呀。前边太湖石畔。遮遮掩掩。似有人行动。我且低低唤一声。前边不是赵解元么。〔生惊介低应〕赵汝州在此。小姐你来了。果是有心人也。我望东墙。魂飞魄荡。只听得小语唤檀郞。<br> 小姐那借一步。前边就是小生的卧房。〔旦〕奴家正欲相访。〔生〕小姐。路上苔滑难走。小生扶一扶何如。〔挽行介同〕</p><p>【水红花】苍苔立遍意彷徨。月昏黄。角门声响。金铃小犬吠声长。石阑旁怕有行人来往。俏俏潜踪蹑迹。嫌杀月儿光。且喜到书房也啰。<br> 〔生〕此间已是小生书房。就请小姐进去。〔入介生跪〕小姐今日下临。就如上元之降封涉。麻姑之过方平。兰香之嫁张硕。彩鸾之遇文萧。只是赵汝州有何德能。消受得起。〔旦〕解元天下奇才。妾在闺中。闻名已久。今宵之遇。岂偶然也。〔生〕小姐手中所持是何花。〔旦〕是一枝红梨花。元是异种。奴家生平最喜欢他。开时时刻不教放手。今日携来。欲博解元题咏耳。〔生〕借来一看。果是异种。但闻梨花白雪香。红的委实未见。小生胡诌一绝。小姐休笑。换却冰肌玉骨胎。丹心吐出异香来。武陵溪畔人休说。只恐夭桃不敢开。〔旦〕好高才也。奴家也要请教。本分天然白雪香。谁知今日换浓妆。秋千院落溶溶月。羞覩红脂睡海棠。〔生拍手〕海棠怎比得他。奇才奇才。椒花柳叶。俱在下风。小姐在上。名花在侧。赵汝州何人。有此福量。知是梦裏睡裏。你看这花枝呵。</p><p>【莺花早】一似睡起未欣妆。浴温泉丰度狂。名花倾国何相让。谁承望。幽斋寂寞春偏酿。态郞当。〔旦〕意难忘。刚笑何郞曾傅粉。绝怜荀令爱熏香。〔生〕偏称沈香亭畔。昭阳殿旁。须把绛绡朝护。锦障夜藏。流莺那许轻相向。<br> 〔生〕小姐。夜深了。〔旦〕且再坐坐。你把甁儿装着这花。就灯下再看一回。〔生介旦〕解元。权把他做个花烛何如。</p><p>【猫儿坠】你看花簪瓶底。银烛吐辉光。花烛争辉夜未央。但愿得烛明花艳永无妨。〔生〕又愿得花烛双双照画堂。烛照花芳。地久天长。〔同〕</p><p>【尾】今宵始觉情欢畅。生恐怕亡赖鸡声报晓忙。把我无限恩情叫断肠。<br> 〔旦〕解元。你把这花儿供养着。添些新水。奴家时常要看的〔生〕敢不小心。夜深矣。睡去罢。</p><p>花潭竹树傍幽蹊。歌舞留人月易低。<br> 惊起芙蓉新睡足。倚风情态被春迷。</p><h2 id="第二十二出-逼试" tabindex="-1"><a class="header-anchor" href="#第二十二出-逼试" aria-hidden="true">#</a> 第二十二出　逼试</h2><p>【番卜算】〔外上〕仗剑斩奸谀。朝宁方淸楚。羽书又喜报平胡。夙愤今朝吐。<br> 时时抱国忧。白发朝来陡。寥阔故人情。何时一尊酒。下官钱济之。向因金酋入寇。日夜忧煎。且喜近日边报稍宁。斡离不撤围而去。这都是李少傅居守之功。虽是二帝北狩于朔漠。幸得康王卽位于金陵。臣民有主。社稷可复。奸臣王黼。昨已遣人诛之于境上。心下稍快。只是连日无暇。不曾与赵伯畴叙阔。前晚月下。邀他一坐。不知为甚托病不来。我想谢素秋在彼。必定为他不肯赴飮。听得新天子卽位。要开选场。昨日差人去催他赴试。再三不肯。却怎么好。今蚤又遣人去了。未见回报。且待花婆来时。问个端的。再作道理。〔老旦上〕</p><p>【前腔】鱼水意相孚。寸步相回顾。梦魂儿不想到皇都。迷却靑云路。<br> 老婢花婆。向同素娘在西园居住。今早钱爷着人来唤。须索进见。〔见〕老爷。花婆磕头。〔外〕起来。我问你。赵解元与谢素秋恰是怎么。〔老旦〕老爷。不要说起。果是才子佳人。果是一对夫妻。如今两下如胶似漆。一步儿不肯相离哩。〔外〕前晚请他吃酒。为甚不来。〔老旦〕他那有心肠吃老爷的酒。〔外〕两日差人催他应试。为甚不去。〔老旦〕也那有心肠去会试。〔外〕那谢素秋不曾说出眞名姓来么。〔老旦〕也不敢说。赵解元一些也不知。〔外〕这才是。花婆。</p><p>【醉扶归】他被丽情迷入桃源路。壮心忘却杏园图。鹏程万里兴偏孤。干费了灯下十年苦。蚤难道黄莺儿不弱玉蟾蜍。可不道书中有女颜如玉。〔老旦〕</p><p>【前腔】老爷。他两个呵。一个是为云为雨巫娥女。一个是多愁多病马相如。一个懒向纱窗绣罗襦。一个无心对月浮绿醑。则待要夜去明来永欢娱。谁曾想天衢云路轻飞翥。<br> 〔杂扮差人上〕桥有销魂处。杯多滴泪斟。浮云游子意。落日故人情。小人奉钱爷差。请赵相公赴试。特来回覆。呀。老爷在后堂。不免竟入。〔老旦虚下杂见磕头介〕蒙爷差。请赵相公赴试。赵相公再三不肯去。〔外〕他如何说。〔杂〕赵相公起初说信息恐还未的。试期尙蚤。后来一发见怪老爷起来。〔外〕为何怪我。〔杂〕说在此打搅老爷。甚是不安。也要回家去。〔外〕你自回避。〔杂应下外〕花婆那裏。〔老旦上〕赵相公如何。〔外〕他只是不肯去。京中限期甚迫。只在半月内取齐。此去建康。尙有千余里。必定明后日便起身。才不误事。〔老旦〕老婢虽不曾见赵解元。却听得素娘闲讲。那解元正好不肯去会试哩。</p><p>【皁罗袍】他把名利轻于粪土。正偎红倚翠。岂肯向衰草荒途。他说花丛莺燕恰相呼。榜中龙虎何心赴。〔合〕可惜他才高七步。赋埓两都。锦心绣腹。隐豹凤雏。却为柳营花阵都担误。<br> 【前腔】喜得文场初举。奈限期甚迫。途路盘纡。禹门三月浪应虚。阳台十二云翻阻。<br> 〔合前外〕花婆。你对他说。这是园主之女。岂可久恋。倘或钱爷知道。岂不乏趣。就是别处漏泄。连钱爷分上也不好看。〔老旦笑〕他两个油锅儿般热得紧。老爷这等不着紧的说话。一年也还不起身。老婢到有一计在此。老爷只备下鞍马盘缠。老婢逞着这嘴头子。管教他卽日上路。〔外〕你如何说得他心转。〔老旦〕老婢自有发付他。今日且不要说。〔外〕如此却好。你就去。等你来回话。</p><p>诏书前日下丹霄。京兆田郞蚤见招。<br> 明日放参东阁去。春风催马洛阳桥。</p><h2 id="第二十三出-再错" tabindex="-1"><a class="header-anchor" href="#第二十三出-再错" aria-hidden="true">#</a> 第二十三出　再错</h2><p>〔生上〕茜裙紫袖映猩红。飞絮轻扬花信风。好景更兼逢窈窕。千金一刻语非空。小生自遇王小姐之后。不觉神魂飘荡。废寝忘餐。天下怎么有这等样美人。便觉功名富贵尽皆轻了。好笑钱孟博只管来催我去会试。虽则是他好意。他那知我心上事。就把一个状元撇在街上。小生谁耐烦别了那人。远远去拾回来。昨日被我发作了几句。想必今后不差人来了。就再来。我也只是不去。且慢慢再住几时。只一件。小姐虽则绸缪缱绻。但是夜来明去。怎得寻个计较。日间相聚便好。待他今晚来时。把这话对他商议。昨日有客来访。今日要去答拜。不免趁蚤去了就回。〔关门〕掩却白云关。言寻靑眼客。〔下老旦提篮上〕老婢花婆是也。领钱爷命。去说赵解元赴京会试。提着这篮儿。西园采花去走一遭也。</p><p>【北点绛唇】只为着年老甘贫。满街厮趁提着个匾篮儿。为营运。且度朝昏。将花朵儿作资本。<br> 【北混江龙】入的园来。好花卉也。你看那洛阳丰韵。三春红紫斗精神。白的白碧桃初绽。红的红仙杏芳芬。娇滴滴海棠开喷。香馥馥含笑氤氲。呀。什么人扯住我。〔笑〕元来是牡丹枝挂住了团花袄。蔷薇刺抓扎起石榴裙。〔拂袖〕为甚的蝶翻了两翅粉。蜂惹的满头纷。非关是金谷园中千朵艳。端只为卖花人头上一枝春。把蜂蝶来勾引。<br> 呀。远远的赵解元来了也。咱只顾采花。看他问咱不问咱。〔生上〕可怜妖艳正当时。刚被狂风一夜吹。今日流莺来旧处。百般言语怨空枝。小生方才拜友而归。已到寓所。呀。什么人在那裏采花。我且上前去问一声。兀那老婆子为甚采俺家的花朵。〔老旦作惊〕</p><p>【北油葫芦】蓦听得唤一声婆子把咱嗔。引三魂。吓的我兢兢战战。可也没逃奔。那哥哥咬定牙将人狠。我这裏忙伸手将花蓝搵。我又不是园主家掌花人。又没有斗大花门印。为甚么平白地将他花枝来损。只得上前去吿个不是咱。〔见介〕哥。老婢子万福。〔生回揖老旦〕折了花枝。是老婢子不是了。望乞恕咱。别的休说。则可看我贫老又单身。<br> 〔生笑〕这也罢了。〔老旦〕</p><p>【北天下乐】则见他叉手忙将礼数论。回也波嗔喜津津。〔生〕婆子。我看你年纪老了。采这许多花何用。难道自己戴。〔老旦〕老婢插戴。没福插戴他。止因为老年人没计度饔餐。采将来卖几文。卖得来换米薪。常言道人怕老来贫。<br> 〔生〕元来你卖花为活。这也罢了。你只倾出来。我逐一看看。或且有用得的。就问你买几枝儿。〔老旦做倾取一枝递生生〕这是竹叶儿。插又插不的。戴又戴不的。要他则甚。〔老旦〕要他打底。哥。不争你提起竹叶来。</p><p>【北那咤令】想当初李白的开尊。虚疑是故人。王猷的造门。不须问主人。我爱他绝尘。报平安好信。哥。这竹有许多好处。摇风月。梢拂云。傲冰霜。无淄磷。你不见么。湘江上二女泪斑痕。<br> 〔生〕再取一种来看。〔老旦介生〕这是桃花。没甚希罕。要他何用。〔老旦〕</p><p>【北鹊踏枝】这桃花从蓬岛分。休则向玄都问。谁知道前度刘郞。再来时面貌堪嚬。不争的把渔郞勾引。惹得人急穰穰争去问迷津。<br> 〔生〕再取一种来看。〔老旦介生〕这是海棠花。也没有甚希罕。〔老旦〕</p><p>【北胜葫芦】杜鹃啼血感离人。妆点上阳春。娇似红脂嫩腻粉。这花夜间看最好。倚东风睡足。高烧银烛。烂熳月黄昏。<br> 〔生〕再取一种来看。〔老旦〕止有柳枝儿了。〔生〕这一发没用。〔老旦〕偏有杨柳最可恨。</p><p>【幺】他在渭城客舍斗淸新。惯会送行人。蚤已是章台今日长条尽。则看他迎风袭袭。笼烟袅袅。肠断灞桥滨。<br> 〔生〕你篮儿裏还有别种么。〔老旦〕你不见这篮都空空的。再没有了。〔生〕元来则这几种。并没奇异。値得几文钱。〔老旦〕这园中也则有这几种。〔生〕难道则有这几种。我到有一种异花在那裏。可怜你又老又贫。送与你去多卖几文钱何如。〔老旦〕哥。生受你。借来看看。〔生〕我好好供在书房内。待我取出来。〔取花介〕这不是。你可认得这种花叫甚名儿。〔老旦取看作惊介〕呀。有鬼也。有鬼也。〔生〕婆子。靑天白日。说有什么鬼。你见这花。却怎生惊骇起来。〔老旦〕苦。哥却不知。这不是人间的花。这是鬼花。〔生〕胡说。鬼那裏有花。要你说个明。〔老旦〕误了老婢子卖花也。明日来和你说。〔生〕婆子休去。你且说一个明。〔老旦〕我说来。你休害怕。〔生〕我不怕。〔老旦〕哥。这花园是谁家。〔生〕是王太守家的花园。〔老旦〕可知道。你晓得盖造花园的缘故么。〔生〕不知。〔老旦〕王太守有个女儿。性爱看花。故此盖这所花园。到得春间万花开绽。那小姐日日坐在亭子上看花。不意墙外有一秀才。闯入园中。与小姐四目相觑。两情卷恋。只没处下手。那小姐终朝思想。害相思病死了。王太守与夫人舍不得他远离。就埋在亭子后边。那一灵不散。他冢墩上就长出一棵树来。开的是红梨花。那小姐每遇花开时。风淸月朗之夜。常常现形。坐在亭子裏。只要缠扰年纪小的秀才。〔生怕介老旦哭叫可怜生〕婆子。却为何哭起来。〔老旦〕老婢有个孩儿。也是秀才。为那城中热闹。借此花园看书。看书困倦。只见月明如昼。捱到亭子边去散步。不意亭子裏起阵怪风。现出一个如花似玉的小娘子。与我孩儿四目相窥。两情卷恋。当夜就要到孩儿书房中。只见亭子后边大叫。说老夫人睡醒了。那小姐仓忙而去。说明晚又来。到得明晚。果然又到孩儿书房中来。手中携一枝红梨花。那时孩儿年纪小。春心荡漾。与他那话儿了。从此以后。夜来明去。勾不上一月。把我孩儿送死了。咳。可怜。可怜。如今止存得一个老身好苦也。〔又哭介生作怕介〕婆子。你可曾见怎么一个模样。〔老旦〕老身那裏得见。止听得孩儿临死时说。</p><p>【寄生草】他梳妆巧。打扮新。藕丝裳爱把纤红衬。眉弯新月微微晕。樱桃小口时时哂。靑螺小髻挽乌云。千般淹润都装尽。<br> 〔生〕这一会儿不由的害怕。〔老旦〕呸呸。有鬼也。有鬼也。哥。你看怪风来了也。</p><p>【幺】足律律旋风刮。黄登登几缕尘。咳。王小姐。王小姐。你把我孩儿缠死眞堪悯。你送得我老年孤独无投奔。你今朝又待将咱近。〔做折桃枝介生〕这是桃枝。要他何用。〔老旦〕哥。我那裏去寻法师仗剑颂天蓬。先打恁娘五十生桃棍。<br> 〔生〕婆子。你不说。我那裏知道。兀的不諕杀我也。〔老旦〕这裏不是久站之所。我去也。〔生扯住〕没奈何。你再伴我一会儿。〔老旦〕哥。你莫不也着他手了。说与我听。〔生〕我死也。我死也。说不出。说不出。〔老旦〕咳。小姐。小姐。</p><p>【赚煞尾】我与你生前本无雠。今日个赚得无人问。你何不把阴灵忖忖。但只顾将平人来害损。你便是追人命脑凶神。女吊客母丧门。天魔祟扑子弟。野狐涎打郞君。则恐罪业深地狱近。下阿鼻绝人身。〔哭介〕我那儿呵。可怜你三载幽魂。何处沈沦。咳。且喜波得这位哥。可蚤有替代。你生天路儿稳。〔下〕</p><h2 id="第二十四出-赴试" tabindex="-1"><a class="header-anchor" href="#第二十四出-赴试" aria-hidden="true">#</a> 第二十四出　赴试</h2><p>〔生吊场追叫〕婆子转来。阿呀。他去了。这会儿一发害怕。我那裏知这小姐到是个鬼。如今怎么好。也罢。建业开科。钱孟博几次来催。止为着那些头脑不肯去。如今只得去了。〔思〕琴剑书箱。都在这书房裏。怎么敢再进去取。罢。撇下罢了。就今日快去别了孟博。就与他借些盘缠。快快上路去罢。〔走介〕此间已是雍丘县前。门儿闭着。敢是孟博不在衙。〔叫〕门上有人么。〔杂扮差人持物上〕呀。元来是赵相公。老爷不在衙。〔生〕那裏去了。〔杂〕下乡劝农去了。正好不得回来哩。相公可有什么要紧说话。〔生〕我来别老爷去会试。怎得他回来。〔杂〕相公几时去。〔生〕今日就起身去了。〔杂〕老爷出衙之时。曾分付小人。若赵相公起身会试。把这礼物送上。就着小人跟随前去。这是老爷礼帖。〔生看帖介〕路资二十两。春衣二袭。外又轿一乘。马一匹。呀。孟博。你这等周全我也。〔杂〕老爷着小人拜上相公。</p><p>【驻马听】诏选奇才。建业新都文苑开。请相公疾忙前去。脱却泥途。蚤上金台。绿衣袭袭称身裁。朱提铄铄生光彩。〔合〕行李安排。长途稳便。何须布摆。〔生〕</p><p>【前腔】沦落天涯。知己难逢伯乐偕。感得你市中一顾。价倍三千。怎竭驽骀。〔背〕想起那花园鬼祟。好不怕人也。〔低唱〕连宵搂抱鬼裙钗。险些儿性命因他害。公差。只是不曾面辞得老爷。怎么好。欲待回来。只恐怕选期迫促。一时不迨。<br> 〔杂〕老爷原说不消等别了。就请相公上路趱行罢。〔生〕旣如此。卽便起程罢。</p><p>别酒纔斟先泪流。飘零合负一春愁。<br> 浮云聚散原无定。今夜相思月满楼。</p><h2 id="第二十五出-忆主" tabindex="-1"><a class="header-anchor" href="#第二十五出-忆主" aria-hidden="true">#</a> 第二十五出　忆主</h2><p>【普贤歌】〔丑扮平头上〕平生学得会烧汤。打水挑柴日夜忙。谁知起祸殃。国破又家亡。单剩得区区没倚仗。<br> 小人是谢家一个平头。从幼跟随素娘。喜得我素娘做了上厅行首。往来的都是大来头。我小人跟随了一日。极少也近他一两赏钱。谁知恼了王黼那直娘的。拏回去监在家裏。刚刚遇了达子来打城。那直娘的竟把我素娘送与他去了。撇得我一身不■〈兀监〉不■〈兀介〉。那达子也狠得紧。把皇帝太子宫妃采女尽兴虏去了。又把汴京城裏人十停杀了九停。那时节我没奈何。只得将素娘存下那些东西。拏几件细软。逃出城来。遇着一个江东巨商。卖货回去。元是素娘识认的。小人将许多苦楚吿诉他。他可怜见我。带我到建康来。不料新皇帝也到这裏来建都。两日出去打听素娘消息。有认得的说道不曾跟达子去。一向在雍丘县。我一闻这信。便要到那边去寻访。闻得目下开科会试。少不得雍丘县也有举人相公们来。且打听一个眞消息。去也不迟。我想素娘其实生得好。其实大有名。</p><p>【玉胞肚】如花模样。门儿外轮蹄日忙。谭笑处尽是鸿儒。典香醪惯解鹔鹴。是春风一曲杜韦娘云雨巫山枉断肠。<br> 闻得向在雍丘。这信不知眞否。</p><p>【前腔】你一身鞅掌。走南北山长水长。纵今是未到胡庭。这些时栖止谁旁。月寒山色共苍苍。却忆幷州是故乡。<br> 高髻云鬟宫样妆。一枝浓艳露凝香。<br> 宁知草动风尘起。坠叶翻红各自伤。</p><h2 id="第二十六出-闺虑" tabindex="-1"><a class="header-anchor" href="#第二十六出-闺虑" aria-hidden="true">#</a> 第二十六出　闺虑</h2><p>【祝英台近】〔旦上〕怨落花。愁芳草。游子天涯裏。〔贴上〕底事佳人。闷把阑干倚。〔老旦上〕也只为柳絮黏天。花茵藉地。〔合〕春归去音书谁寄。<br> 〔玉楼春〕〔旦〕绿杨芳草长亭路。年少抛人容易去。〔贴〕楼头残梦五更钟。花底离愁三月雨。〔老旦〕无情不似多情苦。一寸还成千万缕。〔合〕天涯地角有穷时。只有相思无尽处。〔旦老旦〕夫人磕头。〔贴扶起〕素娘。老爷因赵解元赴选。恐怕西园淸冷。教奴家请你进来。西衙同住。专待解元喜信。老爷又与你除了乐籍名字。造成一宗从良文卷。解元得意回来。就与你完成好事。今后你我只是姊妹相称。快不要行这个礼。〔旦〕多谢夫人。只是解元才得聚首。匆匆又别。行时又不曾聚话片言。花婆。不知怎么样就去了。可曾有甚言语。〔拂泪介老旦〕老婢见他儿女情多。风云气少。故此把鬼魅事激将他去。并没一些言语。〔旦〕</p><p>【祝英台】咳。花婆。他是读书人心胆怯。何是恐幽微。〔老旦〕素娘。偏有读书人最胆大。解元这些时。好在洛阳看花了。〔旦〕纵使春满洛阳。待彼来攀。我则怕病染忧疑。〔老旦〕秀才豪气三千丈。那见就疑心出病来。〔旦〕休迷。他为甚的疾速登程。把琴剑书箱抛弃。我那解元呵。这些时你在何处飘零无倚。〔老旦〕</p><p>【前腔】听启。他恋着翠围屛锦步障。忘却绿袍喜。因此老婢子呵将鬼语激行。提醒痴迷。不过是权宜之计。素娘。你休埋怨着我。到底。领春风十二天街。一日看花无比。那时节呵。方显得女苏张三寸功奇。〔贴〕</p><p>【前腔】闻得。新天子下诏征贤。六月正堪飞。那时我与相公商议呵。此去建业。千里委蛇。只恐误却程期。〔老旦〕夫人。赵解元此去。插宫花。飮御酒。素娘岂不愿。他不为这上头烦恼。须知。他虑的是看遍奇葩。又别恋长安佳俪。悔临时未得叮咛嘱记。〔旦〕</p><p>【前腔】憔悴。羞杀我镜裏孤鸾。谁与画双眉。〔贴〕素娘。你愁烦他则甚。〔旦〕我有千般闷怀。万种思惟。〔老旦笑〕方才分手。却又蚤万种思惟了。〔旦〕端不为凤拆鸾离。〔贴〕旣如此。为着什么。〔旦〕怕归时。认我做狐魅妖魑。怎再肯相偎相倚。可不是赚人高处掇却楼梯。<br> 〔老旦〕素娘。你再也休虑。赵解元不是这样人。</p><p>红妆满面泪阑干。几许幽情欲话难。<br> 乍雨乍晴花自落。东风吹恨满春山。</p><h2 id="第二十七出-发迹" tabindex="-1"><a class="header-anchor" href="#第二十七出-发迹" aria-hidden="true">#</a> 第二十七出　发迹</h2><p>【懒画眉】〔生冠带上〕金鸾罢试日犹悬。乍着银袍色正鲜。相将白日上靑天。今朝了却灯窗愿。糠粃谁知反在前。<br> 神鱼一跃到龙门。喜见天开五色云。金勒恰宜芳草路。玉鞭偏袅杏园春。赵汝州向来会试。忝中甲科。蒙圣恩擢为状元。方才游街回来。</p><p>【前腔】只见马蹄踏遍杏花天。袍色晴拖杨柳烟。拥来飞盖称风喧。瑶尊玉■〈角戋〉琼浆滟。醉倒蓬莱阆苑仙。<br> 下官得有今日。一来亏钱孟博怂恿。二来也亏那婆子提醒我。那知西园有鬼。那小姐不是人。说着也还觉毛骨耸然。好笑今早去赴宴。有好几位同年。都说谢素秋不曾往金军去。则在雍丘住。正不知下官打从雍丘来。并无影响这话那裏说起。日下正要打发公差去报钱孟博。教他跟寻一个明白。只可恨素秋赠我一诗。被那小姐取去。倘或相见问起。怎生答应他。正是锦字茫无定。同心结不开。〔杂扮公差上〕捧檄下丹宸。迢遥去问津。骅骝开要路。雕鹗拥风尘。自家雍丘县差人是也。有事报知状元。不免径人。〔见〕禀爷。小人到中书省去。适见除书。老爷荣授开封府佥判。〔生笑〕可喜可喜。〔杂〕状元是玉堂贵客。选了外职。为何喜欢。〔生〕你那裏知道。我不喜得开封。喜得与你钱爷相聚。公差。我在此辞朝领凭。还有许多时担阁。你先回去。报你钱爷知道。〔杂〕小人来时。老爷元分付得了喜信。速速回来。小人见下处乏人。连日不敢说。〔生〕旣如此。你去取文房四宝来。〔杂介生写介〕</p><p>【刮鼓令】汝州拜拜宣。念暌违各一天。幸喜得名先羣彦。副吾兄属望专。又幸蚤除铨。相望咫尺河阳花县。〔笑介〕我若教他访问素秋。只怕又被孟博笑哂。〔又笑〕若果然访得眞消息。便笑我由他。〔又写介〕闻得素秋相倚在君边。望君物色幸垂怜。<br> 书已写完。公差。你今日就去。多多拜上钱爷。等此处诸事稍完。连夜赶来。先到爷县裏会过。然后赴任。〔杂应〕领却玉堂话。忙投花县来。〔下丑扮平头上〕神龙不在沼。威凤岂卑栖。小人是谢家平头。昨日长安街上发榜。我也捱去看看。好笑。只见第一名就是我的旧相知。你道是谁。却是济南赵解元相公。我想他当原思慕我家姐姐。巴不得一时见面。连我们都有许多好处。他如今中了状元。我意思要去见见。只恐怕他不比向年了。也罢。放着大胆闯去。〔看介〕呀。为何独自坐着。趁他闲时正好。〔进介磕头生〕你是谁。呀。是谢家平头。为何在此。正要问个消息。你姐姐在那裏。〔丑〕</p><p>【前腔】承尊问泪涟。痛秋娘沈九渊。闻说道远从金虏。又听得在雍丘幸瓦全。〔生〕你为何不去访问个的信。〔丑〕我欲去苦难前。身边并无靑蚨黄匾。〔生〕也有个信息来么。〔丑〕云山迢递信音悭。〔生〕也曾寻个雍丘人问问么。〔丑〕无人识熟向谁言。<br> 〔生〕你到来得恰好。我寓中乏人。你且在此答应几时。只是平头名字。有人认得。改你叫赵平罢。我已除授开封府。目下就去到任。你就与我打站。打雍丘经过时。访个眞消息与我。〔丑〕晓得。〔生〕红笺徒有千行字。赤鲤难逢谁寄将。〔下丑吊场笑〕凡人不可貌相。海水不可斗量。我平头昨日还是小娘身边烧汤的龟子。今日做了状元家裏打站的鼻头。别人使尽银子。难得进宅。偏我三言两语。便得收留。又不识三文两字。也谁知冬夏春秋。我仔细思量。那世修来的福分。何处讨来的风流。命裏有时定有。人生何必强求。〔又笑〕</p><p>【前腔】平头最有缘。恰相逢赵状元。幸喜得一朝收用。似癞黑麻飞上天。好一个大叔。只是没有好衣帽装扮。衣帽要新鲜。怎得好银一两买疋屯绢。做其一领道袍穿。好模好样向人前。<br> 长官做了大叔。好似麞儿变鹿。<br> 若还主人失势。须把头来再缩。</p><h2 id="第二十八出-得书" tabindex="-1"><a class="header-anchor" href="#第二十八出-得书" aria-hidden="true">#</a> 第二十八出　得书</h2><p>【女冠子】〔外上〕相知昔日向神州。应醉在曲江头。鱼书未到空回首。喜昨夜灯花开楙。<br> 渭北春天树。江东日暮云。何时一尊酒。重与细论文。自从赵伯畴会试去后。心上甚是放不下。这时候想已开榜。为甚差人还不见回。若论伯畴的才学。果然天下无双。只为他迷恋花酒。无志功名。故令花婆激令前去。此行定然不虚所望。</p><p>【柰子花】论才名新发吴钩。便晁董堪与为俦。今来棘闱。定然入彀。为甚的捷音迤逗。倚楼。敎人目断江流。〔杂扮差上〕</p><p>【前腔】奉公差奔走如流。遡长江千里悠修。昨朝建业。今日雍丘。报佳音定开笑口。〔看〕呀。老爷独坐后堂。不免进见。〔磕头介〕叩首。望公相垂情听剖。<br> 〔外〕你回来了。赵解元消息何如。〔杂〕</p><p>【前腔】赵解元金榜欣收。〔外〕中了进士。殿试在第几名。〔杂〕对丹墀独占鳌头。〔外〕伯畴中了状元。可喜。你曾见他游街么。〔杂〕马蹄蹀躞。春风领袖。〔外〕晓得他除授何衙门官职。〔杂〕开封府佥书初授。〔外〕又选在开封。一发可喜。〔杂〕正是。赵状元得了开封的消息。喜之不胜。〔外〕他为何也喜欢。〔杂〕他说与老爷是至友。今喜得不时聚首。<br> 〔外〕为何先打发你回来。〔杂〕赵状元说道辞朝领凭。还有几时担阁。恐老爷悬望。先发小人回报。说先到这裏会过老爷。方去到任。书在此。〔外〕</p><p>【刮鼓令】汝州拜拜宣。念暌违各一天。幸喜得名先羣彦。副吾兄属望专。又幸蚤除铨。相望咫尺河阳花县。闻得素秋相倚在君边。望君物色幸垂怜。<br> 公差回避。改日有赏。〔杂〕寸波皆霈泽。词组卽阳春。〔下外笑〕伯畴。伯畴。你这等注想素秋。不知已先入我彀中矣。</p><p>【柰子花】西园中已结绸缪。有谁知暗裏藏阄。飞卿已得章台杨柳。亦何曾入他人手。待他来时。我将杯酒。细说个就中机彀。<br> 且将来书付夫人。教他转与素秋一看。以慰其心。我想素秋呵。</p><p>一度凭阑一度愁。悔敎夫壻觅封侯。<br> 今宵难作刀州梦。消息眞传解我忧。</p><h2 id="第二十九出-三错" tabindex="-1"><a class="header-anchor" href="#第二十九出-三错" aria-hidden="true">#</a> 第二十九出　三错</h2><p>【一江风】〔生上丑随上〕趁东风。袭袭飞花送。袅袅丝缰鞚。望河中。九曲风涛。天际秋云拥。羸马厌西东。羸马厌西东。〔丑〕老爷此去。便得见俺姐姐了。〔生〕我那素秋呵。你飘流类转蓬。又还愁传语成虚哄。<br> 〔丑〕禀爷。此处已是雍丘县界了。可要行一牌去。〔生〕此是钱爷治所。不消遣牌。〔丑〕不遣牌。没有头踏应付。〔生〕要甚头踏。</p><p>【前腔】骤花骢。不强似朱轮拥。亦何必头踏重。望仁兄。渴欲相从。谩把离情控。相思千里浓。相思千里浓。今宵鸡黍同。蚤难道不入空题凤。<br> 〔丑〕禀爷。已到雍丘县前了。待小人先去通报。县官好出来迎接。〔生〕不要大惊小怪。你押着行李。寻个僻静下处。待我拜过钱爷。慢慢遣牌到府上任。〔丑〕晓得。只因朋谊重。翻觉宰官轻。〔下生叫〕门上有人么。报进说赵状元相访。〔外急上〕</p><p>【步蟾宫】思君只夜劳魂梦。喜风雨今宵堪共。银灯花蘂夜来红。帘外鹊声高送。<br> 〔生〕孟博兄那裏。〔外〕伯畴兄。你今番是钱济之上司了。为何牌也不遣。有失迎接。〔生笑〕孟博说那裏话。我与你髫龀相知。岂以一官而改故吾。说起上司两字。使小弟不胜惶恐。〔拜介生〕微名幸得慰知心。千里重来喜盍簪。〔外〕伫听玄言霏玉屑。呼童煑茗话情深。伯畴兄。恭喜鳌头首占。于汤有光。〔生〕若非孟博兄相成。几误前程大事。前日公差回时。小弟曾附八行。相烦访问谢素秋。果然在贵治么。〔外〕与兄契阔多时。欲言者不止一事。有一杯水酒。先洗尘了。慢慢相吿。小厮看酒来。〔杂扮小厮上〕一杯今夜酒。千里故人心。酒在此。〔外〕要与伯畴讲些心话。只是衙斋喧杂。西园到也寂静。小厮移酒到西园去罢。〔生〕西园小弟不去。若到西园。小弟酒都吃不自在了。〔外〕旣如此。小弟有个内书房。就在卧房侧首。只嫌窄些。就请进去。〔行介外〕小厮回避。〔杂应下外送酒介〕</p><p>【梁州序】羡你才高贾董。抟风力猛。深幸灯窗叨共。〔生看桌上红梨花作骇介背〕呀。这分明是枝红梨花。看他丰姿如昨。敎我意惶心恐。孟博。这是什么花。〔外〕是枝红梨花。天下皆无。我西园独有。一月前开得烂熳。今已凋零。小弟喜欢看他。为此翦彩妆就。供在这裏。这是我西园奇种。名唤红梨。不与众卉相伯仲。〔生笑〕孟博好混帐。这是鬼花。什么奇种。把来供在此。我只为这鬼卉妖花几送入人鲊瓮。那裏是异种奇葩直得费翦工。孟博。我与你扭碎了。〔扭花介〕休得要太蒙懂。<br> 〔外笑〕可惜了。伯畴。你方才不肯到西园去。见了这花。却又惊恐。必有缘故。细细说与小弟。〔生〕</p><p>【前腔】但说着西园孽种。使我发毛都悚。说着也是害怕的。元来那花园亭子后边。却有个红颜荒冢。他阴灵还聚。平白地把人调弄。〔外〕有这等事。伯畴不曾遇他么。〔生〕想那日风淸月朗。他手执梨花。曾结鸳鸯梦。〔外〕伯畴。你是读书人。女子私奔。也是常事。为何认他做鬼。那裏有载鬼张弧乘夜凶。还则是有女怀春浥露从。何须用太疑恐。<br> 〔生〕孟博又来混帐。如今不说罢。说起连酒都吃不下了。孟博。谢素秋可在贵治么。何不使小弟一见。〔外〕果在此。已被小弟取入衙裏。因是不好同住。与寒荆在西衙另住。门儿尙锁着。待小弟亲去开他过来。暂释杯中酒。来寻花底春。〔下生笑整衣巾〕元来谢素秋果在这裏。可喜可喜。赵汝州你何来的福量。人间三事。都全了也。〔旦老旦同上旦〕秋风红叶不成媒。分付春庭燕子知。〔老旦〕好去将心托明月。管教明月上花枝。〔旦〕花婆。赵解元在此。则怕他疑我是鬼。怎好过去相见。〔老旦〕不妨。老婢同你进去。〔进介生见作骇急叫〕有鬼。有鬼。呸。有鬼。钱孟博快来。</p><p>【太师引犯】猛相逢。闪得我心儿动。甚寃雠把我时时紧从。〔旦〕伯畴。则我便是谢素秋。为甚惊骇。〔生觑介〕分明是那人行动。怎说我素秋芳踪。〔旦〕状元。我眞个是谢素秋。休认错了。〔生〕你是鬼王小姐。今番不被你哄了。〔指旦怒〕几被你无端葬送。怎又来千般摩弄。〔老旦〕状元。认得老婢子也不认得。〔生〕好好。你也是个对证。你曾与我在花间诉衷。恁说道孩儿亦为彼丧其躬。<br> 〔老旦〕状元听老婢子说。这正是谢素秋。不要认错。</p><p>【前腔】与你西园已赴巫山梦。觑多娇云裳月容。〔生〕那裏是人。分明是鬼。〔老旦〕但只看衣衫有缝。行动处形影相同。〔生〕旣如此。当原为甚说是王小姐。〔老旦〕为是你迷留爱宠。则恐怕阻隔蟾宫。因此上老婢子与钱老爷定计。激劝状元。惭无计阿奴火攻。只指望状元及蚤猎飞熊。〔生〕你旣是我素秋。当原赠你的诗。如今在那裏。〔旦出诗卷介〕</p><p>【醉太师】诗筒。把做璚瑶珍重。〔生看〕这是我赠他的。还有他赠我的。〔旦〕就在后边。羡相衔首尾。已配雌雄。〔生〕我闻鬼祟善能摄人东西。莫不是摄来的。还则是鬼。〔老旦〕状元。可怜素娘把你这诗呵。终朝作诵。看泪痕点点斑红。呀。钱老爷来了。〔外上〕堂中。因何嘈杂声闹哄。〔生〕正是孟博快来决决。他是西园鬼王小姐。怎么苦死说是谢素秋。〔外〕这是小弟不是。先作个请罪揖才说。〔揖介〕其实是素秋。当初若还说明。你定恋着娇鸾雏凤。怎能勾抟鹍奋鹏。因此上做成机彀把鸿鹄绦笼。<br> 〔生背〕这般说。果是我素秋了。只是我在南熏门车子内撞见的却是什么人。心上只是疑惑。〔思〕嗄是了。平头是他家人。如今唤他进来。眞假立刻就见。〔对外介〕家裏人赵平在外。可与小弟唤了进来。〔外叫〕小厮分付前堂皁隶。赵状元家大叔赵平唤进来。〔内应丑上〕忽闻呼唤急。忙来听使令。〔进介见旦介旦〕兀的不是我家平头。〔丑拜哭〕兀的不是我家姐姐。为何却在这裏。〔生笑〕如今才是我素秋了。我道天下美人。那裏就有两个。孟博。则被你瞒杀赵汝州。骇杀赵汝州也。素秋。又被你想杀赵汝州也。〔老旦〕状元。如今才信老婢子么。素娘。难得状元坚心待你。亲递状元一杯酒。〔旦递酒介〕</p><p>【绣太平】玉锺。笼翠袖殷勤手捧。〔老旦〕状元也回奉素娘一杯。〔生递酒〕宁辞满斝回奉。〔老旦〕状元。你好快活也。昨日个御酒黄封。今宵烛影摇红。〔外〕小弟也奉一杯。匆匆。杯盘草草媿非恭。〔生〕却不道主人情重。天色已晚。吿辞了。〔外〕今宵权在西衙一宿。明日吉日。小弟同拙荆送素娘到彼成亲。整备乘龙跨凤。西园不弱武陵溪洞。<br> 〔生〕赵平。你把行李发到西园。且待成亲之后。发牌到府上任。〔丑〕晓得。</p><p>两两红妆笑相向。紫绡暖揭芙蓉帐。<br> 淡云轻雨拂高唐。睡觉不知新月上。</p><h2 id="第三十出-永庆" tabindex="-1"><a class="header-anchor" href="#第三十出-永庆" aria-hidden="true">#</a> 第三十出　永庆</h2><p>【逍遥乐】〔贴旦上〕瑞气笼淸晓。帘卷虾须庭院小。歌喉宛转凤将雏。诗传红叶。玉出蓝田乐奏云璈。<br> 芙蓉绣缛暖融和。胜事相逢喜气多。细看月轮还有意。定知靑桂近姮娥。今日赵状元与谢素娘成亲。相公因他客处。教奴家整备酒肴。花灯合卺。送过西园去。酒肴已备。只等相公同往。呀。相公蚤已来矣。〔外上〕</p><p>【前腔】绝胜蓬瀛岛。凤驾鸾车初拥到。〔老旦上〕娇姿一似垂杨袅。〔旦上〕玲珑宝髻。丁冬环佩。乘风缥缈。<br> 〔外〕夫人。筵席可曾完备了。〔贴〕完备多时了。〔外〕旣如此。我们同送谢素娘过去。〔贴〕奴家怎好与赵状元相见。〔外〕下官与他情若同胞。相见何妨。〔行〕路入桃源渺。〔贴〕参横银汉微。〔旦〕月寻鸾扇下。〔老旦〕星向鹊桥飞。此间已是西园了。〔外〕花婆与我唤掌礼。请状元蚤赴佳期。〔老旦唤掌礼上〕熟读周孔礼。专谐秦晋欢。掌礼磕头。〔外〕掌礼。吉时已到。蚤请状元行礼。〔掌礼照常念生上〕</p><p>【前腔】天上人间少。玉树琼枝相映耀。刘郞正是当年少。仙娥窈窕。云英捣药。秦女吹箫。<br> 〔外〕掌礼过来。状元老爷客处在此。只是交拜便了。〔掌礼喝拜完外〕小弟叨伯畴手足之爱。荆妇不敢避嫌。〔生〕正欲请嫂嫂叩谢。〔生旦外贴对拜生〕小弟身叨一第。姻结百年。夙愿尽酬。皆吾兄嫂之赐。〔外〕状元多才。素娘艳质。今日相逢。实为天作之合。〔旦对生〕奴家若非花婆。久已死于强暴。花婆。请受奴家一拜。〔拜介老旦扶定〕折死老婢子。〔生〕旣如此。下官到任之后。再行报谢罢了。〔外〕花婆看酒来。与状元贺喜。〔外贴旦老旦送酒同〕</p><p>【一封书】春风醉碧桃。喜风微燕雀高璚楼启碧霄。玳筵开。花烛烧。多少佳人幷才子。谁似你双双年正娇。〔合〕意坚牢。海山遥。百岁和谐琴瑟调。〔生旦同〕</p><p>【前腔】当日遇贼曹。折东西魂梦劳。今日缔久要。结绸缪。漆与胶。始信卷葹心不死。夙世姻缘今世招。〔合前〕</p><p>【尾】天敎付与双才貌。富贵风流都占了。那更福寿无疆乐圣朝。<br> 终日昏昏醉梦间。朝看飞鸟暮看还。<br> 高堂置酒夜击鼓。又得浮生半日闲。</p><p>红梨记终</p>',234),d=[h];function i(n,t){return r(),a("div",null,d)}const o=p(e,[["render",i],["__file","六十种曲红梨记.html.vue"]]);export{o as default};
