import{_ as p}from"./plugin-vue_export-helper-c27b6911.js";import{o as r,c as a,e as b}from"./app-85e99116.js";const e={},h=b('<h2 id="卷三" tabindex="-1"><a class="header-anchor" href="#卷三" aria-hidden="true">#</a> 卷三</h2><h3 id="陈德武" tabindex="-1"><a class="header-anchor" href="#陈德武" aria-hidden="true">#</a> 陈德武</h3><p>水龙吟（西湖怀古）</p><p>东南第一名州，西湖自古多佳丽。临堤台榭，画船楼阁，游人歌吹。十里荷花，三秋桂子，四山晴翠。使百年南渡，一时豪杰，都忘却、平生志。<br> 可惜天旋时异。藉何人、雪当年耻。登临形胜，感伤今古，发挥英气。力士推山，天吴移水，作农桑地。借钱塘潮汐，为君洗尽，岳将军泪。</p><p>西江月（漳州丹霞驿）</p><p>山拱罗城四面，柳营横接江东。十年前事影随风。今日宛如春梦。<br> 天下几多邮驿，人生到处飘蓬。丹霞楼上再相逢。横笛为君三弄。</p><p>望海潮（钱塘怀古）</p><p>珑山西峙，浙江东逝，谁余一箭临冲。凤舞龙飞，地灵人杰，当年树此勋庸。强弩万夫雄。令冯夷退舍，海若潜锋。拥石成堤，百川约束障西东。<br> 至今人物蕃丰。仰功扬山立，德润川容。乐极西湖，愁多南渡，他都是梦魂空。感古恨无穷。叹表忠无观，古墓谁封。棹义钱塘，浊醪和泪洒秋风。</p><p>水龙吟</p><p>遂成此调以寓意焉<br> 驿楼岁暮萧条，小桃何事迎人笑。无言如诉，命暌王母，信沈青鸟。靥瘦繁霜，脂销零雨，梦寒清晓。自刘郎去后，天台路隔，知孤负、春多少。<br> 今日玉骢来到。喜相逢、菱花孤照。清幽谁伴，黄花告谢，芙蓉云老。早趁东风，移根换叶，脱身池沼。卜佳期，前度琴心一曲，作相思调。</p><p>沁园春（舟中夜雨）</p><p>冬夜如年，客枕无眠，怎到天明。待数残二十五、寒更点，听余一百八、晓钟声。雨脚敲篷，滩头激缆，总与离人诉不平。遍闻得，我浚深恨海，砌起愁城。<br> 问君何事牵萦。想最苦人间是别情。念千山万水，沈鱼阻雁，一身两地，刍燕煎莺。绣枕痕多，锦衾香冷，意有巫山梦不成。怎撇下，这两字相思，万里虚名。</p><p>西江月（冬至）</p><p>时序去如流矢，人生宛似飞蓬。石湾江上又逢冬。且喜一阳初动。<br> 但见堪舆杳杳，更连山水重重。凄凉云物雨濛濛。惟足睡中归梦。</p><p>望海潮（拱日亭）</p><p>山涯海角，天高地厚，长安举首何妨。万水朝宗，众星环极，平生此志无忘。亭上一翱翔。见烟收雾敛，凤翥龙骧。海色沧凉，金乌拍翅上扶桑。<br> 遥瞻咫尺清光。物无遐不烛，有隐皆彰。发篰心劳，之官路远，篙师又促归航。不敢久徜徉。抱梧桐绮实，葵藿心肠。假我双翰，一朝飞上五云乡。</p><p>木兰花慢（寄桂林通判叶夷仲）</p><p>自淮阳别后，一回首、又穷年。叹蓬逐旋飙，叶随流水，星散维垣。南来忽闻归兴，岂苍天、故意要储贤。云慢凌司马赋，风偏动季鹰船。<br> 梅窗夜月见修妍。骏辔忆连钱命画桨溪流，篮舆山郭，囊锦诗篇。休辞岁寒远道，对松篁、莫慰寂寥边。尘榻谁为我下，酒杯惟待君传。</p><p>木兰花慢 （再用前韵）</p><p>对江云日暮，又那更、夜如年。见霜满晴空，山衔星斗，月挂城垣。知心故人间阻，几何时、尊酒会多贤。冷落巴山夜雨，凄凉剡水寒船。<br> 孱容羞睹镜中妍。远水与天连。怪梦有余甜，酒无好味，诗不成篇。刀圭解生毛羽，向晨风、飞傍彩云边。报道东君到也，一枝春信先传。</p><p>木兰花慢 （三用前韵）</p><p>一春看又尽，问何日、是归年。望五岭重关，九嶷叠翠，满目藩垣。苍梧几时义棹，许论文、高议仰英贤。夜立残花影月，朝盼尽柳阴船。<br> 天台山水世间妍。天姥赤城连。好收拾兰庄，白云深处，咏卜居篇。重寻旧游莺燕，恐无心、待雁夕阳边。声迹今犹密迩，鸾笺莫厌频传。</p><p>望海潮 （清明咏怀）</p><p>三分春色，十分官事，令人孤负芳菲。歌燕簧莺，语花舞柳，园林好处谁知。还忆旧游时。对海棠驻马，红药题诗。一别东君，回顾又是隔年期。<br> 相思远在天涯。镇海填恨臆，山锁愁眉。杜宇能言，鹧鸪有泪，慢劳蝴蝶于飞。景与少年宜。把榆分新火，香透罗衣。风月常存，双鱼报道早来归。</p><p>百字谣 （咏惜花春起早）</p><p>惜花心事，不由人、蝴蝶梦魂先觉。刚纳绣鞋行掠鬓，仰见斗横林杪。昨日深红，今朝轻白，颜色殊昏晓。此中滋味，料他尘世知少。<br> 问二十四番风，寒梅并绛楝，始终俱好。须看未开开又谢，多少落英颠倒。彩缀隋园，鹿游唐苑，哀乐无凭祷。此音谁寄，凭阑犹把琴抱。</p><p>百字谣 （咏爱月夜眠迟）</p><p>古今明月，魄生明后，积渐圆还缺。秋解伤神春最好，衾枕几番铺设。十二瑶台，千金一刻，横竹休吹彻。绣帘高揭，戒他莫把灯爇。<br> 夜久谁共婵娟，掩孤帏睡去，此情尤切。梦驾彩鸾何处觅，飞上玉楼琼阙。舞按霓裳，歌扬红豆，高处风光别。鸟声惊觉，冲冠怒竖吾发。</p><p>百字谣 （咏掬水月在手）</p><p>晚临湘浦，忆鲛人、曾许泪珠绡帕。C2掬空明和月待，宫锁水晶深夜。跃璧初圆，浮金不定，敌眼寒光射。水心龙镜，喜来翻不成把。<br> 最恨对面BA5E娥，舞霓裳掌上，下阙</p><p>望海潮 （寄别浔郡鲁教谕子振、李训道宗深·二之一）</p><p>南冠一载，西流万里，离怀孰不伤情。富贵邯郸，雨云巫峡，回头一梦空惊。谁辱又谁荣。问当时道德，今日功名。楚水吴山，向来多少送和迎。<br> 长安古道长亭。叹马蹄不驻，车辙难停。薇老首阳，芝深商谷，时遥雾拥云平。此意已羞评。但金缄白雪，锦佩青萍。采竹昆仑，有时吹作凤凰鸣。</p><p>望海潮 （二之二）</p><p>祖觞东馆，移舟南渡，江天云树离离。盘谷渔樵，舞雩风咏，渴心常望云霓。知与故人齐。念翼残犹铩，足蹶还羁。百折江流，峡猿水鸟助孤凄。<br> 几回梦绕山西。耐疏篷夜雨，惊枕晨鸡。对无声诗，哦有声画，仪形已见端倪。回首暮云迷。又桐飞金井，燕落乌衣。有意相思，双鳞乘羽莫教迟。</p><p>西江月（题洞箫亭）</p><p>凤舞汉阳月丽，龙吟汉水波飞。行云何事驻天涯。横玉危阑四倚。<br> 问岳阳三度后，看尘世几番棋。鹤群何处未归来。冷落吴头楚尾。</p><p>西江月（咏雪三调）</p><p>为问云间滕六，天工何事依违。冬前三白不时为。今日驾言春瑞。<br> 瘦损穷彭泽柳，禁持杀傅岩梅。仁风反掌霁天威。都做一江流水。</p><p>西江月</p><p>疏散履穿东郭，流离马没蓝关。瓜洲谁问卧袁安。孤负新年月半。<br> 铁瓮成银瓮出，金山做玉山看。无知儿女不知寒。冰箸掌中争看。</p><p>西江月</p><p>压雪江山亦老，迎春草木俱新。雪销春去逐飞轮。谁识静中机运。<br> 浊浊坝头泥土，攘攘市上风尘。为何不住往来人。都被利名淘尽。</p><p>西江月（咏云）</p><p>有信江头春色，无凭天上浮云。白衣苍狗又何频。岂是随风情性。<br> 法受三千谪路，翻成万里思亲。瓜洲中道不逢人。谁寄江南春信。</p><p>归朝欢（送前王通判惟善赴召）</p><p>昨夜城头望牛斗。金气横空作龙吼。朝天尺一鹤飞书，尊前夺我龙头友。风流江左后。青毡旧物曾坚守。念侨居、淮阳九载，闲却丝纶手。<br> 花骢欲系无长柳。玉箸频挥翻短袖。凤凰台近月重圆，紫薇花暖香依旧。功名随分有。论交要在知心友。唱阳关、一杯别酒，先祝斯文寿。</p><p>望海潮 （和韵寄别叶睢宁）</p><p>陵山载酒，泗河扬柁，尊前折尽将离。才试牛刀，俄惊凫舄，令人去后多思。休唱别离词。看玉函星铁，骑佩铜丝。丹凤鸣阳，碧梧栖尔最高枝。<br> 等闲展对声词。对一庭明月，千里邦畿。西润家声，玉堂人物，夜窗梦果心期。才思浩无涯。若深航濂洛，峻驾峨眉。胸抱相思，银筝锦字莫教迟。</p><p>沁园春（送春）</p><p>飞雨一番，杜宇数声，东君又回。对花垂粉泪，舟移洛浦，柳眉颦黛，马走章台。南架海棠，北窗红药，都是当年手自栽。伤离别，想今朝去也，明日重来。<br> 轩车且莫相催。待细把衷肠诉此怀。这画阑六曲，懒和月倚，朱帘十二，不与风开。青杏园林，朱樱酪酒，争似和羹雪后梅。那时节，好都将心事，分付多才。</p><p>庆春宫（立春）</p><p>风送深冬，雪消残腊，天时人事相催。堂北迎萱，水东问柳，阿谁报道春回。土牛装罢，候葭琯、先飞律灰。宜春宝字，是处人家，罗绮筵开。<br> 三年客里情怀。千里亲闱，一寸灵台。彩燕金钗，青丝生菜，还思纤手安排。韶光是也，可人的、如今再来。介他眉寿，但原年年，春酒盈杯。</p><p>水调歌头（题杨妃夜宴醉归图。上写秦虢二夫人、贵妃抱婴于马上）</p><p>日色隐花萼，清夜宴华清。梁州新曲初就，锦瑟按银筝。中坐太真妃子，列坐亲封秦虢，欢笑尽倾城。百斛金尊倒，一醉玉山倾。<br> 扶上马，东小玉，右双成。绛纱笼烛高照，宫漏已三更。抱得禄儿归去，酒醒三郎何处，忽听鼓鼙惊。可惜马嵬恨，不得寄丹青。</p><p>水龙吟（次韵寄别叶尹）</p><p>花骢柳外频嘶，使君底事拼人去。圯桥风月，睢陵桃李，几回良遇。我待君来，他催君去，谁留君住。想尊空北海，诗成东阁，这都是、欢娱处。<br> 宝月才圆又缺，况人生、会难离易。驭风无计，缩地无术，问天无语。枯海为炉，赭山为炭，尽烧愁绪。把一心天地，一家南北，此身堪寄。</p><p>醉春风（三月二十七日出禁谪宁夏安置）</p><p>推枕床羞下。临鸾眉不画。妒深谁复白圭瑕。怕怕怕。飞燕班姬，昭君延寿，孰知淫雅。<br> 背倚荼コ架。泪满鲛绡帕白头吟断怨琵琶。罢罢罢。采柏卖珠，牵萝补屋，顺天生化。</p><p>水调歌头（咏惜花春起早）</p><p>好是三春景，都在百花轩。美人眠不成梦，早已绣帘掀。分付海棠睡足，检点牡丹开未，桃李寂无言。叶露联珠络，枝月坠金盆。<br> 树铃索，高障槛，补篱藩。丁宁莺燕蜂蝶，上下莫争翻。遥想韶光九十，只恐花飞一片，瘦减玉颜温。不惮银瓶冷，汲井沃芳根。</p><p>水调歌头（咏爱月夜眠迟）</p><p>三五嫦娥月，夜色正婵娟。自从窃药归去，天上几千年。试问广寒高处，为甚缺多圆少，此理孰为权。弦望知天定，离合可人怜。<br> 典宫锦，歌水调，载楼船。谪仙居士何在，月色尚依然。遥想人生百岁，三万六千良夜，能得几时圆。莫遣金盆落，达曙照无眠。</p><p>水调歌头（咏掬水月在手）</p><p>莲衬凌波步，笋浴影娥东。晚妆脂粉犹腻，雪洁弄春溶。恰似玉盘拈指，莫是金环脱腕，宝镜逐华容。好个明珠颗，落在掌窝中。<br> 可人意，拿不住，握还空。骑鲸便欲深取，恐触卧骊龙。奈玉春纤冻也，那壁团圆何处，有影却无踪。不上广寒殿，便入水晶宫。</p><p>水调歌头（咏弄花香满衣）</p><p>梦足芙蓉曙，步入牡丹丛。试将枝叶枚数，宠紫与娇红。如诉如歌体态，轻暖轻寒天气，春色把人烘。百斛沈檀味，两腋麝兰风。<br> 春衫透，罗袜沁，暗回中。芳心能有多少，一点束千重。只恐游丝行露，漫惹狂蜂轻蝶，珍重惜仪容。兰蕙修芳佩，苹藻荐公宫。</p><p>惜余春慢（忆海棠）</p><p>不语佳人，多才名友，天遣伴吾幽独。令姿潘岳，太素何郎，争似一丛红玉。谁为织云锦裳，天孙巧处，暗空机轴。别离间、陡觉春风一度，电光惊目。<br> 因念著、旧日欢娱，清平歌曲。板按玉人横竹。金盆月落，银烛纱笼，一刻千金难赎。微醉欲醒未醒，声声唤起，睡何时足。待移根、与赋归来，敢比渊明松菊。</p><p>浣溪沙（春思）</p><p>庭院深沈绝俗埃。绿苔因雨上层阶。画帘低卷燕归来。<br> 月似有情中夜入，花何无语向人开。漫劳飞梦到天台。</p><p>西江月（春暮）</p><p>时序去如流水，功名冷似寒灰。尽教江庾赋多才。一刻千金难买。<br> 客里月圆月缺，尊前花落花开。春来何处带愁来。春去此愁还在。</p><p>蝶恋花（送春）</p><p>昨夜狂风今日雨。风雨相催，断送春归去。万计千方留不住。春归毕竟归何处。<br> 好鸟如歌花解舞。花鸟无情，也诉离愁苦。流水落红芳草渡。明年好记归时路。</p><p>浣溪沙（送春）</p><p>月落桐梢杜宇啼。云埋芳树鹧鸪飞。夜阑分作送春诗。<br> 山上安山经几载，口中添口又何时。相思一曲诉伊谁。</p><p>木兰花慢 （思情）</p><p>自东君别后，对花柳、愈无聊。但旅寓年年，梦添夜夜，饭减朝朝。应怜此情何似，恰梅天、风雨正潇潇。奁玉有谁暖眼，带围漫自松腰。<br> 深沈庭院好香烧。水远玉人遥。念信阻鸾笺，调空绿绮，字满鲛绡。东君也知人意，几黄昏、天际送兰桡。锦荔堂前载酒，梧桐月下吹箫。</p><p>清平乐（咏月）</p><p>娥眉淡伫。未约心先许。坐待不来来又去。直到碧窗深处。<br> 雨云偏妒妖娇。几孤三五良宵。要见残妆新画，多应暮暮朝朝。</p><p>清平乐（咏星）</p><p>天孙自织。经纬天南北。明月楼台高百尺。玉手昔曾亲摘。<br> 种榆人去何年。乘槎偶认张骞。报道秋期近也，好将巧思相传。</p><p>清平乐（咏风）</p><p>呼来吸去。毕竟为谁主。软力慢扶花柳舞。禁不住颠狂处。<br> 等闲天易凉炎。每教人爱人嫌。最是相思病起，呼儿紧下珠帘。</p><p>清平乐（咏雨）</p><p>丝丝线线。惹起云根燕。万里江山春欲遍。多在梨花庭院。<br> 经旬一见通宵。恍如身在蓝桥。记与巫山神女，不禁暮暮朝朝。</p><p>清平乐（咏云）</p><p>随风情性。聚散元无定。雨过黄昏收拾尽。送出月明花影。<br> 谁言出岫无心。腾腾飞上巫岑。梦断不知何处，玉人鬓上斜簪。</p><p>清平乐（咏蝉）</p><p>娇声娇语。恰似深闺女。三叠琴心音一缕。趓在绿阴深处。<br> 此音宁与人知。此身不与人欺。薄暮背将斜月，噤声飞上高枝。</p><p>清平乐（咏蚊）</p><p>三三两两。夜夜教人想。偷入霜绡斜隙帐。直到珊瑚枕上。<br> 玉人梦绕江南。输他一饷肥甘。莫恨我心儿毒，只因你口儿馋。</p><p>清平乐（咏蝶）</p><p>轻姿傅粉。学得偷香俊。百紫千红人未问。先与芳心折损。<br> 一生天赋风流。不知节去蜂愁。堪笑庄周老子，将身梦里追游。</p><p>清平乐（咏蛙）</p><p>黄梅雨住。青草池塘暮。轻许天然乐两部。遥想周郎不顾。<br> 生憎利口喃喃。凭谁井塞泥缄。最是玉人枕上，几回梦断江南。</p><p>清平乐（咏萤）</p><p>星星散散。绕地无人管。一点寒光虽有烂。飞不到河西畔。<br> 画堂花暗银釭。井阑添个双双。欲照相思两字，藉风扶过虚窗。</p><p>清平乐（咏促织）</p><p>啾啾唧唧。夜夜鸣东壁。如诉如歌如涕泣。乱我离怀似织。<br> 画堂帘幕沈深。美人睡稳香衾。懒妇知眠到晓，尔虫枉自劳心。</p><p>醉春风（闺情）</p><p>陌上轮蹄满。花间蜂蝶乱。画帘低卷对南山。□□□。轻暖轻寒，乍晴乍雨，风流云散。<br> 罗袖伤春晚。纨扇惊秋换。谁将白雪污青鬟。懒懒懒。金屋笙歌，茅檐风月，悲欢相伴。</p><p>玉蝴蝶（雨中对紫薇）</p><p>好是春光秋色，天工巧处，都上花枝。更值云情雨态，净沐芳姿。醉相扶、霓裳舞困，眠未得、宫锦淋漓。有谁知。眼空相对，心系相思。<br> 相思。鲛绡帕上，珠悬红泪，水洗胭脂。寂寞阑干，无言暗忆旧游时。五花骢、载将郎去，双喜鹊、报道郎归。卜佳期。梦回巫峡，春在瑶池。</p><p>千秋岁引（咏前）</p><p>濯锦丰姿，新凉台阁。懊悔巫云太轻薄。琵琶未诉衣衫湿，菱花不照胭脂落。凤凰池，鸯鸯殿，重金钥。<br> 春色画船何处泊。秋色丹青人难摸。可惜风流总闲却。此情不与人知道，知时只恐人挠著。碧窗前，银灯下，陪孤酌。</p><p>玉蝴蝶（七夕）</p><p>金井梧桐飞报，秋期近也，乌鹊成桥。为问双星何事，长待今宵。别今年、新欢暂展，更五鼓、旧恨重摇。黯魂销。两情脉脉，一水迢迢。<br> 寂寥。寄言儿女，纵能多巧笑，奚暇相调。暗想离愁，人间天上古来饶。但心坚、天长地久，何意在、雨暮云朝。宝香烧。无缘驾海，有分吹箫。</p><p>木兰花慢 （春游）</p><p>值升平海宇，又春色、与俱还。向杨柳楼台，海棠庭院，红药阑干。可人好风良月，都收拾入锦囊间。心事已超尘外，天公分付人间。<br> 世途陆海拥波澜。回首梦中看。想酒醒罗浮，云空巫峡，饭熟邯郸。从兹破琴煮鹤，猗兰不用对人弹。粗足少游衣食，何妨司马江山。</p><p>水龙吟（和雪后过瓜洲渡韵）</p><p>问津扬子江头，滔滔潮汐东流去。六朝文物，千年陈迹，几更乌兔。天限东南，水流今古，地分吴楚。喜壮游千里，桑孤蓬矢，功名事、儒生语。<br> 翘首石头城北，簇楼台、远连芳树。雪销天气，澄江如练，碧峰无数。银瓮春回，金山钟晓，梦闲鸥鹭。早归来，尽日风平人静，孤舟横渡。</p><p>望远行</p><p>城头初鼓，天街上、渐渐行人声悄。半窗风月，一枕新凉，睡熟不知天晓。最是家山千里，远劳归梦，待说离情难觉。觉来时，帘外数声啼鸟。<br> 谁道。为甚新来消瘦，底事恹恹烦恼。不是悲花，非干病酒，有个离肠难扫。怅望江南，天际白云飞处，念我高堂人老。寸草心，朝夕怎宽怀抱。</p><p>满江红</p><p>记得年时，离筵上、把梅花折。还经尽、江南烟雨，淮阳风雪。寒食清明都过了，看看又到端阳节。倚阑干、屈指数流光，经年别。<br> 心一寸、肠千结。千里梦、三更月。□晓来寒透，不堪愁绝。羞见慈乌啼反哺，厌闻乳燕调新舌。睹禽物、愈觉倍伤情，归心切。</p><p>惜余春慢</p><p>阑葺疏芦，帘编小苇，好个清幽公馆。栽槐夹道，种菊盈轩，景物便堪吟玩。门外一番雨余，嫩绿缘枝，浅清清眼。悄无人，一枕新凉睡觉，燕泥香暖。<br> 蓦地里、对景伤怀，思量无限。回首故园春远。松期竹待，壑诮林嘲，苦被浮名牵绊。一种思情最长，万叠江山，怎生遮断。向北堂见了，忘忧萱草，此心方满。</p><p>忆秦娥</p><p>疏帘揭。云端仰见娟娟月。娟娟月。不应何恨，照人离别。<br> 闭门独睡空愁绝。BA5E娥梦里低低说。低低说。悲欢离合，阴晴圆缺。</p><p>踏莎行（中秋不见月）</p><p>雾失南楼，云低东阁。枝头不见南飞鹊。BA5E娥何事太多情，今宵故误年时约。<br> 天易阴晴，人多哀乐。从来此事难凭度。匆匆又是隔年期，且烧银烛酬高酌。</p><p>一翦梅（九日）</p><p>新酒初香菊半含。月也三三。日也三三。登高已约上崭岩。世事相担。风雨相担。<br> 头上茱萸颠倒簪。身在河南。心在江南。渊明何日解征骖。俯也何惭。仰也何惭。</p><p>鹧鸪天（咏菊）</p><p>三径芳根自不群。每于霜后播清芬。枝头蛱蝶如羞见，篱外征鸿不可闻。<br> 情脉脉，思纷纷。绕窗吟咏理余薰。卷帘人在西风里，知是新来瘦几分。</p><p>踏莎行</p><p>声迹随风，浪痕如霰。蓝桥路远无由见。黄昏肠断倚阑时，看看数尽南飞雁。<br> 日理丝机，宵拈针线。春秋不管莺和燕。欲将心事诉佳期，回文直上金銮殿。</p><p>踏莎行</p><p>梅压宫妆，柳横眉黛。都将留得春光在。弄琴台上忽相逢，吹箫月下曾相待。<br> 海燕春归，江鸿秋迈。到头总是恩和爱。佳期约在白云间，一团和气春如海。</p><h3 id="张炎" tabindex="-1"><a class="header-anchor" href="#张炎" aria-hidden="true">#</a> 张炎</h3><p>南浦（春水）</p><p>波暖绿粼粼，燕飞来、好是苏堤才晓。鱼没浪痕圆，流红去、翻笑东风难扫。荒桥断浦，柳阴撑出扁舟小。回首池塘青欲遍，绝似梦中芳草。<br> 和云流出空山，甚年年净洗，花香不了。新渌乍生时，孤村路、犹忆那回曾到。余情渺渺。茂林觞咏如今悄。前度刘郎归去后，溪上碧桃多少。</p><p>高阳台（西湖春感）</p><p>接叶巢莺，平波卷絮，断桥斜日归船。能几番游，看花又是明年。东风且伴蔷薇住，到蔷薇、春已堪怜。更凄然。万绿西泠，一抹荒烟。<br> 当年燕子知何处，但苔深韦曲，草暗斜川。见说新愁，如今也到鸥边。无心再续笙歌梦，掩重门、浅醉闲眠。莫开帘，怕见飞花，怕听啼鹃。</p><p>忆旧游（大都长春宫，即旧之太极宫也）</p><p>看方壶拥翠，太极垂光，积雪初晴。阊阖开黄道，正绿章封事，飞上层青。古台半压琪树，引袖拂寒星。见玉冷闲坡，金明邃宇，人往深清。<br> 幽寻。自来去，对华表千年，天籁无声。别有长生路，看花开花落，何处无春。露台深锁丹气，隔水唤青禽。尚记得归时，鹤衣散影都是云。</p><p>凄凉犯（北游道中寄怀）</p><p>萧疏野柳嘶寒马，芦花深、还见游猎。山势北来，甚时曾到，醉魂飞越。酸风自咽。拥吟鼻、征衣暗裂。正凄迷，天涯羁旅，不似灞桥雪。<br> 谁念而今老，懒赋长杨，倦怀休说。空怜断梗梦依依，岁华轻别。待击歌壶，怕如意、和冰冻折。且行行，平沙万里尽是月。</p><p>壶中天（夜渡古黄河，与沈尧道、曾子敬同赋）</p><p>扬舲万里，笑当年底事，中分南北。须信平生无梦到，却向而今游历。老柳官河，斜阳古道，风定波犹直。野人惊问，泛槎何处狂客。<br> 迎面落叶萧萧，水流沙共远，都无行迹。衰草凄迷秋更绿，惟有闲鸥独立。浪挟天浮，山邀云去，银浦横空碧。扣舷歌断，海蟾飞上孤白。</p><p>声声慢（都下与沈尧道同赋别本作北游答曾心传惠诗）</p><p>平沙催晓，野水惊寒，遥岑寸碧烟空。万里冰霜，一夜换却西风。晴梢渐无坠叶，撼秋声、都是梧桐。情正远，奈吟湘赋楚，近日偏慵。<br> 客里依然清事，爱窗深帐暖，戏拣香筒。片霎归程，无奈梦与心同。空教故林怨鹤，掩闲门、明月山中。春又小，甚梅花、犹自未逢。</p><p>绮罗香（席间代人赋情）</p><p>候馆深灯，辽天断羽，近日音书疑绝。转眼伤心，慵看剩歌残阕。才忘了、还著思量，待去也、怎禁离别。恨只恨、桃叶空江，殷勤不似谢红叶。<br> 良宵谁念哽咽。对熏炉象尺，闲伴凄切。独立西风，犹忆旧家时节。随款步、花密藏春，听私语、柳疏嫌月。今休问，燕约莺期，梦游空趁蝶。</p><p>庆春宫</p><p>亦京洛旧事也<br> 波荡兰觞，邻分杏酪，昼辉冉冉烘晴。罥索飞仙，戏船移景，薄游也自忄欠人。短桥虚市，听隔柳、谁家卖饧。月题争系，油壁相连，笑语逢迎。<br> 池亭小队秦筝。就地围香，临水湔裙。冶态飘云，醉妆扶玉，未应闲了芳情。旅怀无限，忍不住、低低问春。梨花落尽，一点新愁，曾到西泠。</p><p>国香</p><p>台城路二曲，因嘱余记其事。词成，以罗帕书之<br> 莺柳烟堤。记未吟青子，曾比红儿。娴娇弄春微透，鬟翠双垂。不道留仙不住，便无梦、吹到南枝。相看两流落，掩面凝羞，怕说当时。<br> 凄凉歌楚词，袅余音不放，一朵云飞。丁香枝上，几度款语深期。拜了花梢淡月，最难忘、弄影牵衣。无端动人处，过了黄昏，犹道休归。</p><p>台城路</p><p>已十八年矣。因赋此词。<br> 十年前事翻疑梦，重逢可怜俱老。水国春空，山城岁晚，无语相看一笑。荷衣换了。任京洛尘沙，冷凝风帽。见说吟情，近来不到谢池草。<br> 欢游曾步翠窈。乱红迷紫曲，芳意今少。舞扇招香，歌桡唤玉，犹忆钱塘苏小。无端暗恼。又几度留连，燕昏莺晓。回首妆楼，甚时重去好。</p><p>三姝媚</p><p>堂。见古瓶中数枝，云自海云来，名芙蓉杏。因爱玩不去，岩起索赋此曲。<br> 芙蓉城伴侣。乍卸却单衣，茜罗重护。傍水开时，细看来、浑似阮郎前度。记得小楼，听一夜、江南春雨。梦醒箫声，流水青苹，旧游何许。<br> 谁翦层芳深贮。便洗尽长安，半面尘土。绝似桃根，带笑痕来伴，柳枝娇舞。莫是孤村，试与问、酒家何处。曾醉梢头双果，园林未暑。</p><p>甘州</p><p>数日，又复别去。赋此曲，并寄赵学舟别来尧道作秋江、赵学舟作曾心传<br> 记玉关、踏雪事清游。寒气脆貂裘。傍枯林古道，长河饮马，此意悠悠。短梦依然江表，老泪洒西州。一字无题处，落叶都愁。<br> 载取白云归去，问谁留楚佩，弄影中洲。折芦花赠远，零落一身秋。向寻常野桥流水，待招来、不是旧沙鸥。空怀感，有斜阳处，却怕登楼。</p><p>声声慢（为高菊墅赋）</p><p>寒花清事，老圃闲人，相看秋色霏霏。带叶分根，空翠半湿荷衣。沅湘旧愁未减，有黄金、难铸相思。但醉里，把苔笺重谱，不许春知。<br> 聊慰幽怀古意，且频簪短帽，休怨斜晖。采摘无多，一笑竟日忘归。从教护香径小，似东山、还似东篱。待去隐，怕如今、不是晋时。</p><p>扫花游（赋高疏寮东墅园）</p><p>烟霞万壑，记曲径幽寻，霁痕初晓。绿窗窈窕。看随花甃石，就泉通沼。几日不来，一片苍云未扫。自长啸。怅乔木荒凉，都是残照。<br> 碧天秋浩渺。听虚籁泠泠，飞下孤峭。山空翠老。步仙风，怕有采芝人到。野色闲门，芳草不除更好。境深悄。比斜川，又清多少。</p><p>琐窗寒</p><p>绝响矣。余悼之玉笥山，所谓长歌之哀，过于痛哭。<br> 断碧分山，空帘剩月，故人天外。香留酒殢。蝴蝶一生花里。想如今、醉魂未醒，夜台梦语秋声碎。自中仙去后，词笺赋笔，便无清致。<br> 都是。凄凉意。怅玉笥埋云，锦袍归水。形容憔悴。料应也、孤吟山鬼。那知人、弹折素弦，黄金铸出相思泪。但柳枝、门掩枯阴，候蛩愁暗苇。</p><p>木兰花慢 （为越僧樵隐赋樵山）</p><p>龟峰深处隐，岩壑静、万尘空。任一路白云，山童休扫，却似崆峒。只恐烂柯人到，怕光阴、不与世间同。旋采生枝带叶，微煎石鼎团龙。<br> 从容。吟啸百年翁。行乐少扶筇。向镜水传心，柴桑袖手，门掩清风。如何晋人去后，好林泉、都在夕阳中。禅外更无今古，醉归明月千松。</p><p>三姝媚（送舒亦山游越）</p><p>苍潭枯海树。正雪窦高寒，水声东去。古意萧闲，问结庐人远，白云谁侣。贺监犹狂，还散迹、千岩风露。抱瑟空游，都是凄凉，此愁难语。<br> 莫趁江湖鸥鹭。怕太乙炉荒，暗消铅虎。投老心情，未归来何事，共成羁旅。布袜青鞋，休误入、桃源深处。待得重逢却说，巴山夜雨。</p><p>扫花游（台城春饮，醉余偶赋，不知词之所以然）</p><p>嫩寒禁暖，正草色侵衣，野光如洗。去城数里。绕长堤是柳，钓船深舣。小立斜阳，试数花风第几。问春意。待留取断红，心事难寄。<br> 芳讯成捻指。甚远客他乡，老怀如此。醉余梦里。尚分明认得，旧时罗绮。可惜空帘，误却归来燕子。胜游地。想依然、断桥流水。</p><p>台城路（杭友抵越，过鉴曲渔舍会饮）</p><p>春风不暖垂杨树，吹却絮云多少。燕子人家，夕阳巷陌，行入野畦深窈。筹花斗草。记小舫寻芳，断桥初晓。那日心情，几人同向近来老。<br> 消忧何处最好。夜深频秉烛，犹是迟了。南浦歌阑，东林社冷，赢得如今怀抱。吟悰暗恼。待醉也慵听，劝归啼鸟。怕搅离愁，乱红休去扫。</p><p>疏影（余于辛卯岁北归，与西湖诸友夜酌，因有感于旧游，寄周草窗。）</p><p>柳黄未结。放嫩晴消尽，断桥残雪。隔水人家，浑是花阴，曾醉好春时节。轻车几度新堤晓，想如今、燕莺犹说。纵艳游、得似当年，早是旧情都别。<br> 重到翻疑梦醒，弄泉试照影，惊见华发。却笑归来，石老云荒，身世飘然一叶。闭门约住青山色，自容与、吟窗清绝。怕夜寒、吹到梅花，休卷半帘明月。</p><p>渡江云（山阴久客，一再逢春，回忆西杭，渺然愁思）</p><p>山空天入海，倚楼望极，风急暮潮初。一帘鸠外雨，几处闲田，隔水动春锄。新烟禁柳，想如今、绿到西湖。犹记得、当年深隐，门掩两三株。<br> 愁余。荒洲古溆，断梗疏萍，更漂流何处。空自觉、围羞带减，影怯灯孤。常疑即见桃花面，甚近来、翻笑无书。书纵远，如何梦也都无。</p><p>琐窗寒（旅窗孤寂，雨意垂垂，买舟西渡未能也。赋此为钱塘故人韩竹闲问）</p><p>乱雨敲春，深烟带晚，水窗慵凭。空帘谩卷，数日更无花影。怕依然、旧时燕归，定应未识江南冷。最怜他、树底蔫红，不语背人吹尽。<br> 清润。通幽径。待移灯翦韭，试香温鼎。分明醉里，过了几番风信。想竹间、高阁半开，小车未来犹自等。傍新晴、隔柳呼船，待教潮信稳。</p><p>忆旧游（新朋故侣，诗酒迟留，吴山苍苍，渺渺兮余怀也。寄沈尧道诸公）</p><p>记开帘过酒，隔水悬灯，款语梅边。未了清游兴，又飘然独去，何处山川。淡风暗收榆荚，吹下沈郎钱。叹客里光阴，消磨艳冶，都在尊前。<br> 留连。殢人处，是镜曲窥莺，兰阜围泉。醉拂珊瑚树，写百年幽恨，分付吟笺。故乡几回飞梦，江雨夜凉船。纵忘却归期，千山未必无杜鹃。</p><p>水龙吟（白莲）</p><p>仙人掌上芙蓉，涓涓犹湿金盘露。轻妆照水，纤裳玉立，飘飖似舞。几度消凝，满湖烟月，一汀鸥鹭。记小舟夜悄，波明香远，浑不见、花开处。<br> 应是浣纱人妒。褪红衣、被谁轻误。闲情淡雅，冶容清润，凭娇待语。隔浦相逢，偶然倾盖，似传心素。怕湘皋佩解，绿云十里，卷西风去。</p><p>忆旧游</p><p>故态顿消。以余之况味，又有甚于元父者，抑重余之惜，因赋此调，且寄元父，当为余愀然而悲也<br> 叹江潭树老，杜曲门荒，同赋飘零。乍见翻疑梦，对萧萧乱发，都是愁根。秉烛故人归后，花月锁春深。纵草带堪题，争如片叶，能寄殷勤。<br> 重寻。已无处，尚记得依稀，柳下芳邻。伫立香风外，抱孤愁凄惋，羞燕惭莺。俯仰十年前事，醉后醒还惊。又晓日千峰，涓涓露湿花气生。</p><p>甘州（题赵药牖山居。见天地心、怡颜、小柴桑，皆其亭名。）</p><p>倚危楼、一笛翠屏空，万里见天心。度野光清峭，晴峰涌日，冷石生云。帘卷小亭虚院，无地不花阴。径曲知何处，春水泠泠。<br> 啸傲柴桑影里，且怡颜莫问，谁古谁今。任燕留鸥住，聊复慰幽情。爱吾庐、点尘难到，好林泉、都付与闲人。还知否，元来卜隐，不在山深。</p><p>摸鱼儿（高爱山隐居）</p><p>爱吾庐、傍湖千顷，苍茫一片清润。晴岚暖翠融融处，花影倒窥天镜。沙浦迥。看野水涵波，隔柳横孤艇。眠鸥未醒。甚占得莼乡，都无人见，斜照起春暝。<br> 还重省。岂料山中秦晋。桃源今度难认。林间即是长生路，一笑元非捷径。深更静。待散发吹箫，跨鹤天风冷。凭高露饮。正碧落尘空，光摇半壁，月在万松顶。</p><p>风入松（赋稼村）</p><p>老来学圃乐年华。茅屋短篱遮。儿孙戏逐田翁去，小桥横、路转三叉。细雨一犁春意，西风万宝生涯。<br> 携筇犹记度晴沙。流水带寒鸦。门前少得宽闲地，绕平畴、尽是桑麻。却笑牧童遥指，杏花深处人家。</p><p>凤凰台上忆吹箫<br> 味凄然。以其号孤篷，嘱余赋之。<br> 水国浮家，渔村古隐，浪游惯占花深。犹记得、琵琶半面，曾湿衫青。不道江空岁晚，桃叶渡、还叹飘零。因乘兴，醉梦醒时，却是山阴。<br> 投闲倦呼俦侣，竟棹入芦花，俗客难寻。风渺渺、云拖暮雪，独钓寒清。远溯流光万里，浑错认、叶竹寰瀛。元来是、天上太乙真人。</p><p>解连环（孤雁）</p><p>楚江空晚。怅离群万里，恍然惊散。自顾影、欲下寒塘，正沙净草枯，水平天远。写不成书，只寄得、相思一点。料因循误了，残毡拥雪，故人心眼。<br> 谁怜旅愁荏苒。谩长门夜悄，锦筝弹怨。想伴侣、犹宿芦花，也曾念春前，去程应转。暮雨相呼，怕蓦地、玉关重见。未羞他、双燕归来，画帘半卷。</p><p>满庭芳（小春）</p><p>晴皎霜花，晓熔冰羽，开帘觉道寒轻。误闻啼鸟，生意又园林。闲了凄凉赋笔，便而今、不听秋声。消凝处，一枝借暖，终是未多情。<br> 阳和能几许，寻红探粉，也恁忄欠人。笑邻娃痴小，料理护花铃。却怕惊回睡蝶，恐和他、草梦都醒。还知否，能消几日，风雪灞桥深。</p><p>忆旧游（登蓬莱阁·别本登下有越州二字）</p><p>问蓬莱何处，风月依然，万里江清。休说神仙事，便神仙纵有，即是闲人。笑我几番醒醉，石磴扫松阴。任狂客难招，采芳难赠，且自微吟。<br> 俯仰成陈迹，叹百年谁在，阑槛孤凭。海日生残夜，看卧龙和梦，飞入秋冥。还听水声东去，山冷不生云。正目极空寒，萧萧汉柏愁茂陵。</p><p>解连环（拜陈西麓墓）</p><p>句章城郭。问千年往事，几回归鹤。叹贞元、朝士无多，又日冷湖阴，柳边门钥。向北来时，无处认、江南花落。纵荷衣未改，病损茂陵，总是离索。<br> 山中故人去却。但碑寒岘首，旧景如昨。怅二乔、空老春深，正歌断帘空，草暗铜雀。楚魄难招，被万叠、闲云迷著。料犹是、听风听雨，郎吟夜壑。</p><p>台城路（寄姚江太白山人陈文卿别本文卿作又新）</p><p>薛涛笺上相思字，重开又还重折。载酒船空，眠波柳老，一缕离痕难折。虚沙动月。叹千里悲歌，唾壶敲缺。却说巴山，此时怀抱那时节。<br> 寒香深处话别。病来浑瘦损，懒赋情切。太白闲云，新丰旧雨，多少英游消歇。回潮似咽。送一点秋心，故人天末。江影沈沈，露凉鸥梦阔。</p><p>声声慢（达琴友季静轩还杭）</p><p>荷衣消翠，蕙带余香，灯前共语生平。苦竹黄芦，都是梦里游情。西湖几番夜雨，怕如今、冷却鸥盟。倩寄远，见故人说道，杜老飘零。<br> 难挽清风飞佩，有相思都在，断柳长汀。此别何如，一笑写入瑶琴。天空水云变色，任愔愔、山鬼愁听。兴未已，更何妨、弹到广陵。</p><p>水龙吟（春晚留别故人）</p><p>乱红飞已无多，艳游终是如今少。一番雨过，一番春减，催人渐老。倚槛调莺，卷帘收燕，故园空杳。奈关愁不住，悠悠万里，浑恰似、天涯草。<br> 不拟相逢古道。才疑梦、又还惊觉。清风在柳，江摇白浪，舟行趁晓。遮莫重来，不如休去，怎堪怀抱。那知又、五柳门荒，曾听得、鹃啼了。</p><p>一萼红（赋红梅）</p><p>倚阑干。问绿华何事，偷饵九还丹。浣锦溪边，餐霞竹里，翠袖不倚天寒。照芳树、晴光泛晓，护么凤、无处认冰颜。露洗春腴，风摇醉魄，听笛江南。<br> 树挂珊瑚冷月，叹玉奴妆褪，仙掾诗慳。谩觅花云，不同梨梦，推篷恍记孤山。步夜雪、前村问酒，几消凝、把做杏花看。得似古桃流水，不到人间。</p><p>祝英台近（与周草窗话旧）</p><p>水痕深，花信足，寂寞汉南树。转首青阴，芳事顿如许。不知多少消魂，夜来风雨。犹梦到、断红流处。<br> 最无据。长年息影空山，愁入庾郎句。玉老田荒，心事已迟暮。几回听得啼鹃，不如归去。终不似、旧时鹦鹉。<br> 月下笛<br> 翠山舍。<br> 万里孤云，清游渐远，故人何处。寒窗梦里，犹记经行旧时路。连昌约略无多柳，第一是、难听夜雨。谩惊回凄悄，相看烛影，拥衾谁语。<br> 张绪。归何暮。半零落，依依断桥鸥鹭。天涯倦旅。此时心事良苦。只愁重洒西州泪，问杜曲、人家在否。恐翠袖、正天寒，犹倚梅花那树。</p><p>水龙吟（寄袁竹初）</p><p>几番问竹平安，雁书不尽相思字。篱根半树，村深孤艇，阑干屡倚。远草兼云，冻河胶雪，此时行李。望去程无数，并州回首，还又渡、桑乾水。<br> 笑我曾游万里。甚匆匆、便成归计。江空岁晚，栖迟犹在，吴头楚尾。疏柳经寒，断槎浮月，依然憔悴。待相逢、说与相思，想亦在、相思里。</p><p>绮罗香（红叶）</p><p>万里飞霜，千林落木，寒艳不招春妒。枫冷吴江，独客又吟愁句。正船舣、流水孤村，似花绕、斜阳归路。甚荒沟、一片凄凉，载情不去载愁去。<br> 长安谁问倦旅。羞见衰颜借酒，飘零如许。谩倚新妆，不入洛阳花谱。为回风、起舞尊前，尽化作、断霞千缕。记阴阴、绿遍江南，夜窗听暗雨。</p><p>洞仙歌（观王碧山花外词集有感）</p><p>野鹃啼月，便角巾还第。轻掷诗瓢付流水。最无端、小院寂历春空，门自掩，柳发离离如此。<br> 可惜欢娱地。雨冷云昏，不见当时谱银字。旧曲怯重翻，总是离愁，泪痕洒、一帘花碎。梦沈沈、知道不归来，尚错问桃根，醉魂醒未。</p><p>新雁过妆楼（赋菊）</p><p>风雨不来，深院悄、清事正满东篱。杖藜重到，秋气冉冉吹衣。瘦碧飘萧摇露梗，腻黄秀野拂霜枝。忆芳时。翠微唤酒，江雁初飞。<br> 湘潭无人吊楚，叹落英自采，谁寄相思。淡泊生涯，聊伴老圃斜晖。寒香应遍故里，想鹤怨山空犹未归。归何晚，问径松不语，只有花知。</p><p>江神子（孙虚斋作四云庵俾余赋之两云之间）</p><p>奇峰相对接珠庭。乍微晴。又微阴。舍北江东，如盖自亭亭。翻笑天台连雁荡，隔一片、不逢君。<br> 此中幽趣许谁邻。境双清。人独清。采药难寻，童子语山深。绝似醉翁游乐意，林壑静、听泉声。</p><p>塞翁吟（友云）</p><p>交到无心处，出岫细话幽期。看流水、意俱迟。且淡薄相依。凌霄未肯从龙去，物外共鹤忘机。迷古洞，掩晴晖。翠影湿行衣。<br> 飞飞。垂天翼，飘然万里，愁日暮、佳人未归。尚记得、巴山夜雨，耿无语、共说生平，都付陶诗。休题五朵，莫梦阳台，不赠相思。</p><p>祝英台近（耕云）</p><p>占宽闲，锄浩渺。船舣水村悄。非雾非烟，生气覆瑶草。蒙茸数亩春阴，梦魂落寞，知踏碎、梨花多少。<br> 听孤啸。山浅种玉人归，缥缈度晴峭。鹤下芝田，五色散微照。笑他隔浦谁家，半江疏雨，空吟断、一犁清晓。</p><p>风入松（岫云）</p><p>卷舒无意入虚玄。丘壑伴云烟。石根清气千年润，覆孤松、深护啼猿。霭霭静随仙隐，悠悠闲对僧眠。<br> 傍花懒向小溪边。空谷覆流泉。浮踪自感今如此，已无心、万里行天。记得晋人归去，御风飞过斜川。</p><p>瑶台聚八仙（为野舟赋）</p><p>带雨春潮。人不渡、沙外晓色迢遥。自横深静，谁见隔柳停桡。知我知鱼未是乐，转篷闲趁白鸥招。任风飘。夜来酒醒，何处江皋。<br> 泛宅浮家更好，度菰蒲影里，濯足吹箫。坐阅千帆，空竞万里波涛。他年五湖访隐，第一是吴淞第四桥。玄真子、共游烟水，人月俱高。</p><p>疏影（梅影）</p><p>黄昏片月。似碎阴满地，还更清绝。枝北枝南，疑有疑无，几度背灯难折。依稀倩女离魂处，缓步出、前村时节。看夜深、竹外横斜，应妒过云明灭。<br> 窥镜蛾眉淡抹。为容不在貌，独抱孤洁。莫是花光，描取春痕，不怕丽谯吹彻。还惊海上然犀去，照水底、珊瑚如活。做弄得、酒醒天寒，空对一庭香雪。</p><p>木兰花慢 （书邓牧心东游诗卷后）</p><p>采芳洲薜荔，流水外、白鸥前。度万壑千岩，晴岚暖翠，心目娟娟。山川。自今自古，怕依然。认得米家船。明月闲延夜语，落花静拥春眠。<br> 吟边。象笔蛮笺。清绝处、小留连。正寂寂江潭，树犹如此，那更啼鹃。居廛。闭门隐几，好林泉。都在卧游边。记得当时旧事，误人却是桃源。</p><p>风入松（陈文卿酒边偶赋）</p><p>小窗晴碧飐帘波。昼影舞飞梭。惜春休问花多少，柳成阴、春已无多。金字初寻小扇，铢衣早试轻罗。<br> 园林未肯受清和。人醉牡丹坡。啸歌且尽平生事，问东风、毕竟如何。燕子寻常巷陌，酒边莫唱西河。</p><p>台城路（游北山寺别本作雪窦寺访同野翁日东岩）</p><p>云多不记山深浅，人行半天岩壑。旷野飞声，虚空倒影，松挂危峰疑落。流泉喷薄。自窈窕寻源，引瓢孤酌。倦倚高寒，少年游事老方觉。<br> 幽寻闲院邃阁。树凉僧坐夏，翻笑行乐。近竹惊秋，穿萝误晚，都把尘缘消却。东林似昨。待学取当年，晋人曾约。童子何知，故山空放鹤。</p><p>还京乐（送陈行之归吴）</p><p>醉吟处。多是琴尊，竟日松下语。有笔床茶灶，瘦筇相引，逢花须住。正翠阴迷路。年光荏苒成孤旅。等趁燕樯，休忘了、玄都前度。<br> 渐烟波远，怕五湖凄冷，佳人袖薄，修竹依依日暮。知他甚处重逢，便匆匆、背潮归去。莫因循、误了幽期，应孤旧雨。伫立山风晚，月明摇碎江树。</p><p>台城路（章静山别业会饮）</p><p>一窗烟雨不除草。移家静藏深窈。东晋图书，南山杞菊，谁识幽居怀抱。疏阴未扫。叹乔木犹存，易分残照。慷慨悲歌，故人多向近来老。<br> 相逢何事欠早。爱吟心共苦，此意难表。野水无鸥，闲门断柳，不满清风一笑。荷衣制了。待寻壑经丘，溯云孤啸。学取渊明，抱琴归去好。</p><p>梅子黄时雨（病后别罗江诸友）</p><p>流水孤村，爱尘事顿消，来访深隐。向醉里谁扶，满身花影。鸥鹭相看如瘦，近来不是伤春病。嗟流景。竹外野桥，犹系烟艇。<br> 谁引。斜川归兴。便啼鹃纵少，无奈时听。待棹击空明，鱼波千顷。弹到琵琶留不住，最愁人是黄昏近。江风紧。一行柳阴吹暝。</p><p>西子妆慢</p><p>寓罗江，与罗景良野游江上。绿阴芳草，景况离离，因填此解。惜旧谱零落，不能倚声而歌也。<br> 白浪摇天，青阴涨地，一片野怀幽意。杨花点点是春心，替风前、万花吹泪。遥岑寸碧。有谁识、朝来清气。自沈吟、甚流光轻掷，繁华如此。<br> 斜阳外。隐约孤村，隔坞闲门闭。渔舟何似莫归来，想桃源、路通人世。危桥静倚。千年事、都消一醉。谩依依，愁落鹃声万里。</p><p>声声慢（赋渔隐）</p><p>门当竹径，鹭管苔矶，烟波自有闲人。棹入孤村，落照正满寒汀。桃花远迷洞口，想如今、方信无秦。醉梦醒，向沧浪容与，净濯兰缨。<br> 欸乃一声归去，对笔床茶灶，寄傲幽情。雨笠风蓑，古意谩说玄真。知鱼淡然自乐，钓清名、空在丝纶。笑未已，笑严陵、还笑渭滨。</p><p>湘月</p><p>王中仙曳舟溪上。天空水寒，古意萧飒。中仙有词雅丽，平野作晋雪图，亦清逸可观。余述此调，盖白石念奴娇鬲指声也。<br> 行行且止。把乾坤收入，篷窗深里。星散白鸥三四点，数笔横塘秋意。岸觜冲波，篱根受叶，野径通村市。疏风迎面，湿衣原是空翠。<br> 堪叹敲雪门荒，争棋墅冷，苦竹鸣山鬼。纵使如今犹有晋，无复清游如此。落日沙黄，远天云淡，弄影芦花外。几时归去，翦取一半烟水。</p><p>长亭怨（为任次山赋驯鹭）</p><p>笑海上、白鸥盟冷。飞过前滩，又顾秋影。似我知鱼，乱蒲流水动清饮。岁华空老，犹一缕、柔丝恋顶。慵忆鸳行，想应是、朝回花径。<br> 人静。怅离群日暮，都把野情消尽。山中旧隐。料独树、尚悬苍暝。引残梦、直上青天，又何处、溪风吹醒。定莫负、归舟同载，烟波千顷。</p><p>徵招（听袁伯长琴）</p><p>秋风吹碎江南树，石床自听流水。别鹤不归来，引悲风千里。余音犹在耳。有谁识、醉翁深意。去国情怀，草枯沙远，尚鸣山鬼。<br> 客里。可消忧，人间世、寥寥几年无此。杏老古坛荒，把凄凉空指。心尘聊更洗。傍何处、竹边松底。共良夜，白月纷纷，领一天清气。</p><p>法曲献仙音（席上听琵琶有感）</p><p>云隐山晖，树分溪影，未放妆台帘卷。篝密笼香，镜圆窥粉，花深自然寒浅。正人在、银屏底，琵琶半遮面。<br> 语声软。且休弹、玉关愁怨。怕唤起西湖，那时春感。杨柳古湾头，记小怜、隔水曾见。听到无声，谩赢得、情绪难翦。把一襟心事，散入落梅千点。</p><p>渡江云（怀归）</p><p>江山居未定，貂裘已敝，空自带愁归。乱花流水外，访里寻邻，都是可怜时。桥边燕子，似软语、斜日江蓠。休问我、如今心事，错认镜中谁。<br> 还思。新烟惊换，旧雨难招，做不成春意。浑未省、谁家芳草，犹梦吟诗。一株古柳观鱼港，傍清深、足可幽栖。闲趣好，白鸥尚识天随。</p><p>斗婵娟（春感）</p><p>旧家池沼。寻芳处、从教飞燕频绕。一湾柳护水房春，看镜鸾窥晓。晕宿酒、双蛾淡扫。罗襦飘带腰围小。尽醉方归去，又暗约明朝斗草。谁解先到。<br> 心绪乱若晴丝，那回游处，坠红争恋残照。近来心事渐无多，尚被莺声恼。便白发、如今纵少。情怀不似前时好。谩伫立、东风外，愁极还醒，背花一笑。<br> 暗香<br> 商隐。<br> 羽音辽邈。怪四檐昼悄，近来无鹊。木叶吹寒，极目凝思倚江阁。不信相如便老，犹未减、当时游乐。但趁他、斗草筹花，终是带离索。<br> 忆昨。更情恶。谩认著梅花，是君还错。石床冷落。闲扫松阴与谁酌。一自飘零去远，几误了、灯前深约。纵到此、归未得，几曾忘却。</p><p>玉漏迟（登无尽上人山楼）</p><p>竹多尘自扫。幽通径曲，禅房深窈。空翠吹衣，坐对闲云舒啸。寒木犹悬故叶，又过了、一番残照。经院悄。诗梦正迷，独怜衰草。<br> 幽趣尽属闲僧，浑未识人间，落花啼鸟。呼酒凭高，莫问四愁三笑。可惜秦山晋水，甚却向、此时登眺。清趣少。那更好游人老。</p><p>长亭怨</p><p>之北，遂作此曲<br> 记横笛、玉关高处。万里沙寒，雪深无路。破却貂裘，远游归后与谁谱。故人何许。浑忘了、江南旧雨。不拟重逢，应笑我、飘零如羽。<br> 同去。钓珊瑚海树。底事又成行旅。烟篷断浦。更几点、恋人飞絮。如今又、京洛寻春，定应被、薇花留住。且莫把孤愁，说与当时歌舞。</p><p>西河（依绿庄赏荷，分净字韵别本依上有史元叟三字）</p><p>花最盛。西湖曾泛烟艇。闹红深处小秦筝，断桥夜饮。鸳鸯水宿不知寒，如今翻被惊醒。<br> 那时事、都倦省。阑干来此闲凭。是谁分得半机云，恍疑昼锦。想当飞燕皱裙时，舞盘微堕珠粉。<br> 软波不翦素练净。碧盈盈、移下秋影。醉里玉书难认。且脱巾露发，飘然乘兴。一叶浮香天风冷。</p><p>玲珑四犯（杭友促归，调此寄意）</p><p>流水人家，乍过了斜阳，一片苍树。怕听秋声，却是旧愁来处。因甚尚客殊乡，自笑我、被谁留住。问种桃、莫是前度。不拟桃花轻误。<br> 少年未识相思苦。最难禁、此时情绪。行云暗与风流散，方信别泪如雨。何况夜鹤帐空，怎奈向、如今归去。更可怜，闲里白了头，还知否。</p><p>凄凉犯（过邻家见故园有感）</p><p>西风暗翦荷衣碎，柔丝不解重缉。荒烟断浦，晴晖历乱，半江摇碧。悠悠望极。忍独听、秋声渐急。更怜他、萧条柳发，相与动秋色。<br> 老态今如此，犹自留连，醉筇游屐。不堪瘦影，渺天涯、尽成行客。因甚忘归，谩吹裂、山阳夜笛。梦三十六陂流水去未得。</p><p>声声慢（别四明诸友归杭）</p><p>山风古道，海国轻车，相逢只在东瀛。淡薄秋光，恰似此日游情。休嗟鬓丝断雪，喜闲身、重渡西泠。又溯远，趁回潮拍岸，断浦扬舲。<br> 莫向长亭折柳，正纷纷落叶，同是飘零。旧隐新招，知住第几层云。疏篱尚存晋菊，想依然、认得渊明。待去也，最愁人、犹恋故人。</p><p>烛影摇红</p><p>二三友行歌云舞绣中，亦清时之可乐，以词写之。<br> 舟舣鸥波，访邻寻里愁都散。老来犹似柳风流，先露看花眼。闲把花枝试拣。笑盈盈，和香待翦。也应回首，紫曲门荒，当年游惯。<br> 箫鼓黄昏，动人心处情无限。锦街不甚月明多，早已骄尘满。才过风柔夜暖。渐迤逦、芳程递趱。向西湖去，那里人家，依然莺燕。</p><p>忆旧游（过故园有感）</p><p>记凝妆倚扇，笑眼窥帘，曾款芳尊。步屟交枝径，引生香不断，流水中分。忘了牡丹名字，和露拨花根。甚杜牧重来，买栽无地，都是消魂。<br> 空存。断肠草，伴几折眉痕，几点啼痕。镜里芙蓉老，问如今何处，绾绿梳云。怕有旧时归燕，犹自识黄昏。待说与羁愁，遥知路隔杨柳门。<br> 春从天上来（己亥春，复回西湖，饮静传董高士楼，作此解以写我忧。）</p><p>海上回槎。认旧时鸥鹭，犹恋蒹葭。影散香消，水流云在，疏树十里寒沙。难问钱塘苏小，都不见、擘竹分茶。更堪嗟。似荻花江上，谁弄琵琶。<br> 烟霞。自延晚照，尽换了西林，窈窕纹纱。蝴蝶飞来，不知是梦，犹疑春在邻家。一掬幽怀难写，春何处、春已天涯。减繁华。是山中杜宇，不是杨花。</p><p>甘州（赋众芳所在）</p><p>看涓涓、两水自东西，中有百花庄。步交枝径里，帘分昼影，窗聚春香。依约谁教鹦鹉，列屋带垂杨。方喜闲居好，翻为诗忙。<br> 多少周情柳思，向一丘一壑，留恋年光。又何心逐鹿，蕉梦正钱塘。且休将扇尘轻障，万山深、不是旧河阳。无人识，牡丹开处，重见韩湘。</p><p>庆清朝</p><p>竹，散怀吟眺，一任所适。太白去后三百年，无此乐也。<br> 浅草犹霜。融泥未燕，晴梢润叶初干。闲扶短策，邻家小聚清欢。错认篱根是雪，梅花过了一番寒。风还峭，较迟芳信，恰是春残。<br> 此境此时此意，待移琴独去，石冷慵弹。飘飘爽气，飞鸟相与俱还。醉里不知何处，好诗尽在夕阳山。山深杳，更无人到，流水花间。</p><p>真珠帘（梨花）</p><p>绿房几夜迎清晓，光摇动、素月溶溶如水。惆怅一株寒，记东阑闲倚。近日花边无旧雨，便寂寞、何曾吹泪。烛外。谩羞得红妆，而今犹睡。<br> 琪树皎立风前，万尘空、独挹飘然清气。雅淡不成娇，拥玲珑春意。落寞云深诗梦浅，但一似、唐昌宫里。元是。是分明错认，当时玉蕊。</p><p>探春慢（雪霁）</p><p>银浦流云，绿房迎晓，一抹墙腰月淡。暖玉生烟，悬冰解冻，碎滴瑶阶如霰。才放些晴意，早瘦了、梅花一半。也知不做花看，东风何事吹散。<br> 摇落似成秋苑。甚酿得春来，怕教春见。野渡舟回，前村门掩，应是不胜清怨。次第寻芳去，灞桥外、蕙香波暖。犹妒檐声，看灯人在深院。</p><p>风入松（春游）</p><p>一春不是不寻春。终是不忄欠人。好怀渐向中年减，对歌钟、浑没心情。短帽怕粘飞絮，轻衫厌扑游尘。<br> 暖香十里软莺声。小舫绿杨阴。梦随蝴蝶飘零后，尚依依、花月关心。惆怅一株梨雪，明年甚处清明。</p><p>渡江云（次赵元父韵）</p><p>锦香缭绕地，深灯挂壁，帘影浪花斜。酒船归去后，转首河桥，那处认纹纱。重盟镜约，还记得、前度秦嘉。惟只有、叶题堪寄，流不到天涯。<br> 惊嗟。十年心事，几曲阑干，想萧娘声价。闲过了、黄昏时候，疏柳啼鸦。浦潮夜涌平沙白，问断鸿、知落谁家。书又远，空江片月芦花。</p><p>探芳信（西湖春感寄草窗。别本作次周草窗韵）</p><p>坐清昼。正冶思萦花，余酲倦酒。甚采芳人老，芳心尚如旧。消魂忍说铜驼事，不是因春瘦。向西园，竹扫颓垣，蔓萝荒甃。<br> 风雨夜来骤。叹歌冷莺帘，恨凝蛾岫。愁到今年，多似去年否。旧情懒听山阳笛，目极空搔首。我何堪，老却江潭汉柳。</p><p>声声慢（题吴梦窗遗笔·别本作题梦窗自度曲霜花腴卷后）</p><p>烟堤小舫，雨屋深灯，春衫惯染京尘。舞柳歌桃，心事暗恼东邻。浑疑夜窗梦蝶，到如今、犹宿花阴。待唤起，甚江蓠摇落，化作秋声。<br> 回首曲终人远，黯消魂、忍看朵朵芳云。润墨空题，惆怅醉魄难醒。独怜水楼赋笔，有斜阳、还怕登临。愁未了，听残莺、啼过柳阴。</p><p>征招（答仇山村见寄）</p><p>可怜张绪门前柳，相看顿非年少。三径已荒凉，更如今怀抱。薄游浑是感，满烟水、东风残照。古调谁弹，古音谁赏，岁华空老。<br> 京洛染缁尘，悠然意，独对南山一笑。只在此山中，甚相逢不早。瘦吟心共苦，知几度、翦灯窗小。何时更、听雨巴山，赋草池春晓。</p><p>甘州（饯草窗归霅）</p><p>记天风、飞佩紫霞边，顾曲万花深。甚相如情倦，少陵愁老，还叹飘零。短梦恍然今昔，故国十年心。回首三三径，松竹成阴。<br> 不恨片篷南浦，恨翦灯听雨，谁伴孤吟。料瘦筇归后，闲锁北山云。是几番、柳边行色，是几番、同醉古园林。烟波远，笔床茶灶，何处逢君。</p><p>一萼红（弁阳翁新居，堂名志雅，词名萍洲渔笛谱）</p><p>制荷衣。傍山窗卜隐，雅志可闲时。款竹门深，移花槛小，动人芳意菲菲。怕冷落、萍洲夜月，想时将、渔笛静中吹。尘外柴桑，灯前儿女，笑语忘归。<br> 分得烟霞数亩，乍扫苔寻径，拨叶通池。放鹤幽情，吟莺欢事，老去却愿春迟。爱吾庐、琴书自乐，好襟怀、初不要人知。长日一帘芳草，一卷新诗。</p><p>高阳台</p><p>榛中，故未有亦犹今之视昔之感，复叹葛岭贾相之故庐也。<br> 古木迷鸦，虚堂起燕，欢游转眼惊心。南圃东窗，酸风扫尽芳尘。鬓貂飞入平原草，最可怜、浑是秋阴。夜沈沈。不信归魂，不到花深。<br> 吹箫踏叶幽寻去，任船依断石，袖里寒云。老桂悬香，珊瑚碎击无声。故园已是愁如许，抚残碑、却又伤今。更关情。秋水人家，斜照西泠。</p><p>台城路（送周方山游吴）</p><p>朗吟未了西湖酒，惊心又歌南浦。折柳官桥，呼船野渡，还听垂虹风雨。漂流最苦。况如此江山，此时情绪。怕有鸱夷，笑人何事载诗去。<br> 荒台只今在否。登临休望远，都是愁处。暗草埋沙，明波洗月，谁念天涯羁旅。荷阴未暑。快料理归程，再盟鸥鹭。只恐空山，近来无杜宇。</p><p>桂枝香（送宾月叶公东归）</p><p>晴江迥阔。又客里天涯，还叹轻别。万里潮生一棹，柳丝犹结。荷衣好向山中补，共飘零、几年霜雪。赋归何晚，依依径菊，弄香时节。<br> 料此去、清游未歇。引一片秋声，都付吟箧。落叶长安，古意对人休说。相思只在相留处，有孤芳、可怜空折。旧怀难写，山阳怨笛，夜凉吹月。</p><p>庆春宫（金粟洞天）</p><p>蟾窟研霜，蜂房点蜡，一枝曾伴凉宵。清气初生，丹心未折，浓艳到此都消。避风归去，贮金屋、妆成汉娇。粟肌微润，和露吹香，直与秋高。<br> 小山旧隐重招。记得相逢，古道迢遥。把酒长歌，插花短舞，谁在水国吹箫。余音何处，看万里、星河动摇。广庭人散，月淡天心，鹤下银桥。</p><p>长亭怨（旧居有感）</p><p>望花外、小桥流水，门巷愔愔，玉箫声绝。鹤去台空，佩环何处弄明月。十年前事，愁千折、心情顿别。露粉风香谁为主，都成消歇。<br> 凄咽。晓窗分袂处，同把带鸳亲结。江空岁晚，便忘了、尊前曾说。恨西风不庇寒蝉，便扫尽、一林残叶。谢杨柳多情，还有绿阴时节。</p><p>甘州（寄李筠房）</p><p>望涓涓、一水隐芙蓉，几被暮云遮。正凭高送目，西风断雁，残月平沙。未觉丹枫尽老，摇落已堪嗟。无避秋声处，愁满天涯。<br> 一自盟鸥别后，甚酒瓢诗锦，轻误年华。料荷衣初暖，不忍负烟霞。记前度翦灯一笑，再相逢、知在那人家。空山远，白云休赠，只赠梅花。</p><p>甘州（赵文升索赋散乐妓桂卿）</p><p>隔花窥半面，带天香、吹动一天秋。叹行云流水，寒枝夜鹊，杨柳湾头。浪打石城风急，难系莫愁舟。未了笙歌梦，倚棹西州。<br> 重省寻春乐事，奈如今老去，鬓改花羞。指斜阳巷陌，都是旧曾游。凭寄与、采芳俦侣，且不须、容易说风流。争得似、桃根桃叶，明月妆楼。</p><p>疏影（题宾月图）</p><p>雪空四野，照归心万里，千峰独立。身与天游，一洗襟怀，海镜倒涌秋白。相逢懒问盈亏事，但脉脉、此情无极。是几番、飞盖追随，桂底露衣香湿。<br> 闲款楼台夜色。料水光未许，人世先得。影里分明，认得山河，一笑乱山横碧。乾坤许大须容我，浑忘了、醉乡犹客。待倩谁、招下清风，共结岁寒三益。</p><p>湘月（赋云溪）</p><p>随风万里。已无心出岫，浮游天地。为问山中何所有，此意不堪持寄。淡薄相依，行藏自适，一片松阴外。石根苍润，飘飘元是清气。<br> 长伴暗谷泉生，晴光潋滟，湿影摇花碎。浊浊波涛江汉里，忽见清流如此。枝上瓢空，鸥前沙净，欲洗幽人耳。白苹洲上，浩歌一棹春水。</p><p>真珠帘（近雅轩即事）</p><p>云深别有深庭宇。小帘栊、占取芳菲多处。花暗水房春，润几番酥雨。见说苏堤晴未稳，便懒趁、踏青人去。休去。且料理琴书，夷犹今古。<br> 谁见静里闲心，纵荷衣未葺，雪巢堪赋。醉醒一乾坤，任此情何许。茂树石床同坐久，又却被、清风留住。欲住。奈帘影妆楼，翦灯人语。</p><p>大圣乐（华春堂分韵同赵学舟赋）</p><p>隐市山林，傍家池馆，顿成佳趣。是几番临水看云，就树揽香，诗满阑干横处。翠径小车行花影，听一片春声人笑语。深庭宇。对清昼渐长，闲教鹦鹉。<br> 芳情缓寻细数。爱碧草平烟红自雨。任燕来莺去，香凝翠暖，歌酒清时钟鼓。二十四帘冰壶里，有谁在箫台犹醉舞。吹笙侣。倚高寒、半天风露。</p><p>瑞鹤仙（赵文升席上代去姬写怀）</p><p>楚云分断雨。问那回、因甚琴心先许。匆匆话离绪。正花房蜂闹，著春无处。残歌剩舞。尚隐约、当时院宇。黯消凝、铜雀深深，忍把小乔轻误。<br> 休赋。玉尊别后，老叶沈沟，暗珠还浦。欢游再数。能几日、采芳去。最无端做了，霎时娇梦，不道风流恁苦。把余情、付与秋蛩，夜长自语。</p><p>祝英台近（重过西湖书所见）</p><p>水西船，山北酒，多为买春去。事与云消，飞过旧时雨。谩留一掬相思，待题红叶，奈红叶、更无题处。<br> 正延伫。乱花浑不知名，娇小未成语。短棹轻装，逢迎段桥路。那知杨柳风流，柳犹如此，更休道、少年张绪。</p><p>恋绣衾（代题武桂卿扇）</p><p>一枝凉玉欹路尘。下瑶台、疑是梦云。怕趁取、西风去，被何人、拈住皱裙。<br> 温柔只在秋波里，这些儿、真个动心。再同饮、花前酒，莫都忘、今夜夜深。</p><p>甘州</p><p>观此曲，又当何如耶。<br> 记当年、紫曲戏分花，帘影最深深。听惺忪语笑，香寻古字，谱掐新声。散尽黄金歌舞，那处著春情。梦醒方知梦，梦岂无恁。<br> 几点别余清泪，尽化作妆楼，断雨残云。指梢头旧恨，豆蔻结愁心。都休问、北来南去，但依依、同是可怜人。还飘泊，何时尊酒，却说如今。</p><p>浣溪沙</p><p>犀押重帘水院深。柳绵扑帐昼愔愔。梦回孤蝶弄春阴。<br> 乍减楚衣收带眼，初匀商鼎熨香心。燕归摇动护花铃。</p><p>菩萨蛮</p><p>蕊香不恋琵琶结。舞衣折损藏花蝶。春梦未堪凭。几时春梦真。<br> 愁把残更数。泪落灯前雨。歌酒可曾忄欠。情怀似去年。</p><p>四字令</p><p>莺吟翠屏。帘吹絮云。东风也怕花瞋。带飞花赶春。<br> 邻娃笑迎。嬉游趁晴。明朝何处相寻。那人家柳阴。</p><p>声声慢</p><p>旧游编否<br> 穿花省路，傍竹寻邻，如何故隐都荒。问取堤边，因甚减却垂杨。消磨纵然未尽，满烟波、添了斜阳。空叹息，又翻成无限，杜老凄凉。<br> 一舸清风何处，把秦山晋水，分贮诗囊。发已飘飘，休问岁晚空江。松陵试招旧隐，怕白鸥、犹识清狂。渐溯远，望并州、却是故乡。</p><p>杏花天（赋疏杏）</p><p>湘罗几翦粘新巧。似过雨、胭脂全少。不教枝上春痕闹。都被海棠分了。<br> 带柳色、愁眉暗恼。谩遥指、孤村自好。深巷明朝休起早。空等卖花人到。</p><p>醉落魄</p><p>柳侵阑角。画帘风软红香泊。引人蝴蝶翻轻薄。已自关情，和梦近来恶。<br> 眉梢轻把闲愁著。如今愁重眉梢弱。双眉不画愁消却。不道愁痕，来傍眼边觉。</p><p>甘州（题戚五云云山图）</p><p>过千岩万壑古蓬莱，招隐竟忘还。想乾坤清气，霏霏冉冉，却在阑干。洞户来时不锁，归水映花关。只可自怡悦，持寄应难。<br> 狂客如今何处，甚酒船去后，烟水空寒。正黄尘没马，林下一身闲。几消凝、此图谁画，细看来、元不是终南，无心好、休教出岫，只在深山。</p><p>小重山（赋云屋）</p><p>清气飞来望似空。数椽何用草，膝堪容。卷将一片当帘栊。难持赠，只在此山中。<br> 鱼影倦随风。无心成雨意，又西东。都缘窗户自玲珑。江枫外，不隔夜深钟。</p><p>声声慢</p><p>秋高，光景奇绝，与姜白石垂虹夜游，同一清致也。<br> 晴光转树，晓气分岚，何人野渡横舟。断柳枯蝉，凉意正满西州。匆匆载花载酒，便无情、也自风流。芳昼短，奈不堪深夜，秉烛来游。<br> 谁识山中朝暮，向白云一笑，今古无愁。散发吟商，此兴万里悠悠。清狂未应似我，倚高寒、隔水呼鸥。须待月，许多清、都付与秋。</p><p>木兰花慢 （为静春赋）</p><p>幽栖身懒动，邃庭悄、日偏长。甚不隐山林，不喧车马，不断生香。澄心淡然止水，笑东风、引得落花忙。慵对鱼翻暗藻，闲留莺管垂杨。<br> 徜徉。净几明窗。穿窈窕、染芬芳。看白鹤无声，苍云息影，物外行藏。桃源去尘更远，问当年、何事识渔郎。争似重门昼掩，自看生意池塘。</p><p>玉蝴蝶（赋玉绣球花）</p><p>留得一团和气，此花开尽，春已规圆。虚白窗深，恍讶碧落星悬。扬芳丛、低翻雪羽，凝素艳、争簇冰蝉。向西园。几回错认，明月秋千。<br> 欲觅生香何处，盈盈一水，空对娟娟。待折归来，倩谁偷解玉连环。试结取、鸳鸯锦带，好移傍、鹦鹉珠帘。晚阶前。落梅无数，因甚啼鹃。</p><p>南楼令（寿邵素心席间赋）</p><p>一片赤城霞。无心恋海涯。远飞来、乔木人家。且向琴书深处隐，终胜似、听琵琶。<br> 休近七香车。年华已破瓜。怕依然、刘阮桃花。欲问长生何处好，金鼎内、转丹砂。</p><p>国香（赋兰）</p><p>空谷幽人。曳冰簪雾带，古色生春。结根未同萧艾，独抱孤贞。自分生涯淡薄，隐蓬蒿、甘老山林。风烟伴憔悴，冷落吴宫，草暗花深。<br> 霁痕消蕙雪，向崖阴饮露，应是知心。所思何处，愁满楚水湘云。肯信遗芳千古，尚依依、泽畔行吟。香痕已成梦，短操谁弹，月冷瑶琴。</p><p>探春慢</p><p>寄戚五云。书之，几脱腕也<br> 列屋烘炉，深门响竹，催残客里时序。投老情怀，薄游滋味，消得几多凄楚。听雁听风雨，更听过、数声柔橹。暗将一点心，试托醉乡分付。<br> 借问西楼在否。休忘了盈盈，端正窥户。铁马春冰，柳蛾晴雪，次第满城箫鼓。闲见谁家月，浑不记、旧游何处。伴我微吟，恰有梅花一树。</p><p>烛影摇红（答邵素心）</p><p>隔水呼舟，采香何处追游好。一年春事二分花，犹有花多少。<br> 容易繁华过了。趁园林、飞红未扫。旧酲新醉，几日不来，绿阴芳草。</p><p>木兰花慢 （丹谷园）</p><p>万花深处隐，安一点、世尘无。步翠麓幽寻，白云自在，流水萦纡。携歌缓游细赏，倩何人、重写辋川图。迟日香生草木，淡风声和琴书。<br> 安居。歌引巾车。童放鹤、我知鱼。看静里闲中，醒来醉后，乐意偏殊。桃源带春去远，有园林、如此更何如。回首丹光满谷，恍然却是蓬壶。</p><p>意难忘</p><p>辄爱叹不能已，因赋此以赠。余谓有善歌而无善听，虽抑扬高下，声字相宣，倾耳者指不多屈。曾不若春蚓秋蛩，争声响于月篱烟砌间，绝无仅有。余深感于斯，为之赏音，岂亦善听者耶。<br> 风月吴娃。柳阴中认得，第二香车。春深妆减艳，波转影流花。莺语滑，透纹纱。有低唱人夸。怕误却，周郎醉眼，倚扇佯遮。<br> 底须拍碎红牙。听曲终奏雅，可是堪嗟。无人知此意，明月又谁家。尘滚滚，老年华。付情在琵琶。更叹我，黄芦苦竹，万里天涯。</p><p>壶中天（养拙园夜饮）</p><p>瘦筇访隐，正繁阴闲锁，一壶幽绿。乔木苍寒图画古，窈窕行人韦曲。鹤响天高，水流花净，笑语通华屋。虚堂松外，夜深凉气吹烛。<br> 乐事杨柳楼心，瑶台月下，有生香堪掬。谁理商声帘外悄，萧瑟悬珰鸣玉。一笑难逢，四愁休赋，任我云边宿。倚兰歌罢，露萤飞上秋竹。</p><p>壶中天（赋秀野园清晖堂·别本作为陆义斋赋清晖山堂）</p><p>穿幽透密，傍园林宴乐，清时钟鼓。帘隔波纹分昼影，融得一壶春聚。篆径通花，花多迷径，难省来时路。缓寻深静，野云松下无数。<br> 空翠暗湿荷衣，夷犹舒啸，日涉成佳趣。香雪因风晴更落，知是山中何树。响石横琴，悬崖拥槛，待月慵归去。忽来诗思，水田飞下白鹭。</p><p>清波引（横舟·是时以湖湘廉使归）</p><p>江涛如许。更一夜听风听雨。短篷容与。盘礴那堪数。弭节澄江树。不为莼鲈归去。怕教冷落芦花，谁招得旧鸥鹭。<br> 寒汀古溆。尽日无人唤渡。此中清楚。寄情在谭F7E6。难觅真闲处。肯被水云留住。冷然棹入川流，去天尺五。</p><p>暗香（送杜景斋归永嘉）</p><p>猗兰声歇。抱孤琴思远，几番弹彻。洗耳无人，寂寂行歌古时月。一笑东风又急。黯消凝、恨听啼鴂。想少陵、还叹飘零，遣兴在吟箧。<br> 愁绝。更离别。等款语迟留，赋归心切。故园梦接。花影闲门掩春蝶。重访山中旧隐，有羁怀、未须轻说。莫相忘，堤上柳、此时共折。</p><p>一萼红（束季博园池，在平江文庙前）</p><p>舣孤篷。正丛篁护碧，流水曲池通。伛偻穿岩，纡盘寻径，忽见倒影凌空。拥一片、花阴无地，细看来、犹带古春风。胜事园林，旧家陶谢，诗酒相逢。<br> 眼底烟霞无数，料神仙即我，何处崆峒。清气分来，生香不断，洞户自有云封。认奇字、摩挲峭石，聚万景、只在此山中。人倚虚阑唤鹤，月白千峰。</p><p>霜叶飞（悼澄江吴立斋南塘、不碍、云山，皆其亭名）</p><p>故园空杳。霜风劲、南塘吹断瑶草。已无清气碍云山，奈此时怀抱。尚记得、修门赋晓。杜陵花竹归来早。傍雅亭幽榭，惯款语英游，好怀无限欢笑。<br> 不见换羽移商，杏梁尘远，可怜都付残照。坐中泣下最谁多，叹赏音人少。怅一夜、梅花顿老。今年因甚无诗到。待唤起清魂□，说与凄凉，定应愁了。</p><p>忆旧游（寄友）</p><p>记琼筵卜夜，锦槛移春，同恼莺娇。暗水流花径，正无风院落，银烛迟销。闹枝浅压髫髻，香脸泛红潮。甚如此游情，还将乐事，轻趁冰消。<br> 飘零又成梦，但长歌袅袅，柳色迢迢。一叶江心冷，望美人不见，隔浦难招。认得旧时鸥鹭，重过月明桥。溯万里天风，清声谩忆何处箫。</p><p>木兰花慢 （舟中有怀澄江陆起潜皆山楼昔游）</p><p>水痕吹杏雨，正人在、隔江船。看燕集春芜，渔栖暗竹，湿影浮烟。余寒尚犹恋柳，怕东风、未肯擘晴绵。愁重迟教醉醒，梦长催得诗圆。<br> 楼前。笑语当年。情款密、思留连。记白月依弦，青天堕酒，衮衮山川。垂髫至今在否，倚飞台、谁掷买花钱。不是寻春较晚，都缘听得啼鹃。</p><p>潇潇雨（泛江有怀袁通父、唐月心）</p><p>空山弹古瑟，掬长流、洗耳复谁听。倚阑干不语，江潭树老，风挟波鸣。愁里不须啼鴂，花落石床平。岁月鸥前梦，耿耿离情。<br> 记得相逢竹外，看词源倒泻，一雪尘缨。笑匆匆呼酒，飞雨夜舟行。又天涯、零落如此，掩闲门、得似晋人清。相思恨，趁杨花去，错到长亭。</p><p>台城路（抵吴，书寄旧友）</p><p>分明柳上春风眼，曾看少年人老。雁拂沙黄，天垂海白，野艇谁家昏晓。惊心梦觉。谩慷慨悲歌，赋归不早。想得相如，此时终是倦游了。<br> 经行岁度怨别，酒痕消未尽，空被花恼。茂苑重来，竹溪深隐，还胜飘零多少。羁怀顿扫。尚识得妆楼，那回苏小。寄语盟鸥，问春何处好。</p><p>木兰花慢 （赵鹤心问余近况，书以寄之）</p><p>目光牛背上，更时把、汉书看。记落叶江城，孤云海树，漂泊忘还。悬知偶然是梦，梦醒来、未必是邯郸。笑指萤灯借暖，愁怜镜雪惊寒。<br> 投闲。寄傲怡颜。要一似、白鸥闲。且旋缉荷衣，琴尊客里，岁月人间。菟裘渐营瘦竹，任重门、近水隔花关。数亩清风自足，元来不在深山。</p><p>瑶台聚八仙（杭友寄声，以词答意）</p><p>秋水涓涓。人正远、鱼雁待拂吟笺。也知游意，多在第二桥边。花底鸳鸯深处影，柳阴淡隔里湖船。路绵绵。梦吹旧笛，如此山川。<br> 平生几两谢屐，任放歌自得，直上风烟。峭壁谁家，长啸竟落松前。十年孤剑万里，又何以、畦分抱瓮泉。山中酒，且醉餐石髓，白眼青天。</p><p>摸鱼儿（寓澄江，喜魏叔皋至）</p><p>想西湖、段桥疏树。梅花多是风雨。如今见说闲云散，烟水少逢鸥鹭。归未许。又款竹谁家，远思愁□庾。重游倦旅。纵认得乡山，长江滚滚，隔浦正延伫。<br> 垂杨渡。握手荒城旧侣。不知来自何处。春窗翦韭青灯夜，疑与梦中相语。阑屡拊。甚转眼流光，短发真堪数。从教醉舞。试借地看花，挥毫赋雪，孤艇且休去。</p><p>壶中天（陆性斋筑葫芦庵，结茅于上，植桃于外，扁曰小蓬壶。）</p><p>海山缥缈。算人间自有，移来蓬岛。一粒粟中生倒景，日月光融丹灶。玉洞分春，雪巢不夜，心寂凝虚照。鹤溪游处，肯将琴剑同调。<br> 休问挂树瓢空，窗前清意，赢得不除草。只恐渔郎曾误入，翻被桃花一笑。润色茶经，评量山水，如此闲方好。神仙陆地，长房应未知道。</p><p>风入松</p><p>裳古曲。仇仁近一诗精妙详尽，余词不能工也。<br> 危楼古镜影犹寒。倒景忽相看。桃花不识东西晋，想如今、也梦邯郸。缥缈神仙海上，飘零图画人间。<br> 宝光丹气共回环。水弱小舟闲。秋风难老三珠树，尚依依、脆管清弹。说与霓裳莫舞，银桥不到深山。</p><p>数花风（别义兴诸友）</p><p>好游人老，秋鬓芦花共色。征衣犹恋去年客。古道依然黄叶。谁家萧瑟。自笑我、如何是得。<br> 酒楼仍在，流落天涯醉白。孤城寒树美人隔。烟水此程应远，须寻梅驿。又渐数、花风第一。</p><p>南楼令</p><p>风雨怯殊乡。梧桐又小窗。甚秋声、今夜偏长。忆著旧时歌舞地，谁得似、牧之狂。<br> 茉莉拥钗梁。云窝一枕香。醉瞢腾、多少思量。明月半床人睡觉，听说道、夜深凉。</p><p>南楼令（送黄一峰游灵隐）</p><p>重整旧渔蓑。江湖风雨多。好襟怀、近日消磨。流水桃花随处有，终不似、隐烟萝。<br> 南浦又渔歌。挑云泛远波。想孤山、山下经过。见说梅花都老尽，凭为问、是如何。</p><p>淡黄柳（赠苏氏柳儿）</p><p>楚腰一捻。羞翦青丝结。力未胜春娇怯怯。暗托莺声细说。愁蹙眉心斗双叶。<br> 正情切。柔枝未堪折。应不解、管离别。奈如今已入东风睫。望断章台，马蹄何处，闲了黄昏淡月。</p><p>清平乐</p><p>候蛩凄断。人语西风岸。月落沙平江似练。望尽芦花无雁。<br> 暗教愁损兰成，可怜夜夜关情。只有一枝梧叶，不知多少秋声。</p><p>虞美人</p><p>住，随风好去落谁家。”作忆柳曲<br> 修眉刷翠春痕聚。难翦愁来处。断丝无力绾韶华。也学落红流水、到天涯。<br> 那回错认章台下。却是阳关也。待将新恨趁杨花。不识相思一点、在谁家。</p><p>减字木兰花（寄车秀卿）</p><p>锁香亭榭。花艳烘春曾卜夜。空想芳游。不到秋凉不信愁。<br> 酒迟歌缓。月色平分窗一半。谁伴孤吟。手擘黄花碎却心。</p><p>踏莎行</p><p>柳未三眠，风才一讯。催人步屟吹笙径。可曾中酒似当时，如今却是看花病。<br> 老愿春迟，愁嫌昼静。秋千院落寒犹剩。卷帘休问海棠开，相传燕子归来近。</p><p>南乡子（忆春）</p><p>歌扇锦连枝。问著东风已不知。怪底楼前多种柳，相思。那叶浑如旧样眉。<br> 醉里眼都迷。遮莫东墙带笑窥。行到寻常游冶处，慵归。只道看花似向时。</p><p>蝶恋花（赠杨柔卿）</p><p>颇爱杨琼妆淡注。犹理螺鬟，扰扰松云聚。两翦秋痕流不去。佯羞却把周郎顾。<br> 欲诉闲愁无说处。几过莺帘，听得间关语。昨夜月明香暗度。相思忽到梅花树。</p><p>蝶恋花（陆子方饮客杏花下）</p><p>仙子锄云亲手种。春闹枝头，消得微霜冻。可是东风吹不动。金铃悬网珊瑚重。<br> 社燕盟鸥诗酒共。未足游情，刚把斜阳送。今夜定应归去梦。青苹流水箫声弄。</p><p>蝶恋花（赋艾花）</p><p>巧结分枝粘翠艾。翦翦香痕，细把泥金界。小簇葵榴芳锦隘。红妆人见应须爱。<br> 午镜将拈开凤盖。倚醉凝娇，欲戴还慵戴。约臂犹余朱索在。梢头添挂朱符袋。</p><p>清平乐（赠处梅）</p><p>暗香千树。结屋中间住。明月一方流水护。梦入梨云深处。<br> 清冰隔断尘埃。无人踏碎苍苔。一似逋仙归后，吟诗不下山来。</p><p>烛影摇红（隔窗闻歌）</p><p>闲苑深迷，趁香随粉都行遍。隔窗花气暖扶春，只许莺莺占。烛焰晴烘醉脸。想东邻、偷窥笑眼。欲寻无处，暗掐新声，银屏斜掩。<br> 一片云闲，那知顾曲周郎怨。看花犹自未分明，毕竟何时见。已信仙缘较浅。谩凝思、风帘倒卷。出门一笑，月落江横，数峰天远。</p><p>露华（碧桃）</p><p>乱红自雨，正翠蹊误晓，玉洞明春。蛾眉淡扫，背风不语盈盈。莫恨小溪流水，引刘郎、不是飞琼。罗扇底，从教净冶，远障歌尘。<br> 一掬莹然生意，伴压架酴醿，相恼芳吟。玄都观里，几回错认梨云。花下可怜仙子，醉东风、犹自吹笙。残照晚，渔翁正迷武陵。</p><p>解语花（吴子云家姬，号爱菊，善歌舞，忽有朝云之感，作此以寄。）</p><p>行歌趁月，唤酒延秋，多买莺莺笑。蕊枝娇小。浑无奈、一掬醉乡怀抱。筹花斗草。几曾放、好春闲了。芳意阑，可惜香心，一夜酸风扫。<br> 海上仙山缥缈。问玉环何事，苦无分晓。旧愁空杳。蓝桥路、深掩半庭斜照。余情暗恼。都缘是、那时年少。惊梦回、懒说相思，毕竟如今老。</p><p>祝英台近（余老矣，赋此为猿鹤问）</p><p>及春游，卜夜饮，人醉万花醒。转眼年华，白发半垂领。与鸥同一清波，风苹月树，又何事、浮踪不定。<br> 静中省。便须门掩柴桑，黄卷伴孤隐。一粟生涯，乐事在瓢饮。爱闲休说山深，有梅花处，更添个、暗香疏影。</p><p>瑶台聚八仙（菊日寓义兴，与王觉轩会饮，酒中书送白廷玉）</p><p>楚竹闲挑。千日酒、乐意稍稍渔樵。那回轻散，飞梦便觉迢遥。似隔芙蓉无路到，如何共此可怜宵。旧愁消。故人念我，来问寂寥。<br> 登临试开笑口，看垂垂短发，破帽休飘。款语微吟，清气顿扫花妖。明朝柳岸醉醒，又知在烟波第几桥。怀人处，任满身风露，踏月吹箫。</p><p>满江红</p><p>矣，作平声满江红赠之。<br> 傅粉何郎，比玉树、琼枝谩夸。看生子、东涂西抹，笑语浮华。蝴蝶一生花里活，似花还却似非花。最可人、娇艳正芳年，如破瓜。<br> 离别恨，生叹嗟。欢情事，起喧哗。听歌喉清润，片玉无瑕。洗尽人间笙笛耳，赏音多向五侯家。好思量、都在步莲中，裙翠遮。</p><p>摸鱼儿（别处梅）</p><p>向天涯、水流云散，依依往事非旧。西湖见说鸥飞去，知有海翁来否。风雨后。甚客里逢春，尚记花间酒。空嗟皓首。对茂苑残红，携歌占地，相趁小垂手。<br> 归时候。花径青红尚有。好游何事诗瘦。龟蒙未肯寻幽兴，曾恋志和渔叟。吟啸久。爱如此清奇，岁晚忘年友。呼船渡口。叹西出阳关，故人何处，愁在渭城柳。</p><p>南乡子（为处梅作）</p><p>风月似孤山。千树斜横水一环。天与清香心独领，怡颜。冰雪中间屋数间。<br> 庭户隔尘寰。自有云封底用关。却笑桃源深处隐，跻攀。引得渔翁见不难。</p><p>南楼令（送韩竹闲归杭，并写未归之意）</p><p>一见又天涯。人生可叹嗟。想难忘、江上琵琶。诗酒一瓢风雨外，都莫问，是谁家。<br> 怜我鬓先华。何愁归路赊。向西湖、重隐烟霞。说与山童休放鹤，最零落，是梅花。</p><p>醉落魄（题赵霞谷所藏吴梦窗亲书词卷）</p><p>镂花镌叶。满枝风露和香撷。引将芳思归吟箧。梦与魂同，闲了弄香蝶。<br> 小楼帘卷歌声歇。幽篁独处泉呜咽。短笺空在愁难说。霜角寒梅，吹碎半江月。</p><p>壶中天（客中寄友）</p><p>西秦倦旅。是几年不听，西湖风雨。我托长镵垂短发，心事时看天语。吟箧空随，征衣休换，薜荔犹堪补。山能招隐，一瓢闲挂烟树。<br> 方叹旧国人稀，花间忽见，倾盖浑如故。客里不须谈世事，野老安知今古。海上盟鸥，门深款竹，风月平分取。陶然一醉，此时愁在何处。</p><p>声声慢（和韩竹闲韵，赠歌者关关，在两水居）</p><p>鬟丝湿雾，扇锦翻桃，尊前乍识欧苏。赋笔吟笺，光动万颗骊珠。英英岁华未老，怨歌长、空击铜壶。细看取，有飘然清气，自与尘疏。<br> 两水犹存三径，叹绿窗窈窕，谩长新蒲。茂苑扁舟，底事夜雨江湖。当年柳枝放却，又不知、樊素何如。向醉里，暗传香、还记也无。</p><p>清平乐（题处梅家藏所南翁画兰）</p><p>黑云飞起。夜月啼湘鬼。魂返灵根无二纸。千古不随流水。<br> 香心淡染清华。似花还似非花。要与闲梅相处，孤山山下人家。</p><p>台城路（饯干寿道应举）</p><p>几年槐市槐花冷，天风又还吹起。故箧重寻，闲书再整，犹记灯窗滋味。浑如梦里。见说道如今，早催行李。快买扁舟，第一桥边趁流水。<br> 阳关须是醉酒，柳条休要折，争似攀桂。旧有家声，荣看世美，方了平生英气。琼林宴喜。带雪絮归来，满庭春意。事业方新，大鹏九万里。</p><p>壶中天（咏周静镜园池）</p><p>万尘自远，径松存、仿佛斜川深意。乌石冈边犹记得，竹里吟安一字。暗叶禽幽，虚阑荷近，暑薄迟花气。行行且止，枯瓢枝上闲寄。<br> 不恨老却流光，可怜归未得，翻恨流水。落落岭头云尚在，一笑生涯如此。树老梅荒，山孤人共，隔浦船归未。划然长啸，海风吹下空翠。</p><p>如梦令（处梅列芍药于几上酌余，不觉醉酒，陶然有感）</p><p>隐隐烟痕轻注。拂拂脂香微度。十二小红楼，人与玉箫何处。归去。归去。醉插一枝风露。</p><p>祝英台近（寄陈直卿）</p><p>路重寻，门半掩、苔老旧时树。采药云深，童子更无语。怪他流水迢迢，湖天日暮，想只在、芦花多处。<br> 谩延伫。姓名题上芭蕉，凉夜未风雨。赋了秋声，还赋断肠句。几回独立长桥，扁舟欲唤，待招取、白鸥归去。</p><p>如梦令（题渔乐图）</p><p>不是潇湘风雨。不是洞庭烟树。醉倒古乾坤，人在孤篷来处。休去。休去。见说桃源无路。</p><p>桂枝香</p><p>甚，余歌美成词。<br> 琴书半室。向桂边偶然，一见秋色。老树香迟，清露缀花疑滴。山翁翻笑如泥醉，笑生平、无此狂逸。晋人游处，幽情付与，酒尊吟笔。<br> 任萧散、披襟岸帻。叹千古犹今，休问何夕。发短霜浓，却恐浩歌消得。明年野客重来此，探枝头、几分消息。望西楼远，西湖更远，也寻梅驿。</p><p>瑶台聚八仙（为焦云隐赋）</p><p>春树江东。吟正远、清气竟入崆峒。问余栖处，只在缥缈山中。此去山中何所有，芰荷制了集芙蓉。且扶筇。倦游万里，独对青松。<br> 行藏也须在我，笑晋人为菊，出岫方浓。淡然无心，古意且许谁同。飞符夜深润物，自呼起苍龙雨太空。舒还卷，看满楼依旧，霁日光风。</p><p>瑶台聚八仙（余昔有梅影词，今重为模写）</p><p>近水横斜。先得月、玉树宛若笼纱。散迹苔烟，墨晕净洗铅华。误入罗浮身外梦，似花又却似非花。探寒葩。倩人醉里，扶过溪沙。<br> 竹篱几番倦倚，看乍无乍有，如寄生涯。更好一枝，时到素壁檐牙。香深与春暗却，且休把江头千树夸。东家女，试淡妆颠倒，难胜西家。</p><p>瑶台聚八仙（咏鸳鸯菊）</p><p>老圃堪嗟。深夜雨、紫英犹傲霜华。暖宿篱根，飞去想怯寒沙。采摘浮杯如戏水，晚香淡似夜来些。背风斜。翠苔径里，描绣人夸。<br> 白头共开笑口，看试妆满插，云髻双丫。蝶也休愁，不是旧日疏葩。连枝愿为比翼，问因甚寒城独自花。悠然意，对九江山色，还醉陶家。</p><p>西江月（《绝妙好词》乃周草窗所集也）</p><p>花气烘人尚暖，珠光出海犹寒。如今贺老见应难。解道江南肠断。<br> 谩击铜壶浩叹，空存锦瑟谁弹。庄生蝴蝶梦春还。帘外一声莺唤。</p><p>霜叶飞（毗陵客中闻老妓歌）</p><p>绣屏开了。惊诗梦、娇莺啼破春悄。隐将谱字转清圆，正杏梁声绕。看帖帖、蛾眉淡扫。不知能聚愁多少。叹客里凄凉，尚记得当年雅音，低唱还好。<br> 同是流落殊乡，相逢何晚，坐对真被花恼。贞元朝士已无多，但暮烟衰草。未忘得春风窈窕。却怜张绪如今老。且慰我留连意，莫说西湖，那时苏小。</p><p>蝶恋花（题未色褚仲良写真）</p><p>济楚衣裳眉目秀。活脱梨园，子弟家声旧。诨砌随机开笑口。筵前戏谏从来有。<br> 戛玉敲金裁锦绣。引得传情，恼得娇娥瘦。离合悲欢成正偶。明珠一颗盘中走。</p><p>甘州（为小玉梅赋，并柬韩竹闲）</p><p>见梅花、斜倚竹篱边。休道北枝寒。□□□翠袖，情随眼盼，愁接眉弯。一串歌珠清润，绾结玉连环。苏小无寻处，元在人间。<br> 何事凄凉蚓窍，向尊前一笑，歌倒狂澜。叹从来古雅，欲觅赏音难。有如此、和声软语，甚韩湘、风雪度蓝关。君知否，挽樱评柳，却是香山。</p><p>甘州</p><p>乎绝顶，旧有浮远堂，今废。<br> 俯长江、不占洞庭波，山拔地形高。对扶疏古木，浮图倒影，势压雄涛。门掩翠微僧院，应有月明敲。物换堂安在，断碣闲抛。<br> 不识庐山真面，是谁将此屋，突兀林坳。上层台回首，万境入诗豪。响天心、数声长啸，任清风、吹顶发萧骚。凭阑久，青琴何处，独立琼瑶。</p><p>瑶台聚八仙</p><p>由东而南，笑人应接不暇，其秀气之所钟欤<br> 屋上青山。青未了、凌虚试一凭阑。乱峰叠嶂，无限古色苍寒。正喜云闲云又去，片云未识我心闲。对林峦。底须谢屐，何用跻攀。<br> 三十六梯眺远，任半空笑语，飞落人间。赋笔吟笺，尘事竟不相关。朝来自然气爽，更好是秋屏宜晚看。蓬壶里，有天开图画，休唤边鸾。</p><p>壶中天（月涌大江·西有大江，远隔淮甸，月白潮生，神爽为之飞越。）</p><p>长流万里。与沈沈沧海，平分一水。孤白争流蟾不没，影落潜蛟惊起。莹玉悬秋，绿房迎晓，楼观光疑洗。紫箫声袅，四檐吹下清气。<br> 遥睇浪击空明，古愁休问，消长盈虚理。风入芦花歌忽断，知有渔舟闲舣。露已沾衣，鸥犹栖草，一片潇湘意。人方酣梦，长翁元自如此。</p><p>台城路</p><p>处楼之正中，苍翠横陈，是斯楼之胜境也。<br> 翠屏缺处添奇观，修眉远浮孤碧。天影微茫，烟痕黯淡，不与千峰同色。凭高望极。向帘幕中间，冷光流入。<br> 料得吟僧，数株松下坐苍石。泉源犹是故迹。煮茶曾味古，还记游历。调水符闲，登山屐在，却倚阑干斜日。轻阴易□。看飘忽风云，晦明朝夕。为我飞来，傍江横峭壁。</p><p>江城子（为满春泽赋横空楼）</p><p>下临无地手扪天。上云烟。俯山川。栖止危巢，不隔道林禅。坐处清高风雨隔，全万境，一壶悬。<br> 我来直欲挟飞仙。海为田。是何年。如此江声，啸咏白鸥前。老树无根云懵懂，凭寄语、米家船。</p><p>木兰花慢 （游天师张公洞）</p><p>风雷开万象，散天影、入虚坛。看峭壁重云，奇峰献玉，光洗琅玕。青苔古痕暗裂，映参差、石乳倒悬山。那得虚无幻境，元来透彻玄关。<br> 跻攀。竟日忘还。空翠滴、逼衣寒。想邃宇阴阴，炉存太乙，难觅飞丹。泠然洞灵去远，甚千年、都不到人间。见说寻真有路，也须容我清闲。</p><p>台城路（为湖天赋）</p><p>扁舟忽过芦花浦。闲情便随鸥去。水国吹箫，虹桥问月，西子如今何许。危阑谩抚。正独立苍茫，半空飞露。倒影虚明，洞庭波映广寒府。<br> 鱼龙吹浪自舞。渺然凌万顷，如听风雨。夜气浮山，晴晖荡日，一色无寻秋处。惊凫自语。尚记得当时，故人来否。胜景平分，此心游太古。</p><p>月下笛（寄仇山村溧阳）</p><p>千里行秋，支筇背锦，顿怀清友。殊乡聚首。爱吟犹自诗瘦。山人不解思猿鹤，笑问我、韦娘在否。记长堤画舫，花柔春闹，几番携手。<br> 别后都依旧。但靖节门前，近来无柳。盟鸥尚有。可怜西塞渔叟。断肠不恨江南老，恨落叶、飘零最久。倦游处，减羁愁，犹未消磨是酒。</p><p>台城路（迁居）</p><p>桃花零落玄都观，刘郎此情谁语。鬓发萧疏，襟怀淡薄，空赋天涯羁旅。离情万缕。第一是难招，旧鸥今雨。锦瑟年华，梦中犹记艳游处。<br> 依依心事最苦。片帆浑是月，独抱凄楚。屋破容秋，床空对雨，迷却青门瓜圃。初荷未暑。叹极目烟波，又歌南浦。燕忽归来，翠帘深几许。</p><p>惜红衣（赠伎双波）</p><p>两剪秋痕，平分水影，炯然冰洁。未识新愁，眉心倩人贴。无端醉里，通一笑、柔花盈睫。痴绝。不解送情，倚银屏斜瞥。<br> 长歌短舞，换羽移宫，飘飘步回雪。扶娇倚扇，欲把艳怀说。□□杜郎重到，只虑空江桃叶。但数峰犹在，如傍那家风月。</p><p>满江红（澄江会复初李尹）</p><p>江上相逢，更秉烛、浑疑梦里。寂寞久，瑟弦尘断，为君重理。紫绶金章都莫问，醉中□送揶揄鬼。看满头、白雪欲消难，春风起。<br> 云一片，身千里。漂泊地，东西水。叹十年不见，我生能几。慷慨悲歌惊泪落，古人未必皆如此。想今人、愁似古人多，如何是。</p><p>壶中天（送赵寿父归庆元）</p><p>奚囊谢屐。向芙蓉城下，□□游历。江上沙鸥何所似，白发飘飘行客。旷海乘风，长波垂钓，欲把珊瑚拂。近来杨柳，却怜浑是秋色。<br> 日暮空想佳人，楚芳难赠，烟水分明隔。老病孤舟天地里，惟有歌声消得。故国荒城，斜阳古道，可奈花狼藉。他时一笑，似曾何处相识。</p><p>红情（疏影、暗香，姜白石为梅著语，因易之曰红情、绿意以荷花荷叶咏之）</p><p>无边香色。记涉江自采，锦机云密。翦翦红衣，学舞波心旧曾识。一见依然似语，流水远、几回空忆。看□□、倒影窥妆，玉润露痕湿。<br> 闲立。翠屏侧。爱向人弄芳，背酣斜日。料应太液。三十六宫土花碧。清兴凌风更爽，无数满汀洲如昔。泛片叶、烟浪里，卧横紫笛。</p><p>绿意</p><p>碧圆自洁。向浅洲远渚，亭亭清绝。犹有遗簪，不展秋心，能卷几多炎热。鸳鸯密语同倾盖，且莫与、浣纱人说。恐怨歌、忽断花风，碎却翠云千叠。<br> 回首当年汉舞，怕飞去、谩皱留仙裙折。恋恋青衫，犹染枯香，还叹鬓丝飘雪。盘心清露如铅水，又一夜、西风吹折。喜静看、匹练秋光，倒泻半湖明月。</p><p>虞美人（题陈公明所藏曲册）</p><p>黄金谁解教歌舞。留得当时谱。断情残意落人间。汉上行云迷却、旧巫山。<br> 妆楼何处寻樊素。空误周郎顾。一帘秋雨翦灯看。无限羁愁分付、玉箫寒。</p><p>踏莎行（卢仝啜茶手卷）</p><p>清气崖深，斜阳木末。松风泉水声相答。光浮碗面啜先春，何须美酒吴姬压。<br> 头上乌巾，鬓边白发。数间破屋从芜没。山中有此玉川人，相思一夜梅花发。</p><p>南乡子（杜陵醉归手卷）</p><p>晴野事春游。老去寻诗苦未休。一似浣花溪上路，清幽。烟草纤纤水自流。<br> 何处偶迟留。犹未忘情是酒筹。童子策驴人已醉，知不。醉里眉攒万国愁。</p><p>临江仙（太白挂巾手卷）</p><p>忆得沈香歌断后，深宫客梦迢遥。研池残墨溅花妖。青山人独自，早不侣渔樵。<br> 石壁苍寒巾尚挂，松风顶上飘飘。神仙那肯混尘嚣。诗魂元在此，空向水中招。</p><p>南楼令</p><p>云冷未全开。檐冰雨冱苔。入花根、暖意先回。一夜绿房迎晓白，空忆遍、岭头梅。<br> 如幻旧情怀。寻春上吹台。正泥深、十二香街。且问谢家池畔草，春必定、几时来。</p><p>摸鱼儿（己酉重登陆起潜皆山楼，正对惠山）</p><p>步高寒、下观浮远，清晖隔断风雨。醉魂误入滁阳路。落莫不知何处。阑屡拊。又却是，秋城自有芙蓉主。重游倦旅。对万壑千岩，长江巨浪，空翠洒衣屦。<br> 景如许。都被楼台占取。晴岚暖霭朝暮。乾坤静里闲居赋。评泊水经茶谱。留胜侣。更底用，林泉曳杖寻桑苎。休休访古。看排闼青来，书床啸咏，莫向惠峰去。</p><p>台城路</p><p>之。既倦，乘月夜归。太白去后三百年无此乐耶。<br> 清时乐事中园赋，怡情楚花湘草。秀色通帘，生香聚酒，修景常留池沼。闲居自好。奈车马喧尘，未教闲了。把菊清游，冷红飞下洞庭晓。<br> 寻泉同步翠杳。更将秋共远，书画船小。款竹谁家，盟鸥某水，白月光涵圆峤。天浮浩渺。称绿发飘飘，溯风舒啸。缓筑堤沙，渭滨人未老。</p><p>华胥引（钱舜举幅纸画牡丹、梨花。牡丹名洗妆红，为赋一曲，并题二花）</p><p>温泉浴罢，酣酒才B153，洗妆犹湿。落暮云深，瑶台月下逢太白。素衣初染天香，对东风倾国。惆怅东阑，炯然玉树独立。<br> 只恐江空，顿忘却、锦袍清逸。柳迷归院，欲远花妖未得。谁写一枝淡雅，傍沈香亭北。说与莺莺，怕人错认秋色。</p><p>风入松（听琴中弹樵歌）</p><p>松风掩昼隐深清。流水自泠泠。一从柯烂归来后，爱弦声、不爱枰声。颇笑山中散木，翻怜爨下劳薪。<br> 透云远响正丁丁。孤凤划然鸣。疑行岭上千秋雪，语高寒、相应何人。回首更无寻处，一江风雨潮生。</p><p>浪淘沙（秋江）</p><p>万里一飞篷。吟老丹枫。潮生潮落海门东。三两点鸥沙外月，闲意谁同。<br> 一色与天通。绝去尘红。渔歌忽断荻花风。烟水自流心不竞，长笛霜空。</p><p>夜飞鹊</p><p>为明月明年佳话云。<br> 林霏散浮暝，河汉空云，都缘水国秋清。绿房一夜迎向晓，海影飞落寒冰。蓬莱在何处，但危峰缥缈，玉籁无声。文箫素约，料相逢、依旧花阴。<br> 登眺尚余佳兴，零露下衣襟，欲醉还醒。明月明年此夜，颉颃万里，同此阴晴。霓裳梦断，到如今、不许人听。正婆娑桂底，谁家弄笛，风起潮生。</p><p>风入松（为山村赋）</p><p>晴岚暖翠护烟霞。乔木晋人家。幽居只恐归图画，唤樵青、多种桑麻。门掩推敲古意，泉分冷淡生涯。<br> 无边风月乐年华。留客可茶瓜。任他车马虽嫌僻，笑喧喧、流水寒鸦。小隐正宜深静，休栽湖上梅花。</p><p>石州慢（书所见寄子野、公明）</p><p>野色惊秋，随意散愁，踏碎黄叶。谁家篱院闲花，似语试妆娇怯。行行步影，未教背写腰肢，一搦犹立门前雪。依约镜中春，又无端轻别。<br> 痴绝。汉皋何处，解佩何人，底须情切。空引东邻，遗恨丁香空结。十年旧梦，谩余恍惚云窗，可怜不是当时蝶。深夜醉醒来，好一庭风月。</p><p>清平乐（为伯寿题四花·牡丹）</p><p>百花开后。一朵疑堆绣。绝色年年常似旧。因甚不随春瘦。<br> 脂痕淡约蜂黄。可怜独倚新妆。太白醉游何处，定应忘了沈香。</p><p>点绛唇（芍药）</p><p>独殿春光，此花开后无花了。丹青人巧。不许芳心老。<br> 密影翻阶，曾为寻诗到。竹西好。采香歌杳。十里红楼小。</p><p>卜算子（黄葵，一名侧金盏）</p><p>雅淡浅深黄，顾影欹秋雨。碧带犹皱笋指痕，不解擎芳醑。<br> 休唱古阳关，如把相思铸。却忆铜盘露已干，愁在倾心处。</p><p>蝶恋花（山茶）</p><p>花占枝头忄欠日焙。金汞初抽，火鼎铅华退。还似瘢痕涂獭髓。胭脂淡抹微酣醉。<br> 数朵折来春槛外。欲染清香，只许梅相对。不是临风珠蓓蕾。山童隔竹休敲碎。</p><p>新雁过妆楼（乙巳菊日，寓溧阳，闻雁声，因动脊令之感。）</p><p>遍插茱萸。人何处、客里顿懒携壶。雁影涵秋，绝似暮雨相呼。料得曾留堤上月，旧家伴侣有书无。谩嗟吁。数声怨抑，翻致无书。<br> 谁识飘零万里，更可怜倦翼，同此江湖。饮啄关心，知是近日何如。陶潜尚存菊径，且休羡松风陶隐居。沙汀冷，拣寒枝、不似烟水黄芦。</p><p>洞仙歌（寄茅峰梁中砥）</p><p>中峰壁立，挂飞来孤剑。苍雪纷纷堕晴藓。自当年诗酒，客里相逢，春尚好，鸥散烟波茂苑。<br> 只今谁最老，种玉人间，消得梅花共清浅。问我入山期，但恐山深，松风把红尘吹断。望蓬莱、知隔几重云，料只隔中间，白云一片。</p><p>风入松（赠蒋道录溪山堂）</p><p>门前山可久长看。留住白云难。溪虚却与云相傍，对白云、何必深山。爽气潜生树石，晴光竟入阑干。<br> 旧家三径竹千竿。苍雪拂衣寒。绿蓑青笠玄真子，钓风波、不是真闲。得似壶中日月，依然只在人间。</p><p>小重山（题晓竹图）</p><p>淡色分山晓气浮。疏林犹剩叶，不多秋。林深仿佛昔曾游。频唤酒，渔屋岸西头。<br> 不拟此凝眸。朦胧清影里，过扁舟。行行应到白苹洲。烟水冷，传语旧沙鸥。</p><p>浪淘沙（题许由掷瓢手卷）</p><p>拂袖入山阿。深隐松萝。掬流洗耳厌尘多。石上一般清意味，不羡渔蓑。<br> 日月静中过。俗□消磨。风瓢分付与清波。却笑唐求因底事，无奈诗何。</p><p>忆王孙（谢安棋墅）</p><p>争棋赌墅意欣然。心似游丝扬碧天。只为当时一著玄。笑苻坚。百万军声屐齿前。</p><p>蝶恋花（邵平种瓜）</p><p>秦地瓜分侯已故。不学渊明，种秫辞归去。薄有田园还种取。养成碧玉甘如许。<br> 卜隐青门真得趣。蕙帐空闲，鹤怨来何暮。莫说蜗名催及戍。长安城下锄烟雨。</p><p>如梦令（渊明行径）</p><p>苔径独行清昼。瑟瑟松风如旧。出岫本无心，迟种门前杨柳。回首。回首。篱下白衣来否。</p><p>丑奴儿（子母猿）</p><p>山人去后知何处，风月清虚。来往无拘。戏引儿孙乐有余。<br> 悬崖挂树如相语，常守枯株。久与人疏。闲了当年一卷书。</p><p>浣溪沙（双笋）</p><p>空色庄严玉版师。老斑遮护锦绷儿。只愁一夜被风吹。<br> 润处似沾B672谷雨，斫来如带渭川泥。从空托出镇帷犀。</p><p>清平乐（平原放马）</p><p>辔摇衔铁。蹴踏平原雪。勇趁军声曾汗血。闲过升平时节。<br> 茸茸春草天涯。涓涓野水晴沙。多少骅骝老去，至今犹困盐车。</p><p>木兰花慢</p><p>二分春到柳，青未了，欲婆娑。甚书剑飘零，身犹是客，岁月频过。西湖故园在否，怕东风、今日落梅多。抱瑟空行古道，盟鸥顿冷清波。<br> 知么。老子狂歌。心未歇，鬓先皤。叹敝却貂裘，驱车万里，风雪关河。灯前恍疑梦醒，好依然、只著旧渔蓑。流水桃花渐暖，酒船不去如何。</p><p>长相思（赠别笑倩）</p><p>去来心。短长亭。只隔中间一片云。不知何处寻。<br> 闷还瞋。恨还颦。同是天涯流落人。此情烟水深。</p><p>南楼令（有怀西湖，且叹客游之漂泊）</p><p>湖上景消磨。飘零有梦过。问堤边、春事如何。可是而今张绪老，见说道、柳无多。<br> 客里醉时歌。寻思安乐窝。买扁舟、重缉渔蓑。欲趁桃花流水去，又却怕、有风波。</p><p>清平乐（题倦耕图）</p><p>一犁初卸。息影斜阳下。角上汉书何不挂。老子近来慵跨。<br> 烟村草树离离。卧看流水忘归。莫饮山中清味，怕教洗耳人知。</p><p>满江红</p><p>近日衰迟，但随分、蜗涎自足。底须共、红尘争道，顿荒松菊。壮志已荒圯上履，正音恐是沟中木。又安知、幕下有词人，归心速。<br> 书尚在，怜鱼腹。珠何处，惊鱼目。且依然诗思，灞桥人独。不用回头看堕甑，不愁抱石疑非玉。忽一声、长啸出山来，黄粱熟。</p><p>法曲献仙音（题姜子野雪溪图）</p><p>梅失黄昏，雁惊白昼，脉脉斜飞云表。絮不生萍，水疑浮玉，此景正宜舒啸。记夜悄、曾乘兴，何必见安道。<br> 系船好。想前村、未知甚处。吟思苦，谁游灞桥路杳。清饮一瓢寒，又何妨、分傍茶灶。野屋萧萧，任楼中、低唱人笑。渐东风解冻，怕有桃花流到。</p><p>浣溪沙（写墨水仙二纸寄曾心传，并题其上）</p><p>昨夜蓝田采玉游。向阳瑶草带花收。如今风雨不须愁。<br> 零露依稀倾凿落，碎琼重叠缀搔头。白云黄鹤思悠悠。</p><p>浣溪沙</p><p>半面妆凝镜里春。同心带舞掌中身。因沾弱水褪精神。<br> 冷艳喜寻梅共笑，枯香羞与佩同纫。湘皋犹有未归人。</p><p>一枝春（为陆浩斋赋梅南）</p><p>竹外横枝，并阑干、试数风才一信。么禽对语，仿佛醉眠初醒。遥知是雪，甚都把、暮寒消尽。清更润。明月飞来，瘦却旧时疏影。<br> 东阁谩撩诗兴。料西湖树老，难认和靖。晴窗自好，胜事每来独领。融融向暖，笑尘世、万花犹冷。须酿成、一点春腴，暗香在鼎。</p><p>水调歌头（寄王信父）</p><p>白发已如此，岁序更骎骎。化机消息，庄生天籁雍门琴。颇笑论文说剑，休问高车驷马，衮衮□黄金。蚁在元无梦，水竞不流心。<br> 绝交书，招隐操，恶圆箴。世尘空扰，脱巾挂壁且松阴。谁对紫微阁下，我对白苹洲畔，朝市与山林。不用一钱买，风月短长吟。</p><p>南楼令（送杭友）</p><p>聚首不多时。烟波又别离。有黄金、应铸相思。折得梅花先寄我，山正在、里湖西。<br> 风雪脆荷衣。休教鸥鹭知。鬓丝丝、犹混尘泥。何日束书归旧隐，只恐怕、种瓜迟。</p><p>南乡子（竹居）</p><p>爱此碧相依。卜筑西园隐逸时。三径成阴门可款，幽栖。苍雪纷纷冷不飞。<br> 青眼旧心知。瘦节终看岁晚期。人在清风来往处，吟诗。更好梅花著一枝。</p><p>点绛唇</p><p>清明时节雨声哗。潮拥渡头沙。翻被梨花冷看，人生苦恋天涯。<br> 燕帘莺户，云窗雾阁，酒醒啼鸦。折得一枝杨柳，归来插向谁家。</p><p>采桑子</p><p>西园冷罥秋千索，雨透花颦。雨过花皴。近觉江南无好春。<br> 杜郎不恨寻芳晚，梦里行云。陌上行尘。最是多愁老得人。</p><p>阮郎归（有怀北游）</p><p>钿车骄马锦相连。香尘逐管弦。瞥然飞过水秋千。清明寒食天。<br> 花贴贴，柳悬悬。莺房几醉眠。醉中不信有啼鹃。江南二十年。</p><p>浣溪沙</p><p>艾B63D香消火未残。便能晴去不多寒。冶游天气却身闲。<br> 带雨移花浑懒看，应时插柳日须攀。最堪惆怅是东阑。</p><p>风入松（闰元宵）</p><p>向人圆月转分明。箫鼓又逢迎。风吹不老蛾儿闹，绕玉梅、犹恋香心。报道依然放夜，何妨款曲行春。<br> 锦灯重见丽繁星。水影动梨云。今朝准拟花朝醉，奈今宵、别是光阴。帘底听人笑语，莫教迟了□青。</p><p>踏莎行（咏汤）</p><p>瑶草收香，琪花采汞。冰轮碾处芳尘动。竹炉汤暖火初红，玉纤调罢歌声送。<br> 麾去茶经，袭藏酒颂。一杯清味佳宾共。从来采药得长生，蓝桥休被琼浆弄。</p><p>鹧鸪天</p><p>楼上谁将玉笛吹。山前水阔暝云低。劳劳燕子人千里，落落梨花雨一枝。<br> 修禊近，卖饧时。故乡惟有梦相随。夜来折得江头柳，不是苏堤也皱眉。</p><p>摸鱼儿（春雪客中寄白香岩、王信父）</p><p>又孤吟、灞桥深雪，千山绝尽飞鸟。梅花也著东风笑，一夜瘦添多少。春悄悄。正断梦愁诗，忘却池塘草。前村路杳。看野水流冰，舟闲渡口，何必见安道。<br> 慵登眺。脉脉霏霏未了。寒威犹自清峭。终须几日开晴去，无奈此时怀抱。空暗恼。料酒兴歌情，未肯随人老。惜花起早。拚醉□忘归，接B565更好，一笑任倾倒。</p><p>满江红（己酉春日）</p><p>老子今年，多准备、吟笺赋笔。还自喜、锦囊添富，顿非畴昔。书册琴棋清队仗，云山水竹闲踪迹。任醉筇、游屐过平生，千年客。<br> 回首梦，东隅失。乘兴去，桑榆得。且怡然一笑，探梅消息。天下神仙何处有，神仙只向人间觅。折梅花、横挂酒壶归，白鸥识。</p><p>木兰花慢 （元夕后，春意盎然，颇动游兴，呈霅·川吟社诸公。）</p><p>锦街穿戏鼓，听铁马、响春冰。甚舞绣歌云，欢情未足，早已收灯。从今便须胜赏，步青青、野色一枝藤。落魄花间酒侣，温存竹里吟朋。<br> 休憎。短发EA2AF229。游兴懒、我何曾。任蹴踏芳尘，寻蕉覆鹿，自笑无能。清狂尚如旧否，倚东风、啸咏古兰陵。十里梅花霁雪，水边楼观先登。</p><p>木兰花慢 （用前韵呈王信父）</p><p>江南无贺老，看万壑、出清冰。想柳思周情，长歌短咏，密与传灯。山川润分秀色，称醉挥、健笔剡溪藤。一语不谈俗事，几人来结吟朋。<br> 堪憎。我发EA2AF229。频赋曲、旧时曾。但春蚓秋蛩，寒篱晚砌，颇叹非能。何如种瓜秫，带一鉏、归去隐东陵。野啸天风两耳，翠微深处孙登。</p><p>浪淘沙</p><p>寒食不多时。燕燕才归。杏花零落水痕肥。浅碧分山初过雨，一霎晴晖。<br> 闲折小桃枝。蝶也相随。晚妆不合整蛾眉。蓦忽思量张敞画，又被愁知。</p><p>临江仙（怀辰州教授赵学舟）</p><p>一点白鸥何处去，半江潮落沙虚。淡黄柳上月痕初。遐观情悄悄，凝想步徐徐。<br> 每一相思千里梦，十年有此相疏。休休寄雁问何如。如何休寄雁，难写绝交书。</p><p>壶中天</p><p>绕枝倦鹊，鬓萧萧、肯信如今犹客。风雪荷衣寒叶补，一点灯花悬壁。万里舟车，十年书剑，此意青天识。泛然身世，故家休问清白。<br> 却笑醉倒衰翁，石床飞梦，不入槐安国。只恐溪山游未了，莫叹飘零南北。滚滚江横，呜呜歌罢，渺渺情何极。正无聊赖，天风吹下孤笛。</p><p>谒金门</p><p>晚晴薄。一片杏花零落。纵是东风浑未恶。二分春过却。<br> 可怪寒生池阁。下了重重帘幕。忽见旧巢还是错。燕归何处著。</p><p>清平乐</p><p>采芳人杳。顿觉游情少。客里看春多草草。总被诗愁分了。<br> 去年燕子天涯。今年燕子谁家。三月休听夜雨，如今不是催花。</p><p>渔家傲（病中未及过毗陵）</p><p>门掩新阴孤馆静。杨花却解来相趁。几日方知因酒病。无憀甚。脱巾挂壁将书枕。<br> 是说落红堆满径。不知何处游人盛。自笑扁舟犹未定。清和近。寻诗已约兰陵令。</p><p>渔家傲</p><p>辛苦移家聊处静。扫除花径歌声趁。也学维摩闲示病。迂疏甚。松风两耳和衣枕。<br> 颇倦扶筇寻捷径。东墙蔼蔼红香盛。少待摇人波自定。蓬壶近。且呼白鹤招韩令。</p><p>壶中天（白香岩和东坡韵赋梅）</p><p>苔根抱古，透阳春、挺挺林间英物。隔水笛声那得到，斜日空明绝壁。半树篱边，一枝竹外，冷艳凌苍雪。淡然相对，万花无此清杰。<br> 还念庾岭幽情，江南聊折，赠行人应发。寂寂西窗闲弄影，深夜寒灯明灭。且浸芳壶，休簪短帽，照见萧萧发。几时归去，郎吟湖上香月。</p><p>南楼令（题聚仙图）</p><p>曾记宴蓬壶。寻思认得无。醉归来、事已模糊。忽对画图如梦寐，又因甚、下清都。<br> 拍手笑相呼。应书缩地符。恐人间、天上同途。隔水一声何处笛，正月满、洞庭湖。</p><p>清平乐（题墨仙双清图）</p><p>丹丘瑶草。不许秋风扫。记得对花曾被恼。犹似前时春好。<br> 湘皋闲立双清。相看波冷无声。独说长生未老，不知老却梅兄。</p><p>浪淘沙（余画墨水仙并题其上）</p><p>回首欲婆娑。淡扫修蛾。盈盈不语奈情何。应恨梅兄矾弟远，云隔山阿。<br> 弱水夜寒多。带月曾过。羽衣飞过染余波。白鹤难招归未得，天阔星河。</p><p>西江月（题墨水仙）</p><p>缥缈波明洛浦，依稀玉立湘皋。独将兰蕙入离骚。不识山中瑶草。<br> 月照英翘楚楚，江空醉魄陶陶。犹疑颜色尚清高。一笑出门春老。</p><p>壶中天（怀霅·友）</p><p>异乡倦旅，问扁舟东下，归期何日。琴剑空随身万里，天地谁非行客。李杜飘零，羊昙悲感，回首俱陈迹。羁怀难写，豆虫吟破孤寂。<br> 柳外门掩疏阴，佳人何处，溪上苹花白。留得一方无用月，隐隐山阳闻笛。旧雨不来，风流云散，惟有长相忆。雁书休寄，寸心分付梅驿。</p><p>甘州（和袁静春入杭韵）</p><p>听江湖、夜雨十年灯，孤影尚中洲。对荒凉茂苑，吟情渺渺，心事悠悠。见说寒梅犹在，无处认西楼。招取楼边月，同载扁舟。<br> 明日琴书何处，正风前坠叶，草外闲鸥。甚消磨不尽，惟有古今愁。总休问、西湖南浦，渐春来、烟水入天流。清游好，醉招黄鹤，一啸清秋。</p><p>风入松（与王彦常游会仙亭）</p><p>爱闲能有几人来。松下独徘徊。清虚冷淡神仙事，笑名场、多少尘埃。漱齿石边危坐，洗心易里舒怀。<br> 划然长啸白云堆。更待月明□。一瓢春水山中饮，喜无人、踏破苍苔。开了桃花半树，此游不是天台。</p><p>风入松（酌惠山水）</p><p>一瓢饮水曲肱眠。此乐不知年。今朝忽上龙峰顶。却元来、有此甘泉。洗却平生尘土，慵游万里山川。<br> 照人如鉴止如渊。古窦暗涓涓。当时桑苎今何在，想松风、吹断茶烟。著我白云堆里，安知不是神仙。</p><p>浪淘沙（题陈汝朝百鹭画卷）</p><p>玉立水云乡。尔我相忘。披离寒羽庇风霜。不趁白鸥游海上，静看鱼忙。<br> 应笑我凄凉。客路何长。犹将孤影侣斜阳。花底鹓行无认处，却对秋塘。</p><p>祝英台近（题陆壶天水墨兰石）</p><p>带飘飘，衣楚楚。空谷饮甘露。一转花风，萧艾遽如许。细看息影云根，淡然诗思，曾□被、生香轻误。<br> 此中趣。能消几笔幽奇，羞掩众芳谱。薜老苔荒，山鬼竟无语。梦游忘了江南，故人何处，听一片、潇湘夜雨。</p><p>台城路</p><p>余赋词以述二妙。<br> 老枝无著秋声处，萧萧倦听风雨。暗饮春腴，欣荣晚节，不载天河人去。心存太古。喜冰雪相看，此君欲语。共倚云根，岁寒羞并岁寒所。<br> 当年曾见汉馆，卷帘频坐对，飞梦湘楚。叹我重来，何堪如此，落叶空江无数。盘桓屡抚。似冉冉吹衣，颇疑非雾。素壁高堂，晋人清几许。</p><p>长亭怨（别陈行之）</p><p>跨匹马、东瀛烟树。转首十年，旅愁无数。此日重逢，故人犹记旧游否。雨今云古。更秉烛、浑疑梦语。衮衮登台，叹野老、白头如许。<br> 归去。问当初鸥鹭。几度西湖霜露。漂流最苦。便一似、断蓬飞絮。情可恨、独棹扁舟，浩歌向、清风来处。有多少相思，都在一声南浦。</p><p>忆旧游（寓毗陵有怀澄江旧友）</p><p>笑铭崖笔倦，访雪舟寒，觅里寻邻。半掩闲门草，看长松落荫，旧榻悬尘。自怜此来何事，不为忆鲈莼。但回首当年，芙蓉城里，胜友如云。<br> 思君。度遥夜，谩疑是梅花，檐下空巡。蝶与周俱梦，折一枝聊寄，古意殊真。渺然望极来雁，传与异乡春。尚记得行歌，阳关西出无故人。</p><p>踏莎行（郊行，值游女以花掷水，余得之，戏作此解）</p><p>花引春来，手擎春住。芳心一点谁分付。微歌微笑蓦思量，瞥然抛与东流去。<br> 带润偷拈，和香密护。归时自有留连处。不随烟水不随风，不教轻把刘郎误。</p><p>浪淘沙（作墨水仙寄张伯雨）</p><p>香雾湿云鬟。蕊佩珊珊。酒醒微步晚波寒。金鼎尚存丹已化，雪冷虚坛。<br> 游冶未知还。鹤怨空山。潇湘无梦绕丛兰。碧海茫茫归不去，却在人间。</p><p>西江月（同前）</p><p>落落奇花未吐，离离瑶草偏幽。蓬山元是不知秋。却笑人间春瘦。<br> 潇酒寒犀尘尾，玲珑润玉搔头。半窗晴日水痕收。不怕杜鹃啼后。</p><p>珍珠令</p><p>桃花扇底歌声杳。愁多少。便觉道花阴闲了。因甚不归来，甚归来不早。<br> 满院飞花休要扫。待留与、薄情知道。怕一似飞花，和春都老。</p><p>壶中天（寿月溪）</p><p>波明昼锦，看芳莲迎晓，风弄晴碧。乔木千年长润屋，清荫图书琴桑攥虾须帘卷，瑶草秋无色。和熏兰麝，彩衣欢拥诗伯。<br> 溪上燕往鸥还，笔床茶灶，筇竹随游屐。闲似神仙闲最好，未必如今闲得。书染芝香，驿传梅信，次第来云北。金尊须满，月光长照歌席。</p><p>摸鱼儿（为卞南仲赋月溪）</p><p>溯空明、霁蟾飞下，湖湘难辨遥树。流来那得清如许，不与众流东注。浮净宇。任消息虚盈，壶内藏今古。停杯问取。甚玉笛移宫，银桥散影，依旧广寒府。<br> 休凝伫。鼓枻渔歌在否。沧浪浑是烟雨。黄河路接银河路。炯炯近天尺五。还自语。奈一寸闲心，不是安愁处。凌风远举。趁冰玉光中，排云万里，秋艇载诗去。</p><p>好事近（赠笑倩）</p><p>葱茜满身云，酒晕浅融香颊。水调数声娴雅，把芳心偷说。<br> 风吹裙带下阶迟，惊散双蝴蝶。佯捻花枝微笑，溜晴波一瞥。</p><p>小重山（烟竹图）</p><p>阴过云根冷不移。古林疏又密，色依依。何须喷饭笑当时。B672B552谷，盈尺小鹅溪。<br> 展玩似堪疑。楚山从此去，望中迷。不知何处倚湘妃。空江晚，长笛一声吹。</p><p>蝶恋花（秋莺）</p><p>求友林泉深密处。弄舌调簧，如问春何许。燕子先将雏燕去。凄凉可是歌来暮。<br> 乔木萧萧梧叶雨。不似寻芳，翻落花心露。认取门前杨柳树。数声须入新年语。</p><p>南楼令（寿月溪）</p><p>天净雨初晴。秋清人更清。满吟窗、柳思周情。一片香来松桂下，长听得、读书声。<br> 闲处卷黄庭。年年两鬓青。佩芳兰、不系尘缨。傍取溪边端正月，对玉兔、话长生。</p><p>风入松（溪山堂竹·别本作子昂竹石卷子）</p><p>新篁依约佩初摇。老石润山腰。逸人未必犹酣酒，正溪头、风雨潇潇。砺齿犹随市隐，虚心肯受春招。<br> 从教三径入渔樵。对此觉尘消。娟枝冷叶无多子，伴明窗、书卷诗瓢。清过炎天梅蕊，淡欺雪里芭蕉。</p><p>踏莎行（跋伯时弟抚松寄傲诗集）</p><p>水落槎枯，田荒玉碎。夜兰秉烛惊相对。故家人物已无传，一灯却照清江外。<br> 色展天机，光摇海贝。锦囊日月奚童背。重逢何处抚孤松，共吟风月西湖醉。</p><p>声声慢（中吴感旧）</p><p>因风整帽，借柳维舟，休登故苑荒台。去岁何年，游处半入苍苔。白鸥旧盟未冷，但寒沙、空与愁堆。谩叹息，问西门洒泪，不忍徘徊。<br> 眼底江山犹在，把冰弦弹断，苦忆颜回。一点归心，分付布袜青鞋。相寻已期到老，那知人、如此情怀。怅望久，海棠开、依旧燕来。</p><p>声声慢（重过垂虹）</p><p>□声短棹，柳色长条，无花但觉风香。万境天开，逸兴纵我清狂。白鸥更闲似我，趁平芜、飞过斜阳。重叹息，却如何不□，梦里黄粱。<br> 一自三高非旧，把诗囊酒具，千古凄凉。近日烟波，乐事尽逐渔忙。山横洞庭夜月，似潇湘、不似潇湘。归未得，数清游、多在水乡。</p><p>声声慢（寄叶书隐）</p><p>百花洲畔，十里湖边，沙鸥未许盟寒。旧隐琴书，犹记渭水长安。苍云数千万叠，却依然、一笑人间。似梦里，对清尊白发，秉烛更兰。<br> 渺渺烟波无际，唤扁舟欲去，且与凭兰。此别何如，能消几度阳关。江南又听夜雨，怕梅花、零落孤山。归最好，甚闲人、犹自未闲。</p><p>木兰花慢 （归隐湖山，书寄陆处梅）</p><p>二分春是雨，采香径、绿阴铺。正私语晴蛙，于飞晚燕，闲掩纹疏。流光惯欺病酒，问杨花、过了有花无。啼鴂初闻院宇，钓船犹系菰蒲。<br> 林逋。树老山孤。浑忘却、隐西湖。叹扇底歌残，蕉间梦醒，难寄中吴。秋痕尚悬鬓影，见莼丝、依旧也思鲈。粘壁蜗涎几许，清风只在樵渔。</p><p>清平乐</p><p>兰今安在。得见所南翁枝上数笔，斯可矣。赋此以纪情事云<br> □花一叶。比似前时别。烟水茫茫无处说。冷却西湖□月。<br> 贞芳只合深山。红尘了不相关。留得许多清影，幽香不到人间。</p><p>清平乐（赠云麓麓道人）</p><p>□□不了。都被红尘老。一粒粟中休道好。弱水竟通蓬岛。<br> 孤云漂泊难寻。如今却在□□。莫趁清风出岫，此中方是无心。</p><p>清平乐（题平沙落雁图）</p><p>平沙流水。叶老芦花未。落雁无声还有字。一片潇湘古意。<br> 扁舟记得幽寻。相寻只在□□。莫趁春风飞去，玉关夜雪犹深。</p><p>临江仙</p><p>雾中，不过戏纵笔墨，观者出门一笑可也<br> 翦翦春冰出万壑，和春带出芳丛。谁分弱水洗尘红。低回金叵罗，约略玉玲珑。<br> 昨夜洞庭云一片，朗吟飞过天风。戏将瑶草散虚空。灵根何处觅，只在此山中。</p><p>思佳客（题周草窗武林旧事）</p><p>梦里瞢腾说梦华。莺莺燕燕已天涯。蕉中覆处应无鹿，汉上从来不见花。<br> 今古事，古今嗟。西湖流水响琵琶。铜驼烟雨栖芳草，休向江南问故家。</p><p>清平乐（别苗仲通）</p><p>柳间花外。日日离人泪。忆得楼心和月醉。落叶与愁俱碎。<br> 如今一笑吴中。眼青犹认衰翁。先泛扁舟烟水，西湖多定相逢。</p><p>清平乐（过金桂轩坟园）</p><p>□□晴树。寒食无风雨。记得当时游冶处。桂底一身香露。<br> 神仙只在蓬莱。不知白鹤飞来。乘兴飘然归去，瞋人踏破苍苔。</p><p>风入松</p><p>此解，时至大庚戌七月也。<br> 满头风雪昔同游。同载月明舟。回来又续西湖梦，绕江南、那处无愁。赢得如今老大，依然只是漂流。<br> 故人翦烛对花讴。不记此身浮。征衣冷落荷衣暖，径虽荒、也合归休。明□□□烟水，相思却在并州。</p><p>渔歌子</p><p>画溪，作渔歌子十解，述古调也。<br> □卯湾头屋数间。放船收尽一溪山。聊适兴，且怡颜。问天难买是真闲。</p><p>渔歌子</p><p>□□□□□溪流。紧系篱边一叶舟。沽酒去，闭门休。从此清闲不属鸥。</p><p>渔歌子</p><p>□□□□白云多。童子贪眠枕绿蓑。莞尔笑，浩然歌。奈此萧萧落叶何。</p><p>渔歌子</p><p>□□□□半树梅。卷帘一色玉蓬莱。宜啸咏，莫徘徊。乘兴扁舟好去来。</p><p>渔歌子</p><p>□□□□□子同。更无人识老渔翁。来往事，有无中。却恐桃源自此通。</p><p>渔歌子</p><p>□□□□□求鱼。钓不得鱼还自如。尘事远，世人疏。何须更写绝交书。</p><p>渔歌子</p><p>□□□□濯尘缨。严濑磻溪有重轻。多少事，古今情。今人当似古人清。</p><p>渔歌子</p><p>□□□□□浮家。篷底光阴鬓未华。停短棹，舣平沙。流来恐是杏坛花。</p><p>渔歌子</p><p>□□□□□孤村。路隔尘寰水到门。斜照散，远云昏。白鹭飞来老树根。</p><p>渔歌子</p><p>□□□年酒半酣。知鱼知我静中参。峰六六，径三三。此怀难与俗人谈。</p><p>一翦梅</p><p>闷蕊惊寒减艳痕。蜂也消魂。蝶也消魂。醉归无月傍黄昏。知是花村。知是前村。<br> 留得闲枝叶半存。好似桃根。不似桃根。小楼昨夜雨声浑。春到三分。秋到三分。</p><p>南乡子</p><p>野色一桥分。活水流云直到门。落叶堆篱从不扫，开尊。醉里教儿诵楚文。<br> 隔断马蹄痕。商鼎熏花独自闻。吟思更添清绝处，黄昏。月白枝寒雪满村。</p><p>清平乐（过吴见屠存博近诗，有怀其人）</p><p>五湖一叶。风浪何时歇。醉里不知花影别。依旧空山明月。<br> 夜深鹤怨归迟。此时那处堪归。门外一株杨柳，折来多少相思。</p><p>柳梢青（清明夜雪）</p><p>一夜凝寒，忽成琼树，换却繁华。因甚春深，片红不到，绿水人家。<br> 眼惊白昼天涯。空望断、尘香钿车。独立回风，不阑惆怅，莫是梨花。</p><p>南歌子（陆义斋燕喜亭）</p><p>窗密春声聚，花多水影重。只留一路过东风。围得生香不断、锦熏笼。<br> 月地连金屋，云楼瞰翠蓬。惺忪笑语隔帘栊。知是谁调鹦鹉、柳阴中。</p><p>青玉案（闲居）</p><p>万红梅里幽深处。甚杖屦、来何暮。草带湘香穿水树。尘留不住。云留却住。壶内藏今古。<br> 独清懒入终南去。有忙事、修花谱。骑省不须重作赋。园中成趣。琴中得趣。酒醒听风雨。</p><h3 id="刘将孙" tabindex="-1"><a class="header-anchor" href="#刘将孙" aria-hidden="true">#</a> 刘将孙</h3><p>踏莎行（闲游）</p><p>水际轻烟，沙边微雨。荷花芳草垂杨渡。多情移徙忽成愁，依稀恰是西湖路。<br> 血染红笺，泪题锦句。西湖岂忆相思苦。只应幽梦解重来，梦中不识从何去。</p><p>阮郎归（舟中作）</p><p>斜阳江路柳青青。传杯那放停。上船不记送人行。南风吹酒醒。<br> 江曲曲，路萦萦。月明潮水生。送将残梦作浮萍。角声何处城。</p><p>南乡子（重阳效东坡作）</p><p>山色泛秋光。点点东篱菊又黄。岁月欺人如此去，堂堂。一事无成两鬓霜。<br> 佳节共持觞。无限杯供有限狂。明月明年诗句苦，茫茫。细把茱萸感慨长。</p><p>八声甘州（九日登高）</p><p>不看萸、把酒对名山，无帽厌西风。渺四海故人，一尊今雨，万里长空。宇宙此山此日，今夕几人同。举世谁不醉，独属陶公。<br> 当日白衣几许，漫凄其寄兴，落日篱东。抚停云六合，借醉托孤踪。□吊古、不须多感，□古人、那得共杯中。拼酩酊，明年此会，谁此从容。</p><p>八声甘州（和人春雪词）</p><p>看东风、天上放梅开，经岁又新成。笑柳眼迷青，桃腮改白，蝶舞尘惊。任是万红千紫，无力与春争。想建章鳷鹊，犹是残E648。<br> 不比腊前憔悴，拨寒炉榾柮，茶薄烟清。快玉龙战罢，四野迥收兵。望红花、扶桑国里，玉玲珑、□□海天平。晴窗下，疏疏花雨，滴滴春声。</p><p>八声甘州（送春）</p><p>又江南、三月更明朝，便已是南风。拟强驻韶光，狂追柳絮，卧占残红。早向尊前沈醉，莫听五更钟。赢得春工笑，恼杀渠侬。<br> 只道春风不改，□年来岁去，柳密花浓。但沈腰潘鬓，无复旧时容。春还是、多情多恨，便不教、绿满洛阳宫。只消得，无情风雨，断送匆匆。</p><p>满江红（建安戏用林碧山韵）</p><p>正好花时，忽办得、匆匆来去。道一往无情，却又别颦愁妩。四海云鬟高样髻，长思红袖□分路。怪近来、不怨客毡寒，婵娟误。<br> 黄花约，终难据。曾未肯，清园住。只昼思夜梦，浅斟低诉。莲子擘开谁在薏，徐娘一笑来何暮。又争知、寂寞白头吟，寒机素。碧山建人，仕建安，词中云鬟红袖，皆建近景，莲薏徐何，皆建故有名妓，戏存其姓名，知者可一笑也。</p><p>满江红（和李圆峤话别）</p><p>南浦绿波，只断送、行人行色。虽只是、鹏搏九万，天池春碧。鸾侣凤朋争快睹，鸥盟鹭宿空曾识。到玉堂、天上念西江，今非昔。<br> 公去也，宁怀别。人感旧，情空切。但岁寒松柏，相期茂悦。好在莫偿尘土债，风流宁可金门客。俯人间、大暑少清风，多炎热。</p><p>满江红</p><p>仙人辞汉歌，自谓缚虎手，殊不佳。因改此调，虽不能如贺方回诸作，然稍觉平安。长日无所用心，非欲求加昔人也。<br> 千里酸风，茂陵客、咸阳古道。宫门夜、马嘶无迹，东关云晓。牵上魏车将汉月，忆君清泪知多少。怅土花、三十六宫墙，秋风袅。<br> 浥露兰，啼痕绕，画兰桂，雕香早。便天还知道，和天也老。独出携盘谁送客，刘郎陵上烟迷草。悄渭城、已远月荒凉，波声小。</p><p>摸鱼儿（己卯元夕）</p><p>又匆匆、一番元夕，无灯更愁风雨。人间天上无归梦，惟有春来春去。愁不语。漫泪湿香绡，□草人何许。百年胜处。还更有琉璃，春棚月架，万眼蝶罗否。<br> 风流事，孤负后来儿女。可怜薄命三五。千金无买吴呆处，更说龙飞凤舞。今又古。便剩有才情，无分登楼赋。春醪独抚。也难觅阿瞒，肯容狂客，醉里试歌舞。</p><p>摸鱼儿（甲申客路闻鹃）</p><p>雨萧萧、春寒欲暮。杜鹃声转□□。东风与汝何恩怨，强管人间去住。行且去。漫憔悴十年，愁得身成树。青青故宇。看浩荡灵修，徘徊落日，不乐复何故。<br> 曾听处。少日京华行路。青灯梦断无语。风林飒飒鸡声乱，摇落壮心如土。今又古。任啼到天明，清血流红雨。人生几许。且赢得刘郎，看花眼惯，懒复赋前度。</p><p>摸鱼儿（用前韵调敬德）</p><p>甚平生、风流谢客，刀头梦送酸楚。不堪又得花间曲，猛忆云英霜杵。闲情赋。谁催就月明，云鬓犀梳吐。才情几许。待遗策重来，吹箫一弄，鸾凤共轻举。<br> 留春住。买得绿波南浦。黄金□散如土。蔷薇洞口三生路。无奈春光顿阻。新□绪。也待见东邻，花艳墙低处。东风看取。便娇送飞梭，半摧编贝，笑咏尚高古。</p><p>金缕曲（用稼轩韵作）</p><p>我老无能矣。叹人生、得开笑口，一年闲几。去景悠悠如有待，白发已非春事。便一笑、何曾是喜。我本渔樵孟诸野，向举家、尽叹今如是，空自苦，有谁似。<br> 堆堆独坐文书里。是无能、爱闲爱静，清时有味。出处古今无真是，往往君言有理。看攘臂、后来锋起。汉晋唐虞一杯水，只鲁连、犹未知之耳。况碌碌，共余子。</p><p>江城子（和子昂题水仙花卷）</p><p>云涛白凤贺瑶池。仗葳蕤。路芳菲。十月温汤，赐浴卸罗衣。半点檀心天一笑，琼奴弱，玉环肥。<br> 风流谁合婿金闺。露将晞。雪争晖。贝阙珠宫，环佩月中归。误杀洛滨狂子建，情脉脉，恨依依。</p><p>江城梅花引（登高）</p><p>明霞回雨霁秋空。笑难逢。步城东。直上翠微，客有可人同。回首向来轻节序，筋力异，心犹在，愧鬓蓬。<br> 悲年冉冉江滚滚。骑台平，蒋陵冷。天高年晚，山河险，烟雾冥濛。一幅乌纱，闲著傲西风。古往今来只如此，便潦倒，渺乾坤，醉眼中。</p><p>六州歌头（元夕和宜可）</p><p>天涯倦客，如梦说今宵。承平事，车尘涨，马鸣萧。火城朝。狂歌闲嬉笑，平康客，五陵侠，闲相待，沙河路，灞陵桥。万眼琉璃，目眩去闲买，一翦梅烧。数金蛾彩蝶，簇带那人娇。说著魂销。掩鲛绡。<br> 波翻海，尘换世，铜仙泪，铁心娆。渺何地，D26A朱履，解金貂。步宫腰。瑶池惊燕罢，瓶落井，箭离B829。灯楼倒，吴儿老，绛都迢。点点梅梢残雪，似东风、吹恨难消。悄山村渔火，风鬓立春宵。绕寒潮。</p><p>水调歌头（败荷）</p><p>摇风犹似旆，倾雨不成盘。西风未禁十日，早作背时看。寂寞六郎秋扇，牵补灵均破屋，风露半襟寒。坐感青年晚，不但翠云残。<br> 叹此君，深隐映，早阑珊。人间受尽炎热，暑夕几凭阑。待得良宵灏气，正是好天良月，红到绿垂乾。摇落从此始，感慨不能闲。</p><p>沁园春</p><p>沁园春二阕，不能如公哨遍之变化，又局于韵字，不能效公用陶诗之精整，姑就本语，捃拾排比，粗以自遣云<br> 壬戌之秋，七夕既望，苏子泛舟。正赤壁风清，举杯属客，东山月上，遗世乘流。桂棹叩舷，洞箫倚和，何事呜呜怨泣幽。悄危坐，抚苍苍东望，渺渺荆州。<br> 客云天地蜉蝣。记千里舳舻旗帜浮。叹孟德周郎，英雄安在，武昌夏口，山水相缪。客亦知夫，盈虚如彼，山月江风有尽不。喜更酌，任东方既白，与子遨游。</p><p>沁园春</p><p>十月雪堂，将归临皋，二客从坡。适薄暮得鱼，细鳞巨口，新霜脱叶，月步行歌。有客无肴，有肴无酒，如此风清月白何。归谋妇，得旧藏斗酒，重载婆娑。<br> 登虬踞虎嵯峨。更凭醉攀翻栖鹘窠。曾岁月几何，江流断岸，山川非昔，夜啸扪萝。孤鹤横江，羽衣入梦，应悟飞鸣昔我过。开户视，但寂寥四顾，万顷烟波。</p><p>沁园春</p><p>书避乱所见女子，末有埋冤姐姐，衔恨婆婆语，极俚。后有螺川杨氏和二首，又自序生杨嫁罗，丙子暮春，自涪翁亭下舟行，追骑迫，间逃入山，卒不免于驱掠。行三日，经此桥，睹无闻二词，以为特未见其苦，乃和于壁。复云，观者毋谓弄笔墨非好人家儿女，此词虽俚，谅当近情，而首及权奸误国。又云，便归去、懒东涂西抹，学少年婆。又云，错应谁铸。皆追记往日之事，甚可哀也。因念南北之交，若此何限，心常痛之，适触于目因其调为赋一词，悉叙其意，辞不足而情有余悲矣<br> 流水断桥，坏壁春风，一曲韦娘。记宰相开元，弄权疮C54D，全家骆谷，追骑仓皇。彩凤随鸦，琼奴失意，可似人间白面郎。知他是，燕南牧马，塞北驱羊。<br> 啼痕自诉衷肠。尚把笔低徊愧下堂。叹国手无棋，危涂何策，书窗如梦，世路方长。青冢琵琶，穹庐笳拍，未比渠侬泪万行。二十载，竟何时委玉，何地埋香。</p><h3 id="陈深" tabindex="-1"><a class="header-anchor" href="#陈深" aria-hidden="true">#</a> 陈深</h3><p>水龙吟（寿白兰谷）</p><p>此翁疑是香山，老来愈觉才情富。天孙借与，金刀玉尺，裁云缝雾。一曲阳春，樽前惟欠，柳蛮缨素。对苍松翠竹，江空岁晚，伴明月、倾芳醑。<br> 深谷修兰楚楚。续离骚、载歌初度。麻姑素约，天寒相访，遗余琼露。拟借青鸾，吹笙碧落，采芝玄圃。奈玉堂催召，文园醉叟，草凌云赋。</p><p>贺新郎（寿黄春谷，时自南州过浙右相宅，合卺）</p><p>丹凤翔云表。览德辉、翩然飞下，翠蓬仙岛。银汉无声天似水，昨夜新凉多少。听一曲，琼箫音渺。千尺秦台凌空峻，见一双、翠羽先飞到。披紫雾，揽瑶草。<br> 风流别乘当英妙。对江山、掀髯把酒，浩歌长啸。绿发公侯何足浼，自是无双才调。况槐荫、青青天杪。月殿BA5E娥云深处，近清秋、丹桂催开早。斟绿醑，戴花帽。</p><p>沁园春（次白兰谷韵）</p><p>浪迹烟霞，有酒千钟，有书五车。任从来萧散，闲心似水，何堪妩媚，笑面如花。濯发沧浪，放歌江海，肯被红尘半点遮。谁知道，抱无名钜璞，重价难赊。<br> 嘻嗟。大泽龙蛇。且蟠屈、深潜得计些。看淋漓醉墨，神情自足，摩挲雄剑，肝胆无邪。渭水烟蓑，营丘绣衮，出处何尝有异耶。今何在，但素蟾东出，红日西斜。</p><p>齐天乐（八月十八日寿妇翁，号菊圃）</p><p>秋涛欲涨西陵渡，江亭晓来雄观。帝子吹笙，洛妃起舞，应喜蓬宫仙诞。斗墟东畔。望缥缈星槎，来从河汉。明月楼台，绣筵重启曼桃宴。<br> 庄椿一树翠色，五枝芳桂长，金蕊玉干。自笑狂疏，尊前起寿，不似卫郎温润。一卮泛满。羡彭泽风流，醉巾长岸。老圃黄花，清香宜岁晚。</p><p>西江月（制香）</p><p>龙沫流芳旎旎，犀沈锯削霏霏。薇心玉露练香泥。压尽人间花气。<br> 银叶初温火缓，金猊静褭烟微。此时清赏只心知。难向人前举似。</p><p>虞美人（题玉环玩书图）</p><p>玉搔斜压乌云堕。拄颊看书卧。开元天子惜娉婷。一笑嫣然何事、便倾城。<br> 马嵬风雨归时路。艳骨销黄土。多情谁写画图中。江水江花千古、恨无穷。</p><p>洞仙歌（八月十七日寿耕参夫人，时命羽士设醮）</p><p>银波湛碧，遥泛仙槎早。婺宿荧煌瑞云晓。庆芳传丹桂，欢动连枝，称寿处，一簇蓬莱翠窈。<br> 步虚声宛转，清彻瑶坛，疑是钧霄凤音渺。正金姥、礼虚皇，天阶净，凉入绡衣风褭。想金书、秘字赐长生，进九酝霞卮，练颜长好。</p><h3 id="刘山老" tabindex="-1"><a class="header-anchor" href="#刘山老" aria-hidden="true">#</a> 刘山老</h3><p>满庭芳</p><p>跛子年来，形容何似，俨然一部髭须。世间许大，拐上做工夫。选甚南州北县，逢著处、酒满葫芦。醺醺醉，不知明日，何处度朝晡。洛阳，花看了，归来帝里，一事全无。又远与瓠羹，再作门徒。蓦地思量下水，浪纲上、芦席横铺。呵呵笑，睢阳门外，有个大南湖。</p><h3 id="净端" tabindex="-1"><a class="header-anchor" href="#净端" aria-hidden="true">#</a> 净端</h3><p>渔家傲</p><p>斗转星移天渐晓。蓦然听得鹈鹕叫。山寺钟声人浩浩。木鱼噪。渡船过岸行官道。<br> 轻舟再奈长江讨。重添香饵为钩钓。钓得锦鳞船里跳。呵呵笑。思量天下渔家好。</p><p>渔家傲</p><p>浪静西溪澄似练。片帆高挂乘风便。始向波心通一线。群鱼见。当头谁敢先吞咽。闪烁锦鳞如闪电。灵光今古应无变。爱是憎非都已遣。回头转。一轮明月升苍弁。</p><p>渔家傲</p><p>七宝池中堪下钓。八功德水烟波渺。池底金沙齐布了。羡鱼鸟。周回旋绕为阶道。<br> 白鹤孔雀鹦鹉噪。弥陀接引毫光照。不是修行何得到。一般好。西方净土无烦恼。</p><p>渔家傲</p><p>一只孤舟巡海岸。盘陀石上垂钩线。钓得锦鳞鲜又健。堪爱羡。龙王见了将珠换。<br> 钓罢归来莲苑看。满堂尽是真罗汉。便爇名香三五片。梵□献。原来佛不夺众生愿。</p><p>苏幕遮</p><p>遇荒年，每常见。就中今年，洪水皆淹偏。父母分离无可恋。幸望豪民，救取壮家汉。最堪伤，何忍见。古寺禅林，翻作悲田院。日夜烧香频□□，祷告皇天，救护开方便。</p><h3 id="李廌" tabindex="-1"><a class="header-anchor" href="#李廌" aria-hidden="true">#</a> 李廌</h3><p>菩萨蛮（双松庵月下赏梅）</p><p>城阴犹有松间雪。松间暗淡城头月。月下几枝梅。为谁今夜开。<br> 尊前簪素发。自拥繁枝折。疑是在瑶台。宝灯携手来。</p><p>虞美人令</p><p>玉阑干外清江浦。渺渺天涯雨。好风如扇雨如帘。时见岸花汀草、涨痕添。青林枕上关山路。卧想乘鸾处。碧芜千里信悠悠。惟有云时凉梦、到南州。</p><p>品令</p><p>唱歌须是，玉人檀口，皓齿冰肤。意传心事，语娇声颤，字如贯珠。老翁虽是解歌，无奈雪鬓霜须。大家且道，是伊模样，怎如念奴。</p><p>清平乐</p><p>落梅呜咽。暗淡城头月。吹满江天惊梦蝶。唤起画楼伤别。帘风轻触银钩。梧桐玉露新秋。底事琐窗深夜，素娥常伴人愁。</p><h3 id="孔夷" tabindex="-1"><a class="header-anchor" href="#孔夷" aria-hidden="true">#</a> 孔夷</h3><p>水龙吟</p><p>岁穷风雪飘零，望迷万里云垂冻。红绡碎翦，凝酥繁缀，烟深霜重。疏影沉波，暗香和月，横斜浮动。怅别来，欲把芳菲寄远，远羌管、吹三弄。寂寞玉人睡起，污残妆、不胜姣凤。盈盈山馆，纷纷客路，相思谁共。才与风流，赋称清艳，多情唯宋。算襄王，枉被梨花瘦损，又成春梦。</p><p>南浦（旅怀）</p><p>风悲画角，听单于、三弄落谯门。投宿骎骎征骑，飞雪满孤村。酒市渐闲灯火，正敲窗、乱叶舞纷纷。送数声惊雁，下离烟水，嘹唳度寒云。<br> 好在半胧溪月，到如今、无处不销魂。故国梅花归梦，愁损绿罗裙。为问暗香闲艳，也相思、万点付啼痕。算翠屏应是，两眉馀恨倚黄昏。</p><p>惜馀春慢（情景）</p><p>弄月馀花，团风轻絮，露湿池塘春草。莺莺恋友，燕燕将雏，惆怅睡残清晓。还似初相见时，携手旗亭，酒香梅小。向登临长是，伤春滋味，泪弹多少。<br> 因甚却、轻许风流，终非长久，又说分飞烦恼。罗衣瘦损，绣被香消，那更乱红如扫。门外无穷路岐，天若有情，和天须老。念高唐归梦，凄凉何处，水流云绕。</p><h3 id="孔榘" tabindex="-1"><a class="header-anchor" href="#孔榘" aria-hidden="true">#</a> 孔榘</h3><p>鼓笛慢</p><p>数枝凌雪乘冰，嫩英半吐琼酥点。南州故苑，何郎遗咏，风台月观。疏影横斜，暗香浮动，水寒云晚。笑浮花浪蕊，娇春万里，空零落、愁莺燕。<br> 游子寂寥暮景，向天边、几回相见。玉人纤手，殷勤攀赠，欲行微盼。越使归来，汉宫妆罢，昭华流怨。念湘江梦杳，窗前疑是，此情何限。</p><p>鹧鸪天</p><p>却月凌风度雪清。何郎高咏照花明。一枝弄碧传幽信，半额涂黄拾晚荣。<br> 春思淡，暗香轻。江南雨冷若为情。犹胜远隔潇湘水，忽到窗前梦不成。</p><h3 id="邹浩" tabindex="-1"><a class="header-anchor" href="#邹浩" aria-hidden="true">#</a> 邹浩</h3><p>渔家傲</p><p>慧眼舒光无不见。尘中一一藏经卷。闻说大千摊已遍。门方便。法轮尽向毫端转。<br> 月挂烛笼知再见。西方可履休回盼。要与老岑同掣电。酬所愿。欣逢十二观音面。</p><p>临江仙</p><p>有个头陀修苦行，头上头发毿毿。身披一副醦裙衫。紧缠双脚，苦苦要游南。<br> 闻说度牒朝夕到，并除颔下髭髯。钵中无粥住无庵。摩登伽处，只恐却重参。</p><h3 id="李坦然" tabindex="-1"><a class="header-anchor" href="#李坦然" aria-hidden="true">#</a> 李坦然</h3><p>风流子</p><p>东君虽不语，年华事、今岁恰如期。向寒雨望中，晓霜清处，领些春意，开两三枝。又不是、山桃红锦烂，溪柳绿摇丝。别是一般，孤高风韵，绛裁纤萼，冰剪芳蕤。<br> 清香还有意，轻飘度勾引，几句新诗。须是放怀追赏，莫恁轻离。更嫦娥为爱，寒光满地，故移疏影，来伴南枝。谁道寿阳妆浅，偏入时宜。</p><p>洞仙歌</p><p>赵家姊妹，合在昭阳殿。因甚人间有飞燕。见伊底，尽道独步江南，便江北、也何曾惯见。<br> 惜伊情性好，不解嗔人，长带桃花笑时脸。向尊前酒底，得见些时，似恁地、能得几回细看。待不眨眼儿、觑著伊，将眨眼底工夫，剩看几遍。</p><p>眼儿媚</p><p>楼上黄昏杏花寒。斜月小栏干。一双燕子，两行征雁，画角声残。<br> 绮窗人在东风里，洒泪对春间。也应似旧，盈盈秋水，淡淡春山。</p><h3 id="赵企" tabindex="-1"><a class="header-anchor" href="#赵企" aria-hidden="true">#</a> 赵企</h3><p>失调名</p><p>闻道南丹风土美。流出溅溅五溪水。威仪尽识汉君臣，衣冠已变□番子。<br> 凯歌还、欢声载路。一曲春风里。不日万年觞，猺人北面朝天子。</p><p>感皇恩</p><p>骑马踏红尘，长安重到。人面依前似花好。旧欢才展，又被新愁分了。未成云雨梦，巫山晓。<br> 千里断肠，关山古道。回首高城似天杳。满怀离恨，付与落花啼鸟。故人何处也，青春老。</p><h3 id="汪存" tabindex="-1"><a class="header-anchor" href="#汪存" aria-hidden="true">#</a> 汪存</h3><p>步蟾宫</p><p>玉京此去春犹浅。正雪絮、马头零乱。姮娥剪就绿云裳，待来步蟾宫与换。明年二月桃花岸。棹双浆、浪平烟暖。扬州十里小红楼，尽卷上珠帘一半。</p><h3 id="夏倪" tabindex="-1"><a class="header-anchor" href="#夏倪" aria-hidden="true">#</a> 夏倪</h3><p>减字木兰花（宣和庚子登浯台作）</p><p>江涵晓日。荡漾波光摇桨入。笑指浯溪。漫叟雄文锁翠微。<br> 休嗟不偶。归到中州何处有。独立风烟。湘水浯台总接天。</p><h3 id="祖可" tabindex="-1"><a class="header-anchor" href="#祖可" aria-hidden="true">#</a> 祖可</h3><p>小重山</p><p>谁向江头遣恨浓。碧波流不断，楚山重。柳烟和雨隔疏钟。黄昏后，罗幕更朦胧。<br> 桃李小园空。阿谁犹笑语，拾残红。珠帘卷尽落花风。人不见，春在绿芜中。</p><p>菩萨蛮</p><p>西风簌簌低红叶。梧桐影里银河匝。梦破画帘垂。月明乌鹊飞。<br> 新愁知几许。欲似丝千缕。雁己不堪闻。砧声何处村。</p><p>菩萨蛮</p><p>谁能画取沙边雨。和烟澹扫蒹葭渚。别岸却斜晖。采莲人未归。<br> 鸳鸯如解语。对浴红衣去。去了更回头。教侬特地愁。</p><h3 id="张阁" tabindex="-1"><a class="header-anchor" href="#张阁" aria-hidden="true">#</a> 张阁</h3><p>声声慢</p><p>长天霞散，远浦潮平，危阑注目江皋。长记年年荣遇，同是今朝。金銮两回命相，对清光、频许挥毫。雍容久，正茶杯初赐，香袖时飘。<br> 归去玉堂深夜，泥封罢，金莲一寸才烧。帝语丁宁，曾被华衮亲褒。如今谩劳梦想，叹尘踪、杳隔仙鳌。无聊意，强当歌对酒怎消。</p><h3 id="刘焘" tabindex="-1"><a class="header-anchor" href="#刘焘" aria-hidden="true">#</a> 刘焘</h3><p>花心动</p><p>偏忆江南，有尘表丰神，世外标格。低傍小桥，斜出疏篱，似向陇头曾识。暗香孤韵冰雪里，初不怕、春寒要勒。问桃杏贤瞒，怎生向前争得。<br> 省共萧娘笑摘。玉纤映琼枝，照人一色。澹粉晕酥，多少工夫，到得寿阳宫额。再三留待东君看，管都将、别花不惜。但只恐、南楼又三弄笛。</p><p>八宝妆</p><p>门掩黄昏，画堂人寂，暮雨乍收残暑。帘卷疏星门户悄，隐隐严城钟鼓。空街烟暝半开，斜日朦胧，银河澄淡风凄楚。还是凤楼人远，桃源无路。<br> 惆怅夜久星繁，碧空望断，玉箫声在何处。念谁伴、茜裙翠袖，共携手、瑶台归去。对修竹、森森院宇。曲屏香暖凝沈炷。问对酒当歌，情怀记得刘郎否。</p><p>转调满庭芳</p><p>风急霜浓，天低云淡，过来孤雁声切。雁儿且住，略听自家说。你是离群到此，我共那人才相别。松江岸，黄芦影里，天更待飞雪。<br> 声声肠欲断，和我也、泪珠点点成血。一江流水，流也呜咽。告你高飞远举，前程事、永没磨折。须知道、飘零聚散，终有见时节。</p><p>菩萨蛮（四时四首回文·春）</p><p>小红桃脸花中笑。笑中花脸桃红小。垂柳拂帘低。低帘拂柳垂。<br> 袅花风鬓绕。绕鬓风花袅。归路月沉西。西沉月路归。</p><p>菩萨蛮（夏）</p><p>簟纹双映冰肌艳。艳肌冰映双纹簟。窗外竹生风。风生竹外窗。<br> 点红潮醉脸。脸醉潮红点。廊上月昏黄。黄昏月上廊。</p><p>菩萨蛮（秋）</p><p>露盘金冷初阑暑。暑阑初冷金盘露。风细引鸣蛩。蛩鸣引细风。<br> 雨零愁远路。路远愁零雨。空醉一尊同。同尊一醉空。</p><p>菩萨蛮（冬）</p><p>屑琼霏玉堆檐雪。雪檐堆玉霏琼屑。山远对眉攒。攒眉对远山。<br> 拆梅寒映月。月映寒梅拆。阑倚暂愁宽。宽愁暂倚阑。</p><p>菩萨蛮（四首·春）</p><p>湿花春雨如珠泣。泣珠如雨春花湿。花枕并欹斜。斜欹并枕花。<br> 织文回字密。密字回文织。嗟更数年华。华年数更嗟。</p><p>菩萨蛮（夏）</p><p>润肌饶汗香红沁。沁红香汗饶肌润。低槛小山围。围山小槛低。<br> 枕横钗坠鬓。鬓坠钗横枕。归梦与郎期。期郎与梦归。</p><p>菩萨蛮（秋）</p><p>绿窗斜动摇风竹。竹风摇动斜窗绿。虚幌夕凉初。初凉夕幌虚。<br> 曲眉愁翠蹙。蹙翠愁眉曲。无雁寄书来。来书寄雁无。</p><p>菩萨蛮（冬）</p><p>雪窗寒听孤灯灭。灭灯孤听寒窗雪。残漏惜衾闲。闲衾惜漏残。<br> 说时常恨别。别恨常时说。还不奈宵寒。寒宵奈不还。</p><h3 id="范致虚" tabindex="-1"><a class="header-anchor" href="#范致虚" aria-hidden="true">#</a> 范致虚</h3><p>满庭芳慢</p><p>紫禁寒轻，瑶津冰泮，丽月光射千门。万年枝上，甘露惹祥氛。北阙华灯预赏，嬉游盛、丝管纷纷。东风峭，雪残梅瘦，烟锁凤城春。<br> 风光何处好，彩山万仞，宝炬凌云。尽欢陪舜乐，喜赞尧仁。天子千秋万岁，征招宴、宰府师臣。君恩重，年年此夜，长祝本嘉辰。</p><h3 id="郑少微" tabindex="-1"><a class="header-anchor" href="#郑少微" aria-hidden="true">#</a> 郑少微</h3><p>鹧鸪天</p><p>谁折南枝傍小丛。佳人丰色与梅同。有花无叶真潇酒，不问胭脂借淡红。<br> 应未许，嫁春风。天教雪月伴玲珑。池塘疏影伤幽独，何似横斜酒盏中。</p><p>思越人（集句）</p><p>欲把长绳系日难。纷纷从此见花残。休将世事兼身事，须看人间比梦间。<br> 红烛继，艳歌阑。等闲留客却成欢。劝君更尽一杯酒，赢得浮生半日闲。</p><h3 id="李新" tabindex="-1"><a class="header-anchor" href="#李新" aria-hidden="true">#</a> 李新</h3><p>临江仙</p><p>杨柳梢头春色重，紫骝嘶入残花。香风满面日西斜。只知间信马，不觉误随车。<br> 已许洞天归路晚，空劳眼惜眉怜。几回偷为掷花钿。今生应已过，重结后来缘。</p><p>浣溪沙（秋怀）</p><p>千古人生乐事稀。露浓烟重薄寒时。菊花须插两三枝。<br> 未老功名辜两鬓，悲秋情绪入双眉。茂陵多病有谁知。</p><p>前调（书所见）</p><p>雨霁笼山碧破赊。小园围屋粉墙斜。朱门间掩那人家。<br> 素腕拨香临宝砌，层波窥客擘轻纱。隔窗隐隐见簪花。</p><p>摊破浣溪沙</p><p>几度珠帘卷上钩。折花走马向扬州。老去不堪寻往事，上心头。<br> 陶令无聊惟喜醉，茂陵多病不胜愁。脉脉春情长不断，水东流。</p><h3 id="欧阳辟" tabindex="-1"><a class="header-anchor" href="#欧阳辟" aria-hidden="true">#</a> 欧阳辟</h3><p>临江仙（九日登碧莲峰）</p><p>涧碧山红粉烂漫，烟萝远映霜枫。倚阑人在暮云东。遥天垂众壑，平地起孤峰。<br> 大好家山重九日，尊前切莫匆匆。黄花消息雁声中。寻芳须未晚，与客且携筇。</p><h3 id="司马槱" tabindex="-1"><a class="header-anchor" href="#司马槱" aria-hidden="true">#</a> 司马槱</h3><p>黄金缕</p><p>家在钱塘江上住。花落花开，不管年华度。燕子又将春色去。纱窗一阵黄昏雨。<br> 斜插犀梳云半吐。檀板清歌，唱彻黄金缕。望断云行无去处。梦回明月生春浦。</p><p>河传</p><p>银河漾漾。正桐飞露井，寒生斗帐。芳草梦惊，人忆高唐惆怅。感离愁，甚情况。<br> 春风二月桃花浪。扁舟征棹，又过吴江上。人去雁回，千里风云相望。倚江楼，倍凄怆。</p><h3 id="王重" tabindex="-1"><a class="header-anchor" href="#王重" aria-hidden="true">#</a> 王重</h3><p>蝶恋花</p><p>去岁花前曾记有。坐醉嬉游，花下携纤手。粉面与花相间斗。星眸一转晴波留。<br> 一见新花还感旧。泪眼逢春，忍更看花柳。春恨厌厌如永昼。□□寂寞黄昏后。</p><p>烛影摇红</p><p>烟雨江城，望中绿暗花枝少。惜春长待醉东风，却恨春归早。<br> 纵有幽情欢会，奈如今、风情渐老。凤楼何处，画阑愁倚，天涯芳草。</p><h3 id="王采" tabindex="-1"><a class="header-anchor" href="#王采" aria-hidden="true">#</a> 王采</h3><p>浣溪沙</p><p>雪里东风未过江。陇头先折一枝芳。如今疏影照溪塘。<br> 北客乍惊无绿叶，东君应笑不红妆。玉真爱着淡衣裳。</p><p>渔家傲</p><p>日月无根天不老。浮生总被消磨了。陌上红尘常扰扰。昏复晓。一场大梦谁先觉。<br> 雒水东流山四绕。路傍几个新华表。见说在时官职好。争信道。冷烟寒雨埋荒草。</p><p>浣溪沙</p><p>扇影轻摇一线香。斜红匀过晚来妆。娇多无事做凄凉。<br> 借问谁教春易老，几时能勾夜何长。旧欢新恨总思量。</p><p>浣溪沙</p><p>珠箔随檐一桁垂。绣屏遮枕四边移。春归人懒日迟迟。<br> 旧事只将云入梦，新欢重借月为期。晚来花动隔墙枝。</p><p>玉楼春</p><p>秋闺思入江南远。帘幕低垂闲不卷。玉珂声断晓屏空，好梦惊回还起懒。<br> 风轻只觉香烟短。阴重不知天色晚。隔窗人语趁朝归，旋整宿妆匀睡脸。</p><p>玉楼春</p><p>绣屏晓梦鸳鸯侣。可惜夜来欢聚取。几声低语记曾闻，一段新愁看乍觑。<br> 繁红洗尽胭脂雨。春被杨花勾引去。多情只有旧时香，衣上经年留得住。</p><p>蝶恋花</p><p>燕子来时春未老。红蜡团枝，费尽东君巧。烟雨弄晴芳意恼。两馀特地残妆好。<br> 斜倚青楼临远道。不管傍人，密共东君笑。都见娇多情不少。丹青传得倾城貌。</p><p>蝶恋花</p><p>濯锦江头春欲暮。枝上繁红，着意留春住。祗恐东君嫌面素。新妆剩把胭脂传。<br> 晓梦惊寒初过雨。寂寞珠帘，问有馀花否。怅望草堂无一语。丹青传得凝情处。</p><p>蝶恋花</p><p>秾艳娇春春婉娩。雨惜风饶，学得宫妆浅。爱把绿眉都不展。无言脉脉情何限。<br> 花下当时红粉面。准拟新年，都向花前见。争奈武陵人易散。丹青传得闺中怨。</p><p>蝶恋花</p><p>镂雪成花檀作蕊。爱伴秋千，摇曳东风里。翠袖年年寒食泪。为伊牵惹愁无际。<br> 幽艳偏宜春雨细。红粉阑干，有个人相似。钿合金钗谁与寄。丹青传得凄凉意。</p><p>蝶恋花</p><p>晕绿抽芽新叶斗。掩映娇红，脉脉群芳后。京兆画眉樊素口。风恣别是闺房秀。<br> 新篆题诗霜实就。换得琼琚，心事偏长久。应是春来初觉有。丹青传得厌厌瘦。</p><p>蝶恋花</p><p>花为年年春易改。待放柔条，系取长春在。宫样妆成还可爱。鬓边斜作拖枝戴。<br> 每到无情风雨大。检点群芳，却是深丛耐。摇曳绿萝金缕带。丹青传得妖娆态。</p><h3 id="周纯" tabindex="-1"><a class="header-anchor" href="#周纯" aria-hidden="true">#</a> 周纯</h3><p>蓦山溪（墨梅、荆楚间鸳鸯梅、赋此）</p><p>江南春信，望断人千里。魂梦入花枝，染相思、同心并蒂。鸳鸯名字，赢得一双双，无限意。凝烟水。念远教谁寄。<br> 毫端写兴，莫把丹青拟。墨客要卿卿，想临池、等闲梳洗。香衣黯淡，元不涴缁尘，怜缟袂。东风里。只恐于飞起。</p><p>满庭霜（墨梅）</p><p>脂泽休施，铅华不御，自然林下真风。欲窥馀韵，何处问仙踪。路压横桥夜雪，看暗淡、残月朦胧。无言处，丹青莫拟，谁寄染毫工。<br> 遥通。尘外信，寒生墨晕，依约形容。似疏疏斜影，蘸水摇空。收入云窗雾箔，春不老、芳意无穷。梨花雨，飘零尽也，难入梦魂中。</p><p>菩萨蛮（题梅扇）</p><p>梅花韵似才人面。为伊写在春风扇。人面似花妍。花应不解言。<br> 在手微风动。勾引相思梦。莫用插酴醿。酴醿羞见伊。</p><p>瑞鹧鸪</p><p>一痕月色挂帘栊。梅影斜斜小院中。狂醉有心窥粉面，梦魂无处避香风。<br> 愁来梦楚三千里，人在巫山十二重。咫尺蓝桥无处问，玉箫声断楚山空。</p><h3 id="曹希蕴" tabindex="-1"><a class="header-anchor" href="#曹希蕴" aria-hidden="true">#</a> 曹希蕴</h3><p>西江月（灯花）</p><p>零落不因春雨，吹嘘何假东风。纱窗一点自然红。费尽工夫怎种。<br> 有艳难寻腻粉，无香不惹游蜂。更阑人静画堂中。相伴玉人春梦。</p><p>踏莎行（灯花）</p><p>解遣愁人，能添喜气。些儿好事先施力。画堂深处伴妖娆，绛纱笼里丹砂赤。<br> 有艳难留，无根怎觅。几回不忍轻轻别。玉人曾向耳边言，花有信、人无的。</p><h3 id="廖刚" tabindex="-1"><a class="header-anchor" href="#廖刚" aria-hidden="true">#</a> 廖刚</h3><p>望江南二首（送黄冕仲知福唐）</p><p>无诸好，方面镇全闽。千骑泛云归洞府，三山明玉外风尘。依约是蓬瀛。<br> 贤刺史，龙虎擅香名。金花已传当日梦，锦衣聊慰故乡情。和气万家春。<br> 又无诸好，金地遍重城。乌石亭危千嶂合，荔枝楼暖百花明。十里暮潮平。<br> 贤刺史，来暮相欢迎。终向凤池朝紫极，暂依猿洞驻朱轮。风月锦堂春。</p><p>满路花（和敏叔中秋词·癸巳，周守约敏叔来作中秋）</p><p>雨霁烟波阔，雁度陇云愁。西风庭院不胜秋。桂华光满，偏照最高楼。东山携妓约，故人千里，夜来为舣仙舟。<br> 明眸皓齿，歌舞总名流。恼人情态物中尤。阳春一曲，谁把万金酬。便好拼沉醉，此夕姮娥，共须着意攀留。</p><p>望江南二首（贺毛检讨生辰）</p><p>柯山瑞，云路玉桥横。六月天香琼蕊秀，千年人瑞昴星明。风露湿麒麟。<br> 廊庙器，冰雪照精神。妙世文章凌贾马，致君事业富姬衡。松桧倚青青。</p><p>望江南</p><p>蓬山晓，龟鹤倚芝庭。云覆宝熏迷舞凤，玉扶琼液荐文星。棠荫署风清。<br> 人尽道，天遣瑞升平。九万鹏程才振翼，八千椿寿恰逢春。貂衮瞩公荣。</p><p>阮郎归</p><p>因戏作云。乙未云间舟中。<br> 月桥风槛水边居。画楼三鼓初。草堂收拾读闲书。起看清夜徂。<br> 闲想像，尽踌躇。玉牌金字铺。梦魂纵有也成虚。那堪和梦无。</p><p>蓦山溪（次韵知点）</p><p>论长校短，总是非闲誉。光景百年中，似难留、长江东去。随缘游戏，触□寄高情，西楼月，北窗风，鸲鹆尊前舞。<br> 故人襟韵，千里心相许。飞骑趁花时，正名园、揉风洗雨。玻璃潋滟，聊共醉红裙，阳春曲，碧云词，慷慨怀千古。</p><h3 id="赵鼎臣" tabindex="-1"><a class="header-anchor" href="#赵鼎臣" aria-hidden="true">#</a> 赵鼎臣</h3><p>念奴娇</p><p>旧游何处，记金汤形胜，蓬瀛佳丽。渌水芙蓉，元师与宾僚，风流济济。万柳庭边，雅歌堂上，醉倒春风里。十年一梦，觉来烟水千里。<br> 惆怅送子重游，南楼依旧不，朱阑谁倚。要识当时，惟是有明月，曾陪珠履。量减杯中，雪添头上，甚矣吾衰矣。酒徒相问，为言憔悴如此。</p><p>念奴娇</p><p>姮娥伴侣，降人世，天与长生仙箓。五色云开浮瑞霭，中有西真眉目。贤德家风，艳容天赋，占尽人间福。长庚明月，誓同千古相逐。<br> 开宴香蔼华堂，金杯休诉，好醉蟠桃熟。子子孙孙同上寿，有个人人同祝。两鬓春风，一钗香雾，长与瑶池绿。更祈眉寿，愿如南山松竹。</p><h3 id="韩嘉彦" tabindex="-1"><a class="header-anchor" href="#韩嘉彦" aria-hidden="true">#</a> 韩嘉彦</h3><p>玉漏迟</p><p>杏香消散尽，须知自昔，都门春早。燕子来时，绣陌乱铺芳草。惠圃妖桃过雨，弄笑脸、红筛碧沼。深院悄。绿杨巷陌，莺声争巧。<br> 早是赋得多情，更遇酒临花，镇辜欢笑。数曲阑干，故国谩劳凝眺。汉外微云尽处，乱峰镇、一竿修竹。间琅玕，东风泪零多少。</p><h3 id="唐庚" tabindex="-1"><a class="header-anchor" href="#唐庚" aria-hidden="true">#</a> 唐庚</h3><p>诉衷情（旅愁）</p><p>平生不会敛眉头。诸事等闲休。元来却到愁处，须著与他愁。<br> 残照外，大江流。去悠悠。风悲兰杜，烟淡沧浪，何处扁舟。</p><h3 id="惠洪" tabindex="-1"><a class="header-anchor" href="#惠洪" aria-hidden="true">#</a> 惠洪</h3><p>浣溪沙（送因觉先）</p><p>南涧茶香笑语新。西州春涨小舟横。困顿人归烂熳晴。<br> 天迥游丝长百尺，日高飞絮满重城。一番花信近清明。</p><p>浣溪沙（妙高墨梅）</p><p>日暮江空船自流。谁家院落近沧洲。一枝闲暇出墙头。<br> 数朵幽香和月暗，十分归意为春留。风撩片片是闲愁。</p><p>渔父词（万回）</p><p>玉带云袍重顶露。一生笑傲知何故。万里归来方旦暮。休疑虑。大千捏在豪端聚。<br> 不解犁田分亩步。却能对客鸣花鼓。忽共老安相耳语。还推去。莫来拦我球门路。</p><p>渔父词（丹霞）</p><p>不怕石头行路滑。归来那爱驹儿踏。言下百骸俱拨撒。无剩法。灵然昼夜光通绕。<br> 古寺天寒还恶发。夜将木佛齐烧杀。炙背横眠真快活。憨抹挞。从教院主无须发。</p><p>渔父词（宝公）</p><p>来往独龙冈畔路。杖头落索间家具。后事前观如目睹。非谶语。须知一念无今古。<br> 长笑老萧多病苦。笑中与药皆狼虎。蜡炬一枝非嘱付。聊戏汝。热来脱却娘生袴。</p><p>渔父词（香严）</p><p>画饼充饥人笑汝。一庵归扫南阳坞。击竹作声方省悟。徐回顾。本来面目无藏处。<br> 却望沩山敷坐具。老师头角浑呈露。珍重此恩逾父母。须荐取。堂堂密密声前句。</p><p>渔父词（药山）</p><p>野鹤精神云格调。逼人气韵霜天晓。松下残经看未了。当斜照。苍烟风撼流泉绕。<br> 闺阁珍奇徒照耀。光无渗漏方灵妙。活计现成谁管绍。孤峰表。一声月下闻清啸。</p><p>渔父词（亮公）</p><p>讲虎天华随玉尘。波心月在那能取。旁舍老僧偷指注。回头觑。虚空特地能言语。<br> 归对学徒重自诉。从前见解都欺汝。隔岸有山横暮雨。翻然去。千岩万壑无寻处。</p><p>渔父词（灵云）</p><p>急雨颠风花信早。枝枝叶叶春俱到。何待小桃方悟道。休迷倒。出门无限青青草。<br> 根不覆藏尘亦扫。见精明树唯心造。试借疑情看白皂。回头讨。灵云笑杀玄沙老。</p><p>渔父词（船子）</p><p>万叠空青春杳杳。一蓑烟雨吴江晓。醉眼忽醒惊白鸟。拍手笑。清波不犯鱼吞钓。<br> 津渡有僧求法要。一桡为汝除玄妙。已去回头知不峭。犹迷照。渔舟性懆都翻了。</p><p>凤栖梧</p><p>碧瓦笼晴烟雾绕。水殿西偏，小立闻啼鸟。风度女墙吹语笑。南枝破腊应开了。<br> 道骨不凡江瘴晓。春色通灵，医得花重少。爆暖酿寒空杳杳。江城画角催残照。</p><p>千秋岁</p><p>半身屏外。睡觉唇红退。春思乱，芳心碎。空馀簪髻玉，不见流苏带。试与问，今人秀整谁宜对。湘浦曾同会。手搴轻罗盖。疑是梦，今犹在。十分春易尽，一点情难改。多少事，却随恨远连云海。</p><p>青玉案</p><p>绿槐烟柳长亭路。恨取次、分离去。日永如年愁难度。高城回首，暮云遮尽，目断人何处。<br> 解鞍旅舍天将暮。暗忆丁宁千万句。一寸柔肠情几许。薄衾孤枕，梦回人静，彻晓潇潇雨。</p><p>西江月</p><p>十指嫩抽春笋，纤纤玉软红柔。人前欲展强娇羞。微露云衣霓袖。<br> 最好洞天春晚，黄庭卷罢清幽。凡心无计奈闲愁。试捻花枝频嗅。</p><p>西江月</p><p>大厦吞风吐月，小舟坐水眠空。雾窗春晓翠如葱。睡起云涛正涌。<br> 往事回头笑处，此生弹指声中。玉笺佳句敏惊鸿。闻道衡阳价重。</p><p>鹧鸪天</p><p>蜜烛花光清夜阑。粉衣香翅绕团团。人犹认假为真实，蛾岂将灯作火看。<br> 方叹息，为遮拦。也知爱处实难拼。忽然性命随烟焰，始觉从前被眼瞒。</p><p>清商怨</p><p>一段文章种性。更谪仙风韵。画戟丛中，清香凝宴寝。<br> 落日清寒勒花信。愁似海、洗光词锦。后夜归舟，云涛喧醉枕。</p><p>青玉案</p><p>凝祥宴罢闻歌吹。画毂走，香尘起。冠压花枝驰万骑。马行灯闹，凤楼帘卷，陆海鳌山对。<br> 当年曾看天颜醉。御杯举，欢声沸。时节虽同悲乐异。海风吹梦，岭猿啼月，一枕思归泪。</p><p>西江月</p><p>入骨风流国色，透尘种性真香。为谁风鬓涴新妆。半树入村春暗。<br> 雪压枝低篱落，月高影动池塘。高情数笔寄微茫。小寝初开雾帐。</p><p>浪淘沙</p><p>城里久偷闲。尘浣云衫。此身已是再眠蚕。隔岸有山归去好，万壑千岩。<br> 霜晓更凭阑。减尽晴岚。微云生处是茅庵。试问此生谁作伴，弥勒同龛。</p><p>浪淘沙（自南游，多崇冈，陵峻岭，略见西湖秀色，用和靖语作长短句云）</p><p>山径晚樵还。深壑孱颜。孙山背后泊船看。手把遗编披白帔，剩却清闲。篱落竹丛寒。渔业凋残。水痕无底照秋宽。好在夕阳凝睇处，数笔秋山。</p><h3 id="苏过" tabindex="-1"><a class="header-anchor" href="#苏过" aria-hidden="true">#</a> 苏过</h3><p>点绛唇</p><p>新月娟娟，夜寒江静山衔斗。起来搔首。梅影横窗瘦。<br> 好个霜天，闲却传杯手。君知否。乱鸦啼后。归与浓如酒。</p><h3 id="陆蕴" tabindex="-1"><a class="header-anchor" href="#陆蕴" aria-hidden="true">#</a> 陆蕴</h3><p>感皇恩（旅思）</p><p>残角两三声，催登古道。远水长山又重到。水声山色，看尽轮蹄昏晓。风头日脚下，人空老。<br> 匹马旧时，西征谈笑。绿鬓朱颜正年少。旗亭斗酒，任是十千倾倒。而今酒兴减，诗情少。</p><h3 id="谢克家" tabindex="-1"><a class="header-anchor" href="#谢克家" aria-hidden="true">#</a> 谢克家</h3><p>忆君王</p><p>依依宫柳拂宫墙。楼殿无人春画长。燕子归来依旧忙。忆君王。月破黄昏人断肠。</p><h3 id="秦湛" tabindex="-1"><a class="header-anchor" href="#秦湛" aria-hidden="true">#</a> 秦湛</h3><p>卜算子（春情）</p><p>春透水波明，寒峭花枝瘦。极目烟中百尺楼，人在楼中否。<br> 四和袅金凫，双陆思纤手。捻倩东风浣此情，情更浓于酒。</p><h3 id="范-周" tabindex="-1"><a class="header-anchor" href="#范-周" aria-hidden="true">#</a> 范 周</h3><p>木兰花慢</p><p>美兰堂昼永，晏清暑、晚迎凉。控水槛风帘，千花竞拥，一朵偏双。银塘。尽倾醉眼，讶湘娥、倦倚两霓裳。依约凝情鉴里，并头宫面高妆。<br> 莲房。露脸盈盈，无语处、恨何长。有翡翠怜红，鸳鸯妒影，俱断柔肠。凄凉。芰荷暮雨，褪娇红、换紫结秋房。堪把丹青对写，凤池归去携将。</p><p>宝鼎现</p><p>夕阳西下，暮霭红隘，香风罗绮。乘丽景、华灯争放，浓焰烧空连锦砌。睹皓月、浸严城如画，花影寒笼绛蕊。渐掩映、芙蓉万顷，迤逦齐开秋水。<br> 太守无限行歌意。拥麾幢、光动珠翠。倾万井、歌台舞榭，瞻望朱轮骈鼓吹。控宝马、耀貔貅千骑。银烛交光数里。似乱簇、寒星万点，拥入蓬壶影里。<br> 宴阁多才，环艳粉、瑶簪珠履。恐看看、丹诏催奉，宸游燕侍。便趁早、占通宵醉。缓引笙歌妓。任画角、吹老寒梅，月落西楼十二。</p><h3 id="李德载" tabindex="-1"><a class="header-anchor" href="#李德载" aria-hidden="true">#</a> 李德载</h3><p>眼儿媚</p><p>雪儿魂在水云乡。犹忆学梅妆。玻璃枝上，体薰山麝，色带飞霜。<br> 水边竹外愁多少，不断俗人肠。如何伴我，黄昏携手，步月斜廊。</p><p>早梅芳近</p><p>深院静，小阑傍。标致不寻常。尽他桃杏占风光。谁敢斗新妆。<br> 玉堂中，梁苑里。休把雪来轻比。莫吹长笛巧摧残。留取月中看。</p><p>早梅芳近</p><p>残腊里，早梅芳。春信报新阳。晓来枝上斗寒光。轻点寿阳妆。<br> 雪难欺，霜莫妒。别是一般风措。望林人意正夭饶。又看长新条。</p><h3 id="赵士暕" tabindex="-1"><a class="header-anchor" href="#赵士暕" aria-hidden="true">#</a> 赵士暕</h3><p>好事近（蜡梅）</p><p>雪里晓寒浓，已见蜡梅初折。应是月娥仙挂，与娇魂香魄。<br> 玉人挨鬓一枝斜，不忍更多摘。酒面暗沉疏影，照鹅儿颜色。</p><p>好事近</p><p>潇洒点疏丛，浑似蜜房雕刻。不爱艳妆浓粉，借娇黄一拂。<br> 有情常恁早相逢，须信做尤物。已是恼人风韵，更芝兰香骨。</p><p>好事近</p><p>造化有深功，缀就梢头黄蜡。剪刻翻成新样，与江梅殊别。<br> 半开微露紫檀心，潇洒对风月。素手偏宜折取，向乌云斜插。</p><p>好事近</p><p>剪蜡缀寒条，标韵自然奇绝。不待陇头春信，喜一枝先折。<br> 寿阳妆鉴晓初开，残柍若飞雪。何似嫩黄新蕊，映眉心娇月。</p><h3 id="江衍" tabindex="-1"><a class="header-anchor" href="#江衍" aria-hidden="true">#</a> 江衍</h3><p>锦缠绊（黄钟宫）</p><p>屈曲新堤，占断满村佳气。画檐两行连云际。乱山叠翠水回还，岸边楼阁，金碧遥相倚。<br> 柳阴低，艳映花光美。好升平、为谁初起。大都风物只由人，旧时荒垒，今日香烟地。</p><h3 id="周铢" tabindex="-1"><a class="header-anchor" href="#周铢" aria-hidden="true">#</a> 周铢</h3><p>蓦山溪</p><p>松陵江上，极目烟波缈。天际接沧溟，到如今、东流未了。吴樯越橹，都是利名人，空扰扰，知多少，只见朱颜老。<br> 故园应是，绿遍池塘草。家住十洲西，算随分、生涯自好。渔蓑清贵，休羡谢三郎，红蕖月，白苹风，何似长安道。</p><h3 id="王赏" tabindex="-1"><a class="header-anchor" href="#王赏" aria-hidden="true">#</a> 王赏</h3><p>眼儿媚</p><p>凌寒低亚出墙枝。孤瘦雪霜姿。岁华已晚，暗香幽艳，自与时违。<br> 化工放出江头路，沙水冷相宜。东风自此，别开红紫，是处芳菲。</p><h3 id="张生" tabindex="-1"><a class="header-anchor" href="#张生" aria-hidden="true">#</a> 张生</h3><p>雨中花慢</p><p>事往人离，还似暮峡归云，陇上流泉。奈强分圆镜，枉断哀弦。常记酒阑歌畔，难忘月底花前。旧携手处，层楼朱户，触目依然。<br> 从来惯向，绣帏罗帐，镇效比翼纹鸳。谁念我、而今清夜，常是孤眠。入户不如飞絮，傍怀争及炉烟。这回休也，一生心事，为尔萦牵。</p><h3 id="江纬" tabindex="-1"><a class="header-anchor" href="#江纬" aria-hidden="true">#</a> 江纬</h3><p>向湖边（江纬读书堂）</p><p>退处乡关，幽栖林薮，舍宇第须茅盖。翠巘清泉，启轩窗遥对。遇等闲、邻里过从，亲朋临顾，草草便成幽会。策杖携壶，向湖边柳外。<br> 旋买溪鱼，便斫银丝脍。谁复欲痛饮，如长鲸吞海。共惜醺酣，恐欢娱难再。矧清风明月非钱买。休追念、金马玉堂心胆碎。且斗尊前，有阿谁身在。</p><h3 id="美奴" tabindex="-1"><a class="header-anchor" href="#美奴" aria-hidden="true">#</a> 美奴</h3><p>卜算子</p><p>送我出东门，乍别长安道。两岸垂杨锁暮烟，正是秋光老。<br> 一曲古阳关，莫惜金尊倒。君向潇湘我向秦，鱼雁何时到。</p><p>如梦令</p><p>日暮马嘶人去。船逐清波东注。后夜最高楼，还有思量人否。无绪。无绪。生怕黄昏疏雨。</p><h3 id="张扩" tabindex="-1"><a class="header-anchor" href="#张扩" aria-hidden="true">#</a> 张扩</h3><p>殢人娇</p><p>深院海棠，谁倩春工染就。映窗户、烂如锦绣。东君何意，便风狂雨骤。堪恨处，一枝未曾到手。<br> 今日乍晴，匆匆命酒。犹及见、胭脂半透。残红几点，明朝知在否。问何似，去年看花时候。</p><p>殢人娇</p><p>多少胭脂，匀成点就。千枝乱、攒红堆绣。花无长好，更光阴去骤。对景忆良朋，故应招手。<br> 曾记年时，花间把酒。枉淋浪、春衫湿透。文园今病，问远能来否。却道有，荼コ牡丹时候。</p><h3 id="赵子崧" tabindex="-1"><a class="header-anchor" href="#赵子崧" aria-hidden="true">#</a> 赵子崧</h3><p>菩萨蛮（四时四首·春）</p><p>锦如花色春残饮。饮残春色花如锦。楼上正人愁。愁人正上楼。<br> 晏天横阵雁。雁阵横天晏。思远寄情词。词情寄远思。</p><p>菩萨蛮（夏）</p><p>雨荷惊起双飞鹭。鹭飞双起惊荷雨。浓醉一轩风。风轩一醉浓。<br> 午阴清散暑。暑散清阴午。斜日转窗纱。纱窗转日斜。</p><p>菩萨蛮（秋）</p><p>断鸿归处飞云乱。乱云飞处归鸿断。风弄叶翻红。红翻叶弄风。<br> 柳残凋院后。后院凋残柳。楼外水云秋。秋云水外楼。</p><p>菩萨蛮（冬）</p><p>月天遥照寒窗雪。雪窗寒照遥天月。门掩欲黄昏。昏黄欲掩门。<br> 锦鹓双并枕。枕并双鹓锦。雪鬓整纤琼。琼纤整鬓云。</p><h3 id="鉴堂" tabindex="-1"><a class="header-anchor" href="#鉴堂" aria-hidden="true">#</a> 鉴堂</h3><p>菩萨蛮（答伯山四时四首·春）</p><p>落花丛外风惊鹊。鹊惊风外丛花落。乡梦困时长。长时困梦乡。<br> 暮天江口渡。渡口江天暮。林远度栖禽。禽栖度远林。</p><p>菩萨蛮（夏）</p><p>竹枝高映荷池绿。绿池荷映高枝竹。流水碧浮鸥。鸥浮碧水流。<br> 酒尊陪旧友。友旧陪尊酒。吟客坐时斟。斟时坐客吟。</p><p>菩萨蛮（秋）</p><p>砌风鸣叶繁霜坠。坠霜繁叶鸣风砌。山外水潺潺。潺潺水外山。冷衾愁夜永。永夜愁衾冷。砧响更蛩吟。吟蛩更响砧。</p><p>菩萨蛮（冬）</p><p>浦南回桨归庭户。户庭归桨回南浦。帘卷欲晴天。天晴欲卷帘。<br> 月光交映雪。雪映交光月。残漏怯宵寒。寒宵怯漏残。</p><h3 id="梅窗" tabindex="-1"><a class="header-anchor" href="#梅窗" aria-hidden="true">#</a> 梅窗</h3><p>菩萨蛮（春闺）</p><p>碧窗纱透春寒极。极寒春透纱窗碧。谁送缕金衣。衣金缕送谁。<br> 玉肌生嫩粟。粟嫩生肌玉。温处坐香茵。茵香坐处温。</p><p>菩萨蛮（咏梅）</p><p>折来初步东溪月。月溪东步初来折。香处是瑶芳。芳瑶是处香。<br> 藓花浮晕浅。浅晕浮花藓。清对一枝瓶。瓶枝一对清。</p><p>菩萨蛮（题锦机小轴）</p><p>浅红绡透春裁剪。剪裁春透绡红浅。机锦纤情丝。丝情纤锦机。<br> 意深凭远寄。寄远凭深意。波渺胜愁多。多愁胜渺波。</p><p>菩萨蛮（春晚二首）</p><p>点点花飞春恨浅。浅恨春飞花点点。莺语似多情。情多似语莺。<br> 恋春增酒劝。劝酒增春恋。颦损翠蛾新。新蛾翠损颦。</p><p>菩萨蛮</p><p>曲屏春展山浮玉。玉浮山展春屏曲。香鸭瑞云翔。翔云瑞鸭香。<br> 醉深留客意。意客留深醉。凉枕怯宵长。长宵怯枕凉。</p><p>菩萨蛮（端午）</p><p>玉钗松鬓凝云绿。绿云凝鬓松钗玉。双翠碍枝长。长枝碍翠双。<br> 色丝添意密。密意添丝色。红映袖纱笼。笼纱袖映红。</p><p>西江月（泛湖）</p><p>雨过轻风弄柳，湖东映日春烟。晴芜平水远连天。隐隐飞翻舞燕。<br> 燕舞翻飞隐隐，天连远水平芜。晴烟春日映东湖。柳弄风轻过雨。<br> 阮郎归（元夕）</p><p>皇州新景媚晴春。春晴媚景新。万家明月醉风清。清风醉月明。<br> 人游乐，乐游人。游人乐太平。御楼神圣喜都民。民都喜圣神。</p><h3 id="欧阳珣" tabindex="-1"><a class="header-anchor" href="#欧阳珣" aria-hidden="true">#</a> 欧阳珣</h3><p>踏莎行</p><p>雁字成行，角声悲送。无端又作长安梦。青衫小帽这回来，安仁两鬓秋霜重。<br> 孤馆灯残，小楼钟动。马蹄踏破前村冻。平生牵系为浮名，名垂万古知何用。</p><h3 id="万俟咏" tabindex="-1"><a class="header-anchor" href="#万俟咏" aria-hidden="true">#</a> 万俟咏</h3><p>蓦山溪（桂花）</p><p>芳菲叶底。谁会秋江意。深绿护轻黄，怕青女、霜侵憔悴。开分早晚，都占九秋天，花四出，香七里。独步珠宫里。<br> 佳名岩桂。却是因遗子。不见月中来，又那得、萧萧风味。霓裳旧曲，休问广寒人，飞太白，酬仙蕊。香外无香比。</p><p>临江仙</p><p>寒甚正前三五日，风将腊雪侵寅。彩鸡缕燕已惊春。玉梅飞上苑，金柳动天津。<br> □□□□□□□，□□□□□□。□□□□□□□。春盘共饤饾，绕坐庆时新。</p><p>雪明鳷鹊夜慢</p><p>望五云多处春深，开阆苑、别就蓬岛。正梅雪韵清，桂月光皎。凤帐龙帘萦嫩风，御座深、翠金问绕。半天中、香泛千花，灯挂百宝。<br> 圣时观风重腊，有箫鼓沸空，锦绣匝道。竞呼卢、气贯调欢笑。暗里金钱掷下，来待燕、歌太平睿藻。愿年年此际，迎春不老。</p><p>凤皇枝令</p><p>自腊月十五日放灯，纵都夹人夜游。妇女游者，珠帘下邀住，饮以金瓯酒。有妇人饮酒毕，辄怀金瓯。左右呼之，妇人曰：妾之夫性严，今带酒容，何以自明。怀此金瓯为证耳。隔帘闻笑声曰：与之。其词曰。<br> 人间天上。端楼龙凤灯先赏。倾城粉黛月明中，春思荡。醉金瓯仙酿。<br> 一从鸾辂北向。旧时宝座应蛛纲。游人此际客江乡，空怅望。梦连昌清唱。</p><p>南歌子</p><p>梅夏暗丝雨，麦秋扇浪风。香芦结黍趁天中。五日凄凉今古、与谁同。下缺。</p><p>明月照高楼慢（中秋应制）</p><p>平分素商。四垂翠幕，斜界银潢。颢气通建章。正烟澄练色，露洗水光。明映波融太液，影随帘挂披香。楼观壮丽，附霁云、耀绀碧相望。<br> 宫妆。三千从赭黄。万年世代，一部笙簧。夜宴花漏长。乍莺歌断续，燕舞回翔。玉座频燃绛蜡，素娥重按霓裳。还是共唱御制词，送御觞。</p><p>尉迟杯慢</p><p>碎云薄。向碧玉枝缀万萼。如将汞粉匀开，疑使柏麝薰却。雪魄未应若。况天赋、标艳仍绰约。当暄风暖日佳处，戏蝶游蜂看着。<br> 重重绣帟珠箔。障秾艳霏霏，异香漠漠。见说徐妃，当年嫁了，信任玉钿零落。无言自啼露萧索。夜深待、月上阑干角。广寒宫、要与姮娥，素妆一夜相学。</p><p>钿带长中腔</p><p>簇真香。似风前拆麝囊。嫩紫轻红，间斗异芳。风流富贵，自觉兰蕙荒。独占蕊珠春光。<br> 绣结流苏密致，魂梦悠飏。气融液散满洞房。朝寒料峭，殢娇不易当。着意要得韩郎。</p><p>春草碧</p><p>又随芳绪生，看翠霁连空，愁遍征路。东风里，谁望断西塞，恨迷南浦。天涯地角，意不尽、消沉万古。曾是送别长亭下，细绿暗烟雨。<br> 何处。乱红铺绣茵，有醉眼荡子，拾翠游女。王孙远，柳外共残照，断云无语。池塘梦生，谢公后、还能继否。独上画楼，春山暝、雁飞去。</p><p>三台（清明应制）</p><p>见梨花初带夜月，海棠半含朝雨。内苑春、不禁过青门，御沟涨、潜通南浦。东风静、细柳垂金缕。望凤阙、非烟非雾。好时代、朝野多欢，遍九陌、太平箫鼓。<br> 乍莺儿百啭断续，燕子飞来飞去。近绿水、台榭映秋千，斗草聚、双双游女。饧香更、酒冷踏青路。会暗识、夭桃朱户。向晚骤、宝马雕鞍，醉襟惹、乱花飞絮。<br> 正轻寒轻暖漏永，半阴半晴云暮。禁火天、已是试新妆，岁华到、三分佳处。清明看、汉宫传蜡炬。散翠烟、飞入槐府。敛兵卫、阊阖门开，住传宣、又还休务。</p><p>恋芳春慢（寒食前进）</p><p>蜂蕊分香，燕泥破润，暂寒天气清新。帝里繁华，昨夜细雨初匀。万品花藏四苑，望一带、柳接重津。寒食近，蹴踘秋千，又是无限游人。<br> 红妆趁戏，绮罗夹道，青帘卖酒，台榭侵云。处处笙歌，不负治世良辰。共见西城路好，翠华定、将出严宸。谁知道，仁主祈祥为民，非事行春。</p><p>安平乐慢（都门池苑应制）</p><p>瑞日初迟，绪风乍暖，千花百草争香。瑶池路稳，阆苑春深，云树水殿相望。柳曲沙平，看尘随青盖，絮惹红妆。卖酒绿阴傍。无人不醉春光。<br> 有十里笙歌，万家罗绮，身世疑在仙乡。行乐知无禁，五侯半隐少年场。舞妙歌妍，空妒得、莺娇燕忙。念芳菲、都来几日，不堪风雨疏狂。</p><p>卓牌儿（春晚）</p><p>东风绿杨天，如画出、清明院宇。玉艳淡泊，梨花带月，胭脂零落，海棠经雨。单衣怯黄昏，人正在、珠帘笑语。相并戏蹴秋千，共携手、同倚阑干，暗香时度。翠窗绣户。路缭绕、潜通幽处。断魂凝伫。嗟不似飞絮。闲闷闲愁，难消遣、此日年年意绪。无据。奈酒醒春去。</p><p>昭君怨</p><p>春到南楼雪尽。惊动灯期花信。小雨一番寒。倚阑干。<br> 莫把阑干倚。一望几重烟水。何处是京华。暮云遮。</p><p>昭君怨</p><p>一望西山烟雨。目断心飞何处。天外白云城。几多程。<br> 谩记阳关句。衣上粉啼痕污。陇水一分流。此生休。</p><p>诉衷情（送春）</p><p>一鞭清晓喜还家。宿醉困流霞。夜来小雨新霁，双燕舞风斜。<br> 山不尽，水无涯。望中赊。送春滋味，念远情怀，分付杨花。</p><p>梅花引（冬怨）</p><p>晓风酸。晓霜乾。一雁南飞人度关。客衣单。客衣单。千里断魂，空歌行路难。<br> 寒梅惊破前村雪。寒鸡啼破西楼月。酒肠宽。酒肠宽。家在日边，不堪频倚阑。</p><p>忆秦娥（别情）</p><p>千里草。萋萋尽处遥山小。遥山小。行人远似，此山多少。<br> 天若有情天亦老。此情说便说不了。说不了。一声唤起，又惊春晓。</p><p>忆少年（陇首山）</p><p>陇云溶泄，陇山峻秀，陇泉呜咽。行人暂驻马，已不胜愁绝。<br> 上陇首、凝眸天四阔。更一声、寒雁凄切。征书待寄远，有知心明月。</p><p>长相思（雨）</p><p>一声声。一更更。窗外芭蕉窗里灯。此时无限情。梦难成。恨难平。不道愁人不喜听。空阶滴到明。</p><p>长相思（山驿）</p><p>短长亭。古今情。楼外凉蟾一晕生。雨馀秋更清。暮云平。暮山横。几叶秋声和雁声。行人不要听。</p><p>木兰花慢</p><p>恨莺花渐老，但芳草、绿汀洲。纵岫壁千寻，榆钱万叠，难买春留。梅花向来始别，又匆匆、结子满枝头。门外垂杨岸侧，画桥谁系兰舟。<br> 悠悠。岁月如流。叹水覆、杳难收。凭画阑，往往抬头举眼，都是春愁。东风晚来更恶，怕飞红、怕絮入书楼。双燕归来问我，怎生不上帘钩。</p><p>武陵春</p><p>燕子飞来花在否，微雨退、掩重门。正满院梨花雪照人。独自个、怯黄昏。<br> 轻风淡月总消魂。罗衣暗惹啼痕。谩觑着、秋千腰褪裙。可セ是、不宜春。</p><p>快活年近拍</p><p>千秋万岁君，五帝三王世。观风重令节，与民乐盛际。蕊宫长春，洞天不老，花艳蝉辉，十里照春珠翠。<br> 闹罗绮。遥望太极，一族通明里。钧台奏寿，蓬山呈妙戏。六宫人来，五云楼迥，风送歌声，依约睿思圣制。</p><p>醉蓬莱</p><p>正波泛银汉，漏滴铜壶，上元佳致。绛烛银灯，若繁星连缀。明月逐人，暗尘随马，尽五陵豪贵。鬓惹乌云，裙拖湘水，谁家姝丽。<br> 金阙南边，彩山北面，接地罗绮，沸天歌吹。六曲屏开，拥三千珠翠。帝乐□深，凤炉烟喷，望舜颜瞻礼。太平无事，君臣宴乐，黎民欢醉。</p><p>芰荷香</p><p>小潇湘。正天影倒碧，波面容光。水仙朝罢，间列绿盖红幢。吹风细雨，荡十顷、浥浥清香。人在水精中央。霜绡雾縠，襟袂收凉。<br> 款放轻舟闹红里，有蜻蜓点水，交颈鸳鸯。翠阴密处，曾觅相并青房。晚霞散绮，泛远净、一叶鸣榔。拟去尽促雕觞。歌云未断，月上飞梁。</p><p>别瑶姬慢</p><p>可惜香红。又一番骤雨，几阵狂风。霎时留不住，便夜来和月，飞过帘栊。离愁未了，酒病相仍，便堪此恨中。片片随、流水斜阳去，各自西东。<br> 又还是、九十春光，误双飞戏蝶，并采游蜂。人生能几许，细算来何物，得似情浓。沈腰暗减，潘鬓先秋，寸心不易供。望暮云、千里沉沉障翠峰。</p><p>忆秦娥</p><p>天如洗。金波冷浸冰壶里。冰壶里。一年得似，此宵能几。<br> 等闲莫把阑干倚。马蹄去便三千里。三千里。几重云岫，几重烟水。</p><h3 id="田为" tabindex="-1"><a class="header-anchor" href="#田为" aria-hidden="true">#</a> 田为</h3><p>南柯子（春景）</p><p>梦怕愁时断，春从醉里回。凄凉怀抱向谁开。些子清明时候、被莺催。<br> 柳外都成絮，栏边半是苔。多情帘燕独徘徊。依旧满身花雨、又归来。</p><p>南柯子（春思）</p><p>团玉梅梢重，香罗芰扇低。帘风不动蝶交飞。一样绿阴庭院、锁斜晖。<br> 对月怀歌扇，因风念舞衣。何须惆怅惜芳菲。拼却一年憔悴、待春归。</p><p>念奴娇</p><p>嫩冰未白，被霜风换却，满院秋色。小阁深沉围坐促，初拥红炉宜窄。帘密收香，窗明迟夜，砚冷凝新滴。无人知道，个中多少岑寂。<br> 翻念一枕高唐，当年仙梦觉，难寻消息。睡起微醒衣袖重，不管腰支犹索。旋暖银簧，时添酥字，笋玉寒无力。如今肠断，暮云依旧凝碧。</p><p>探春</p><p>小雨分山，断云镂日，丹青欢状清晓。柳眼窥晴，梅妆迎暖，林外幽禽啼早。烟径润如酥，正浓淡遥看堤草。望中新景无穷，最是一年春好。<br> 骄马黄金络脑。争探得东君，何处先到。万盏飞觞，千金倚玉，不肯轻辜年少。桃李怯残寒，半吐芳心犹小。谩教蜂蝶多情，未应知道。</p><p>惜黄花慢</p><p>雁空浮碧，印晓月，露洗重阳天气。望极楼外，淡烟半隔疏林，掩映断桥流水。黄金篱畔白衣人，更谁会、渊明深意。晚风底。落日乱鸿，飞起无际。情多对景凄凉，念旧赏，步屐登高迢递。兴满东山，共携素手持杯，劝泛玉浆云蕊。此时霜鬓欲归心，谩老尽、悲秋情味。向醉里。免得又成憔悴。</p><p>江神子慢</p><p>玉台挂秋月。铅素浅，梅花傅香雪。冰姿洁。金莲衬、小小凌波罗袜。雨初歇。楼外孤鸿声涟远，远山外、行人音信绝。此恨对语犹难，那堪更寄书说。教人红销翠减，觉衣宽金缕，都为轻别。太情切。销魂处、画角黄昏时节。声呜咽。落尽庭花春去也，银蟾迥、无情圆又缺。恨伊不似馀香，惹鸳鸯结。</p><h3 id="徐伸" tabindex="-1"><a class="header-anchor" href="#徐伸" aria-hidden="true">#</a> 徐伸</h3><p>转调二郎神</p><p>闷来弹雀，又搅破、一帘花影。谩试著春衫，还思纤手，薰彻金炉烬冷。动是愁多如何向，但怪得、新来多病。想旧日沉腰，而今潘鬓，不堪临镜。<br> 重省。别来泪滴，罗衣犹凝。料为我厌厌，日高慵起，长托春酲未醒。雁翼不来，马蹄轻驻，门闭一庭芳景。空伫立，尽日阑干倚遍，昼长人静。</p><h3 id="江汉" tabindex="-1"><a class="header-anchor" href="#江汉" aria-hidden="true">#</a> 江汉</h3><p>喜迁莺</p><p>升平无际。庆八载相业，君臣鱼水。镇抚风棱，调燮精神，合是圣朝房魏。凤山政好，还被画毂朱轮催起。按锦辔。映玉带金鱼，都人争指。<br> 丹陛。常注意。追念裕陵，元佐今无几。绣衮香浓，鼎槐风细。荣耀满门朱紫。四方具瞻师表，尽道一夔足矣。运化笔，又管领年年，烘春桃李。</p><h3 id="田中行" tabindex="-1"><a class="header-anchor" href="#田中行" aria-hidden="true">#</a> 田中行</h3><p>风入松</p><p>一宵风雨送春归。绿暗红稀。画楼尽日凭阑意，与谁同捻花枝。门外蔷薇开也，枝头梅子酸时。<br> 玉人应是数归期。翠敛愁眉。塞鸿不到双鱼远，恨楼前、流水难西。新恨欲题红叶，东风满院花飞。</p><h3 id="赵温之" tabindex="-1"><a class="header-anchor" href="#赵温之" aria-hidden="true">#</a> 赵温之</h3><p>喜迁莺</p><p>琼姿冰体。料莹光乍傅，广寒宫里。北陆寒深，南园春先，此后万花方起。翦霞斗萼，裁蕊砌□，天与高致。大潇洒，最宜雪宜月，宜亭宜水。<br> 好是。天涯庾岭上，万株浮动香千里。屏写横斜，鬓插垂袅，占尽秀骨清意。醉魂易醒，吟兴信来，佳思无际。为传语，向东风，甘使无言桃李。</p><p>踏青游</p><p>竹外溪边，一枝破寒卫腊。莹素肌、玉雕冰刻。赋闲标，足馀韵，岂同常格。最风流，生来处处尽好，别得造化工力。<br> 疏影幽香，意思迥然殊绝。算不枉、诗人分别。冻云深，凉月皎，愈增清冽。大潇洒，尤得静中雅趣，不许莺栖燕歇。</p><p>踏莎行</p><p>妖艳相偎，清香交喷。花王尤喜来亲迎。有如二女事唐虞，群芳休更夸相并。<br> 小雨资娇，轻风借润。天应知我怜孤韵。莫惊岁岁有双葩，仪真自古风流郡。</p><h3 id="王庭珪" tabindex="-1"><a class="header-anchor" href="#王庭珪" aria-hidden="true">#</a> 王庭珪</h3><p>解珮令（本意）</p><p>湘江停瑟。洛川回雪。是耶非、相逢飘瞥。云鬓风裳，照心事、娟娟出月。翦烟花、带萝同结。<br> 留环盟切。贻珠情彻。解携时、玉声愁绝。罗袜尘生，早波面、春痕欲灭。送人行、水声凄咽。</p><h3 id="薛式" tabindex="-1"><a class="header-anchor" href="#薛式" aria-hidden="true">#</a> 薛式</h3><p>西江月</p><p>一是金丹总数，河图象出真机。谁知罔象尽玄微。大道从兹孕起。<br> 斗柄璇玑正位，阴中却抱阳辉。昆仑子母著绯衣。此是乾坤真理。</p><p>西江月</p><p>偃月炉中金鼎，三台两曜形神。尊卑简易汞中真。握固休推心肾。<br> 白虎长存坎户，青龙却与南邻。阴魂阳魄似窗尘。大意不离玄牝。</p><p>西江月</p><p>天上三清真境，三皇五帝规模。瞿昙老氏仲尼徒。经史深藏妙素。<br> 间有真人出世，来明赤子玄珠。蟾光终日耀昏衢。满目黄芽显露。</p><p>西江月</p><p>内有五行相制，包含一粒红铅。相生相杀自天然。此药殊无贵贱。<br> 会向我家园里，栽培一亩天田。中男小女共相连。种得黄芽满院。</p><p>西江月</p><p>凿破玄元三五，拨开造化圭璋。希夷妙旨在中央。咫尺无名罔象。<br> 片饷工夫便得，教君地久天长。蓬莱仙岛是吾乡。怎不留心信向。</p><p>西江月</p><p>竹破须还竹补，人衰须假铅全。思量只是眼睛前。自是时人不见。<br> 日月相交离坎，龙蛇产在先天。长生妙药在家园。一饷工夫便现。</p><p>西江月</p><p>此道至灵至圣，无令泄漏轻为。全凭德行两相宜。言语须防避忌。<br> 要藉五行生旺，须明阳盛阴衰。三人同志谨防危。进火工夫仔细。</p><p>西江月</p><p>炼就光明莹玉，回来却入黄泉。升腾须假至三年。携养殷勤眷恋。<br> 九九才终变化，神功岂假言宣。分明顷刻做神仙。永驾鸾车凤辇。</p><p>西江月</p><p>一炁初回遇朔，鼎中神水温温。刚柔相会气均匀。妙在无过浑沌。<br> 八卦循回循绕，推排九窍追奔。东西沉静合朝昏。莫与常人议论。</p><h3 id="朱敦复" tabindex="-1"><a class="header-anchor" href="#朱敦复" aria-hidden="true">#</a> 朱敦复</h3><p>双雁儿</p><p>尚志服事跛神仙。辛勤了、万千般。一朝身死入黄泉。至诚地、哭皇天。<br> 旁人苦苦叩玄言。不免得、告诸贤。禁法蝎儿不曾传。吃畜生、四十年。</p><h3 id="孙觌" tabindex="-1"><a class="header-anchor" href="#孙觌" aria-hidden="true">#</a> 孙觌</h3><p>浣溪沙</p><p>弱骨轻肌不耐春。一枝江路玉梅新。巡檐索笑为何人。<br> 素影徘徊波上月，醉香摇荡竹间云。酒醒人散梦仙村。</p><h3 id="慕容卿妻" tabindex="-1"><a class="header-anchor" href="#慕容卿妻" aria-hidden="true">#</a> 慕容卿妻</h3><p>浣溪沙</p><p>满目江山忆旧游。汀洲花草弄春柔。长亭舣住木兰舟。<br> 好梦易随流水去，芳心空逐晓云愁。行人莫上望京楼。</p><h3 id="莫将" tabindex="-1"><a class="header-anchor" href="#莫将" aria-hidden="true">#</a> 莫将</h3><p>木兰花（十梅未开）</p><p>一枝和露珍珠贯。月下回来寻几遍。今朝忽见数枝开，未有十分如待伴。<br> 新妆不比涂妃面。雪艳冰姿寒欲颤。外边多少扫春人，春信莫教容易断。</p><p>木兰花（晨景）</p><p>梅边晓景清无比。林下诗人呵冻指。玉龙留住麝脐烟，银漏滴残龙脑水。<br> 晨光渐渐收寒气。昨夜遗箸犹在地。好生折赠镜中人，只恐绿窗慵未起。</p><p>木兰花（雪里）</p><p>清姿自是生寒瘦。更在春前并腊后。谁教六出巧遮藏，争似一番先透漏。<br> 谢娘莫把翻衣袖。无限琼英飘玉甃。开时朵朵见天真，可奈碧溪和粉溜。</p><p>木兰花（晴天）</p><p>寒梢雨里愁无那。林下开时宜数过。夕阳恰似过清溪，一树横斜疏影卧。<br> 朱唇莫比桃花破。鬓袅黄金花欲堕。剩看春雪满空来，触处是花寻那个。</p><p>木兰花（风前）</p><p>寻梅莫背东风路。路在花前知去处。真香破鼻蓦然闻，试问幽丛知几步。<br> 多情更被无寒助。万物枯时神物护。一枝和雪倚栏干，昨夜初开春信度。</p><p>木兰花（月下）</p><p>暗香浮动黄昏后。更是月明如白昼。看来都坐玉壶冰，折赠徐妃丹桂手。<br> 赏酬风景无过酒。对影成三谁左右。劝君携取董妖娆，拱得醉翁香满袖。</p><p>木兰花（雨中）</p><p>花时人道多风雨。梅蕊都来无几许。何须飘洒湿芳心，粉面琳琅如泪注。<br> 家童莫扫花阴土。留浥琼林枝上露。若教燕子早衔泥，径里馀香应满户。</p><p>木兰花（欲谢）</p><p>眼前欲尽情何限。风外南枝无一半。东君何事莫教开，及至如今都不管。<br> 高楼三弄休吹趱。一片惊人肠欲断。杏花开后莫嫌衰，如豆青时君细看。</p><p>木兰花（吟咏）</p><p>前村雪里虽然早。争似横斜开处好。直饶隔水是江南，也恐一枝春未到。<br> 延宾莫恨花阴小。见说芳林今古抱。集花潇洒洞天深，永夜玉山应自倒。</p><p>木兰花（望梅）</p><p>少陵长被花为恼。况是梅花非草草。临歧争奈不吟诗，此度诗人宜可老。诗成莫惜尊罍倒。不醉花前花解笑。醒时分付两三枝，酒后忆君清梦到。</p><p>独脚令</p><p>绛唇初点粉红新。凤镜临妆已逼真。苒苒钗头香趁人。惜芳晨。玉骨冰姿别是春。</p><p>浣溪沙</p><p>宝钏缃裙上玉梯。云重应恨翠楼低。愁同芳草两萋萋。</p><p>浣溪沙</p><p>归梦悠飏见未真。绣衾恰有暗香薰。五更分得楚台春。</p><h3 id="邵博" tabindex="-1"><a class="header-anchor" href="#邵博" aria-hidden="true">#</a> 邵博</h3><p>念奴娇</p><p>天然潇洒，尽人间、无物堪齐标格。只与姮娥为伴侣，方显一家颜色。好是多情，一年一度，首作东君客。竹篱茅舍，典刑别是清白。<br> 惆怅玉杵无凭，蓝桥人去，空锁神仙宅。今日天涯凭马上，忽见轻盈冰魄。恰似当年，温柔乡里，晓看新妆额。临风三嗅，挽条不忍空摘。</p><h3 id="侯彭老" tabindex="-1"><a class="header-anchor" href="#侯彭老" aria-hidden="true">#</a> 侯彭老</h3><p>踏莎行</p><p>十二封章，三千里路。当年走遍东西府。时人莫讶出都忙，官家送我归乡去。<br> 三诏出山，一言悟主。古人料得皆虚语。太平朝野总多欢，江湖幸有宽闲处。</p><h3 id="胡舜陟" tabindex="-1"><a class="header-anchor" href="#胡舜陟" aria-hidden="true">#</a> 胡舜陟</h3><p>感皇恩（丐祠居射村作）</p><p>乞得梦中身，归栖云水。始觉精神自家底。峭帆轻棹，时与白鸥游戏。畏途都不管，风波起。<br> 光景如梭，人生浮脆。百岁何妨尽沉醉。卧龙多事，谩说三分奇计。算来争似我，长昏睡。</p><p>渔家傲（江行阻风）</p><p>几日北风江海立。千车万马鏖声急。短棹峭寒欺酒力。飞雨息。琼花细细穿窗隙。<br> 我本绿蓑青箬笠。浮家泛宅烟波逸。渚鹭沙鸥多旧识。行未得。高歌与尔相寻觅。</p><h3 id="吕直夫" tabindex="-1"><a class="header-anchor" href="#吕直夫" aria-hidden="true">#</a> 吕直夫</h3><p>洞仙歌</p><p>征鞍带月，浓露沾襟袖。马上轻衫峭寒透。望翠峰深浅，忆着眉儿，腰肢袅，忍看风前细柳。别时频嘱付，早寄书来，能趁清明到家否。这言语，便梦里、也在心头，重相见、不知伊瘦我瘦。纵百卉千花已离披，也趁得、酴醿牡丹时候。</p><h3 id="杨景" tabindex="-1"><a class="header-anchor" href="#杨景" aria-hidden="true">#</a> 杨景</h3><p>婆罗门外</p><p>帐云暮卷，漏声不到小帘栊。银汉夜洗晴空。皓月堂轩高挂，秋入广寒宫。正金波不动，桂影玲珑。佳人未逢。怅此夕、与谁同。对酒当歌，追念霜满愁红。南楼何处，愁人在、横笛一声中。凝望眼、立尽西风。</p><h3 id="范智闻" tabindex="-1"><a class="header-anchor" href="#范智闻" aria-hidden="true">#</a> 范智闻</h3><p>西江月（赠人博山）</p><p>紫素全如玉琢，清音不假金妆。海沈时许试芬芳。仿佛云飞仙掌。<br> 烟缕不愁凄断，宝钗还与商量。佳人特特为翻香。图得氤氲重上。</p><h3 id="蒋元龙" tabindex="-1"><a class="header-anchor" href="#蒋元龙" aria-hidden="true">#</a> 蒋元龙</h3><p>好事近</p><p>叶暗乳鸦啼，风定老红犹落。蝴蝶不随春去，入薰风池阁。<br> 休歌金缕劝金卮，酒病煞如昨。帘卷日长人静，任杨花飘泊。</p><p>阮郎归（春雨）</p><p>小池芳草绿初匀。柳寒眉尚颦。东风吹雨细于尘。一庭花脸皴。<br> 莺共蝶，怨还嗔。眼前无好春。这般天气煞愁人。人愁旋旋新。</p><p>乌夜啼</p><p>小桃落尽残红。夜来风。又是一番春事、不从容。翠屏掩。芳信断。转愁浓。可惜日长闲暇、小帘栊。</p><h3 id="周格非" tabindex="-1"><a class="header-anchor" href="#周格非" aria-hidden="true">#</a> 周格非</h3><p>绿头鸭</p><p>陇头泉，未到陇下轻分。一声声、凄凉呜咽，岂堪侧耳重闻。细思量、那时携手，画楼高、帘幕黄昏。月不长圆，云多轻散，天应偏妒有情人。自别后、小窗幽院，无处不消魂。罗衣上，残妆未减，犹带啼痕。<br> 自一从、瓶沉簪折，杳知欲见无因。也浑疑、事如春梦，又只愁、人是朝云。破镜分来，朱弦断后，不堪独自对芳樽。试与问，多才谁更，匹配得文君。须知道，东阳瘦损，不为伤春。</p><h3 id="程邻" tabindex="-1"><a class="header-anchor" href="#程邻" aria-hidden="true">#</a> 程邻</h3><p>西江月</p><p>阶下宝鞍罗帕，门前绛蜡纱笼。留连佳客怅匆匆。赖有新团小凤。<br> 琼碎黄金碾里，乳浮紫玉瓯中。归来袭袭袖生风。齿颊馀甘入梦。</p><h3 id="何籀" tabindex="-1"><a class="header-anchor" href="#何籀" aria-hidden="true">#</a> 何籀</h3><p>宴清都</p><p>细草沿阶软。迟日薄，蕙风轻蔼微暖。春工靳惜，桃红尚小，柳芽犹短。罗帏绣幕高卷。又早是、歌慵笑懒。凭画楼，那更天远，山远，水远，人远。<br> 堪欢。传粉疏狂，窃香俊雅，无计拘管。青丝绊马，红巾寄泪，甚处迷恋。无言泪珠零乱。翠袖滴、重重渍遍。故要知、别后思量。归时觑见。</p><h3 id="廖世美" tabindex="-1"><a class="header-anchor" href="#廖世美" aria-hidden="true">#</a> 廖世美</h3><p>烛影摇红（题安陆浮云楼）</p><p>霭霭春空，画楼森耸凌云渚。紫薇登览最关情，绝妙夸能赋。惆怅相思迟暮。记当日、朱阑共语。塞鸿难问，岸柳何穷，别愁纷絮。<br> 催促年光，旧来流水知何处。断肠何必更残阳，极目伤平楚。晚霁波声带雨。悄无人、舟横野渡。数峰江上，芳草天涯，参差烟树。</p><p>好事近（夕景）</p><p>落日水镕金，天淡暮烟凝碧。楼上谁家红袖，靠阑干无力。<br> 鸳鸯相对浴红衣，短棹弄长笛。惊起一双飞去，听波声拍拍。</p><h3 id="李元卓" tabindex="-1"><a class="header-anchor" href="#李元卓" aria-hidden="true">#</a> 李元卓</h3><p>菩萨蛮</p><p>一枝绛蜡香梅软。宜春小胜玲珑剪。拂晓上瑶钗。春从鬓底来。<br> 菱花频自照。粉面惊春早。淡拂晓山眉。为谁今日宜。</p><h3 id="张方仲" tabindex="-1"><a class="header-anchor" href="#张方仲" aria-hidden="true">#</a> 张方仲</h3><p>殢人娇</p><p>多少胭脂，匀成点就。千枝乱、攒红堆绣。花无长好，更光阴去骤。对景忆良朋，故应招手。<br> 曾说年时，花间把酒。任淋浪、春衫湿透。文园今病，问远能来否。却道有酴醿、牡丹时候。</p><h3 id="查荎" tabindex="-1"><a class="header-anchor" href="#查荎" aria-hidden="true">#</a> 查荎</h3><p>透碧霄</p><p>舣兰舟。十分端是载离愁。练波送远，屏山遮断，此去难留。相从争奈，心期久要，屡更霜秋。叹人生、杳似萍浮。又翻成轻别，都将深恨，付与东流。<br> 想斜阳影里，寒烟明处，双桨去悠悠。爱渚梅、幽香动，须采掇、倩纤柔。艳歌粲发，谁传馀韵，来说仙游。念故人、留此遐洲。但春风老后，秋月圆时，独倚西楼。</p><h3 id="李敦诗" tabindex="-1"><a class="header-anchor" href="#李敦诗" aria-hidden="true">#</a> 李敦诗</h3><p>卜算子</p><p>南北利名人，常恨家居少。每到春时听子规，无不伤怀抱。<br> 好去向长安，细与公卿道。待得功成名遂时，不似归来早。</p><h3 id="康仲伯" tabindex="-1"><a class="header-anchor" href="#康仲伯" aria-hidden="true">#</a> 康仲伯</h3><p>忆真妃</p><p>匆匆一望关河。听离歌。艇子急催双桨、下清波。<br> 淋浪醉。阑干泪。奈情何。明日画桥西畔、暮云多。</p><h3 id="程过" tabindex="-1"><a class="header-anchor" href="#程过" aria-hidden="true">#</a> 程过</h3><p>昭君怨</p><p>试问愁来何处。门外山无重数。芳草不知人。翠连云。<br> 欲看不忍重看。心事只堪肠断。肠断宿孤村。雨昏昏。</p><p>满江红（梅）</p><p>春欲来时，长是与、江梅花约。又还向、竹林疏处，一枝开却。对酒渐惊身老大，看花应念人离索。但十分、沉醉祝东君，长如昨。<br> 芳草渡，孤舟泊。山敛黛，天垂幕。黯销魂、无奈暮云残角。便好折来和雪戴，莫教酒醒随风落。待殷勤、留此记相思，谁堪托。</p><h3 id="曾慥" tabindex="-1"><a class="header-anchor" href="#曾慥" aria-hidden="true">#</a> 曾慥</h3><p>浣溪沙</p><p>别样清芬扑鼻来。秋香过后却追回。博山轻雾锁崔嵬。<br> 珍重芗林三昧手，不教一日不花开。暗中错认是江梅。</p><p>调笑令（并口号）</p><p>五柳门前三径斜。东篱九日富贵花。岂惟此菊有佳色，上有南山日夕佳。<br> 佳友。金英辏。陶令篱边常宿留。秋风一夜摧枯朽。独艳重阳时候。剩收芳蕊浮卮酒。荐酒先生眉寿。</p><p>调笑（清友梅）</p><p>清友。君芳右。万缟纷披兹独秀。天寒月薄黄昏后。缟袂亭亭招手。故山千树连云岫。借问如今安否。</p><p>调笑（净友莲）</p><p>净友。如妆就。折得清香来满手。一溪湛湛无尘垢。白羽轻摇晴昼。远公保社今何有。帐望东林骚首。</p><p>调笑（玉友酒）</p><p>玉友。平生旧。相与忘形偏耐久。醉乡径到无何有。莫问区区升斗。人生一笑难开口。为报速宜相就。</p><p>调笑（破子）</p><p>花好。被花恼。庭下嫣然如巧笑。曾教健步移根到。各是一般奇妙。赏心乐事知多少。乱插繁华晴昊。<br> 酒美。直无比。小瓮新醅浮玉蚁。空传乌氏并程氏。不数云安麹来。十花更互来相对。常伴先生沉醉。</p><p>临江仙</p><p>子后寅前东向坐，冥心琢齿鸣鼍。托天回顾眼光摩。张弓仍踏弩，升降辘轳多。<br> 三度朝元九度转，背摩双摆扳弩。虎龙交际咽元和。浴身挑甲罢，便可蹑烟萝。|&lt;钟离先生八段锦，吕公手书石壁上，因传于世。其后又有窦银青八段锦与小崔先生临江仙词，添六字气于其中。恨其词未尽，予因释诸家之善，作临江仙一关。简而备，且易行，普劝遵修，同证道果。绍兴辛未仲春，至游居士曾慥记。&gt;|</p><h3 id="毕良史" tabindex="-1"><a class="header-anchor" href="#毕良史" aria-hidden="true">#</a> 毕良史</h3><p>临江仙（席上赋）</p><p>霜月穿帘乍白，苹风入坐偏凉。麾灯促席诧时光。桃花歌扇小，杨柳舞衫长。<br> 别乘平分风月，词人剩引觥觞。莫将幽恨搅刚肠。尽添金掌露，频注玉猊香。</p><p>好事近（席上赋）</p><p>高会罢飞觞。方锦再移珍席。雷鼎乍烹甘液，试问问字疑是闽字之误侯苍璧。<br> 翠虬宝钏捧殷勤，明灭粲金碧。宾主放怀谈笑，满华堂春色。</p><h3 id="沈晦" tabindex="-1"><a class="header-anchor" href="#沈晦" aria-hidden="true">#</a> 沈晦</h3><p>小重山</p><p>湖上秋来莲荡空。年华都付与，木芙蓉。采菱舟子两相逢。双媚靥，一笑与谁浓。<br> 斜日落溟濛。鸳鸯飞起处，水无踪。望湖楼上两三峰。人不见，林外数声钟。</p><h3 id="郭章" tabindex="-1"><a class="header-anchor" href="#郭章" aria-hidden="true">#</a> 郭章</h3><p>点绛唇（天圣宫）</p><p>翠柏丹崖，碧云深锁神仙府。势盘龙虎。楼观雄中土。<br> 我欲停时，又恐斜阳暮。黄尘路。客怀良苦。满目西山雨。</p><h3 id="胡世将" tabindex="-1"><a class="header-anchor" href="#胡世将" aria-hidden="true">#</a> 胡世将</h3><p>酹江月（秋夕兴元使院作，用东坡赤壁韵）</p><p>神州沉陆，问谁是、一范一韩人物。北望长安应不见，抛却关西半壁。塞马晨嘶，胡笳夕引，赢得头如雪。三秦往事，只数汉家三杰。试看百二山河，奈君门万里，六师不发朝议主和。阃外何人回首处，铁骑千群都灭富平之败。拜将台欹，怀贤阁杳，空指冲冠发。阑干拍遍，独对中天明月。</p><h3 id="蒋璨" tabindex="-1"><a class="header-anchor" href="#蒋璨" aria-hidden="true">#</a> 蒋璨</h3><p>青玉案</p><p>三年枕上吴中路。遣黄耳、随君去。欲过松江呼小渡。莫惊鸥鹭，四桥都是，老子经行处。<br> 辋川图上看春暮。长忆高人右丞句。作个归期天未许。春衫犹是，小蛮针线，曾湿西湖雨。</p><h3 id="李邴" tabindex="-1"><a class="header-anchor" href="#李邴" aria-hidden="true">#</a> 李邴</h3><p>汉宫春</p><p>潇洒江梅，向竹梢疏处，横两三枝。东君也不爱惜，雪压霜欺。无情燕子，怕春寒、轻失花期。却是有，年年塞雁，归来曾见开时。<br> 清浅小溪如练，问玉堂何似，茅舍疏篱。伤心故人去后，冷落新诗。微云淡月，对江天、分付他谁。空自忆，清香未减，风流不在人知。</p><p>洞仙歌</p><p>一团娇软，是将春揉做，撩乱随风到何处。自长亭、人去后，烟草萋迷，归来了、装点离愁无数。<br> 飘扬无个事，刚被萦牵，长是黄昏怕微雨。记那回，深院静，帘幕低垂，花阴下、霎时留住。又只恐、伊家太轻狂，蓦地和春，带将归去。</p><p>玉蝴蝶</p><p>壮岁分符方面，惠风草偃，禾稼春融。报政朝天，归去稳步龟宫。望尧蓂、九重绛阙，颁汉诏、五色芝封。湛恩浓。锦衣槐里，重继三公。<br> 雍容。临歧祖帐，绮罗环列，冠盖云丛。满城桃李，尽将芳意谢东风。柳烟轻、万条离恨，花露重、千点啼红。莫匆匆。且陪珠履，同醉金钟。</p><p>念奴娇</p><p>素光练净，映秋山、隐隐修眉横绿。鳷鹊楼高天似水，碧瓦寒生银粟。千丈斜晖，奔云涌雾，飞过卢仝屋。更无尘气，满庭风碎梧竹。<br> 谁念鹤发仙翁，当年曾共赏，紫岩飞瀑。对影三人聊痛饮，一洗离愁千斛。斗转参横，翩然归去，万里骑黄鹄。满川霜晓，叫云吹断横玉。</p><p>小冲山（立春）</p><p>谁劝东风腊里来。不知天待雪，恼江梅。东郊寒色尚俳徊。双彩燕，飞傍鬓云堆。<br> 玉冷晓妆台。宜春金缕字，拂香腮。红罗先绣踏青鞋。春犹浅，花信更须催。</p><p>木兰花（美人书字）</p><p>沉吟不语晴窗畔。小字银钩题欲遍。云情散乱未成篇，花骨欹斜终带软。<br> 重重说尽情和怨。珍重提携常在眼。暂时得近玉纤纤，翻羡缕金红象管。</p><p>清平乐（闺情）</p><p>露花烟柳。春思浓如酒。几阵狂风新雨后。满地落红铺绣。<br> 风流何处疏狂。厌厌恨结柔肠。又是危阑独倚，一川烟草斜阳。</p><p>女冠子（上元）</p><p>帝城三五。灯光花市盈路。天街游处。此时方信，凤阙都民，奢毕豪富。纱笼才过处。喝道转身，一壁小来且住。见许多、才子艳质，携手并肩低语。<br> 东来西往谁家女。买玉梅争戴，缓步香风度。北观南顾。见画烛影里，神仙无数。引人魂似醉，不如趁早，步月归去。这一双情眼，怎生禁得，许多胡觑。</p><p>调笑令</p><p>双绿。淡匀拂。两脸春融光透玉。起来却怕东风触。本是一团香玉。飞鸾台上看未足。贮向阿娇金屋。</p><h3 id="杨适" tabindex="-1"><a class="header-anchor" href="#杨适" aria-hidden="true">#</a> 杨适</h3><p>南柯子（送淮漕向伯恭）</p><p>怨草迷南浦，愁花傍短亭。有情歌酒莫催行。看取无情花草、也关情。<br> 旧日临岐曲，而今忍泪听。淮山何在暮云凝。待倩春风吹梦、过江城。</p><p>长相思（题丈亭馆）</p><p>南山明。北山明。中有长亭号丈亭。沙边供送迎。<br> 东江清。西江清。海上潮来两岸平。行人分棹行。</p><h3 id="莫蒙" tabindex="-1"><a class="header-anchor" href="#莫蒙" aria-hidden="true">#</a> 莫蒙</h3><p>江城子（贺人生子）</p><p>长庚入梦夜何其。月波迟。露华滋。珠褓犀帷，生此宁馨见晋王衍传。天上麒麟人不识，森果砢，骏权奇。文章锦绣识新机。国风诗。楚人词。銮殿逢莱，早晚奉论思。百岁归来如魏武，从老大，好威仪。</p><p>寿星明</p><p>翠樾阴浓，见嵩山洛水，紫薇光聚。鷟雏华飞，黄驹骏天下，夜擎香露奋身许玉斧，来作明堂一柱。试看人间，谁能具此，神峰眉宇。烟缕摇曳暗雾。想高正簇清歌妍舞。黑蚌生珠，蟠桃结子，从此几回相遇。去天尺五，人望城南韦杜，画戟衣翻，门施行马，行看开府。</p><p>瑞庭花引</p><p>对画帘卷，正钩挂虾须细锦幄。展凤屏，开朱户。初启宝兽，香飘龙麝，袅袅烟成穗。神仙宴满座，瑞色笼金翠。□□□窈窕，秦娥唱，行云散，梁□坠。花满帽，酒盈樽，长富长贵。唯愿如松似□，永保千秋岁。红日晚笙歌，拥入瑶池醉。</p><p>江城子</p><p>博山香暖衬江云。舞飞琼。拜双成。雾鬓风鬟，不改旧时青。滟滟金船罗袖劝，齐祝寿，比松椿。<br> 照人冰雪自天真。翠绡轻。下蓬瀛。却笑乘鸾，奔月望长生。曾侍瑶池王母宴，犹认得，佩环声。</p><p>江城子</p><p>秋堂风露月初弦。望灵源。隐珠躔。曾许东皇，游戏了尘缘。四海声名收不得，麾玉节，下清关。<br> 相逢只说好江山。紫宸班。待公还。压帽黄花，喜映两眉间。袖里春风医国手，应不惜，紫金丹。</p><h3 id="李璆" tabindex="-1"><a class="header-anchor" href="#李璆" aria-hidden="true">#</a> 李璆</h3><p>满庭霜</p><p>白玉肌肤，清冰神彩，仙妃何事烟村。自然标韵，羞入百花群。不易盈盈瘦质，犯寒腊、独作春温。溪桥外，斜枝半吐，行客一销魂。<br> 清香无处着，雪中暗认，月下空闻。算谁许幽人，相伴芳尊。莫放高楼弄笛，忍教看、雪落纷纷。堪调鼎，濛濛烟雨，滋养待和羹。</p><h3 id="韩驹" tabindex="-1"><a class="header-anchor" href="#韩驹" aria-hidden="true">#</a> 韩驹</h3><p>念奴娇（月）</p><p>海天向晚，渐霞收馀绮，波澄微绿。木落山高真个是，一雨秋容新沐。唤起嫦娥，撩云拨雾，驾此一轮玉。桂华疏淡，广寒谁伴幽独。<br> 不见弄玉吹箫，尊前空对此，清光堪掬。雾鬓风鬟何处问，云雨巫山六六。珠斗斓斒，银河清浅，影转西楼曲。此情谁会，倚风三弄横行。</p><h3 id="颜博文" tabindex="-1"><a class="header-anchor" href="#颜博文" aria-hidden="true">#</a> 颜博文</h3><p>西江月（广师席上）</p><p>草草书传锦字，厌厌梦绕梅花。海山无计驻星槎。肠断芭蕉影下。<br> 缺月旧时庭院，飞云到处人家。而今赢得鬓先华。说着多情已怕。</p><p>品令（舟次五羊）</p><p>夜萧索。侧耳听、清海楼头吹角。停归棹、不觉重门闭，恨只恨、暮潮落。<br> 偷想红啼绿怨，道我真个情薄。纱窗外、厌厌新月上，也应则、睡不着。</p><h3 id="陈东" tabindex="-1"><a class="header-anchor" href="#陈东" aria-hidden="true">#</a> 陈东</h3><p>秦刷子</p><p>谁斫碧琅玕，影撼半庭风月。尚有岁寒心在，留得数根华发。<br> 龙孙受戏碧波涛，喜动清风发。到得浪花深处，一瓯香雪。</p><p>西江月</p><p>风动一轩花竹，琅玕青锦薰笼。怜才自是宋墙东。更识琴心挑弄。<br> 暮雨乍收寒浅，朝云又起春浓。冰肌玉骨信俱融。不比巫山何梦。</p><p>蓦山溪（元夕）</p><p>半生羁旅，岁度经元夜。长是竞虚名，把良宵、等闲叶舍。去年元夜，道得□身间，依旧是，客长安，寂寞孤眠者。<br> 今年元夜。也则非乡社。却有人□约，携手□、灯前月下。那知风雨，此事又参差，成怨恨，独凄惶，清泪潸然洒。</p><p>西江月（七夕）</p><p>我笑牛郎织女，一年一度相逢。欢情尽逐晓云空。愁损舞鸾歌凤。<br> 牛女而今笑我，七年独卧西风。西风还解过江东。为报佳期入梦。</p><h3 id="姚孝宁" tabindex="-1"><a class="header-anchor" href="#姚孝宁" aria-hidden="true">#</a> 姚孝宁</h3><p>念奴娇（咏月）</p><p>素娥睡起，驾冰轮碾破，一天秋绿。醉倚高楼风露下，凛凛寒生肌粟。横管孤吹，龙吟风劲，雪浪翻银屋。壮游回首，会稽何限修行。<br> 今夜对月依然，尊前须快泻，山头鸣瀑。吸此清光倾肺腑，洗我明珠千斛。只恐婵娟，明年依旧，衰鬓先成鹄。举杯相劝，为予且挂团玉。</p><h3 id="胡松年" tabindex="-1"><a class="header-anchor" href="#胡松年" aria-hidden="true">#</a> 胡松年</h3><p>石州词</p><p>月上疏帘，风射小窗，孤馆岑寂。一杯强洗愁怀，万里堪嗟行客。乱山无数，晚秋云物苍然，何如轻抹淮山碧。喜气拂征衣，作眉间黄色。<br> 役役。马头尘暗斜阳，陇首路回飞翼。梦里姑苏城外，钱塘江北。故人应念我，负吹帽佳时、同把金英摘。归路且加鞭，看梅花消息。</p><p>石州词</p><p>歌阕阳关，肠断短亭，惟有离别。画船送我薰风，瘦马迎人飞雪。平生幽梦，岂知塞北江南，而今真叹河山阔。屈指数分携，早许多时节。<br> 愁绝。雁行点点云垂，木叶霏霏霜滑。正是荒城落日，空山残月。一尊谁念我，苦樵悴天涯、陡觉生华发。赖有紫枢人，共扬鞭丹阙。</p><h3 id="李持正" tabindex="-1"><a class="header-anchor" href="#李持正" aria-hidden="true">#</a> 李持正</h3><p>明月逐人来</p><p>星河明淡。春来深浅。红莲正、满城开遍。禁街行乐，暗尘香拂面。皓月随人近远。<br> 天半鳌山，光动凤楼两观。东风静、珠帘不卷。玉辇待归，云外闻弦管。认得宫花影转。</p><p>人月圆令</p><p>小桃枝上春风早，初试薄罗衣。年年乐事，华灯竞处，人月圆时。<br> 禁街箫鼓，寒轻夜永，纤手重携。更阑人散，千门笑语，声在帘帏。</p><h3 id="王道亭" tabindex="-1"><a class="header-anchor" href="#王道亭" aria-hidden="true">#</a> 王道亭</h3><p>桃源忆故人</p><p>刘郎自是桃花主。不许春风闲度。春色易随风去。片片伤春暮。<br> 返魂不用清香炷。却有梅花淡伫。从此镇长相顾。不怨飘残雨。</p><h3 id="江致和" tabindex="-1"><a class="header-anchor" href="#江致和" aria-hidden="true">#</a> 江致和</h3><p>五福降中天</p><p>喜元宵三五，纵马御柳沟东。斜日映珠帘，瞥见芳容。秋水娇横俊眼，腻雪轻铺素胸。爱把菱花，笑匀粉面露春葱。<br> 徘徊步懒，奈一点、灵犀未通。怅望七香车去，慢辗春风。云情雨态，愿暂入阳台梦中。路隔烟霞，甚时还许到蓬宫。</p><h3 id="韩璜" tabindex="-1"><a class="header-anchor" href="#韩璜" aria-hidden="true">#</a> 韩璜</h3><p>清平乐（向伯恭韵木犀）</p><p>秋光如水。酿作鹅黄蚁。散入千岩佳树里。惟许修门人醉。<br> 轻钿重上风鬟。不禁月冷霜寒。步障深沉归去，依然愁满江山。</p><h3 id="李邦献" tabindex="-1"><a class="header-anchor" href="#李邦献" aria-hidden="true">#</a> 李邦献</h3><p>苦萨蛮（蜡梅）</p><p>薰沉刻蜡工夫巧。蜜脾锁碎金钟小。别是一般香。解教人断肠。<br> 冰霜相与瘦。清在江梅右。念我忍寒来。怜君特地开。</p><h3 id="宋齐愈" tabindex="-1"><a class="header-anchor" href="#宋齐愈" aria-hidden="true">#</a> 宋齐愈</h3><p>眼儿媚</p><p>霏霏疏影转征鸿。人语暗香中。小桥斜渡，西亭深院，水月朦胧。<br> 人间不是藏春处，玉笛晓霜空。江南树树，黄垂密雨，绿涨薰风。</p>',1415),d=[h];function i(n,t){return r(),a("div",null,d)}const o=p(e,[["render",i],["__file","卷3.html.vue"]]);export{o as default};
