import{_ as p}from"./plugin-vue_export-helper-c27b6911.js";import{o as a,c as e,e as r}from"./app-c85b2e72.js";const h={},d=r('<p>《六十种曲 灌园记》</p><p>（明）张凤翼 着</p><p>（明）毛晋 辑</p><p>灌园记</p><p>（明）张凤翼 着</p><p>绣刻演剧十本</p><p>第五套</p><p>锦笺<br> 蕉帕<br> 紫箫<br> 水浒<br> 玉玦<br> 灌园<br> 种玉<br> 双烈<br> 狮吼<br> 义侠</p><p>绣刻灌园记定本</p><p>●灌园记目录</p><p>第一出 开场家门<br> 第二出 王蠋论谏<br> 第三出 齐王拒谏<br> 第四出 太史赏花<br> 第五出 乐毅攻齐<br> 第六出 齐王出奔<br> 第七出 田单铁笼<br> 第八出 淖齿被擒<br> 第九出 齐王被害<br> 第十出 法章闻变<br> 第十一出 计投太史<br> 第十二出 臧儿复命<br> 第十三出 后识法章<br> 第十四出 王蠋死节<br> 第十五出 君后制衣<br> 第十六出 君后授衣<br> 第十七出 田单用间<br> 第十八出 后母授簪<br> 第十九出 骑劫代将<br> 第二十出 园中幽会<br> 第二十一出 朝英夜候<br> 第二十二出 牧童拾簪<br> 第二十三出 朝英寻簪<br> 第二十四出 计成火牛<br> 第二十五出 田单破燕<br> 第二十六出 迎立世子<br> 第二十七出 太史自叹<br> 第二十八出 墓祭王蠋<br> 第二十九出 君后自责<br> 第三十出 迎后合婚</p><h2 id="第一出-开场家门" tabindex="-1"><a class="header-anchor" href="#第一出-开场家门" aria-hidden="true">#</a> 第一出 开场家门</h2><p>【东风齐着力】〔末上〕华屋珠帘。寿山福海。别是风烟。玉觥满泛。正好醉琼筵。多少赏心乐事。笙歌沸似听钧天。新声奏。一翻金缕。不改靑编。</p><p>往事演齐燕。叹忠臣慷慨。孝子迍邅。窜身灌溉。潜地结良缘。幸有宗英为将。出奇计坤转干旋。摧强敌。一时匡复。千载名传。〔问答照常〕</p><p>持全节忠臣王蠋。</p><p>用奇计良将田单。</p><p>太史氏尘埃佳偶。</p><p>田法章家国重安。</p><h2 id="第二出-王蠋论谏" tabindex="-1"><a class="header-anchor" href="#第二出-王蠋论谏" aria-hidden="true">#</a> 第二出 王蠋论谏</h2><p>【高阳台】〔生世子上〕列国瓜分。羣雄鼎立。正云蒸龙变之日。胜负纵横。满眼纷如观弈。全齐自合推强国。恐塞翁得马非吉。抱隐忧通宵支枕。卧不贴席。</p><p>漫夸东帝擅威名。争似当年任晏婴。祖烈已能垂统緖。孙谋犹可绍芳声。矜豫大。侈丰亨。空谈富国与强兵。要知满损观欹器。欲识盈亏诵鼎铭。自家姓田。名法章。乃齐王世子。我父王因伐宋得志。南割强楚。西侵三晋意欲幷周而为天子。诸侯恐惧。合从谋齐。我父王犹自恃其强大纵情酒色。不理朝政眼见得家国危亡。社稷将覆。我欲苦谏一番。且待太傅到来。与他商议。分付门上。太傅到时。卽便请进。〔暂下外扮王蠋上〕</p><p>【番卜算】画邑久栖迟。少海初通籍。辅道欣逢主器贤。庶可修臣职。</p><p>自家画邑王蠋是也。出仕本朝。蒙齐以我为世子太傅。那世子器度端庄。知识明达。他见父王骄纵。日夜忧惶。今日正该进讲。不免到东宫慰安他一番。这是宫门上了。可通报。〔报介外〕世子。老臣两日不曾进来尊颜为何转觉淸瘦了。〔生〕先生还不知法章的心事。我父王自恃富强。荒于酒色。诸侯谋齐。祸患将及。况燕王与我深雠。他筑金台礼贤士。专欲报怨于我。我欲苦谏父王。专待先生进来商议。〔外〕尊意如何。愿闻其详。</p><p>【高阳台】〔生〕义重君亲。忧兼家国。眼前事势危急。我那父王呵。好大贪功。须知我仇能卽呼吸。先王宗庙不血食。这其间祸机难测。待批鳞直言匡救。未必无益。</p><p>【前腔】〔外〕差忒。你任重邦储。身膺子职。问安侍膳朝夕。膝下承颜。岂应直言得失。须识。事亲有隐而无犯。恐忠言与耳相逆。〔生〕先生岂不闻事父母几谏。〔外〕料君王纵闻几谏。也不相入。</p><p>【前腔】〔生〕淫佚。沈湎壶觞。宴安琴瑟。宁知密迩强敌。震不于邻。只恐噬脐无及。目击。梁韩楚赵连燕也。瞬息间临淄卽墨。先生。你道法章不该直谏。且待兵临之日。自请兵背城一决。死绥何惜。</p><p>【前腔】〔外〕休癖。你正丽重明。职当监国。岂宜折冲之役。我老臣呵。委质当朝。临危岂容缄默。狂直。与龙逢比干游地下。便捐生也须塞责。倘闻言幡然悔悟。岂无一得。</p><p>〔生〕先生旣以直谏为己任。明日待法章先侍父王临朝。待先生进谏。从傍相助便了。</p><p>【尾声】〔外〕面折廷诤须明日。世子。你只须调停君侧。〔生〕先生。全仗你回天之力。</p><p>破宋残燕恃富强。</p><p>敌人报怨不堤防。</p><p>大风吹倒梧桐树。</p><p>自有傍人说短长。</p><h2 id="第三出-齐王拒谏" tabindex="-1"><a class="header-anchor" href="#第三出-齐王拒谏" aria-hidden="true">#</a> 第三出 齐王拒谏</h2><p>【齐天乐】〔净齐王生世子上净〕功臣伐宋威名震。割楚仍侵三晋。邹鲁称臣。诸侯恐惧。计日周秦兼倂。烽烟罢警。正好酣柳迷花。舞燕歌莺。〔生〕谋合邻邦。机深雠敌。且莫相轻。</p><p>净〕禁林莺语蝶飞忙。花发朱门百和香。水碧御沟斜拂柳。銮舆到处引笙簧。自家齐王便是。我前日用苏代之计。移兵伐宋。一举而克。泗上诸侯。无不服从。眼见得代周而为天子。岂不快乐。连日庆赏。每夜沈醉。今日纔一视朝。百官俱已退班。传旨奏事的可上殿来。</p><p>【生査子】〔外王蠋上〕忧时白发增。谋国丹心秉。抗疏向彤廷。愿耸君王听。</p><p>世子太傅臣王蠋见。〔净〕王太傅有何事来奏。〔外〕无事不敢渎奏。有事不敢不言。大王乘危于燕。收利于宋。泗上诸侯。莫不畏服。计则得矣。今日安意肆志。荒于酒色。不访贤才。不理朝政。岂知仇燕方乘隙而图齐。各国又嫉齐而与燕。若复流连荒亡。般乐怠傲。恐殷鉴不远。只在燕宋。将使扁鹊望而却走。诚为大王危之。〔净〕以我之强。视燕之弱。眞摧枯拉朽。发蒙振落。何足为虑。〔外〕大王。你休道燕不足虑。</p><p>【啄木儿】他招乐毅拜亚卿。十载雄心思一逞。他那裏惕厉忧勤。我这裏懈惰荒宁。他那裏卧薪尝胆勤修政。我这裏宴安鸩毒不思省。兵马临城待怎生。</p><p>〔净怒介〕王蠋。你又不是言官。谁要你多说。我知道你不过是沽名钓誉。却不道长他的志气。灭我的威风。〔生〕父王请息怒。</p><p>【前腔】他披肝胆沥悃诚。危行危言眞骨鲠。犯龙颜总为朝廷。批逆鳞岂是沽名。闭邪陈善臣之敬。转圜从谏君之圣。父王岂不闻三年不鸣。一鸣惊人。大鸟惊人在一鸣。</p><p>〔净怒介〕旣如此说。是我不能治国。如今你自做了齐王。王蠋做了齐相如何。正是酒逢知己千锺少。话不投机半句多。〔下生外吊场〕</p><p>【三段子】〔外〕孤忠自盟。奈天高不察下情。〔生〕大厦渐倾。奈邻邦多谋战争。〔合〕眼前暂恃边疆靖。不时难保烽烟警。把药石之言翻成画饼。〔内传介〕</p><p>大王有旨。王蠋越职言事。夺官削职。发回原籍。世子不能将顺。发去莒州安置。不许朝见。</p><p>【归朝欢】〔外〕君王的。君王的。听言不明。料人谋难回天命。〔生〕先生的。先生的。朝阳凤鸣。又谁知一鸣辄斥使人悲哽。</p><p>【尾声】〔外〕归耕尙有田一顷。〔生〕我安置处孤形吊影。〔外〕世子不须烦恼。老臣一定送你到莒州。待你还朝我方纔返乡井。</p><p>世子。我如今与你同出朝门。去唤了臧儿。收拾行李。上路便了。臧儿在那里。〔丑上〕五鼓听朝钟。退朝日已红。若还庄裏睡。正好梦周公。老爹出来了。老爹与世子一同出朝。又是这般荒荒张张。莫非做出些事来。〔生〕这小厮到乖巧。〔外〕你先与世子脱了锦袍。就来与我脱了朝服。可到下处收拾行李做一车儿。发到南门来。随我上路。〔丑〕要往那里去。〔外〕我因谏诤。今已罢官了。〔丑〕老爹。这时节可是开得口的。自古道闭口深藏舌。安身处处牢。旣然齐王不用了。你何不往他邦去。正是东边不养西边养。〔外〕唗。你那里知道。你只随我到莒州去便了。〔丑〕阿呀。老爹又作怪。旣然不到他邦去。只该回到自家庄上快活。为何到要往莒州去。不知是去做甚么。〔外〕世子因救我。也得罪于齐王。发去莒州安置。他形孤影只。甚是凄楚。我与你须送他到彼。多则一年。少则半载。待他回朝。我们方可回家去。〔丑〕原来如此。要往莒州去。如今老爹与世子前行。小人收拾行李。就赶上来了。〔先下〕</p><p>一纸封章早扣阍。</p><p>谁知遭遣出金门。</p><p>分明指与平川路。</p><p>却把忠言当恶言。</p><h2 id="第四出-太史赏花" tabindex="-1"><a class="header-anchor" href="#第四出-太史赏花" aria-hidden="true">#</a> 第四出 太史赏花</h2><p>【瑞鹤仙】〔外太史敫贴正旦小旦同上外〕春入郊原后。正芳菲满眼。赏花时候。〔贴〕年华一回首。奈兰闺弱息。未谐婚媾。〔旦〕承欢膝下。喜堂上双亲齐寿。〔小旦〕想姻缘前定。愆期有待。未妨迤逗。</p><p>〔旦〕爹爹母亲万福。〔小旦〕老相公。老夫人。朝英磕头。〔外〕无媒径路草萧萧。自古云林远市朝。公道世间惟白发。贵人头上不曾饶。老夫覆姓太史。名敫。世居莒州。以田园为业。向谒齐王。见他好大喜功。荒于酒色。举朝官员。惟有王蠋一人。其余庸庸碌碌。不足比数。我因此不愿仕进。退归田里。今日闲居无事。着朝英取酒过来。就此花下。与夫人女孩儿赏玩片时。却不是好。〔小旦〕酒在此。〔旦递介〕</p><p>【锦堂月】〔外〕尙友巢由。追踪沮溺。生涯取盈南亩。投老苍洲。春来酿成春酒。算吾生藿食何谋。笑??人漫忧天覆。〔合〕同称寿。喜一家和气。共甘株守。</p><p>【前腔】〔贴〕耕耨。景物优游。赀财富厚。承家谩论堂构。有女及筓。琴瑟未谐佳偶。咏关睢君子相逑。诵桃夭于归不久。〔合前〕</p><p>【醉乡子】〔旦〕天佑。幸难老椿萱并茂。且持觞泛蚁。醉花酣柳。〔小旦〕小姐。你看莺儿成对。燕儿成双。〔旦〕那牝牡。看燕对莺双。怎比得云霄鸾凤俦。〔合〕春光透。帘幙风柔。海棠依旧。</p><p>【前腔】〔小旦〕荳蔻。爱嫰蕊含香未剖。看在户三星。正当时候。知否。算蝶恋蜂狂。少不得为韶光一逗遛。〔合前〕</p><p>【侥侥令】〔外贴〕市朝虽辐辏。丘壑也风流。试看绿满春流山明秀。应不羡人间万户侯。</p><p>【前腔】〔旦小旦〕花香盈翠袖。草绿遍汀洲。无限春光都泄漏。酝酿得腰肢柳样柔。</p><p>【尾声】弄晴微雨无还有。覩园林万花如绣。急罚盏又早绿肥红瘦。</p><p>逢时遇景且高歌。</p><p>须信人生能几何。</p><p>万两黄金未为贵。</p><p>一家安乐値钱多。</p><h2 id="第五出-乐毅攻齐" tabindex="-1"><a class="header-anchor" href="#第五出-乐毅攻齐" aria-hidden="true">#</a> 第五出 乐毅攻齐</h2><p>【画堂春】〔末披挂乐毅上〕金台拜将统燕兵。早下齐七十余城。长驱破竹展威灵。谈笑功成。</p><p>开府当朝杰。论兵迈古风先锋百胜在。略地两隅空。自家乐毅是也。燕王誓报齐仇。筑台礼士。我自魏而往。卽蒙擢为亚卿。拜上将军。命我统兵伐齐。日来连战皆捷。已下齐七十余城矣。叫军校。此处到临淄还有许多路。〔众〕禀上将军。前面望见城子就是了。〔末〕分付将校。只与我攻城。不要围城〔众〕为何只要攻城。不要围城。〔末〕你们那里知道。那齐王平日骄纵无备。一闻攻城。必恐惧逃出。城中无主。自然易下。若是围城。他见无出路。必定死守。彼此击刺。所伤必多。兵法所谓围兵必阙。正谓此也。你们如今只是东冲西撞。喊声不绝便了。</p><p>【四边静】狂齐无道图兼倂。燕兵已乘胜。阃外属将军。师中锡王命。〔合〕诸侯响应。三军听令。迅发似雷霆。奇功奏俄顷。〔攻城喊下〕</p><h2 id="第六出-齐王出奔" tabindex="-1"><a class="header-anchor" href="#第六出-齐王出奔" aria-hidden="true">#</a> 第六出 齐王出奔</h2><p>【步步娇】〔净齐王上〕土崩瓦解须臾事。四下军声起。孤城累卵危。乐毅何人顿能如此。如今无计可支持。悔当初不用忠良计。</p><p>不听老人言。必有恓惶泪。我当初怪王蠋多言。谁知燕国果来报仇。一一如他的言语。况那燕王用乐毅为将。智勇无敌。乘胜长驱。渐渐到来。如何是好。已差探子去打听。且待他来时。便知端的。〔探子上〕报报报。祸事方来到。探子报覆大王。那燕将乐毅破我国七十余城。如今已杀至城下了。</p><p>【江儿水】火炮旋风起。云梯与垒齐。东冲西突难遮蔽。城门失火池鱼毙。眼前麋鹿游齐地。纵有金汤何济。便是墨翟登陴。怎御得公输之技。</p><p>【川拨棹】〔净〕将何处。这兵威须早避。想太王昔日迁岐。想太王昔日迁岐。〔众〕大王避到那里去好。〔净〕我欲往各国去借兵。我如今还投鲁卫。就是各国不兼容。我自莒州去寻我那世子。把安危问我儿。把家邦付我儿。</p><p>走走走。〔奔下末引众喊杀上〕</p><p>【锦衣香】破齐城一何易。报燕仇难轻恕。须言王师兼弱攻昩。血流漂杵有何奇。怎如一举治乱持危。论师出以律要先知。抚安黎庶。士女壶浆至。市不易肆。秋毫无犯。方为节制。</p><p>〔探子上〕报报。报与上将军知道。楚国发兵救齐。来得近了。</p><p>【浆水令】奈楚兵特来救齐。〔末〕楚国用谁为将。〔探〕那楚将名为淖齿。他扬威耀武列旌旗。前途驻扎。欲进徘徊。〔末〕我知道了。你再去打探。伊先往。吾随至。叫军校就此起兵。前去迎敌。他若进兵。就与截杀。若还扎住。就去劫营。擒了淖齿。则齐王之头悬于太白旗矣。先擒淖齿方施计。〔众〕可惜齐王走了。〔未〕由他走。由他走。怎脱藩篱。直杀上。直杀上。不必多疑。</p><p>【尾声】破齐摧楚男儿事。记得燕王推毂时。寄语金台不负伊。</p><p>握奇百战决雄雌。</p><p>大将横行十万师。</p><p>台上霜威凌草木。</p><p>军中杀气傍旌旗。</p><h2 id="第七出-田单铁笼" tabindex="-1"><a class="header-anchor" href="#第七出-田单铁笼" aria-hidden="true">#</a> 第七出 田单铁笼</h2><p>【阮郞归】〔小生田单上〕市廛刀笔且潜踪。疏属愧田宗。满城逃难势从风。还须避敌锋。</p><p>自家田单是也。幼习兵符胸藏将略只因主昏国乱。无人荐引。故虽忝为国王疏属。不愿任职居官。寄迹市椽。如今燕兵入城。国王逃难。不知我同宗之人。可曾去否。〔净扮单兄丑扮单弟上〕一心忙似箭。两脚走如飞。兄弟哥哥。我们家小赀财俱已收拾了。只等你同上车去。〔小生〕且住。少停逃难。大家争先。必定挨挤。倘那时车轴损折。就要被擒了。可断其车轴之末。傅以铁笼。方可保其无虞。</p><p>【驻云飞】避敌匆匆。车轴还须傅铁笼。方好容辎重。不怕人塡涌。〔净丑〕走往那裏去好。〔小生〕嗏。卽墨近城东。不须忧恐。趋吉逃凶。仗剑当陪奉。管取平安保我宗。管取平安保我宗。</p><p>〔小生〕全宗避难太匆匆。</p><p>车轴还须用铁笼。</p><p>〔净丑〕今日得君提掇起。</p><p>免敎人在污泥中。</p><h2 id="第八出-淖齿被擒" tabindex="-1"><a class="header-anchor" href="#第八出-淖齿被擒" aria-hidden="true">#</a> 第八出 淖齿被擒</h2><p>【西江月】〔丑淖齿引兵上〕江汉尽归强楚。堪夸地广兵多。夤缘专阃握兵符。一任傍人笑我。</p><p>自家楚将淖齿的便是。我楚王因齐国求救。要选良将将兵去救他。我想这一差有利无害。有赏无罚。被我多将金银。赂王左右。央他举荐。楚王听信了。召我上殿。问我救齐一事。你去得么。我道臣去得。又问道乐毅好生了得。你敌得他过么。我道不要说一个乐毅。就是十个乐毅。也敌得过。楚王大喜。赐筵席。许我便宜行事。就着我择日起兵。我今已到齐地了。仔细思量起来。那乐毅不是好惹的。我不如只扎营在此。关支些钱粮。分送些与楚王左右。落些入已。待后只说齐国已破。燕兵势成。故不进战。且又不曾亏折人马也叫做便宜行事。决不罪我。落得一场受用。叫军校。就此扎营。再不可前进。〔众〕请问将军。齐王烧眉之急。专待将军到来。如何不要进兵。〔丑〕你不知道。胜负兵家不可期。岂可轻易出战。你们只听我将令。大家去营裏安息。闲时编些楚歌起来。匡得一二年编成。一二年唱会。终日去在那燕军前后歌唱。唱他娘十来年。那燕军久客在外。一定想家。就都散了。止剩下一个乐毅。就有三头六臂。也干得甚事。〔众〕将军。这等说将起来。是个急惊风撞了个慢郞中。〔末领兵上〕</p><p>【水底鱼儿】楚将无知。反来捋虎须。提兵迎敌。管取似摧枯。管取似摧枯。</p><p>叫军校。问前面何处人马。到此何干。〔丑〕不要与他实说。只说我们是打猎到此。又不犯着你。不须来问。〔末〕胡说。我明知你是楚将淖齿。特来救齐。可疾速上前浃战。若还胜得我。我就把齐国七十余城。双手儿交付还你。若还胜我不得。请你这颗首级下来。〔丑〕赶人不要赶上。楚强燕弱。谁不知道。你旣要与我交战。我到怕你不成。叫军校。擂起鼓来。〔众〕将军。你分付我们只唱楚歌。不要与他厮杀。何故又要出阵。〔丑〕你不知道。这是能而示之不能。用而示之不用。且待我擒了乐毅。与你细说。〔战擒丑末解绑介〕将军请起。论来我先在此。该叙宾主坐。只是前日拜将时。并护各国之兵。将军也算在偏裨之列。只得屈坐罢。〔淖傍坐介丑〕上将军在上。旣蒙不杀之恩。就是执鞭坠镫。尙且甘心。况赐坐乎。〔末〕将军。我有句话与你商议。你肯依我么。〔丑〕上将军有命。岂敢不依。〔末〕毅闻将军此来。原是便宜行事。〔丑〕是便宜行事。〔末〕若便宜行事。只要有利于楚。何必有功于齐。如今齐王已逃出。我料他不往卫。卽往邹鲁。你可追上。说楚王差你救他。他必亲信。那时就中取事。斩了齐王。将他首级。献于燕王。我将向年齐王所掳燕王的宝器。仍旧归于燕。将军却将齐国库藏中宝器献与楚王。楚王必有封赏。不知你意下如何。〔丑〕这个自然奉命。只是小将被擒一事。望将军隐恶而扬善。〔末〕此事我不提便了。〔丑〕将军虽不说。只怕军人们七嘴八舌。要讲开去。怎生是好。〔末〕这个容易。传令军中。有说淖将军被擒一事者。军法从事。〔众应介丑〕若如此。小将死也甘心。</p><p>【玉胞肚】〔我〕你偶然折挫。料曹沬终能报鲁。眼前虽失却东隅。后来须收取桑楡。密谋须记。临机当断莫差池。建立功勋是丈夫。</p><p>【前腔】〔丑〕自惭组卤。擅提兵唐突虎威。已自甘沸釜当烹。却放做漏网之鱼。疾忙追去。擒王斩将敢迟疑。不报深恩岂丈夫。</p><p>可笑齐王慕远图。</p><p>除根斩草在须臾。</p><p>不施万丈深潭计。</p><p>怎得骊龙颔下珠。</p><h2 id="第九出-齐王被害" tabindex="-1"><a class="header-anchor" href="#第九出-齐王被害" aria-hidden="true">#</a> 第九出 齐王被害</h2><p>【缕缕金】〔净齐王引一从人上〕心惊战。足蹒跚。何处堪逃窜。奈迍邅。故国空回首。烽烟渐远。向卫邦投止解征鞍。须敎暂约展。</p><p>〔卫侯上跪迎介〕大王下临敝邑。已辟宫奉迎。有失远接。幸勿见罪。〔净作傲介〕赐卿无罪。〔卫侯背介〕你看那齐王如此狼狈。尙兀自大模大样。若放他进城。还要受他的气。不如哄他一哄。拒绝他罢。臣启大王。暂止城外。待臣具法驾出迎。〔净〕这也是。〔卫作闭门不纳介〕请别处去。我这裏那得闲饭来养你。〔净〕可恨。</p><p>【前腔】人轻慢。自羞惭。泗上威名振。记当年。胜负兵家事。人心更变。除非邹地可停骖。行行不相远。</p><p>这是邹国了。唤邹君出来迎驾。〔内应介〕齐王到此何干。我这里国小。容你不得。别处去罢。</p><p>【前腔】〔净〕车已殆。马先烦。到处相轻贱。有谁怜。有国难投奔。徘徊展转。向鲁门烟月暂盘桓。还应好看管。</p><p>传令齐王已到。宣鲁君出城朝见。〔城上笑介〕鲁君今日免朝。齐王不须朝见。〔净〕好恼好恼。我如今要往莒州去。路又难通。怎么好。〔报上〕楚国救兵到了。〔丑引众上〕</p><p>【前腔】蒙差遣。用机关。只说来相援。共流连。假作趋承也。顺中伏险。〔跪迎介〕请君王早下寳雕鞍。安排上金殿。</p><p>臣淖齿奉楚王令。提兵来救大王。〔净〕赐卿平身。卿远来鞍马劳倦。不知何计可以破燕复齐。〔丑〕大王不必劳神。只用一件东西。小将管取成功。〔净〕你若能成功。便要我的头。我也与你。〔丑〕得令。叫军校。齐王有令。请齐王首级下来。〔应斩介丑〕就将此首级。用匣盛了。星夜献与乐将军去。</p><p>【锁南枝】看他专车骨。想他泛驾年。如今身首各一边。只道列国一时兼。谁知体不全。将首级去献燕。管取乐将军勒燕然。</p><p>齐王骄纵太无知。</p><p>也有身亡国破时。</p><p>善恶到头终有报。</p><p>只争来早与来迟。</p><h2 id="第十出-法章闻变" tabindex="-1"><a class="header-anchor" href="#第十出-法章闻变" aria-hidden="true">#</a> 第十出 法章闻变</h2><p>【西地锦】〔生法章外王蠋上生〕怅望浮生急景。凄凉寳瑟余音。〔外〕江湖廊庙总关心。耳边消息沉沉。</p><p>〔生〕燕王昔恸哭。五月飞秋霜。庶女号苍天。震风击齐堂。精诚有所感。造化为悲伤。而我竟何辜。远身金殿傍。〔外〕浮云闭紫闼。白日难回光。羣沙秽明珠。众草凌孤芳。古道共叹息。流泪空沾裳。〔生〕法章自到莒州。精神恍惚。魂梦顚倒。莫非国中有事么。〔外〕老臣亦闻外而藉藉。说燕兵破齐。未知的否。已差臧儿前去城市中打听。待他回来。便知端的。</p><p>【解三醒】〔生〕想往日凤楼鹤禁。列两行寳珥瑶簪。繁阴翳日流霞浸。湘簟冷永日披襟。到如今旧家庭院苔茵静。旅馆疎楞草色侵。〔合〕空悲愤。而今憔悴。虚费光阴。</p><p>【前腔】〔外〕同患难相抛何忍。任故园归计侵寻。自朱门解组靑山隐。把勋业付与烟林。只见古台断岭残霞影。只听得野戍荒城哀角音。</p><p>〔合前丑〕天有不测风云。人有旦夕祸福。臧儿回来了。〔生〕臧儿。你打听得消息如何。〔丑〕世子。到不好说。臧儿一出门时。就听得外面沸沸扬扬。讲道燕兵尽破齐城。见今已入临淄。我一直走到临淄去。只见城门大开。百姓安堵如故。〔外〕若如此说。此信是虚的了。〔丑〕也到不虚。我又到朝门上打一望。只见宫门深闭。侍卫俱无。问将起来说乐将军兵到。齐王弃城而逃百姓尽归燕国了。我因问了齐王去路。一路追寻上去。闻说齐王往鲁卫各国。那些诸侯。见他骄傲。都不肯相留。恰好楚王遣将淖齿提兵来救齐。〔生〕若如此却好了。〔丑〕也到不见得好。以后不要说罢。〔生〕但说何妨。〔丑〕我对老爹说罢。〔外〕你就对我说。〔丑背生介〕我闻得淖齿也怪齐王骄傲。把王字改了一个土字。如今做了齐土了。〔外〕为何唤做齐土。〔丑〕王字是三画。若去了头上一画。便是土字。〔外〕这等说。莫非齐王反被淖齿杀了么。〔丑〕不知杀也不曾。只闻得齐王首级。已解往燕国去了。〔生窃听哭介〕元来我父王被害。痛杀我也。〔外〕世子禁声。邻比闻知。恐仓卒生变。此间已非你我安身之处。我有一故人。唤做太史敫。他家去此不远。我一向要韬晦避祸。不曾通他知道。如今要自送你去。又恐人认得我。我只得写封书。差臧儿送你到彼。你须脱换衣服。移名改姓。把田字傍边两笔去了。改作王字。就用了我的姓。章字下面。早字去了。改作立字。愿你今日为王立。异日立为王。只说是我家的厮养卒。因我罢官。不用养马。送与他家灌园。他必然收留。就可潜踪在彼。我自归家去。俟后有机会。再与你图匡复便了。臧儿取纸笔过来。〔默写介〕</p><p>【皂角儿】〔生〕不共天雠隙转深。枉了我田宗强盛。不反兵有谁雪忿。感吾师同心断金。媿吾身有戈难枕。到如今易名姓改衣巾。忙投奔似脱网孤禽。〔合〕兴亡一瞬。家邦陆沈。劝临岐仓忙分手。各泪沾襟。</p><p>【前腔】〔外〕你须知翼翼小心。休辞惮晨兴夜寝。为人役服劳奉承。休只管饥餐渴飮。但得他开缄后便收留。无拒却似鸟投林。</p><p>〔合前外付书介〕臧儿。你将此书送王立到太史相公庄上去。就此一路去。只叫他是王立。切记切记。送到后。一竟回画邑家裏来。不消到此处来了。我就此唤辆车儿。卽便回去了。</p><p>【尾声】别君依旧归乡井。倦鸟还应返故林。〔生〕怕只怕断云飞絮两两难寻。</p><p>从知沧海变桑田。</p><p>当日齐师曾破燕。</p><p>东去伯劳西去燕。</p><p>断肠回首各风烟。</p><h2 id="第十一出-计投太史" tabindex="-1"><a class="header-anchor" href="#第十一出-计投太史" aria-hidden="true">#</a> 第十一出 计投太史</h2><p>【捣练子】〔外太史上〕身健在。且加餐。醉裏簪花倒着冠。忙处人多闲处少。谢天敎我老来闲。</p><p>薄暮垂鞭信马归。不如岩下掩荆扉。人间欲避风波险。一日风波十二时。我自从别了王太傅。隐居在此。不觉数年。黜陟不知。理乱不闻。正是桃花流水杳然去。别有天地非人间。只不知近来齐王国事如何了。又不知王太傅宦兴如何了。今日无事。不免在庄前后闲步一回。</p><p>【小桃红】草深幽径。树密衡门。最喜秋成近也。落日山衔紫。流水绕孤村。往事且休论。抵多少贵戚卿帝王孙遭危困也。怎比得我村庄心事稳。物外闲身。别自有乾坤。</p><p>〔生丑上〕心忙不择路。事急且相随。相公。已是太史庄上。不免竟入。〔外〕是谁。那里来的。〔生丑〕小人是王太傅家裏人。〔外〕你可是臧儿么。〔丑〕小人正是。〔外〕这般长成了。那个是谁。〔丑〕他叫王立。是我家养马的。送与相公庄上灌园。〔外〕你老爹做官。须要养马。为何把养马的人。倒送到我家来灌园。〔生丑〕想相公还不知。我主人</p><p>【下山虎】只因直谏触犯天颜。已卸朝簪也。将归故园。今日税驾埋轮。那要车前执鞭。况客邸空囊早荡然。归计桑田变。八口难供在粥饘。特地投庭院。敢祈慨然。倘念屋乌休弃捐。</p><p>有书在此。〔递书外看介〕</p><p>【一封书】王蠋具短笺。太史先生函丈前。从别后数年。缅想高风魂梦间。有厮养王立堪驱遣。送至仙庄充灌园。幸垂怜。赐周旋。草草缄题不尽言。</p><p>你老爹送来。我自然收留。王立。你只住在我家。与我灌园便了。</p><p>【蛮牌令】灌漑莫慵懒。草木要蕃鲜。种植园蔬供客馔。随淡薄度朝昏。向东篱扫除花槛。过南轩点检药阑运耰锄休伤树根。要遮护勤葺墙垣。</p><p>〔生〕小人都知道了。〔丑〕王立。</p><p>【尾声】你服劳只可安卑贱。老相公。衣食还须赖主恩。〔外〕这不消说。〔生背介〕你回去见主人呵。只说我万恨千愁在不言。</p><p>〔外〕今日天晚了。臧儿且留在我门房裏宿歇。待明日写了回书。打发你去。</p><p>忍耐免煎忧。</p><p>安身万事休。</p><p>在他檐下过。</p><p>怎敢不低头。</p><h2 id="第十二出-臧儿复命" tabindex="-1"><a class="header-anchor" href="#第十二出-臧儿复命" aria-hidden="true">#</a> 第十二出 臧儿复命</h2><p>【阮郞归】〔王蠋上〕缘底事减腰围。遣愁愁着眉。波连烟渚暮天垂。春归人也归。</p><p>死别已呑声。生别常恻恻。君今在罗网。何以有羽翼。水声波浪阔。无使蛟龙得。我王蠋自在莒州与世子分手。卽便收拾回家。且喜三径就荒。松菊犹存。只不知燕兵消息平静否。又不知世子到彼收留否。且待臧儿回家。便知端的。</p><p>【朝天子】一自燕兵东入齐。回首临淄破。伤黍离。那世子呵。好似丹山倾穴凤雏飞。暂鸡栖。向荒村肠断式微。这愁城怎解围。这愁城怎解围。</p><p>〔丑上〕山中相送罢。日暮望柴扉。春草年年绿。王孙归不归。呀。老爹先已到家了。〔外〕臧儿你来了。可曾收留。〔丑〕收留了。回书在此。</p><p>【前腔】这是衡阳归鴈一封书。〔外默看介〕前日到那里还未晚么。〔丑〕到彼天将暮。日已西。那太史相公到还认得臧儿。他开缄三复问臧儿。见王立。便留他典守园葵。正服劳夏畦。正服劳夏畦。</p><p>〔外〕如此说。世子已有安身之处了。</p><p>一封书信且安身。</p><p>数亩园林自苦辛。</p><p>画虎不成君莫笑。</p><p>安排牙爪始惊人。</p><h2 id="第十三出-后识法章" tabindex="-1"><a class="header-anchor" href="#第十三出-后识法章" aria-hidden="true">#</a> 第十三出 后识法章</h2><p>【一翦梅】〔生持锄上〕迍邅流寓水云乡。归梦空长。觉后空床。未知谁弱又谁强。眼下凄凉。祇自恓惶。</p><p>腰下宝玦靑珊瑚。可怜王孙泣路隅。问时不敢道姓名。但道困苦乞为奴。王立今日得托身在此。聊且偷生。只不知去后如何。你看满园秋色。好伤感人也。</p><p>【集贤宾】秋来景物皆胜赏。偏敎宋玉悲伤。身世萍浮谁倚仗。指飞乌暗惜流光。看丰茸草莽。种不成灵芝郁鬯。空凄怆。何日得奋飞人上。</p><p>咳。我锄得几条地。身子又早困倦了。不免就这草地上打睡片时。多少是好。〔睡介贴引旦小旦上〕</p><p>【黄莺儿】衣袂动微凉。小山花已送香。东篱渐觉茱萸放。看枫林染霜。听渔歌夕阳。想登高处处人欢畅。〔合〕过回塘。苔茵似展。云幙正高张。</p><p>【前腔】〔旦小旦〕贪耍不成妆。镜台前着甚忙。家园肯惜频来往。随风稻香。牵衣蔓长。羡鸳鸯睡稳芙蓉帐。</p><p>〔合前小旦唤生介〕起来起来。老夫人来了。还睡觉。〔贴〕这就是王立么。为何不去灌园。到在此贪懒睡觉。〔生〕小人灌漑已完。身子困倦。暂时打睡。不想老夫人到来。失于回避。〔旦〕朝英。你去问他为何你这等一个人。到在此灌园。〔小旦问介生〕岂不闻于陵仲子。辞三公而为人灌园。〔小旦〕小姐。到好笑。好意问他。到说甚么于陵仲子。辞三公而灌园。不知是那里说起。〔旦〕母亲。孩儿看此人不是灌园的。可对爹爹说。还该另眼看觑他。岂可着他灌园。譬如鸡司晨。犬司夜。牛司耕。方纔各得其职。若使凤司晨。骥司夜。麟司耕。可乎。〔贴〕你女孩儿家管甚么闲事。你那里见得他不该灌园。〔旦〕母亲。他</p><p>【簇御林】词锋爽。眉宇扬。烱烱双眸日月光。看来岂是村庄相。母亲可再问他。莫不是白龙鱼服遭罗网。论骊黄。莫敎肮脏。须延请入中堂。</p><p>【前腔】〔贴〕休多口。漫主张。女孩儿不忖量。须知内言不出也要成模样。他是外人岂得轻褒奬。〔小旦〕小姐。请端详。只宜藏舌。檀口蕴丁香。</p><p>〔贴〕进去罢。各人自扫门前雪。莫管他家瓦上霜。〔同旦小旦下〕</p><p>【琥珀猫儿坠】〔生〕辞楼下殿。不觉变星霜。邂逅风前黯淡妆。秋波冰鉴费平章。低昂。反敎我藏头露尾。进退彷徨。</p><p>我待偷眼看他一看。我想起来。他是何等样的人。我今日是何等样的时节。</p><p>【前腔】失林穷鸟。敢学凤求凰。咫尺还如天一方。目成心许漫论量。微茫。悄一似佩沈洛浦。云散高唐。</p><p>【尾声】终须打叠明河望。壮志由来百炼钢。没来由揉做绕指柔肠。</p><p>本向园中学耦耕。</p><p>无端花下见娉婷。</p><p>东边日出西边雨。</p><p>道是无情却有情。</p><h2 id="第十四出-王蠋死节" tabindex="-1"><a class="header-anchor" href="#第十四出-王蠋死节" aria-hidden="true">#</a> 第十四出 王蠋死节</h2><p>【何满子】〔王蠋上〕忧国孤忠耿耿。还家双鬂星星。衰柳啼鸦催暮景。动人一片秋声。断鴈沈鱼难倩。别来消息无凭。</p><p>我王蠋自与那人相别。两下裏音信杳然。我想此人乃齐国宗祧所系。他一身存亡。就是一国的存亡。不知他近来安否何如。好生放心不下。早间闻得四面军声。想去此不远。我已着臧儿去打听。不知何故。去久不回。〔丑引众上〕烽火连城起。征书一路催。〔众〕多应持宝剑。还上旧金台。〔丑〕列位少待。待我进去通报。老爹贺喜。〔外〕何喜可贺。〔丑〕臧儿纔到街坊上。只见一队人马。旌人马。旌旗鼓乐。东访西问。问道王太傅家何处。臧儿便上前问道。你们问他何干。他们道要请他出来做官。我连忙把老爹的名字去问他。他道正是要请王蠋。我便晓得是起用你了。因此引他到来。〔外〕且住。齐王已被害。新王又未立。那个起用我。〔丑〕我到不曾问得。待我去问来。列位。如今齐国无主。那一个起用我主人。〔众〕不是齐国。是燕国乐上将军。闻你主人之贤。特来聘他为将。〔丑〕知道了。老爹。原来不是齐国。是燕国甚么乐上将军来聘你。〔外〕呸。谁着你引他来。我这条性命可不送在你这蠢才手裏。且唤他进来。我自回他。〔丑引众人入〕太傅磕头。〔外〕列位少礼。列位到此何干。〔众〕我们奉乐上将军将令。特来请太傅。我们乐上将军闻齐人称道太傅之高。因此令军中。环画邑三十里不得擅入。恐惊动太傅。专请太傅为将。封以万家。请就此上道。〔外〕我王蠋废弃已久。不堪驱策。去也没用。</p><p>【八声甘州】羸瓶断绠。念当年先已委质齐廷。只为谏王不听。因此上退归乡井。〔众〕齐王旣不用了。太傅是义已断恩已绝了。便今日归燕。亦有何妨。当时伊尹先曾事桀。后退归有莘之野。也应商汤之聘。今日太傅何不学他。〔外〕余年幸得全首领。难比幡然莘野耕。浮生。与淸风皓月。久已忘形。</p><p>列位请回罢。我断然去不成。〔众〕太傅。你不去也罢。只是我们奉乐上将军将令。说太傅若不肯来。就引三军屠城。〔丑〕老爹好歹去去罢。不要带累这地方。〔外〕胡说。忠臣不事二君。贞女不更二夫。今日国破家亡。不能报复。岂可助桀为虐。〔众〕太傅决意不去。我们就屠城了。</p><p>【前腔】〔外〕你要屠城。心中自省。没来由为我害及生灵。存亡天定。又何须劫以强兵。〔背介〕须知沟壑堪自经。一死还留千载名。权衡。把生平事业。付与结缨。</p><p>你们旣然定要我去。且在我门外少待。待我进去收拾行李。纔好上路。臧儿。你送列位出门。且把门儿闭上。罢罢罢。人生自古谁无死。留取丹心照汗靑。〔下众〕旣然太傅肯去。我们齐到大门外等待便了。〔丑送出闭门入内奔出开门介〕不好了你们自进来看。太傅在树枝上自尽了。这个威逼。走那里去。〔众看介〕可惜好个太傅。眞是忠臣。</p><p>【扑灯蛾】堪怜一命倾。抵死辞征聘。慷慨杀身易。生死决之俄顷也。丹心不泯。看来无义不如烹。方纔屠城一事。原是恐吓他。不是眞话。况人各为其主。似忠贞更须钦敬。只宜返斾。不必论屠城。</p><p>〔丑〕我那老爹。</p><p>【尾声】淸风堪与夷齐并。今古齐驱好结盟。咳。只是愚公山已有祖茔在彼。论将起来。只合向首阳山筑座坟茔。</p><p>如今就将聘物留在此殡葬太傅罢。〔丑〕这断然不可。若留在此。他在九泉之下。也须嗔责我。快拿了去。〔众〕这也是。不可强他。</p><p>腰金衣紫是何人。</p><p>狥义捐生物外身。</p><p>自古忠臣不怕死。</p><p>若还怕死不忠臣。</p><h2 id="第十五出-君后制衣" tabindex="-1"><a class="header-anchor" href="#第十五出-君后制衣" aria-hidden="true">#</a> 第十五出 君后制衣</h2><p>【捣练子】〔旦小旦上旦〕愁脉脉。意悬悬。绮户轻寒斗帐忺。〔小旦〕衾铁棱棱香易断。梦回十二晚峯前。</p><p>〔旦〕平林漠漠烟如织。寒山一带伤心碧。〔小旦〕暝色入高楼。有人楼上憩。〔旦〕朝英。你把我晌午做不完的衣服。拿来我做完了。〔小旦〕小姐。你又不等这件衣服穿。忙忙的做他怎么。我把被儿都熏香了。不如去睡罢。〔旦〕你不知道。我要上紧做完了用他。〔小旦〕小姐旣要做生活。只怕夜寒冻了你。我与你再穿上件衣服。〔旦添衣介〕咳。我冷到不打紧。</p><p>【楚江情】深闺更渐阑。寒衣渐添。想原空野旷人苦寒。霜威透户愁怎眠也。绨袍堪恋。轻衫尙单。悬鹑百结谁见怜。有甚么旧物靑毡。有甚么旧物靑毡。寒入难遮掩。授衣期已愆。待解衣宽窄未谙。含羞难上难。因此上挑灯不惜拈针线。</p><p>〔小旦〕这等说将起来。不像你自家穿的。〔旦〕谁说我自家穿。〔小旦〕旣不是自家穿。要做与谁穿。这般要紧。〔旦〕呀。你又不老。为何就忘了。前日你我随母亲到花园中。你不见王立身上这般单薄。倘冻死在园上也不好。故此要做与他穿。〔小旦〕小姐又来多事了。前日因你多嘴。被老夫人埋寃了一场。连累朝英也骂得不耐烦。冻死了人。又不要小姐偿命。着甚来由。睡到不去睡。却做衣服与别人穿。〔旦〕你要睡。你是先去睡。〔做衣介小旦背指旦介〕</p><p>【罗江怨】娇娥心性偏。柔情暗牵。心猿意马羞镜鸾。衾温枕暖懒去眠也。直待睡鸭香消。鞾烛频频换。疎钟远寺传。樵楼玉漏残。没来由消瘦芙蓉脸。</p><p>我知道他的意儿了。待我试他一试。〔转身介〕小姐。你可怜那王立。就与他一件衣服。未免少东少西。那里周旋得来。朝英到有一计在此。〔旦〕有何计。你就说。〔小旦〕王立只须成了房户。便有人照管。〔旦〕这也说得是。怎么成房户。〔小旦〕朝英自幼伏侍小姐。今已长成。小姐何不对老夫人说。把朝英配与他。今后他的衣服。自有朝英照管。可不省了小姐费心。〔旦愠介〕谁要你照管〔小旦微笑介〕小姐旣不要朝英照管。小姐自家照管了何如。〔旦〕朝英。我的心事。正要对你说。我要央你去母亲跟前做一个媒。我爹爹每尝要招门当户对的。我却不情愿。只要招赘了王立。便心满意足了。〔小旦〕小姐何不自家说。〔旦〕我害羞。不好说。〔小旦〕小姐害羞。不好说。朝英怕打。不敢说。倘然我说了。夫人发怒起来。说小贱人。小妮子。良贱不可为婚。你为何轻觑我的女儿。可是谁教你说。那时我说朝英自说好。说小姐教我说好。〔旦〕旣如此说。再作理会。衣服已完。明日你与我送去便了。〔小旦〕若要朝英在夫人跟前去做媒。却是难。若要朝英往王立跟前去做媒。却容易。〔旦〕你不消多说。只去便了。〔作迟疑介〕朝英。我不要你送去。〔小旦〕小姐旣然不要朝英送去。自家送了去罢。〔旦〕我又不好独自一个去。我与你同送去就是。你替他穿了。〔小旦〕小姐要穿。你自与他穿。省得我与他穿了。你又着恼。夜深了。收拾起睡罢。〔看衣介合唱〕</p><p>【皂罗袍】缱绻。果然轻暖。算黑貂裘敝。赖此冲寒。和伊牵扯要成绵。不知费多少春蚕茧。随心裁翦。似他在眼前。量情长短。想和他比肩。管温柔乡一入丝难遣。</p><p>乍见风前连理枝。</p><p>须敎月下有佳期。</p><p>一腔心事无人识。</p><p>惟有淸风明月知。</p><h2 id="第十六出-君后授衣" tabindex="-1"><a class="header-anchor" href="#第十六出-君后授衣" aria-hidden="true">#</a> 第十六出 君后授衣</h2><p>【霜天晓角】〔生持锄上〕雨巾风帽。零泪知多少。家国深雠难保。漫劳辗转通宵。</p><p>山月晓仍在。山风凉不绝。殷勤如有情。惆怅令人别。我王立在此。今日也是灌园。明日也是灌园。不知何日是了。</p><p>【太师引】困蓬蒿。这磨折何时了。归期杳愁添大刀。惊鴈断竟无音耗。叹巢林翻做鹪鹩。千缕愁苦萦怀抱。受饥寒一身难保。倘我不能报复而死。埋没了龙泉豹韬。枉蹉跎岁月一死鸿毛。</p><p>前日老夫人引了小姐出来看花。那小姐到有见怜之意。他在母亲跟前。添许多好言语。我也不指望甚么另眼看觑。只是小姐这一段好意思。不免挂在心上。</p><p>【前腔】无端邂逅情牵绕。没来由心旌动摇。我若是富贵的时节呵。怕不会好逑窈窕。愁甚么琴瑟和调。到如今寂寥枯槁。怎比得五陵年少。料难谐鸾俦凤交。枉敎人孤帏梦断魂劳。〔旦引小旦持衣上〕</p><p>【霜天晓角】〔旦〕菱花慵照。别有闲烦恼。〔小旦〕眉黛不堪重扫。那堪败叶萧萧。</p><p>〔旦〕朝英。此间已是园上了。不知王立在何处。〔小旦〕王立哥。小姐来了。</p><p>【桂枝香】〔旦〕看他魁梧相貌。轩昂仪表。只合去奋翮扶摇。为甚似败翎孤鸟。淹留草茅。淹留草茅。行藏难料。多管是迷邦怀宝。〔递衣介〕这绨袍。且御寒威早。还须夺锦标。</p><p>【前腔】〔生〕淸霜嶛峭。号寒辄晓。正砧声白帝城高。奈羁旅玉关人老。途穷敝貂。途穷敝貂。朔风盈抱。有谁知道。这绨袍。恰称腰围小。想含情寄翦刀。</p><p>【大迓鼓】〔小旦〕多娇。为尔曹。针针线线。手自勤劳。从今不必烧祅庙。管取银河渡鹊桥。〔生合〕这段良缘如漆似胶。</p><p>【前腔】〔生〕妖娆。解佩要。兰心蕙性。嫩蕊柔条。瑶池已报三靑鸟。缑岭应须弄玉箫。</p><p>〔小旦合前内高叫介〕王立在那里。老相公与客同来园中飮酒。可上紧收拾打扫。〔旦小旦〔惊下生吊场〕</p><p>【尾声】客来三径须频扫。今夜寒螀伴寂寥。怕梦飞不到楚馆迢遥。</p><p>笑语匆匆已目成。</p><p>绨袍恋恋感倾城。</p><p>相思相见知何日。</p><p>此时此夜难为情。</p><h2 id="第十七出-田单用间" tabindex="-1"><a class="header-anchor" href="#第十七出-田单用间" aria-hidden="true">#</a> 第十七出 田单用间</h2><p>【似娘儿】〔小生田单上〕恢复是何时。愧登坛未遂心机。乐君才略眞无比。幕中料敌。须行反间。方为就裏施为。</p><p>金天方肃杀。白露始专征。王师非乐战。之子愼佳兵。自家田单是也。前日。出奔。宗人用我之计。以铁笼得全。因此满城中皆以我为知兵。推我为将。我想乐毅下齐七十余城。止有二城未下。他要破城。亦有何难。盖因他不屑苟利。以求小成。纵二城以收民心。施仁恩以恢王业耳。若燕国只用此人。实难取胜。若易以他将。就破之易矣。唤帐下说客过来。〔说客上〕全凭三寸舌。打动世间人。请问主帅有何令。〔小生〕你晓得燕昭王已殂。新王卽位么。〔说〕晓得。〔小生〕你晓得新王做世子时。与乐将军有隙么。〔说〕晓得。〔小生〕你旣晓得这个事体。我如今与你千金。你可潜地入燕。赂新王左右。与他交欢。却纵反间。说乐毅与新王有隙。今欲连兵留齐。齐人所患。惟恐他将来耳。若说得他遣他将来代替乐将军。就是你第一功了。你听我道。</p><p>【泣颜回】疾走莫迟疑。到燕邦反间随机。千金赂彼。把前言须使王知。他心中致疑。必然要遣将易他去。〔合〕那其间方好相持。看笑谈自解重围。</p><p>【前腔】〔说〕物换与星移。论金台不比当时。新王卽位。与乐君旧有参差。我投间抵隙。赖威灵少展捐金计。〔合前〕</p><p>三户亦成兵。</p><p>休言只二城。</p><p>一朝权在手。</p><p>便把令来行。</p><h2 id="第十八出-后母授簪" tabindex="-1"><a class="header-anchor" href="#第十八出-后母授簪" aria-hidden="true">#</a> 第十八出 后母授簪</h2><p>【谒金门】〔旦小旦上〕人不见。风急雁行吹断。暖阁香衾羞起懒。天长音信短。〔小旦〕残雪禁梅香浅。偶见一痕初绽。楼上四垂帘不卷。山色偏宜远。</p><p>〔捣练子〕〔旦〕晓风酸。客衣单。魂断空歌行路难。〔小旦〕惊破寒梅前岭雪。玉人无语自凭阑。〔旦〕朝英。前日我在花园裏受了些惊。身子有些病起来。可要对母亲说。〔小旦〕小姐。说也没用。花园裏得的病。只除原在花园裏去医纔好。〔旦〕不要胡说。〔小旦〕我就要同小姐再去花园裏走遭只是老相公不时引客人到彼游翫。倘然撞着怎么了。我闻得老相公卽日要往西庄收米。那时与你同去便了。我只怕那人牵挂。可要去约他一声。〔旦〕你不消去。到那时再处。</p><p>【二犯傍妆台】生怕倚阑干。为别时容易见时难。一霎时惊去雁。何日裏得骖鸾。春蚕到死丝难断。蜡烛成灰泪未干。〔合〕情含宿雨。愁攒远山。梦中佳偶镜中缘。</p><p>【前腔】〔小旦〕幽恨损红颜。殷勤相劝强加餐。少不得金钗敲门扇。说着你玉筯点冰纨抵多少细雨梦回鸡塞远。小楼吹彻玉笙寒。〔合前贴上〕</p><p>【绕地游】闲心撩乱。为爱女偏萦绊。病损朱颜。枕痕添线。</p><p>我儿。你这两日为何瘦了些。</p><p>【簇御林】〔旦〕为流光换。时序迁。懒簪花贴翠钿。闲愁惹起梁间燕。金针懒拈。绣线懒添。心摇摇不定如蓬转。〔贴〕我儿。你是这等。可不忧坏了做娘的。〔旦〕免忧煎。由他消瘦。莫问病恹恹。</p><p>〔贴〕朝英过来。你可知道小姐为何这般消瘦了。〔小旦〕小姐自从那日随老夫人往园上去。〔旦背摇手介〕被老夫人抢白了一场。因此气恼成病。</p><p>【前腔】他为多开口。损旧颜。这些时不耐烦。玉肌暗减松金钏。眉端翠攒。腰肢带宽。那些儿努力加餐饭。绣帘前。长吁短叹。只是病恹恹。</p><p>〔贴〕我儿。原来你为我做娘的恼了你。你看我许多年纪。举眼再有何人。就是我老人家三言两语。也只要你好。你为何放在心上。〔小旦〕只为老夫人平日养娇了小姐。因此当不起说话。老夫人有甚么东西。把件与他耍耍。消他气罢。〔贴〕我儿。昨日你爹爹买得一枝宝簪。我正要拿来与你看。左右是你的。就与你罢。〔旦〕宝簪又医不得病。要他何用。〔小旦〕长者赐。不敢辞。我替小姐戴了。〔贴〕我儿。这枝簪儿。非同小可。</p><p>【前腔】看他金光灿。寳气悬。买将来价十千。休言不入时人眼。光生翠钿。辉添鬂蝉。珍藏莫认做闲钗钏。镜台前。且将消遣。何事病恹恹。</p><p>【尾声】〔旦〕新愁不遣双蛾展。鹦鹉前头不敢言。〔小旦〕要忘忧除非是堂北灵萱。</p><p>〔贴〕寳簪亲付到房栊。</p><p>病裏还须罢女工。</p><p>〔旦〕情到不堪回首处。</p><p>一齐分付与东风。</p><h2 id="第十九出-骑劫代将" tabindex="-1"><a class="header-anchor" href="#第十九出-骑劫代将" aria-hidden="true">#</a> 第十九出 骑劫代将</h2><p>【金珑璁】〔乐毅上〕金台推毂重。王言三锡师中。图王业且从容。</p><p>我乐毅自从燕昭王拜为上将军。赵惠文王以相国印授我。因幷护各国之兵。今已尽下齐城。止有莒州卽墨未服。我想旣有非常的遭遇。当有非常的功业。岂可局迹当时。止于兼倂。故此特宽二城。以示恩信。将使莒州卽墨之人。反仇其上。愿释干戈。使我泽如春。民应如草。道光宇宙。贤智托心。邻国倾慕。四海延颈。则王业隆矣。只是新王与我旧时有隙。恐敌国反间。令其致疑。从中生变。这也只是尽其在我。听之于天而已。</p><p>【驻马听】早奏肤功。迟速惟图王业隆。故把二城宽纵。将使万姓从风。四海攸同。须敎长剑倚崆峒。放牛纵马归无用。不让桓公。报仇九世。春秋称重。</p><p>【前腔】〔净扮骑劫披挂持节上〕长戟雕弓。一旦兵权掌握中。建牙尊宠。开府豪雄。新拜元戎。此处是乐将军帅府。可通报。〔众〕天使到了。〔末〕将军衔命远来。失于迎迓。〔净〕新王恐将军久暴露于外。特命骑劫来替将军归国。请还昌国旧侯封。三军诸将皆吾统。〔末〕我已知有今日了。〔净〕乐将军。岂不闻成功者退。将来者进。君已成功。成功者退。吾当接踵。</p><p>〔末〕旣如此。验了兵符。我把这将印与将军。〔净〕小将旣领兵。就此吿别前去。请将军从容归国便了。正是将军不下马。各自奔前程。〔引众下末吊场〕叫从人与我脱下这征袍。〔从〕请问上将军。几时起马归燕国去。〔末〕我不往燕国去了。我原是赵国人。我如今竟往赵国去便了。</p><p>【北沽美酒】狡兎死走狗烹。狡兎死走狗烹。飞鸟尽早藏弓。休道犹思塞上翁。报国念已无从。衔芦的断鸿惊恐。遥缯缴览辉翔凤。说甚么昌国侯封。怕做了北邙孤冢。任他们波翻浪涌。征西战东。垂成业已空。呀。总算做一场春梦。</p><p>五载功劳一旦灰。</p><p>回头长揖谢金台。</p><p>鲤鱼脱却金钩去。</p><p>摆尾摇头再不来。</p><h2 id="第二十出-园中幽会" tabindex="-1"><a class="header-anchor" href="#第二十出-园中幽会" aria-hidden="true">#</a> 第二十出 园中幽会</h2><p>【七娘子】〔旦小旦上〕小帘朱户频频倚。盼幽期漫劳屈指。〔小旦〕多病婵娟。少年覊旅。两下一般愁緖。</p><p>小姐。前日老夫人问病时。我正要就这个机会对他说你为何到摇手起来。因此我只得支吾过了。不知你是何主意。〔旦〕朝英。你那里知道。你就说出来。料母亲也定不依允。反要来堤防着我。却不误了事。〔小旦〕小姐见得是。今早老相公已往西庄去了。老夫人此时又睡了。乘此微月。我们去罢。〔旦〕只是我身子害病。去不得。〔小旦〕小姐。你的病正该吃这服药。我扶着你去。</p><p>【园林好】〔旦〕月微明朦胧琐帏。〔小旦〕把衾裯把纤腰手扶。按不住一腔祅火。〔合〕弓鞋小踏霜芜。罗袜冷透烟莎。</p><p>〔小旦〕小姐此间是他的房了。我上前唤他。阿呀。这般没福。你看门儿锁上。不知往那里去了。小姐。小姐。你往常时贼一般堤防人。不要我来约他。谁想今夜会他不着。可不是自家误了事。〔旦〕且等待他一回。〔小旦〕若等不来。恐反被别人撞着。不如回去罢。〔旦〕旣来了。难道就回去。〔小旦〕我说你看远远望见有个人来了。我和你且躱在树影底下。待他过去。</p><p>【前腔】〔生上〕夜深归茕茕荷锄。惨淸霜寒威切肤。早是得了这件衣服。若只似前日这般单薄。叹无衣怎生遮护。今夜裏自踌躇。何日得遂欢娱。</p><p>〔小旦〕是他来了。〔旦〕早是不回去。〔小旦〕小姐。吃你等着了。待我唤他一声。王立哥。小姐在此。你拿了这被儿。与小姐少叙一回。我去去便来。〔旦〕朝英住在这裏。与你同回去。〔生〕由他去去就来。〔小旦〕小姐留我。也不是眞心。我也不住在这裏。正是闭门不管窗前月。付与梅花自主张。〔先下旦〕此处可有人来么。〔生〕此处只有王立行动。况且夜深了。那里得个人来。〔旦〕旣没有人来。我和你且在这裏闲语片时。〔生〕小姐。待我开了门。房裏坐罢。此处风露寒冷。〔旦〕不妨。你须是实对我说。你是甚么样人。说明了我纔进房去。〔生〕小姐。你猜我一猜。是何等样人。</p><p>【忒忒令】〔旦〕莫不是蝉联贵戚。莫不是凤楼仙侣。莫不是龙居浅水。遭虾相戏。莫不为泣骊珠。吓鹓鶵。羁騄駬。沈埋在这裏。</p><p>【前腔】〔生〕我也曾乘坚策肥。我也曾遍身罗绮。我也曾金尊绿醑。雕盘甘旨。只因为遇明夷。履艰危。遭顚沛。流落在这裏。</p><p>〔旦〕我何等待你。你只把闲话来支吾我。你今日尙不肯吐胆倾心。若后来发达。必然负我。我来差了。叫朝英。我要回去。我本将心托明月。谁知明月照沟渠。〔下生留〕小姐。朝英还不曾来。</p><p>【川拨棹】〔旦〕空留意。到如今你尙执迷。恨明月自照沟渠。恨明月自照沟渠。料伊家是薄幸的。没来由强问伊。</p><p>【前腔】〔生〕我我的眞情欲诉谁。我若好说。不对小姐说。对谁说。我的眞情只好天知地知。怕出言驷马难追。怕出言驷马难追。怕隔墙有属耳的。怕机不密惹是非。</p><p>小姐不消只管问我。待我说个誓罢。〔跪介〕皇天在上。若法章有发达之日。负了小姐。天地不容。鬼神诛戮。〔旦〕且住。你方纔明明说出法章二字来。可见你不是甚么王立了。</p><p>【尾声】分明露出眞名字。仔细从头说与我知管深藏不露些儿。</p><p>〔生〕罢罢罢。一时忙迫。说了眞名字出来。毕竟瞒不得小姐了。我本齐王世子田法章。那王蠋就是我的太傅。只因他谏王被黜。我去救他。触怒父王发在此处安置此后国破家亡。父王被害。太傅算我不免。要将我寄在你家。把我假做他家养马之人。把田字去了两傍。章字去了下截。改名王立。他说你今日为王立。愿你异日立为王。但此事只可你知我知。若还泄漏。我就不能安身立命了。〔旦〕旣然如此说明。我就将千金之体。一旦付与你。也不枉了。如今和你进房去。</p><p>鸾交凤友喜追随。</p><p>岂但鹪鹩寄一枝。</p><p>雪隐鹭鹚飞始见。</p><p>柳藏鹦鹉语方知。</p><h2 id="第二十一出-朝英夜候" tabindex="-1"><a class="header-anchor" href="#第二十一出-朝英夜候" aria-hidden="true">#</a> 第二十一出 朝英夜候</h2><p>【懒画眉】〔小旦上〕蜂媒蝶使簇花神。握雨携云自苦辛。须知寒谷已生春。想他芳菲零乱红香褪。和叶和花付与人。</p><p>〔惊介〕那个扯住我。啐。</p><p>【前腔】原来是低枝抓住石榴裙。惊得我手颤心慌汗满身。回头顾影恍疑人。含酸受冻应难忍。啧啧。还不曾开房门。尙兀自雨打梨花深闭门。</p><p>【前腔】〔生持被上〕梦中云雨觉来真。谁道明河不可亲。〔望介〕朝英来了。小姐出来。〔旦〕偷将罗带结同心。〔生旦合〕只愁别后难亲近。携手临岐各损神。〔小旦〕</p><p>小姐。如今病好了么。〔生〕被儿在此。你还拿了。〔小旦〕且留在此罢。省得下次又要拿来。〔旦〕还拿去。恐老夫人不时点检。〔小旦接被介〕王立哥。你自进房去罢。省得有人窥觑。〔生下作回首介〕小姐。昨晚说的话。千定不可泄漏。〔小旦〕小姐到不打紧。我只愁你泄漏了。〔生笑下〕</p><p>【前腔】〔小旦〕看他羞蛾凝翠转生春。蝶粉蜂黄褪几分。今宵一刻値千金。〔作整发介〕头发都乱了。鸾钗半亸笼蝉鬂。小姐。小姐。每常朝英有些差迟。动不动是小贱人。小贱人。今夜裏受怕担惊是小贱人。〔旦小旦下生上〕</p><p>【前腔】盈盈罗袜步生尘。且喜得睡稳金铃不吠人。〔望介〕看他低回朱户悄捱身。几时得戏鱼波上寻芳信。定许渔郞来问津。</p><p>恩情一霎时。</p><p>密约两无疑。</p><p>久旱逢甘雨。</p><p>他乡遇故知。</p><h2 id="第二十二出-牧童拾簪" tabindex="-1"><a class="header-anchor" href="#第二十二出-牧童拾簪" aria-hidden="true">#</a> 第二十二出 牧童拾簪</h2><p>〔丑牧童上〕不言牧田远。不道牧陂深。所念牛驯扰。不乱牧童心。自家是太史相公庄上牧童的便是。方纔喂了牛回来。不觉日出了。</p><p>【淸江引】长蓑圆笠随身好。最喜牛驯扰。洗耳飮淸流。带醉眠芳草。弄长笛一声山月晓。</p><p>〔拾簪介〕甚么东西。明晃晃的。不知是铜的是金的。</p><p>【前腔】这簪儿看来眞个好。想是金和寳。临池紫气流。映日红光耀。想牧童命儿中该醉饱。</p><p>我且藏在身边。慢慢的村中换些酒吃。</p><p>牧童时运好。</p><p>拾了一件寳。</p><p>拾的虽喜欢。</p><p>失的要烦恼。</p><h2 id="第二十三出-朝英寻簪" tabindex="-1"><a class="header-anchor" href="#第二十三出-朝英寻簪" aria-hidden="true">#</a> 第二十三出 朝英寻簪</h2><p>【醉扶归】〔旦小旦携减妆上旦〕日高丈五羞慵起。〔小旦〕枕屛前只得强扶携。新愁减却小腰肢。小姐。你看镜中的眉儿。比旧不同了。〔旦〕菱花不耐蛾眉竖。朝英。朝英。小鬼头儿少不得也要竖蛾眉。眼睁睁春心难按傍州例。</p><p>〔小旦〕小姐。你那宝簪儿在那裏。</p><p>【香柳娘】寳簪儿在那裏。〔旦〕寳簪儿在那裏。怎么不见了。寻一寻。〔小旦〕竟没寻处。〔旦〕莫不是匆忙卷入吴绫被。〔小旦〕被儿方纔是我折过的。那得个宝簪儿在裏头。〔旦〕想是不曾戴。〔小旦〕小姐。你每常不是这般忘事。昨日晚妆时。是我和你戴的。我和你戴的。想鸳枕夜深欹。情浓寳簪坠。〔旦〕若还失在彼。若还失在彼。他必自护持。可无他虑。</p><p>〔小旦〕小姐。若还掉在他房裏。怕怎么。</p><p>【前腔】倘失在路裏。倘失在路裏。被人拾取。他道夜深何故遗簪珥。必然要致疑。必然要致疑。事迹旣跷蹊。情踪怎遮蔽。〔旦〕倘夫人到此。倘夫人到此。偶然问及。怎生回对。</p><p>〔小旦〕小姐。你把减妆儿自家收拾过了。待我去寻一寻来。〔旦〕你去寻寻便来。但知报道金簪坠。髣髴还应露指尖。〔小旦寻介〕</p><p>【前腔】且寻踪觅迹。且寻踪觅迹。依着苔痕步履。惊得我眼都花了。那些个不贪夜识金银气。看园林树密。看园林树密萝薜拂墙低。回头偶搔住。待拂拭薜围。且拂拭薜围。惟有落叶满衣。残枝堆砌。</p><p>〔寻介丑上〕夜眠淸早起。又有早行人。你看远远一个丫头来。莫不是寻簪子的。我且诈醉了。支吾过他去。〔小旦〕牧童你那裏来。</p><p>【前腔】〔丑〕在前村醉归。在前村醉归。〔小旦〕为何大淸早起就醉了。〔丑〕可吃了你的。干伊甚事。须知卯酒令人醉。〔小旦〕你可曾见地下掉一只簪儿么。〔丑〕不曾见甚的。不曾见甚的。〔搂小旦介〕此处少人知。与你从容且嬉戏。〔小旦怒介〕你这狗才。那裏噇了酒。这等放肆。我吿诉老相公打你。〔丑〕倒要吿诉老相公。我晓得了。姐姐请息怒。你何须怒起。你何须怒起。你东我西。各宜回避。</p><p>骂便骂得好。却是不还了。〔下小旦〕忙忙〔的寻东西。撞了这个狗才。被他缠得不耐烦。如今且到那人房裏去寻。王立哥在房裏么〔生上〕</p><p>【宜春令】是谁来扣破扉。且披衣疾忙觑渠。〔小旦〕是我。〔生〕原来是朝英姐。朝英忽至。想今宵重订鸳鸯会。〔小旦〕那裏是。小姐一枝宝簪。是老相公与他的。昨晚戴出来不见了。特特到此寻问。不知你可曾见否。〔生〕看羁人家徒四壁。那少原亡簪何处。咳。想来掉在路上了。倘若被人拾了去。露出来怎么了。早难道人亡人得。付之无意。</p><p>如今你只在家裏去寻。我在园上。推说打扫。仔细再寻便了。</p><p>一场佳会称人心。</p><p>不道匆忙失寳簪。</p><p>但愿应时还得见。</p><p>须知胜似洛阳金。</p><h2 id="第二十四出-计成火牛" tabindex="-1"><a class="header-anchor" href="#第二十四出-计成火牛" aria-hidden="true">#</a> 第二十四出 计成火牛</h2><p>【朝中措】〔田单上〕幕中奇计出龙韬。恢复在来朝。莫笑临淄市掾。试看卽墨雄豪。</p><p>自家田单是也。前日纵反间于燕。他那裏听信了。差骑劫来代了乐毅。如今乐毅竟自归赵国去了。我闻得燕军忿恨。都无心恋战。就此时势。正好用计。我故诈事神师。扇惑燕人。又用反间。使他劓鼻掘冢。以激我军之怒。此时不进兵。更待何时。叫军校。我分付收集城中的牛。有许多了。〔众〕水牛黄牛共有千头。〔小生〕勾了。你可把我连日画成的五彩龙文绛绡衣披在牛身上。把利刃束在牛角上。把油灌的芦苇缚在牛尾上。凿城数十穴。纵牛从穴而出。你这五千壮士。卽随其后。俟尾上火发。牛怒。必触伤燕军。乘其惊惶。衔枚疾击。破燕必矣。</p><p>【四边静】三军倾耳听吾道。须知用兵巧。座上有神师。城中下飞鸟。〔合〕神道设敎。兵行诡道。他将惰与兵骄。分明待天讨。</p><p>【前腔】千牛奔突如风扫。燕军定惊扰。壮士尽衔枚。城中且喊噪。〔合前〕</p><p>火牛冲突卽长驱。</p><p>骑劫安知备不虞。</p><p>计就月中擒玉兎。</p><p>谋成日裏捉金乌。</p><h2 id="第二十五出-田单破燕" tabindex="-1"><a class="header-anchor" href="#第二十五出-田单破燕" aria-hidden="true">#</a> 第二十五出 田单破燕</h2><p>【红绣鞋】〔骑劫上〕燕军战胜兵强。兵强。齐人早已约降。约降。我猛似虎狠如狼。威已振势方张。〔合〕且收弓矢掩旗鎗。</p><p>自家燕将骑劫便是。我想乐毅在此攻城。经年不克。我一来替他。齐兵就要投降。只此就见得我胜似乐毅了。叫军校。齐人若降。定大开城门。随你们进城去抢。把金帛女子。都来献与我。我归到国中。也要使用。只有帑藏所存衣粮。随你们分用便了。〔众〕得令。</p><p>【前腔】将军福分高强。高强。管敎金帛盈箱。盈箱。众士卒好商量。开帑藏抢衣粮。〔合前火牛壮士上内鼓噪兵献骑劫首级小生上〕</p><p>【玉芙蓉】军威似雪霜。阵势如波浪。觑燕人捧头鼠窜救死扶伤。循环奇正谋猷壮。前后干戈载戚扬。〔众〕将军也是齐王子孙。何不就卽了王位罢。〔小生〕你们那里知道。齐王自有世子法章见在。须当访求来立他。岂可自立。我虽宗党。愿储君无恙。算纪纲东海必明王。</p><p>【前腔】同心在战场。戮力恢齐壤。到如今亨屯济蹇国运繁昌。功成不用千金赏。列国应知我武扬。</p><p>〔众〕不如就立了将军。省得又去寻访。〔小生〕说那裏话。〔合前〕叫军校。你们可晓得世子在何处。〔众〕世子原安置在莒州。与太傅王蠋最厚。如今王蠋已死节。他家在画邑。若不在王蠋家裏。只在莒州。〔小生〕旣如此说。就整备法驾。到王太傅家去。</p><p>【前腔】想当时闻丧亡。画邑应同往。料年来多是在彼潜藏。膏车秣马鸾和响。彩仗朱旛豹尾长。</p><p>〔合前众〕禀将军。此间正是王太傅家了。〔小生〕你去问。〔众〕裏面有人吗。〔丑扮臧儿上〕平生不作亏心事。半夜敲门不吃惊。是谁。又是许多人马。列位。往年多承下过。把我一个老爹送了。今日又来。莫非要臧儿去做官。〔众〕我且问你。世子可在这裏。〔丑〕戏子不在这裏。是谁做。〔众〕不是。是问齐王世子。〔丑〕不知。不知。前日领了一伙人回来。我老爹道我蠢才害了他。至今心裏懊悔。再不管闲事。〔小生〕待我自来问他。你可是王太傅家裏人么。〔丑〕正是。〔小生〕你叫做甚么名字。〔丑〕我叫臧儿。〔小生〕你就是臧儿。我也不认得你了。你还记得我么。你太傅与我最好。〔丑〕我老爹只与太史相公交厚。不曾见与将军好。〔小生〕且住。如今世子在你家。在太史相公家。〔丑〕不在我家。在太史相公家。〔小生〕旣在太史相公家。烦你同去请一请。包你也有好处。〔丑〕我不去。我不去。〔小生〕旣不肯去。把他杀了。〔丑〕我便去。只不知寻他怎么。莫非要害他。〔小生〕不是。我是田将军。已破燕复齐。今日请世子出来。要立他为王。〔丑〕果然是。还是哄我。〔小生〕那个来哄你。〔丑〕若如此说。我那老爹也是个仙人。他前日使我送世子去。只说是我家养马的。送去灌园。与他改名做王立。说今日为王立。愿你异日立为王。如今应了他的口。可不是仙人。〔小生〕旣如此说。讨马来。与臧儿骑了同去。</p><p>【前腔】忙投太史庄。定不敎虚往。问王立便知就裏行藏。若还在彼灌园时呵。管药阑匕鬯仍不丧。草径灵芝倍有光。〔合〕齐歌唱。喜储君无恙。算纪纲东海必明王。</p><p>荒园此日荷耰锄。</p><p>谁识丹山彩凤雏。</p><p>踏破铁鞋无觅处。</p><p>得来全不费功夫。</p><h2 id="第二十六出-迎立世子" tabindex="-1"><a class="header-anchor" href="#第二十六出-迎立世子" aria-hidden="true">#</a> 第二十六出 迎立世子</h2><p>【山歌】〔丑牧童上〕牧童路上撞娇娘。撞着子娇娘就无主张。便要替渠树阴底下党介一党。荒草地上横介一横。弗道渠全弗矁采。倒捉我来呪骂子介一顿。抢白子介一场。我满肚皮包尽子个恶气。又难替渠数黑论黄啰。羌天有知。幸问起我个簪子。惹动子我个火囤肚肠。我思量个只簪子。倒是渠个实犯眞赃。若拿笪来换呷酒吃。不如在家主公面前去请子个风光。我只要燥子我个寡脾胃啰。管打得个丫头满身靑膀。我只要博子个笑脸也啰。管气得家主公肚膨。没道是我看牛■〈囗外男内〉儿像个羊棚裏牯牛自觉大。权时且做一只搅棚羊。</p><p>我前日拾了簪子。恰好遇着朝英来寻。我就晓得是他偷出来的了。他若在我面上有些好意思。我到也还了他。不道受了他的气。故此要俟候老相公回家。出他的丑。远远望见老相公回来了。〔外上〕</p><p>【六么令】田畴丰穰。喜西成已及收藏。公私逋负有何妨。偿私债上官粮。一家数口都欢畅。一家数口都欢畅。</p><p>〔丑〕老相公。牧童叩头。〔外〕牧童。牛好么。闲时养来忙时用。不要冻了他。〔丑〕老相公。这是小人的干己。不消分付。〔外〕你今日何故在此。〔丑〕小人拾得一只簪儿。拿去换酒酒家疑我偷来的。因此将来献与老相公讨赏。只要一件绵袄。〔外看惊介〕绵袄一定与你。你仔细对我说。是那里拾的。〔丑〕在花园裏拾的。〔外〕可曾有人寻。〔丑〕小人拾了这只簪儿。只见就有朝英出来寻。小人躱在树上看他。见他荒荒张张。在王立房裏走了一遭。就出来了。〔外〕你只在外面俟候。〔丑下外怒介〕老夫人在那裏。〔贴上〕</p><p>【前腔】缘何喧嚷。想应为家计匆忙。他平时喜怒总相忘。因甚事恁乖张。敎人忙裏难思想。敎人忙裏难思想。</p><p>老相公。你为甚么这般发怒〔外〕前日我买那宝簪儿。原主抵死要取赎。故此着恼。如今簪儿在那裏。〔贴〕我与了女孩儿了。〔外〕你快取来还他。〔贴入出介〕女孩儿一时不知放在那裏。待明日寻出来还他罢。〔外〕呸。在那裏。在那裏。可不在这裏。〔贴惊介外〕快唤朝英这贱人出来。〔小旦上〕是非终日有。不听自然无。〔外〕朝英。你做得好事。〔小旦〕做甚事来。〔外出簪介〕</p><p>【绵纒道】细参详。这簪儿何缘出洞房。我家法凛如霜。怎容得宋玉在隔墙。为甚的云髻上点新妆。倒失落在路傍。好敎我急煎煎迸断刚肠。快说出这行藏。料应是桑间濮上。〔贴〕那里有这等事。还要仔细酌量。〔外〕何必更酌量。眼见得是淫奔伎俩。这丑声儿免不得被人扬。</p><p>我且问你。你到王立房裏去何干。〔小旦〕谁见我去来。〔外〕叫牧童。你曾见他往王立房裏去么。〔丑〕小人亲见的。</p><p>【前腔】〔小旦〕自恓惶。霎时间露出短长。灾祸起萧墙。谁知道黄雀窥觑螳蜋。〔外〕我明知是我那不肖女做出来了。你从实说来。〔打介小旦背哭介唱〕巫山雨已断送神女高唐。苍梧云怎遮护帝子英皇。〔转身介〕老相公不要拷打了。是朝英偷来。要央王立去卖。及至到他房裏。摸摸袖裏不见簪儿。明知掉了。再不敢说。岐路叹亡羊。〔外〕胡说。明明是个私情的勾当。快说出来。〔小旦〕怎扭做私情勾当。如今已露赃。这生死但凭家长。〔外〕你可是与不肖女做脚。〔小旦〕朝英偷了宝簪。就打死也该的。老相公。你亲生的女儿。何忍教使婢去攀害他。又何须牵引到娘行。</p><p>【普天乐】〔贴〕拷梅香也难拦当。旣招成也难轻放。女孩儿女孩儿有甚猖狂。又何必说短论长。〔外〕还来主张。不思量。平日裏不肯堤防。〔怒推倒贴介旦上〕</p><p>【古轮台】累萱堂。先扶娘起吿爹行。〔外〕你又怎样说。〔小旦〕我已认了。你不要多说。〔旦〕朝英认罪俱虚谎。〔贴〕我儿。你不要护他了。〔旦〕一身做事独自承当。〔外〕我说。我说。可不羞杀了我。可不气杀了我。养得好女儿。养得好女儿。〔旦〕爹爹不要恼孩儿。自古道人间天上。野馆空房。怎禁怨旷。算来何不早商量。〔小旦〕小姐说话放和软些。〔外〕你不取媒而自嫁。非吾种也。〔自绑旦介〕牧童。与我拿王立过来。〔生上〕仲尼旅人。文王明夷。苟非其时。圣贤低眉。〔丑〕王立在此。〔外〕也绑起来。〔旦〕爹爹。要绑孩儿只管绑。只是王立却绑不得。〔生〕由他绑罢。不要多说。〔外〕为何绑不得。〔旦〕他是齐王世子。田为姓名唤法章。〔丑浑介外惊介〕他是王立。怎么到是田法章。〔旦〕他更名异姓。是储君宗子。须存模样。〔外〕且不要绑。我只是绑这两个贱人。沈在水裏去。〔贴跪介〕念我老糟糠。他若死我孤身晚景转凄凉。</p><p>〔外背沈吟介〕他在这裏。也送他不成。待我哄他进去。你去看他其余的首饰有无。若还都在。再处。〔贴入外关门介〕我且关你在裏头。待我送了这两个来放你。〔贴内叫介〕老相公。可怜可怜。〔外〕我虽草莽之臣。与他亦有君臣之义。我不惟不该害他。也不好凌辱他。只是容他在此不得了。</p><p>【前腔】助衣粮。卽时赉发往他方。若留在此遭讥谤。〔生〕自甘罪状但凭发放。怜爱女须宽法网。〔外〕国听君王。家凭家长。况伊家尙未立为王。何得乱吾家法。任私情乔做王章。〔旦〕分开凤侣。拆散鸳行。前生业障。烧了断头香。惟愿你做少康一旅早腾骧。</p><p>【尾声】〔外〕绑他早去沈波浪。〔生〕断送芙蓉一夜霜。〔外〕免敎伊玷污门墙。</p><p>〔旦〕孩儿死便死。还要见见母亲。〔外〕他教道得你好。还要去见他怎么。快走快走。省得又打。〔打介小生丑引众上〕</p><p>【神仗儿】齐开仪仗。齐开仪仗。三军歌唱。尽欢如挟纩。信宿春从天上。车马过闹村坊。旌旗展到村庄。</p><p>有人么。〔生〕是谁叫门。〔走出看介问介丑〕是我。〔生〕臧儿缘何到此。〔丑〕特引田将军迎立世子为王。〔指生介众跪生引众同入介外同旦小旦下小生〕</p><p>【滴溜子】微臣的。微臣的。田单启王。微臣的。微臣的。与六军稽颡。兆民齐心瞻仰。请吾王登庙堂。早颁功赏。特候衡门。卽便束装。</p><p>〔生〕齐国危而复安。亡而复存。皆叔父之功。只怕法章身微德薄。不能当此。臧儿过来。太傅一向好么。〔丑〕大王还不知。太傅已殉节。不肯仕燕。在树枝上自尽了。〔生〕如今坟在何处。〔丑〕在愚公山下。〔生〕可分付军中。准备祭礼。就使臧儿先引一行人到彼陈设。我早晚就同田将军来行礼。〔丑〕若无渔父引。怎得见波涛。〔先下生〕叔父。寡人流落在此。未免饥寒。解衣推食。多亏他家小姐。我欲烦叔父为媒。聘他为王后。可于军中取黄金百斤。袍带一付为聘。〔小生〕传令军中。取黄金百斤。袍带一付听用。〔生〕请问叔父的宅眷在何处。〔小生〕臣少年不遇。餬口市椽。况经乱离。不曾娶妻。〔生〕若如此。寡人也与叔父做个媒。此间侍儿朝英。甚有义气。我欲聘他与叔父为妾。意下如何。〔小生〕旣蒙大王赐昏。便当聘以为配。〔生〕分付军中。再取白金百两。彩段十端来用。请主人夫妇出来谢别。〔贴上〕不是一番寒彻骨。争得梅花扑鼻香。老臣太史敫一时病发不能奉送大王。望乞恕罪。〔生〕寡人一向在此搅扰。不得面谢。只有一言。方纔我劝主人。他道我未立为王。不当乱他的家法。如今我旣立为王。已自有国法了。主人说他家小姐不取媒而自嫁。如今已有田将军为媒。聘礼黄金百斤。袍带一付在此。聘他为王后。就烦老夫人收了。余外白金百两。彩段十端。就是寡人为媒。聘朝英来。以配田将军也。烦老夫人收了。待寡人到了临淄。百官朝见过。便差车骑来取。</p><p>立新王今朝龙驾去。</p><p>迎贤后明日凤车来。</p><p>喜孜孜鞭敲金镫响。</p><p>笑吟吟同唱凯歌回。</p><h2 id="第二十七出-太史自叹" tabindex="-1"><a class="header-anchor" href="#第二十七出-太史自叹" aria-hidden="true">#</a> 第二十七出 太史自叹</h2><p>【金蕉叶】〔外上〕奈何奈何。洗不去玷宗辱祖。〔贴〕喜将星早已执柯。想红鸾相将临户。</p><p>老相公贺喜。〔外〕贺甚么喜。〔贴〕女孩儿做了王后。如何不要贺。〔外〕王便怎么。后便怎么。无父母之命。媒妁之言。钻穴隙相窥。踰墙相从。则父母国人皆贱之矣。</p><p>【红衫儿】还亏你无端来称贺。羞杀我堂堂丈夫。若论咱心性怎生饶恕他。悔当时不一剑斩了那妮子。待从容绑去沈河。把机关挫过。〔贴〕谁教你不斩了他。如今要斩也斩不得了。〔外〕如今为王命蹉跎。你番来笑我。你番来笑我。</p><p>【前腔】〔贴〕没来由晚景添嗔怒。老相公。事已如此了。到此如何。礼聘为君后也不负他。岂不闻父为子隐。为甚的打破砂锅。絮叨叨有许多。早难道为女招夫。便光门耀户。便光门耀户。</p><p>倘明日来迎时。你我也须亲送。〔外〕我去送他。我去送他。不及黄泉。无相见也。我今生断不见他的面了。〔贴〕旣是老相公不肯去。待老身送他罢。〔外〕你要去时。我与你两件东西戴去。〔贴〕是那两件。〔外〕一件是那做证见的宝簪儿。一件要借个鬼脸儿与你遮羞。〔贴〕旣如此说。我也不送他了。只到他房裏去看他看便来。</p><p>欲正家风未遂怀。</p><p>只因王命聘裙钗。</p><p>万事不由人计较。</p><p>一生都是命安排。</p><h2 id="第二十八出-墓祭王蠋" tabindex="-1"><a class="header-anchor" href="#第二十八出-墓祭王蠋" aria-hidden="true">#</a> 第二十八出 墓祭王蠋</h2><p>〔丑引军抬祭礼上〕前日臧儿送进去。今日臧儿请出来。若是主人知此事。也应含笑在泉台。我主人王太傅。旣能尽心于新君。又能尽节于旧主。今日新王卽位。自来祭奠他。也不枉了此间正是他墓所。待我打扫过。你们却陈设祭礼。待大王来。〔生小生同众上〕</p><p>【双调新水令】〔生〕路车丹毂驾靑骢。路车丹毂驾靑骢。舍锄把犁丝缰来鞚。草根陈义士。山色老愚公。旧恨重重。禁不住泣游麟悲鸣凤。</p><p>【驻马听】南岭乔松。南岭乔松。靑靑的孤标霜雪中。北邙丘垄。累累的多少繁华梦。猛可地悼亡泪染杜鹃红。险些儿偷香手做鸳鸯冢。老人家心性儿凶。亏杀元戎。提起我在烟霞洞。</p><p>〔小生〕大王待太傅如此。眞不以存亡易心。〔生〕叔父当时未曾出仕。也不知俺朝中的事来。那时多少官员们。以后尽节的只有太傅一人。</p><p>【川拨棹】少甚么显祖扬宗。少甚么广厦高宫。少甚么骏马游龙。少甚么貂蝉贵宠。少甚么食禄千锺。那一个忧国的官人能奉公。谁似他抗疏捐生的忠勇。</p><p>〔丑迎介〕此间是愚公山。这就是太傅的坟墓了。〔生拜介〕取香来。</p><p>【鴈儿落】法章呵赖生全在草莽中。赖生全在草莽中。太傅恁负忠贞把纲常控。法章呵死灰然径路通。太傅恁生气在丘山重。</p><p>【得胜令】呀。眼见得马鬣一丘封。眼见得佳城半亩宫。笑杀那强招贤的将伊送。谁知他被谗言不旋踵。自那日为佣。抱汉阴三千瓮。卧起在蒙茸。谁承望梦高唐十二峯。梦高唐十二峯。〔初献爵〕</p><p>【挂玉钩】算着这贫贱糟糠事体同。旣然我不肯做这薄情种。怎肯负生死交情社稷功。今日个奠椒浆心先痛。免不得泪珠儿山泉般涌。抵多少狐兎游踪。祇落得山鬼相从。祇落得山鬼相从。〔亚献爵〕</p><p>【七弟兄】他谈笑处气成虹。为相知屈身参侍从。多少陶镕。多少磨砻。到如今云冷山空。祇见这白杨俱已拱。〔终献爵〕</p><p>【收江南】悲泉台户扃。知旅榇网虫。歌蒿里恨无穷。倚着这参天古树堪梁栋。想当时大厦将倾乏栋隆。转敎人感昔添悲痛。</p><p>【梅花酒】呀。幸如今罢战烽。幸如今罢战烽。喜天山挂弓。剑倚崆峒。岁乐时雍。这都是铁甲将军百战功。方知重豪杰出吾宗。〔小生〕臣安敢比太傅。〔生〕呀。纵存亡事不同。纵存亡事不同。他在靑蒲上效孤忠。恁在黄尘中施英勇。他绝脰在树枝中。恁挥戈在燕市东。他拚一死振颓风。恁驱千牛用火攻。他似尝药古神农。恁似用药起疲癃。他似山倾西覆铜。恁似洛阳东应钟。算都是一般功。何须把子推舅犯较雌雄。到如今天长地久属年丰。士女欢娱万国同。朝见谒庙后。就烦叔父到莒州去走遭。似吹箫向空。早难道一齐分付与东风。</p><p>明日另有令旨。为太傅立祠。拨祭田二十顷。着臧儿世世掌管。</p><p>【尾声】我想着当年避难遭磨弄。好一似蛟龙失水鱼虾哄。雕零了凤食梧桐。消磨了剑气芙蓉。摇摇的身心似转蓬。伴多少夜鹤秋鸿。这带砺盟应须重。少不得勒鼎铭钟。好敎那簪笔的文人献一个河淸颂。〔下丑吊场〕</p><p>【柰子花】喜松门也有光荣。谅精诚必贯幽宫。我那太傅呵。矢心王室。夹日如龙。到如今也承恩宠。特建专祠祭也。赐祭田数顷可比侯封。</p><p>丛祠特建祀贞臣。</p><p>方表当年狥节身。</p><p>惟有感恩幷积恨。</p><p>万年千载不成尘。</p><h2 id="第二十九出-君后自责" tabindex="-1"><a class="header-anchor" href="#第二十九出-君后自责" aria-hidden="true">#</a> 第二十九出 君后自责</h2><p>【谒金门】〔旦小旦上旦〕惊喜罢。临镜远山重画。堂上严君年纪大。一朝难割舍。〔小旦〕闻道鹊桥已驾。屈指佳期近也。剩雨残云眞共假。不须重打话。</p><p>〔旦〕朝英。你坐了。〔小旦〕．小姐在上。怎么敢坐。〔旦〕你不知今日在我家还是侍儿。明日到田家就是宗妇。少不得要坐的。就是今日坐起罢。〔小旦〕吿坐了。〔旦〕前日你受累了。〔小旦〕小姐。我想我那老相公。女孩儿做了王后。兀自烦恼。也是见差。</p><p>【金索挂梧桐】〔旦〕爹行有甚差。家法难宽假。我径路无媒须被傍人骂。只因为痛惜他。困泥沙。一旦轻身如落花。得成比目何辞死。也只是女子生而愿有家。〔合〕将迎迓。喜孜孜同上七香车。从今后打叠嗟呀。管谐老无牵挂。</p><p>【前腔】〔小旦〕娘行有甚差。择壻须挜靶。如今夫贵妻荣落得成佳话。谁知道挈带咱。享荣华。似拔宅飞升凌紫霞。〔旦〕如今不教你受怕担惊了。〔小旦〕当初担惊受怕茅檐下。今日佩玉鸣鸾上将家。〔合前贴上〕</p><p>【前腔】爹行埋怨咱。不道女大还须嫁。我那儿。我待送你到临淄争奈爹叱咤。凭他道玉有瑕。我自堪夸。补缺回天如女娲。千金作聘无双价。万乘于归第一家。〔合前〕</p><p>喜鹊噪檐前。</p><p>蛛丝悬四壁。</p><p>眼望捷旌旗。</p><p>耳听好消息。</p><h2 id="第三十出-迎后合婚" tabindex="-1"><a class="header-anchor" href="#第三十出-迎后合婚" aria-hidden="true">#</a> 第三十出 迎后合婚</h2><p>【倾杯玉芙蓉】〔田单持节引众上〕紫陌靑门翠盖翻。银汉双星现。想夏娶涂山。殷聘娀姬。周媾姜原。国泰民安。朱轮滚日尘拂面。寳马嘶风晓度关。开宫扇。看瑶池阆苑。笑吟吟早晚挟飞仙。</p><p>到了。请娘娘登凤辇。就请田夫人陪乘。〔请介旦贴小旦同上〕</p><p>【普天乐犯】改新妆轻衫换。听鸣鸾和淸管。〔旦〕孩儿也要拜别父亲。〔贴〕他不要你见面。且去再处。〔旦拜贴介〕赴鱼轩。赴鱼轩。暂别慈颜。计归宁须咏葛覃。〔贴〕宫人鱼贯。樊姬入楚须达善。〔小旦拜介贴〕看飞琼已伴骖鸾。我自进去罢。省得父亲又要烦恼。叹临岐执手盘桓。〔先下旦小旦同众上路介〕</p><p>【朱奴儿犯】到中宫及辰奠鴈。满罘罳瑞烟葱蒨。邕邕穆穆人争羡。治阴德身任苹蘩。窈窕继关关。山呼鳌忭笙歌拥。佩环胜景应无限。旧缘重续做新欢。</p><p>奏上去。娘娘到了。请大王临轩。〔生上〕</p><p>【节节高】瑶空下彩鸾。喜临轩。瑞麟香软腾龙篆。氍毹展。拜绮筵。酬天眷。祀先假庙明禋荐。百年孝享祈同献。〔合〕寳炬辉煌烂金莲。人间别有蓬莱殿。〔小生小旦拜生介〕</p><p>【前腔】王侯得并肩。愿征兰。辰良日吉陪欢燕。宾贤馆。乘露盘。王居涣。同休敢懈输忠款。酬功岂必盟金券。〔合前〕</p><p>【尾声】忠臣良将幷贤媛。开国承家在简编。只落千载名传。</p><p>琼花玉树擅词场。</p><p>冶叶倡条漫北方。</p><p>莫笑曲终还奏雅。</p><p>知音洗耳自平章。</p><p>灌园记终</p>',418),i=[d];function n(t,c){return a(),e("div",null,i)}const o=p(h,[["render",n],["__file","六十种曲灌园记.html.vue"]]);export{o as default};
