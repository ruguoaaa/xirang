import{_ as p}from"./plugin-vue_export-helper-c27b6911.js";import{o as r,c as a,e}from"./app-c85b2e72.js";const h={},d=e('<h2 id="卷十" tabindex="-1"><a class="header-anchor" href="#卷十" aria-hidden="true">#</a> 卷十</h2><h3 id="郑子玉" tabindex="-1"><a class="header-anchor" href="#郑子玉" aria-hidden="true">#</a> 郑子玉</h3><p>八声甘州</p><p>渐莺声近也，探年芳、河畔扼轻轮。旋东风染绿，绵绵平野，无际烟春。最苦夕阳天外，愁损倚阑人。无奈潇湘杳，留滞王孙。<br> 冷落池塘残梦，是送君归后，南浦消魂。赖东君能客，醉卧展香茵。尽教更、行人远，也相伴、连水复连云。关山道、算无今古，客恨长新。</p><h3 id="文珏" tabindex="-1"><a class="header-anchor" href="#文珏" aria-hidden="true">#</a> 文珏</h3><p>虞美人</p><p>歌唇乍启尘飞处。翠叶轻轻举。似通舞态逞妖容。嫩条纤丽玉玲珑。怯秋风。<br> 虞姬珠碎兵戈里。莫认埋魂地。只应遗恨寄芳丛。露和清泪湿轻红。古今同。</p><h3 id="顾卞" tabindex="-1"><a class="header-anchor" href="#顾卞" aria-hidden="true">#</a> 顾卞</h3><p>虞美人</p><p>帐前草草军情变。月下旗旌乱。褫衣推枕惜离情。远风吹下楚歌声。正三更。<br> 抚鞍欲上重相顾。艳态花无主。手中莲萼凛秋霜。九泉归路是仙乡。恨茫茫。</p><h3 id="陈景沂" tabindex="-1"><a class="header-anchor" href="#陈景沂" aria-hidden="true">#</a> 陈景沂</h3><p>壶中天</p><p>江邮湘驿。问暮年何事，暮冬行役。马首摇摇经历处，多少山南溪北。冷著烟扉，孤芳云掩，瞥见如相识。相逢相劳，如痴如诉如忆。<br> 最是近晓霜浓，初弦月挂，传粉金鸾侧。冷淡生涯优乐忘，不管冰檐雪壁。魁榜虚夸，调羹浪语，那里求真的。暗香来历，自家还要知得。</p><p>点绛唇</p><p>今古凡花，词人尚作词称庆。紫薇名盛。似得花之圣。<br> 为底时人，一曲稀流咏。花端正。花无郎病，病亦归之命。</p><p>水友吟</p><p>阶前砌下新凉，嫩姿弱质婆娑小。仙家甚处，凤雏飞下化成窈窕。尖叶参差，柔枝袅娜，体将玉造。自川葵放后，堂萱谢了，是园苑、无花草。<br> 自恨西风太早。逞芳容、紫围绯绕。管里低昂，篦头约略，空成懊恼。圆胎结就，小铃垂下，直开临□□凡间谪堕，不如西帝，曾关宸抱。</p><h3 id="松洲" tabindex="-1"><a class="header-anchor" href="#松洲" aria-hidden="true">#</a> 松洲</h3><p>念奴娇（题锺山楼）</p><p>麦埸桑陇，道都是、六代宫城遗迹。梦里江山经几觉，还似堠旁征驿。燕去燕来，花开花谢，那个成端的。人烟牢落，晚风何处羌笛。<br> 堪欢挥泪新亭，算兴亡莫补、万分之一。到我凭阑，休更向酒畔，是今非昔。紧楫誓清，闻鸡起舞，毕竟英雄得。伤心残照，塔尖遥露秋碧。</p><h3 id="韩准" tabindex="-1"><a class="header-anchor" href="#韩准" aria-hidden="true">#</a> 韩准</h3><p>浣溪沙</p><p>潇洒梧桐几度秋。凤凰飞去旧山幽。风景不殊人物换，恨悠悠。<br> 衰草远从烟际合，夕阳空趁水西流。恰好凭楼便回首，怕生愁。</p><h3 id="王云焕" tabindex="-1"><a class="header-anchor" href="#王云焕" aria-hidden="true">#</a> 王云焕</h3><p>沁园春</p><p>四十君王，三百载间，兴亡一家。叹幕府峰高，生涯社燕，胭脂井暗，富贵飞花。山骨呈羞，江声带恨，磨尽英雄岁月赊。君知否，是枋头灞上，著数全差。<br> 倚空长剑吁嗟。奈争战年来似乱麻。但苍陵古冢，白杨啼鴂，荒园废沼，青草鸣蛙。旋盖东南，风涛天堑，难比兴亡隙地些。休凝伫，望长安路杳，夕照愁鸦。</p><h3 id="王淮" tabindex="-1"><a class="header-anchor" href="#王淮" aria-hidden="true">#</a> 王淮</h3><p>满江南（用吴渊吴潜二公韵）</p><p>踏遍江南，予岂为、解衣推食。谩赢得、烟波短棹，月楼长笛。看剑功名心已死，积薪涕泪今谁滴。想中原、一望一伤情，英雄客。<br> 形势地，远如昔。谈笑里，封侯觅。岂有于前代，无于今日。龙豹莫藏韬略手，犬羊快扫腥膻迹。看诸公、事业卜枭卢，何荣掷。</p><p>莺啼序</p><p>离骚困吟梦醒，访台城旧路。问流水、东入沧溟，还解流转西否。鸟衣梦、浪传故国，晴烟冉冉宫墙树。念吟魂凄断，待随燕子来去。<br> 回首十年，阑锦花场，趁吟云赋雨。可曾对、宝瑟知音，高轩为谁轻驻。倚东风、愁长笑短，水云深、春江日暮。伴羁怀，唯有征衫，贮寒半缕。<br> 高情谩赋。蕙带兰襟，蛾眉古来相妒。英雄到、江南易老，后来谁更，风景伤心，泪沾樽俎。登山宴水，横江酹酒，倾将慷慨酬形势，付兴亡、一笑翻歌舞。独醒难继山公，上马旌旗动，又还惊起鸥鹭。<br> 危亭恨极，落尽寒香，怕道断肠句。有多少、行星翠点，春浅寒深，孕粉藏香，蝶清蜂瘦。因孤彩笔芳笺，拟待倩取游丝，紧却离绪。旋□□、写入呜弦柱。曲高调古。更人何在，谁比和、此幽素。</p><h3 id="张杜" tabindex="-1"><a class="header-anchor" href="#张杜" aria-hidden="true">#</a> 张杜</h3><p>柳梢青</p><p>燕里花深，鹭汀云澹，客梦江皋。日日言归，淮山笑我，尘锁征袍。<br> 几回把酒凭高。阑干外，魂飞暮涛。只有南园，一番风雨，过了樱桃。</p><h3 id="王泳祖" tabindex="-1"><a class="header-anchor" href="#王泳祖" aria-hidden="true">#</a> 王泳祖</h3><p>风流子</p><p>东风长是客，帘栊静、燕子一双飞。看花坞日高，翠阴护晓，柳塘风细，绿涨浮漪。肠断处，渭城春树远，江国暮云低。芳径听莺，暗惊心事，画檐闻鹊，试卜归期。<br> 小楼凝伫地，疏窗下，几度对说相思。记得菱花交照，素手曾携。有新恨两眉，向谁说破，芳心一点，惟我偏知。休为多情瘦却，重有来时。</p><h3 id="刘天游" tabindex="-1"><a class="header-anchor" href="#刘天游" aria-hidden="true">#</a> 刘天游</h3><p>氐州第一</p><p>冰缩寒流，川凝冻霭，前回鹭渚冬晚。燕阁红炉，驼峰翠釜，曾忆花柔酒软。云海沧洲，甚又寄、南来客雁。洒雪朱门，回桡剡曲，镜华霜满。<br> 万里银霄凝望眼。恁吟袖、画阑空暖。树带潮墟，笳鸣古戍，簇仲宣幽怨。相愁思、春近也，随宫绣、时宽一线。昨夜扁舟，梦湖山、眉横黛浅。</p><h3 id="王玉" tabindex="-1"><a class="header-anchor" href="#王玉" aria-hidden="true">#</a> 王玉</h3><p>点绛唇</p><p>杨花绕书暖风多。晴云点池波。戏数翠萍几靥，零星未碍圆荷。软人天气，半如溽暑，半似清和。说与香篝温火，酒痕梅却衣罗。</p><h3 id="张桂" tabindex="-1"><a class="header-anchor" href="#张桂" aria-hidden="true">#</a> 张桂</h3><p>菩萨蛮</p><p>东风忽骤无人见。玉塘烟浪浮花片。步湿下香阶。苔粘金凤鞋。<br> 翠鬟愁不整。临水间窥影。摘得野蔷薇。游蜂相趁归。</p><p>浣溪沙</p><p>雨压杨花路半乾。蜂遗花粉在阑干。牡丹开尽正春寒。<br> 懒品么弦金雁并，瘦惊双钏玉鱼宽。新愁不放翠眉间。</p><h3 id="张枢" tabindex="-1"><a class="header-anchor" href="#张枢" aria-hidden="true">#</a> 张枢</h3><p>瑞鹤仙</p><p>卷帘人睡起。放燕子归来，商量春事。风光又能几。减芳菲、都在卖花声里。吟边眼底。被嫩绿、移红换紫。甚等闲、半委东风，半委小桥流水。<br> 还是。苔痕湔雨，竹影留云，待晴犹未。兰舟静舣。西湖上、多少歌吹。粉蝶儿、守定落花不去，湿重寻香两翅。怎知人、一点新愁，寸心万里。</p><p>风入松</p><p>春寒懒下碧云楼。花事等闲休，红线湿透秋千索，记伴仙、曾倚娇柔。重叠黄金约臂，玲珑翠玉搔头。<br> 薰炉谁熨暖衣篝。消遣酒醒愁。旧巢未著新来燕，任珠帘、不上琼钩。何处东风院宇，数声揭调甘州。</p><p>南歌子</p><p>柳户朝云湿，花窗午篆清。东风未放十分晴。留恋海棠颜色、过清明。垒润栖新燕，笼深镇旧莺。琵琶可是不堪听。无奈愁人把做、断肠声。</p><p>谒金门</p><p>春梦性。人静玉闺平帖。睡起眉心端正帖。绰枝双杏叶。<br> 重整金泥蹀躞。红皱石榴裙褶。款步花阴寻蛱蝶。玉纤和粉捻。</p><p>庆宫春</p><p>斜日明霞，残虹分雨，软风浅掠苹波。声冷瑶笙，情疏宝扇，酒醒无奈秋何，彩去轻散，漫敲缺、铜壶浩歌。眉痕留怨，依约远峰，学敛双蛾。<br> 银床露洗凉柯。屏掩得销，忍扫茵罗。楚驿梅边，吴江枫畔，庾郎从此愁多。草蛩喧砌，料催织、迥文凤梭。相思遥夜，帘卷翠楼，月冷星河。</p><p>壶中天（月夕登绘幅堂，与赘房各赋一解）</p><p>雁横迥碧，渐烟收极浦，渔唱催晚。临水楼台乘醉倚，云引吟情闲远。露脚飞凉，山眉锁暝，玉宇冰奁满。平波不动，桂华底印清浅。<br> 应是琼斧修成，铅霜捣就，舞霓裳曲遍。窈窕西窗谁弄影，红冷芙蓉深苑。赋雪词工，留云歌断，偏惹文箫怨。人归鹤唳，翠帘十二空卷。</p><p>恋绣衾</p><p>屏绡裛润惹篆烟。小窗闲、人泥昼眠。正雪暖、荼コ架，奈愁春、尘锁雁弦。<br> 杨花做了香云梦，化池萍、犹泛翠钏。自不怨、东风老，怨东风、轻信杜鹃。</p><p>清平乐</p><p>凤楼人独。飞尽罗心烛。梦绕屏山三十六。依约水西云北。<br> 晓奁懒试脂铅。一纣鸾髻微偏。留得宿妆眉在，要教知道孤眠。</p><p>木兰花慢</p><p>歌尘凝燕叠，又软语、在雕梁。记剪烛调弦，翻香校谱，学品伊凉。屏山梦云正暖，放东风、卷雨入巫阳。金冷红条孔雀，翠间彩结鸳鸯。银缸。焰冷小兰房。夜悄怯更长。待采叶题诗，含情赠远，烟水茫茫。春妍尚如旧否，料啼痕、暗里浥红妆。须觅流莺寄语，为谁老却刘郎。</p><h3 id="叶隆礼" tabindex="-1"><a class="header-anchor" href="#叶隆礼" aria-hidden="true">#</a> 叶隆礼</h3><p>兰陵王（和清真）</p><p>大堤直。袅袅游云蘸碧。兰舟上，曾记那回，拂粉涂黄弄春色。施颦托倾国。金缕尊前劝客。阳台路，烟树万重，空有相思寄鱼尺。<br> 飘零欢萍迹。自懒展罗衾，羞对瑶席。折钗分镜盟难食。看桃叶迎笑，柳枝垂结。萋萋芳草暗水驿。肠断画阑北。<br> 寒恻。泪痕积。想柱雁尘侵，笼羽声寂。天涯流水情何极，悲沈约宽带，马融怨笛。那堪灯幌，听夜雨，镇暗滴。</p><h3 id="石正伦" tabindex="-1"><a class="header-anchor" href="#石正伦" aria-hidden="true">#</a> 石正伦</h3><p>清平乐</p><p>香摇穗碧。梅巧红酥滴。云涴宝钗蝉坠翼。娇小争禁酒力。<br> 绣窗芳思迟迟。无端又敛双眉。贪把兰亭学字，一冬忘了弹棋。</p><p>绮寮怨（宫人斜吊古）</p><p>绿野春浓停骑，暖风飘醉襟。渐触目、景物凄悲，花无语、曲径沈沈。重檐缭垣静锁，丹青暗、断轴尘半侵。欢绛纱、玉臂封时，何期掩、夜泉流恨深。已矣霜凋蕙心。兰昌旧事，云容好信难寻。伫立孤吟。怕凤履、有遗音。今宵珮环奏月，知倦客、苦登临。惊飞翠禽。松杉弄碎影、晴又阴。</p><p>渔家傲</p><p>春入桃腮生妩媚。妆成日日行云意。贪听新声翻歇指。工尺字。窗前自品琼箫试。<br> 玉碾鸾钗珠结桂。金泥络缝乾红袂。从把画图夸绝世。金莲地。六朝未识双鸳细。</p><p>霓裳中序第一</p><p>凭高快醉目。翠拂遥峰相对簇。千丈涟漪泻谷。爱溶漾坠红，染波芬馥。何人笑掬。想温泉、初卸绡彀。春风荡，六宫丽质，那日赐汤沐。<br> 双浴。绣凫飘逐。恍记展、江南数福。而今鬓边渐鹄。阮洞音稀，懒访仙躅。紧船桥畔宿。听静夜、冷冷奏曲。长安远，渭流香腻，暗忆晓鬟绿。</p><h3 id="刘云甫" tabindex="-1"><a class="header-anchor" href="#刘云甫" aria-hidden="true">#</a> 刘云甫</h3><p>蝶恋花（寿陈山泉）</p><p>一点郎星光彻晓。许大乾坤，难著经纶手。拂袖归来应自笑。山翁偏爱林泉好。庭下儿孙歌寿酒。不献蟠桃，不数安期枣。且喜今朝云出岫。定知霖雨苍生早。</p><h3 id="毕大节" tabindex="-1"><a class="header-anchor" href="#毕大节" aria-hidden="true">#</a> 毕大节</h3><p>满庭芳（春寿太守）</p><p>玉笋就华，紫荷香润，宴闲密侍西清。碧幢金节，仍尹凤皇城。须信千龄庆遇，丹霄上、重叠恩荣。时多暇，湖山丽景，许酒乐升平。<br> 新春。逢诞日，莺花渐好，初过烧灯。想笙歌丛里，醉赏瑶觥。占尽人间福寿，行看取、稳赞机衡。貂蝉映，朱颜绿鬓，沙路马蹄轻。</p><p>满庭芳</p><p>井络储精，岷江钟秀，挺生名世真贤。充闾佳气，非雾亦非烟。况值小春时候，蓂背下、八荚争妍。余波在，九华父老，歌颂播喧阗。<br> 三年。书治最，南唐重赋，一旦俱蠲。此恩垂不朽，刻石流传。愿借沧溟为寿，玳筵上、满吸长川。从兹去，鸾坡凤阁，平步稳登仙。</p><h3 id="庞籍" tabindex="-1"><a class="header-anchor" href="#庞籍" aria-hidden="true">#</a> 庞籍</h3><p>渔家傲</p><p>儒将不须躬甲胄。指挥玉尘风云走。战罢挥毫飞捷奏。倾贺酒。三杯遥献南山寿。<br> 草软沙平春日透。萧萧下马长川逗。马上醉中山色秀。光一一。旌戈矛戟山前后。</p><h3 id="周起" tabindex="-1"><a class="header-anchor" href="#周起" aria-hidden="true">#</a> 周起</h3><p>蝶恋花</p><p>岳佐星储生佐圣。真道宏才，济世功名盛。久践机衡宣密命。逢时力赞无为政。<br> 明主得贤朝野庆。书按从容，帝宠何人并。早晚紫垣持国柄。民瞻共荷三台正。</p><h3 id="杨绘" tabindex="-1"><a class="header-anchor" href="#杨绘" aria-hidden="true">#</a> 杨绘</h3><p>醉蓬莱（夏寿太守）</p><p>对亭台幽雅，水竹清虚，嫩凉轻透。碧沼红蕖，送香风盈袖。白首冯唐，诞辰同庆，上百分仙酎。鳌禁词垣，乌台谏省，昔游俱旧。<br> 千里长沙，五年湓浦，近捧丝纶，更藩移守。桂苑余芳，有孙枝新秀。罗绮雍容，管弦松脆，愿拜延椿寿。岁岁年年，今朝启宴，欢荣良久。</p><h3 id="吴淑虎" tabindex="-1"><a class="header-anchor" href="#吴淑虎" aria-hidden="true">#</a> 吴淑虎</h3><p>西江月</p><p>门被五王德泽，家承七帝恩光。古今富贵迥无双。多少公卿将相。<br> 久蕴腾空气宇，行看平步岩廊。更祈王母寿而康。真个人间天上。</p><h3 id="吴叔虎" tabindex="-1"><a class="header-anchor" href="#吴叔虎" aria-hidden="true">#</a> 吴叔虎</h3><p>水调歌头（寿钱太尉）</p><p>清澈黄河底，乙未政和年。坤珍阐瑞，运符五百间生贤。日暖曲江花柳，鼎沸韶春弦管，尺五是青天。殊宠逢熙载，吉梦送真仙。<br> 承盛德，公故国，庆双全。行看旌钺紫泥，丹诏下苕川。多祝多男多寿，长愿长安长乐，剑履玉宸前。蕙主紫琳馆，丹笔蕊珠篇。</p><h3 id="张伯寿" tabindex="-1"><a class="header-anchor" href="#张伯寿" aria-hidden="true">#</a> 张伯寿</h3><p>水调歌头</p><p>天地有英气，盘结在名山。储精孕秀，诞生豪杰向人间。早拾巍科甲第，归作日边仙客，眷注不容间。讲道桥门暇，戏作采衣欢。<br> 振斯文，回巨浸，遏狂澜。玉阶三尺，好护经济侍天颜。把取升平事业，趁取河清桃熟，十载付金銮。草却登封检，双鬓未曾斑。</p><p>临江仙</p><p>天上嫦娥元不老，人间紫府长春。朱颜鹤发更清新。观音常自在，水月净无尘。<br> 有子飘飘麟阁像，有孙庭下诜诜。他年看取递成名。进封加上国，荣拜太夫人。</p><p>临江仙</p><p>吴越家声传铁券，当年功指山河。公侯衮衮后来多。休符钟后杰，气宇禀冲和。<br> 磊落胸襟清庙器，鹏程背可天摩。他时帝里笑鸣珂。双椿犹鹤算，二女已鸾坡。</p><p>临江仙</p><p>家住清湘云外窟，肯随玉笋同班。竹林风味正相联。独高霜外节，微露管中斑。<br> 吏隐丛祠聊寄傲，胸襟半是湖山。此君端可助跻攀。支颐从鹤立，拱膝看鳌翻。</p><p>临江仙</p><p>龙首凤池家鼎贵，庆传仙李芬芳。凛然冰雪照闺房。诞弥当此日，佳气满华堂。<br> 锦袖新封开大国，诏书急欲征黄。莫辞沉醉九霞觞。蟠桃看子实，地久与天长。</p><p>临江仙</p><p>瑞气薰城春色早，光生帘幕飞浮。五陵应是产风流。冰清兼玉润，轩冕一时游。<br> 已得长生元妙术，庄椿不数春秋。徐卿一醉百无忧。但知从此去，衮衮出公侯。</p><p>临江仙</p><p>爆竹声残天未晓，金炉细爇沉烟。儿孙戏彩映芳鲜。共倾元日酒，同祝大椿年。<br> 我愿儿孙如我寿，高低富贵随缘。不须厚禄与多田。诗书为世来，清白是家传。</p><h3 id="曹宰" tabindex="-1"><a class="header-anchor" href="#曹宰" aria-hidden="true">#</a> 曹宰</h3><p>喜迁莺（冬寿太守）</p><p>岁华将近。得昨夜一枝，江南佳信。建水城中，武夷峰上，恰属老人星分。间世挺生贤哲，贾马文章清俊。推太守，想区区百里，难淹良骏。<br> 舆论怀报也，暂把玉山，寄与丹青晕，寿旦方临，祠堂其立，底事古今谁胜。自有养生妙诀，赢得朱颜芳鬓。犹更好。佩金鱼宝带，凌烟优选。</p><p>喜迁莺</p><p>皇都春早，正媚景霁色，融和时候。宿霭初收，祥烟新布，桃李满林惟绣。挺生圣朝哲辅，风采独居人右。世希有，看陈思名族，平阳革裔。<br> 眷厚知已久，近辅名藩，符竹频分剖。一节趋朝，神京作镇，高掩昔年贤守。芝检异恩才下，玉笋清班须簉。寿龄远，与湖册同永，松椿同寿。</p><p>喜迁莺</p><p>梅含春信，冒北律严寒，南枝先暖。月上初弦，萱开九叶，嵩岳诞生英俊。冰玉丰姿莹彻，锦绣文章焕烂。人歌赞，是今朝卓鲁，他年伊旦。<br> 犹羡瓜期近，课春九重，优陟公卿选。列鼎鸣钟，乘轩袭冕，直把功名占断。好是宾僚会宴，争捧觥觞频劝。重重愿，与青青松柏，岁寒难变。</p><h3 id="王子容" tabindex="-1"><a class="header-anchor" href="#王子容" aria-hidden="true">#</a> 王子容</h3><p>满庭芳（寿京尹）</p><p>台衮筹边，京师蒙福，两淮谈笑尘清。正銗筒无讼，桴鼓亦稀鸣。阅武分弓角射，催春事、亲劝农耕。何须付，寻花问柳，小队出郊坰。<br> 功名。今已就，九重近天，好去辞荣。算人间极贵，何似长生。刺占梅山日月，观二妙，玉纹枰休辞醉，洛阳花信，香到露华亭。</p><p>满庭芳</p><p>瑞霭腾空，长庚入梦，挺生名世真贤。荐膺宸眷，移镇日华边。千里民谣载路，薰和气、俱作春妍。须知道，西湖草木，亦自肃成权。<br> 黄堂。开雅宴，酒浮云液，歌倚湘弦。□赐金增秩，入侍甘泉。且向露桃花底，拼沉醉，频举觥舡。祈难老，鬓随柳绿，官共早莺迁。</p><p>满庭芳</p><p>蓬海移春，卿云约月，庆传王母骖鸾。九仙福地，不减玉龟山。况是莱儿绣斧，都衬得、彩舞斓斑。瑶觞举，平反一笑，功行足三千。木天。来瑞节，行封两国，宫锦蝉联。更孙枝满座，兰畹芝田。中诏肩舆上殿，称万寿，椒掖欢颜。黄钟数，从新九九，巧历演长年。</p><h3 id="叶景山" tabindex="-1"><a class="header-anchor" href="#叶景山" aria-hidden="true">#</a> 叶景山</h3><p>感皇恩（寿赵总管）</p><p>十月小春时，蓂舒六翠。天佑皇家诞贤裔。熊罴协梦，疑是麒麟分瑞。世间无限事，都如意。<br> 粉阵香围，香娇玉媚。春酒争持泛琼蚁，笙歌缭绕，同祝我公千岁。他年陪绿野，拼酣醉。</p><p>临江仙</p><p>清晓于门开寿宴，绮罗香袅芳丛。红娇绿软媚光风。绣屏金翡翠，锦帐玉芙蓉。<br> 珠履争驰千岁酒，葡萄满泣金钟。人生福寿古难逢。好将家庆事，写入画图中。</p><p>临江仙</p><p>杨柳池塘桃李径，华堂寿宴初开。香团翠幕舞风回。东山携妓女，北海罄樽罍。<br> 玉笋轻敲红象板，金荷潋潋传杯。笙歌缭绕宴春台。华阳闲日月，绿野醉蓬莱。</p><p>感皇恩</p><p>春水满池塘，春风吹柳。春草茸茸媚晴书。春烟骀荡，春色着人如旧。春光无限好，花时候。<br> 春院宴开，春屏环绣。春酒争持介眉寿。春衫春暖，春回遏云声透。春年常不老，松筠茂。</p><h3 id="李商英" tabindex="-1"><a class="header-anchor" href="#李商英" aria-hidden="true">#</a> 李商英</h3><p>醉蓬莱</p><p>庆朋良相遇，夷夏均欢，福沾绵宇。扶日勋高，更补天力巨。学造渊微，文赓三圣，被褒语。来自丹台，生逢华旦，身登仙路。<br> 衮绣归来，水晶宫里，燕处超然，去天尺五。绿发朱颜，照青春如故。一粒刀圭，五更丹灶，与赤松游处。只恐看着蒲轮，趣上沙堤归去。</p><p>洞仙歌</p><p>腊残寒峭，渐近新正际。喜溢门阑蔼佳气。遇昌辰，符吉梦，岳渎呈祥瑞。知是天诞人间奇瑞。<br> 文章推晁董，学擅卿云，高揭声猷缙绅里。上瀛洲册府，师表宗藩，华要地，俱是宸衷注意。<br> 又何止看看便持荷。更寿为崆峒，广成同岁。</p><p>洞仙歌</p><p>霓旌降节，缥缈蓬瀛里。前是骖鸾在人世。云衢沾圣泽，两地疏封，须信道，不减瑶台富贵。<br> 兰帏称寿日，朱紫盈门，碧藕蟠桃奉甘旨。更何须，求大药饵服还丹，长不老，鹤骨仙标无比。<br> 况壶天日月自延长，看几度人间，百年千岁。</p><p>胜胜慢</p><p>笙簧缭绕，书鼓声喧，佳人对舞绣帘前。高卷铺衬，广列华筵。人人献香祝寿，捧流霞，永庆高年。名香爇，睹重重华盖，金兽喷烟。<br> 一愿皇恩频降，松柏对龟鹤，彭祖齐肩。二愿子子孙孙，尽贡三元，石崇富贵也休夸，陆地神仙。更三愿，愿年年佳庆，永保团圆。</p><p>木兰花慢</p><p>喜琼筵乍启，似王母、宴瑶池。正珠履骈肩，群仙间坐，冰玉交辉。新词更兼旧曲，听歌声、宛转绕屏帏。一缕龙香水麝，满堂如彩云飞。<br> 金卮主献宾酬。无算数醉如泥。诮不管山翁，霜髯皓鬓，为插花枝。更阑带花归去，有余香、冉冉惹人衣。<br> 一枕华胥梦觉，恍然身在桃谷。</p><p>胜胜慢</p><p>香浮椒柏，暖入酴酥，非烟晓生帘幕。绛阙真仙，来自五云楼阁。青霁路岐游遍，排冠归、水晶城郭。萧散处，有壶中日月，故园猿鹤。<br> 好是朱颜难老，嬉游处，不减少年行乐。正好寻春，莫负燕期莺约。沉沉洞天向晚，按宫商、重调音乐。愿岁岁，听新声，笙歌院落。</p><h3 id="马伯升" tabindex="-1"><a class="header-anchor" href="#马伯升" aria-hidden="true">#</a> 马伯升</h3><p>水调歌头</p><p>瑞应杉溪县，光动极星宫。人间盛事此日，岳降自高嵩。庆兆三阳开泰，散作一团和气，无地不春风。眉寿八千岁，今代黑头公。<br> 听剑履，上星辰，此行中。况金瓯姓字，当路那已达宸聪。管取凤池新命，来自虎关上阙，明日到花封。王室要师保，叔父勿居东。</p><p>满江红</p><p>人品如君，人尽道，士林横绝。那更是、关西流庆，三山英杰。欣遇当年神降日，又逢初度阳生月。把八千余岁祝君龄，为君说。<br> 君自有，封侯骨。君不是，栖鸾客。况如今东阁，正收人物。坦腹素知王逸少，求贤不必商岩说。便明朝、有诏自天来，君王礼。</p><p>水调歌头</p><p>和气应鼙鼓，喜色上辕门。貔貅万骑，争相庆主将佳晨。遥望九霄上阙，霭霭庆云澄处，一点将星明。天瑞不虚应，人杰岂虚生。<br> 况君家，名将旧，有元勋。上方拊髀，要资颇牧作长城。管取齐坛入拜，会见凯歌归奏，振起旧家声。与国同休语，王府又重盟。</p><h3 id="严抑" tabindex="-1"><a class="header-anchor" href="#严抑" aria-hidden="true">#</a> 严抑</h3><p>洞仙歌</p><p>云车鹤盖，三岛朝元后。绿意红情在梅柳。想仙风从碧落次，吹得春来甘泉，喜见颜红宇秀。<br> 承明厌直，小憩苹洲，箫鼓行春此时候。华堂深苍耸，天女遥闻，凭细问，应得年长视久。喜苕霅邦人咏恩波，原有酒如渑，与公为寿。</p><h3 id="沈长卿" tabindex="-1"><a class="header-anchor" href="#沈长卿" aria-hidden="true">#</a> 沈长卿</h3><p>鹧鸪天</p><p>瑞气氤氲人绛纱。水沉香荐碧流霞。疏梅欲破风前蕊，冷菊犹开霜后花。<br> 销粉黛，减铅华。药炉经卷好生涯。络滨侍从他年贵，便是蟠桃王母家。</p><h3 id="张浚" tabindex="-1"><a class="header-anchor" href="#张浚" aria-hidden="true">#</a> 张浚</h3><p>南乡子</p><p>迟日惠风柔。桃李成阴绿渐稠。把酒樽前逢盛旦，凝眸。十里松湖瑞气浮。<br> 功业古难侔。宜在凌烟更上头。已向眉间浮喜气，风流。千岁三分万户侯。</p><h3 id="鲁訔" tabindex="-1"><a class="header-anchor" href="#鲁訔" aria-hidden="true">#</a> 鲁訔</h3><p>满庭芳</p><p>坐啸蓬宫，移旌天府，往来三岛十洲。况瑞霭当年，初下琼楼。自是长生伴侣，那堪更河润神州。人争叹，威名福寿，衮衮压潮头。<br> 金瓯。须满泛，天厨禁脔，相酝□□。□□□日，此会风流。正是湖山春媚，千秋岁、□□民猷。还知道，金瓯未拜，先拜富民侯。</p><h3 id="鲷阳居士" tabindex="-1"><a class="header-anchor" href="#鲷阳居士" aria-hidden="true">#</a> 鲷阳居士</h3><p>满庭芳</p><p>良月霜清，小春寒浅，瑞庭蓂荚双飞。岭梅香度，初发向南枝。此际高门袭庆，真金降、金璧生辉。传瀛海向歆父子，相继大名垂。广寒，山藉在，笔驱造化，夕照虹霓。暂徘徊、莲幕名誉交驰。行继夔龙步武，蓬山静、玉宇春迟。当清夜，神交大一，相对熟青藜。</p><h3 id="赵士谷" tabindex="-1"><a class="header-anchor" href="#赵士谷" aria-hidden="true">#</a> 赵士谷</h3><p>醉蓬莱春寿府</p><p>正春风初扇，梅蕊飘香，雨余晴书。箫鼓声中，麝烟喷金兽。幕府宾僚，杜诗韩笔，竞吐奇争秀。共指乔松，同瞻峻岳，祝公眉寿。<br> 汉相功勋，陈思文藻，奕世风流，迥居人右。持节分符，屡试经邦手。天府剧烦，雍容谈笑，令闻光前后。君相恩隆，公圭金印，一时亲授。</p><h3 id="李朴" tabindex="-1"><a class="header-anchor" href="#李朴" aria-hidden="true">#</a> 李朴</h3><p>庆清朝</p><p>晓庭天离，擎香肖紫，严瑞气满春彰。勋门旧擎，从来功在江南。二百岁中阴德去，今天府享潭潭。遵画一，记得那时，□□□□。且趁东风解冰，向柳梢青处，□□□□。□□听满，此夕何惜醺酣。醉挹寿卿春色，一帘花影转微蟾。千秋岁，愿祝算数□，多似彭聃。</p><h3 id="温镗" tabindex="-1"><a class="header-anchor" href="#温镗" aria-hidden="true">#</a> 温镗</h3><p>少年游</p><p>东风先报上林春。枝上晓莺新。凌虹御气，鞭鸾翳凤，来辅玉晨君。<br> 稳步丹墀青云路，金鼎侍凋羹。南极光中，五云多处，长伴老人星。</p><p>少年游</p><p>谢家庭槛晓无尘。芳宴启良辰。风流妙舞，樱桃清唱，依约驻行云。榴花一盏浓香满，为寿百千春。岁岁年年，共同劝乐，喜庆与时新。</p><p>少年游</p><p>芙蓉花发去年枝。双燕欲归飞。兰堂风软，金炉香暖，新曲动帘帷。<br> 家人拜上千春寿，深意满琼卮。绿鬓朱颜，道家装束。长似少年时。</p><p>折丹桂</p><p>秋风秋露清秋节。秋雨过、秋香初发。二仙生值好秋天，气却与、秋霜争烈。<br> 秋霄开宴君仙列。秋娘唱、秋云低遏。寿杯双劝祝千秋，镇长对、中秋皓月。</p><h3 id="芮烨" tabindex="-1"><a class="header-anchor" href="#芮烨" aria-hidden="true">#</a> 芮烨</h3><p>念奴娇</p><p>化工着意，向柳稍梅萼，偷回春色。蓂叶双飞政天上，一点文星初谪。发藻儒林，当年荣耀，四海声名白。谪仙飞貌，澹然物外踪迹。<br> 且与笑傲瀛洲，风流词翰，自是西垣客。异日功成辞富贵，却与赤松游剧。一曲清歌，三千珠履，不愧非潘璧。满斟芳醑，仰称遐寿千百。</p><h3 id="傅自得" tabindex="-1"><a class="header-anchor" href="#傅自得" aria-hidden="true">#</a> 傅自得</h3><p>蓦山溪（早春寿京尹）</p><p>洪钧转处，都在薰陶内。瑞世得奇才，赞化工，协调和气。雄词健笔，谈笑斡千钧，余闲手，尹王畿，治行称尤异。<br> 雍容儒雅，早合登高位。天路踏骅骝，看峨冠，羽仪班缀。东风骀荡，玉斝酒鳞红，春不老，寿难穷，莫惜今朝醉。</p><h3 id="侯置" tabindex="-1"><a class="header-anchor" href="#侯置" aria-hidden="true">#</a> 侯置</h3><p>水调歌头（题岳麓法华台）</p><p>晓雾散晴渚，秋色满湘山。青鞋黄帽，忄欠与名士共跻攀。窈窕深林幽谷，诘曲危亭飞观，俯首视尘寰。长啸望天末，余响下云端。<br> 白鹤去，荒井在，汲清寒。醒然毛骨，浮丘招我御风还。拂拭苍崖苔藓，一写胸中豪气，渺渺洞庭宽。山鬼善呵护，千载照层峦。</p><p>水调歌头（上饶送程伯禹尚书）</p><p>凉吹送溪雨，落日散汀鸥。暮天空阔无际，层巘绿蛾浮。上印初辞藩寄，拂袖欣还故里，归骑及中秋。倚杖饱山阁，回首翠微楼。<br> 一区宅，千里客，旧从游。甘棠空有余荫，谁解挽公留。翰墨文章独步，富贵功名余事，当代仰风流。暂蜡登山屐，终作济川舟。</p><p>水调歌头（为郑子礼提刑寿）</p><p>湘水照秋碧，衡岳际天高。绣衣玉节、清晓欢颂拥旌旄。本是紫庭梁栋，暂借云台耳目，驿传小游遨。五＿与三楚，醲爱胜春醪。<br> 扫＿枪，苏耄倪，载弓橐。远民流恋、须信寰海待甄陶。坐享龟龄鹤算，稳佩金鱼玉带，常近赭黄袍。岁岁秋月底，沈醉紫檀槽。</p><p>水调歌头（为张敬夫直阁寿）</p><p>天地孕冲气，霜雪实嘉平。粹然经世材具，应为圣时生。妙处为仁受用。颠倒纵横无壅。一笑泮春冰。袖手无一语，四海已倾情。<br> 紫岩老，游戏事，悟诚明。当年夷夏高仰，玉振更金声。家有渊骞高第。可但闻诗闻礼。衣钵要相承。周＿绚余彩，商鼎味新羹。</p><p>瑞鹤仙（送张丞罢官归柯山）</p><p>楚山无际碧。湛一溪晴绿，四郊寒色。霜华弄初日。看玉明遥草，金铺平碛。天涯倦翼。更何堪、临岐送客。念飞蓬、断梗无踪，把酒后期难觅。<br> 愁寂。梅花憔悴，茅舍萧疏，倍添凄恻。维舟岸侧。留君饮，醉休惜。想柯山春晚，还家应对，菊花松坚旧宅。叹宦游、索寞情怀，甚时去得。</p><p>瑞鹤仙（为刘信叔大尉寿）</p><p>溥天氛＿廓。看庆绵鸿祚，勋昭麟阁。蕃宣换符钥。占西南襟带，遍□油幕。湘流绕郭。蔼一城、和气雾薄。听嘈嘈、比屋欢声，共说吏闲民乐。<br> 遥想芗菲凫暖，翠拥屏深，晓风传乐。琼腴缓酌。花阴淡，柳丝弱。在松凋鹤瘦，莲＿龟老，丹颊常如旧渥。趁天申、去押西班，奉觞御幄。</p><p>瑞鹤仙（咏含笑）</p><p>春风无检束。放倡条冶叶，恣情丹绿。□莺喧燕宿。似东邻北里，都无贞淑。高情恨蹙。叹何时、重见桂菊。又谁知、天上黄姑，扫尽晚春余俗。<br> 幽独。铅华不御，翡翠帷深，郁金裙蔌。长眉＿目。嫣然态，倚修竹。纵青门瓜美，江陵橘老，怎比无穷剩馥。最难禁、扇底横枝，恼人睡足。</p><p>满江红（中秋上刘恭甫舍人）</p><p>天阔江南，秋未老、空江澄碧。江外月、飞来千丈，水天同色。万屋覆银清不寐，一城踏雪寒无迹。况楚风、连陌竞张灯，如元夕。<br> 山獠静，棠阴寂。秋稼盛，香醪直。听子城吹角，青楼横笛。君不见、苏仙翻醉墨，一篇水调锵金石。念良辰美景赏心时，诚难得。</p><p>满江红</p><p>困顿春眠，无情思、梦魂飘泊。檐外雨、霏霏冉冉，乍晴还落。山黛四围频入眼，柳丝一缕低荣阁。念沈郎、多感更伤春，腰如削。<br> 风入户，香穿箔。花似旧，人非昨。任游蜂双燕，经营拂掠。海阔锦鱼传不到，洞深紫凤期难约。谩彩笺、牙管倚西窗，题红叶。</p><p>满江红（和徐叔至御带）</p><p>重到西湖，春拆信、露花酥滴。倚危栏、湖山佳处，短屏著色。拟泛一舟苍莽岸，恐伤万里＿游客。赖款门、修竹有高人，留狂迹。<br> 倾盖意，真相得。诗句里，曾相识。看戛然飞动，笔端金石。照眼光浮琼液满，断肠翠拥宫靴窄。问多情、还肯借青鸾，通消息。</p><p>满江红（再用韵）</p><p>老矣何堪，随处是、春衫酒滴。醉狂时，一挥千字，贝光玉色。失意险为湘岸鬼，浩歌又作长安客。且乘流、除却五侯门，无车迹。<br> 惊人句，天外得。医国手，尘中识。问鼎槐何似，卧云＿石。梦里略无轩冕念，眼前岂是江湖窄。拚蝇头、蜗角去来休，休姑息。</p><p>满江红（和江亮采）</p><p>甚矣吾衰，徒是苦、饥肠为孽。嗟寸禄、区区留恋，形疲心竭。江海一生真可羡，尘埃永昼何堪说。似钝刀、终岁＿空山，宁无缺。<br> 拚放浪，休豪杰。秋水涨，归期决。尽凫长鹤短，任渠分别。芒＿夜寻溪上酒，葛巾晓挂松间月。向丹霄、传语旧交游，慵非拙。<br> 水龙吟（老人寿词）</p><p>夜来霜拂帘旌，淡云丽日开清晓。香貌金暖，冰壶玉嫩，佳辰寒早。橘绿橙黄，袖红裙翠，一堂欢笑。正梅妃月姊，雪肌粉面，争妆点、潇湘好。<br> 莫惜芳尊屡倒。拥群仙、醉游蓬岛。东床俊选，南溟归信，一时俱到。鬓影摇春，命书纡锦，子孙环绕。看他时归去，飞觞石涧，侍甘泉老。</p><p>多丽</p><p>帝城春，玉堂深处飞烟。想圣人、恩隆内职，左珰押赐传宣。彩衣明、瑶觞膝下，花昼永、锦瑟尊前。富贵从来，功名余事，鼎彝勒遍笔如椽。向中禁、琐窗偷觑，王母语当年。清平世，衣冠是谁，三世甘泉。<br> 记年时、翘才献寿，小诗曾涴苔笺。望三槐、云霞交映，照五彩、衮绣相鲜。当日非谀，如今方信，门人称颂是师言。况自有、两宫醲眷，卜梦亦徒然。看指日，鼎新化炉，一气陶甄。</p><p>念奴娇（和王圣俞）</p><p>沧浪万顷，厌尘缨、手掬清流频洗。落日孤云烟渚净，鸥没澄波心里。一舸横秋，两桡开浪，霜竹醒烦耳。萧萧风露，梦回月照船尾。<br> 须信闲少忙多，壶觞并赋咏，莫辜云水。乘兴前溪溪转□，隐约归帆天际。红蓼丹枫，黄芦白竹，总胜春桃李。浮丘何在，与君共跨琴鲤。</p><p>念奴娇</p><p>竞春台榭，媚东风、迤逦繁红成簇。方霁溪南帘绣卷，和气充盈华屋。金暖香彝，玉鸣舞佩，春笋调丝竹。乌衣宴会，远追王谢高躅。<br> 籍甚四海声名，林泉活计，未许翁知足。日日江边沙露静，人徯东来雕毂。八锦行持，五禽游戏，已受长生＿。衮衣蝉冕，最宜双鬓凝绿。</p><p>念奴娇（探梅）</p><p>衰翁憨甚，向尊前、手捻一枝寒玉。想见梅台花更好，一片琼田栖绿。短辔轻舆，大家同去，取酒偿醲馥。元来春晚，万包空间黄竹。<br> 休恨雪小云娇，出群风韵，已觉桃花俗。羯鼓声高回笑脸，怎得天公来促。江上风平，岭南人远，谁度单于曲。明朝酒醒，但余诗兴天北。</p><p>风入松（西湖戏作）</p><p>少年心醉杜韦娘。曾格外疏狂。锦笺预约西湖上，共幽深、竹院松窗。愁夜黛眉颦翠，惜归罗帕分香。<br> 重来一梦觉黄粱。空烟水微茫。如今眼底无姚魏，记旧游、凝伫凄凉。入扇柳风残酒，点衣花雨斜阳。</p><p>风入松</p><p>东楼烟重暗山光。春意堕微茫。小红嫩绿匀如剪，黯无言、云渡澄江。没处与人逍遣，倚兰情寄斜阳。<br> 共君今夜举清觞。投老各殊方。痴儿官事何时了，恨花时、潘鬓先霜。唤取客帆聊住，将予同下潇湘。</p><p>风入松（再用韵）</p><p>霏霏小雨恼春光。烟水更弥茫。昨宵把酒高歌处，任一声、鸡唱清江。憔悴杏花如许，情怀应似东阳。<br> 宿酲犹在莫传觞。消闷苦无方。几时玉杵蓝桥路，约云英、同捣玄霜。冷落黄昏庭院，梦回家在三湘。</p><p>遥天奉翠华引</p><p>雪消楼外山。正秦淮、翠溢回澜。香梢豆蔻，红轻犹怕春寒。晓光浮画戟，卷绣帘、风暖玉钩闲。紫府仙人，花围羽帔星冠。<br> 蓬莱阆苑，意倦游、常戏世间。佩麟旧都，江左襦袴歌欢。只恐催归觐，剩宴都、休诉酒杯宽。明岁应看，钧容舞袖歌鬟。</p><p>蓦山溪（建康郡圃赏芍药）</p><p>玉麟春晚，绿篇甘棠荫。可是惜花深，旋移得、翻阶红影。朱帘卷处，如在古扬州，宝璎珞，玉盘盂，娇艳交相映。<br> 蓬莱殿里，几样春风鬓。生怕逐朝云，更罗幕、重重遮定。多情绛蜡，常见醉时容，萦舞袖，蔌歌尘，莫负良宵永。</p><p>凤凰台上忆吹箫（耒阳至节戏呈同官）</p><p>玉管灰飞，云台珥笔，东君飚驭将还。又正是、霜花□剪，梅粉初干。窈窕红窗髻影，添一线、组绣工闲。潇湘好，雪意尚遥，绿占群山。<br> 应思少年壮气，贪游乐、追随玉勒雕鞍。更化日舒长，赢得觅醉谋欢。老去桑榆趁暖，任从教、潘鬓先斑。犹狂在，挥翰快写春寒。</p><p>凤凰台上忆吹箫（再用韵赠黄宰）</p><p>尘暗双凫，菊明山径，何妨倦羽知还。最好是，诗翁醉后，瓶罄罍干。一笑东风打耳，心无竞、远与春闲。时时地，觅伴访梅，寻胜登山。<br> 清时俊材定用，看捧诏春郊，月露濡鞍。况表识、买臣贵骨，琴瑟逾欢。好向玉堂视草，金章映、莱子衣斑。山人去，蕙帐夜雨空寒。</p><p>凤凰台上忆吹箫（再用韵咏梅）</p><p>浴雪精神，倚风情态，百端邀勒春还。记卓隐、溪桥日暮，驿路泥干。曾伴先生蕙帐，香细细、粉瘦琼闲。伤牢落，一夜梦回，肠断家山。<br> 空教映溪带月，供游客无情，折满雕鞍。便忘了、明窗静几，笔研同欢。莫向高楼喷笛，花似我、蓬鬓霜斑。都休说，今夜倍觉清寒。</p><p>凤凰台上忆吹箫（蜡梅用前韵）</p><p>浅染霓裳，轻匀汉额，巫山行雨方还。最好是、肌香蜡莹，萼嫩红干。曾见金钟在列，钧天罢、笋＿都闲。妖饶似，晓镜乍开，绿沁眉山。<br> 休夸瘦枝疏影，湘裙窄、一钩龙麝随鞍。便更做、山人倦赏，畏冷无欢。争奈冰瓯彩笔，题诗处、珠琲斓斑。清宵永，相对莫放杯寒。</p><p>蝶恋花（次韵张子原寻梅）</p><p>雪压小桥溪路断。独立无言，雾鬓风鬟乱。拂拭冰霜君试看。一枝堪寄天涯远。<br> 拟向南邻寻酒伴。折得花归，醉著歌声缓。姑射梦回星斗转。依然月下重相见。</p><p>清平乐（咏橄榄灯球儿）</p><p>缕金剪彩。茸绾同心带。整整云鬟宜簇戴。雪柳闹蛾难赛。<br> 休夸结实炎州。且看指面纤柔。试问苦人滋味，何如插鬓风流。</p><p>清平乐</p><p>忍寒情味。枝染蔷薇水。揽照清溪花影碎。笑杀小桃秾李。<br> 一生占断春妍。偏宜月露娟娟。欲寄江南春去，乱鸦点破云笺。</p><p>玉楼春</p><p>市桥灯火春星碎。街鼓催归人未醉。半嗔还笑眼回波，欲去更留眉敛翠。<br> 归来短烛余红泪。月淡天高梅影细。北风休遣雁南来，断送不成今夜睡。</p><p>玉楼春（次中秋闰月表舅晁仲如韵）</p><p>今秋仲月逢余闰。月姊重来风露静。未劳玉斧整蟾宫，又见冰轮浮桂影。<br> 寻常经岁睽佳景。阅月那知还赏咏。庾楼江阔碧天高，遥想飞觞清夜永。</p><p>秦楼月（与杨君孜月夜泛舟）</p><p>天一色。玉盘冷浸潇湘碧。潇湘碧。短亭系缆，隔江闻笛。<br> 胡床对坐凉生腋。通宵说尽狂踪迹。狂踪迹。少年心事，老来难得。</p><p>新荷叶（金陵府会鼓子词）</p><p>柳幄飞绵，风池暖泛新萍。燕垒泥香，玉麟堂外春深。晴云丽日，花浓处、蜂蝶纷纷。偿春一醉，管弦声里欢声。<br> 况是清时，锦衣重到台城。故国江山，向人依旧多情。趁闲行乐，休辜负、冶叶繁英。彤庭归觐，恁时难驻前旌。</p><p>菩萨蛮（湖上即事）</p><p>楼前曲浪归桡急。楼中细雨春风湿。终日倚危阑。故人湖上山。<br> 高情浑似旧。只枉东阳瘦。薄晚去来休。装成一段愁。</p><p>菩萨蛮（小女淑君索赋晚春词）</p><p>东风吹梦春酲恶。琐窗淡淡花阴薄。一夜曲池平。小窗云样明。<br> 绿轻眉懒晕。香浅罗衣润。未见海棠开。卷帘双燕来。</p><p>菩萨蛮（饯田莘老）</p><p>江风漠漠寒山碧。孤鸿声里霜花白。画舸且停桡。有人魂欲销。<br> 相从能几日。总是天涯客。尺素好频裁。休言无雁来。</p><p>菩萨蛮（荼＿）</p><p>东君管尽闲花草。红红白白知多少。末后一奁香。绿庭春昼长。<br> 道人心似海。梦冷屏山里。莫剪最长条。从教玉步摇。</p><p>菩萨蛮</p><p>东风卷尽欺花雨。月明皎纸庭前路。月底且论诗。从教露湿衣。<br> 明朝愁入绪。各自东归去。后夜月明中。绿尊谁与同。</p><p>菩萨蛮（木犀十咏带月）</p><p>绿帷剪剪黄金碎。西风庭院清如水。月姊更多情。与人无际明。<br> 浓阴遮玉砌。桂影冰壶里。灭烛且徜徉。夜深应更香。</p><p>菩萨蛮（披风）</p><p>靓妆金翠盈盈晚。凝情有恨无人管。何处一帘风。故人天际逢。<br> 从教香扑鬓。只怕繁华尽。牢落正悲秋。非□谁解愁。</p><p>菩萨蛮（照溪）</p><p>江梅占尽江头雪。忍寒玉骨夸清绝。不似杜秋娘。婆娑秋水傍。<br> 波光涵晚日。照影从教密。隐隐认遥黄。隔溪十里香。</p><p>菩萨蛮（浥露）</p><p>黄昏曾见凌波步。无端暝色催人去。一夜露华浓。香销兰菊丛。<br> 缕金衣易湿。莫对西风泣。洗尽夜来妆。温泉初赐汤。</p><p>菩萨蛮（命觞）</p><p>休文多病疏杯酌。被花恼得心情恶。碧树又惊秋。追欢怀旧游。<br> 与君聊一醉。醉倒花阴里。斜日下阑干。满身金屑寒。</p><p>菩萨蛮（簪髻）</p><p>交刀剪碎琉璃碧。深黄一穗珑松色。玉蕊纵妖娆。恐无能样娇。<br> 绿窗初睡起。堕马慵梳髻。斜插紫鸾钗。香从鬓底来。</p><p>菩萨蛮（熏沈）</p><p>黄姑青女交相忌。眼看尘土占芳蕊。急埽满阑金。小奁熏水沈。<br> 博山银叶透。浓馥穿罗袖。犹欲问鸿都。太真安稳无。</p><p>菩萨蛮（来梦）</p><p>午庭栩栩花间蝶。翅添金粉穿琼叶。曾见羽衣黄。瑶台淡薄妆。<br> 醒来魂欲断。掺掺芳英满。梦里尚偷香。何堪秋夜长。</p><p>菩萨蛮（写真）</p><p>霓裳舞罢难留住。湘裙缓若轻烟去。动是隔年期。生绡傅艳姿。<br> 精神浑似旧。碧暗黄金瘦。永夜对西窗。何缘襟袖香。</p><p>菩萨蛮（怨别）</p><p>揉香嗅蕊朝还暮。无端却被西风误。底死欲留伊。金尘蔌蔌飞。<br> 茂陵头已白。新聘谁相得。耐久莫相思。年年秋与期。</p><p>西江月</p><p>金鼎香销浓麝，碧梧影转阑干。可庭明月绮窗闲。帘幕低垂不卷。<br> 一自高唐人去，秋风几许摧残。拂檐修竹韵珊珊。梦断山长水远。</p><p>西江月（赠蔡仲常侍儿初娇）</p><p>豆蔻梢头年纪，芙蓉水上精神。幼云娇玉两眉春。京洛当时风韵。<br> 金缕深深劝客，雕梁蔌蔌飞尘。主人从得董双成。应忘瑶池宴饮。</p><p>青玉案（东园饯母舅晁阁学镇临川）</p><p>东风一夜吹晴雨。小园里、春如许。桃李无言情难诉。阳关车马，灞桥风月，移入江天暮。<br> 双旌明日留难住。今夕清觞且频举。咫尺清明三月暮。寻芳宾客，对花杯酌，回首西江路。</p><p>青玉案（为外大父林下老人寿）</p><p>年年寓屋称觞处。陪彩绶、尊前舞。牢落潇湘归去未。腊梅开遍，冰蟾圆后，梦断灵溪路。<br> 长年厚福天分付。算四海、今独步。涧竹岩花如旧否。与翁相伴，岁寒庭户，尽占闲中趣。</p><p>青玉案（戏用贺方回韵饯别朱少章）</p><p>三年牢落荒江路。忍明日、辄帆去。冉冉年光真暗度。江山舞助，风波有险，不是留君处。<br> 梅花万里伤迟暮。驿使来时望佳句。我拚归休心已许。短篷孤棹，绿蓑青笠，稳泛潇湘雨。</p><p>昭君怨（亦名宴西园）</p><p>晴日烘香花睡。花艳浮杯人醉。杨柳绿丝风。水溶溶。<br> 留恋芳丛深处。懒上锦鞯归去。待得牡丹开。更同来。</p><p>四犯令</p><p>月破轻云天淡注。夜悄花无语。莫听阳关牵离绪。拚酩酊、花深处。<br> 明日江郊芳草路。春逐行人去。不似酴醿开独步。能著意、留春住。</p><p>鹧鸪天（县圃约同官赏海棠）</p><p>万点胭脂落日烘。坐间酒面散微红。谁教艳质撩潘鬓，生怕朝云逐楚风。<br> 寻画烛，照芳容。夜深两行锦灯笼。朱唇翠袖休凝伫，几许春情睡思中。</p><p>鹧鸪天</p><p>蜀锦吴绫剪染成。东皇花令一番新。风帘不碍寻巢燕，雨叶偏禁斗草人。<br> 非病酒，不关春。恨如芳草思连云。西楼角畔双桃树，几许浓苞等露匀。</p><p>鹧鸪天（赏芍药）</p><p>梦想当年姚魏家。尊前重见旧时花。双檠分焰交红影，四座春回粲晚霞。<br> 杯潋滟，帽＿斜。夜深绝艳愈清佳。天明恐逐行云去，更著重重翠幕遮。</p><p>鹧鸪天（送田簿秩满还＿·川）</p><p>只有梅花是故人。岁寒情分更相亲。红鸾跨碧江头路，紫府分香月下身。<br> 君既去，我离群。天涯白发怕逢春。西湖苍莽烟波里，来岁梅时痛忆君。</p><p>点绛唇（双头芍药）</p><p>翻阶红药竞芬芳。著意巧成双。须信扬州国艳，旧时曾在昭阳。<br> 盈盈背立，同心对绾，联萼飞香。牢贮深沈金屋，任教蝶困蜂忙。</p><p>点绛唇（建康大雪，戏呈母舅晁留守）</p><p>漏云初见六花开。惊巧妒江梅。飘洒元戎小队，玉妆旌旆归来。<br> 恩同化手，春回陇亩，欢到尊＿。记取明朝登览，绿漪惟有秦淮。</p><p>点绛唇（谢郭道深惠菊，有二小鬟）</p><p>露英云萼一般清。揉雪更雕琼。预喜重阳登览，大家插帽浮觥。<br> 分香减翠，殷勤远寄，珍重多情。不似绮窗双艳，向人解语倾城。</p><p>点绛唇</p><p>依微春绿遍江干。烟水小屏寒。惆怅雁行南北，新词不忍拈看。<br> 从今寄取，临风把酒，役梦忘飧。飞絮落花时候，扁舟也到孤山。</p><p>点绛唇</p><p>风帘交翠篆香飘。却暑卷轻绡。最好佳辰相近，寿觞对饮连宵。<br> 仙翁未老，云中跨凤，台上吹箫。看取他年荣事，鱼轩入侍涂椒。</p><p>点绛唇（元夕上潭帅刘共甫舍人）</p><p>年来玉帐罢兵筹。灯市小迟留。花外香随金勒，酒边人倚红楼。<br> 沙堤此去，传柑侍宴，天上风流。还记月华小队，春风十里潭州。</p><p>点绛唇（为云庵寿）</p><p>年年重午近佳辰。符艾一番新。满酌九霞奇酝，寿君两鬓长春。<br> 闺中秀美，何如赋得，林下精神。早办荆钗布袖，共为云水闲人。</p><p>点绛唇（金陵府会鼓子词）</p><p>春日迟迟，柳丝金淡东风软。绿娇红浅。帘幕飞新燕。<br> 玉帐优游，赢得花间宴。香尘远。暂停歌扇。□醉深深院。</p><p>点绛唇</p><p>约莫香来，倚阑低瞰花如雪。怨深愁绝。瘦似年时节。<br> 岁一相逢，常是匆匆别。歌壶缺。又还吹彻。笛里关山月。</p><p>苏武慢（湖州赵守席上作）</p><p>暗雨收梅，晴波摇柳，万顷水精宫冷。桥森画栋，岸列红楼，两岸翠帘交映。天上行舟，鉴中开户，人在蕊珠仙境。况吟烟啸月，弹丝吹竹，太平歌咏。<br> 人尽说、铜虎分贤，银潢储秀，巩固行都藩屏。棠阴散暑，鼎篆凝香，永日一庭虚静。红袖持觞，彩笺挥翰，适意酒豪诗俊。看飞云丹诏，行沙金勒，待公归觐。</p><p>阮郎归（和邢公昭）</p><p>莫欺骑省鬓边华。曾虑苏小家。彩丝萦腕剪轻霞。菖蒲酒更嘉。<br> 人别后，叹飞花。云山和梦遮。吴笺小字写流沙。几行秋雁斜。</p><p>阮郎归（为邢鲁仲小鬟赋）</p><p>美人小字称春娇。云鬟玉步摇。淡妆浓态楚宫腰。梅枝雪未消。<br> 拚恼乱，尽妖娆。微窝生脸潮。算来虚度可怜宵。醉魂谁与招。</p><p>阮郎归（为张丞寿）</p><p>薰风吹尽不多云。晓天如水清。哦松庭院忽闻笙。帘疏香篆明。<br> 兰玉盛，凤和鸣。家声留汉庭。狨鞍长傍九重城。年年双鬓青。</p><p>浪淘沙</p><p>晓日掠轻云。霜瓦鳞鳞。六朝山色俨如新。家在洞庭南畔住，身在江滨。<br> 华发照乌巾。无意寻春。空将两袖拂飞尘。可惜梅花开近路，恼尽行人。<br> 踏莎行（壬午元宵戏呈元汝功参议）</p><p>元夕风光，中兴时候。东风著意催梅柳。谁家银字小笙簧，倚阑度曲黄昏后。<br> 拨雪张灯，解衣贳酒。觚棱金碧闻依旧。明年何处看升平，景龙门下灯如昼。</p><p>踏莎行（约云庵寻梅）</p><p>雪意初浓，云情已厚。黄昏散尽扶头酒。不知墙外夜来梅，忍寒添得疏花否。<br> 休更熏香，且同携手。从教策策轻寒透。亭儿直下玉生烟，暗香归去沾襟袖。</p><p>浣溪沙（三衢陈签上作）</p><p>客里匆匆梦帝州。故人相遇一杯休。疏梅些子最清幽。<br> 双绾香螺春意浅，缓歌金缕楚云留。不知妆镜若为俦。</p><p>浣溪沙（次韵王子弁红梅）</p><p>倚醉怀春翠黛长。肉红衫子半窥墙。兰汤浴困嫩匀妆。<br> 应为长年餐绛雪，故教丹颊耐清霜。弄晴飞馥笑冯唐。</p><p>浣溪沙（次韵杜唐佐秋怀）</p><p>春梦惊回谢氏塘。箧中消尽旧家香。休文多病怯秋光。<br> 空对金盘承瑞露，竟无玉杵碎玄霜。醉魂飞度月宫凉。</p><p>眼儿媚（效易安体）</p><p>花信风高雨又收。风雨互迟留。无端燕子，怯寒归晚，闲损帘钩。<br> 弹棋打马心都懒，撺掇上春愁。推书就枕，凫烟淡淡，蝶梦悠悠。</p><p>渔家傲</p><p>过尽百花芳草满。柳丝舞困阑干暖。柳外秋千裙影乱。人逐伴。旧家心性如今懒。<br> 斗帐宝香凝不散。黄昏院落莺声晚。红叶不来音信断。疏酒盏。东阳瘦损无人管。</p><p>渔家傲（小舟发临安）</p><p>本是潇湘渔艇客。钱塘江上铺帆席。两处烟波天一色。云幂幂。吴山不似湘山碧。<br> 休费精神劳梦役。鸥凫难上铜驼陌。扰扰红尘人似织。山头石。潮生月落今如昔。</p><p>临江仙（约同官出郊）</p><p>一抹烟林屏样展，轻花岸柳无边。连朝春雨涨平川。冬冬迎社鼓，渺渺下陂船。<br> 同事多才饶我懒，乘闲纵饮郊园。髻花＿侧醉巾偏。时丰容卒岁，游乐更明年。</p><p>临江仙（同官招饮席上作）</p><p>失脚青云何所往，故山松竹应秋。痴儿官事几时休。可怜双白鬓，斗粟尚迟留。<br> 尊酒偷闲聊放旷，夜凉河汉西流。从教孤笛喷高楼。与君同一醉，明日旋分愁。</p><p>柳梢青（赠张丞）</p><p>小院轻寒，酒浓香软，深沈帘幕。我辈相逢，欢然一笑，春在杯酌。<br> 家山辜负猿鹤。轩冕意、秋云似薄。我自西风，扁舟归去，看君寥廓。</p><p>柳梢青（送吕子绍守峡）</p><p>楚天清绝。苇岸兰汀，素秋时节。帘卷湘鬟，香飞云篆，叵看轻别。<br> 明朝底处关山，算总是、愁花恨月。白马江寒，黄牛峡静，小梅初彻。</p><p>杏花天（豫章重午）</p><p>宝钗整鬓双鸾斗。睡未醒、熏风襟袖。彩丝皓腕宜清昼。更艾虎、衫儿新就。<br> 玉杯共饮菖蒲酒。愿耐夏、宜春厮守。榴花故意红添皱。映得人来越瘦。</p><p>江城子（萍乡王圣俞席上作）</p><p>萍蓬踪迹几时休。尽飘浮。为君留。共话当年，年少气横秋。莫叹两翁俱白发，今古事，尽悠悠。<br> 西风吹梦入江楼。故山幽。谩回头。又是手遮，西日望皇州。欲向西湖重载酒，君不去，与谁游。</p><p>南歌子（为吕圣俞寿）</p><p>菊润初经雨，橙香独占秋。碧琳仙酿试新篘。内集熙熙休试、蚁浮瓯。<br> 家世传黄阁，功名起黑头。双凫傍故人舟。咫尺青云岐路、看英游。</p><p>瑞鹧鸪（送晁伯如舅席上作）</p><p>遥天拍水共空明。玉镜浚咛氐厍纭＜窔壳锶菸尴迧好，举头醉眼暂须醒。<br> 白眉公子催行急，碧落仙人著句清。后夜萧萧葭苇岸，一尊独酌见离情。</p><p>天仙子（宴五侯席上作）</p><p>暖日丽晴春正好。杨柳池塘风弄晓。露桃云杏一番新，花窈窕。香飘缈。玉帐靓深闻语笑。<br> 新赐绣鞯花映照。须信浓恩春共到。汉家飞将久宣劳，迎禁诏。瞻天表。入卫帝庭常不老。</p><p>醉落魄（夜静闻琴）</p><p>铜壶漏歇。纱窗倒挂梅梢月。玉人酒晕消香雪。促轸调弦，弹个古离别。<br> 雏莺小凤交飞说。嘈嘈软语丁宁切。相如敧枕推红毯。脉脉无言，还记旧时节。</p><p>醉落魄</p><p>梅花似雪。雪花却似梅清绝。小窗低映梅梢月。常记良宵，吹酒共攀折。<br> 如今客里都休说。潇潇洒洒情怀别。夜阑火冷孤灯灭。雪意梅情，分付漆园蝶。</p><p>醉落魄</p><p>玉钩珠箔。夜凉庭院天垂幕。好风吹动纶巾角。羽扇休挥，已怯絺衣薄。<br> 扁舟明日清溪泊。归来依旧情怀恶。为君唤月骖鸾鹤。天近多寒，满引金凿落。</p><p>减字木兰花</p><p>春酲拚却。鶗鴂一声花雨落。蜜炬红残。人在青罗步障间。<br> 天公薄相。惯得柳绵高百丈。彩笔题诗。休诵骚人九辨词。</p><p>鹊桥仙（和蔡子周）</p><p>鹤发萧森，玉颜腴润，养就黄芽金鼎。一区松菊老湘滨，但心远、何妨人境。<br> 衮衣家世，鸣鸾歌舞，到了春冰消尽。不须惆怅梦中身，这彩选、输赢谁省。</p><p>水调歌头</p><p>白鹤到时节，霜信满南州。金盘露重，银潢波浪载天流。岳渎千龄钟秀，赋出人间英气，清照洞庭秋。烈日严霜操，竹简万年留。<br> 苏属国，二千秩，若为酬。杜园阴密，未央前席动宸旒。入践紫薇郎省，擢赞绿槐公位，指日凤池游。千顷玉芝熟，准备饭青牛。</p><h3 id="芮辉" tabindex="-1"><a class="header-anchor" href="#芮辉" aria-hidden="true">#</a> 芮辉</h3><p>菩萨蛮</p><p>晴云低蘸湖光湿。新凉远带江声入。风景逼中秋。移樽月在楼。<br> 蓝田栽竹手。借竹为君寿。苍翠一年年。长承雨露边。</p><h3 id="徐叔至" tabindex="-1"><a class="header-anchor" href="#徐叔至" aria-hidden="true">#</a> 徐叔至</h3><p>促拍满路花（秋上曾两府）</p><p>人间秋正好，天上月才圆。玉霄人不老，对婵娟。五龙护日，一笑着貂蝉。禁殿开金钥，宝炬宫壶，诏催移下钓天。昴奎分秀采，箕翼与长年。华堂歌宛转，舞蹁跹。醉围红袖，妙墨起风烟。回首恩波地，自在江湖，为公一赋新篇。</p><p>鹧鸪天</p><p>两两台符映昴躔，南薰披拂寿炉烟。宝图继统千龄会，金铉调元一相贤。兰玉满，庆蝉联。天教世有鲁山川。霞觞更对瑶池，共看蟠桃着子年。</p><h3 id="赵彦逾" tabindex="-1"><a class="header-anchor" href="#赵彦逾" aria-hidden="true">#</a> 赵彦逾</h3><p>点绛唇</p><p>春到皇都，日边已觉风光丽。异人名世。独禀阳和粹。<br> 福寿川增，行庆鸳行缀。笙歌重。几多珠翠。拚取今宵醉。</p><h3 id="卫时敏" tabindex="-1"><a class="header-anchor" href="#卫时敏" aria-hidden="true">#</a> 卫时敏</h3><p>水调歌头</p><p>骑鲸紫霞客，来作世耆英。襟怀金玉循良，名字古无人。所至民歌遗爱，脱屣归来绿野，笑傲乐天真。不学渭滨老，公子自长生。<br> 一杯酒，再三祝，八十春。从今细数庆集，百度似今辰。绿鬓朱颜长好，何事紫芝仙草，兰玉自诜诜。盛事有如此，谁道四难并。</p><p>念奴娇</p><p>春风桃李，问耐寒何似，霜松雪柏。珍重拨烦京兆手，早岁声名霹雳。收卷经论，摆遗荣利，物外多间适。熊经龟咽，真传秘诀消息。<br> 寿秩初满华严，韶颜转映，绿鬓方瞳碧。况□□云供宴几，静对凫翁鹤客。只恐日边，蒲轮催动，密侍钧天席。上玉卮尧殿，长生倍注仙籍。</p><h3 id="高伯达" tabindex="-1"><a class="header-anchor" href="#高伯达" aria-hidden="true">#</a> 高伯达</h3><p>汉宫春（寿张安国舍人）</p><p>绛阙朝元。倦飞鸾控鹤，来寓人间。天教散舒和气，好与春还。蓬瀛罢宴，褪仙裳、欲冠貂蝉。应是念、潇湘胜概，来与蕃宣。<br> 宣室向来初见，叹不如、文帝夜半虚前。多情吊沉赋罢，莫负留连。经纶事叶，向朝廷、谁与争先。明岁好，云屏间坐，十分宣劝金船。</p><p>千秋岁</p><p>影摇波动。晓日浮华栋。庆麟绂，征兰梦。绿擎龟叶小，红拂莲腮重。帘幕外，半天仙驭来飞鞚。<br> 两两骖鸾凤。□鹤窣珠衣纵。香雾散，祥云拥。口传金母信，酒为麻姑送。休惜醉，与君更下蟠桃种。</p><p>鹧鸪天</p><p>海上蟠桃月样圆。从头屈指几千年。双成已报春消息，轮与萧郎半月前。<br> 风露晓，月华鲜。兽炉烟袅水沉烟。骑鸾鞚鹤休归去，留取人间作女仙。</p><h3 id="郝子直" tabindex="-1"><a class="header-anchor" href="#郝子直" aria-hidden="true">#</a> 郝子直</h3><p>喜迁莺</p><p>风云际会。自军兴勋业，唯公屈指。中镝红心，骄虏胆丧，中正已回天意。采石扶危鏖战，激励熊罴乘势。震天地，沮金狄百万，完颜诛毙。<br> 英卫。摅红气，寰海共欣，雪恨亡胡岁。宸眷褒功，华衮貂蝉，荣拜济时左揆。圣君用贤终始，肯使留侯谦退。后范蠡，愿永佐中兴，庄椿同纪。</p><p>画堂春</p><p>画堂当日诞今辰。庆门人降西真。一杯千岁祝遐龄。莫厌频斟。<br> 不愿头白还黑，不愿齿落重生。但容艳只如今。寿等松椿。</p><h3 id="何得之" tabindex="-1"><a class="header-anchor" href="#何得之" aria-hidden="true">#</a> 何得之</h3><p>天香</p><p>南国蜚声，三鳌孕粹，中兴循吏称首。官在中都，斑参玉笋，妙简帝心应久。长材已试，名字向、金瓯先覆。貂冕冠蝉载服，鸾台凤池荣簉。<br> 年年桂觞介寿。正江梅、犯寒时候。料想舞僮歌女，翠鬟依旧。富贵人间罕有。任鼎沸笙箫对樽□。稳步堤沙，高攀禁柳。</p><h3 id="徐明仲" tabindex="-1"><a class="header-anchor" href="#徐明仲" aria-hidden="true">#</a> 徐明仲</h3><p>水调歌头（春寿太守）</p><p>迟日笼晴书，新火敛余寒。东君着意，留恋春色在人间。故遣蓬瀛仙侣，来布阳和德泽，造化寄毫端。麾节经行处，喜气满江山。<br> 听歌谣，五夸暖，二天宽。汉朝侧席，英隽玺诏促征还。鞭算钱流粟腐，刃往剧剸烦解，启沃动龙颜。已有白麻笔，草制在金銮。</p><p>水调歌头</p><p>宗社中兴佐，廊庙黑头公。故家乔木，十年风虎会云龙。三镇上流藩翰，千里北门符钥，何许在民功。刀剑还牛犊，饥馑化登丰。<br> 政成时，春明媚，日和融。寿觞如海，愿公一酌倒三松。移取活人心手，归作调元勋业，谈笑共平戎。还使十书老，直与古人同。</p><h3 id="陈之贤" tabindex="-1"><a class="header-anchor" href="#陈之贤" aria-hidden="true">#</a> 陈之贤</h3><p>满江红</p><p>人物英雄，更独抱、无双才气。年正壮，文章武略，尽曾留意。破胆欲凭胸内甲，清原宴启舟中誓。笑区区、燕雀不能知，青云志。<br> 封侯貌，神人比。社下手，须荣试。况相门出将，君家常事。斗印垂金他日贵，寿杯浮玉今朝醉。看年年、南极倍明时，春明媚。</p><p>念奴娇</p><p>炎精昌运，庆天为笃生，中兴人杰。横臆甲兵三百万，要扫群胡妖孽。抚弱怜贫，排奸击暴，所至人推服。飘飘志气，伟哉一代英特。<br> 预信衮衮公侯，名闻英胄，素有阴功迹。腾踏从天上去，笑作龙头奇客。相印重封，将符再绾，尽履青毡物。寿杯满泛，年年长醉正月。</p><h3 id="丁求安" tabindex="-1"><a class="header-anchor" href="#丁求安" aria-hidden="true">#</a> 丁求安</h3><p>踏莎行</p><p>风卷霜浓，寒销冰谢。一年皎月惟今夜。桑弧蓬矢庆门阑，云旌羽盖连车马。<br> 命服新翻，恩波如泻。海沂致锦传声价。晓来和和气着梅梢，春随温诏看看下。</p><p>踏莎行</p><p>紫府延龄，瑶池开宴。人间好事都如愿。凤雏喜带桂宫香，东床镇压鸾台彦。<br> 酒乏金杯，香飘龙篆。大家齐把瑶觞献。中兴天子急贤才，相期共入金銮殿。</p><h3 id="赵师律" tabindex="-1"><a class="header-anchor" href="#赵师律" aria-hidden="true">#</a> 赵师律</h3><p>念奴娇</p><p>镜天露洗，荡仁风，满县正开桃李。无讼堂深晴画永，帘卷鹅山浓翠。吏散棠阴，鸟啼花用，箫鼓弦歌地。印封碧苏，笑谈无限清致。<br> 佳会正属悬弧，十分蕉叶，共祝千秋岁。道骨仙风元自有，功业人间游戏。名覆金瓯，班联玉笋，行庆风云会。莲舟容与，此时归继仙裔。</p><p>念奴娇（暮春寿太守）</p><p>楚天春晚，尽替了，残红点成层碧。蝴蝶蜂儿娇未足，舞破游丝千尽。一夜风高，满天清露，冷浸琼楼彻。遮鸾绕凤，使君不是凡骨。<br> 游荡偶尔人间，铃斋谈笑，好作龚黄匹。火急功成天上去，却问蓬莱消息。酒泻鹅儿，十分金盏，染就眉间色。满城争看，一封鹗荐飞入。</p><p>济天乐</p><p>重阳还近秋光好，银屏翠箔凉透。凤髓炉温，鱼轩瑞应，天与冰壶清透。多文在手。更赖玉腰肢，唾花衫袖。旧约梅仙，为来人世作珍偶。<br> 虚堂帘半卷，化工何限意，妆点时昼。裛真香葵倾劝盏，都把芳心为寿。当歌对酒。愿绿发朱颜，镇长依旧。宝箓名高，已书千岁久。</p><h3 id="赵师严" tabindex="-1"><a class="header-anchor" href="#赵师严" aria-hidden="true">#</a> 赵师严</h3><p>蓦山溪（春寿太守）</p><p>文章太守，今作湖山主。冰雪照人清，赋仙家、出尘风度。流芳积庆，故自有渊源，家将相，世侯王，勋德藏盟府。<br> 政修人治，千里歌来暮。有脚是阳春，鼓和风、遍充寰宇。芝泥封诏，肯为郡人留，苍玉佩，紫金貂，稳上星辰去。</p><h3 id="辛弃疾" tabindex="-1"><a class="header-anchor" href="#辛弃疾" aria-hidden="true">#</a> 辛弃疾</h3><p>蓦山溪</p><p>画堂帘卷，贺燕双双语。花柳一番春，倚东风、雕红缕翠。草堂风月，还似旧家时，歌扇底，舞茵边，寿斝年年醉。<br> 兵符传垒，已莅葵丘戍。两手挽天河，要一洗、蛮烟瘴雨。貂蝉冠冕，应是出兜鍪，餐五鼎，梦三刀，侯印黄金铸。</p><p>感皇恩</p><p>露染武夷秋，千蛮耸翠。练色泓澄玉清水。十分冰鉴，未吐玉壶天地。精神先付与，人中瑞。<br> 青锁步趋，紫微标致。凤翼看看九十里。任挥金碗，莫负凉飙佳致。瑶台人度曲，千秋岁。</p><p>水调歌头</p><p>簪履竞晴书，画戟插层霄。红莲幕底风定，香雾不成飘。螺髻梅妆环列，凤管檀糟交泰，回雪无纤腰。觞酒荡寒玉，冰颊醉江潮。<br> 颂丰功，祝难老，沸民谣。晓庭梅蕊初绽，定报鼎羹调。龙衮方思勋旧，已覆金瓯名姓，行看紫泥褒。重试补天手，高插侍中貂。</p><h3 id="沈伯文" tabindex="-1"><a class="header-anchor" href="#沈伯文" aria-hidden="true">#</a> 沈伯文</h3><p>望海潮</p><p>山连嵩岱，疆分齐鲁，济南自古多奇月。魄堕英昨星，芒剪瑞□，来参汉主龙飞。仙露浥繁枝。振家声赫奕，金印传龟。一种春风，后园桃李自成蹊。<br> 淮壖暂弭旌旗。庆歌浮绿野，人静圜扉。梅破粉痕，柳回星眼，相将紫诏催归。玉勒晓骢嘶。望天墀咫尺，香惹朝衣。最好朱颜绿发，劝宴凤凰池。</p><h3 id="李焕" tabindex="-1"><a class="header-anchor" href="#李焕" aria-hidden="true">#</a> 李焕</h3><p>喜迁莺</p><p>云蒸雷动。庆瑞岳降真，祥生申甫。元后慈贤，勋臣英烈，百世显光家谱。久许致身忠孝，何止满怀今古。听舆论，是侯王苗裔，神仙俦侣。<br> 争赌藩尹盛，刑揩政成，和气横眉宇。北阙莺花，西湖风月，旌骑稳游天路。福海寿山无比，烂醉黄堂歌舞。正荣耀，有华姻宠授，清朝恩数。</p><p>喜迁莺</p><p>风云嘉会，有英杰瑞时，来符平泰。子建才华，平阳勋业，流庆至今犹在。闾史卿来曾记，骨相堂堂庞艾。少年日，已心包云泽，名高嵩岱。<br> 超迈人尽道，今代吏师，小试犹淹大。两路登车，三州出牧，游刃了无凝碍。便合进推荷橐，迤逦参陪天縡。愿从此，奉明君真相，优游千载。</p><h3 id="林伯镇" tabindex="-1"><a class="header-anchor" href="#林伯镇" aria-hidden="true">#</a> 林伯镇</h3><p>喜迁莺</p><p>百年卿族。更七叶桂籍，蝉联相续。早冠鳌峰，入持魁柄，却商野耕岩筑。缙绅望山瞻斗。勋业铭书金竹。倦陶冶，暂镜湖舒啸，琳宫休足。<br> 催促。归秉轴，须与君王，同享无疆福。缓访赤松，莫留绿野，宇县待公恢复。手把命镠堂印，腰束精珪寒玉。愿岁岁，看和羹梅绽，古阶槐绿。<br> 凤栖梧（施司谏冬生日）</p><p>破腊星回春可数。天佑中兴，岳降神生再。造膝一言曾寤主，翱翔历遍清华路。<br> 盖代功名知自许。倦把州麾，小向琳宫住。早晚诏催归禁署，致身宰相双亲具。</p><p>南乡子</p><p>弥诞秩初筵。催舞春雷杂管弦。惊破梅梢香喷雪，都缘。王母瑶池会列仙。<br> 残腊嫩寒天。恰在正朝两日前。搀借椒花先献寿，新元。重数壬辰第一年。</p><h3 id="王涣" tabindex="-1"><a class="header-anchor" href="#王涣" aria-hidden="true">#</a> 王涣</h3><p>念奴娇</p><p>水沉香霭，满钱塘千里，秋烟如织。万井欢声瞻宝钱，遥指明星南极。辇路看花，神旗垂彩，名冠金门籍。平阳家世，凌烟都减颜色。须信勋业风流，阳春有脚，到处开桃李。洊拥油幢宸眷重，吴越江南江北。认取疏梅，东君深意，遣调羹消息。凤书飞下，绿槐元自相识。</p><h3 id="陈敷" tabindex="-1"><a class="header-anchor" href="#陈敷" aria-hidden="true">#</a> 陈敷</h3><p>水调歌头</p><p>明月双溪上，胜景号金华。当年此夕，多少鸾凤杂云霞。共拥飘摇倦伯，来作人间英杰，王谢旧名家。纶綍妙文采，帷幄富忠嘉。<br> 圣天子，形梦寐。眷尤加。麒麟烟上早晚，丹陛听宣麻。鼎袖无穷勋业，岁岁薰风日永，萱秀北堂花。潋滟绮筵酒，寿算等胡沙。</p><h3 id="甄良友" tabindex="-1"><a class="header-anchor" href="#甄良友" aria-hidden="true">#</a> 甄良友</h3><p>满庭芳</p><p>杲杲重光，遥山耸翠，九天秋气高明。露团仙掌，初月挂前星。帝念吾君父子，亲传授、光启中兴。生储后，是为三圣，一道以相承。升平。当此际，黄花照座，丹桂充庭。对两宫喜色，百辟欢声。好是橙黄橘绿，宣猷殿、酒碧香清。重重庆，尧仁舜孝，亲见禹功成。</p><p>感皇恩（钱参政）</p><p>华表鹤重来，嘉禾合穗。天命真人救斯世。故仙子来佐，中兴之际。这回真是个，风云会。<br> 天水庆源，钱塘潮势。主圣臣贤千岁。半钩月小，一剪梅花香细。太平无事也，休辞醉。</p><p>水调歌头</p><p>直节傲山雪，偃画咏松风。天香真色来报，春信月明中。六七日分景纬，五百年间英气，相值产维崧。君子中庸也，天下有胡公。<br> 把州麾，将漕计，简渊衷。淳熙新政，往风虎，趁云龙。底用玉卮卜寿，看取天然难老，高竹与长松。更有红梅实，调鼎告成功。</p><p>菩萨蛮祝寿</p><p>希夷本是儒先祖。云仍来自神仙所。前日一阳生。德星今夜明。<br> 灵椿殊未老。仙桂双双好。好是百花魁。年年称寿杯。</p><p>蝶恋花</p><p>照水绮霞明木杪。彩翼双栖，未觉桐阴少。正是一年秋光好。世间重赌香山老。<br> 祝寿人如群玉绕。满酌金莲，愿永谐歌笑。仙客莫疑来下早。洞中日月天昏晓。</p><h3 id="郑元秀" tabindex="-1"><a class="header-anchor" href="#郑元秀" aria-hidden="true">#</a> 郑元秀</h3><p>水调歌头</p><p>园林夸富贵，红绿簇枝头。阳和毓秀，气劘屈贾压曹刘。翰墨场中独步，洒落胸中万卷，横截百川流。邈视青云侣，俯首看瀛洲。<br> 到如今，萦扃务，尚淹留。庙堂应得好语，早晚觐宸旒。从此立登要路，便可羽仪台阁，指日凤池游。岁岁蟠桃会，椿算八千秋。</p><p>瑞鹤仙</p><p>飞花闲院落。渐燕觜泥融，蜂髯香薄。风光未全恶。有出林青杏，殿春红药。东皇旧约。把余芳、一时留著。等君侯维岳佳辰，惜景为供春酌。<br> 新乐。谁番清韵，非石非金，金城弦索。如闻荐鹗，青云外，有飞削。双凫容与，摩天东上，稳步鸾台凤阁。管平泉，尺锦归时，发犹未鹤。</p><p>贺新郎（寿刘秘书）</p><p>垛翠云蓬远。日鸟高、炎官直午，暑风微扇。二六尧蓂开秀荚，跨海冰轮待满。怪院落，笙箫如剪。太乙然藜天际下，度卯金仙子，生华旦。依日月，近云汉。<br> 经时持橐明光殿。问江乡年来有几，只君方见。入座夫人难老甚，炯炯金霞照眼。笑指点，琼舟权劝。愿得调元勋业就，为红泉石磴轻轩冕。归共作，赤松伴。</p><p>贺新郎（寿中书舍人）</p><p>突屼金仙屋。素秋沈、长空霁雨，万山如浴。惊破元戎呼小队，来看飞泉喷玉。正晚谷，清镜圆熟。还是紫微初度至，对禅关，自奏长生曲。留杖屦，倚松竹。<br> 汉中念远眉休蹙。问擎天拄地个，事只今谁独。看领召环回鹢首，笑把江神要束。任碾破，澄波新绿。去了中兴台辅叶，挂貂蝉莫受风埃触。归绿野，种瑶簌。</p><p>满江红</p><p>季琯灰融，盛寒里、梅香乍放。元道是酿成和气，间生名将。马革裹尸男子志，虎头食肉通侯相。更胸中、十万拥奇兵，人皆仰。<br> 腰金印，垂玉帐。忠胆锐，雄心壮。倚辕门几望，北州驰想。且倒长江为寿酒，却翻银浦千寻浪。算时来、一笑洗胡尘，迎天仗。</p><p>满江红</p><p>老子生朝，萧然坐离骚窟宅。更莫诧、才雄屈宋，诗高刘白。不向凤凰池上住，不逃鹦鹉洲边迹。谩一官、如水过称呼，诸侯客。<br> 平生志，水投石。首已皓，心犹灵。算陆沉雄奋，总非人力。广武成名惟孺子，高阳适意须欢伯。睨醉乡、一笑抚青萍，乾坤窄。</p><p>满江红</p><p>老火西流，风露洗、银湾一色。还又近、半秋天气，月将成魄。玉燕来时清梦觉，书麟游处飞仙谪。问东南、一尉着斯人，如何得。<br> 君不学，吴门卒。君不问，长安狄。且持杯半揖，楚江鸂鶒。东府西台看历遍，归来绿野盟泉石。却从容、三万六千朝，追元白。</p><p>满江红（寿太守）</p><p>小驻碧油，公两载、重临初度。满全楚，袭人和气，拍天歌舞。波涌荆江流不断，地连巫峡山无数。指此山、此水诵公恩，难忘处。<br> 民有恨，来何暮。民有愿，归无遽。各相携卧断，衮衣归路。只恐九重劳梦寐，不容十国私霖雨。看便飞、丹诏日边来，朝天去。</p><p>醉蓬莱</p><p>记征鸿归候，梦燕来时，雪清梅瘦。寒日迎长，觉微宽宫漏。翼轸分辉，斗牛呈瑞，间气维钟秀。江左风流，夷吾家世，尘源深厚。况是新闻，日边增秩，诰墨方妍，玉符将剖。五马西还，看鸳鸿为偶。我有新词，不论龟鹤，会祝公眉寿。南浦长春，西山不老，年华同久。</p><p>念奴娇</p><p>菊黄萸紫，近重阳、天气秋光如洗。怀燕占熊，还又应、崧岳生申时节。玉女擎香，金仙持送，锦里欢声彻。照人风度，满怀俱是冰雪。<br> 那更千里江城，政成人化，比春生秋杀。双凤云间御诏墨，将下十行新札。黄阁亨衢，碧油重幕，稳复清毡物。策勋归去，蟠桃犹许三窃。</p><p>念奴娇</p><p>山光堂下，恰催花雨过，韶华将半。蝶舞回风莺度曲，暖响笙箫庭院。泥轼仙翁，当时此夕，正梦投怀燕。紫髯黄发，到今如此清健。<br> 岂但风月平分，海沂千里，流得欢声遍。屈宋江山，还助说，莫惜金荷频卷。问寿何如，凤池三到，却放壶天晚。赤松应待，挂冠归伴萧散。</p><p>玉楼春</p><p>生申时节书云月。惊怪玉梅开不彻。犯寒那得一枝春，要与邦君供胜绝。<br> 可轩有个词清切。解送双凫朝降阙。一声声祝一千年，试倩雪儿歌几阕。</p><p>贺新郎</p><p>晓色收梅雨。玉衡高、寒杓插午，月生银浦。一片祥光横碧落，幻出新晴院宇。拥阆苑、擎香天女。簇引飞仙来瑞世，向鸟衣巷陌，生文度。人物似，古怀祖。<br> 履声合上尧阶去。问如何低回计幕，蜀山深处。金字催还知有日，且听尊前妙语。更领略、双成歌舞。愿借流三峡水，与君侯尽作流霞注。觞百举，寿千数。</p><p>渔家傲</p><p>橘绿橙黄霜落候。小春天气宜晴书。一片祥光横宇宙。仙乐奏。千官共祝南山寿。<br> 湛露恩波浓似酒。□堂宴罢嵩呼后。压帽宫花红欲溜。还拜手。瞻天望圣徘徊久。</p><p>祝英台近</p><p>绛河清，丹阙晓。云路烛龙照。鹤发仙翁，笞凤下天眇。莹然璞玉襟怀，层冰风表。镇长住、人间三岛。<br> 怎知道。不用九转丹砂，灵椿自难老。骥子麟儿、勋业付渠了。已持红药开时，赤松游处，寿觞对、壶天倾倒。</p><p>胜胜慢</p><p>荣喉娇脆，燕体轻盈，争翻妙舞新声。元是君侯生日，爽气澄清。天应人为献寿，春着意、花也留情。恣豪饮，似流觞曲水，前度兰亭。<br> 况遇湖山官满，无一事、身心分外安宁。买个归舟，随鸥趁鹭长征，看西真桃熟，南极星明。</p><p>临江仙</p><p>江上小春来几许，湘桃已发微妍。开云今夕降飞仙。花神回暖律，天女炷祥烟。<br> 见说士元方展骥，低回共应尘缘。人间更住一千年。却骑丹凤去，归到五云边。</p><p>临江仙</p><p>秋色三分才过二，江城又近重阳。翠蓂双荚为谁芳。梅仙生此日，神物自呈祥。<br> 陶菊半黄萸斗紫，一时来共飞觞。祝君腾踏比奇章。玉枝元不许，眉寿与天长。</p><p>临江仙</p><p>解事西风真可意，秋声不到尧蓂。尚余荚十分清。知君当此际，清梦应长庚。<br> 道骨仙风元不老，天开鹤算龟龄。更看宝带换红鞓。拂衣辞筦库，谈笑取功名。</p><p>蝶恋花</p><p>问讯梅花开也未。孕雪■香，春在寒梢尾。试与折来供一醉。寿乡容与生春意。<br> 律转黄钟霜小霁。月姊乘鸾，伴我浮尘世。结取年年今日誓。梅花影里看仙桂。</p><p>贺新郎</p><p>三月桃花浪。涌荆红、浮光散彩，倚空千丈。杨柳阴中长堤路，一片笙歌暖响。春待晚、气清天亮。闻道君侯生此日，具虎头、飞食封侯相。风度远，襟怀爽。<br> 宝杯为我倾家酿。醉乡深，何妨更尽，吸川鲸量。富贵时来应自有，岂在随人俯仰。且共把、眉头开放。但得仙风长不老，又安知、不做东南将。勋业付，云台上。</p><p>瑞鹧鸪</p><p>江梅还是嫁东风。夜半春心一点融。知道个人生此日，暗香浮雪荐金钟。<br> 阳春一曲无他愿，长愿梅花似玉容。教见夫荣并子贵，与梅同过百年冬。</p><p>清平乐</p><p>西风猎猎，秋到双蓂荚。天女擎香开寿□，寿酒浮花蘸甲。<br> 眉间一点轻黄，归帆已载斜阳。去矣留中好住，尧天日月偏长。</p><p>沁园春</p><p>金虎鸣秋，玉龙斯月，天气正凉。应梦熊时候，叶丹苔碧，栖鸾亭馆，橘绿橙黄。人在兰台公子上，更身寄风流屈宋乡。登赏处，记含情纾思，曾赋高唐。<br> 春明旧家不远，算蝉嫣袭庆，都付仇香。况鹍弦初续，和生角征，鹗书频下，名厕循良。但得西风吹峡水，尽倒卷波澜添寿觞。功业事，有朱颜领略，未许称量。</p><p>满江红</p><p>腊近嘉平，谁教放、梅梢弄雪。更为问、霜前甘泽，应何时节。十荚尧蓂开翠羽，一番潘貌蒸红颊。是武夷、六六洞王中，生贤哲。<br> 头未雪，心犹铁。柔不茹，刚难折。个功名怀抱，试看摅发。渌水中间辞地角，绛霄高处朝天阙。管痴儿、事了挂冠归，方华发。</p><p>满江红</p><p>居士生朝，元来是、湖山胜日。长共荐、霜前篱落，半黄橙橘。酒压浮蛆新旨酽，香浮瑞兽祥烟密。更小蛮、清唱入时宜，声飘逸。<br> 湖海量，冰霜质。年未老，身犹屈。记平生操履，几曾亏失。季野阳秋虽有自，伯仁崆峒原无物。待着君、添个老人星，人间出。</p><p>满江红</p><p>解语宫商，为谁奏、长生一曲。见说道、宓堂深处，宝香芬馥。月里飞仙云际下，乘鸾来伴凫仙宿。约年年、生日醉冰笋，簪梅玉。<br> 花与貌，争清淑。云共发，斗新绿。尽壶觞为寿，苦无他说。有子有孙真老大，无嗔无妒家和睦。更鸾花、剩着几番封，平生足。</p><p>贺新郎</p><p>逗晓晴烟敛。过书云、祥开五日，漏添宫线。葭莞飞灰微度暖，眷着梅梢尚浅。怪深院、笙箫如剪。非雾非烟浮月观，应麟书，吐处豪英产。迟绣斧，启华宴。<br> 楚腰舞彻霓裳遍。拥金船，柔纤莹玉，十分争劝。醉入无何休莫问，日下长安非远。况一点、眉黄新见。掩鼻功名须办了，赋归来、却访乔松伴。应未许，雪枝汗。</p><p>贺新郎</p><p>急雨收庚暑。倚三峰、祥光万丈，晓窥临汝。金石台边人语闹，惊怪麟书夜吐。又却是、重生申甫。笔底婆澜翻瀚海，更风流，不减王文度。冰共雪，是标矩。<br> 双凫有底人间住。为萍江，一齐洗尽，吏奸民蠹。见说王堂新有诏，趣近尧天尺五。看紫闼黄扉平步。我有新翻长寿曲，愿淮波、衮衮长东注。波未竭，寿无数。</p><p>鹧鸪天</p><p>挺挺君家有祖风。■任余庆尚无穷。钓鳌莫问当年事，汗马须收第一功。<br> 何日是，梦维熊。麦光摇翠浪花红。一尊敬为祈难老，要作人间矍铄翁。</p><p>鹧鸪天</p><p>落落南班间世英。风流人物汉更生。当时良月垂孤处，天女惊香下广庭。<br> 鲸作量，兕为觥。尽倾家酿祝修龄。校雠天禄须君辈，藜杖看陪太乙皇。</p><p>鹧鸪天</p><p>瑞霭朝迷紫极宫。梅香轻度琐窗风。关西都护生时节，来吐芳心献寿钟。<br> 头未白，频先红。臂强方解挽雕功。银符玉帐轻毡在，稳著功名继乃翁。</p><p>菩萨蛮</p><p>小春撋就双桃靥。伴他二六尧蓂荚。红绿若为新。个时生玉人。<br> 玉人持酒笑。笑与仙翁道。从此百年中。莺花几度封。</p><p>虞美人</p><p>瑶台夜冷清霜泣。听得双成语。有人乘月下云端。吹彻凤箫来此、伴栖鸾。<br> 尊前有个新番曲。不唱蟠桃熟。一杯聊驻玉精神。长与雪梅争韵、更争春。</p><p>虞美人</p><p>吕城春色知何处。试听流莺语。江头别有小壶天，唤起一番花柳、弄芳妍。<br> 主人元是虬髯种。胸次吞云梦。一尊何翅祝长年。看取金枝从此、更■联。</p><p>虞美人</p><p>菊花不等重阳到。昨夜都开了。问知仙子是生辰。彩翠浮金来供、玉壶春。<br> 周郎莫计文君寿。头白须相守。从今更数百年期。月底云间同跨、彩鸾归。</p><p>虞美人</p><p>蓂飞八叶书云后。此日孙枝秀。爱他风味似吾人。都是笔头能篆、又能文。<br> 青青两鬓年方壮。儿女俱成长。要添福寿与荣华。教取一庭兰玉、共成家。</p><p>虞美人</p><p>疏梅淡月年年好。景思今年早。迎长时节近佳辰。看取衮衣华发、尽麒麟。<br> 酒中倒卧南山绿。起舞人如玉。风流椿树可怜生。长与柳枝桃叶、共青青。</p><p>念始娇（寿暨干）</p><p>挽红留翠，为东皇、那住二分春色。燕舞回风莺度曲，晴昼光生瑶席。天女擎香，长庚入梦，还有飞仙谪。方瞳方颊，玉壶清浸胸臆。<br> 休问辟谷延年，介君眉寿，自有阴功□。膝下鹓雏俱擢秀，争奋摩天云翼。白雪声中，黄流影里，且放琼舟侧。醉乡深处，兴来时拊金伏。</p><h3 id="周云" tabindex="-1"><a class="header-anchor" href="#周云" aria-hidden="true">#</a> 周云</h3><p>洞仙歌</p><p>千崖滴翠。正秋高时候。橙黄橘绿又重九。有蓬壶仙子、赤鲤来游，风云会，施展经纶妙手。<br> 去年称寿处，北斗天浆，今夜天浆挹南斗。听笙箫云里奏，月满琼楼，瑶台上、拥出嫦娥观酒。<br> 待脚踏层云倒天河，尽倾向霞觞，与君为寿。</p><h3 id="王孝严" tabindex="-1"><a class="header-anchor" href="#王孝严" aria-hidden="true">#</a> 王孝严</h3><p>念奴娇</p><p>昨宵灰动，有阶前春草，侵凌春雪。碧玉堂前为寿处，齐祝遐龄千百。夜冷笙箫，庭深灯火，应照梅妆额。容华依旧，向来姑射标格。<br> 独恨绾系日边，东风回首，还有溪山隔。怅望云飞，凝伫久，空使怀英心折。遥折一枝，饱斟花露，再拜瞻南极。愿言来岁，凤池同看春色。</p><h3 id="陈晔" tabindex="-1"><a class="header-anchor" href="#陈晔" aria-hidden="true">#</a> 陈晔</h3><p>南歌子</p><p>腰下重金贵，眉间一点黄。定知从此庆非常。况有阴功宜寿、等天长。<br> 乞得仙家酒，来称诞日觞。乃翁阿母醉何妨。行见诸郎接武、上明光。</p><p>满庭芳</p><p>翠竹阴团，绿荷乡嫩，朝来和气盈盈。薰风楼阁，玉燕梦初成。便有功名壮志，持符节，麟虎频。更归来后，挂冠神武，四海□高名。<br> 今年，方八十，莱衣舞处，岨拜霞觥。想笙歌递奏，鼎沸欢声。何用渠渠颂祝，自应合、福禄安荣。丹台上，玉清山籍，金字注长生。</p><p>醉蓬莱</p><p>算当年紫府，乘兴霓车，世间游戏。符节功名，谩略儿小试。自挂衣冠，旋栽松菊，占水云佳致。九人年高，重重恩渥，丝纶光贲。<br> 十里西湖，九霞仙酿，举劝吾翁，诞辰一醉。窦氏阴功，筹彭笺久视。啸傲壶中，燕超尘外，此乐谁能继。庭砌年年，斑斓□济，朱颜见喜。</p><h3 id="邵元实" tabindex="-1"><a class="header-anchor" href="#邵元实" aria-hidden="true">#</a> 邵元实</h3><p>水调歌头</p><p>双阙步云尾，六阁上鳌头。侍臣冠底，英英人物是君侯。闻道东皇深意，回想西清往事，早晚启金瓯。丹扆伫宏略，黄阁待名流。<br> 九秋天，千岁日，一樽酬。策勋黄石，相期茅土更封侯。稳扈钩陈天仗，净扫搀抢氛祲，按辔入神州。收了卢龙塞，却访赤松游。</p><h3 id="卑叔文" tabindex="-1"><a class="header-anchor" href="#卑叔文" aria-hidden="true">#</a> 卑叔文</h3><p>喜迁莺（寿邵太尉）</p><p>春回天际，见柳眼翠窥，梅腮粉腻。日庆三阳，时逢千载，帷幄挺生元帅。亘古抚今忠义，天下安危注意。负英伟，信功高耿贾，勋侔霍卫。<br> 和气。东风里，楼阁五云，玉帐环珠翠。庙食真扬，人怀邵父，当代虎臣难比。拟把倩桃为寿，莫惜金花沉醉。受阃寄，佐君王神武，复恢舆地。</p><h3 id="臧鲁子" tabindex="-1"><a class="header-anchor" href="#臧鲁子" aria-hidden="true">#</a> 臧鲁子</h3><p>满庭芳</p><p>澹露零空，好风光袂，月华飞入觥筹。青莲碧藕，芡实与鸡头。笑傲纶巾羽扇，有如此、人物风流。西湖上，不妨游戏，民富自封侯。<br> 骈蕃。新宠渥，叶华延阁，领事园丘。看木牛流马，恢复神州。万里凉霄浩渺，使星共、南极光浮。从今好，一秋长醉，直醉过千秋。</p><p>鹧鸪天</p><p>虎踞龙蟠万古雄。横飞一节大江东。今归定作鸾坡客，笔底山川写不穷。<br> 吟絮柳，赋东风。年年春在建章宫。天教随佛生人世，恰似河沙寿我公。</p><p>满庭芳</p><p>露洗银潢，风来玉宇，正当□□□□。□□□阁，争看拥冰轮。共指银河影里，依稀见、执斧仙人。还知么，天教此夕，嵩岳再生申。<br> 夤缘，当阃寄，高明洞物，爽气侵云。记广寒宫殿，曾对高真。玉兔捣余灵药，霞觞化、万种花春。嫦娥嘱，愿公难老，长似月精神。</p><p>满庭芳</p><p>山涌银涛，屏间绣巘，太平今日皇州。共惟京牧，昭裔本宗周。好是王春正月，维岳降，膺此神休。尧阶下，蓂存八荚，长应八千秋。<br> 优游。兼国计，丰财重谷，首善承流。更刑清讼简，政入歌讴。已副貂蝉眷宠，夸中外，耸动□讴。居恩重，苍生望切，好个富民侯。</p><h3 id="谈羲仲" tabindex="-1"><a class="header-anchor" href="#谈羲仲" aria-hidden="true">#</a> 谈羲仲</h3><p>满庭芳</p><p>星宿呈祥，溪山钟秀，凛然生此真贤。冰清玉润，还称岁寒天。正是梅梢酝雪，探江南，春信先传。庭轩爽，涓涓皎月，今夜十分圆。<br> 开筵。称寿处，歌尘飞动，舞袖蹁跹。愿公与椿松，对阅天年。第恐宏才重望，不容暂吟醉苕川。龙光近，行看凤诏，来自日华边。</p><p>点绛唇</p><p>冰玉神人，岁寒时节迎初诞。照溪梅绽。秀岭孤松远。<br> 香雾氤氲，不放重帘卷。歌声缓。酒杯深劝。此会年年见。</p><h3 id="王罙高" tabindex="-1"><a class="header-anchor" href="#王罙高" aria-hidden="true">#</a> 王罙高</h3><p>水调歌头</p><p>千枝蔓仙牒，眉宇肖苍龙。就中天赋英杰，玉磬照金钟。满袖春风和气，散在苕溪霅水，讴歌颂儿童。好个庙堂样，貂弁马头公。烛如椽，香似雾，宴蓬瀛。我家寿酒须信，不与世间同。昨夜欢传清禁，今日黄堂歌舞，千载一相逢。来岁五云里，宣劝折黄封。</p><p>水调歌头</p><p>今夕是何夕，南极见祥光。自天飘下佳气，五色覆黄堂。为借监梅妙手，暂对袴襦欢颂，森戟护凝香。余事剩吟咏，金薤灿琳琅。<br> 眷田园，松迳旧，菊畦荒。欲乘风驭归去，策杖从相羊。物外乾坤自在，壶里无尘日月，千岁傲义皇。天意未应许，军国要平章。</p><h3 id="江袤" tabindex="-1"><a class="header-anchor" href="#江袤" aria-hidden="true">#</a> 江袤</h3><p>蝶恋花</p><p>身世谁人知觉梦。阳焰空花，尽被三彭弄。可但运机畦上瓮。由来不了轻根重。<br> 休要寻文披大洞。丹鼎屯蒙，养取元珠动。意马此时何用鞚。长生自与天齐共。</p><h3 id="华岳" tabindex="-1"><a class="header-anchor" href="#华岳" aria-hidden="true">#</a> 华岳</h3><p>瑞鹧鸪</p><p>挑尽银缸半夜花。拍帘风劲卷龙沙。香传梅福深深意，春在钱塘小小家。<br> 鸳被半闲才子恨，莺簧初转史君夸。归来醉体娇无力，压尽名园无限花。</p><p>瑞鹧鸪</p><p>华月楼前见玉容。凤钗斜褪鬓云松。梅花体态香凝雪，杨柳腰肢瘦怯风。<br> 几向白云寻楚□，难凭红叶到吴宫。别来风韵浑如旧，犹恐相逢是梦中。</p><p>满江红</p><p>自古称稀，须信道、人生七十。当七月、庆生佳节，更逢七夕。丹鼎麻姑多两转，蟠桃王母无双实。更竹林、作者茂芝兰，俱无敌。持觞劝，辰拱北。阴功在，头俱黑。况轲亲教子，同声战国。九万鹏程当不二，八千椿寿看逾一。愿从今、屈指再从头，山中日。</p><p>菩萨蛮</p><p>玉纤倒把罗纨扇。屏山半倚羞人见。回首忽相逢。桃花生嫩红。<br> 见了娇无语。还向屏山去。略略转秋波。客愁无奈何。</p><p>念奴娇</p><p>倚藤临水，照丰姿自笑，天然丘壑。利鞅名缰成底事，空把此身缠缚。李杜文章，良平事业，且束之高阁。浩然归去，暮霞残照零落。<br> 闻道西北埃尘，东南形胜，次第清河岳。此等功名尘世事，与我初无关约。十里松萝，一蓑烟雨，说甚扬州鹤。倚栏长啸，玉轮飞上天角。</p><p>满江红</p><p>懒取冠儿，只偏带、一枝翠柏。记刺指、封书罗带，尚余残血。愁入柳眉云黛蹙，汗凝桃脸胭脂湿。把玉纤、掩定古词名，猜谁识。瓶已坠，宁无阙。盟已负，难成匹。念当年亭院，画楼东北。烛影烧残蝴蝶梦，縠纹皱起鸳鸯翼。叹如今、憔悴意前欢，重门隔。</p><p>霜天晓角</p><p>裙儿六幅，谁染秋波绿。一搦柳腰两过，樽前粲粲玉。<br> 暑气消烦溽。日月飞车轴。线幕黄帘风露。那堪人在天北。</p><p>蝶恋花</p><p>叶底无风池面静。掬水佳人，拍破青铜镜。残月朦胧花弄影，新梳斜插乌云鬓。<br> 拍索闷怀添酒兴。旋撷园蔬，随分成盘饤。说与翠微休急性，功名富贵皆前定。</p><p>南歌子</p><p>粉絮飘琼树，摇花结玉池。蕊仙滕六逞瑰奇。都把银河细剪、做花飞。<br> 小院风声急，歌楼酒力微。闷中犹记去年时。呵手牵人相伴、塑狮儿。</p><p>望江南</p><p>罗雾薄、绀绿拥重重。八幅宝香薰锦绣，一床烟浪卷芙蓉。屏翠叠东风。<br> 云点缀，香汗透玲珑。螺髻松松沾玉润，樱唇浅浅印珠红。人在翠华中。</p><p>霜天晓角</p><p>情刀无断。割尽相思肉。说后说应难尽，除非是、写成轴。<br> 贴儿烦付祝。休对傍人读。恐怕那懑知后，和它也泪瀑漱。</p><p>霜天晓角</p><p>蒲帆十幅。飞破秋江绿。天际彩虹千丈，阑干外、泻寒玉。<br> 一雨收残溽。云山开画轴。试问故人何处，青楼在画桥北。</p><p>满江红</p><p>庙社如今，谁复问、夏松殷柏。最苦是、二江涂脑，两淮流血。壮士气虹箕斗贯，征夫汗马兜鍪湿。问孙吴、黄石几编书，何曾识。<br> 青玉锁，黄金阙。车万乘，骓□匹。看长驱万里，直街燕北。禹地悉归龙虎掌，尧夫更展鹍鹏翼。指凌烟、去路复何忧，关山隔。</p><p>渔家傲</p><p>昨夜寿星朝北极。牵牛织女排筵席。闻有谪仙先一夕。方知得。风流倬底人生日。<br> 慷慨英雄当路识。鹗书已凝循京秩。试问遐龄谁与敌。回■绎。撇头添个长长十。</p><p>水调歌头</p><p>英荚才开六，宝历已当千。人间收尽繁溽，凉意入虞弦。尽道荐衡交剡，更值生申佳节，喜色动闾阎。终夜望银汉，文宿贯台躔。<br> 定燕秦，封晋魏，信当然。处处红莲开幕，曹掾岂能淹。见说玉堂飞诏，已许金闺通籍，蓬岛伴神仙。来岁寿卮酒，应醉御炉烟。</p><p>水调歌头</p><p>万里楚天阔，一点寿星明。庭语以识歌舞，拍拍□秋声。会过牛郎六夕，圆欠嫦娥一夜，此际是佳辰。□□□□，□□□□赉予说，□神岳，庆生申。□领仓符，□兼漕节握藩旌。但□闽山建水，无地不阳春。今日范滂刘宴，来岁周公伊尹，元化斡洪钧。北阙中书令，南极老人星。</p><p>满江红</p><p>帘拍风颠，云共雨、商量欲雪。愁不寐、兽炉灰冷，寸肠千结。罗带只贪珠泪擤，金钗不整乌云侧。对菱花、空自敛双蛾，伤离别。<br> 心下事，凭谁说。愁与恨，如山积，被傍人调闻，呢龟成鳖。塞雁来时空怅望，梅花开后无消息。恨薄情、拚却与分飞，还重忆。</p><h3 id="赵希蓬" tabindex="-1"><a class="header-anchor" href="#赵希蓬" aria-hidden="true">#</a> 赵希蓬</h3><p>瑞鹧鸪</p><p>强将纸帐醉梅化。千劫应知作热沙。梦逐梨云迷去路，曲随杨柳到伊家。<br> 客怀暗遣心头恨，醉眼休将口上夸。清晓酒醒人不见，离愁片片逐飞花。</p><p>瑞鹧鸪</p><p>把定离觞不肯斟。闻君未醉尽衷情。丁香空结千般恨，柳线难萦一片心。<br> 只把文章酬素愿，莫贪歌舞阻归程。凭君试问湘江竹，班是阿谁旧染成。</p><p>瑞鹧鸪</p><p>长亭无路对孤斟。自古离家三日情。慷慨要酬平昔志，猖狂休起少年心。<br> 兰闺寂寂空回首，松盖亭亭认去程。展转清宵成不寐，巫山有梦几时成。</p><p>瑞鹧鸪</p><p>温柔乡里睹春容。无语闲将脚带松。魂梦阳台迷暮雨，丰姿洛浦挹仙风。<br> 追陪梅下黄昏路，仿佛槐安富贵宫。旧恨上心空有感，扫除全付一杯中。</p><p>念奴娇</p><p>功名富贵，算到头，怎免委沟填壑。曳钓抱琴秋水畔，肯与微官空缚。五亩苍阴，一丘寒碧，说甚凌烟阁。静观物理，从他荣悴开落。<br> 任待人谷鸣雏，不须歆艳，免使朝南岳。脩竹长松常与伴，更有寒梅堪约。夜且三更，西风万籁，入耳悲猿鹤。从头洗去，更无一点圭角。</p><p>蝶恋花</p><p>昼永无人深院静。一枕春醒，犹未堪临镜。帘卷新蟾光射影。连忙掠起蓬松鬓。<br> 对景沉吟嗟没兴。薄幸不来，空把杯盘饤。休道妇人多水性。今宵独自言无定。</p><p>南歌子</p><p>玉立亭亭树，水澌小小池。园林遍地幻珍奇。战罢奇鳞无数、满天飞。<br> 云冻风威惨，天低月色微。红绡暖帐浅斟时。那更樽前清韵、听歌儿。</p><p>霜天晓角</p><p>枕痕如劚。一线红生肉。睡起娇羞无语，远山坐对横轴。<br> 烧香频祷祝。偷把简儿读。字在那人何在，泪珠飞下蔌蔌。</p><p>满江红</p><p>干结青铜，根走石、参天古柏。最好是、苍阴不怕，火云如血。雪里直疑神物护，雨余任待霜皮湿。但只愁、涧底老风烟，无人识。<br> 栋梁用。知难缺。轮囷辈，俱非匹。望长松万丈，徂徕山北，一种刚姿雕样劲，共扶大厦翚斯翼。便作舟、归去也何愁，蓬莱隔。</p><p>满江红</p><p>休羡莺花，春富贵、韶光九十。最好是、清秋时候，人间何夕。天上紫云车趣驾，殿中青鸟音传实。正女牛、南极一齐明，光相敌。<br> 诗在手，堂趋北。染豪处，池翻黑。看回鸾飞诰，宠封新国。福比箕畴兼备五，寿除彭祖千中一。更好将、大衍数重推，来复日。</p><p>满江红</p><p>七叶蓂开，正祈巧、穿针时节。织女不骖王母驾，谪生名阅。鹤算七旬书宝箓，鹊桥千丈飞银阙。更玳筵、银烛照红妆，神仙列。<br> 歌宛转，莺调舌。番舞袖，风回雪。对寿觞频劝，寿星明洁。今日汉宫千岁药，明年唐殿长生月。问班衣、戏彩是何人，蓝袍客。</p><p>满江红</p><p>缟兔黔乌，送不了、人间昏晓。问底事、红尘野马，浮生扰扰。万古未来千古往，人生得夫知多少。叹荣华、过眼只须臾，如风扫。<br> 篱下菊，门前柳。身外事，杯中酒。肯教它萧瑟，负持螯手。漠漠江南天万里，白云人望何时到。倚西风、吼彻剑花寒，频搔首。</p><p>菩萨蛮</p><p>何人四座环歌扇。平生有限何曾见。今日忽遭逢，流霞映脸红。<br> 此恨凭谁语，梦逐巫山去。对景苦奔波，其如愁思何。</p><p>菩萨蛮</p><p>慧刀挥处人头落。虹霓万道冲云脚。灭尽我人心，何劳向外寻。<br> 白莲生火里，法忍无生死。忍辱两皆空，龟毛兔角同。</p><p>渔家傲</p><p>怪见台星离紫极。果然揆左还虚席。明日人间逢七夕。真难得。生贤特也涓良日。<br> 饤坐侯鲭人罕识。流璃都把宾筵秩。寿祝乔松谁与敌。珠落绎。樽前一列金钗十。</p><p>水调歌头</p><p>熟见蟠桃几，岁阅大椿千。鞭鸾间出簇拥，仙仗蔼丝弦。落尽纨罗习气，都把诗书酝籍，忧念到闾阎。人物降崧岳，文采焕奎躔。<br> 搏扶摇，游汗漫，气飘然。珠曹莲区区，州县步难淹。鹗荐交腾当路，凤诏飞来伊夕，称寿萃群仙。事业登黄阁，图绘上凌烟。</p><p>满江红</p><p>劲节刚姿，谁与比、岁寒松柏。几度欲、排云呈腹，叩头流血。杜老爱君□谩苦，贾生流涕衣空湿。为国家、子细计安危，渊然识。<br> 英雄士，非全阙。东南富，尤难匹。却甘心修好，无心逐北。螳怒空横林影臂，鹰扬不展秋空翼。但只将、南北限藩篱，长江隔。</p><p>满江红</p><p>海阔何人，工剪水、飞花作雪。刚不北、秋高风劲，露凝霜洁。遍地直疑琼玉砌，对人恍在珠玑侧。比寻常、万翠与千红，浑然别。<br> 梁园内，都休说。蓝关路，堆如积。把行人冻得，头颅如鳖。翡翠帘中杯潋滟，销金帐里姑情息。偶兴来、访戴起山阴，真相忆。</p><h3 id="程伯春" tabindex="-1"><a class="header-anchor" href="#程伯春" aria-hidden="true">#</a> 程伯春</h3><p>水调歌头（寿边守）</p><p>功名果何物，天欲付英豪。请看襄汉，今日谁驾六灵鳌。阅礼崇诗元帅，大纛高牙临塞，砥柱一洪涛。百辟拱辰极，欢动赭黄袍。<br> 策无遗，勋益著，德弥高。定知阳报，谢庭兰玉付儿曹。秀发如君独擅，浑似当年幼度，文武素兼韬。岁岁长为寿，霞液荐蟠桃。</p><h3 id="赵良玉" tabindex="-1"><a class="header-anchor" href="#赵良玉" aria-hidden="true">#</a> 赵良玉</h3><p>满庭芳</p><p>红杏香中，绿杨影里，画桥春水泠泠。深沉院满，风送卖花声。又是清明近也，粉墙畔，时有迁莺。当此际，人传天上，特降玉麒麟。<br> 风云。今会遇，名邦坐抚，入侍严宸。更儿孙兰玉，都是宁馨。脆管繁弦竞奏，蕙炉袅，沉水烟轻。华筵罢，江城回首，一点寿星明。</p><h3 id="赵孟谦" tabindex="-1"><a class="header-anchor" href="#赵孟谦" aria-hidden="true">#</a> 赵孟谦</h3><p>减字木兰花</p><p>荣魁鹗荐。一举南宫膺妙选。人物规模。楚楚吾家千里驹。<br> 彩衣侍酒。更祝二亲无限寿。父子荣迁。俱侍玉皇香案前。</p><h3 id="方岳" tabindex="-1"><a class="header-anchor" href="#方岳" aria-hidden="true">#</a> 方岳</h3><p>满江红（壬子生日）</p><p>晓傍苍崖，滴寒露、研朱点易。五十四卦为归姝，惟幽人吉。彼美人兮春上下，如吾徒者山南北。辨一生、坚壁卧烟霞，诗无敌。<br> 人间世，胶中漆。功名事，刀头蜜。放乾坤醉眼，看朱成碧。曾共梅花相尔汝，尽教雪后无消息。莫怕寒、容易嫁东风，春狼藉。</p><p>水调歌头（癸丑生日）</p><p>老子兴不浅，归矣复言归。不知归又何处，知我者何希。幸有青山一片，付与白云千载，便可乐渔矶。且尽一杯酒，春瓮晓生肥。<br> 倩梅花，邀涧叟，醉林扉。五年今已如此，莫倚健於飞。日月笼中双鸟，今古人间一马，五十五年非。归去不归去，未了比山薇。</p><p>满庭芳（甲寅生日）</p><p>雨带苍烟，须粘残雪，几年今日秋崖。梅花篱落，不减旧情怀。更觉神仙有分，一条冰、羽客官阶。朝真外，研朱点易，风露滴松钗。<br> 蓬莱。清浅未，吾将游戏，月坞云齐。已相期汗漫，鹤蜕青鞋。一念人间尘土，为雏孙、留醉茅柴。今而后，村书杂字，尽有老生涯。</p><p>江城子</p><p>几年诗骨雪槎牙。痼烟霞。老生涯。五十八翁，堪喜亦堪嗟。忽忆香山居士语，还失笑，较争些。<br> 荒寒梅坞月横斜。短篱遮。野人家。枝北枝南，须有两三花。紧闭竹门传语客，那得暇，尽由他。</p><h3 id="朱子厚" tabindex="-1"><a class="header-anchor" href="#朱子厚" aria-hidden="true">#</a> 朱子厚</h3><p>菩萨蛮</p><p>酴醿浴罢温香玉。牡丹睡起歌云绿。弹压属东阳。留春在庆堂。<br> 简端新组绶。辉映烟岚秀。妙曲倩清妍。祝君无尽年。</p><p>谒金门</p><p>风动竹。清偏一窗梅溽。闻道小乔乘凤玉。仙裳飘雾縠。<br> 来嫁吾门公瑾叔。天上人间愿足。浓缭水沈燃宝烛。鬓长相对绿。</p><p>谒金门（用李後主韵二首）</p><p>梅梢腊尽春归了。毕竟春寒少。乱山残烛雪和风。犹胜阴山海上、窖群中。<br> 年光老去才情在。惟有华风改。醉中幸自不曾愁。谁唱春花秋叶、泪偷流。</p><p>谒金门</p><p>情知是梦无凭了。好梦依然少。单于吹尽五更风。谁见梅花如泪、不言中。<br> 儿童问我今何在。烟雨楼台改。江山画出古今愁。人与落花何处、水空流。</p><p>谒金门（春晓）</p><p>轻衫倚望春晴稳。雨压青梅损。皱绡池影泛红蔫。看取断云来去、似炉烟。<br> 悉春来暮仍愁暮。受却寒无数。年来无地买花栽。向道明年信、莫须来。</p><p>谒金门（花品）</p><p>娟娟二入清明了。犹说淮阳早。钱欧陆谱偏花光。红到寿阳、也不说淮阳。<br> 此花地望元非薄。回首伤流落。洛阳闲岁断春风。怎不当时道是、洛阳红。</p><p>谒金门（李府尹美在）</p><p>待借留、几曾留得，来鸿空怨秋老。至今父老依依恨，犹说李将军好。东门草。早不为东风，遮却长安道。余民如槁。愿金印重来，洪都开府，定复几时到。<br> 秋江鹭，尤记当年潦倒。沧洲无复华皓。朝饥堕泪荒田雨，洗忆窝蜂败扫。天能报。看凤烛亭亭，玉树宽人抱。风霜善保。但逢驿寄书，无书寄语，要说趋朝早。</p><p>金缕曲（送五峰归九江）</p><p>世事如何说。似举鞍、回头笑问，并州儿葛。手障尘埃黄花路，千里龙沙如雪。著破帽、萧萧余发。行过故人柴桑里，抚长松、老倒山间月。聊共舞，命湘瑟。<br> 春风五老多年别。看使君、神交意气，依然晚合。袖有玉龙提携去，满眼黄金台骨。说不尽、古人痴绝。我醉看天天看我，听秋凤、史动檐间铁。长啸起，两山裂。</p><p>意难忘（元宵雨）</p><p>角动寒谯。看雨中灯市，雪意潇潇。星球明戏马，歌管杂鸣刁。泥没膝，舞停腰。焰蜡任风销。更可怜、红啼桃槛，绿黯杨桥。<br> 当年乐事朝朝。曾锦鞍呼妓，金屋藏娇。围香春斗酒，坐月夜吹箫。今老矣，倦歌谣。嫌杀杜家乔。漫三杯、踞炉觅句，断送春宵。</p><p>大酺（春寒）</p><p>任琐窗深、重帘闭，春寒知有人处。常年笑花信，问东风情性，是娇是妒。冰柳成须，吹桃欲削，知更海棠堪否。相将燕归又，看香泥半雪，欲归还误。温低回芳草，依稀寒食，朱门封絮。<br> 少年惯羁旅。乱山断，欹树唤船渡。正暗想、鸡声落月，梅影孤屏，更梦衾、千重似雾。相如倦游去。掩四壁、凄其春暮。休回首、都门路。几番行晓，个个阿娇深贮。而今断烟细雨。</p><p>谒金门（惜春）</p><p>风又雨。春事自无多许。欲待柳花团作絮。柳花冰未吐。<br> 翠袖不禁春误。沈却绿烟红雾。将谓花寒留得住，一晴春又暮。</p><p>临江仙</p><p>过眼纷纷遥集，来归往往羝儿。草间塞口绔间啼。提携都不是，何似未生时。<br> 城上胡笳自怨，楼头画角休吹。谁人不动故乡思。江南秋尚可，塞外草先衰。</p><p>水调歌头（游洞岩，夜大风雨，彭明叔索赋，醉墨颠倒）</p><p>坐久语寂寞，泉响忽翻空。不知龙者为雨，雨者为成龙。看取交流万壑，不数飞来千丈，高屋总淙淙。是事等恶剧，裂石敢争雄。<br> 敲铿訇，扪滑仄，藉蒙茸。苍浪向来半掩，厚意复谁容。欲说正元旧事，未必玄都千树，得似洞中红。檐语亦颠倒，洗尔不平胸。</p><p>绮寮怨（青山和前韵忆旧时学馆，因复感慨同赋）</p><p>漫道十年前事，闷怀天又阴。何须恨、典了西湖，更笑君、宴罢琼林。闲时数声啼鸟，凄然似、上阳宫女心。记断桥、急管危弦，歌声远，玉树金楼沈。<br> 看万年枝上禽。徊徨落月，断肠理绝弦琴。魂梦追寻。挥泪赋白头吟。当年未知行乐，无日夜、望乡音。何期至今。绿杨外、芳草庭院深。</p><h3 id="张埴" tabindex="-1"><a class="header-anchor" href="#张埴" aria-hidden="true">#</a> 张埴</h3><p>失调名（小轩生日）</p><p>玉宇风清，金茎露爽，五日新秋。正好小轩，相逢初度，七十边头。<br> 满前白发悠悠。有抱得曾孙弄否。从此长看，星明南极，人醉西楼。</p><h3 id="丁无悔" tabindex="-1"><a class="header-anchor" href="#丁无悔" aria-hidden="true">#</a> 丁无悔</h3><p>满庭芳</p><p>道格天渊，令行海岳，凛然名德尊崇。云烟千里，分付笑谈中。川后波神效职，潮声细、一鉴涵空。风樯便，蛮珠贾舶，累译更遥通。<br> 雍容。廊庙手，蓍龟先见，日月精忠。自丛机初解，眷渥尤隆。共道奇庞福艾，衮衣到，宁久居东。谯门晓，高牙大纛，辉映醉颜红。</p><p>满庭芳</p><p>偃屋霜清，棱层烟碧，玲珑移在人间。山光林色，常伴主人闲。元有仙风道骨，无心趁、玉简朝班。归来赋，不因五斗，谈笑挂衣冠。<br> 尤难。谁不羡，商山橘乐，湄水渔竿。引相君王子，助发幽欢。满泛寿觞多祝，南溟共、北海波澜。君知否，庙堂有意，相与问寒岩。</p><h3 id="杨再可" tabindex="-1"><a class="header-anchor" href="#杨再可" aria-hidden="true">#</a> 杨再可</h3><p>喜迁莺</p><p>腊天初晓，庆五色瑞云，华轩呈绕。紫府真人，丹台仙伯，合降民间荣耀。彩笔素题，篇翰未减，家声词藻。秀眉宇，俊丰标阀阅，声名都好。<br> 富贵长欢笑。此际锦堂，移下蓬莱岛。妙舞蹁跹，清歌宛转，两行翠娥燕赵。劝饮百千钟酒，岁岁朱颜不老。春近也，看香红又怕，小桃开了。</p><h3 id="刘仲讷" tabindex="-1"><a class="header-anchor" href="#刘仲讷" aria-hidden="true">#</a> 刘仲讷</h3><p>水调歌头</p><p>昨夜乘秋兴，长啸驭清风。飘然玉宇虚廊，忽到广寒宫。解后姮娥相见，为问中秋诞节，奇特世难同。底事长庚梦，独占此宵中。<br> 呼金兔，寻玉策，检前踪。自从盘古有月，便有此山仙翁。公向人间游戏，月在天衢来往，清气每相通。明月既无尽，公寿亦无穷。</p><h3 id="蒋思恭" tabindex="-1"><a class="header-anchor" href="#蒋思恭" aria-hidden="true">#</a> 蒋思恭</h3><p>水调歌头（寿张运使）</p><p>紫府制金钥，银汉夜乘槎。老仙暂驻幢节，来佐玉皇家。翠发朱颜好在，肘后有方医国，宝鼎养丹砂。谈笑功名了，身退饭胡麻。<br> 游物外，聚紫脑，练青芽。星垣寓直有子，曾步八砖花。来岁称觞寿宴，衮绣彩衣交映，重荐枣如瓜。俯首拾瑶草，长啸卧烟霞。</p><p>水调歌头</p><p>风流九霞客，名在五云乡。十年出入华禁，簪橐奉君王。黄伞西清日转，宝月红鸾影里，长近赭袍光。彩笔赓歌处，殿阁有余凉。<br> 跨秋风，凌宝鼎，笑芝房。人间争识奇贵，妙贴焕名章。莫羡碧幢金印，换取玉堂清琐，翰墨看淋浪。岁岁宫壶酒，雨露带天香。</p><h3 id="张成可" tabindex="-1"><a class="header-anchor" href="#张成可" aria-hidden="true">#</a> 张成可</h3><p>洞仙歌</p><p>薰风池阁，八叶蓂初展。紫府当年侍香案。见蟠桃频着子，偷荐瑶觞，贪醉寐，谪向人间未满。<br> 青禽传近信，催赴仙班，怪我尘缘未能断。爱吴中山色好，抹月批风，蓑共笠，纵有金章不换。待驾鹤遨访访蓬壶，问海水从来，几番增减。</p><p>水龙吟（春寿太守）</p><p>碧霄彩旆垂铃，应南极星躔光灿。巍巍名阀，芳传汉相，貂蝉炳焕。德莹冰壶，量包沧海，神钟岩电。向宝储内阁，英摽才华，声猷著膺宸眷。<br> 荐领名都屏翰，更循良、歌腾畿甸。峻专剧郡，荣登法从，光生尧殿。密勿论思，雍容启沃，才华独冠。愿年年长见，兰芽玉喷，柳梢金嫩。</p><h3 id="张时甫" tabindex="-1"><a class="header-anchor" href="#张时甫" aria-hidden="true">#</a> 张时甫</h3><p>玉楼春（寿平江陈守）</p><p>姑苏台上春光发。菊老寒轻香未歇。人言太守是是龚黄，天为吾君生稷契。<br> 月良庆会俱良月。万岁千秋同瑞节。明朝仙领趣提鳌，十万人家齐卧辙。</p><p>玉楼春</p><p>蟠桃十月惊春早。春到玉梅枝上小。和羹人物应时生，天上骑鲸生凤沼。万家宝篆祥烟晓。竞祝史君长不老。夜来南极照元台，见说沙堤新筑了。</p><h3 id="李朝卿" tabindex="-1"><a class="header-anchor" href="#李朝卿" aria-hidden="true">#</a> 李朝卿</h3><p>玉楼春</p><p>谪仙暂下金銮殿。开燕瑶池春未晚。飞琼献舞锦靴寒，弄玉吹箫银字暖。<br> 寿觞阿母年年劝，犹道碧桃香尚浅。花开更待几东风，应见年华千岁换。</p><p>玉楼春</p><p>炉烟不断腾金兽。香雾入帘波影皱。秋堂锦席艳君仙，不惜绮罗萦舞袖。<br> 昼弦素管春风手，娇妙如花轻似柳。劝君须尽眼中欢，绿酒十分千秋寿。</p><p>玉楼春</p><p>厌玉为浆麟作□。玉树琼葩长不谢。翠帘绣暖燕归来，宝鸭花香蜂上下。<br> 沙堤佩马催公驾，月白风清天不夜。重来赫赫照岩廊，不动堂堂凝泰华。</p><p>小重山</p><p>春正浓时月正圆。华堂初燕喜，雨真仙。霞衣相对旧貂蝉。人间少，福寿子孙贤。<br> □□佳非烟。花光羞粉艳，敢争妍。笑歌声里捧金舡。深深愿，松柏永同坚。</p><p>鹧鸪天</p><p>万里霜空爽气高。翩翩天雁薄云霄。佳祥已协当年梦，岂但非熊可珥貂。<br> 金笏带，紫花袍。朱衣双引玉宸朝。百年富贵须平步，仍有功名信史褒。</p><p>西江月</p><p>盛德须知异禀，天教占尽秋光。一轮明月照华堂。荐寿笙歌嘹亮。<br> 座上簪缨并列，庭前兰玉成行。只应难老胜松篁。五福人间供仰。</p><p>踏莎行</p><p>月挂琼钩，日添绣线。骑花翻浪重帘卷。风传环佩晓珊珊，画堂羯鼓催开燕。<br> 翠缕香凝，玉膏酒滟。仙翁莫诉玻璃满。凤衔丹诏下云电。千秋长在黄金殿。</p><p>鹧鸪天</p><p>九凤箫低彩雾高。鸾车鹤驭下层霄。天教来辅长生帝，宝殿千秋侍赭袍。<br> 飞急召，促归朝。沙路稳为马蹄娇。功成并画兰台上，奎画重看御赞褒。</p><h3 id="谈元范" tabindex="-1"><a class="header-anchor" href="#谈元范" aria-hidden="true">#</a> 谈元范</h3><p>清玉案</p><p>虾须帘上银钩小。筵内轻寒绕。红叶征香侵语笑。金钗珠履，凤箫龟鼓，疑是蓬莱岛。<br> 萱堂日日春生貌。嫩绿休然鬓边好。赋得修龄应不少。年年长见，画梁双燕，楼外青袍草。</p><h3 id="倪翼周" tabindex="-1"><a class="header-anchor" href="#倪翼周" aria-hidden="true">#</a> 倪翼周</h3><p>青玉案</p><p>烟浓水淡荷香浅。近翠幕、闻弦管。逸气棱层冲碧汉。绝无风骨，炼成铅鼎，未许童颜换。<br> 长门深锁文君院。前度蛮笺泪痕满。为问乘槎人不远。只消丹桂，一枝分付，早早随伊愿。</p><p>青玉案</p><p>四时令节惟重九。况此日、逢佳偶。金菊已花杯有酒。瑶池宴罢，一枝斜插，好作渊朋友。<br> 翠眉淡淡匀宫柳。比似年时更清瘦。双绾带儿新结就。长情恩爱，随家俭约，素与君同寿。</p><p>青玉案</p><p>薰风解尽吾民愠。正蓬渚芳遍。昨夜商周生伊旦。从来仁者，仲尼称寿，更捧金杯劝。<br> 我有诗词三百卷。等留取、频频献。且看明年秋欲半。紫薇花下，绿槐阴外，天语颁新宴。</p><p>青玉案</p><p>熙春堂下花无数。红紫映、桃溪路。蝶往蜂来知几许。翠筠亭外，绿阳堤畔，时听娇莺语。<br> 绮筵罗列开樽俎。况总是、神仙侣。竞举笙歌持玉醑。介公眉寿，年年此日，常与花为主。</p><h3 id="段倚" tabindex="-1"><a class="header-anchor" href="#段倚" aria-hidden="true">#</a> 段倚</h3><p>醉蓬莱</p><p>正星杓首舍，月律开祥，嗣兴芳序。梦协长庚，诞清朝仪羽。运继姬周，庆流嵩岳，认再生申甫。职尹京华，功宣国计，声猷兼著。<br> 子建文章，懿侯宗范，叔度襟怀，紫芝眉宇。燕启佳辰，满东风兰雾。脆管繁弦，绣茵檀板，会饭中仙侣。世仰真贤，朝尊大老，长亲尧主。</p><h3 id="贺及" tabindex="-1"><a class="header-anchor" href="#贺及" aria-hidden="true">#</a> 贺及</h3><p>新荷叶</p><p>莲萼飘香，金风乍扇轻凉。郁郁葱葱，瑞烟萦绕华堂。星辰孕秀，良霄梦、吉协熊祥。紫芝眉宇，莹然如峙圭璋。<br> 忠孝传芳，集庆门、奕世簪裳。他日岩廊，致君直上虞唐。百千椿算，争期并、鹤老龟长。年年今日，会拚一醉觥觞。</p><h3 id="傅伯达" tabindex="-1"><a class="header-anchor" href="#傅伯达" aria-hidden="true">#</a> 傅伯达</h3><p>沁园春</p><p>白帝司权，炎宫回驭，一叶报秋。正银河高泻，金风乍扇，冰轮将满，火伞初收。吴越传芳，斗牛钟秀，间世生贤谁与俦。那堪更负，过人才气，济世谋猷。<br> 风流花县优游，有善政廉名达郡侯。鹗书朝荐，泥封暮召，荣登桂籍，平步瀛洲。歌驻行云，舞翔回雪，寿酒深倾碧玉瓯。从今愿，愿龄齐鼻祖，名在丹丘。</p><h3 id="郑达可" tabindex="-1"><a class="header-anchor" href="#郑达可" aria-hidden="true">#</a> 郑达可</h3><p>满庭芳</p><p>肥绽梅红，嫩翻荷绿，微凉时起青苹。人间福艾，都属老人星。累建高牙大纛，循良治、是处彬彬。棠阴里，丰碑纪德，仁爱浃生民。<br> 纶巾。风物里，一筇徒倚，傲睨寰瀛。况清朝黄发，尤急谘询。第恐商山芝客，岂容便、蝉蜕功名。他时看，腰横玉带，朱紫列云仍。</p><p>念奴娇</p><p>嫩凉如水，正一天风露，秋容如沐。明日中秋今夜月，千里清辉光足。周室姬公，唐家元轨，来享人间福。老人星瑞，光芒南照檐曲。<br> 行看裂土分茅，朱颜青鬓，好称腰横玉。便挽银河斟北斗，倾作千钟醽醁。子舍荣华，孙枝赫奕，茂盛同松竹。尊前欢笑，竞将椿算为祝。</p><h3 id="臧余庆" tabindex="-1"><a class="header-anchor" href="#臧余庆" aria-hidden="true">#</a> 臧余庆</h3><p>南歌子</p><p>橘里风烟好，壶中日月长。松身鹤发自安强。应有老人呈瑞、动光芒。<br> 酒饮无边酒，香烧不断香。从今乞与醉为乡。更醉百年三万、六千场。</p><p>鹧鸪天</p><p>天与君王管晏才。尚书两曳履声来。今朝望着楼头看，已有台星照斗魁。<br> 金蹀躞，玉崔嵬。天香满袖早朝回。中书尚享无穷考，长揖南风醉寿杯。</p><p>鹧鸪天</p><p>寿菊才开三四葩。秋光着意主人家。清香未许人间识，先借重阳醉紫霞。<br> 儿绿绶，母金花。斑衣庭下乐无涯。要知他日中书考，细数沙堤堤上沙。</p><p>感皇恩</p><p>消息近春来，东风还又。先代椒盘劝金斗。坐间和气，压尽一番梅柳。掖庭频寓直，君恩厚。<br> 天佑两宫，南山齐寿。况有仙丹在公手。论功医国，合在药王之右。不妨千岁饮，长生酒。</p><p>感皇恩</p><p>南岳有真仙，人间祥瑞。酒量诗豪世无比。晚年林下，做个清闲活计。诮如千岁鹤，巢云际。<br> 此日大家，广排筵会。酒劝千钟莫辞醉。昔时彭祖，寿年八百余岁。十分才一分，那里暨。</p><p>感皇恩</p><p>交广出沉香，路遥难致。何况卑人更不易。寿星香帕，我又几曾识置。有般祝寿底，忒忔戏。<br> 剪下一张，池州表纸。捻得轻圆更滑腻。五双纸捻，管打十个喷嚏□□□□儿，一百岁。</p><h3 id="胡于" tabindex="-1"><a class="header-anchor" href="#胡于" aria-hidden="true">#</a> 胡于</h3><p>鹧鸪天寿</p><p>去日清霜菊满丛。归来高柳絮缠空。长驱万里山收瘴，径度层波海不风。<br> 阴德遍，岭西东。天教慈母寿无穷。遥知今夕称觞处，衣彩还将衣绣同。</p><p>鹧鸪天寿</p><p>阿母蟠桃下记春。长沙星里寿星明。金花罗纸新裁诏，具叶傍行别绶经。<br> 同龙子，祝龟龄。天教二老鬓长青。明年今日称觞处，更有孙枝满谢庭。</p><p>鹧鸪天寿</p><p>楚楚吾家千里驹。老人心事正开渠。风流不减庭前玉，爱惜真如掌上珠。<br> 纡绿绶，荐方壶。老人沉醉弟兄扶。问将何物为儿寿，付与家传万卷书。</p><p>鹧鸪天寿</p><p>袅袅薰风响佩环。广寒仙子跨清鸾。谁教瑞世仪周间，自赋多才继《小山》。<br> 铃阁静，画堂闲。衮衣象服镇团栾。年年此日称觞处，留待菖薄驻玉颜。</p><h3 id="中国章" tabindex="-1"><a class="header-anchor" href="#中国章" aria-hidden="true">#</a> 中国章</h3><p>鹧鸪天</p><p>载地分符衣绣衣。棠阴处处浙东西。政成已可书银笔，词鹿仍堪付雪儿。<br> 春未半，日方迟。御沟金袅柳如丝。凤池留得梅花住，欲与先竹荐寿卮。</p><h3 id="陈日章" tabindex="-1"><a class="header-anchor" href="#陈日章" aria-hidden="true">#</a> 陈日章</h3><p>鹧鸪天</p><p>内乐清虚息万缘。逍遥真是地行仙。徒他玉带金鱼贵，听我纶巾羽扇便。<br> 倾九酝，祝长年。休辞潋滟十分舡。来年此日称觞处，定有重孙戏膝前。</p><h3 id="李景良" tabindex="-1"><a class="header-anchor" href="#李景良" aria-hidden="true">#</a> 李景良</h3><p>鹧鸪天</p><p>清晓祥云绕碧天。老人星忽下南躔。庭兰共酌长生酒，持上华堂彩侍前。<br> 开绮席，舞朱颜。轻红莲叶荐金盘。沉香小院浑先暑，更有杯传数百年。</p><h3 id="张思济" tabindex="-1"><a class="header-anchor" href="#张思济" aria-hidden="true">#</a> 张思济</h3><p>鹧鸪天</p><p>衣润红绡梅欲黄。几年欢意属华堂。红颜阿母逢占虺，班鬓儿童尽举觞。<br> 麟作脯，玉为浆。从今三万六千场。桑麻休说桑田变，自是经门日月长。</p><h3 id="李夫人" tabindex="-1"><a class="header-anchor" href="#李夫人" aria-hidden="true">#</a> 李夫人</h3><p>减字木兰花</p><p>幕天席地。瑞脑香浓笙歌沸。白纻衣轻。鹓鹓发霜髯照座明。<br> 轻簪小珥。却是人间真富贵。好着丹青。画与人间作寿星。</p><p>蝶恋花</p><p>急鼓疏钟声报晓。楼上今朝，卷起重帘早。环佩珊珊香袅袅。尘埃不到如蓬岛。<br> 何用珠玑相映照。韵胜形清，自有天然好。莫向尊前辞醉倒。松枝鹤骨偏宜老。</p><p>瑞鹧鸪</p><p>新晴庭院暑风轻。瑞气朝来特地清。霞帔羽衣筠竹杖，萱堂真有寿星明。<br> 自来忠孝传家世，所以芝兰满户庭。簪笏成行称寿处，老来皆已鬓星星。</p><h3 id="张藻" tabindex="-1"><a class="header-anchor" href="#张藻" aria-hidden="true">#</a> 张藻</h3><p>望海潮</p><p>露零金井，尘清玉宇，双蓂呈瑞新秋。佳气郁葱，祥烟缭绕，玉门初诞风流。宾客竞回眸。庆虎头食肉，燕颔封侯。骨相非凡，便宜谈笑上瀛洲。<br> 青衫莫欢淹留。有儿孙兰玉，不负箕裘。莲幕向来，花城今日，不妨小试良筹。名姓在金瓯。看佩珂鸣玉，促侍宸旒。直待功成名遂，归作赤松游。</p><h3 id="胡文卿" tabindex="-1"><a class="header-anchor" href="#胡文卿" aria-hidden="true">#</a> 胡文卿</h3><p>虞美人</p><p>枢庭喜庆生辰到。仙伯离蓬岛。鲁台云物正呈祥。线绣工夫从此、日添长。<br> 满斟绿醑深深劝。岁岁长相见。蟠桃结子几番红。笑赏清歌声调、叶黄钟。</p><p>虞美人</p><p>香烟绕遍兰堂宴。香鸭珠帘卷。香风转后送韶音。香酝佳筵今日、庆佳辰。<br> 香山烧尽禽飞放。香袖佳人唱。香醪满满十分斟。香信传时延寿、保千春。</p><p>虞美人</p><p>寿香烟篆金炉细。寿酒邀宾至。寿筵两畔列红妆。寿曲仙音一品、舞霓裳。<br> 寿星高挂生祥瑞。寿祝长生意。寿杯满劝庆遐龄。寿比南山松柏、永长春。</p><p>虞美人</p><p>香云佳气交盘结。又庆生申节。满堂簪绂奉霞觞。瑞应台躔南极、见光芒。<br> 心田积累阴功足。来受人天福。从今几度见河清。知傲壶中日月、镇长春。</p><p>虞美人</p><p>昨霄南极星光现。今日开华宴。朱颜翠鬓占春多。且向博山香袅、卷金荷。<br> 龟游鹤舞千年寿。更酌千钟酒。满庭佳客捧殷勤。此日蒲菊新绿、瓮头春。</p><p>阮郎归</p><p>良辰佳景列华筵。笙歌奏筦弦。位居荣显子孙贤。功名事双全。<br> 庆祝寿，拜尊前。重重福禄坚。愿如彭祖寿齐年。金杯劝寿仙。</p><p>阮郎归</p><p>谢娘诗礼有家风。吹窗清昼同。笑言偕老与梁鸿。闺门喜气融。<br> 来月殿，下珠宫。人间春意浓。一尊仙酝祝芳丛。蟠桃千岁红。</p><h3 id="杨道居" tabindex="-1"><a class="header-anchor" href="#杨道居" aria-hidden="true">#</a> 杨道居</h3><p>蝶恋花</p><p>气禀五行天与秀。瑞见枢延，况是黄钟奏。日影量来添午昼。柳梅消息年时候。<br> 红粉吹香帘幕透。深院笙歌，劝饮金钟酒。乐事赏心千岁有。黑头人做三公有。</p><h3 id="史佐尧" tabindex="-1"><a class="header-anchor" href="#史佐尧" aria-hidden="true">#</a> 史佐尧</h3><p>苏幕遮</p><p>柳垂金，梅褪玉。昴宿呈祥，符应生公族。盖世功名夸九牧。黼衮褒扬，庆阀辉南北。<br> 赐宫醪，分笃耨。天与长生，谩把仙椿祝。好继平阳腾茂躅。富贵千秋，饮听瑶池曲。</p>',857),b=[d];function i(n,t){return r(),a("div",null,b)}const o=p(h,[["render",i],["__file","卷10.html.vue"]]);export{o as default};
