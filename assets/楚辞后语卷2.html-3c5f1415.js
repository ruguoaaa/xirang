import{_ as e}from"./plugin-vue_export-helper-c27b6911.js";import{o,c as d,e as c}from"./app-48614c42.js";const r={},a=c('<h2 id="楚辞后语-第二卷" tabindex="-1"><a class="header-anchor" href="#楚辞后语-第二卷" aria-hidden="true">#</a> 楚辞后语 第二卷</h2><h3 id="第八-吊屈原" tabindex="-1"><a class="header-anchor" href="#第八-吊屈原" aria-hidden="true">#</a> 第八 吊屈原</h3><h3 id="第九-服赋" tabindex="-1"><a class="header-anchor" href="#第九-服赋" aria-hidden="true">#</a> 第九 服赋</h3><p>【<code>并见绩离骚</code>】</p><h3 id="第十-瓠子之歌" tabindex="-1"><a class="header-anchor" href="#第十-瓠子之歌" aria-hidden="true">#</a> 第十 瓠子之歌</h3><p><code>瓠子歌者，汉孝武帝之所作也。帝旣封襌，乃发卒数万人塞瓠子决河。还，自临祭，沈白马玉璧，令羣臣从官皆负薪寘决河。时东郡烧薪柴少，乃下淇园之竹以为楗。【烧，旱也。树竹塞水决口谓之楗，以草塞其里，乃以土填之，有石以石为之。】天子悼其功之不就，为作歌诗二章，于是卒塞瓠子，筑宫其上，名曰宣防。【史记防作房，后同。】而导河北行二渠，复禹旧迹。自此梁、楚之地复宁，无水灾矣。归来子曰：「先是帝封掸，巡祭山川，殚财极侈，海内为之虚耗。及为此歌，乃闵然有龥神忧民恻怛之意云。」</code></p><h4 id="右一" tabindex="-1"><a class="header-anchor" href="#右一" aria-hidden="true">#</a> 右一</h4><p>瓠子决兮将奈何？浩浩洋兮虑殚为河！【<code>史记浩作皓，虑作闾，注云「谓州闾也」</code>】<sup class="footnote-ref"><a href="#footnote1">[1]</a><a class="footnote-anchor" id="footnote-ref1"></a></sup>。<br> 殚为河兮地不得宁，功无已时兮吾山平。吾山平兮巨野溢，鱼弗郁兮柏冬日。【<code>注云：「吾山，疑谓东阿鱼山也。」平者，凿山以填河，故山平也。巨野，即禹贡之大野泽。史记弗作沸。弗郁，忧不乐也。柏，与迫同。水长涌溢，秽浊不清，故鱼不乐。又迫冬日，将甚困也。</code>】<br> 正道弛兮离常流，蛟龙转兮放远游。【<code>史记正作延。正道，河之正道也。弛，坏也。</code>】<br> 归旧川兮神哉沛，不封禅兮安知外！【<code>沛，普大反。〇神哉沛，言神灵滂沛也。又言不因封禅，则不知关外有此水。</code>】<br> 为我谓河伯兮何不仁，泛滥不止兮愁吾人。【<code>汉书为我二字作皇，伯作公。</code>】<br> 啮桑浮兮淮、泗满，久不反兮水维缓。【<code>水维，水之纲维也。</code>】</p><h4 id="右二" tabindex="-1"><a class="header-anchor" href="#右二" aria-hidden="true">#</a> 右二</h4><p>河汤汤兮激潺湲，北渡回兮迅流难。【<code>史记回作迃，迅作浚。</code>】<br> 搴长筊兮湛美玉，河伯许兮薪不属。【<code>搴，音骞。筊，音交，竹笔絚，以引置土石者也。湛，读为沈。美玉，即玉璧也。属，之欲反。沈玉礼神，神已许，但以薪不属逮，故无功也。</code>】<br> 薪不属兮卫人罪，烧萧条兮噫乎何以御水！【<code>御，与御同，止也。东郡，卫地。言以旱烧而薪不属，乃卫人之罪，将何以止水也。</code>】<br> 隤林竹兮楗石菑，宣防塞兮万福来。【<code>隤林竹，即所谓下淇园之竹。菑，侧其反，臿也。楗石菑者，臿石立之，以为楗也。</code>】</p><h3 id="第十一-秋风辞" tabindex="-1"><a class="header-anchor" href="#第十一-秋风辞" aria-hidden="true">#</a> 第十一 秋风辞</h3><p><code>秋风辞者，汉武帝之所作也。帝幸河柬，祠后土，燕饮中流，欢甚，作此。文中子曰：「秋风，乐极而哀来，其悔心之萌乎？」</code><br> 秋风起兮白云飞，草木黄落兮鴈南归。兰有秀兮菊有芳，怀佳人兮不能忘。泛楼船兮济汾河，横中流兮扬素波。箫鼓鸣兮发棹歌，惧乐极兮哀情多。少壮几时兮奈老何！【<code>兰秀、菊芳，以兴下句之词，与湘夫人及越人歌同法，知此则知兴之体矣。</code>】</p><h3 id="第十二-乌孙公主歌" tabindex="-1"><a class="header-anchor" href="#第十二-乌孙公主歌" aria-hidden="true">#</a> 第十二 乌孙公主歌</h3><p><code>乌孙公主歌者，汉武帝元封中，以江都王建女细君为公主，妻乌孙王昆莫为右夫人。公主至其国，自治宫室居。歳时一再与昆莫会，置酒饮食。昆莫年老，言语不通，公主悲愁，自为作歌如此。昆莫乃上书，请使其孙尚公主，诏许之。公主不听，亦上书言状。天子乃报，使从其俗。公主词极悲哀，固可録。然并着其本末者，亦以为中国结昬夷狄，自取羞辱之戒云。</code></p><p>吾家嫁我兮天一方，远托异国兮乌孙王。穹庐为室兮旃为墙，以肉为食兮酪为浆。【<code>食，飰也，音嗣。</code>】<br> 居常土思兮心内伤，愿为黄鹄兮归故乡！</p><h3 id="第十三-长门赋" tabindex="-1"><a class="header-anchor" href="#第十三-长门赋" aria-hidden="true">#</a> 第十三 长门赋</h3><p><code>长门赋者，司马相如之所作也。归来子曰：「此讽也，非髙唐、洛神之比。」梁萧统文选云：「汉武帝陈皇后得幸，颇妬，别在长门宫，闻蜀郡司马相如天下工为文，奉黄金百斤为相如、文君取酒，因求解悲愁之辞。而相如为文以悟主上，皇后复得幸。」而汉书皇后及相如传无奉金求赋复幸事。然此文古妙，最近楚辞。或者相如以后得罪，自为文以讽，非后求之，不知叙者何从实此云。</code></p><p>夫何一佳人兮，步逍遥以自虞？魂踰佚而不返兮，形枯槁而独居。<br> 言我朝往而暮来兮，饮食乐而忘人。心慊移而不省故兮<sup class="footnote-ref"><a href="#footnote2">[2]</a><a class="footnote-anchor" id="footnote-ref2"></a></sup>，交得意而相亲。<br> 伊予志之慢愚兮，怀贞悫之欢心。愿赐问而自进兮，得尚君之玉音。<br> 奉虚言而望诚兮，期城南之离宫。修薄具而自设兮，君不肯兮幸临。<br> 廓独潜而专精兮，天飘飘而疾风。登兰台而遥望兮，神怳怳而外淫。<br> 浮云郁而四塞兮，天窈窈而昼阴。雷隠隠而响起兮，声象君之车音。<br> 飘风回而赴闺兮，举帷幄之襜襜。桂树交而相纷兮，芳酷烈之訚訚。<br> 孔雀集而相存兮，玄猿啸而长吟。翡翠胁冀而来萃兮，鸾凤飞而北南。<br> 心凭噫而不舒兮，邪气壮而攻中。下兰台而周览兮，步从容于深宫。<br> 正殿块以造天兮，郁并起而穹崇。间徙倚于东厢兮，观夫靡靡而无穷。<br> 挤玉户以撼金铺兮，声噌吰而似锺音。刻木兰以为榱兮，饰文杏以为梁。<br> 罗丰茸之游树兮，离楼梧而相撑。施瑰木之构栌兮，委参差以槺梁。<br> 时髣髴以物类兮，象积石之将将。五色炫以相曜兮，焕烂烨而成光。<br> 致错石之瓴甓兮，象瑇瑁之文章。张罗绮之幔帷兮，垂楚组之连纲。<br> 抚柱楣以从容兮，览曲台之央央。白鹤噭以哀号兮，孤雌跱于枯杨。<br> 日黄昬而望絶兮，怅独托于空堂。悬明月以自照兮，徂清夜于洞房。<br> 援雅琴以变调兮，奏愁思之不可长。案流征以却转兮，声幼妙而复扬。<br> 贯歴览其中操兮，意慷慨而自卬。左右悲而垂泪兮，涕流离而从横。<br> 舒息悒而憎欷兮，蹝履起而彷徨。投长袂以自翳兮，数昔日之諐殃。<br> 无而目之可显兮，遂颓思而就床。抟芬若以为枕兮，席荃兰而茝香。<br> 忽寝寐而梦想兮，魂若君之在傍。惕寐觉以无见兮，魂迋迋若有亡。<br> 众鸡鸣而愁予兮，起视月之精光。观众星之行列兮，毕昴出于东方。<br> 望中庭之蔼蔼兮，若季秋之降霜。夜漫漫其若岁兮，怀郁郁其不可再更。<br> 澹偃蹇而待曙兮，荒亭亭而复明。妾人窃自悲伤兮，究年歳而不敢忘。</p><h3 id="第十四-哀二世赋" tabindex="-1"><a class="header-anchor" href="#第十四-哀二世赋" aria-hidden="true">#</a> 第十四 哀二世赋</h3><p><code>哀二世赋者，司马相如之所作也。相如尝从上至长杨猎，还过宜春宫。宜春者，本秦离宫，阎乐杀胡亥之地也。相如奏赋以哀二世行失，其词如此。盖相如之文，能侈而不能约，能谄而不能谅。其上林、子虚之作，旣以夸丽而不得入于楚词，大人之于远游，其渔猎又泰甚，然亦终归于谀也。特此二篇为有讽谏之意，而此篇所为作者，正当时之商监，尤当倾意极言，以寤主听，顾乃低佪局促，而不敢尽其词焉，亦足以知其阿意取容之可贱也。不然，岂其将死而犹以封襌为言哉！</code></p><p>登陂陁之长阪兮，坌入曾宫之嵯峨。临曲江之隑州兮，望南山之参差。岩岩深山之谾谾兮，通谷𧯆乎谽谺。【<code>陂，普何反。陁，徒何反。坌，普顿、步顿二反，并也。曾，重也。隑，巨依反，曲岸头也，与碕同。差，叶初歌反。谾谾，音笼，深通貌。𧯆，呼活反。谽，呼含反，大开貌。谺，呼加反，叶音河。</code>】<br> 汨淢靸以永逝兮，注平皐之广衍。观众树之蓊薆兮，览竹林之榛榛。【<code>汨，于笔反。淢，音域，疾貌。靸，先合反，轻举意。皐，水边地也。蓊，乌孔反。薆，音爱，阴蔽貌。榛，侧巾反，盛貌，叶韵未详，恐有栈音。</code>】<br> 束驰土山兮，北揭石瀬。弭节容与兮，歴吊二世。持身不谨兮，亡国失势。【<code>揭，丘例反，褰衣而涉也。石而浅水曰瀬。</code>】<br> 信谗不寤兮，宗庙灭絶。乌乎！操行之不得；墓芜秽而不修兮，魂亡归而不食。【<code>操，七到反。</code>】</p><h3 id="第十五-自悼赋" tabindex="-1"><a class="header-anchor" href="#第十五-自悼赋" aria-hidden="true">#</a> 第十五 自悼赋</h3><p><code>自悼赋者，汉孝成班倢伃之所作也。班氏世世以儒学显，倢伃以选入宫，贵幸。尝从游后庭，帝召欲与同辇载，辞曰</code><sup class="footnote-ref"><a href="#footnote3">[3]</a><a class="footnote-anchor" id="footnote-ref3"></a></sup><code>：『观古图画，贤圣之君，皆有名臣在侧，三代末主乃有嬖女，今欲同辇，得无近似之乎？」上善其言而止。【近，巨靳反。】倢伃诵诗及窈窕、德象、女师之篇，每进见上疏，依则古礼。【诗，谓关雎以下也。窈窕、德象、女师之篇，皆古箴戒之书也。】后赵飞燕娣弟自微贱兴，倢伃稀复进见。飞燕遂谮倢伃祝诅主上，考问倢伃，倢伃对曰：「妾闻死生有命，富贵在天。修正尚未蒙福，为邪欲以何望？使鬼神有知，不受不臣之愬；如其无知，怨之何益？故不为也。」上善其对，事遂释。然倢伃恐久终见危，求得共养太后长信宫。【共，居用反。养，弋向反。】因作赋以自悼。归来子以为「其词甚古，而侵寻于楚人，非特妇人女子之能言者」，是固然矣。至其情虽出于幽怨，而能引分以自安，援古以自慰，和乎中正，终不过于惨伤。又其德性之美、学问之力，有过人者，则论者有不及也。呜呼贤哉！柏舟、緑衣，见録于经，其词义之美，殆不过此云。</code></p><p>承祖考之遗德兮，何性命之淑灵。登薄躯于宫阙兮，充下陈于后庭。蒙圣皇之渥惠兮，当日月之盛明。扬光烈之翕赫兮，奉隆宠于增成。【<code>何，音贺，任也，负也。陈，列也。增成，后宫之舍，倢伃所居也。</code>】<br> 旣过幸于非位兮，窃庶几乎嘉时。每寤寐而絫息兮，申佩离以自思。陈女图以镜监兮，顾女史而问诗。悲晨妇之作戒兮<sup class="footnote-ref"><a href="#footnote4">[4]</a><a class="footnote-anchor" id="footnote-ref4"></a></sup>，哀襃阎之为邮。美皇英之女虞兮，荣任姒之母周。虽愚陋其靡及兮，敢舍心而忘兹？【<code>絫，古累字。累息，言惧而增累喘息也。离，与褵同，袿衣之带也。女子适人，父结其褵而戒之，故言自思也。晨鸡，见尚书，曰：「牝鸡之晨，惟家之索。」言妇人不当预外事也。襃，襃姒，周幽王之嬖妾也，见天问。阎，即诗所谓艳妻，亦指襃姒也。邮，过也。皇，娥皇；英，女英；见九歌。女，尼据反。女虞，谓嫁于虞舜也。任，太任，文王母。姒，太姒，武王母也。邮、周皆叶时韵读。舍，息也。</code>】<br> 歴年岁而悼惧兮，闵蕃华之不滋。痛阳禄与柘馆兮，仍襁褓而离灾。岂妾人之殃咎兮，将天命之不可求？【<code>阳禄、柘馆，二观名。倢伃尝就产子，数月失之。灾、求并叶滋韵。</code>】<br> 白日忽已移光兮，遂晻莫而昧幽。犹被覆载之厚德兮，不废捐于罪邮。奉共养于东宫兮，托长信之末流。共洒埽于帷幄兮，永终死以为期。愿归骨于山足兮，依松栢之余休。【<code>晻，与暗同，又乌感反。莫，读作暮；或曰静也，如字。邮、共养，并见上。流下共，居容反。洒，音洒。埽，先到反。山足，谓陵下。休，荫也。</code>】<br> 重曰：潜玄宫兮幽以清，应门闭兮禁闼扃。华殿尘兮玉阶菭，中庭萋兮緑草生。广室阴兮帷幄暗，房栊虚兮风泠泠。感帷裳兮发红罗，纷綷縩兮纨素声。神眇眇兮密靓处，君不御兮谁为荣？【<code>应门，正门也。扃，短关也。菭，音台。萋，音妻。栊，疏槛也，来东反。感，动也。綷，千贿反。縩，音蔡，衣声。靓，与静同。</code>】<br> 俯视兮丹墀，思君兮履綦。仰视兮云屋，双涕兮横流。【<code>丹墀，赤地也。綦，音其，履下饰也。云屋，言其黮䨴若云也。流，叶綦韵。顾左右兮和颜，酌羽觞兮销忧。惟人生兮一世，忽已过兮若浮。己独享兮髙明，处生民兮极休。勉虞精兮极乐，与福禄兮无期。绿衣兮白华，自古兮有之。【</code>羽觞，见招魂。享，受也。休，美也。虞，与娱同。緑衣，卫庄姜失位自伤之诗。白华，周幽王申后被废所作。`】</p><h3 id="第十六-反离骚" tabindex="-1"><a class="header-anchor" href="#第十六-反离骚" aria-hidden="true">#</a> 第十六 反离骚</h3><p><code>反离騒者，汉给事黄门郎、新莽诸吏中散大夫扬雄之所作也。雄少好词赋，慕司马相如之作以为式。又怪屈原文过相如，至不容，作离骚，自投江而死。悲其文，读之未尝不流涕也。以为君子得时则大行，不得则龙蛇，遇不遇命也，何必湛身哉！【湛，读曰沈。】乃作书，往往摭离骚文而反之，自岷山投诸江流，以吊屈原云。始雄好学、博览，恬于势利，仕汉三世不徙官，然王莽为安汉公时，雄作法言，已称其美，比于伊尹、周公。及舜篡汉，窃帝号，雄遂臣之，以耆老久次转为大夫。又放相如封禅文，献剧秦美新以媚莽意，得校书天禄阁上。会刘寻等以作符命为莽所诛，辞连及雄，使者来，欲收之，雄恐惧，从阁上自投下，几死。先是，雄作解嘲，有「爰清爰静，游神之廷；惟寂惟寞，守德之宅」之语，至是京师为之语曰：「爰清爰静，作符命；唯寂寞，自投阁。」雄因病免，旣复召为大夫，竟死莽朝。其出处大致本末如此，岂其所谓龙蛇者邪？然则雄固为屈原之罪人，而此文乃离骚之谗贼矣，它尚何说哉！</code></p><p>有周氏之蝉嫣兮，或鼻祖于汾隅。灵宗初谍伯侨兮，流于末之扬侯。【<code>蝉嫣，连也。嫣，于连反。鼻，始也。汾隅，杨邑也。雄自言系出于周而食采于扬也。谍，谱也。周衰而扬氏有号为扬侯者。侯，叶音胡。</code>】<br> 淑周、楚之丰烈兮，超旣离虖皇波。因江潭而𣶂记兮，钦吊楚之湘景。【<code>淑，善也。去汾隅，徙巫山，得周、楚之美烈也。超，速也。离，历也。皇，大也。经河及江，历大波也。潭，深渊也。𣶂，音往，乘水而往也。记，书也。累，力追反，叶力禾反，指屈原也。累，囚也</code><sup class="footnote-ref"><a href="#footnote5">[5]</a><a class="footnote-anchor" id="footnote-ref5"></a></sup><code>。成相曰：「比干见刳箕子累。」或曰：礼「丧容累累」，又史记「孔子累累然如丧家之狗」，「赵武灵王见其长子傫然也」，皆衰悴之意，未知孰是。</code>】<br> 惟天轨之不辟兮，何纯絜而离纷？纷累以其淟涊兮，暗累以其缤纷。【<code>轨，路也。辟，读为辟，开也。纷，难也。淟，吐典反。涊，乃典反。秽，浊也。缤，匹人反。缤纷，交杂也。</code>】<br> 汉十世之阳朔兮，招摇纪于周正。正皇天之清则兮，度后土之方贞。【<code>十世，数髙祖、吕后至成帝也。招摇，斗杓星也。周正，十一月也，记以此时投文也。正天、度地，自言己志也。</code>】<br> 图累承彼洪族兮，又览累之昌辞。带钩矩而佩衡兮，履欃枪以为綦。【<code>图，案其系图也。钩，规也。矩，方也。衡，平也。欃枪，妖星。綦，履下饰，言贱之也。</code>】<br> 累初贮厥丽服兮，何文肆而质䪥？资娵娃之珍髢兮，鬻九戎而索赖。【<code>贮，积也。肆，放也。䪥，音械，狭也。言其文词放肆，而性狷狭也。娵，于侯反，闾娵也；娃，于佳反，吴娃也。皆古美女也。髢，徒计反，髪也。赖，利也。言原仕楚，如资美女之髢而鬻于九戎之中，其人被髪无所用也。</code>】<br> 凤皇翔于蓬陼兮，岂驾鹅之能捷？骋骅骝以曲囏兮，驴骡连蹇而齐足。【<code>蓬陼，蓬莱之陼也。驾，音加。驾鹅，乌名也。捷，及也。骅骝，骏马名。若驰于屈曲艰阻之处，则与蹇驴无异。足，叶音接。</code>】<br> 枳棘之榛榛兮，蝯貁拟而不敢下。灵修旣信椒、兰之唼佞兮，吾累忽焉而不蚤睹？【<code>榛，音臻，又士巾反，梗秽貌。蝯貁，见九歌。拟，疑也。灵修，原以寄意于楚王也。椒、兰，见骚经。唼，音妾，譛言也。</code>】<br> 衿芰茄之緑衣兮，被夫容之朱裳。芳酷烈而莫闻兮，不如襞而幽之离房。【<code>衿，其禁反，带也。茄，古荷字。夫容，亦古芙蓉字，通用。余并见骚经。襞，音壁，迭衣也。离房，别房也。</code>】<br> 闺中容竞淖约兮，相态以丽佳。知众嫭之嫉妒兮，何必扬累之蛾睂？【<code>佳，叶音圭。言众士争能，犹众女之兢容也。淖约，善容止也。态，犹胜也，言以麓佳相胜也。睂，古眉字，言德自举其屑，使众憎嫉也。音义并见骚经。</code>】<br> 懿神龙之渊潜兮，竢庆云而将举。亡春风之被离兮，孰焉知龙之所处？【<code>懿，美也。竢，待也。龙以潜居待云为美，以讥屈原不能隐德，自取祸也。被，读日披。</code>】<br> 愍吾累之众芬兮，飓烨烨之芳苓；遭季夏之凝霜兮，庆夭顇而丧荣。【<code>苓，香草名，音零。夏而遭霜，言不遇时也。庆，读与羌同。顇，古悴字。</code>】<br> 横江湘以南𣶂兮，云走乎彼苍梧。驰江潭之泛溢兮，将折衷虖重华。【<code>走，音奏，趣也。吾，与梧同。衷，竹仲反。说见骚经。</code>】<br> 舒中情之烦或兮，恐重华之不累与。陵阳侯之素波兮，岂吾累之独见许？【<code>阳侯，见九章。言屈原欲自投江以陵素波，舜必不许之也。洪兴祖曰：「吾恐重华许原之沈江以死，不许雄之投阁而生也。」斯言得之矣。</code>】<br> 精琼靡与秋菊兮，将以延夫天年。临汨罗而自陨兮，恐日薄于西山。【<code>此又讥原欲餐玉以延年，而反怀沙以求死。盖舜知生固我所欲，而不知所欲有甚于生者故也。</code>】<br> 解扶桑之总辔兮，纵令之遂奔驰。惊皇腾而不属兮，岂独飞廉与云师！【<code>此言其去之速也。余说并见骚经。</code>】<br> 卷薜芷与若惠兮，临湘渊而投之。棍申椒与菌桂兮，赴江湖而沤之。【<code>若，杜若。惠，即蕙也。此言原之赴水，是并与其芳洁之操而弃之也。棍，大束也，古本反。沤，今沤麻也，一遘反，叶一侯反。余见骚经。</code>】<br> 费椒稰以要神兮，又勤索彼琼茅。违灵氛而不从兮，反湛身于江皐。【<code>音义并见骚经。</code>】<br> 累旣乑夫傅说兮，奚不信而遂行？徒恐鷤䳏之将呜兮，顾先百草为不芳。【<code>乑，古攀字。言旣慕傅说，何不自信其言而遽去，徒以鷤䳏之将鸣为忧，而不虑反先百草以就死也。余音义亦见骚经。然傅说乃巫咸之语，雄误以为原词也。</code>】<br> 初累弃彼虙妃兮，更思瑶台之逸女。抨雄鸩以作媒兮，何百离而曾不壹耦？【<code>抨，普耕反，使也。余见骚经。</code>】<br> 乘云蜺之旖柅兮，望昆仑以樛流。览四荒而顾怀兮，奚必云女彼髙丘？【<code>亦见骚经，但髙丘无女，本言髙丘无美女可求，以喻列国无贤君可事耳。此词女字乃作去声读，恐亦非本文之意也。</code>】<br> 旣亡鸾车之幽蔼兮，焉驾八龙之委蛇？临江濒而掩涕兮，何有九招与九歌？【<code>此言原实无车可弃，无马可驾，又方就死湘渊，何有歌舞之乐？讥骚经之言不实也。</code>】<br> 夫圣哲之不遭兮，固时命之所有。虽增欷以于邑兮，吾恐灵修之不累改。【<code>有，叶音以。改，叶音己。言楚王必不为而改也。孟子曰：「千里而见王，是予所欲也。不遇故去，岂予所欲哉？」圣贤之心如此，原虽未及，而其拳拳于宗国，尤见臣子之至情，岂忍逆料其君之不可谏而先自已哉！此等义理，雄皆不足以知之，唯有偷生惜死一路，则见之明而行之熟耳。以此讥原，是以鸱枭而笑凤皇也。</code>】<br> 昔仲尼之去鲁兮，婓婓迟迟而周迈。终回复于旧都兮，何必湘渊与涛濑？【<code>婓，芳非反，往来貌。孔子，异姓之臣，其去鲁也，但政乱耳，未有危亡之衅也，可去而去，可归而归，与屈原事全不相似，雄说误矣。</code>】<br> 溷渔父之餔歠兮，絜沐浴之振衣。弃曲、聃之所珍兮，跖彭咸之所遗！【<code>渔父事，音义见本篇。由，许由。聃，老聃。跖，蹈也，之亦反。许由事不经见，雄亦本不之信，令乃言之，已为抵牾；而又不察其生当尧舜之间，身无谗贼之祸，与事亦不相似也。老聃之学，私于为我，而无君臣之义，亦雄所知。至此乃以为言，亦其贪生惜死之心胜，是以溺焉而不自知耳。</code>】</p><p>丹阳洪兴祖曰：扬雄所以议屈原者如此，而班固亦讥其「露才扬己」，颜之推又病其「显暴君过」。愚尝折衷而论之曰：或问：古人有言：「杀其身有益于君，则为之。」屈原虽死，何益于怀、襄？曰：忠臣之用心，自尽其爱君之诚耳，死生毁誉，所不顾也。故比干以谏见戮，屈原以放自沈。比干，纣诸父也；屈原，楚同姓也。为人臣者，三谏不从，则去之。同姓无可去之义，有死而已。离骚曰：「阽余身而危死兮，览余初其犹未悔。」则原之自处审矣。或又曰：宁武子邦无道则愚，而仲山甫明哲以保其身。今原乃用智于无道之邦，以亏明哲保身之义，亦何足为贤乎？曰：愚如武子，全身远害可也。有官守言责，斯用智矣。山甫明哲，固保身之道，然不曰「夙夜匪解，以事一人」乎？士见危致命，况同姓兼恩与义，而可以不死乎？且比干之死，微子之去，皆是也。屈原其不可去乎？有比干以任责，微子去之可也。楚无人焉，原去则国从而亡，故虽身被放逐，犹徘徊而不忍去。生不得力争而强谏，死犹冀其感发而改行，使百世之下，闻其风者，虽流放废斥，犹知爱其君，眷眷而不忘，臣子之义尽矣。</p><p>非死为难，处死为难。屈原虽死，犹不死也。后之读其文、知其人如贾生者亦鲜矣。然为赋以吊之，不过哀其不遇而已。余观自古忠臣义士，慨然发愤，不顾其死，特立独行，自信而不回者，其英烈之气，岂与身俱亡哉！「仍羽人于丹丘，留不死之旧乡」，「超无为以至清，与太初而为邻」，此远游之所以作，而难为浅见寡闻者道也。仲尼曰：「乐天知命，故不忧。」又曰：「乐天知命，有忧之大者。」屈原之忧，忧国也；其乐，乐天也。离骚二十五篇，多忧世之语，独远游曰：「道可受兮，不可传。其小无内兮，其大无垠。无滑而魂兮，彼将自然。壹气孔神兮，于中夜存。虚以待之兮，无为之先。」此老、庄、孟子所以大过人者，而原独知之。司马相如作大人赋，宏放髙妙，读者有凌云之意，然其语多出于此。至其妙处，相如莫能识也。</p><p>太史公作传，以为「其文约，其辞微，其志絜，其行廉。其称文小而其指极大，举类迩而见义远。其志絜，故其称物芳；其行廉，故死而不容自疏。濯淖污泥之中，以浮游尘埃之外。推此志也，虽与日月争光可也。」斯可谓深知己者。扬子云作反离騒，以为「君子得时则大行，不得时则龙蛇。遇不遇，命也，何必沈身哉」。屈子之事，盖圣贤之变者，使遇孔子，当与三仁同称，雄未足以与此。班孟坚、颜之推所云，无异妾妇儿童之见。余故具论之。</p><p>呜呼！余观洪氏之论，其所以发屈原之心者至矣！然屈原之心，其为忠清絜白，固无待于辩论而自显；若其为行之不能无过，则亦非区区辩说所能全也。故君子之于人也，取其大节之纯全，而略其细行之不能无弊。则虽三人同行，犹必有可师者，况如屈子，乃千载而一人哉！</p><p>孔子曰：「人之过也，各于其党。观过，斯知仁矣。」此观人之法也。夫屈原之忠，忠而过者也；屈原之过，过于忠者也。故论原者，论其大节，则其它可以一切置之而不问。论其细行，而必其合乎圣贤之榘度，则吾固已言其不能皆合于中庸矣，尚何说哉！</p><p>且凡洪氏所以为辨者三：其一以为忠臣之行，发其心之所不得已者，而不暇顾世俗之毁誉，则几矣。其一引仲山甫、宁武子事，而不论其所遭之时、所处之位有不同者，则疏矣。其欲以原比于三仁，则夫父师、少师者，皆以谏而见杀见囚耳，非故捐生以赴死，如原之所为也。</p><p>盖原之所为虽过，而其忠终非世间偷生幸死者所可及。洪之所言，虽有未至，而其正终非雄、固、之推之徒所可比，余是以取而附之反骚之篇。</p><h3 id="校勘记" tabindex="-1"><a class="header-anchor" href="#校勘记" aria-hidden="true">#</a> 校勘记</h3><hr class="footnotes-sep"><section class="footnotes"><ol class="footnotes-list"><li id="footnote1" class="footnote-item"><p>谓州闾也。「州」，原作「川」，据古逸本、扫叶本、成化本改。 <a href="#footnote-ref1" class="footnote-backref">↩︎</a></p></li><li id="footnote2" class="footnote-item"><p>心慊移而不省故也。「慊」，原作「熑」，据古逸本、传经本改。 <a href="#footnote-ref2" class="footnote-backref">↩︎</a></p></li><li id="footnote3" class="footnote-item"><p>辞曰。「辞」，原作「词」，据古逸本、扫叶本、成化本改。 <a href="#footnote-ref3" class="footnote-backref">↩︎</a></p></li><li id="footnote4" class="footnote-item"><p>悲晨妇之作戒兮。「妇」，四库本作「鸡」。按朱注出「晨鸡」字而释之，则止文作「鸡」,疑是。 <a href="#footnote-ref4" class="footnote-backref">↩︎</a></p></li><li id="footnote5" class="footnote-item"><p>累囚也。此句，成化本在「指屈原也」句前。 <a href="#footnote-ref5" class="footnote-backref">↩︎</a></p></li></ol></section>',37),t=[a];function s(n,h){return o(),d("div",null,t)}const b=e(r,[["render",s],["__file","楚辞后语卷2.html.vue"]]);export{b as default};
