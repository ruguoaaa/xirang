import{_ as p}from"./plugin-vue_export-helper-c27b6911.js";import{o as a,c as e,e as r}from"./app-a2a948cb.js";const h={},d=r('<p>《六十种曲 东郭记》</p><p>（明）孙仁孺 着</p><p>（明）毛晋 辑</p><p>东郭记</p><p>（明）孙仁孺 着</p><p>绣刻演剧十本</p><p>第六套</p><p>白兔<br> 杀狗<br> 昙花<br> 龙膏<br> 飞丸<br> 东郭<br> 节侠<br> 双珠<br> 四贤<br> 牡丹</p><p>绣刻东郭记定本</p><h2 id="●东郭记目录" tabindex="-1"><a class="header-anchor" href="#●东郭记目录" aria-hidden="true">#</a> ●东郭记目录</h2><p>第一出 离娄章句下<br> 第二出 人之所以求富贵利达者<br> 第三出 少艾<br> 第四出 井上有李<br> 第五出 则将搂之乎<br> 第六出 齐东野人之语<br> 第七出 媒妁之言<br> 第八出 绵驹<br> 第九出 则得妻<br> 第十出 日攘其邻之鸡者<br> 第十一出 钻穴隙<br> 第十二出 以利言也<br> 第十三出 一妾<br> 第十四出 先名实者<br> 第十五出 其良人出<br> 第十六出 他日归<br> 第十七出 与之偕而不自失焉<br> 第十八出 出而哇之<br> 第十九出 吾将瞷良人之所也<br> 第二十出 蚤起<br> 第二十一出 徧国中<br> 第二十二出 卒之东郭墦间之祭者<br> 第二十三出 与其妾讪其良人而相泣于中庭<br> 第二十四出 顽夫廉<br> 第二十五出 将有远行<br> 第二十六出 妾妇之道<br> 第二十七出 丈夫生<br> 第二十八出 为人也<br> 第二十九出 与之大夫<br> 第三十出 郁陶思君尔<br> 第三十一出 而独于富贵之中有私垄断焉<br> 第三十二出 右师不悦<br> 第三十三出 谗<br> 第三十四出 托其妻子于其友<br> 第三十五出 为将军<br> 第三十六出 战必胜<br> 第三十七出 为衣服<br> 第三十八出 谄<br> 第三十九出 妻妾之奉<br> 第四十出 百工之事<br> 第四十一出 其妻妾不羞也<br> 第四十二出 所识穷乏者得我与<br> 第四十三出 殆不可复<br> 第四十四出 由君子观之</p><h2 id="第一出-离娄章句下" tabindex="-1"><a class="header-anchor" href="#第一出-离娄章句下" aria-hidden="true">#</a> 第一出 离娄章句下</h2><p>【西江月】〔末笑上〕莫怪吾家孟老。也知徧国皆公。些儿不脱利名中。尽是乞墦登垄。</p><p>长袖妻孥易与。高巾仲子难逢。而今不贵首阳风。索把齐人尊捧。</p><p>走东郭的齐人英雄本色。</p><p>讪中庭的妻妾儿女深情。</p><p>隐于陵的仲子淸廉腐汉。</p><p>争垄断的王驩势利先生。</p><h2 id="第二出-人之所以求富贵利达者" tabindex="-1"><a class="header-anchor" href="#第二出-人之所以求富贵利达者" aria-hidden="true">#</a> 第二出 人之所以求富贵利达者</h2><p>【破齐阵引】〔生靑袍儒巾扮齐人上〕高算已空赤县。孤踪尙困靑齐。妾妇名流。兼金世界。说甚淸廉道义。笑饿士西山无气色。大盗东陵有面皮。吾徒听不羁。</p><p>〔鹧鸪天〕落落男儿未有妻。只身犹尔滞全齐。世人无眼空谈笑。吾辈多才愈滑稽。能变豹。会攘鸡。英雄那得效羣黎。他年衣锦归来日。应使乡闾共口提。不佞齐人是也。昔为姜氏之齐。今为田和之齐。齐一变矣。未为富贵之人。且为飮食之人。我何人斯。普天下东西南北。乞食吹竽者。皆为咱四海兄弟。尽宇内秦楚燕韩。傍门依户者。共是俺一家友生。或在此。或在彼。眞如千百万亿之化身。或在前。或在后。更似高曾祖祢之一派。未奠临淄之雁。久为卽墨之鳏。吐气扬眉。是予后来之面目。垂头俯首。乃吾今日之神情。彼一时。此一时。君子亦有穷乎。尔为尔。我为我。丈夫当如此矣。由他笑骂。固自豪雄。死生只命一条。朋辈有齐庶士稷下淳于髠。滑稽多智。里中王子敖。谐媚能容。更有小友二人。合之是为四杰。相与浪游街市。狂走尘埃。虽则一时暂安。恐非终身长策。不免待他每来时。再商出处。我想俺齐人如此抱负。不知何时发迹也。</p><p>【太师引】待雄飞海内应无几。纵饥寒心宽体肥。奈枳棘凤鸾失势。尽楡枋斥鷃偏讥。道胸中奇奇异异。怎年来流离琐尾。笑不了时人口皮。分何年男儿吐气扬眉。</p><p>【前腔】把先齐豪杰还援比。钓竿儿飞熊渭涯。痛羁囚夷吾淹滞。笑牧竖宁戚寒微。一般儿相投鱼水。转眼的勋名俊伟。羡高风鸿逵可仪。一任俺齐人骥尾攀跻。</p><p>呀。却早二弟来也。〔扮淳于髠王驩并衣巾上〕</p><p>【一翦梅】〔淳〕男儿未际叹无衣。空欲飞飞。那得飞飞。〔王〕更兼饥饿不胜啼。心事齐齐。人物齐齐。</p><p>〔相见介生〕伯夷甘忍饥。商山歌采薇。〔淳王〕我辈病其隘。用是道相违。〔生〕二兄。我与你一贫如洗。日不聊生。聚首一隅。终非高见。不佞想起来。当今之日。贿赂公行。廉耻道尽。我辈用其长技。取富贵如拾芥耳。焉能郁郁久居此乎。〔淳王〕大兄言之然也。</p><p>【三学士】〔生〕高节淸风今已矣。英雄须识时宜。堪怜街上惟余我。更叹闺中未有姬。〔合〕念此靑云须早致。免尘埃共笑嗤。</p><p>【前腔】〔淳王〕自古贤豪从困起。吾侪应此为期。而今跨下无完袴。他日街头着锦衣。</p><p>〔合前生〕俺可就此分袂前去。各自求取利达。毋贻朋友之羞。〔淳王〕旣然如此。俺二人就此分别。但大兄何以教我。〔生〕吾闻规小节者。不能成荣名。恶小耻者。不能立大功。惟去西山之面皮。乃有东陵之气焰耳。〔淳王〕多谢大兄明教。俺每就此分别。〔相拜别介〕</p><p>【香柳娘】望天涯奋飞。望天涯奋飞。相看短气。论先资。全在无廉耻。〔各拭泪介〕叹知交别离。叹知交别离。千里勉同驰。十年作归计。〔合〕盼夕阳已西。盼夕阳已西。相逢莫期。仓皇挥涕。</p><p>〔淳王先下生〕他二人已是分途前去。俺不免改换行装。变易衣服。执荆藜以前进。持筐篚而远行。咳。这都是近来求富贵的机关也。〔改乞态介扮二小齐人乞态疾走上〕</p><p>【前腔】笑双双在齐。笑双双在齐。庸庸无济。有齐人兄长堪依倚。到如今傍谁。到如今傍谁。牛后我甘随。马腹兄何及。</p><p>〔合前见生介〕兄长。亏你两三人丢了俺小齐人去也。〔生〕兄弟。俺此去富贵。便来看你。好自珍重。〔二小哭介〕哥哥。俺两个是没用的花子。你去了决是饿死也。〔生〕舌在你口中。脚在你腿下。何处不得衣食乎。俺就此相别。你不索深悲。〔二小〕旣如此。则索送大兄一程。〔生二小并走介〕</p><p>【前腔】为功名太急。为功名太急。衣裳变易。从敎谙尽江湖味。执靑靑杖藜。执靑靑杖藜。一似狗累累。还愁尨也吠。〔合前〕</p><p>止为名利走山川。</p><p>孤身分手各凄然。</p><p>丈夫会应有知己。</p><p>悠悠俗态何足缠。〔共下〕</p><h2 id="第三出-少艾" tabindex="-1"><a class="header-anchor" href="#第三出-少艾" aria-hidden="true">#</a> 第三出 少艾</h2><p>【忆秦娥】〔旦小旦艳妆扮二女上旦〕人间少。双双姐妹红颜好。红颜好。幽居冷落。深闺空老。〔小旦〕奴年十五眞眞小。春光提着心儿晓。不堪花外。一声啼鸟。</p><p>〔回文菩萨蛮〕〔旦〕早来春恨双蛾扫。〔小旦〕扫蛾双恨春来早。〔旦〕莺语怪声声。〔小旦〕声声怪语莺。〔旦〕寂寥空丽色。〔小旦〕色丽空寥寂。〔旦〕肠断欲昏黄。〔小旦〕黄昏欲断肠。〔旦〕奴家齐之二女。先君姜氏之裔。不幸弃世之后。止留下俺姐妹二人。藉有余赀。聊以度日。但奴年亦已十八。妹子正在三五。寂寞门庭。蹉跎岁月。如何是好。〔小旦〕姐姐。俺看王孙公子。结驷连骑。好不繁华。俺与姐姐适人。须是这般人儿方好。〔旦〕你所言正合我心。但俺门户荒凉。姓氏未着。恐富贵者不免弃之。惟择一孤穷而倜傥者。正自有富贵之日耳。妹妹你道如何。〔小旦〕然也。</p><p>【金落索】〔旦〕婵娟体度娇。绰约姿容俏。姐妹相随两下鸾凰杳。东风翠翘。步妖娆。三五年华尔正饶。似俺蹉跎岁月人应老。兀的埋没容颜心转焦。何时好。叹靑春十八暗中销〔背介〕那能勾秦楼凤箫。明河鹊桥。双双的鸾镜还同照。</p><p>【前腔】〔小旦〕闺中两寂寥。花下齐欢笑。只恐于归不得同归了。看王孙富饶。斗奢豪。罗帕钿车陌上挑。他纤秾玉貌应非少。我窈窕柔姿只自娇。何时好。叹靑春并姐暗中销。〔背介〕那能勾萧郞共招。牵牛共邀。翩翩的吉士还偕老。</p><p>〔旦〕妹妹。虽则如此。所为归妹愆期。迟归有时。俺则索等待时来便了。</p><p>【刘泼帽】愆期归妹终须好。算三星可待非遥。夭桃看取佳期早。摽梅会有冰人巧。</p><p>〔小旦〕姐姐。圣人云。二女同居。其志不同行。似俺姐妹相得。又未必然矣。〔旦〕妹妹。你若有此心情。我与你共适一人何如。〔小旦笑介〕</p><p>【前腔】同居二女归期邈。冀同心鸠鹊双巢。大姨应得谋苹藻。小姨聊可同綦缟。</p><p>姐妹虽同居。</p><p>所志不同行。</p><p>我愿不为此。</p><p>效法在皇英。〔共下〕</p><h2 id="第四出-井上有李" tabindex="-1"><a class="header-anchor" href="#第四出-井上有李" aria-hidden="true">#</a> 第四出 井上有李</h2><p>〔小生高巾破衣扮陈仲子上〕吾友夷齐在首阳。只今留得姓名香。滔滔浊世谁堪比。仰止高风去故乡。小生陈仲子是也。齐君不义而窃国。齐人无耻以成风。举一国之人若狂。卽仲子之兄不免。是以甘心于遯。易姓为陈。偕隐同志之妻。卜居于陵之地。因辟地以辟兄。颇有同淸之望。因辟兄以离母。时怀陟■〈山巳〉之思。室人辟纑。小生织屦。万锺如屣。远违朝市之风尘。十乘可捐。淸掬潇湘之日月。近来捆屦不足。织作无余。因之饿以三旬。不复能为一饱。耳目若丧。闻见如无。只索强捱几步。虽然饿死道旁。俺廉士甘心也。</p><p>【北脱布衫】避红尘霞韵淸孤。坐靑山云骨萧疏。弄白石迹寄樵渔。倚苍松游同豕鹿。</p><p>【小梁州】觑他每尽日营营走秽途。泛泛如凫。争趋显者似奴仆。全无骨。应自愧妻孥。</p><p>【么】俺因此呵。孤身独自奔荆楚。卜于陵此地堪居。谢狂且。离兄母。偕来室子。老死在吾庐。</p><p>【上小楼】飮河偃鼠。无过满腹。俺可也女执懿筐。自鬻芒鞋。飮食些须。常则是夫妇每为农学圃。昔日箕颍辈也于斯得趣。</p><p>呀。十分饿得紧了。可将何物疗饥乎。</p><p>【么】俺待要吸霜华。飮露濡。乘云气。凌碧宇。当不得这枵腹空虚。两眼胡涂。两足趦趄。况又这于陵并没却田几亩。何来稻黍。夷齐兀的死山墟。陈仲子谁人及汝。</p><p>呀。俺耳目虽昏。鼻中颇闻香气。莫不是天公未绝廉士也。只索向前去着。〔匍匐介〕</p><p>【耍孩儿】鼻中香气来何处。敢天帝心怜予苦。神农虞夏忽焉徂。怯书生愿与为徒。黜聪为厌谈谐聒。不见随他伎俩殊。我神凝注。淸芬自合。俗物还逋。</p><p>呀。这却是井边也。井边复有何物乎。</p><p>【五煞】问淸流何物乎。井中蛙。士大夫。总来不挂巢由目。烟风萝月无烦买。流水高山味可咀。他来脉儿深堪取。淸淸似我。淡淡如余。</p><p>呀。上边乃有一果乎。此非不义之物。可以尝之。〔作尝介〕原来却是一李。李呵。陈仲子于足下有缘。暂屈尔于淸人之腹矣。</p><p>【四煞】怜予苦似渠。井栏香若敷。须知此物非周粟。一时酸涩喉三咽。数口淸甘体半舒。这滋味全无。俗人之所弃。取不为污。</p><p>呀。可可耳有闻。目有见也。谁知俺廉士之命。竟生于一李乎。〔视井介〕呀。这井上却有螬虫在上。螬呵。得罪了。</p><p>【三煞】嘱伊螬休怪吾。非是咱夺汝余。偶然昏愦叨卿俎。黄泉不免惭蚯蚓。竹实应堪比凤雏。况与汝同斯土。乡邻之义。空乏应需。</p><p>俺不免入吿细君。免其忆念。我想仲子有如此之遭逢。可知天生廉士。不偶然也。</p><p>【二煞】报与他美且都。这夫君可偶无。天生廉士超今古。蛾眉旣使予心醉。螬食还将我口餬。这都是天张主。野人之味。隐士家蔬。</p><p>【煞尾】静玩楚天霞。闲成山泽癯。看潇湘云梦还呑吐。想着我淸操。只一片首阳山石可语。</p><h2 id="第五出-则将搂之乎" tabindex="-1"><a class="header-anchor" href="#第五出-则将搂之乎" aria-hidden="true">#</a> 第五出 则将搂之乎</h2><p>【遶地游】〔生衣巾上〕浪游曲径。踪迹眞无定。为功名四方驰骋。资斧萧然。穷途淸冷叹英雄时兮未乘。</p><p>四海无家只浪游。飘零却似水东流。男儿苦没资生策。长啸尘中何处求。齐人散羣以进。望贵而投。命之未亨。其人不遇。思量俺资斧旣乏。卽次未定。只索觅一人家。暂为逆旅。庶可以营求富贵。守我些须。趁步行来。又是这般幽径也。</p><p>【金井水红花】四海寻姬媵。三齐谁舅甥。听伐木响丁丁。鸟嘤鸣友声相应。怎似俺孤身逆旅。未得叶秦盟。叹吾侪枉一生也啰。朱唇玉貌。弱骨丰肌。蕙质兰心。知何日双双照镜。想那巫臣窃夏。总是齐人此行。便那宋郞艳孔。何异齐人此情。从来游侠。偏有红妆兴。〔暂下〕</p><p>【遶地游】〔旦素妆上〕齐姜本姓。采采参差荇。叹时光柳残花剩。一种柔肠。数年愁病。怪容颜春来瘦生。</p><p>愁来频蹙两眉尖。总为春风相滞淹。幼女未知心下事。朝朝强我看银蟾。奴家姐妹孤穷。婚姻未定。此径从无人迹。只索强行几步。以消闷怀。俺妹子年儿弱小兀自独守闺中也。</p><p>【金井水红花】吉士人何在。齐姬心早萦。听芳树语仓庚。愧吾生关关不应。甚日得良人雄俊。相与叶鸾笙。枉敎人泪偷零也啰。亲亲未遇。妹妹娇痴。姐姐情深。因此上独来幽径。想那夷光困守。何异咱每此情。想那陶朱闲访。未必他每此行。从来淑女。偏苦红颜命。</p><p>〔生上见介〕慢道齐东野。眞成越苎萝。小娘子。拜揖。〔旦〕客官。万福。〔生背介〕我齐人今日遇仙也。</p><p>【玉胞肚】齐人煞幸。陡相逢西家美英。乍惊他环佩珊珊。还看他罗袜盈盈。趋前便欲问卿卿。可是瑶台旧有名。</p><p>〔旦背介〕是何方俊雅。偶然一盼。便尔踌蹰。天下有此多情之士。</p><p>【前腔】郞君可敬。负昂藏丰姿性成。觑着他顾盼徐徐。还兼他襟带靑靑。狂童狂也太多情。有女怀春我未曾。</p><p>〔生向前介〕小娘子何方居住。岂非齐之姜乎。〔旦〕妾身姐妹二人。先君姜氏之裔。〔生〕果然名族。小生何幸得逢我卿。敢问小姐已许人否。〔旦〕妾已十八。尙未字人。〔生〕卿旣无家。我亦未室。倘小姐不弃。愿言偕老。意下何如。〔旦〕君实英雄。妾非淑女。幸缔姻好。实媿我心。〔生〕何言之谦也。小生明日便当央媒纳采。幸勿鄙我。或有后言。〔旦〕君子。俺家便在此径中。不越数步是也。愿毋遐弃之耳。〔生〕小生怎敢。</p><p>【前腔】聆音细省。俏喉咙声声可听。看烟光织柳成丝。又东风翦草齐萦。桃花回首不胜惊。那得逢仙忘世情。</p><p>【前腔】〔旦〕相逢一顷。早敎人心怀暗倾。动离愁是落花风。送春归有子规声。摽梅岂敢负深盟。君若归妻须迨冰。</p><p>夕阳遄西。就此吿别。〔生〕敬当遣聘。愿俟佳期。</p><p>【尾声】一时便把红鸾订。〔旦〕愧没琼瑶尔赠。〔合〕他日还当枕上盟。</p><p>〔旦〕幸妾姻缘却还未。</p><p>〔生〕何殊范蠡来诸曁。</p><p>〔合〕此身旣已许君家。</p><p>便复同行不相讳〔别下〕</p><h2 id="第六出-齐东野人之语" tabindex="-1"><a class="header-anchor" href="#第六出-齐东野人之语" aria-hidden="true">#</a> 第六出 齐东野人之语</h2><p>【西地锦】〔扮公行子东郭氏尹士各深衣幅巾上〕稷下素夸佳胜。齐东况聚名卿。淸谈妙论堪人听。看喙长三尺偏称。</p><p>田騈愼到舌锋长。长在齐东辟讲堂。自是窃将余论好。共挥玉麈任荒唐。〔公〕不佞临淄公行子是也。〔东〕不佞东郭氏是也。〔丑〕小生尹士是也。〔公〕俺与东郭先生读礼多闻。淸谈少憩。俺这齐东稷下。向来是田騈愼到惠施公孙龙一班儿羣聚高谈。喜的这尹先生正乃及门高足。今日约同开讲。看有甚人来听也。〔淳于髠上〕</p><p>【番卜算】口舌已天成。緖论还窃听。〔王驩上〕试来庄岳拜先生。学取些儿佞。</p><p>〔撞遇介〕呀。却是淳于兄。〔淳〕子敖。俺与大哥三人别后。不想又会于此。〔王〕小弟闻得此中士大夫讲学。特来一听。〔淳〕俺亦为此而来。如此一同进见便了。〔进见介公〕二君何来。〔淳〕小生淳于髠。这是契弟王子敖。久慕诸公高论。敬此窃听余谈。〔东〕野人鄙论。窃媿大方。旣荷辱临。敢藏丑拙。尹先生。俺每就此坐下闲谈何如。〔淳〕三公请登高座。小生辈侍立以听。</p><p>【惜奴娇】〔公东〕稷下儒生。早词锋无两。堪资谈柄。惭余辈未获门墙躬请。私幸高足非凡。讲席齐推。玄风嗣听。不佞。也只为暂优闲。聊戏与齐谐一订。</p><p>【前腔】〔尹〕闲评。黄马堪赓。鸡胥三足。轮非蹍径。毛生卵。飞鸟何尝动影。想应雄辩高谈。惠子公孙。多方厮竞。休病。不读却五车书。那能勾辩才无罄。</p><p>〔公东〕诸君。古来还有多少异事也。</p><p>【斗宝蟾】难明。古迹堪征。那尧囚舜偪。何须深病。更来朝瞽瞍。蹙然不定。宣圣。一言正大经。千秋感不宁。更堪衡。似这鲁国名儒。又主却痈疽嬖幸。</p><p>〔尹〕老先生。岂但此老而已。</p><p>【前腔】阿衡。负俎调羹与羊皮牛口。秦臣辉映。甚鼓刀夸吕。披裘说宁。还订。人情似犬情。周声逊夏声。莫纷争。似着过泥诗书。索向齐东厘正。</p><p>〔淳王〕窃听佳谈。顿开茅塞。二生今日眞幸会也。</p><p>【锦衣香】谬悠语。谈天逞。滑稽舌。悬河挺。甚倏忽分王。触蛮争境。南箕北斗总堪凭。公行开社。东郭持盟。何处士。尹先生。齿牙余劲。王子开茅径。淳郞鞭影。眞堪西席。何妨北溟。</p><p>【浆水令】〔合〕觑临淄犬鸡争应。尽庄岳蛙蚓齐鸣嘈嘈横议耳偏盈。杨朱墨翟。愼到田骈。借唾沫邀余剩。就中暗把吾徒醒。谈和论。谈和论。不妨偏逞。名和利。名和利。要得旁行。</p><p>【尾声】与君一话眞成幸。抵多少丸僚斵郢。这的是齐东野语索分明。</p><p>〔淳王别介〕承教了。〔公东〕好说。污耳污耳。</p><p>〔淳〕先生妙论眞不刊。</p><p>〔公众〕还媿诸君义未安。</p><p>〔王〕自此愈知游世术。</p><p>〔合〕割烹五羖复何难。〔共下〕</p><h2 id="第七出-媒妁之言" tabindex="-1"><a class="header-anchor" href="#第七出-媒妁之言" aria-hidden="true">#</a> 第七出 媒妁之言</h2><p>【字字双】〔净扮媒婆上〕媒婆却把两缘担。重担。世间惟我巧言谈。善探。个中事体人未谙。黑暗。却敎幼女早逢男。硬嵌。</p><p>自家齐东一个有名的媒婆便是。昨日遇一官人。央我为媒。说有一女在此径中。不免径入则个。裏面有人么。</p><p>【意迟迟】〔旦上〕忆昨郞君相过探。早是增伤感。愁緖复何堪。闺中小妹还讥俺。〔小旦上〕笑嫦娥空把闷愁耽。那儿郞恐怕心情泛。</p><p>〔旦〕何人到此。〔媒入见介〕二位小姐。是媒婆到此。前日有一官人逢大小姐于此径中。说道亲口许他。特央俺作伐。〔旦背介〕那人眞信人也。</p><p>【集贤宾】记前宵出门闲自览。陡逢伊好是怀惭。那风流浪子将咱探。语悠悠好不情酣。我伤心惨淡。竟自许问咱朱槛。〔合〕红颜减。只为此粉慵花懒。</p><p>【前腔】〔媒〕那郞君为伊深戴感。央咱特地相探。他翩翩浊世风标湛。是豪雄好驾鸾骖。你盈盈菡萏。正合配那靑靑橄榄。〔合前〕</p><p>【前腔】〔小旦〕婚姻簿中应细览。俺姐姐只解淸谈。陪不得寻常俗物胡淫滥。使不着暮四朝三。卿须少跕。详说着萧郞风范。</p><p>〔合前媒〕并不须疑。俺说将来。大小姐自然理会得。</p><p>【琥珀猫儿坠】轩昂眉宇。端的是奇男。一种多情两眼含。不修边幅会高谈。眞堪。好打叠鸳衾。翦下春衫。</p><p>【前腔】〔旦〕听伊摹拟。半喜半羞惭。好弄箫声子晋岩。凭将靑鸟寄鸾缄。心耽。更莫笑齐东。待接周南。</p><p>【前腔】〔小旦〕劳卿传语。礼度索深谙。戎服凭敎似子南。私亲应得数刑谈。情含。这后范前模。要得相参。</p><p>〔媒〕如此别了。明朝乃是黄道吉日。那官人就入赘也。娶夫如之何。匪媒终不得。〔下旦〕妹子。我和你一胞姐妹。那忍先有室家。今日虽尔应承。不免为卿怏怏。〔小旦〕姐姐说那里话。你妹子年小。正可从容。</p><p>【皂莺儿】〔旦〕为尔复愁含。一胞儿我独耽。你春深不免还凄惨。空房那堪。我双栖自惭。问娇花果否甘淸淡。〔小旦〕念奴穉齿。婚姻未谙。论奴心緖。孤帏自甘。贤姐姐何必将咱探。〔旦〕慢私谈。秦公五女。曾并晋侯骖。</p><p>〔旦〕有姐靑年先许姻。</p><p>〔小旦〕小姨应是未成人。</p><p>〔旦〕劝卿不必深相讳。</p><p>〔小旦〕他日时来自惜春。</p><h2 id="第八出-绵驹" tabindex="-1"><a class="header-anchor" href="#第八出-绵驹" aria-hidden="true">#</a> 第八出 绵驹</h2><p>〔扮绵驹时样衣服琵琶箫管上〕郢中歌白雪。下里笑巴人。高唐有绵老。一曲赛阳春。自家非别。齐国中有名会唱的绵驹是也。俺开口成腔。转喉合拍。不论风流子弟。窈窕佳人。或为倚门卖笑之资。或作徧国吹篪之计。都来俺处传授。嘴皮儿可也叫破。唾津儿可也咽干。几番要戒了这事。三日不唱便觉喉咙痒了。呀。远远两个小娘儿来也。〔扮二妓上〕未歌先会舞。有色却无声。自家齐东有名妓者大花风小花风是也。我每姊妹家第一会唱。纔钩引得人心动。俺索去绵老官人家学一二套儿。来此已是。〔见介〕呀。绵老官人。万福了。〔绵〕二位大姐。是要学唱么。〔妓〕然也。〔绵〕少停一会。待人齐了。一幷教你。〔王驩上〕待试穿窬术。先传乞丐歌。自家王驩。别了齐人之后。稷下听讲一回。颇悟涉世之术。待把穿窬一试。匆匆未果。今者来到这高唐地面。闻得有绵驹善歌。雅俗共赏。思量俺一身空乏。前进无资。须索学些歌儿。沿门乞食。却也便当。来此已是他门。不免径入。〔绵〕客官何来。〔王〕小子从临淄来。闻得绵老官人善唱。敢求指教一二。〔绵〕却要唱甚的。〔王〕只上好新曲儿指教数套便了。〔绵〕这容易。待我先与二位大姐唱来。你二人先学两个打枣竿去。〔绵拨琵琶教妓唱介〕</p><p>【挂枝儿】小娘儿却待要从良罢。恨悠悠待撇下这琵琶。几番儿旧事难撇下。那大娘儿不当耍。俺门户裏尽风华。老实的不从良。再莫妆这般假。</p><p>【前腔】小娘儿大半喉咙哑。唱将来有几个到得家。遶梁音会的添声价。当筵眞爱杀。到处尽偷他。但得个俏声儿。打也随你打。</p><p>只将这两调唱会了。明日又教你。这位要唱新曲儿。随我唱一套寄生草罢。但得合箫。唱来更好。二位大姐可会吹寄生草。〔妓〕这倒却纔学会的。〔绵〕如此却凑巧。我唱。你每吹便了。〔绵王唱妓吹介〕</p><p>【北寄生草】第一笑。书生辈。那行藏难挂牙。贱王良惯出奚奴胯。恶蒙逢会反师门下。老冯生喜就趋迎驾。不由其道一穿窬。非吾徒也眞堪骂。</p><p>【二】第二笑。官人辈。但为官只顾家。牛羊儿刍牧谁曾话。老羸每沟壑由他罢。城野间尸骨何须诧。知其罪者复何人。今之民贼眞堪骂。</p><p>【三】第三笑。朝臣辈。乂何曾一个佳。谏垣每数月开谈怕。相臣每礼币空酬答。诸曹每供御惭无暇。不才早已弃君王。立朝可耻眞堪骂。</p><p>【四】第四笑。乡闾辈。更谁将古道夸。盼东墙处子搂来嫁。尽邻家鸡鹜偷将腊。便亲兄股臂拳堪压。豺狼禽兽却相当。由今之俗眞堪骂。</p><p>〔绵〕客官。近来齐国的风俗一发不好。做官的便是圣人。有钱的便是贤者。这是俺稷下诸儒田騈愼到所度新曲。专一笑骂此辈。你可记熟了唱去。〔王〕领教了。只怕学生后来早被他笑着了。〔妓〕好嘴脸。你难道会做官不成。〔王〕你识得甚。做官的正是我辈。〔绵〕客官果是个中人。只日后富贵时莫忘却唱曲的日子。</p><p>〔王〕新音一曲间琵琶。</p><p>喜得娇娘帮衬佳。</p><p>〔众〕为问靑云贵公子。</p><p>此中声调莫须差。</p><h2 id="第九出-则得妻" tabindex="-1"><a class="header-anchor" href="#第九出-则得妻" aria-hidden="true">#</a> 第九出 则得妻</h2><p>【谒金门】〔旦红衫艳妆小旦素妆随上〕梳洗罢。妆束十分潇洒。报道儿郞来绣榻芳心还复怕。〔小旦〕尙有小姨未嫁。权作小姑陪话。〔合〕这段姻缘眞可诧。一言亲许下。</p><p>〔相见介〕〔更漏子〕〔旦〕试新妆。凝翠黛。好个朱颜今坏。〔小旦〕嗟寂寞。盼欢娱。看看却有夫。〔旦〕眉自锁。羞难躱。今夜如何则可。〔小旦〕姐和妹。恨孤单。今朝独我寒。〔旦〕妹妹。昨日媒婆说。那人来赘。俺则索花烛双烧。艳妆以待。〔媒送礼物上〕报道新郞到。须将箫鼓迎。大小姐。那人来也。这是随身来的贽物。便可收下了。〔小旦收介〕就劳你赞拜便了。</p><p>【女冠子】〔生时式巾衫上〕衣冠俊雅。为姻亲靑藜抛下。相逢一话。便央媒氏为予传语。那人肯嫁。〔到介媒〕请新人并立。赘壻成双。〔旦并立介〕含羞非是假。见夫壻眞来。如何对答。〔合〕并双双烛下。齐右娇姝。山东豪侠。〔内鼓吹媒赞拜介与小旦拜介旦送酒介〕</p><p>【锦堂月】喜就蒹葭。欢调丝竹。齐姜幸配豪华。耀我门楣。笑把文鸾双跨。成就了百世良缘。早图个一朝撑达。〔合〕传杯斝。看春日迟迟。慢销银蜡。</p><p>【前腔】〔生送酒介〕堪夸。俺四海无家。一身逆旅。逢伊怜取天涯。姐妹双双。粉面云鬟相亚。觑姐姐嫩蕊可亲。望妹妹娇枝如画。〔合前〕</p><p>【前腔】〔小旦〕无他。为姐姐韶华。姐夫礼意。周旋锦席朱纱。相见何妨。知是嫡亲姻娅。觑了他两意绸缪。好敎我一身羞怯。〔合前〕</p><p>【前腔】〔媒〕如花。二女娇娃。一人俊杰。眉来眼去欢洽。一捻姨娘。到底投他门下。大姨夫终作儿夫。旧女壻还为新娅。〔合前〕</p><p>【醉翁子】〔生〕娇姹。觑姐妹每庞儿没价。与令姐相投。小姨终嫁。〔旦低介〕罗帕。今晚交加。一点新红缀玉纱。〔合〕同游耍。愿琴瑟调和。弄璋及瓦。</p><p>【前腔】〔小旦〕一搭。做阿姨的如何说话。便年纪无多。终须长大。〔媒〕休怕。久在伊家。托熟佯羞自叫他。〔合前〕</p><p>【侥侥令】〔生旦〕和风纔启甲。嫩蕊正含葩。记取此夜恩情如天大。更漏再三挝。新孔嘉。</p><p>【前腔】〔小旦媒〕娇莺啼欲骂。雏凤笑微哗。只恐他日芳时也十八。不免及时花。将破瓜。</p><p>【尾声】〔生〕齐人喜得齐姬嫁。中馈裏得人查察。从此方堪做室家。</p><p>〔生〕自怜出世独钟情。</p><p>〔媒〕偶尔姻缘巧订盟。</p><p>〔旦〕相逢慢道初相识。</p><p>〔小旦〕昨日门前遇此生。〔共下〕</p><h2 id="第十出-日攘其邻之鸡者" tabindex="-1"><a class="header-anchor" href="#第十出-日攘其邻之鸡者" aria-hidden="true">#</a> 第十出 日攘其邻之鸡者</h2><p>【普贤歌】〔王驩贼态衣巾上〕讴歌讲学煞匆忙。悟得穿窬我辈当。带巾不碍方。逢人面不惶。笑我这贼衣冠偏用罔。</p><p>俺子敖。自稷下讲学之后。省得求名觅利。须要不羁。伊尹圣人。尙且割烹媚主。我独图甚廉耻乎。近来把高唐歌儿念熟了。沿街卖唱。却也取利不多。只得改做穿窬之贼。爬墙穵壁。颇是获利。所恨这城中鸡犬颇繁。夜来大是不便。前日绵老官唱个邻家鸡骛偷将腊。我今便试一试。把这邻邻舍舍鸡儿每日偷他一只。一来免他夜啼。二来充我饥腹。且是受用。昨夜爬墙辛苦了。今日起来。早是午饭时候。肚儿有些饥了。不免再捞他只鸡儿煑煑。〔行介〕这家养了十余只嫩鸡儿。也被我五六日间偷了一半。今日看手段也。〔攘鸡介邻人赶上介〕</p><p>【前腔】何来狗盗太无良。只只鸡儿葬腹肠。今朝见了赃。原来是老王。笑杀你号冠裳忒不像。</p><p>〔生〕罢了。被你识破了。还了你罢。只是你这邻舍家。便请我只鸡儿。也不为多。〔邻〕老先生还说这话。这般没行止勾当。不是你这样人做的。〔王〕不是我做。待那个做他。〔邻〕咳。老大人。这非君子之道也。</p><p>【玉山颓】药言陈上。论攘鸡岂我辈行藏。听邻家诟骂何安。问淸夜扪心堪怆。况伊家模样。又博带峨冠厮像。太觉风斯降。请回肠。幸把余鸡惠赦报秋窗。</p><p>〔王笑介〕老兄。我如今改过了罢。每常日取一只。以后月取一只便了。</p><p>【前腔】不须相谤。论攘鸡比窃国田常。祗缘咱盗小无名。还则是赃多受赏。俺权依卿讲。但一月一鸡充脏。可也廉堪奬。慢宽商。把这余鸡璧上任鸣桑。</p><p>〔邻〕这等多谢了。</p><p>小用则割鸡。</p><p>小盗则攘鸡。</p><p>攘鸡何足论。</p><p>冠裳盗不齐。</p><h2 id="第十一出-钻穴隙" tabindex="-1"><a class="header-anchor" href="#第十一出-钻穴隙" aria-hidden="true">#</a> 第十一出 钻穴隙</h2><p>【夜游宫】〔旦上〕嫁得夫君豪壮。会温存更复情长。所恨情儿太广。偷觑姨娘。妆台边。枕簟上。绣帘旁。</p><p>偶尔相期共嫁他。谁知自是会豪奢。但嫌有意窥娇妹。可道男儿情易邪。奴家自许良人。匆匆好合。颇称得意。果是知心。看他虽则孤贫。要自终能富贵。自春间成亲来。早是初夏天气。所恨他情儿太广。颇有窃吾妹妹之心。俺思量起来。昔日原与妹妹相期共嫁一人。若果妹妹心允。便索成就也罢。如今且冷眼看他两下。又作区处。正是郞君多薄行。房帏有二心。〔下生上〕</p><p>【月儿高】忽来天上。幸得嫦娥傍。含羞上床。妖艳应无两。有个姨娘。知趣长陪讲。娇模样。令人怀想。喜吾妻不甚防。</p><p>新婚燕尔。趣偏饶。有个人儿还更娇。朝夕令予长盼盼。何时爱我复相招。小生自赘他家以来。又早春尽夏初矣。撞着这等标致的妻儿。怎不爱惜。又添一位俊俏的阿姨。更自彷徨。吃一看二。可知令人心痒。所喜俺尊夫人贤慧。不甚堤防。我因此得朝夕窥觎。杂之戏谑。得此一姨。方成二美。他如今半亲半疏。或近或远。眞弄得人苦也。新夏初炎。闻得他时常洗浴。不免窃一窥之。方见他内体的妙处。为爱鸾凰好。几成禽兽行。〔暂下小旦纱衣上〕</p><p>【前腔】春寒已往。新夏神情爽。心儿暗伤。不奈这风淸朗。怪那儿郞。冷处来挑讲。他情儿广。令人悒怏。我时时泪几行。</p><p>知趣郞君眞不凡。为卿泪点透罗衫。妾心岂不怀君子。争奈姻缘两有妨。自姐夫来俺家后。日日眼角相挑。微词半引。我看他倜傥风神。昂藏气骨。善为谈笑。巧于滑稽。当是不羁之士。知非长困之人。俺姐姐也看得着也。想当初许聘之时。原有共俺同嫁之意。如今看他朝夕光景。眞是难为发付。目下春去夏来。好生伤感人也。</p><p>【懒画眉】想着他朝朝绣户把人张。眼去眉来直恁忙。恨当初不共效鸾凰。到而今可是难依傍。只落得一水银河隔两厢。</p><p>【前腔】见了俺亲亲姐姐日浓妆。静夜相偎共玉床。有时携手出兰房。不禁冷眼生凄怆。妹自孤单姐自双。</p><p>今日天气觉暖。不免兰汤一浴。俺生怕他又来张也。须索把门缝儿都遮了。素手下朱帘。香肌浴兰水。〔暂下生作缓步上〕</p><p>【不是路】为觅红芳。俏俏轻轻过画堂。斜凝望。那多娇可是试兰汤。〔张介〕呀。在裏面洗浴哩。解罗裳。金莲倚处香飘荡。玉体窥时室渺茫。寻方向。那门边隐隐些儿亮。钻他明朗。〔钻介〕钻他明朗。</p><p>〔张介〕呀。却早张得见了。好有趣也。</p><p>【前腔】仔细偷张。肤若凝脂乳正芳。翻银浪。纤纤束素细腰香。俊娇娘。如何不敎人儿想。为甚偏将那好处藏。无由向。他春罗半幅中间放。没些疏旷。没些疏旷。</p><p>呀。如何不再洗一会。又起来了。呀。他敢待出来也。〔小旦披衣上〕</p><p>【前腔】浴罢新凉。笑向妆台试晚妆。谁来往。敢娘行环佩。我速趋跄。〔见生介〕呀。是伊郞。敎人含笑归罗幌。何事藏踪向绮窗。〔生揖介〕姨娘。吿揖了。〔小旦回介〕他深深唱。鞠躬而揖多谦让。意儿堪谅。意儿堪谅。</p><p>〔生〕姨娘。小生来久了。姨娘敢是洗浴哩。</p><p>【前腔】〔小旦背介〕不住姨娘。语语声声意态狂还疏放道多时久立在回廊〔对生低介〕对伊行。传闻我阿姐应相谤。只道俺为姨没主张。须深想。奴非怨女君非旷。慢劳相访。慢劳相访。</p><p>〔生〕姨娘不说罢了。姨娘如此说。小生也有一言。姨娘呵。你怎知俺做姐夫的肝肠断也。</p><p>【园林好】细说向聪明女郞。俺为伊一身多恙。日相望。怎心儿不想。况値着这淸昼永。绿阴香。黄鸟叫。紫薇芳。</p><p>【嘉庆子】〔小旦〕告郞君休把人错怏。未知俺姐姐心肠。也须问如何情况。虽则亲女弟不须量。也要贤令政两相商。</p><p>【伊令】〔生〕听了你一朝细讲。可正是聪明没两。则道你将人轻相。谁知你情儿酝酿。若没你姐姐频来。便待将卿抱上床。</p><p>【品令】〔小旦〕笑伊狂壻。直恁的意儿忙。便就是佳期报可。也索要礼相将。昔日承筐毫无爽。问名纳采。俺姐姐纔归绣帐。难道我不如他。草草私谈便嫁郞。</p><p>【荳叶黄】〔生〕我躬身诉向。说与你好姨娘。觑着你螓首蛾眉。觑着你螓首蛾眉。兀的不心迷意恍。花期已往。熏风正凉。早成就百年中情好。早成就百年中情好。休孤负红颜。趁此靑春未央。</p><p>【玉交枝】〔小旦〕期君心谅。论婚姻终须酌详。虽然姐妹无他讲。怕人情久有参商。况奴弱质未堪霜。望君慢俟花将放。且受用俺姐姐象床。且放松俺姨姨绣窗。〔旦潜上窥介〕</p><p>【么令】〔生〕虽则卿卿不爽。我这裏心儿怎降。便就是你姐姐艳妆。便就是你姐姐艳妆。齐国之姜。可知你是弱柳柔杨。乳凤雏凰。一缕粉花香。亲姻娅人良意长。</p><p>【江儿水】〔小旦〕莲叶看池长。蔷薇满院香。双双野鸭银塘漾。盈盈紫燕泥梁唱。翩翩粉蝶园亭撞。早是令人惆怅。又可奈这浪子言长。不免留他心上。〔旦下生揖小旦介〕</p><p>【川拨棹】非吾浪。把亲亲只索强。但得你衣袂儿轻汤。但得你衣袂儿轻汤。不由俺心情欲狂。是何时解绣裳。是何时捧俊庞。</p><p>【尾声】〔小旦〕儿家何事心粗莽。笑你个齐人太妄。可正是败化伤风轻薄郞。</p><p>〔生抱小旦介〕姨娘成就了罢。〔小旦推生介〕啐。怎这等忙么。推出窗前月。应为梦裏云。〔下生〕我看小姨十分心肯。只怕姐吃醋耳。我想俺那妻儿贤慧。定是相成。不免去求他罢。</p><p>缠卿不免一身汗。</p><p>何日双双共跨鸾。</p><p>令姐应知是贤达。</p><p>岂知人世十分酸。</p><h2 id="第十二出-以利言也" tabindex="-1"><a class="header-anchor" href="#第十二出-以利言也" aria-hidden="true">#</a> 第十二出 以利言也</h2><p>【霜天晓角】〔扮田戴冠带丑外扮从人随上〕齐中衣锦。全为宗支荫。吾家仲子老山林。落得一人富甚。</p><p>齐邦今日已为田。喜得宗支一派连。淸廉介弟于陵去。不义家兄盖禄缠。下官田戴。齐之宗支也。以天潢之巧合。更人谋之克臧。官拜盖大夫之职。母弟仲子。迂僻为心。矫孑自好。私其妻子。逃于于陵。近闻他飮食不充。闻见自废。因之匍匐井上。邀惠螬余。咳。腐儒酸子。何自苦如此乎。这也不在话下。俺位居上僚。职司取士。齐国之贤。仰如山斗者久矣。但俺原以财致贵。故人必以贿取怜。如此者是吾门生。不然者亦吾家弟耳。左右。看有人请谒。卽便通报。〔丑外应介王驩衣巾包袱上〕</p><p>【前腔】盗泉惯飮。积得囊中稔。齐人似我实堪钦。早向朱门求荫。</p><p>俺王驩。别了齐人兄辈。旣作乞人。还为盗贼。囊中积有百金矣。闻得田大夫好财爱得。竟此自献他家。求为小小官儿。倘因此起家。从斯发迹。那时纔见俺子敖是能人也。〔见丑外介〕大哥通报。道临淄王驩拜见。〔丑外禀介田〕快请。〔王入拜介〕王驩本国之人。有志之士。闻大夫广罗才俊。故小子敬入微赀。聊备百两之金。用充一茶之费。愿策名于门下。或效职于官班。是望高贤。敢陈先达。〔田〕看你言词出世。意气超人。数倍才华。十分学识。可嘉可敬。不佞卽当上荐我君。并升公室。愿通家之好。如同气之亲。相助罗财。毋私取士。〔王〕敢不勉遵台命。用效愚忱。若或负恩。须教恶死。</p><p>【皂罗袍】〔田〕满眼齐人识甚。你担囊揭箧。实获予心。他孤穷反欲我捐金。你贤豪更复来添锦。当今才士。惟君可钦。当今先达。惟仆可寻。嘱相知。好共把这机谋任。</p><p>【前腔】〔王〕喜得吾师细审。果怜财爱得。贿赂知音。我感恩应复效愚忱。若忘师便可酬凶谶。俺门生发迹。你杯中满斟。若先生剩物。俺头边略簪。望师翁早赐我三分荫。</p><p>〔田〕愿子如此。我不敢忘。明日就荐你同升矣。〔王〕这多谢老恩师。</p><p>【尾声】〔田〕铨衡久秉少同心。贤契呵。人间似子聪明甚。且和俺后堂中把杯酒飮。</p><p>也知才学独君高。</p><p>〔王〕可识吾徒是俊豪。</p><p>〔田〕道德文章且休矣。</p><p>〔王〕铨衡夫子在锥刀。</p><h2 id="第十三出-一妾" tabindex="-1"><a class="header-anchor" href="#第十三出-一妾" aria-hidden="true">#</a> 第十三出 一妾</h2><p>【挂眞儿】〔旦上〕俺的郞君情太厚。把小姨絮得相投。〔生上〕内子贤哉。丈夫狂也。近日衷情怜否。</p><p>〔相见介〕〔南乡子〕〔旦〕新荷四月天。小院淸淸笼翠烟。郞君偏尔能知趣。身边。往往来来倚妾肩。〔生〕未敢为卿言。有个人儿我亦怜。算来不是分情者。嫣然。渠与卿卿共久眠。姐姐。俺承你十分宠爱。同衾共枕。好是欢娱。但小生还有一桩心事。久欲见怜。不知肯否。〔旦笑介〕此身已许君矣。有甚的不肯来。〔生〕如此。小生禀上。愿毋深罪。我的娘。我为你的阿妹害也。</p><p>【三换头】向妆台妄求。为伊家闺秀。自知非偶。奈心情已投。这一桩婚媾与卿卿可正是连枝并头。两下情都有。三人成好逑。他年少含羞。况妹妹招夫敢自由。</p><p>【前腔】〔旦〕何须诉休。知君已久。我容颜愧丑。应把姨娘解愁。他闺中之幼。望卿卿须念着身裁嫩柔。可是三生就。应他两意投。早与绸缪。不索郞君暗裏偷。</p><p>郞君。俺就教妹子梳妆易服。与恁今日成亲。你意下何如。〔生〕旣蒙贤妻许俺。便迟数日何妨。〔旦〕你心中等不得。眼前怎说此话。待我进去与他梳妆易服便了。愿为皇与英。同心事君子。〔下生〕天下有如此贤慧妻子乎。我齐人眞造化也。〔望介〕姐妹每。可快些么。〔旦小旦艳妆同上〕</p><p>【满江红】〔小旦〕我有姐姐全不妒。为咱成就。许妹妹同归君子。共操箕帚。〔生〕今日齐人福果大。红妆两两扶衣袖。〔旦合〕一双白璧付郞君。君知否。</p><p>〔内鼓吹旦赞拜介〕拜了姐姐。再拜谢主婚。幷拜谢媒人。〔生笑介〕总是一拜罢。新郞吃不得辛苦。〔旦〕旣如此。免你罢。请进合卺之酒。〔生〕今夕何夕。见此粲者。</p><p>【贺新郞】偶尔闲游。遇卿卿一时成偶。又逢他绿衣娇秀。相挑逗。还着你贤姐为媒鹊引鸠。看今夕三星恰凑。解罗带。松衣扣。笑问我谁情厚。〔合〕两姐妹同消受。</p><p>【前腔】〔旦〕觑尔风流。道尊姨一家骨肉。逞风情暗中相诱。伊年幼。也似俺姐姐当初不自由。今日个同床共宿。无嫌忌。相前后。笑飮杯中酒。〔合前〕</p><p>【前腔】〔小旦〕相好无尤。在闺中双双聚首。怕于归不能相守。今依旧。待学个肃肃宵征抱尔裯。也只为那风魔颜厚。恃伊善。欺侬幼。日日窗前走。〔合前〕</p><p>【节节高】〔生〕相将夏日游。咏韩攸。祁祁美姊如云凑。家赀有。内阃修。专房又。看茂萱翠映眉山秀。更榴花红妬罗裙斗。俺何缘却与粉香谋。拚将老向温柔宿。</p><p>【前腔】〔二旦〕相亲复自羞。为情柔。小星江汜重歌奏。须心厚。要恩稠。还意守。莫于姐妹分新旧。莫因容易成虚谬。俺一家为甚两相投。你心儿索要思量透。</p><p>【尾声】〔生〕帷簿从敎谤不修。这姊姒须知古有。抵多少大小夫人醉画楼。</p><p>子兮子兮如之何。</p><p>〔旦〕见此粲者为情多。</p><p>〔小旦〕而今不用相违避。</p><p>〔生〕也是愚夫小老婆。</p><h2 id="第十四出-先名实者" tabindex="-1"><a class="header-anchor" href="#第十四出-先名实者" aria-hidden="true">#</a> 第十四出 先名实者</h2><p>【番卜算】〔淳于冠带仆从上〕稷下士名髠。寸舌能为隐。一言半语合齐君。富贵须臾瞬。</p><p>独我生来巧舌尖。君王有意会微觇。一言却教龙颜喜。此种机关大是铦。俺淳于髠。生成滑稽绝世。自别了齐人大兄。去听诸生闲讲。倍觉长我诙谐。助予游戏。昨者来此都下。闻得个君王喜隐。好为淫乐。沈湎不治。百官荒乱。诸侯并侵。国且危亡。在于旦暮。左右莫敢谏之。俺思量起来。俺不过稷下赘偦耳。何畏于死。况俺之舌头原自辩捷。又何畏不行乎。前日竟入见君王。说之以隐语曰。国中有大鸟。止王之庭。三年不飞又不鸣。此何鸟也。于时君王省悟了。便答曰。此鸟不飞则已。一飞冲天。不鸣则已。一鸣惊人。乃召诸县令长七十二人。诛一人。赏一人。奋兵而出。诸侯震惊。皆还侵地。君王大悦。归功于髠。拜俺主客之职。一霎时早富贵也。</p><p>【九回肠】也则是君王喜隐。一言儿便爱臣髠。谈言微中人情顺。亏这三寸舌口内犹存。虽然七尺长不满。为问三齐谁可伦。俺淳于眞是千人俊。两三言解却人纷。却敎俺齐中大鸟冲天举。吓得那泗上诸侯掩耳闻。这齐东郡能势利。趋炎热。看朱履客早晚好盈门。</p><p>【生查子】〔王驩冠带仆同上〕穷命喜逢春。好友齐交运。投刺特相亲。结绶堪同奋。</p><p>俺王驩受知田大夫。已拜官爵。近闻得淳于遇主。陡致亚卿。原是俺贫时旧友。旣已同升。合应交结。特此进贺。左右通报。〔众禀淳接见介〕闻子敖高选。未及趋贺。何当辱顾。〔王〕好说。弟兄每今日同升。小弟十分私庆。凡百长兄淸目。〔淳〕自当彼此同之。只齐人大哥尙无消息。不知羁留那里。〔王〕此兄自会逢时。不消得长兄过念。淳于兄。你道如今做官。须是何等方好。〔淳〕子敖何须问得。只像兄这等面孔。便尽意做得去了。〔王〕依小弟愚见。第一要银子多的。便为美缺。</p><p>【黄莺儿】〔淳〕喜共步靑云宦途中大不羣。只花斑面孔堪相诨。官精是君。官行莫伦。好敎行老官儿运。慢萦神。弟兄遭际。尙有老兄贫。</p><p>【前腔】〔王〕幸得列朝绅。旧知交岂别人。双双帮衬能升进。休题士民。须为子孙。从敎老却赃官鬓。慢闲论。从来好缺。羡的是多银。</p><p>〔王〕自幸官星好。</p><p>君王为宠爱。</p><p>〔淳〕还思贫贱交。</p><p>何时作寮寀。</p><h2 id="第十五出-其良人出" tabindex="-1"><a class="header-anchor" href="#第十五出-其良人出" aria-hidden="true">#</a> 第十五出 其良人出</h2><p>〔生破衣持棒作乞态上〕吾侪原是眞英杰。得此娇花共欢悦。姐妹双双不相妒。夜来含笑吹灯灭。俺齐人半年之中。得他姐妹。红衫两整。秀眼双抛。姐姐贤而雅。妹妹慧且娇。俺可是受用也。但俺与王驩每兄弟相别。原为求彼利达。不宜恋此好姻。今日暂且出门行游。以观世态。弃头上之巾。执手中之棒。又是当初打扮也。</p><p>【二犯江儿水】英才游宦。俺是个英才游宦。止为着些个赶。喜幽居深巷。弱蕙芳兰。识英雄。丢娇眼。姐姐秀堪餐。姨儿更弱孱。鸾佩珊珊。凤履弯弯。这欢娱士夫每还则罕。孤身有鳏。熬杀俺孤身有鳏。相偎彼粲。喜的个相偎彼粲。出门游为功名两字间。</p><p>早来到大街上也。则索向朱扉以投。望画阁而进。图个醉饱。充我肺肠。你看街市上酒肉好香人也。</p><p>【前腔】朱门玉馔。待乞那朱门玉馔。又何须言拙赧。想驴肠鸱炙。兔首熊蹯。满华筵。多奇产。俺乞食效昭关。男儿自厚颜。靑竹斓斑。破袖翩翻。这形容在吾徒应不罕。横襟纵看。请诸兄横襟纵看。一街讨饭。满目中一街讨饭。笑衣冠那人儿应自汗。</p><p>那一个与俺些酒肉儿么。呀。那人家正请客哩。〔执棒舞疾走介〕</p><p>【北对玉环带淸江引】此际云鬟。闺中正自闲。媿我孤寒。人前笑有攀。一眼望铜环。筵中想已阑。不用门关。无多求尔餐。况复余残。何须复吝悭。晋家公子方蒙难。险阻谁靑盼。多将掷块来。那复堪璧反。想那馈盘餐僖大夫千古罕。〔舞下〕</p><h2 id="第十六出-他日归" tabindex="-1"><a class="header-anchor" href="#第十六出-他日归" aria-hidden="true">#</a> 第十六出 他日归</h2><p>【杏花天】〔陈仲子伞袱上〕俺是个齐国之廉。对夷齐应知没玷。只家兄见我憎嫌。论家慈颇自爱咱淸检。</p><p>一别慈亲已数年。教人陟■〈山巳〉一澘然。为斯复走齐东路。回首闺中独自姸。小生幸藉螬余。得全微命。思量高堂老母。时时不忘。想夷齐就养文王。犹然暂离北海。况仲子归宁母氏。何妨再入东齐。前日别了辟纑之妻。早过了许多山水也。</p><p>【山坡羊】想生平淸名虽占。为慈亲终朝言念。别于陵暂赴临淄。道途中并不宿三家店。养淸恬。步步有人。瞻。鞠躬踧踖。踧踖还如歉。回首荆蛮。吾家娇艳。纤纤。为我遥征闷緖添。恹恹。为忆行人泪雨淹。</p><p>行路倦了。不免暂息片时。〔扮二盗上〕盗跖亲支派。庄蹻嫡友朋。俺弟兄两个翦径为业。数日生意不济。纔方尾着一书生。背着包袱。就中最有物在内。不免劫了他去。呀。可可还在此间。汉子留下行李。〔陈〕大王。小生是陈仲子。别没甚东西奉敬。〔盗〕我那管你仲子不仲子。快将行李来。〔陈〕俺仲子眞穷命也。</p><p>【前腔】怯书生穷形堪验。那些儿随身书剑。〔呈袱介〕大王请看。一些些麻缕粗鞋。破茸茸旧布单衾欠。犯台严。休将膻行兼。那庄蹻遗臭。遗臭千人厌。何似儒酸。甘心寒俭。〔盗〕腐儒莫多说。〔陈〕休嫌。敢学尼山编虎髯。〔盗〕再说就一刀杀了。〔陈〕还谦。敢把穷肝脍斧尖。</p><p>〔盗〕活活腐儒。饶你去罢。鳖杀两强盗。为遇一儒酸。〔下陈〕不幸又遇此二位。担阁了半日。天色已晚。趱行几步。</p><p>暴客陡相値。</p><p>夕阳忽已晚。</p><p>何日进临淄。</p><p>日暮途还远。〔下〕</p><h2 id="第十七出-与之偕而不自失焉" tabindex="-1"><a class="header-anchor" href="#第十七出-与之偕而不自失焉" aria-hidden="true">#</a> 第十七出 与之偕而不自失焉</h2><p>【捣练子】〔生执杖乞态上〕郊以外暂游之。龙蛇之蛰未遭时。慢自道男儿终若此。</p><p>丈夫之未际。不免类饿殍。执杖问何之。踪迹故矫矫。尘埃不知我。应复为予藐。纵步天壤间。吾志原不小。齐人乞食市中。杖藜郊外。皮相者谓我乞人。肉眼者笑予无赖。惟有室人不知。终日双双款拜。因此愈益风骚。自觉神情豪迈。今日只索郊外走一回也。</p><p>【步步娇】俺是个未际英雄天之使。弄得穷如此。飘零寄一枝。天作之合。新婚燕尔。想他姐妹两西施。俺齐人只索为情死。</p><p>呀。远望着一腐儒来也。〔陈仲子上〕</p><p>【前腔】久矣于陵相栖止。为甚闲来此。为看陟■〈山巳〉诗。我意伤悲。劬劳母氏。虽然避地远临淄。又道的个我母还思子。</p><p>〔见生介〕老丈。吿揖了。〔生笑介〕何处竖儒。向乃翁作揖乎。〔陈〕老丈听禀。</p><p>【孝顺歌】吾翁丈。听鄙词。俺卜居楚荆非一时。问余安所之。旧家还相迩。老丈莫怪我说。你执靑靑竹枝。托翠翠花瓷。岂丈夫之事。你指望人施。只恐怕还蹴尔。劝你须改矣。莫勤斯。我非他。于陵子。</p><p>〔生笑介〕原来食螬余的陈仲子就是你。怪道如此模样。识时务者谓之俊杰。你竖儒焉知时务乎。〔陈〕小生狂言。还请尊教。〔生〕听俺道来。</p><p>【前腔】闻卿久。纔会之。果然面颜酸若斯。伊兄良可师。如卿不堪齿。你撇哀哀老慈。恋款款娇姿。岂独非人子。你试一深思。可道是今堪死。我也深爱你。故孜孜。我非他。齐人是。</p><p>〔陈〕原来是齐人老丈。承教了。其人不甚非。其言亦大是。〔下生〕这腐儒去了。滔滔世中。应是难得此辈。令世皆若人。吾又何必乔妆至此乎。不免归语妻孥。为之笑笑。</p><p>世上如君是丈夫。</p><p>滔滔浊世不应无。</p><p>吾非故尔轻谈笑。</p><p>只为而今不重儒。</p><h2 id="第十八出-出而哇之" tabindex="-1"><a class="header-anchor" href="#第十八出-出而哇之" aria-hidden="true">#</a> 第十八出 出而哇之</h2><p>〔田戴共母夫人仆从上〕朱门棨戟独阴森。齐国之中人共钦。高堂不免多长叹。难转于陵游子心。俺盖大夫田戴是也。与母亲享万锺之禄。安簪缨之贵。颇是安乐。奈家弟未归。下官不免有在原之叹。俺老夫人不免有子季之思耳。〔母〕我儿。我忆念仲子。昨日梦他来家。好生欢喜。今朝只你在前。好生闷郁也。〔田〕母亲且自宽怀。倘仲子或有归来之日。也未可知。〔老仆上〕旣作蓬荜人。何来朱门裏。禀老爷。二相公回来了。〔田母〕回来了。谢天谢地。〔母〕你见谁说来。〔仆〕小的见街上喧喧嚷嚷说廉士来也。故此知二相公归了。〔田〕快去门前俟候。来时疾忙通报。〔仆应下陈伞袱上〕</p><p>【北醉花阴】为甚么离却衡门赴靑琐。好几日奔驰道左。俺长领却那烟萝。走风尘好是难过。便待回西山卧。〔仆报介〕二相公到了。〔田接介陈打躬介〕哥哥久违了。敢劳着你这锦衣哥。早则是出华堂来接我。</p><p>〔共进见母介〕不孝儿久违膝下。望母亲恕罪。〔揖田介〕长兄。拜揖。〔母〕我儿。这几日想杀我也。你在于陵可好么。〔陈〕托母亲哥哥之福。幸尔粗安。孩儿因记挂母亲。故此不远而来。〔母〕生受你了。〔陈〕哥哥。嫂嫂好么。小弟造次不敢请见。〔田〕不劳了。〔母觑陈介〕我儿直恁饿的瘦也。</p><p>【画眉序】吾已鬓成皤。见汝容颜更摧挫。叹齐荆途路远隔烟波。你饿三朝幸藉蛴螬。怎生只两口未甘藜藿。不然怎的形容弱。好敎我肝肠如割。</p><p>〔陈〕这是生成如此。不必过虑。孩儿倒忘记了。你小媳妇没有甚孝顺。绩得麻儿半斤。聊充母亲一线之费。〔对田介〕长兄。小弟穷苦。也没甚相敬。所织粗鞋一双奉上。〔解包取送介母田〕你那里来路好要你的。还自用罢。〔陈〕这是我与娘子一点薄意。定要笑留。</p><p>【北喜迁莺】穷困儿并无奇货。只些须自愧微薄。娘也么哥。这履儿是男亲做。这麻是你媳妇将来孝阿婆。虽轻约。也是俺夫妻生活。望尊亲鉴此如何。</p><p>〔母笑介〕旣如此。哥哥可收了他的。〔仆提鹅上〕先来一条曲蟮。后送一只肥鹅。禀老爷。王驩大夫送一只鹅在此。〔田〕收了他的。〔陈蹙眉介〕哥哥收这东西做甚。丈夫宁饿而死。恶用是鶃鶃者为哉。〔田笑介〕贤弟。我每士夫交际。岂止一鹅。况他旣送来。却之不恭矣。</p><p>【画眉序】收此未云多。吾辈簪缨礼仪大。有金珠错落。璧玉嵯峨。你高隐辈虽则嫌憎。俺士夫每常收些个。卿来无物为卿乐。权把做一餐消饿。</p><p>〔陈〕俺眼也不欲见他。况于食之乎。〔田笑介陈〕哥哥。你尙不知你阿弟的苦操也。</p><p>【北出队子】想着咱淸操颇颇。考盘间独晤歌。若是出于陵俺睃也不睃。只俺夫妻一口水儿嗑。呀。这鶃鶃之声好是聒。</p><p>〔田〕明日公行子家开灵。士夫每约同相吊。待去备办礼仪。兄弟且暂坐一坐。再来陪话。〔下母〕叫院子。可将这鹅宰了。〔仆应下母〕我儿。不道你这般瘦了。你不来也罢。你旣来了。俺做娘的怎看得你过。今日可可的送这鹅来。便宰了请你。〔陈〕母亲再不要如此。孩儿就去了。〔母〕你不要苦违了老娘这点意思。便尝也要你一尝。</p><p>【滴溜子】劝我儿。劝我儿须当允诺。从母命。从母命有何不可。也消得你远来口渴。〔陈摇头介〕这实难从命。〔母〕难道你母亲言都厌我。央杀你仲子孩儿听娘撺掇。</p><p>〔仆捧熟鹅上介母〕我儿。可趁热吃些。也使我老娘欢喜。〔陈接介〕俺陈仲子若非从母之命。怎食此鶃鶃之肉乎。</p><p>【北刮地风】呀。一霎时鼎中调。席上罗。好敎咱几度沈哦。是萱慈再四央着我。须不似鼋汁招讹。较不比羊头伏祸。俺只得唇外微过。〔母〕儿是必尝一块。纔是孝顺的儿。〔陈〕定要儿尝也么可。敎俺奈若何。眞逼勒的无方躱。也索尽些些没奈腾那。只怕陡遇着俺那官哥。〔田上陈忙递介田指介〕</p><p>【双声子】肠儿饿。肠儿饿。一口的还偷撮。言何左。言何左。一眼的轻瞧破。没处躱。却怎可。却怎可。笑灵龟舍尔。朵颐观我。</p><p>〔陈惭介〕大兄责之有理。俺陈仲子眞没得解说也。〔走介〕</p><p>【北四门子】猛然间热语闲提掇。〔唾介〕唾唾唾唾出他这片鹅。好敎咱呕的肝肠脱。他在喉咙可也还未磨。好也唾出来了。〔母出哭介〕我的儿。朝着风这样唾。便吃这一块也不做肉。〔陈〕吃也几何。唾也没多。却敎老亲娘放不落俺临风唾。俺可也把眼儿慢抺。肚儿慢挪。这的是福消不过。</p><p>〔母〕快取茶来与二相公。〔递茶介〕我的儿呵。</p><p>【鲍老催】泪珠儿挣堕。生剌剌敢挝的咽喉破。是哥哥不合来相聒。是娘亲爱惜他生来祸。一杯苦茗休推托。口中酸气须搜括。且将息坐一坐。〔陈放茶锺怒走介〕</p><p>【北水仙子】呀呀呀俺来甚么。险险险险把俺半世淸名累的讹。〔母扯介陈〕苦苦苦苦的这白发婆婆。想想想想着俺红颜娜娜。怎怎怎怎知咱遭此磨。可可可可不如井李也多。去去去去依旧于陵老薜萝。再再再再不来朱户亲花萼。〔揖田介〕拜拜拜拜别了你这好哥哥。</p><p>〔欲下母扯介〕我儿便要去。今朝去不得也。</p><p>【双鬬鸡】痴儿忍割娘心似挫。便去于陵怎么。怎么把娘亲阔。且须担阁。暂留将家裏卧。</p><p>〔陈〕旣如此。孩儿暂且歇下。只久别了于陵也。</p><p>【北尾】硕人薖松桂云应锁。〔叹介〕俺好一似旧苏秦遭摧挫。从今归去呵。须老死在陵阿。再不向这盖大夫门下过。〔共下〕</p><h2 id="第十九出-吾将瞷良人之所也" tabindex="-1"><a class="header-anchor" href="#第十九出-吾将瞷良人之所也" aria-hidden="true">#</a> 第十九出 吾将瞷良人之所也</h2><p>【驻云飞】〔旦小旦上〕嫁得多才。日日街头去复来。欠了俺寃亲债。不奈他风情大。乖。笑对俺两裙钗。十分恩爱。消爱他款软温存。好敎俺羞无奈。姐妹双双眼怕抬。</p><p>〔旦〕妹妹。良人自夏中与你成亲后。又不觉仲秋来矣。他日日醉饱而回。好是风情荡漾。俺姐妹每也当不过这浪子也。还有一件。他朝朝醉饱。未知何来。今日回时。须问他个端的。倘有势交贵友。也是俺为妻小的荣耀也。〔小旦〕待他来时。问他便了。〔生秃头披衣作醉态上〕</p><p>【前腔】破帽丢开。又作翩翩美俊来。〔小旦迎介〕郞君回了。〔生〕小的前来拜。大的人何在。〔搂小旦介〕孩。爱你小身裁。把罗裙索解。〔旦出笑介〕可又醉了。〔生揖介〕俺将伊令妹偷亲。你休要心儿怪。〔旦笑介〕可是怪哩。〔生〕一笑知卿不介怀。〔生倚旦介〕</p><p>【前腔】〔旦〕故意相挨。为问卿卿何处来。怎不把巾儿戴。直恁的风魔态。〔生摸旦怀介旦〕歪。何处锦筵排。将伊留在。弄得你酒兴顚狂。活把人儿害。试屈指良朋笑口开。</p><p>【前腔】〔生〕俺一品人材。尽处交游富贵来。相与的皆冠盖。邀飮的都豪迈。〔旦〕是那几位显者呢。〔生〕猜。齐国几人哉。晏婴不在。便那管氏夷吾。他可也违时代一任闺中女酌裁。</p><p>【前腔】〔小旦〕俺对语妆台。两两何曾出户来。不似你常游外。那里问三千客。呆。怎的为伊猜。瞒咱索奈。只看你言语支吾。未必交游在。料得相知也有涯。</p><p>【前腔】〔生〕醉矣难捱。快抱衾裯上榻来。苦为这贤豪爱。也只为交情大。咳。我未际困尘埃。他故人情蔼。消受他凤髓龙肝。我寸舌应嚼坏。愧没归遗两女才。</p><p>我睡去也。〔旦扶下复上〕</p><p>【前腔】好是疑猜。常道豪华席上来。又不把名儿卖胡乱将言诒。唉。他觑俺似婴孩。大言相骇。果是他显者相投。应出形骸外。怎不高车辱顾柴。</p><p>【前腔】〔小旦〕慢为差排。试与夫君共去来。识破他生平态。自没得胡遮盖。挨。今晚且宽怀。明朝先待。踪迹相随。看甚样人儿采。判取这多情才不才。</p><p>〔旦〕妹妹言之有理。你年纪弱小。且自在家。待俺明日早起随他便了。今夜你可陪他睡去。</p><p>敢避五更寒。</p><p>明朝早起看。</p><p>为爱情亲极。</p><p>闺中不自安。</p><h2 id="第二十出-蚤起" tabindex="-1"><a class="header-anchor" href="#第二十出-蚤起" aria-hidden="true">#</a> 第二十出 蚤起</h2><p>【七娘子】〔旦持烛上〕淸秋早起罗衣颤。为良人盼望心穿。玉漏将终。明星犹烂。泪痕界破残妆面。</p><p>〔小重山〕八月秋风起叹吁。通宵愁不寐。意何如。寒蛩喞喞似怜予。妆台露冷一身孤。奴家昨日与妹妹商量。瞷我良人。一夜等不到晓。只索燃烛梳妆。随他踪迹也。〔梳妆介〕</p><p>【渔家傲】为甚么晓绝梳鬟八月天。对着这玉露商飙。繁霜冷烟。如云鬒发粗粗展。蛾眉低偃。也只索垢面蓬头。净洗朱铅。生恐怕窈窕风姿。风姿儿炫市廛。</p><p>头已梳完。再把衣裳易换了。〔易衣介〕</p><p>【剔银灯】脱下了轻罗细绢。早换上粗衣一件。一搦搦腰系着一丝丝裙儿旋。一丢丢脚用着一星星绫儿缠。嫣然。还须小扇。一路上把红颜遮着半边。</p><p>我想此一出门。若良人果与豪华为友。也不枉俺一片心儿。倘有不然。兀的不羞杀俺施从的妻子也。</p><p>【掷破地锦花】好难言。只愿得朱门宴。便早早旋。待传向俺在室婵娟。若或差池。怎不埋寃。好姻缘恐未必出人前。</p><p>呀天已明了。他将次出门。俺索随他去也。〔行介〕</p><p>【麻婆子】良人良人将出户。知卿何处延。室子室子相随步。为君不自怜。内家谁共外厢骞。恨侬早不将伊勉。如今呵。秋风莲步离庭院。抵多少绣被日高眠。</p><p>觅得男儿谐白首。</p><p>出门日日豪杯酒。</p><p>未知果否好知交。</p><p>妻子相随帘外走。</p><h2 id="第二十一出-徧国中" tabindex="-1"><a class="header-anchor" href="#第二十一出-徧国中" aria-hidden="true">#</a> 第二十一出 徧国中</h2><p>【出队子】〔田大夫仆从上〕春秋合涣。春秋合涣。日月双轮疾似丸。素冠聊拟棘人栾。萧索西风墓木盘。慢荐蒸尝。凄凄夜漫。下官田戴。今日乃淸秋节届。陨霜杀草。为子孙者有先祖之思。先茔却在东郭之外。只向前去祭也。慢荐蒸尝。凄凄夜漫。〔下〕</p><p>【前腔】〔王驩仆从上〕先茔亲灌。先茔亲灌。地脉培予已做官。从今齐国重王驩。一路锵锵鸣远銮。风景依然。靑山碧湍。下官王驩便是。前日进贿于田戴。闻之吾君。拜为大夫之职。俺子敖是个能人。百方媚主。当今极为宠幸。思量起来。此皆俺祖宗之福也。今日秋祭之时。只索东郭一奠。以尽俺心。家僮。前面舆马是谁家的。〔仆〕便是田大夫老爷。〔王〕旣是田老师。让他前去。风景依然。靑山碧湍。〔下〕</p><p>【前腔】〔生乞态上〕荆条木盌。荆条木盌。名利场中尽意搬。雕鞍绣毂与盘桓。要路闲门拣着钻。且自豪雄。城东一欢。你看纷纷秋祭的都往东边去了。俺索跟他一游。且自豪雄。城东一欢。〔下〕</p><p>【前腔】〔旦走上〕暂离朱幔。离暂朱幔。嗟彼无良涕泪酸。那些口裏士夫团。出外原来丑行完。觑这行藏。红颜命拚。奴家早早尾他出来。谁知出了门儿。便作这般打扮。咳。我姐妹好苦。怎生嫁着这样的人。且自远远的随他。看又做甚的勾当也。觑这行藏。红颜命拚。〔下〕</p><p>【前腔】〔生上〕危楼飞观。危楼飞观。半掩朱帘隐凤鸾。呀。却早雨来也。〔遮头走介〕白云一片出烟峦。秋雨沾衣风帽宽。〔向内揖介〕列位长兄请了。呀。他公然不采。还指着俺骂也。咳。汝辈岂遂胜我乎。妄自尊高。同吾一般。〔下〕</p><p>【前腔】〔旦上〕为君肠断。为君肠断。徧国无人靑眼观。还夸飮食尽衣冠。终日空将妻妾瞒。步步难行。双眉自攒。</p><p>咳罢了。分明嫁了个乞丐了。且随他到东郭。看待如何。</p><p>丈夫不成器。</p><p>儿女太伤心。</p><h2 id="第二十二出-卒之东郭墦间之祭者" tabindex="-1"><a class="header-anchor" href="#第二十二出-卒之东郭墦间之祭者" aria-hidden="true">#</a> 第二十二出 卒之东郭墦间之祭者</h2><p>〔田仆上〕早到俺坟边也。〔王仆上〕早到俺坟边也。〔王见田介〕老恩师拜揖。〔田〕贤契。敢亦来祭祖么。〔王〕然也。闻老师令弟亦已归府。怎不同来。〔田〕他矫孑太过。不屑同来。〔王〕原来如此。俺每就此祭祖。旣灌之后。共享祭余。家僮。可把礼物摆下。〔众动乐器祭祖介生上〕早出了东郭。到此墦间也。我想徧国之人俱势利小人耳。焉能物色我于尘埃之内乎。呀。那两个贵官却已祭祖也。〔众祭毕介王〕老师。我每可就此共享馂余。猜拳行令。〔王田飮酒介生近前介〕呀。那胡子好似王子敖。他怎么就得到此。况旣是子敖。怎生不认得我。可是状貌偶同。不足介意。一路远来饥饿。不免向前求些祭余者。〔向王田介〕老大人。可把俺些酒肉充饥者。〔仆骂介〕哫花子。我每还未受用。你便来讨吃哩。〔生〕呀。这些家僮大是欺人也呵。</p><p>【北新水令】风尘寥落自兴嗟。叹齐人伤哉贫也。骨缘金气老。恨向楚天赊。对景凄绝。倍敎人壮心烈。</p><p>【步步娇】〔旦上〕看秋容一片荒郊写。尽处霜红叶。愁来不可遮。满眼苍山。妆点出儿郞劣。羞他廉耻没些些。对野花黄蜨增悲咽。</p><p>你看他立于祭者之旁。多是乞其余矣。俺且远远的睃着他。〔生〕老大人。我肚儿饥得紧了。快赐与酒肉者。</p><p>【北折桂令】您可也是三齐两位英杰。须念俺不速而来。兴致豪侠。虽然你受用华奢。有的是流苏锦帐。油壁香车。须索把孤寒提挈。方显得富贵超轶。不是俺饶舌。不是俺言邪。只足下可早些儿成业。与不佞也不甚差迭。</p><p>〔田〕这花子却是个风的。不要多说。俺赏你酒肉去。〔仆与介〕两三块鹅肉赏了你去。〔生接食介〕酒也赐两锺么。〔田〕再把酒与他些。〔仆与生飮介旦〕亏他一口儿吃得下也。</p><p>【江儿水】龌龊龊亏他咽。腌臜臜怎下舌。这般口嘴眞不洁。这般态度眞无藉。也敎人儿替你为妻妾。想着俺伊前风月。好是羞惭。祗为个乞人周折。〔生〕</p><p>再求这一位大人赐些。〔王〕你也勾了。〔生〕当得甚的。你这大人模样。我有些认得你。〔王〕你认得我。我却不认得汝。俺富贵的人。便亲知故旧。那一个看他在眼睛哩。〔生笑介〕俺又有甚么人在眼中乎。肚儿尽是未饱。索与俺酒肉者。〔王〕家僮。省得他缠俺。也与他些去。〔仆与介〕造化你。又是半碗鸡骨头。一甁老酒。〔生接飮食介〕</p><p>【北雁儿落带得胜令】领了那老大人鹅半截。又待领这老先生鸡一碟。不是俺做男儿图口舌。可道你做尊官有交接。想着俺好宾朋素侠邪。指望你贤主人休抛撇。为甚么把诸兄酒肉赊。可道俺享子孙的春秋节。权把俺做了您祖与爹。权把伊做了俺枝和叶。瓜瓞。您为俺享祀儿能丰洁。非别。这是咱血食儿不应绝。</p><p>〔众仆推介〕花子醉了。胡说乱道怎的。〔旦顿足介〕你看他凭人推拽。好是没气魄也。</p><p>【侥侥犯】看他个扯去推来身半斜。要人怜无多说。陪着脸妆聋作呆。那心情太劣。只贪这口酸脓血。凭他扯得皮肤裂。好敎我恨着他还为担疼热。</p><p>〔生〕那盘中还有许多剩下。一发把了俺罢。〔田王〕眞眞可厌。推他开去。〔仆推介生怒介〕</p><p>【北收江南】呀。眼前尙未辨龙蛇。休把我便摧折。一会价人儿做两截。前番恭敬总虚竭。恁悠悠可嗟。恁悠悠可嗟。您可也为德不卒未豪奢。</p><p>〔仆推生倒介旦〕苦。直推倒也。这贱骨头呵。</p><p>【园林好】在家中将他爱也。又何曾轻汤半些。似这样的一交横跌。敢揑得手儿瘸。敢撞得脚儿折。</p><p>〔生持棒舞介仆〕还不去。〔生〕这靑山绿水都是你家的么。</p><p>【北沽美酒带太平令】这的是古今来相共者。这的是古今来相共者。须不是您两家的私产业。觑了这古冢累累白日斜。那些个久骄奢。可是没方法把春赊。看萧萧白杨丹叶。狡狐兔穿透了荒穴。莽牛羊踹蹋了残碣。你呵。夸甚的豪杰大侠。到斯时存耶否耶。呀。笑杀了齐景公牛山呜咽。</p><p>〔舞棒下田王〕这分明是个风子。倒被他搅这一场。家僮每快些收拾回去。〔众应介王田上车行介〕</p><p>【淸江引】暮光又早生新月。野旷西风冽。狂夫直恁邪。心丧应难说。俺且归卧红妆谈笑也。</p><p>〔共下旦〕人之无良。我以为夫。他已是烂醉去了。这两个官儿也去了。俺索从旧路早赴家中。说与妹妹知道。</p><p>【尾声】他在家可是心儿热。指望他做嘉宾欢悦。又谁知底样儿郞难诉说。</p><h2 id="第二十三出-与其妾讪其良人而相泣于中庭" tabindex="-1"><a class="header-anchor" href="#第二十三出-与其妾讪其良人而相泣于中庭" aria-hidden="true">#</a> 第二十三出 与其妾讪其良人而相泣于中庭</h2><p>【菊花新】〔小旦上〕留余小妹在深闺。也自关心鎭欲啼。姐姐未言归。敢觑着良人高会。</p><p>小妇闺中心怏怏。人儿未返还深想。夫妻何事恋秋风。明月依稀窗外朗。俺姐妹有疑夫主。俺姐姐竟尔施从。不知他是好是歹。好教人放心不下。今早去了多时。怎双双还未来也。</p><p>【二犯傍妆台】为君泪点湿罗衣。男儿何事却敎脂粉疑。俺盈盈两眼参差盼。他小小双尖左右随。莫敎路上啼红颊。已分闺中锁翠眉。娟娟月照。行行可归。敢香车共载一齐回。</p><p>如何许久还不归也。且到中庭一候着。</p><p>【前腔】中庭款步自心疑。怎披星而出又复见星辉。敢柔姿怯走繁华境。倘远道难敎红粉窥。应知结驷归家晚。底是追踪觅路迟。倘为欢卜夜。相邀永夕。望凌波罗袜早些回。</p><p>【紫苏丸】〔旦上〕墦间一盼心儿碎。怎说向孤帏佳丽。他心中满望笑颜归。俺只可频吁气。</p><p>〔小旦接介〕姐姐来了。〔旦叹介小旦〕呀。姐姐为何叹息。</p><p>【红衲袄】只指望你笑归家心事怡。为甚的却交门长太息。敢则你行沾霜露心儿气。敢是他路入烟花你因此悲。想着你趁鸡鸣着膝衣。想着你听虫飞离绣被。可甚的没个辉光泪眼归。</p><p>【前腔】〔旦〕只情愿盼朱轮俺罗袜随。也指望飮豪家俺小脚儿尾。又谁料去衣冠打扮颓。又谁知走风尘踪迹异。那些个在家中意气巍。全不似俺跟前口嘴儿。会。觑了他一路行藏俺羞自提。</p><p>【前腔】〔小旦〕他敢是避豪奢姑委蛇。他敢是养淸高轻酒醴。止不过对前言他举动违。有甚么辱衣冠把体面废。若只是讳淸贫将妻妾欺。俺也索守孤穷和夫主对。为甚的含涕盈盈似欲啼。</p><p>【前腔】〔旦〕便就是恁孤寒无所依。也不敎挈空囊沿路乞。猛见了破箪瓢手自携。并没有半衣冠相与立。猛可的走东郊望祭者啼。又则见乞其余还过彼。俺姐妹今日双双是乞丐妻。</p><p>〔小旦泪介〕原来是如此勾当。俺两人终身倚靠还望谁人。咳。这样不长进的人儿也。〔旦〕妹子。当初只我嫁了他也罢。如今又累着你。我替自苦。还替你苦。天呵。俺姐妹每直恁命薄也。〔泣介〕我闻得昔日晏平仲为相之时。其御者之妻从门间而窥其夫。其夫为相御。拥大盖。策驷马。意气扬扬。甚自得也。旣而归。其妻请去。夫问其故。妻曰。晏子长不满七尺。身相齐国。名显诸侯。今日妾观其出。常有以自下者。今子长八尺。为人仆御。子之意犹以为足。妾是以求去也。其后夫自抑损。晏子怪而问之。御以实对。晏子乃荐为大夫。俺齐国之中以为美谈。传闻至今。似着他这般光景。又仆御不如者矣。日日归来。扬扬自得。可不道羞死人也。</p><p>【江头金桂】想那日门前偶会。轻可的一言儿许嫁伊。只道衣冠济楚。好个门楣。便一心儿情愿随。也只为常不家食。扬扬得意。又则道交游豪富。敎俺不免狐疑。谁知你为人直恁的。叹终身无倚。叹终身无倚。心儿自悔不堪提。那里有一点男儿气。俺可也深惭御者妻。</p><p>【前腔】〔小旦〕见了你归来况味。俺便道这儿郞不甚奇。又谁知沿门俯仰。乞食吹箎。受嗟来厚脸皮。好敎我一会心痴。惭颜无地。旣做了同归二女。不比得做妻姨。可敎俺靑年女儿还望谁。笑伊家眞鄙。笑伊家眞鄙。羞吾姐妹悔应迟。可道自古红颜子。常自蛾眉掩泪啼。〔二旦哭介生衣巾上〕</p><p>【不是路】东郭缘奇。祭者遭逢倾盖。如今归矣。喉间回味尙依稀。二位姐姐何在。问妻妻怎生不笑脸来相媚。〔觑二旦介〕为甚的颦眉似共啼。知何意。敢亲亲姐妹闲淘气。看好好夫君且解眉。〔揖介〕卿卿欢喜。卿卿欢喜。</p><p>〔二旦拭泪介〕去这一日。你那里来也。〔生〕显者家来。那里来。二位姐姐。好不盛的筵席也。〔旦〕摆在那里。〔生〕在他家里。在那里。〔小旦〕还则怕摆在城外哩。〔生背介〕咦。这说跷蹊。〔回介〕我今好醉饱也。快扶俺床上睡去。</p><p>【忆多娇】好盛席。有的吃。至友公卿胶与漆。水陆珍羞桩桩特。吾心喜极。吾心喜极。飮食眞堪一石。</p><p>【前腔】〔二旦哭介〕眞可泣。羞不识。敢是墦间虚左席。还道双双好瞒得。为君赧极。为君赧极。地缝钻来没隙。</p><p>〔生大笑介〕呀。却被妮子瞧破也。你姐妹也不须啼哭。这是俺玩世之意。汝辈妇人女子耳。焉知丈夫行事乎。〔二旦泣介〕好丈夫行事。教你墦间跕着。〔生〕痴妮子。那有如此良人而长贫贱者乎。呀。我看他哭泣之态。更自可人意也。</p><p>【鬬黑麻】我玩世之心卿须未识。你红粉之流知些甚的。看着你两相泣。西子娇颦。尤增爱惜。〔合〕不须苦忆。男儿自发迹。我辈乡绅。我辈乡绅。簠簋由来不饰。</p><p>【前腔】〔二旦拭泪介〕俺待学怀嬴将君鞭策。况身在艰难怎怀安逸。情旣剖。愁还释。且自回嗔。我心匪石。</p><p>〔合前生〕贤哉妻也。胜于苏季子之妻矣。但问你在此闺中。何以知之。〔小旦〕若要不知。除非莫为。难道俺姐妹眞是好骗的么。〔生笑介〕得罪得罪。这遭再不了。〔旦〕好说。再去去。〔生笑携二旦手介〕</p><p>〔生〕拭卿双泪痕。</p><p>〔旦〕只得转温存。</p><p>〔小旦〕从此须贤达。</p><p>〔合〕高车辉荜门。</p><h2 id="第二十四出-顽夫廉" tabindex="-1"><a class="header-anchor" href="#第二十四出-顽夫廉" aria-hidden="true">#</a> 第二十四出 顽夫廉</h2><p>〔陈仲子伞袱上〕螬余食却不伤廉。生鹅一语使兄嫌。从今永谢朱门去。还归荆楚乐香奁。小生陈仲子。念母而归。刚刚到家。便有送家兄生鹅者。势利场中。竟是如此。俺不免多说了一句。谁知俺那母亲又杀是鹅以食我。俺以亲命难违。只得取他一块。眞个好难下咽也。不想家兄愤俺前语。陡然走来相讥。只得哇而出之。此时好难过活。我想如此之兄。岂堪与之久处。祇因母亲之命。强住了两日。今日别了母亲。依旧归家。但昨闻家兄与王子敖祭扫之时。有一乞丐相缠。模其光景。乃向日所遇之齐人也。我想此人襟度。倒不比家兄一辈。转堪提醒。俺不免踪迹他家。将言语打动一番。倘或回头。好共俺于陵隐也。</p><p>【黄莺儿】仰止首阳高。向于陵避市朝。归宁母氏遭谈笑。慈亲惠叨。严兄语嘲。出门呕的肝肠倒。老蓬蒿。凄凄秋雨。长忆室中娇。〔暂下生二旦上〕</p><p>【夜游湖】〔生〕郭外遨游为汝笑。叹英雄好是无聊。〔二旦〕餬口墦间。骄颜枕畔。早觑破一生虚套。</p><p>〔生〕自是卿卿望我深。却来郊外慢追寻。陡然挑动英雄气。敢负相期一片心。二位姐姐。拜揖。〔二旦〕花子免礼。〔生笑介〕有这样的花子。〔二旦〕难道没有。〔生〕二位姐姐不要取笑。发誓再不干这事了。但昨日墦间之地。有一胡子官儿。好似王子敖兄弟。他怎么就得到此。〔旦〕不要又攀贵人。旣是兄弟。怎教你旁边立着。〔生〕姐姐不知。此子一富贵。便眼中无人矣。那里认得我来。俺如今索自家争气。倘日后富贵。看此子何颜见我。〔旦〕你昨日有颜见他。他明日自有颜见你。〔生〕姐姐又来取笑。这遭再不许谈及旧事。再谈者罚做花子妻儿。〔二旦〕也差不多。〔生〕诌也。</p><p>【黄莺儿】矢志上扶摇。奈时穷铩羽毛。妻孥交谪眞堪吊。相知志骄。相逢眼高。一贫一富情难料。负粗豪。他年贵显。好问旧知交。</p><p>【前腔】〔二旦〕姐妹嫁英豪。望鸾封两惠邀。何当鼎食墦间道。腰金草绦。衣朱布条。赠双双乞妇花冠诰。敢相嘲。嫡亲骨肉。不过爱卿曹。</p><p>【前腔】〔陈上〕风露冷萧萧。志同淸望尔曹。如君应是尘埃少。他神情自超。风期颇高。俺西山化得这东陵盗。把门敲。淸人惠顾。岂是等闲交。</p><p>〔生出见介〕呀。原来是仲子先生。俺齐人怎屈得你伯夷贵步也。请进请进。〔陈进介〕老丈。拜揖。二位老嫂。见礼。〔生〕请坐了。〔陈〕尊嫂在此。小生吿退。〔生笑介〕通家之谊。固自不妨。敢问先生何以光降。〔陈〕昨日家兄与王驩大夫秋祭东郊。其时有一汉子。再三乞食家兄。模其光景。俨似足下。故此造府奉拜。略有一言。〔生笑介〕先生昔日草草一遇。便尔不忘小生了。有何淸谈。便请见教。〔陈〕老丈勿笑。听俺道来。</p><p>【啄木儿】吾家孟。自远郊。道与奇踪心了了。解东君一世豪雄。对西风半会牢骚。热心肠应把尘埃笑。望同余偕隐眠云壑。浊世回头凤羽高。</p><p>〔生〕雅承厚意。但当粗为妻子之荣。然后接踵淸人之迹耳。</p><p>【前腔】鸿堪慕。燕正娇。不奈雄姿滞翠翘。寄齐东暂了柔情。望荆南空仰淸操。承君幽径来相造。敢将鸡黍当东道。自是于陵井上螬。</p><p>〔陈〕君旣未肯同淸。小生就此吿别。〔二旦〕久闻得先生高雅。更有室人同志。俺姐妹雅是相羡。狂夫虽鄙。鸡黍相留。自是蔬水之常。不比世家之禄。旣荷辱临。还求惠享。</p><p>【前腔】蒙淸盼。敢妄邀。雅慕先生气节超。出东门聊乐綦巾。走西山困守箪瓢。良人自是承尊敎。妾身也慕你闺中俏。敢望高贤鉴我肴。</p><p>〔陈〕多谢了。小生贱腹还是饱的。断不敢领。〔生〕旣如此。先生高谊。俺不可强。纔闻得说王驩大夫。敢昨日与令兄同往者乎。〔陈〕然也。〔生怒介〕他是俺至友。今日富贵。就不认得俺也。〔陈〕而今世态自是如此。老丈何见之晚乎。</p><p>【三段子】官情纸薄。更谁人风霜谊高。穷途寂寥。便家兄言词煞佻。君家朋友何须道。翻腾云雨都常套。抵多少白首相知。按剑同袍。</p><p>【前腔】〔生〕临风怒号。尽知他谈交量交。神情太嚣。算将来名邀利邀。休提管子遭逢鲍。偏他以薄为其道。须有日自致靑云。笑杀儿曹。</p><p>【前腔】〔二旦〕君须自高。那敎伊嗷嗷远郊。非渠太骄。祗缘卿卑卑自招。而今须听冥鸿敎。淸贫自隐南山豹。管有日龙虎风云。傲彼鹪鹩。</p><p>〔陈〕贤哉二位。老丈有此室人。须当努力。莫负贤令政也。吾闻得近来有个淳于髠。主上所悦。拜为主客之职。颇荐贤豪。不索财贿。大非家兄之比。君欲致身。可枉见之。〔生〕承教了。原来淳于兄弟也发迹了。咳。弟兄每只留得我齐人也。〔陈〕就此吿别。竟归于陵。从此老于荆楚矣。</p><p>【归朝欢】淳于子。淳于子。君王宠褒。英贤辈齐齐媚灶。功名事。功名事。不能便抛。君须去那桃李的门墙乞巧。望君荣显归来早。山灵有约终须了。莫敎那流水桃花驰檄嘲。</p><p>〔下生〕仲子先生去了。他所谓淳于髠。又是学生至友。此人不比得王驩那厮。可便备些礼物去见他也。〔旦〕俺姐妹妆奁。略有些须。尽数收拾。助君前去便了。〔生〕多谢姐姐。明早便起身前去矣。</p><p>〔生〕感此西山好叔齐。</p><p>〔旦〕男儿自此振涂泥。</p><p>〔小旦〕岂徒莫负陈夫子。</p><p>〔合〕也念闺中两淑妻。</p><h2 id="第二十五出-将有远行" tabindex="-1"><a class="header-anchor" href="#第二十五出-将有远行" aria-hidden="true">#</a> 第二十五出 将有远行</h2><p>【遶地游】〔旦上〕留他不住。要取功名去。话通宵三人款语。〔小旦上〕好是风流。不禁委曲。在床头低言爱奴。</p><p>〔旦〕我有郞君忒爱妻。〔小旦〕恋恋床头恩宠齐。〔旦〕欢情好似鱼穿水。〔小旦〕一会东来一会西。〔旦〕妹妹。今日良人壮行。俺将妆奁为赠。但是提起一去字儿。好教俺舍不得也。〔小旦〕旣然舍他不得。留他几日何如。〔旦〕他旣在必行。那里阻他高兴。只索送他便了。</p><p>【卜算子】〔生上〕一宵恩爱余。两足浑难举。笑语低低共恋余。趣味平分取</p><p>〔见介〕姐姐。俺只为功名二字。不免离卿。怎生是好。〔旦〕好不长的日子哩。只要你富贵回来。俺姐妹正好服事起了。但此去须当保重。免俺记挂。〔生〕姐姐不须在意。途路上俺尽自小心。只你姐妹孤单。好生放心不下。且大姐姐近日身儿觉粗。敢是有了喜也。更须十分将息。</p><p>【朱奴儿】你不须念我良人在途。则虑着你姐妹双孤。可鎭日里两两珠帘慢自娱。耐几个黄昏夜雨。〔合〕伤心曲。秋风绿芜。丢不下情亲去。</p><p>【前腔】〔二旦〕尽妆奁尽交子都。尽肝肠都送狂且。俺姐妹相妨难尽抒。怎了得芳心缕缕。</p><p>〔合前生〕行囊早已端正。小生就此拜别。〔旦〕且慢着些儿么。俺姐妹还有鲁酒一杯。为君饯行。〔送酒介〕</p><p>【雁来红】〔二旦〕酌金罍送我夫。在征鞍莫念奴。一心心休得思儿女。路上还调护若爱惜尊躯胜爱吾。〔合〕叮咛语。三人共歔。泪珠儿怎留住。</p><p>【前腔】〔生〕本齐东一酒徒。他一家儿肯赘吾。又齐齐促我上功名路。之子眞贤淑。况又仪容美且都。〔合前〕</p><p>【尾声】〔二旦〕君本翩翩豪侠徒。割恩情索把功名挣取。休得又错向那墦间旧路趋。〔拜别介〕</p><p>〔旦〕夜来共把良人拥</p><p>〔小旦〕分离不免心悲恐。</p><p>〔生〕秋风萧索苦征人。</p><p>为难别此多情种。〔生先下二旦随后下〕</p><h2 id="第二十六出-妾妇之道" tabindex="-1"><a class="header-anchor" href="#第二十六出-妾妇之道" aria-hidden="true">#</a> 第二十六出 妾妇之道</h2><p>【小蓬莱】〔王驩引众上〕自笑权奸得主。一时威震齐都。城狐有势。骊龙可豢。羣羊竞趋。</p><p>金多职显任横行。自羡男儿名利成。欲断扫门那可得。世人煞是会逢迎。下官齐国右师王是也。俺自田师荐引之后。君王特简拜为今职。举前之人无出吾上。〔笑介〕眞不负王子敖也。近者这些势利老兄时时拜谒。却也懒于交接。但难为他每来意。索与倾倒一番。左右。如有人来。卽便通报。〔扮陈贾景丑共田戴上〕</p><p>【紫苏丸】同朝臭味偏无妒。结就了一番党与。而今显者是谁与。索与高攀去。</p><p>〔贾〕下官下大夫陈贾是也。〔景〕下官中大夫景丑是也。〔田〕下官盖大夫田戴是也。〔贾〕田老先生。今王右师大人当朝第一。却在老先生门下。俺与景老先生因此借重吹嘘。约同进谒。〔田〕少停见子敖。便与导达二位盛意便了。〔景〕些须礼物。都是俺二人薄敬。烦老先生一言。须得右师全纳。〔田入众禀介〕禀爷。田爷和两个官儿来到。〔王〕便请进。〔田逊见介王迎介〕老师请转。〔田〕今日右师尊贵。朝廷序爵。区区师生名分不必提了。〔王〕岂敢。这二位一向未会。〔贾〕晚生陈贾。〔景〕晚生景丑。〔田〕二君久仰子敖高谊。特以礼币为贽。央不佞导达。幸为俯存。〔王〕老师见教。便当权领。二君多谢了。〔贾景〕些须孝敬。媿不成礼。〔王〕二君初会。杯酒一谈。不知可屈留否。〔贾景〕不敢。右师老大人留酌。晚生辈为荣多矣。〔王〕如此。教左右看酒过来。〔王把酒众逊谢介王〕不佞菲才。何当厚雅。</p><p>【排歌】市井凡才。穿窬鄙夫。何当长者之车。更多仪斐叠灿金珠。礼意周旋敬有余。羞当路。惭要枢。高贤不识是余辜。须脱略。休过拘。高歌畅飮属吾徒。</p><p>陈郞少年。美如冠玉。若作妇人。不知得人多少爱也。〔贾〕旣明公过爱。便当改作红妆。以侑明公之酒。〔贾去冠带作妇扮介王〕妙人妙人。怎就晓得俺子敖酷爱南风。备此物色。〔贾奉酒介〕右师爷请酒。〔王笑飮介〕</p><p>【前腔】〔贾〕喜値靑年。全然未须。何妨巾帼罗襦。搽脂抹粉媚如狐。不数龙阳和子都。深深拜。款款趋。衾稠愿抱夜深余。无阳气。不丈夫。朝中仕宦尽如奴</p><p>〔田〕王子敖。就将陈卿作如夫人何如。〔王笑介〕</p><p>【前腔】〔田〕何物陈娘。偏敎美都。浑身腻滑如酥。丰肌弱骨是名姝。皓齿明眸女不如。须垂盼。还借嘘。使君有妇愿为夫。怜新妾。存小奴。齐卿唾手笑姑姑。</p><p>〔景〕俺原与陈兄同来拜谒。倒冷淡我没趣了。难道他会作妇人。我不会作妇人么。不免也扮作妇人着。〔田〕你却多几根胡须了。〔景〕这何难拔而去之。〔拔须扮妇介〕右师爷请酒。</p><p>【前腔】腐鼠堪惊。黔驴技孤。也应狼跋其胡。便敎摇尾竹篱呼。何似簪筓枕席娱。名节扫。廉耻无。一班儿妾妇笑谁乎。看颜色。躬起居。门前常有妇人舆。</p><p>〔贾景〕晚生暂此吿退。惟愿大人靑目。〔王〕中心藏之。何日忘之。〔田〕一日不见。如三月兮。〔王田先下景〕小陈。你委实标致。可惜多了那话儿。〔贾〕老婆子莫胡说。看你这般行状。一发丑了。〔景〕我每如此模样。怎生家去。路上傍观不雅。〔贾〕怕他甚的。遮了扇儿。只作女子走去便了。</p><p>两个大老先生。</p><p>忽然妾妇其行。</p><p>莫笑陈娘景姥。</p><p>而今都是卿卿。</p><h2 id="第二十七出-丈夫生" tabindex="-1"><a class="header-anchor" href="#第二十七出-丈夫生" aria-hidden="true">#</a> 第二十七出 丈夫生</h2><p>【金蕉叶】〔小旦抱子上〕怜卿爱卿。喜新添儿男欢庆。好似他龙虎人材。端的是熊罴天幸。</p><p>〔添字招君怨〕纔别老儿半载。可是光阴难买。俺耽耽待待。暮秋哀。春又来。姐姐喜添一个。姐妹合为奇货。这亲亲嫡嫡像爹多。鎭相晙。自良人去秋别去。倏尔今春。十日前喜得姐姐添下这个孩儿。十分像爷得紧。他产中未健。朝夕是我抱他。但虽然添得一子。半年来怎没个音书也。</p><p>【罗江怨】新添一小婴。啼声颇英。俨如尔父一般形。待归来还为起伊名也。且叫亲亲。料未解相呼应。喜春来芳草生。问王孙尙远征。弄娇儿踏徧了繁花径。</p><p>【金蕉叶】〔旦上〕心惊梦惊。乍生儿十分多病。幸得俺小妹殷勤。略放我亲娘安静。</p><p>〔小旦见介〕姐姐起来也。你今日身子可好些么。〔旦〕身子虽觉好些。奈记挂他爹。好生愁闷。〔小旦〕你产中未健。且自将息。〔旦〕我想他出去多时。不知有了一官半职否。如今虽然添得孩儿。怎的放心得下。</p><p>【罗江怨】虽然添一丁。亲爹远行。敎人洗目盼归旌。不知得个小前程也。乳燕鸣鸠好是魂难定。〔儿啼介〕娇儿啼一声。慈亲泪暗零。小齐人未得你爹来庆。</p><p>〔旦〕妹子。我许久不出。你看花事恁般繁盛了。</p><p>【香遍满】妖红满径。流莺错乱啼相应。声声似语还如庆。缘君犹未返。敎侬悲不胜。记当年两订盟。正値着花开盛。</p><p>【前腔】〔小旦〕韶光绝胜。知他旅邸能豪兴。敢马蹄儿赏遍桃和杏。知郞何日返。好携咱共踏靑。劝娘行且遣情。怕春色儿增人病。</p><p>〔旦〕梦兰喜得慰金钗。</p><p>〔小旦〕亲父还羁天一涯。</p><p>〔合〕此子看来是英物。</p><p>病中为尔少宽怀。</p><h2 id="第二十八出-为人也" tabindex="-1"><a class="header-anchor" href="#第二十八出-为人也" aria-hidden="true">#</a> 第二十八出 为人也</h2><p>【秋夜月】〔淳于冠带上〕淳于髠口嘴生成泛。巧把君王心事探。便老邹的孟夫子为咱颔。〔笑介〕这先生先生善谈。这先生先生善谈。</p><p>滑稽多智淳于髠。仰天大笑王之门。请兵十万驱荆楚。生平恃。此舌犹存。俺淳于一言合主。官拜主客之职。前者楚国加兵于我。俺主上命髠使赵。为请救兵。王乃赍金百斤。车马十驷。髠心少之。因以微词相讽。王乃益赍黄金千镒。白璧十双。车马百驷。髠乃兼程进赵。赵王与俺精兵十万。革车千乘。楚闻之引兵而去。君王大悦。置酒后宫。召髠而飮之。此时宫嫔在前。蛾眉螓首。巧笑倩兮。美目盼兮。眞乃胡然而天。胡然而帝也。髠于其时。好生快活。思量俺本稷下赘偦。与齐人大哥王子敖弟一时分袂者。今子敖已作大夫。髠也亦为主客。那齐人大兄不知下落。髠欲差人前访。因为往赵请兵。稽迟未迨。俺主上日以贤士询我。当今岂有贤士乎。有则髠必识之矣。则索引进一二知交便了。〔生破衣巾上〕</p><p>【西地锦】苦杀男儿坎壈。貂裘敝尽何堪。喜淳于返国好私谈。应怜我相知冷淡。</p><p>来时正尔咽秋风。今日何堪春暮中。祇为遭逢多不偶。教人长是问苍穹。俺齐人暮秋别了妻孥。来见淳于兄弟。不想他请兵赵国。直教等到于今。赀费都尽。昨闻请兵已归。特来他宅前求见。此间已是。不免径入。〔淳迎介〕兄长久违了。尙尔一贫如洗乎。〔生〕别君之后。幸有室家。但寒困日甚耳。去秋闻兄得君遇主。俺意欲相附靑云。妻孥首饰尽皆赠我。将办礼以致门下。而时命不利。君正在赵请兵。遂尔飘零落魄。资斧萧然。今日素手来参。实为厚颜之极。〔淳〕兄长怎出此话。小弟久欲差人相请。也为往赵羁迟。今幸亲逢。敢辞绵力。但王子敖亦已贵倨。兄可再往见之。庶可以补小弟之不及也。〔生〕再休题子敖。俺为他摧挫也。〔淳〕怎的来。〔生〕此君大是负心。那比得吾兄多情若此。</p><p>【八声甘州】风情自感又那堪。市态穷交可憾叹。热肠冷眼。那些儿风雨还堪。闻君高谊须自惭。似此知应作美谈。〔合〕征衫。看今番换却朝簪。</p><p>【前腔】〔淳〕知交偶然北与南。旣蒙恩先达旧友应担。班荆道故。共把靑云路揽。夷吾应进国高衔。越石还轻平仲骖。</p><p>〔合前〕兄长可住俺家。待君王询俺贤士。则索相见便了。〔生〕多感厚情。</p><p>〔生〕谁怜贫贱交。</p><p>〔淳〕薄道故应嘲。</p><p>〔生〕朋友须连茹。</p><p>〔淳〕心知共拔茅。</p><h2 id="第二十九出-与之大夫" tabindex="-1"><a class="header-anchor" href="#第二十九出-与之大夫" aria-hidden="true">#</a> 第二十九出 与之大夫</h2><p>【步蟾宫】〔生新衣巾上〕故友相遭情分大。志同升荐我公家。从今好撇旧生涯。吿了当年乞假。</p><p>小生幸藉淳于兄弟一见相欢。故交恋恋今早主上召他相见。其间便推毂小生。那靑竹棒生涯敢丢下也。〔淳于二使捧冠带同上〕</p><p>【前腔】自是君王恩宠大。但淳于开口称嘉。〔生接介淳〕兄长。为君乞得好乌纱好把头颅洗刮。</p><p>大兄便可换了冠带。〔生换介〕多谢吾兄。俺齐人不才。恐为衣冠之玷。何以相荐。乞道其详。〔淳〕俺淳于髠一日而进七士。都是兄辈。兄何太谦至此乎。</p><p>【锦缠道】进公家。不终朝七贤并拔。较吾兄应是没争差。暗想着辟门远选举风遐。到而今问甚的莘犂渭涯。可知道恁胡涂总是鱼虾似兄辈煞无瑕。可正是出骊黄天闲之马。幸龙颜喜有嘉。便敎你大夫衔挂。看这红袍绣补背胸花。</p><p>〔生〕感君荐拔。小生拜谢。</p><p>【前腔】恁稽滑。贱齐人品题便佳。竹枝儿时运却当发。对君王把声价高夸。感你好淳于高谊无加。那似恶王驩郊外凌咱。今日里也风华。好制着新官头踏。慢昂昂大步蹅。炼几句大夫说话。到寒门便写着世卿家。</p><p>〔淳〕家僮看酒。为齐人老爷称庆。〔生〕俺蒙君之荐。又叨君之酒乎。〔仆持酒上淳送介〕</p><p>【前腔】喜无涯。弟兄每双双起家。持杯酒相奉煞喧哗。旧衣衫都一一留他。须敎俺好儿孙把世德相夸。可道立荣名小耻非瑕。明日去开衙。拜公卿纷纷都下榻。便王驩辈须敎荆请咱。觑了这人情笑杀。可道当今底是识乌纱。</p><p>〔生〕此种世情。俺当初分袂时早已窥破也。</p><p>【前腔】慢提他。论人情一些儿不羞。当初的分手走天涯。早见破了没得瞒咱。〔背介〕猛想起簇簇新夫人在家。他可也眼睁睁盼着京华。忘不了俊娇娃。亏杀他双双肯嫁。索传将小绛纱。应写着夫人福大。看墦间夫壻也撑达。</p><p>不才怕家下二妻牵罣。索将喜信报他。兄处有人。可借一个前去。〔淳〕兄请修书。小弟着人领去。家僮。可把酒席收下。就你领书前去。〔仆应介生修书读介〕不才夫齐人顿首二位贤卿夫人妆次。匆匆出户。我心伤悲。幸藉淳于厚友。荐于公庭。拜大夫之职。不日旋里。可无念也。昔闻夫人责我以晏婴御者。今当不媿之。弄璋果否。幸姊妹各自珍重。以慰旅人。不宣。〔付仆书介〕可往齐东访问我家投下。〔仆应介淳〕大兄好是多儿女之情。〔生笑介〕正所谓未免有情。谁能遣此。〔淳〕明日早朝。便当谢恩。俺与兄长同去便了。</p><p>【古轮台】〔合〕宠褒嘉。从今更要脸皮花。好官已做由人骂。沿门徧国。托钵吹箎。都交与后辈生涯。吐气扬眉。靑云激励。却怜小友尙穷乏。想东郊之地。马足儿应复相踏。休忘了靑山。乞候红颜。瞷际黄昏讪罢。不觉事情遐。羞重话。怕传闻笑落士夫牙。</p><p>【尾声】〔淳〕今朝方得乘车马。象简朝衣气象儿达。〔生〕这是沐猴而冠井中蛙</p><p>本为东郭墦间客。</p><p>今日腰金还衣赤。</p><p>自是男儿不可轻。</p><p>莫为妻妾将人啧。</p><h2 id="第三十出-郁陶思君尔" tabindex="-1"><a class="header-anchor" href="#第三十出-郁陶思君尔" aria-hidden="true">#</a> 第三十出 郁陶思君尔</h2><p>【一江风】〔旦抱子上〕自伤心。抱着婴儿寝。独自捱衾枕。望知音。他浪走都城。辜负春如锦。何时返故林。何时返故林。那堪夏复侵。叹双颐泪点儿时时浸。</p><p>〔淸平乐〕良人去久。没个人儿走。风吹榴花红欲剖。问道儿家知否。夏来春去心伤。空帏有妹凄惶。索乳娇儿正小。求名夫壻难量。自从夫君去后。春间添下孩儿。忽忽时光。又方初夏。虽然有妹相解。看他暗裏也自伤情。当此绿暗红稀。好是心情不快也。〔小旦上〕</p><p>【前腔】没佳音。空盼庭槐荫。夏日长偏甚。解伊心。强自欢颜。玉筯心中飮。何时再抚琴。何时再抚琴。堪怜剩绣衾。怪流莺枝上啼难禁。</p><p>〔旦〕呀。妹妹来也。妹妹。他去秋一别。又是初夏。可为甚没个音书来也。〔小旦〕姐姐。正是如此。我也为此记挂。</p><p>【六犯宫词】〔旦〕日长无奈。空闺自寝。底是频推鸳枕。出门闲步。伤情怕的登临。乳燕空梁际。新蝉高树阴。频回袖。慢开襟。为君稚子不胜禁。着甚么秋风夫主驰千里。到今日远道音书抵万金。还嗟当日墦间苦寻。把亲亲逼去踪难审。闷愁侵。红飘绿暗。风雨几回心。</p><p>【前腔】〔小旦〕怜予贤姐。强加餐飮。谁解离怀更甚。思君心事。敎人更自沈吟。爱妾眉方翠。怜侬筓未簪。时偷语。慢言心。道恩情更比姐还深。想着你风姿款款携红袖。便敎俺雨泪些些滴素襟。秋中别去。伤情至今。恹恹弱息愁难任。恨相寻。春花夏月。肠断为佳音。</p><p>〔仆上〕忙传千里信。好慰一家心。俺从都城至此。访问得他家在此径中。则索径入。〔进见介〕二位夫人。齐人老爷做官了。有书寄上。〔二旦拜介〕谢天谢地。做了官也。〔拆书介〕劳你了。知他荣归有日。俺不复回书。倘你去后。他尙在都城。索与寄一口信。说春间添一公子。俱幸平安便了。</p><p>【风入松】〔旦〕闻他今已列朝簪。欢喜也妻男藉荫。待归来相与同之任。且和咱传语那知音。道稳却梦兰嘉谶。〔合〕相盼着锦衣临。</p><p>【前腔】〔小旦〕还亏杀中庭一泪动伊心。发愤去叨咱福荫。一回头便觉惊人甚。俺俊眼儿可也煞堪钦。选得个良人直恁。〔合前〕</p><p>【尾声】玉音知尔没遐心。道便归家俺回书没甚。则一个口信相闻你要记的审。</p><p>夫壻京师纔有书。</p><p>数行速寄为怜余。</p><p>自此不须相讪泣。</p><p>归来应有七香车。〔共下〕</p><h2 id="第三十一出-而独于富贵之中有私垄断焉" tabindex="-1"><a class="header-anchor" href="#第三十一出-而独于富贵之中有私垄断焉" aria-hidden="true">#</a> 第三十一出 而独于富贵之中有私垄断焉</h2><p>〔王驩上〕俺右师王是也。自拜今职之后。权柄独窃。富贵莫伦。举朝皆吾门下。怎耐淳于髠这油嘴。把齐人荐之我主。拜为大夫。我想此人妩媚入时。机谋善世。若一见用。必夺我权。又闻得他两下私谈。道俺曾于墦间辱他。说一样旧交。偏淳于有情。独俺王驩薄幸。俺想起来。墦间并未会他。是了。那日与田大夫往祭。有一汉子乞食。说有些认得我。可就是这花子也。咳。齐人齐人。非俺那时不认得你。你今日富贵。那些小齐人你也不认得了。近闻有一垄断在于国中。先达高贤欲尽四方之利者。往往登之。俺不知在于何所。又被这厮打听着了。道今日自往据之。俺索去争将来也。〔暂下生红袍率众扮皂隶持棍拥上〕下官齐人。蒙淳于兄荐引。拜为大夫。仕路相羁。别妻妾已是年余了。前日差人回来。传一口信。说已添一孩儿。也是俺旅中一喜。近闻有垄断在于国中。颇是要利之快捷方式。集膻之总途。俺已窥见其路。卽索往登之。以招海内。昨闻得王驩那厮要来抢据。俺特命隶人执棍以待。一路而来。已是垄断之间也。</p><p>【北南吕一枝花】势利的老乡绅。钻刺的眞英俊。却待要乘高呼。造下了这利名墩。罔市趋膻。并没得他人分。却把那普人间食货一齐吞。暂留在齐国荒芜。又撞着我齐人开垦。</p><p>左右。则索鼓吹起来。扶俺老爷上去也。〔众鼓乐扶登介〕</p><p>【梁州第七】望巍巍峻如千仞。黑簇簇密若层云。跃双靴扑的尘埃震。千家俯伏万灶纷纭。士夫仰止。编户奔屯。其东则丝和漆声色乡村。其西则纑与谷玉石乾坤。其南则锡和金姜桂通津。其北则马和牛旃裘邦郡。其中则他与我货殖衙门。高蹲远引。利场中竖的这旌旗峻。贱丈夫把财利尽。怕甚么岩壑英灵移却文。好个齐人。</p><p>〔王上介〕呀。齐人却早到也。你那乞人快些下来。让俺王爷登者。〔生笑介〕我把你这个无情汉倒不请罪。开口便要骂人。俺怎的肯让你也。</p><p>【牧羊关】捷足无人分。高才自不羣。谁着伊早不来奔。这可不是那东郭间古冢荒村。使不得那威风儿发愤。您可也听着咱高处哂。凭着俺上头嗔。闭着口望着风儿忍。王驩。这的是宦途中难认眞。</p><p>〔王〕气杀我也。全无朋友之情。便不然也分一甲儿与我。〔生〕则你有朋友之情。教左右。须索周围守着。没得那厮上来也。</p><p>【四块玉】并非俺嫡子孙。又非俺亲支胤。却教俺已定山川鼎足分。你个大老先生可也十分蠢。谁肯把好田园不较论。可知道得寸也王之寸。痴人。请回了俗士轮。</p><p>〔王〕少不得你日裏登。我夜裏也登。你今日上。我明日也上。〔生〕这却由你。则这会儿你休指望者。</p><p>【骂玉郞】便教伊三更半夜偷来问。不是那吕叟怎到的渭河滨。可正是堂阜间也索夷吾认。更何人指此津。君君君。君来时怕变作深深囤。</p><p>【玄鹤鸣】呀呀呀却分明窥见其门。笑儿曹偏生不认。不道小人每近市心偏稳。便千金不换却晏婴邻。道甚么朋友之情相允。可待要独占了颍上分金管仲墩。不索你垄头寄信。俺自道得垄为尊。</p><p>〔王〕我便拚个面皮撺上来也。〔生〕左右。将棍子打者。〔众舞棍介生笑介〕</p><p>【隔尾】笑墦间早不留贤俊。却垄上偏来混主人。这盗跖东陵怎相逊。尔自轻身。吾非太峻。俺呵。垄断上翼子贻孙索吏隐。</p><p>〔王欲上众乱棒打下介生〕为这厮搅了半日。未得尽观。俺试一纵目者。呀。是好大观也呀。</p><p>【乌夜啼】是洋洋哉大邦雄郡。可隐隐的鲁国吴门。问四方垄断未全湮。怎三齐只有一方儿顿。自立乾坤。尽处堪蹲。这老齐人骂小齐人。俺眞光棍打虚光棍。挣得个一天虎踞。万货鲸呑。</p><p>【尾煞】喜东郊别业堪肥遯。待妆点烟霞傲隐沦。栽了些碧桃绿柳添风韵。想着那贪污要津。无廉庶尹。有谁人垄断上不相屯。倒归来下边儿盹。〔共鼓吹拥下〕</p><h2 id="第三十二出-右师不悦" tabindex="-1"><a class="header-anchor" href="#第三十二出-右师不悦" aria-hidden="true">#</a> 第三十二出 右师不悦</h2><p>【临江仙】〔王众随上〕为问谁将垄断抢。儿曹大是无良。今朝断送入燕邦。敎他易水上。魂气去茫茫。</p><p>俺子敖。怎耐齐人据其垄断。不与同登。今日闻燕王失道。让国于其臣。子之北面而拜。君顾为臣。吾王命俺与多官商议。遣将伐之。俺不免就保荐齐人。着他前去。他只可统领花子沿门乞食。怎做得将军去伐人国乎。天生成是送了命也。只待众官到来。便一力称赞便了。</p><p>【谒金门】〔田戴上〕同酌量。伐国应难卤莽。仁义先声须大将。还应仔细讲。</p><p>下官田戴。主上伐燕一事。着与右师商之。则索进见。〔见介王〕老师。主上伐燕。必须大将。俺仔细看来。无过齐人。则索保奏他便了。〔田〕齐人卽前日乞于墦间者乎。〔王〕然也。〔田〕这怎么使得。那有乞人做得将军之理。〔王〕他做得大夫。怎做不得将军。〔田〕万一致败。恐损国威。〔王〕你这老师又太认眞了。国威便损损何妨。门生实有一心事。要藉此断送他。望老师成之。〔田笑介〕使得。使得。</p><p>【前腔】〔淳于上〕尧舜燕君大妄。汤武吾王痴想。底是为人轻自奬。燕齐知没两</p><p>〔相见介淳〕齐欲伐燕。谁可往者。〔王〕小弟商议。惟齐人兄长可往。〔淳〕子敖差矣。你与俺共他贫贱相交。怎不晓他为人。这个怎么去得。〔王〕他去不得。谁又去得。〔淳〕我看满朝中惟章子可以去得。〔田〕淳于老先生。头一阵便着齐人老先生试试何如。〔淳〕你这老先生又差了。岂不闻将非其人。以国与敌。岂可以人国侥幸乎。〔王〕齐人旣做不得将军。你又何为荐他作大夫。〔淳〕岂不闻寸有所长。尺有所短。孟公绰为赵魏老则优。不可以为滕薛大夫。齐人兄长固文士非将才也。且子敖与他贫贱之交。奈何欲置之死地乎。〔王〕此是兵法所谓置之死地而后生。置之亡地而后存。且俺为国家择将。岂能顾其所私乎。〔田〕右师兵法数语。又酷似淳于老先生口角了。〔淳〕田老先生。不知俺淳于髠小事滑稽。大事不滑稽。〔王〕也不必多言。你自举章子。俺自举齐人便了。</p><p>【柰子花】〔王田〕论齐人可以擒王。在同朝也都推让。师中长子谁相抗。管成功追踪师尙。非浪。尙记得墦间悲壮。</p><p>【前腔】〔淳〕论兴师岂是寻常。将非人国还沦丧。伊家杯酒虽豪放。怎轻充伐燕之将。非强。那章子才猷克壮。</p><p>俺自去荐章子便了。如何家国事。却作等闲看。〔下王〕他不别而行。径自保荐章子去了。俺便来保奏齐人。看他造化。君王取那一个也。</p><p>可奈淳于不比周。</p><p>却敎章子帅貔貅。</p><p>明朝请旨令伊往。</p><p>为问先生可止不。〔共下〕</p><h2 id="第三十三出-谗" tabindex="-1"><a class="header-anchor" href="#第三十三出-谗" aria-hidden="true">#</a> 第三十三出 谗</h2><p>【生查子】〔扮黄门官上〕齐起伐燕谋。还向多臣叩。大将故难求。索听阶前奏。</p><p>俺齐之黄门官也。我主伐燕议将。则索俟候多臣。呀。却早淳于主客来也。〔淳朝服上〕</p><p>【前腔】伐国用深谋。况乃燕齐斗。章子武功优。自合为戎右。</p><p>俺淳于髠保荐章子伐燕。则索进奏。〔入奏介〕主客臣淳于髠为遣将伐燕。有表章奏上。〔黄〕主客请就此披宣。〔淳奏介〕</p><p>【桂枝香】臣髠稽首。短章披奏。虽然之哙狂愚。未易甲兵驰骤。索精求贤将。索精求贤将。鹰扬前后。壮猷天就。统貔貅。直走幽燕道。歌旋易水头。</p><p>〔黄〕主客所荐何人。〔淳〕章子也。〔递表黄持下介淳〕想主上必然允从也。王驩。王驩。你也虚用心了。〔黄上〕主君准奏。着章子卽便统精兵二十万前往伐燕。不得稽迟。便劳主客淳于先生喩之。〔淳谢恩介〕从教得燕土。自此倍齐邦。〔下王朝服上〕</p><p>【神仗儿】君门速走。君门速走。丹墀忙叩。把齐人保奏。管敎他舆尸授首。看垄断独吾游。</p><p>〔入介〕右师臣王驩为遣将伐燕。有短章奏上。〔黄〕右师所荐何人。〔王〕齐人也。〔递表黄收介〕纔方淳于主客已荐章子。主君允从了。〔王〕主君允从了。旣已披宣。则索进上。或者又点一个副将也不见得。〔黄〕如此待本官达上。〔下王〕这厮大是用心。又早奏了去也。〔黄上〕主君准奏。着齐人统十万精兵。助章子进讨。不得有违。〔王谢恩介〕</p><p>伊曹虽则据高陵。</p><p>可是而今让予登。</p><p>十万甲兵送燕土。</p><p>此时应释我心憎。〔下〕</p><h2 id="第三十四出-托其妻子于其友" tabindex="-1"><a class="header-anchor" href="#第三十四出-托其妻子于其友" aria-hidden="true">#</a> 第三十四出 托其妻子于其友</h2><p>【玩仙灯】〔淳带仆上〕红树万山秋。痛故国征人分手。</p><p>王子敖为争垄之故。遂陷齐人大兄远去伐燕。相知契友反面一至于此。本待相饯郊关。想他必来言别。或有密嘱。则索备酒在此俟候。左右。看齐人爷到来。卽便通报。〔生带仆上〕</p><p>【小蓬莱】巧宦待将垄守。谗人又送燕游。谊高朋友。情沾儿女。特为干求。</p><p>子敖陷我征燕。闻命卽当赴敌。奈妻儿远在故乡。令人忆念。特此托与淳于兄。教他时时着人一看。通我音问。聊宽游子之肠。来此已是。则索直入。〔见介淳〕大兄。小弟闻子敖之议。卽便先举章子为帅。不想君王听他言语。又点兄助阵。远去异国。为之奈何。〔生〕感兄至谊。笑彼险情。千里之行。我所不惮。只家下两个女子。尙未接来。近又添一小犬。好生记挂。不才此行。愿得足下时遣一力。逹我音问。慰彼闺人。故此造府奉陈。幸为留意。〔淳〕老嫂越在故乡。闻此信息。不免萦怀。小弟卽当遣人相慰。兄幸放心前去。无以为念。本欲相饯国门。旣幸辱临。敢此致祖。左右。看酒过来。〔奉酒介生〕淳于兄。不想子敖为人刻薄。一至于此。〔淳〕此兄盖天资残忍人也。然今世交情。大都如此矣。</p><p>【五供养】〔生〕穷时知旧。历徧风霜老几春秋。平居相慕悦。握手话绸缪。泣天盟誓。道生死不相背疚。一临小利害。顿变大仇雠。下石何难。反唇煞骤。</p><p>【前腔】〔淳〕由来亲旧。谁念平生几个千秋。山川何足险。云雨未云缪。谷风诵罢。便发愤绝交非疚。谁怀仲叔谊。尽作膑涓雠。隙末如常。凶终非骤。</p><p>〔生〕淳于兄。这也不须谈了。只所托妻孥。幸为靑眼。</p><p>【江儿水】薄道休污齿。高情幸挂眸。盈盈弱息堪回首。哇哇小犬知安否。重重雅谊惟君有。为此怀惭启口。但得内顾无忧。一任边疆堪走。</p><p>〔淳〕此自是弟事。一言旣许。有如白日。</p><p>【前腔】室子须愁梦。征人慢泪眸。一言旣肯君前首。千金一诺公知否。咱两人意气从来有。且自开颜笑口。待慰红粉人忧。索遣纪纲仆走。</p><p>〔生〕如此多感。就此别君去矣。</p><p>【玉交枝】淸霜时候。控征鞍幽燕浪游。丧家一似累累狗。不堪听画角边愁。干城慢拟兔罝休。云山早是鸿来又。持别酒不禁泪流。知甚日归来故丘。</p><p>〔淳〕此行勉立奇功。小弟肃听佳报。</p><p>【前腔】前途难候。好加餐功成燕游。奇勋应似韩卢狗。索驱将东郭■〈鵕，兔代鸟〉愁。黄花待折祖行休。红英满拟称觞又。叹岁月车驰水流。嗟故友登山涉丘。</p><p>〔生〕王程有限。就此分手了。</p><p>【鹧鸪天】南箕掉舌陷修矛。北地临戎媿壮猷。东国樽罍叨密契。西风鞍马忆娇柔。〔淳〕落叶静。语虫啾。雁山辽水路悠悠。靑茅问楚余风在。莫恋繁花燕市头。</p><p>故友一朝顿别。</p><p>何堪黄菊秋风。</p><p>丈夫岂能无泪。</p><p>泣向相知寸衷。〔共下〕</p><h2 id="第三十五出-为将军" tabindex="-1"><a class="header-anchor" href="#第三十五出-为将军" aria-hidden="true">#</a> 第三十五出 为将军</h2><p>【金钱花】〔众扮军卒上〕孤城九月江干。江干。将军泣别加餐。加餐。秋容一带白云湾。城儿外水潺潺。眼儿下泪澘澘。</p><p>咱每征燕士卒。相随主帅齐人。接应章子之军。早则主将到来也。〔生戎妆一卒捧戟一卒佩剑鼓吹同上〕</p><p>【满庭芳】〔生〕纔下墦间。方登垄断。西风又送边关。权奸嫉妬。戎马四郊环。为问玉人佳否。到如今望断云鬟。从军苦。黄花绿野。画角促龙幡。</p><p>何事同朝偏妬人。驱来作将渡关津。一鞭已出临淄路。南北东西游子身。俺齐人。为因争垄。遂致伐燕。俺虽不娴武事。却有章子前驱。不足为意。但俺与室子相别。已是数年。今又帅兵异国。兀的不老却人也。王事劳我。则索前往。将士趱行。〔众应鼓吹行介生策马介〕</p><p>【朝元歌】淸霜景残。游子愁肠绾。金风候阑。将士心情散。幸有前驱。不须遄赶。对着旌旗自报。如此容颜。何当甲兵驱十万。举目送飞翰。低头觑马鞍。〔合〕师中兴叹。怕老却朱颜归慢。</p><p>【前腔】〔众〕着甚将人涂炭。繁花满目斑。野草对人闲。战马声悲。将军泪掩。试听南飞之雁。千里云山。凄凄出关人自惮。室子绣衾单。征人铁甲蛮。</p><p>〔合前众作悲思介生〕呀。旣已至此。众士卒何得悲伤。须索翦灭燕邦。壮我齐国。俺老爷可也壮心陡起。眼泪旋干矣。取鎗过来。〔持鎗介〕俺齐人出关来好没丈夫气也。俺以匹夫作大将。统兵伐国。何所惮而若此乎。</p><p>【前腔】笑把黄金甲擐。当初曾乞墦。何似入燕关。儿女痴情。英雄笑眼。一霎风云变幻。〔舞戟介〕横槊翩翩。年来竹枝长不按。蛇已变龙看。男儿眞不凡。〔合〕师中回盼。正古戍斜阳云栈。</p><p>〔扮章子军接上介〕咱每章爷军士。奉主帅之命。迎接齐人老爷。〔生〕先归拜上主帅。候俺合兵征进便了。〔军应下众舞介〕俺大家杀上前去。</p><p>【前腔】也自雄风无限。逍遥岂所安。踊跃用兵还。万里长征。千人褊袒。为拯燕民之难。宝剑争弹。三齐壮夫谁不悍。歌舞过楼烦。萧萧磨室寒。〔合前〕</p><p>〔生〕雄心不觉从斯起。</p><p>短剑秋风过燕市。</p><p>一军亦复共豪雄。</p><p>可道男儿当若此。〔鼓吹下〕</p><h2 id="第三十六出-战必胜" tabindex="-1"><a class="header-anchor" href="#第三十六出-战必胜" aria-hidden="true">#</a> 第三十六出 战必胜</h2><p>【六么令】〔章子领兵上〕戎衣亲擐。听钲人击鼓升坛。鹰扬韬略素谙闲。征不服。取其残。临淄技击由来罕。</p><p>自家齐将章子是也。奉命将兵二十万进讨子之。复闻遣齐人相助。昨移下文书。约俺挑战。彼以奇兵从旁截杀。则索布下阵势。直逼燕城。一面待他兵到也。〔生帅众持竹棒褴褛上〕</p><p>【前腔】奇兵精简。尽诸军伐木持竿。十三篇兵法马前看。皆宿饱。尽朝餐。还敎翦此三日饭。</p><p>自家奉命助征。喜临燕境。昨移下文书章子军中。教他先驱诱敌。俺以练下家丁。各持木棍竹竿。从旁杀入。早是章子合围了。三军齐上。〔生众从旁绕章子军介扮子之败走上〕</p><p>【前腔】齐人煞诞。马牛风不及边关。无端侵越我江山。须血战。莫心寒。万不得已。便把这头颅送上何须惮。</p><p>〔对章子军战介生军从旁截杀介〕哫。子之那里去。〔子之败介〕呀。到当不过这一班花子兵也。〔败下生章见介章〕有劳助讨。大服奇勋。〔生〕偶尔随征。敢贪宏伐。〔章〕老先生。俺每就此追进城去。</p><p>【前腔】〔合〕谟谋相赞。好成功早把师班。看城门直入没遮栏。京观筑。凯歌还。干城今日差无赧。</p><p>相共扬威武。</p><p>成功堪列士。</p><p>不必问将军。</p><p>试听得胜鼓。</p><h2 id="第三十七出-为衣服" tabindex="-1"><a class="header-anchor" href="#第三十七出-为衣服" aria-hidden="true">#</a> 第三十七出 为衣服</h2><p>【长相思】〔旦上〕闷来添。病转恹。为念良人倦整奁。从他丝网黏。〔小旦上〕闷还兼。病亦佥。为念良人不卷帘。强将针线拈。</p><p>〔相见介旦〕孤帏转眼朔风天。我有行人远伐燕。双双姐妹拈针线。欲寄寒衣到塞边。良人一别数年。今又严冬时候。昨承淳于叔叔寄一信来。道良人以王驩嫉妬。作将伐燕。幸有章子前去。可以无虞。教俺不须记挂。但虽则如此。千山万水。经年累月。好是悬悬。当此寒天。俺姐妹念彼征人。共作寒衣一件。就浼淳于叔叔之人带去。教他转寄燕中。也尽俺一点心儿。孩儿已睡。妹妹。索与你挑灯了此。〔共做衣介〕</p><p>【二郞神】〔旦〕时光冉。自前秋轻抛轻闪。到如今又雪片纷飞时物敛。狂童嫉妬。诬他素解韬钤。去白草黄沙途路险。恨杀那王驩谗谄。泪痕淹。聊做件寒衣。慢把针拈。</p><p>【前腔】〔小旦〕鹣鹣叹和鸣未久。分飞荏苒。尽日朱扉空自掩。罗裙宽褪。湘腰更倍纤纤。数尽长更银漏点。捐膏沐晓妆不艳。正寒严。想起边尘。锁却眉尖。</p><p>〔旦〕想他相别数年。不知肥些瘦些。这是贴肉衣裳。不妨窄做一二分儿。〔小旦〕你看他墦间那般时节。尙自仪容恢伟。如今虽则离乡。亦已富贵。料男子心肠。不至消瘦。只索照常做去便了。〔旦〕你这话也说得是。</p><p>【啭林莺】英雄知是愁不沾。应他未改须髯。但魁梧体貌虽常俨。也须知有个凉炎。寒威言念。怕关塞风侵龙剑。暗中瞻。身裁模想。慢把绣绒添。</p><p>【前腔】〔小旦〕朝来飮食都不忺。问刀环应也难占。想闲花燕市知不欠。那风流敢待沾黏。芳心检点。以后逢郞休闪。料无嫌。吾家贤姐。常自意谦谦。</p><p>〔旦〕寒衣已成。须作一书寄之。〔小旦取笔砚介〕就请写书便了。〔旦写毕读介〕贱妾姐妹敛袵拜上郞君大夫麾下。前岁夏日领书。悉佳况。妾心甚喜。闻之淳于君。知为王子敖所陷。助征异国。妾姐妹终夜皇皇。念此寒天。聊奉粗衣一件。昔管大夫问楚包茅。齐俗以为美谈。愿我良人如是。淳于有使。藉手上闻不尽。〔与小旦看介小旦〕只消如此。姐姐便可封了。〔旦封介〕外面封字。你可写上。〔小旦写介〕</p><p>【啄木鹂】〔旦〕梅英绽。朔吹铦。未报音书空自歉。昔日个口信遥闻。今日里寸楮凭瞻。边笳戍火空相念。闺人梦度黄云堑。费春纤。七襄纔就。霜管更重拈。</p><p>【前腔】〔小旦〕情缘一心。事兼彼此。柔肠都不掩。诉衷怀姐姐亲书。再封题妹妹同签。齐都豪杰双双僭。齐姜文雅双双占。是无盐。才华相似。薄命怯柔纤。</p><p>【尾声】〔合〕两下裏都深念。为君枕席未曾沾。一夜裏缝就寒衣怯指尖。</p><p>〔仆上〕寒鸡催我去。饿马向人嘶。二位夫人。小人就此起身前去。不知有何分付。〔二旦〕淳于管家。俺有寒衣一件。家书一封。劳你带去。转付俺家老爷。若你去后。俺老爷将回京师。便候他到京付罢。〔仆接介〕知道了。〔二旦〕俺还有话说。</p><p>【香柳娘】见行人闷添。见行人闷添。音书相倩。闺中少妇无烦念。道双双喜兼。道双双喜兼。愁病未曾沾。饔飱也都赡。莫常怀镜奁。莫常怀镜奁。齐将丑歼。好敎功占。</p><p>〔仆〕知道了。瘦马堪乘去。啼鸡不耐听。〔下旦〕呀。天已明了。〔小旦〕这样长夜。不知不觉又亮了。</p><p>【前腔】〔合〕见光侵画檐。见光侵画檐。东方日渐。长宵不觉灰灯焱。把征夫远瞻。把征夫远瞻。霜月冷偏尖。沙场到还险。问何时卷帘。问何时卷帘。朱门望炎。红裙增艳。</p><p>十月闺人正苦寒。</p><p>何当夫壻跨征鞍。</p><p>一封聊写相思意。</p><p>不尽余衷泪眼看。</p><h2 id="第三十八出-谄" tabindex="-1"><a class="header-anchor" href="#第三十八出-谄" aria-hidden="true">#</a> 第三十八出 谄</h2><p>【似娘儿】〔生髭髯冠带众拥上〕灭国返临淄。今日裏是我之时。怕伐燕一节书靑史。道君王有意齐人伐取。章子因之。</p><p>〔减字木兰花〕家山太远。到得齐都心稍展。念我裙钗。谁为持将书信来。愁衷慢遣。奈此春寒犹未免。好是难捱。何日归看两女才。俺齐人帅师入燕五旬而举。藉章子之智勇。成不佞之功名。振旅献俘。君王大悦。加俺亚卿之职。好不富贵也。但别俺二女。已是多年。当初只传得个口信儿来。好是放心不下。待淳于兄来时。或者有个信息。未可知也。左右的俟候着。〔淳从人上〕</p><p>【北醉太平】喜平燕复旨。早振旅班师。君王大喜过前时。道成功一矢。而今宠命如章子。淳于故友欢来此。〔从人递寒衣及书介淳〕他闺中还有俏言词。索如今付之。</p><p>〔众禀生介〕淳于爷到。〔生迎介〕久违我兄了。〔淳〕幸喜收功。敬此趋贺。还有尊嫂去冬所寄寒衣及家报。幷以奉上。〔生接读介〕好聪明的女子也。兄请看一看。〔淳看介〕大兄眞福人也。〔生〕淳于兄。子敖陷我伐燕。欲假手于燕兵。以快私仇耳。谁想俺齐人伐燕。竟能胜之。〔淳〕正是这等说。前日邹国的老孟着孟子七篇。他也记你功。说齐人伐燕取之。〔生〕承贤者这等好意。我齐人也流芳百世了。烦他再把俺生平事迹一发记一记何如。〔淳〕这也不难。待我明日与他说。要他与你作传便了。〔生〕幷俺日后墓志铭。也劳一做更好。〔淳〕这也使得。〔田王仆从上〕</p><p>【么】羡功成飮至。致主上隆施。王驩不免愧当时。且牵羊献豕。从前光景休深懥。交情今日仍笃鸷。吾侪势利自如斯。任诸君笑之。</p><p>〔众禀介〕王爷田爷来拜。〔生淳笑迎入介生〕尙未过谢。何当先施。〔王〕有何薄敬。烦兄谢为。〔生〕伐燕成功。皆君一荐之力也。〔王笑介〕岂敢。〔田〕伯夷叔齐不念旧恶。怨是用希。敢以此言。献之座右。〔生〕田老先生俺齐人岂念旧恶者乎。今日故人依旧。我心实喜。〔王揖介〕大兄眞好大肚皮也。〔淳笑对王介〕他这回若再到墦间。您定然尊之首席了。〔众笑介生〕今日旣得家报。兼逢故人。敢以杯酒为欢。左右。看酒〔生把酒介〕</p><p>【桂枝香】玉音欢视。石交重至。仍如分袂之时。却忆布衣前事。匪相知挈之。匪相知挈之。终焉齐市。为人讥刺。慢衔巵。小怨应须释。深情故可思。</p><p>【前腔】〔淳〕畴昔之事。丈夫尝试。好寻旧日宗支。为谱生平姓氏。叹英雄末之。叹英雄末之。穷途顚踬。倒行逆施。更追思。也是奇男子。方为贫乞儿。</p><p>【前腔】〔田〕当初秋祀。翩然而至。此时豪气堪思。此日鄙人眞肆。媿当前失之。媿当前失之。而今惭懥。无颜相视。藉恩私。旧怨如冰释。新交似酒滋。</p><p>【前腔】〔王〕兄眞豪士。名光国史。于今功纪歌诗。向后恩留赠谥。倘墦间再之。倘墦间再之。淸尘恭俟。陈觞洗觯。好男儿。我固仓和获。那知雄与雌。〔众辞介〕</p><p>〔王〕为君不免还啧舌。</p><p>〔田〕须识此翁是豪杰。</p><p>〔淳〕丈夫自应有达时。</p><p>〔生〕犹喜诸公复相结。</p><p>〔王田淳先下生〕叫左右。可备香车二乘。明日齐东迎取二位夫人。一路上须小心服事者。</p><p>【一封书】思伊两美姿。风雪寒灯夜做时。殷勤寄所思。艳绝多情桃李枝。咱管子勋劳。应不媿他怀嬴策励。敢忘斯。好人儿太心慈。候尔鸾軿一谢之。</p><p>我固烈丈夫。</p><p>幸遇贤女子。</p><p>富贵深相念。</p><p>愿尔同来此。〔共众下〕</p><h2 id="第三十九出-妻妾之奉" tabindex="-1"><a class="header-anchor" href="#第三十九出-妻妾之奉" aria-hidden="true">#</a> 第三十九出 妻妾之奉</h2><p>【花心动】〔旦小旦上旦〕一转春风。又见鲜鲜花萼。人阻天涯。魂逐风尘。只恨少他一个。〔小旦〕泪珠姐妹双双堕。敢眉山一时蹙破。〔合〕鎭终朝金钱试卜。临风无那。</p><p>〔卜算子〕〔旦〕一别已多年。流水时光去。转恨当初去户时。不把人留住。〔小旦〕着甚瞯墦间。送上功名路。一刻相思不得来。此闷和谁诉。〔旦〕妹子。自从寒衣寄后。转眼又是而今。虽则孩儿稍长。不知良人已归国否。昨夜灯花颇灿。我又梦见他来接俺。敢目下有个喜信也。〔小旦〕姐姐。这都是记心梦。俺那夜不梦见他在家哩。如今那得来也。且和你中庭一望。</p><p>【驻马听】〔旦〕眼不停睃。小脚时时帘外那。只见桃花烂熳。柳叶阴森。竹影婆娑。云边夫壻可如何。身旁弱息同悲愕。不奈愁多。那顽皮稚子沿街掠。</p><p>【前腔】〔小旦〕不住嗟哦。间隔关津奈若何。一似云遮巫峡。雾隐秦楼。风阻银河。俺一双姐妹尙难过。他只身关塞堪愁么。日日蹉跎。无情无緖熏香坐。</p><p>【不是路】〔众作推车上〕奔走风波。两乘香车幽径过。人儿娜。淸畏人知隐苎萝。来此已是。直入则个。〔叩头背介〕好两位夫人也。绣裙拖。一双小脚些儿大。怪的东君记挂他。〔旦〕你是俺老爷差来的么。〔小旦〕老爷回国了么。〔众〕齐声和。俺老爷相请去都中乐。速将舆坐。</p><p>〔旦〕呀。原来回国了。谢天谢地。〔众〕老爷成功回日。都官升亚卿之职了。〔二旦〕做了亚卿了。</p><p>【榴花泣】〔旦〕中庭讪泣。激尔去关河。喜故友用情多。大夫拜下沐恩波。敎妻孥欢笑呵呵。遭逢网罗。恨权奸陷你去幽燕坐。听风声吓杀双鸳。喜归来为展愁蛾。</p><p>【前腔】〔小旦〕寒衣寄去。未审到君么。怨命薄。恨春蹉。怕到得相逢鬓已皤。幸今朝鱼乘相过。门楣喜多。这郞君嫁得堪人贺。坐朱轮不负相期。趁靑年好与同歌。</p><p>〔众〕二位夫人就请上车。老爷都城悬望。〔旦〕小公子还在那里耍子未回。索等一等。〔众〕夫人车儿先行一会。俺着一人抱了小公子随卽马上来也。〔旦〕这等你可小心看着。妹子。俺和你先上车去。〔上车介〕</p><p>【急板令】〔旦〕别柴扉双双笑睃。上香车盈盈慢那。把前后筹度。把前后筹度。想着墦间。渺若山河。望着都城。远在烟波。〔合〕从此去可再来么。不觉的暮光矬。</p><p>【前腔】〔小旦〕在车中衣衫慢拖。到朱门重裁绮罗。把道路经过。把道路经过。错杂繁花。嘹乱莺歌。几叠高峦。一派流波。</p><p>〔合前旦〕可到前边驿庭住下。待公子到来。一齐起身便了。</p><p>当初跣足走墦间。</p><p>今日车轮好面颜。</p><p>为问贵人妻与妾。</p><p>可曾东郭一回还。〔众作推车下〕</p><h2 id="第四十出-百工之事" tabindex="-1"><a class="header-anchor" href="#第四十出-百工之事" aria-hidden="true">#</a> 第四十出 百工之事</h2><p>【大迓鼓】〔扮木匠上〕学生善劈钻。公输作下。柟梓常抟。凭咱造彼轮和奂。丰屋翔天人壮观。〔合〕今日完工。领他花银小攒。</p><p>小子木匠是也。齐人老爷旧宅。教俺起造小小门面。却做了高房大厦。他不日与夫人来此。今日却教管家犒赏每人花银一两。桌面一张。好受用也。呀。却早泥水作头来了。</p><p>【前腔】〔扮泥水上〕学生善砌搬。傅岩徒弟。石块常抟。泥墙粉壁眞无算。运土输浆心喜欢。</p><p>〔合前〕小子泥水是也。齐人老爷旧宅。造作衙院。墙壁都是学生砌括。今日完工。领他赏赐也。〔与木见介扮裁缝上〕</p><p>【前腔】学生善翦纨。轩辕流派。衣服常抟。些须偷得绫和缎。孝顺家中老妈官。</p><p>〔合前〕小子裁缝的便是。齐人老爷与二位夫人广制新衣。紬绫缎绢约有千余件。今日完工。与木匠泥水一同犒赏。则索自领去。〔与木泥见介〕</p><p>【前腔】〔扮厨子上〕学生善做馒。易牙亲族。鱼肉常抟。鼻头时嗅葱和蒜。口嘴多沾咸与酸。</p><p>〔合前〕小子厨子的便是。齐人老爷日后新宅游耍。定咱整备筵席百余桌。便今日犒赏各色工匠的都是我小子整备。诸色都已买办停当。则索领赏去也。〔与众相见介〕列位老哥吃的桌面。都是小弟设法的。〔众〕亏你也。〔厨〕适纔落得馒头几个。哥儿每每人尝尝。〔众接食介〕好松泛的面食也。〔木〕我没得回敬。一把纯钢凿儿。送你拿去打刀。好切下饭。〔厨〕多谢了。〔裁〕我落得一块花缎儿相送。好拿去做个荷包。〔厨〕多谢了。〔泥唾介〕我要做陈仲子出而哇之了。〔裁〕怎的唾将起来。〔泥〕我没得回敬。用唾还他。也罢偷得一块铜瓦儿。送了哥罢。拿去好与老嫂绩麻。〔裁〕又道是妻辟纑。〔厨〕多谢了。〔木〕列位老哥且休闲说。我想齐人老爷当初好不低微。如今堂高数仞。食前方丈。好不富贵。那一个不叫老先生老大人。当初那话儿再也不提起了。〔泥〕如今人都道他是个能人。是个豪杰。欣羡不了。还提那话。〔厨〕且不要说别的。只我小弟办的筵席。他当初要吃块骨头儿也不能勾。〔裁〕就是这衣裳。如今要俺做这许多。当初挂着一半破叉袋。哩〔众笑介〕活作怪。这样花子会做官。我每木匠泥水裁缝厨子做吏部天官也做不住哩。如今且去领他银子桌面来。慢慢也图个纱帽戴戴便了。〔笑行介〕</p><p>【北淸江引】〔木泥〕咱每两个难相判。彼此功居半。他将瓦砾搬。你把木头断。〔合〕喜今朝共将他老酒灌。</p><p>【么】〔裁厨〕咱每两个虽相判。一样心多算。他偷鱼四五盘。你落绢两三段。〔合前共下〕</p><h2 id="第四十一出-其妻妾不羞也" tabindex="-1"><a class="header-anchor" href="#第四十一出-其妻妾不羞也" aria-hidden="true">#</a> 第四十一出 其妻妾不羞也</h2><p>【传言玉女】〔生众拥上〕富贵无涯。那似当初乞丐。朱门棨戟。画栋雕檐潇洒。男儿撑达。又喜値夫人少艾。把珍羞试设。用娱娇黛。</p><p>劝君不必笑齐人。今日齐人意气新。蛾眉共赏三更月。豹变还惊一世尘。下官齐国上卿齐人是也。自从伐燕而归。从亚卿连升今职。宾友俱至。雠怨皆忘。王子敖半路请荆。田大夫一时倾盖。前者着人去旧宅迎我夫人。今已到久。此地新室方成。颇称壮丽。只前日着人去。将旧宅一带房屋尽买。广其基址。创为别宅。亦已完工。待秋凉之后。与二位夫人同去一游。今日正当长夏。叫院子备下筵席。与二位夫人赏荷。院子。筵席可已完备否。〔众〕俱已齐备。〔生〕可敲云板。请二位夫人出来。〔众应请介二旦冠服侍女同上〕</p><p>【疎影】别离多载。喜香车接至。再匀恩爱。淡扫蛾眉。巧妆时样打扮。十分娇态。〔生望介〕立而望之偏齐整。羡你个靑年奶奶。〔合〕祇为槐影荷香。暂步绣帏之外。</p><p>〔相见介生〕别我芳卿已数年。〔旦〕不觉时光几度迁。〔小旦〕却喜红颜正未老。〔生〕共尔荷花六月天。夫人。今日丈夫何如也。〔摆介小旦〕又来骄妻妾了。〔生笑介〕夫人。新荷香极。与卿一玩。怎不教儿子出来呢。〔旦〕他六七岁的人。晓得甚的。教侍女每与他后边水阁戏耍。〔小旦〕况且是个顽皮。这酒席不禁他打搅哩。〔生〕夫人。岂不闻寕养顽子。莫养呆子。侍女每且取酒过来。〔生二旦递酒介〕</p><p>【画眉序】〔生〕画槛正荷开。邀尔夫人出闺外。看餐霞飮露。朝烟暮霭。恰正似两两红妆。对着俺亭亭靑盖。〔合〕疎帘冰簟熏风快。满堂上笙箫一派。〔仆上〕</p><p>禀爷。淳于老爷请明日赏荷。〔生〕知道了。〔仆应下〕</p><p>【前腔】〔二旦〕羡此俊多才。又早公卿绮筵待。果而今显者时时相拜。也不必夸俺荆裙。信得过交他冠盖。</p><p>〔合前仆上〕禀爷。王右师老爷和田爷请后日槐亭筵宴。〔生〕知道了。〔仆应下〕</p><p>【前腔】〔生〕笑眼问金钗。今日夫君可豪迈。只重重请帖。肚皮愁隘。常则是纔唱鸡人。端的有成阴鹤盖。</p><p>〔合前仆上〕禀爷。公行氏各位爷请后日筵席。〔递帖生看介〕通家眷晚生公行子东郭氏景丑氏陈贾盆成括沈同时子仝顿首拜。右启上大柱国齐翁老先生大人台下。怎么好。后日是王右师和大夫相邀。俺已许了他也。〔仆〕俺家列位老爷说。若后日有人相请。便迟一日。望齐人老爷赐顾。〔生〕旣如此。知道了。〔仆应下〕</p><p>【前腔】〔二旦〕不住有人来。尽处开筵似相赛。笑而今口腹不愁饥坏。多则是故友称觞。又添得新交倾盖。</p><p>〔合前生作醉态介〕竟醉矣。竟醉矣。〔小旦〕醉了去睡罢。将养着精神。明朝好赴宴也。〔生〕未也。俺还要做一故事。与二位夫人一笑。〔旦〕做甚的故事。〔生〕可便是您当初张俺的故事。我想你虽看见。你妹妹还未看见哩。〔小旦〕如今做了官了。还好做这花脸勾当。〔生〕你妇人家自不省得。当今仕途中。那一个不做这花脸勾当乎。你且不要阻俺高兴。我旧衣钵都带在此。待我妆扮起来。〔生取棒碗破衣出介小旦笑介〕啐。好不识羞。这些物件。当眞还藏在这里。〔旦〕这是他祖宗三代遗下来的传世之宝。〔生笑介〕你且不要笑人。只要你的令郞学得我这令尊。倒也通得哩。〔二旦〕俺的公子是有志气廉耻的。不学你这花子勾当。〔生〕罢了。把本来尊号一发都叫出了。且待我除下纱帽。脱了圆领。作一个旧齐人也。〔下纱帽旦持脱袍小旦持生仍扮前乞态内作细乐介〕</p><p>【滴溜子】〔生〕破木椀。破木椀。却还留在。靑竹棒。靑竹棒。不曾蛀坏。暂把簪缨一改。披上了破衣儿和布袋。且自浪游东郭之外。</p><p>〔向二旦乞介〕奶奶可怜见那。〔二旦〕拿些米来赏他。〔贴花衣金冠扮小公子上〕</p><p>【水底鱼儿】水阁嬉来。见堂前锦席排。呀吾家奶奶。对花子笑颜开。</p><p>〔生向子笑介〕公子赏些儿么。〔旦笑介〕儿。可认得这是你爹爹。〔子笑介〕当眞是俺爹爹也。你做老花子。俺做个小花子跟着你。〔脱衣持棒作乞态介二旦笑介〕啐。不长进的。好样不学。学这花脸。</p><p>【鲍老催】口儿笑坏。口儿笑坏。一双乔梓眞奇怪。老爷扮得寒酸态。还添他贤公子妆着赛。墦间光景浑如在。当时只没这小乞丐。这的是英雄槪。</p><p>〔旦〕换了罢。〔生〕未换哩。直待你中庭相泣哩。〔小旦〕眞是醉哩。好好的官儿。做这等模样。〔生〕还是俺儿子聪明。接得俺爹爹的脚也。你每两姐妹。怎生还不讪。还不哭。</p><p>【双声子】中庭讪。中庭讪。那言语发得太。还相泣。还相泣。那眼泪流得快。应须再。应须再。反欢待。反欢待。笑人情世故。两个裙钗。</p><p>【尾声】〔二旦〕郞君好个冠裳客。一班侍女口都歪。笑道这样公卿也少见来。〔二旦各持冠裳共大笑下〕</p><h2 id="第四十二出-所识穷乏者得我与" tabindex="-1"><a class="header-anchor" href="#第四十二出-所识穷乏者得我与" aria-hidden="true">#</a> 第四十二出 所识穷乏者得我与</h2><p>〔扮前二小齐人乞态上〕可叹终生长是贫。知交富贵不相亲。困时尽道无相负。旣达何曾有一人。俺小齐人便是。七八年前与齐人大哥王驩淳于分别之后。连叫化也没得叫化。可道做头的去了也。三年前闻得王子敖亦已富贵。径去见他。倒被他一顿抢骂。后来闻得淳于也富贵了。待去见他。又恐怕做人一样。因循不果。今闻得齐人大哥亦已富贵了。他是个有义气的人。料不相负。只得远远来此。闻他不日要往旧宅游耍。俺那里又跟去见他。只索趁他在此时节。竟求一见也。</p><p>【北端正好】笑男儿长贫贱。无食吃没得衣穿。故交发达还谁绻。抺下了当时面。</p><p>【滚绣球】当初呵。分离各一天。相誓毋心变。到如今只独自朱门宴。管甚旧知交没粥无饘。都则是贱羊斟似宋臣。那些儿饭翳桑等赵宣。只守着一家宅眷。恣情的餍膏粱笑把髯掀。功名冯妇狥人惯。学术杨朱为我偏。缓急无援。</p><p>【叨叨令】瞧着那珠儿玉儿有的痴痴呆呆的羡。造着那堂儿室儿常则周周围围的转。问着那风儿水儿早则搜搜寻寻的徧。护着那孙儿子儿直恁思思量量的倦。兀的不是笑杀人也么哥。兀的不是恨杀人也么哥。但遇俺朋儿友儿却便憎憎嫌嫌的见。</p><p>早来到俺大哥府前也。〔仆上〕谈笑有贵客。往来无乞人。花子那里走。〔小〕大哥。我每是你老爷故友。特来求见。〔仆〕我老爷有你这样的故友。〔小〕你不信。但去禀看。〔仆〕也罢。我去禀看。〔下随生上〕我怀管鲍谊。此道今人鲜。笑彼轻薄儿。还复自黾勉。快请进来。〔仆请二小进见介生〕兄弟。怎么还是这等。叫院子。快取衣巾来。与二位换了。〔二小换谢介〕多谢老长兄。〔生〕好说。请坐下细谈。〔二小〕自别大兄之后。一发贫困了。</p><p>【倘秀才】当日呵。肉和鱼些须有缘。别后呵。汤和水干海口涎。那先达无情面孔坚经营过兔犬。毒害抵鹰鹯。兀的是今人义鲜。</p><p>〔生〕说起眞可怜也。叫院子。可设法酒席端正。卽便请二位夫人来见。〔旦小旦上〕为念贫贱情。还将妻子见。〔二小见介〕尊嫂请上。待小叔二人拜见。〔生〕只常礼罢。〔小〕如此请上些。二位嫂嫂拜揖。〔二旦〕二位叔叔万福。〔小〕嫂嫂请进。〔生〕夫人便可叫侍女每设办下饭。二位叔叔饥了。〔二旦〕晓得了。〔下小〕哥哥。似你这样的人千古少也。</p><p>【滚绣球】风霜节独全。金石盟偏践。解下俺旧鹑衣新衣恋恋。便敎俺那侍妾每准备着开筵。咱脏神儿敢梦羊。你兽人儿尽给鲜。又敎着闺中僊媛。双双的共出华轩。笑将咱叔叔深深拜。可是你哥哥嫂嫂贤。委实超然。</p><p>〔生〕兄弟。俺还要与你每做一个官儿哩。〔小〕多谢兄长。天下有这等好哥哥也呵。</p><p>【白鹤子】则笑俺兄弟争如越石父。单羡你大义偏超平仲先。眞个是侠气千秋。端的有热肠一片。</p><p>【煞尾】走尽了东西南北将咱谴。受尽了冷暖高低没个怜。休提那软设设纱帽儿加。且把你美甘甘筵席儿卷。〔共下〕</p><h2 id="第四十三出-殆不可复" tabindex="-1"><a class="header-anchor" href="#第四十三出-殆不可复" aria-hidden="true">#</a> 第四十三出 殆不可复</h2><p>〔扮二院子上〕有才人服事。无才服事人。咱每齐人老爷的院子是也。老爷旧宅改作大院。亦已完工。自从新秋和夫人都中来此。暮乐朝欢。前歌后舞。好不受用。近乃暮秋之时。老爷忆起贫贱之事。要与二位夫人东郭一游。兼之祭祖。昨已分付安排车马祭仪。今日却都齐备也。〔生旦小旦鲜衣盛妆上〕忆昔当年未际时。曾于郊外一游之。而今踪迹全然异。骏马雕鞍锦瑟随。夫人。俺与你都城来此旧院。已是多时。你看起造的好不齐整。与昔时门面大是不同了。今日要与二位夫人东郊祭祖。鲜车盛服。一洗当年之耻。昨已分付院子。整备车马祭礼。不知已端正否。〔院〕禀爷。俱已齐备了。〔生〕如此。请二位夫人先上了车。下官跨马相从者。〔鼓吹上车马介〕</p><p>【北粉蝶儿】〔生〕宝马香车。偕着咱娇妻嬖妾。想当初寒困堪嗟。徧国中没一个不笑咱无藉。当日个附耳谁耶。到今朝我立谈也不屑。</p><p>呀。你看瞧着咱的。都个个跕起也。</p><p>【醉春风】也不劳你贫贱日把人轻。也不劳你豪华时将俺慑。见了他这鞠躬欣敬。没来由有甚么说。说。这的是舐痔吮痈。后恭前倨。奴颜婢颊。</p><p>早来到郭外也。夫人。当初亏你直跟俺到此。</p><p>【红绣鞋】出东郊商飙何冽。索将着羽扇轻遮。当日个未豪奢。俺夫人赤足撇。你命妇绣鞋斜。早受了走荒郊封赠也。</p><p>〔旦〕当初出来。好不羞人也。〔生〕如今可好么。</p><p>【迎仙客】您可也忆年时面害羞。今日的恁辉光他眼还热。觑着伊艳丽的亲姐姐。分明出若耶。果是羞花月。这仪容偏则在野外娇怯。好敎我心欢悦。</p><p>这郊外好风景也。且待俺下马步行一会。夫人可也下车一行。</p><p>【石榴花】你看满目前簇簇的碧山叠。绿绿的流水一湾斜。有的是萧萧的霜叶舞黄蝶。则见凄凄的猿声啸彻。濯濯的鹿踪四野。皎皎的白鹭横飞。俊鹘远猎。喞喞的秋蛩不住咽空穴。</p><p>〔院禀介〕禀爷。这是太老爷坟前了。〔生〕可把祭礼摆下。俺与夫人拜奠。〔院摆祭礼作细乐生旦拜介〕</p><p>【斗鹌鹑】拜上你二十代远祖亲爹。喜的俺不肖儿成家立业。不能勾桓司马石椁重叠。早不做若敖鬼香烟断灭。好佑俺嫡亲骨血。好荫俺几代瓜瓞。不是你老太爷百世能灵。怎敎这旧齐人一朝发越。</p><p>祭奠已毕。小的每。可把祭礼且收了。〔二旦〕今日俺老爷祭祖。偏没个齐人来乞食也。〔生笑介〕怕他尊夫人来瞧哩。</p><p>【上小楼】拜罢了佳城悲咽。索又将年来事说。则看俺乞食朱门。携杖荒郊醉倒坟穴。谁想俺也有时乘璧车大道斜。偕着俺双双都冶。夸道是堂堂阀阅。</p><p>【么】今朝的贵老爷。昔日的穷小舍。觑了俺目下时节。意气豪侠。体貌超轶。可道是皆运也。皆命也。为甚么始终两截。一生儿被他磨湼。</p><p>呀。过了俺家先茔。这便是昔日乞祭之所了。你看田大夫与王子敖的先茔。如今转不及我每的了。正所谓风景不殊。而人情变矣。</p><p>【白鹤子】〔生〕觑他每马鬣封和着俺旧龙穴。虽则风景未全殊。却举目有炎凉别。</p><p>【四煞】想当年眞折挫。气杀了大豪杰。俺试把旧模样为妆些。要你小姐姐亲观者。</p><p>〔二旦笑介〕又旧病发了。〔生作王驩坐介〕</p><p>【三煞】这的是王驩容恶劣。〔作田戴坐介〕这的是田戴气骄奢。〔作怒目介〕两下里瞪着眼骂齐人。〔自作乞态介〕俺可也低着首凭他说。</p><p>【二煞】则见田大夫与俺鹅半截。子敖弟与俺鸡一碟。〔作接介〕俺双手儿接将来。〔作食介〕一口的忙忙啜。</p><p>〔旦笑介小旦掩口介〕姐姐。你形容他那有如此光景。〔生〕还未哩。〔作醉态介〕</p><p>【快活三】不觉俺醉将来身子斜。不觉俺酒兴发口胡喋。眼睛儿认不得那爷爷。〔作推倒自跌介〕却被那小的每推将跌。</p><p>〔二旦扶住笑介生〕那时却恨没你每扶扶也。〔小旦〕亏你好受用那。〔生笑介〕我这独脚戏做将出来。比你姐姐形容。可更加一分么。〔旦笑介〕你这花子模样。俺可学不来也。〔生〕天已过午。俺回去罢。〔各上车马介〕</p><p>【鲍老儿】〔生〕一会价芳尘游彻。早醒悟在萸菊佳节。看取这霜英凋谢。衰草丛遮。须知道人寿复几何。直待要日暮兴嗟。</p><p>夫人。俺想起富贵功名。草头露耳。从今后索把垄断让与朝士辈。俺淸闲自在也。</p><p>【满庭芳】猛提起朝中羣哲。有几个公忠淸节。陈贾辈谄媚奸邪。景丑氏一班儿不免庸庸者。那讨个甘直谏蚳鼃气烈。那讨个勤抚宇平陆心竭。则为名和利一番中热。做了妾与妇一般容悦。〔旦笑介〕竟是道学先生了。〔生〕好轻薄。难道齐人就谈不得道学。想那道学先生正是我辈耳。休笑咱这齐人也高谈道学口儿喋。</p><p>二位夫人。俺想起当今之世。只陈仲子是个高人也。我前日与他相约。说富贵之后。便当同隐。今日亦已荣显。不索长恋此中。教这廉士每笑杀人也。</p><p>【耍孩儿】想于陵仲子眞淸洁。处尘世甘心苦节。一从惠顾去琅琊。不觉的水远山遮。而今好附新丘壑。向后休提旧狭邪。须践俺前时说。休敎大笑。莫使长嗟。</p><p>【尾声】不是那陈仲子候齐人却是那辟纑妻思姐姐。可是跖和夷利善之间也。俺则笑满人间做官的对着咱还更劣。〔鼓吹同下〕</p><h2 id="第四十四出-由君子观之" tabindex="-1"><a class="header-anchor" href="#第四十四出-由君子观之" aria-hidden="true">#</a> 第四十四出 由君子观之</h2><p>【忆多娇】〔二小齐人冠带上〕做相公。做总戎。一个齐人始与终。带咱每小友都得宠。喜今朝诞逢。喜今朝诞逢。索早去阶前鞠躬。</p><p>俺下官小齐人是也。蒙大哥抬举。都授郞官之职。今日乃他寿诞。则索俟候着同进贺也。〔生锦袍玉带二旦锦袍凤冠侍女彩衣小公子绣衣金冠同鼓吹上〕</p><p>【鹊桥僊】瑞气云浓。欢情日永。又早诞辰繁冗。画堂鼓吹蔼春风。笑徧国齐来趋捧。</p><p>〔相见介生〕丈夫不奈利名侵。〔二旦〕今日方完妻妾心。〔子〕也应笑杀趋炎辈。〔生〕却把齐人越样钦。夫人。俺齐人一时得运。十载宦途。宾朋纷集。士夫交至。正所谓臣门如市也。今日乃俺生辰。料诸友不免相贺。都是至交密友。二位夫人不妨共见。〔二旦〕晓得。今日相公贵诞。趁此宾友未来。请上受俺二人一拜。〔生〕省得烦俺回礼。只常礼罢。〔二旦拜生回介二旦〕俺二人也不愿你多。只愿你齐头活一百岁罢了。〔生〕多谢了。〔子拜介〕孩儿愿爹爹再加一百岁。〔生〕我儿好也。你如今长大。俺齐人箕裘有托了。〔二旦〕侍女每过来磕老爷的头。〔侍磕介〕愿老爷千岁。〔生〕每人都赏你红紬衫一件。小心服事。〔众应谢介二小齐人进介〕恭喜长兄贵诞。小弟二人等候已久。敢此拜贺。〔拜介〕只愿你福如东海。寿比南山。时时靑眼二弟。〔生〕多谢盛情。〔二小〕呀。却早王子敖辈来也。〔王田冠带上〕</p><p>【金珑璁】两人同附凤要来共拜堂中趋显者效华封</p><p>〔入共见介王田〕大兄请上。受小弟每一拜。〔生〕纔尔初度。敢烦诸兄。〔交拜介生〕我儿过来。拜谢了二位叔爷。〔王〕这是令郞。可喜可喜。今年几岁了呢。〔生〕十岁了。〔生〕十岁了。我家小女也有十岁了。如大兄不弃。卽以侄女配为媳妇何如。〔生〕不敢请耳。固所愿也。〔田〕如此。小弟做媒便了。〔仆报上〕禀爷。淳于老爷奉圣旨来到。〔生〕快排香案。〔淳冠带捧旨上〕</p><p>【前腔】钦将圣旨奉。封妻封妾多荣。惊室子。耀宾朋。</p><p>〔生众接介淳〕圣旨已到。跪听宣读。诏曰。自我太公丁公以及寡人莅有兹士。得保安宁。皆我齐国诸臣之力是赖。前者五旬克燕。倍子千乘。齐人之功为多。今封尔为上大夫。赐号东郭君。尔妻尔妾早起相夫。不愧鸡鸣之咏。俱封齐东郡夫人。尔可与右师王驩一同辅政。以相我齐邦。如昔日管大夫故事。主客卿淳于髠可岁加禄米三百石。田戴可进亚卿之职。其弟于陵仲子。寡人甚慕其高风。特赐粟帛若干。以旌廉士。戴亦可时周之。尔诸臣其益励忠勋。用安齐国。钦哉。〔生众谢恩介众相见介淳〕大兄贵诞。请受小弟一拜。〔生〕再不敢劳。〔交拜介生〕我儿过来。拜谢淳于叔叔。〔淳〕好佳郞。有佳媳否。〔生〕适子敖不弃。许以姻盟。便是田兄作伐。〔淳〕作伐岂兄一人便了。带小弟倍点如何。〔生〕多谢。侍女每。看酒。〔递酒介〕</p><p>【剔银灯】〔生〕遭时世陡蒙恩宠。敎齐人不胜惶悚。还承贵友相钦重。羞杀我这般梁栋。〔合〕添囱冗生辰乍逢。增吉庆姻亲又重。</p><p>【前腔】〔二旦〕贤夫壻妻儿沾宠。好宾朋通家情永。又许咱儿子还乘凤。越敎把良人欢奉。〔合前〕</p><p>【前腔】〔子〕天生就公卿嫡冢。论家门堪他相捧。俺箕裘不替眞麟种。须索把父书频诵。〔合前〕</p><p>【前腔】〔王田淳〕论荣耀人人心动。两夫人更还超众。相知合作一祯祥颂。共向着丹墀争贡。〔合前〕</p><p>【前腔】〔二小〕抬头看朱门高耸。低头来红裙杂拥。忆年时共把蛇儿弄。今日里只他尊重。</p><p>〔合前生〕诸君在此。俺齐人今日可方管夷吾晏平仲否。〔淳笑介〕子眞齐人也。知管仲晏子而已矣。〔生〕淳于兄。只怕今人更可怜也。知齐人而已矣。诸兄。我想丈夫贫穷。则亲戚贱恶。位高金多。则妻妾畏惧。嗟乎。人生世上。富贵爵禄。盖可忽乎哉。〔淳〕此老大是无礼。当面笑却人也。〔生〕小弟岂敢。俺想昔时贫困。今日陡然发迹。皆时为之也。偶作鄙语数句。敢为诸兄诵之。〔众〕愿闻。〔生朗吟介〕虽有智慧。不如乘势。虽有镃基。不如待时。〔众〕诚千古至言也。〔生〕诸兄。不才还有一言。富贵浮云耳。腐鼠吓人。达者鄙之。惟田兄令弟仲子。当今之世。眞所谓空谷之音。绝无而仅有者也。俺心慕其高风久矣。止为妻孥之事未了。只得含羞忍辱。奔走仕路。今幸至此。复何为哉。惟有泛舟楚水。攀附于陵耳。富贵之场。让诸兄为之。〔对王介〕老亲翁。那垄断惟兄登之可也。〔王〕多谢兄长。俺王驩今日颇窥见其门路矣。〔田〕前日舍弟也有书自于陵来。招兄偕隐。但小弟未知尊意。不敢道及耳。〔二旦〕只那仲子先生的尊政。俺姐妹雅是相慕。愿良人趁早回头。毋使后人笑不了也。</p><p>【山花子】〔生二旦公子〕如今撇下墦和垄。让诸君富贵之中。小齐人休如乃翁。都钦他陈仲高风。〔合〕论人间荣华有穷。归来小山歌桂丛。想二十载松风旧梦堪再从。竟附于陵丘壑言终。</p><p>【前腔】〔生淳田二小〕吾侪不免还相哄。鎭终朝俗状尘容。仕宦裏穿踰旧迹。士夫每妾妇余风。〔合前〕</p><p>【舞霓裳】〔合〕镃基数语煞名通。煞名通。及时乘势是豪雄。是豪雄。微时旧事何深讽。总不碍齐人今日这恩荣。都则是英贤作用。这花面觉道冠裳颇为众。</p><p>【红绣鞋】也知徧国皆公。皆公。高巾仲子难逢。难逢。而今不贵首阳风。因此上谱齐东。与孟老。意思同。</p><p>【尾】音曲传东郭非嘲讽。则索把齐人尊捧。君不见尽处熙攘名利中。</p><p>仲子先生有好妻。</p><p>淳于夫子善滑稽。</p><p>吾家孟老呵呵笑。</p><p>垄上墦间那止齐。〔共鼓吹大笑下〕</p><p>东郭记终</p>',762),i=[d];function n(t,c){return a(),e("div",null,i)}const o=p(h,[["render",n],["__file","六十种曲东郭记.html.vue"]]);export{o as default};
