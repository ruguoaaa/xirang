import{_ as a}from"./plugin-vue_export-helper-c27b6911.js";import{o as e,c as h,e as r}from"./app-48614c42.js";const d={},i=r('<h2 id="卷二" tabindex="-1"><a class="header-anchor" href="#卷二" aria-hidden="true">#</a> 卷二</h2><h3 id="唐末五代乐章可喜" tabindex="-1"><a class="header-anchor" href="#唐末五代乐章可喜" aria-hidden="true">#</a> 唐末五代乐章可喜</h3><p>唐末五代，文章之陋极矣，独乐章可喜，虽乏高韵，而一种奇巧，各自立格，不相沿袭。在士大夫犹有可言，若昭宗「野烟生碧树，陌上行人去」，岂非作者？诸国僭主中，李重光、王衍、孟昶、霸主钱俶，习于富贵，以歌酒自娱。而庄宗同父兴代北，生长戎马间，百战之余，亦造语有思致。国初平一宇内，法度礼乐，寝复全盛。而士大夫乐章顿衰于前日，此尤可怪。</p><h3 id="唐昭宗词" tabindex="-1"><a class="header-anchor" href="#唐昭宗词" aria-hidden="true">#</a> 唐昭宗词</h3><p>唐昭宗以李茂贞之故，欲幸太原，至渭北，韩建迎奉归华州。上郁郁不乐，时登城西齐云楼眺望，制《菩萨蛮》曲曰：「登楼遥望秦宫殿，茫茫只见双飞燕。渭水一条流，千山与万丘。野烟生碧树，陌上行人去。安得有英雄，迎归大内中。」又曰：「飘飖且在三峰下，秋风往往堪沾洒。肠断忆仙宫，朦胧烟雾中。思梦时时睡，不语长如醉。早晚是归期，穹苍知不知？」</p><h3 id="各家词短长" tabindex="-1"><a class="header-anchor" href="#各家词短长" aria-hidden="true">#</a> 各家词短长</h3><p>王荆公长短句不多，合绳墨处，自雍容奇特。晏元献公、欧阳文忠公，风流缊藉，一时莫及，而温润秀洁，亦无其比。东坡先生以文章余事作诗，溢而作词曲，高处出神入天，平处尚临镜笑春，不顾侪辈。或曰：长短句中诗也。为此论者，乃是遭柳永野狐涎之毒。诗与乐府同出，岂当分异？若从柳氏家法，正自不得不分异耳。晁无咎、黄鲁直皆学东坡，韵制得七八。黄晚年闲放于狭邪，故有少疏荡处。后来学东坡者，叶少蕴、蒲大受亦得六七，其才力比晁、黄差劣。苏在庭、石耆翁入东坡之门矣，短气局步，不能进也。赵德麟、李方叔皆东坡客，其气昧殊不近，赵婉而李俊，各有所长，晚年皆荒醉汝颍京洛间，时时出滑稽语。贺方回、周美成、晏叔原、僧仲殊各尽其才力，自成一家。贺、周语意精新，用心甚苦。毛泽民、黄载万次之。叔原如金陵王谢子弟，秀气胜韵，得之天然，将不可学。仲殊次之，殊之赡，晏反不逮也。张子野、秦少游俊逸精妙。少游屡困京洛，故疏荡之风不除。陈无己所作数十首，号曰《语业》，妙处如其诗，但用意太深，有时僻涩。陈去非、徐师川、苏养直、吕居仁、韩子苍、朱希真、陈子高、洪觉范，佳处亦各如其诗。王辅道、履道善作一种俊语，其失在轻浮，辅道夸捷敏，故或有不缜密。李汉老富丽而韵平平。舒信道、李元膺，思致妍密，要是波澜小。谢无逸字字求工，不敢辄下一语，如刻削通草人，都无筋骨，要是力不足。然则独无逸乎？曰：类多有之，此最著者尔。宗室中，明发、伯山久从汝洛名士游，下笔有逸韵，虽未能一一尽奇，比国贤、圣褒则过之。王逐客才豪，其新丽处与轻狂处皆足惊人。沈公述、李景元、孔方平、处度叔佺、晁次膺、万俟雅言，皆有佳句，就中雅言又绝出。然六人者，源流从柳氏来，病于无韵。雅言初自集分两体：曰雅词，曰侧艳，目之曰《胜萱丽藻》。后召试入官，以侧艳体无赖太甚，削去之。再编成集，分五体：曰应制、曰风月脂粉、曰雪月风花、曰脂粉才情、曰杂类，周美成目之曰《大声》。次膺亦间作侧艳。田不伐才思与雅言抗行，不闻有侧艳。田中行极能写人意中事，杂以鄙俚，曲尽要妙，当在万俟雅言之右，然庄语辄不佳。尝执一扇，书句其上云：「玉蝴蝶恋花心动。」语人曰：「此联三曲名也，有能对者，吾下拜。」北里狭邪间横行者也。宗室温之次之。长短句中，作滑稽无赖语，起于至和。嘉佑之前，犹未盛也。熙、丰、元佑间，衮州张山人以诙谐独步京师，时出一两解。泽州孔三传者，首创诸宫调古传，士大夫皆能诵之。元佑间，王齐叟彦龄，政和间，曹组元宠皆能文，每出长短句，脍炙人口。彦龄以滑稽语噪河朔。组潦倒无成，作《红窗迥》及杂曲数百解，闻者绝倒，滑稽无赖之魁也。夤缘遭遇，官至防御使。同时有张衮臣者，组之流，亦供奉禁中，号「曲子张观察」。其后祖述者益众，嫚戏污贱，古所未有。组之子知合门事勋，字公显，亦能文，尝以家集刻板，欲盖父之恶。近有旨下扬州，毁其板云。</p><h3 id="乐章集浅近卑俗" tabindex="-1"><a class="header-anchor" href="#乐章集浅近卑俗" aria-hidden="true">#</a> 乐章集浅近卑俗</h3><p>柳耆卿《乐章集》，世多爱赏，其实该洽，序事闲暇，有首有尾，亦间出佳语，又能择声律谐美者用之。惟是浅近卑俗，自成一体，不知书者尤好之。予尝以比都下富儿，虽脱村野，而声态可憎。前辈云：「《离骚》寂寞千年后，《戚氏》凄凉一曲终。」《戚氏》，柳所作也，柳何敢知世间有《离骚》？惟贺方回、周美成时时得之。贺《六州歌头》、《望湘人》、《吴音子》诸曲，周《大酺》、《兰陵王》诸曲最奇崛。或谓深劲乏韵，此遭柳氏野狐涎吐不出者也。歌曲自唐虞三代以前，秦汉以后皆有，造语险易，则无定法。今必以「斜阳芳草」、「淡烟细雨」绳墨后来作者，愚甚矣。故曰：不知书者，尤好耆卿。</p><h3 id="东坡指出向上一路" tabindex="-1"><a class="header-anchor" href="#东坡指出向上一路" aria-hidden="true">#</a> 东坡指出向上一路</h3><p>长短句虽至本朝盛，而前人自立与真情衰矣。东坡先生非心醉于音律者，偶尔作歌，指出向上一路，新天下耳目，弄笔者始知自振。今少年妄谓东坡移诗律作长短句，十有八九不学柳耆卿，则学曹元宠。虽可笑，亦毋用笑也。</p><h3 id="欧词集自作者三之一" tabindex="-1"><a class="header-anchor" href="#欧词集自作者三之一" aria-hidden="true">#</a> 欧词集自作者三之一</h3><p>欧阳永叔所集歌词，自作者三之一耳。其间他人数章，群小因指为永叔，起暧昧之谤。</p><h3 id="小山词" tabindex="-1"><a class="header-anchor" href="#小山词" aria-hidden="true">#</a> 小山词</h3><p>晏叔原歌词初号《乐府补亡》。自序曰：「往与二三忘名之士浮沉酒中，病世之歌词不足以析酲解愠，试续南部诸贤作五七字语，期以自娱。不皆叙所怀，亦兼写一时杯酒间闻见，及同游者意中事。尝思感物之情，古今不异。窃谓篇中之意，昔人定已不遗，第今无传耳，故今所制，通以《补亡》名之。始时沈十二廉叔、陈十君龙家有莲、鸿、苹、云，工以清讴娱客，每得一解，即以草授诸儿，吾三人听之，为一笑乐。」其大指如此。叔原于悲欢合离，写众作之所不能，而嫌于夸。故云：「昔人定已不遗，第今无传。」莲、鸿、苹、云，皆篇中数见，而世多不知为两家歌儿也。其后目为《小山集》，黄鲁直序之云：「嬉弄于乐府之余，寓以诗人句法，清壮顿挫，能动摇人心。」又云：「狭邪之大雅，豪士之鼓吹，其合者《高唐》、《洛神》之流，其下者不减《桃叶》、《团扇》。」「若乃妙年美士，近知酒色之娱；苦节臞儒，晚悟裙裾之乐。鼓之舞之，使宴安酖毒而不悔，则叔原之罪也哉！」叔原年未至乞身，退居京城赐第，不践诸贵之门。蔡京重九冬至日遣客求长短句，欣然两为作《鹧鸪天》：「九日悲秋不到心，凤城歌管有新音。风雕碧柳愁眉淡，露染黄花笑餍深。初过雁，已闻砧，绮罗丛里胜登临。须教月户纤纤玉，细捧霞觞艳艳金。」「晓日迎长岁岁同，太平箫鼓间歌钟。云高未有前村雪，梅小初开昨夜风。罗幕翠，绵筵红，钗头罗胜写宜冬。从今屈指春期近，莫使金樽对月空。」竟无一语及蔡者。</p><h3 id="周贺词语意精新" tabindex="-1"><a class="header-anchor" href="#周贺词语意精新" aria-hidden="true">#</a> 周贺词语意精新</h3><p>江南某氏者解音律，时时度曲。周美成与有瓜葛，每得一解，即为制词，故周集中多新声。贺方回初在钱塘作《青玉案》，鲁直喜之，赋绝句云：「解道江南断肠句，只今惟有贺方回。」贺集中如《青玉案》者甚众。大抵二公卓然自立，不肯浪下笔，予故谓语意精新，用心甚苦。</p><h3 id="梅苑" tabindex="-1"><a class="header-anchor" href="#梅苑" aria-hidden="true">#</a> 梅苑</h3><p>吾友黄载万歌词号《乐府广变风》，学富才赡，意深思远，直与唐名辈相角逐，又辅以高明之韵，未易求也。吾每对之叹息，诵东坡先生语曰：「彼尝从事于此，然后知其难，不知者以为苟然而已。」夏几道序之曰：「惜乎语妙而多伤，思穷而气不舒，赋才如此，反啬其寿，无乃情文之兆欤？」载万所居斋前，梅花一株甚盛，因录唐以来词人才士之作凡数百首，为斋居之玩，命曰《梅苑》。其序引云：「呈妍月夕，夺霜雪之鲜；吐臭风晨，聚椒兰之酷。情涯殆绝，鉴赏斯在，莫不抽毫襞彩，比声裁句。召楚云使兴歌，命燕玉以按节。妆台之篇，宾筵之章，可得而述焉。」《乐府广变风》有赋梅花数曲，亦自奇特。</p><h3 id="兰畹曲会" tabindex="-1"><a class="header-anchor" href="#兰畹曲会" aria-hidden="true">#</a> 兰畹曲会</h3><p>《兰畹曲会》，孔宁极先生之子方平所集。序引称无为、莫知非，其自作者称鲁逸仲，皆方平隐名，如子虚、乌有、亡是之类。孔平日自号滍皋渔父，与侄处度齐名，李方叔诗酒侣也。</p><h3 id="大晟乐府得人" tabindex="-1"><a class="header-anchor" href="#大晟乐府得人" aria-hidden="true">#</a> 大晟乐府得人</h3><p>崇宁间建大晟乐府，周美成作提举官，而制撰官又有七。万俟咏雅言，元佑诗赋科老手也，三舍法行，不复进取，放意歌酒，自称大梁词隐。每出一章，信宿喧传都下，政和初召试补官，置大晟乐府制撰之职。新广八十四调，患谱弗传，雅言请以盛德大业及祥瑞事迹制词实谱，有旨依月用律，月进一曲，自此新谱稍传。时田为不伐亦供职大乐，众谓乐府得人云。</p><h3 id="易安居士词" tabindex="-1"><a class="header-anchor" href="#易安居士词" aria-hidden="true">#</a> 易安居士词</h3><p>易安居士，京东路提刑李格非文叔之女，建康守赵明诚德甫之妻。自少年便有诗名，才力华赡，逼近前辈，在士大夫中已不多得，若本朝妇人，当推词釆第一。赵死，再嫁某氏，讼而离之，晚节流荡无归。作长短句能曲折尽人意，轻巧尖新，姿态百出，闾巷荒淫之语，肆意落笔，自古搢绅之家能文妇女，未见如此无顾籍也。陈后主游宴，使女学士狎客赋诗相赠答，采其尤艳丽者被以新声，不过「璧月夜夜满，琼树朝朝新」等语。李戡尝痛元白诗纤艳不逞，非庄士雅人，多为其破坏。流于民间，子父女母，交口教授，淫言媟语，冬寒夏热，入人肌骨，不可除去。二公集尚存，可考也。元与白书，自谓近世妇人，晕淡眉目，绾约头鬓，衣服修广之度，及匹配色泽，尤剧怪艳，因为艳诗百余首，今集中不载。元《会真诗》，白《梦游春诗》，所读纤艳不逞，淫言媟语，止此耳。温飞卿号多作侧辞艳曲，其甚者：「合欢桃核终堪恨，里许元来别有人」，「玲珑骰子安红豆，入骨相思知不知」，亦止此耳。今之士大夫学曹组诸人鄙秽歌词，则为艳丽如陈之女学士狎客，为纤艳不逞淫言媟语如元白，为侧词艳曲如温飞卿，皆不敢也。其风至闺房妇女，夸张笔墨，无所羞畏，殆不可使李戡见也。</p><h3 id="六人赋木犀" tabindex="-1"><a class="header-anchor" href="#六人赋木犀" aria-hidden="true">#</a> 六人赋木犀</h3><p>向伯恭用《满庭芳》曲赋木犀，约陈去非、朱希真、苏养直同赋，「月窟蟠根，云岩分种」者是也。然三人皆用《清平乐》和之。去非云：「黄衫相倚，翠葆层层底。八月江南风日美，弄影山腰水尾。楚人未识孤妍，《离骚》遗恨千年。无住庵中新事，一枝唤起幽禅。」希真云：「人闲花少，菊小芙蓉老。冷淡仙人偏得道，买定西风一笑。前身元是江梅，黄姑点破冰肌。只有暗香犹在，饱参清似南枝。」养直云：「断崖流水，香度青林底。元配骚人兰与芷，不数春风桃李。淮南丛桂小山，诗翁合得跻攀。身到十洲三岛，心游万壑千岩。」后伯恭再赋木犀，亦寄《清平乐》赠韩璜叔夏云：「吴头楚尾，踏破芒鞋底。万壑千岩秋色里，不奈恼人风味。如今老我芗林，世间百不关心。独喜爱香韩寿，能来同醉花阴。」韩和云：「秋光如水，酿作鹅黄蚁。散入千岩佳树里。惟许修门人醉。轻钿重上风鬓，不禁月冷霜寒。步障深沉归去，依然愁满江山。」初，刘原父亦于《清平乐》赋木犀云：「小山丛桂，最有留人意，拂叶攀花无限思，雨湿浓香满袂。别来过了秋光，翠帘昨夜新霜。多少月官闲地，姮娥借与微芳。」同一花一曲，赋者六人，必有第其高下者。</p><h3 id="紫姑神词" tabindex="-1"><a class="header-anchor" href="#紫姑神词" aria-hidden="true">#</a> 紫姑神词</h3><p>正宫《白苎》曲赋雪者，世传紫姑神作。写至「追昔燕然画角，宝钥珊瑚，是时丞相，虚作银城换得」，或问出处，答云：「天上文字，汝那得知。」末后句「又恐东君，暗遣花神，先到南国。昨夜江梅，漏泄春消息」，殊可喜也。予旧同僚郝宗文，尝春初请紫姑神，既降，自称蓬莱仙人玉英，书《浪淘沙》曲云：「塞上早春时，暖律犹微，柳舒金线拂回堤。料得江乡应更好，开尽梅溪。昼漏渐迟迟，愁损仙肌。几回无语敛双眉。凭偏栏杆十二曲，日下楼西。」</p><h3 id="沈公述词" tabindex="-1"><a class="header-anchor" href="#沈公述词" aria-hidden="true">#</a> 沈公述词</h3><p>沈公述为韩魏公之客，魏公在中山，门人多有赐环之望。沈秋日作《霜叶飞》词云：「谩嬴得相思甚了，东君早作归来计。便莫惜丹青手，重与芳菲，万红千翠。」为魏公发也。</p><h3 id="贺方回石州慢" tabindex="-1"><a class="header-anchor" href="#贺方回石州慢" aria-hidden="true">#</a> 贺方回石州慢</h3><p>贺方回《石州慢》，予旧见其稿，「风色收寒，云影弄晴」改作「薄雨收寒，斜照弄晴」。又「冰垂玉筋，向午滴沥檐楹，泥融消尽墙阴雪」改作「烟横水际，映带几点归鸿，东风消尽龙沙雪」。</p><h3 id="宇文叔通词" tabindex="-1"><a class="header-anchor" href="#宇文叔通词" aria-hidden="true">#</a> 宇文叔通词</h3><p>宇文叔通久留虏中不得归，立春日作《迎舂乐》曲云：「宝幡彩胜堆金缕。双燕钗头舞。人间要识春来处，天际雁，江边树。故国莺花又谁主，念憔悴，几年羁旅。把酒祝东风，吹取人归去。」</p><h3 id="周美成点绛唇" tabindex="-1"><a class="header-anchor" href="#周美成点绛唇" aria-hidden="true">#</a> 周美成点绛唇</h3><p>周美成初在姑苏，与营妓岳七楚云者游甚久，后归自京师，首访之，则已从人矣。明日饮于太守蔡峦子高坐中，见其妹，作《点绛唇》曲寄之云：「辽鹤西归，故乡多少伤心事。短书不寄，鱼浪空千里。凭仗桃根，说与相思意。愁何际，旧时衣袂，犹有东风泪。」</p><h3 id="何文缜词" tabindex="-1"><a class="header-anchor" href="#何文缜词" aria-hidden="true">#</a> 何文缜词</h3><p>何文缜在馆阁时，饮一贵人家，侍儿惠柔者解帕子为赠，约牡丹开再集。何甚属意，归作《虞美人》曲，曲中隐其名云：「分香帕子揉蓝腻，欲去殷勤惠。重来宜待牡丹时，只恐花知，知后故开迟。别来看尽闲桃李，日日栏杆倚。催花无计问东风，梦作一双蝴蝶遶芳丛。」何书此曲与赵咏道，自言其张本云。</p><h3 id="王彦龄夫妇词" tabindex="-1"><a class="header-anchor" href="#王彦龄夫妇词" aria-hidden="true">#</a> 王彦龄夫妇词</h3><p>王齐叟彦龄，元佑副枢岩叟之弟，任俊得声。初官太原，作《望江南》数十曲嘲府县同僚，遂并及帅，帅怒甚，因众入谒，面责彦龄：「何敢尔！岂恃兄贵，谓吾不能劾治耶？」彦龄执手板顿首帅前曰：「居下位，只恐被人谗。昨日只吟《青玉案》，几时曾做《望江南》？试问马都监。」帅不觉失笑，众亦匿笑去。今《别素质》曲「此事凭谁知证，有楼前明月，窗外花影」者，彦龄作也。娶舒氏，亦有词翰。妇翁武选，彦龄事之素不谨。因醉酒嫚骂，翁不能堪，取女归，竟至离绝。舒在父家，一日行池上，怀其夫，作《点绛唇》曲云：「独自临流，兴来时把栏干凭。旧愁新恨，耗却来时兴。鹭散鱼潜，烟敛风初定。波心静，照人如镜，少个年时影。」</p><h3 id="莫少虚词" tabindex="-1"><a class="header-anchor" href="#莫少虚词" aria-hidden="true">#</a> 莫少虚词</h3><p>《水调歌头》：「瑶草一何碧，春入武陵溪。溪上桃花无数，花上有黄鹂。」世传为鲁直于建炎初见石耆翁，言此莫少虚作也。莫此词本始，耆翁能道其详。予尝见莫《浣溪沙》曲：「宝钏缃裙上玉梯，云重应恨翠楼低。愁同芳草两萋萋。」又云：「归梦悠扬见未真，绣衾恰有暗香熏。五更分得楚台春。」造语颇工。晚年心醉富贵，不复事文笔。</p><h3 id="古人使王昌莫愁事" tabindex="-1"><a class="header-anchor" href="#古人使王昌莫愁事" aria-hidden="true">#</a> 古人使王昌莫愁事</h3><p>古书亡逸固多，存于世者，亦恨不尽见。李义山绝句云：「本来银汉是红墙，隔得卢家白玉堂。谁与王昌报消息，尽知三十六鸳鸯。」而唐人使王昌事尤数，世多不晓，古乐府中可互见，然亦不详也。一曰：「相逢狭路间，道隘不容车。如何两少年，挟毂问君家。君家诚易知，易知复难忘。黄金为君门，白玉为君堂。堂上置樽酒，使作邯郸倡。中庭生桂树，华灯何煌煌。兄弟两三人，中子为侍郎。五日一来归，道上自生光。黄金络马头，观者满路傍。入门时左顾，但见双鸳鸯。鸳鸯七十二，罗列自成行。」一曰：「河中之水向东流，洛阳女儿名莫愁。莫愁十三能织绮，十四采桑南陌头。十五嫁为卢家妇，十六生儿字阿侯。卢家兰室桂为梁，中有郁金苏合香。头上金钗十二行，足下丝履五文章。珊瑚桂镜烂生光，平头奴子提履箱。人生富贵何所望，恨不嫁与东家王。」以三章互考之，即知乐府前篇所谓白玉堂与鸳鸯七十二，乃卢家。然义山称三十六者，三十六双，即七十二也。又知乐府后篇所谓东家王，即王昌也。余少年时戏作《清平乐》曲赠妓卢姓者云：「卢家白玉为堂，于飞多少鸳鸯。纵使东墙隔断，莫愁应念王昌。」黄载万亦有《更漏子》曲云：「怜宋玉，许王昌。东西邻短墙。」予每戏谓人曰：「载万似曾经界两家来。」盖宋玉《好色赋》，称东邻之子，即宋玉为西邻也。东家王，即东邻也；载万用事如此之工。世徒知石城有莫愁，不知洛阳亦有之，前辈言乐府两莫愁，正谓此也。又韩致光诗：「何必苦劳魂与梦，王昌祇在此墙东。」业唱歌者，沈亚之目为声家，又曰声党，又曰贡声中禁。李义山云：「王昌且在墙东住，未必金堂得免嫌。」又云：「欲入卢家白玉堂，新春催破舞衣裳。」《对雪》云：「又入卢家妒玉堂。」</p><h3 id="陈无己浣溪沙" tabindex="-1"><a class="header-anchor" href="#陈无己浣溪沙" aria-hidden="true">#</a> 陈无己浣溪沙</h3><p>陈无己作《浣溪沙》曲云：「暮叶朝花种种陈，三秋作意问诗人。安排云雨要新清。随意且须追去马，轻衫从使着行尘。晚窗谁念一愁新。」本是「安排云雨要清新」，以末后句「新」字韵，遂倒作「新清」。世言无己喜作庄语，其弊生硬是也。词中暗带陈三、念一两名，亦有时不庄语乎？</p>',47),n=[i];function t(c,s){return e(),h("div",null,n)}const l=a(d,[["render",t],["__file","卷二.html.vue"]]);export{l as default};
