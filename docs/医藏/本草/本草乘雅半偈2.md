---
title: 本草乘雅半偈2
index: true
icon: editor
order: 7
category:
  - 医藏
  - 本草
  - 本草乘雅半偈
tag:
  - 卢之颐
  - 明
---

## 第七帙  

### 商陆  

（本经下品）【气味】辛平，有毒。  

【主治】主水肿疝瘕痹，熨除痈肿，杀鬼精物。  

【核】曰：出咸阳山谷。所在亦有。春生苗，高三、四尺，茎青赤，极柔脆。枝枝相值，叶叶相当，叶如牛舌而长。夏秋白花作朵，亦有赤花者。赤者根赤，白者根白。白者入药，赤者见鬼神，甚有毒也。根如莱菔，似人形者有神，尔雅谓之 ，广雅谓之马尾，周易谓之苋陆。修事，取白花之根，铜刀刮去皮，薄切作片，东流水浸两宿，取出，以黑豆叶重重间隔，入甑蒸之，从午至亥，俟冷去豆叶，曝干锉用。无豆叶，以黑豆代之。  

曰：金音曰商，从外知内，以内知外也。高平曰陆，四时日月所行之路也。盖天有四陆，人有四街，营卫血气所行之道也。故主水停为肿，气痹为疝，为瘕，失其尝陆之唯内无外；更假火力，熨除痈肿之唯外无内也。若杀鬼精物，以金气遒劲，雕落非其类尔。  

### 甘遂  

（本经下品）【气味】苦寒，有毒。  

【主治】主大腹疝瘕腹满，面目浮肿，留饮宿食，破症坚积聚，利水谷道。  

【核】曰：出中山山谷，唯太山、江东者良。比来用京口者为胜，江东者称次矣。苗似泽漆，槐砧上锉细用，生甘草汤，及荠 自然汁，搅浸三日，水如黑汁，乃漉出，用东流水淘六七次，水清为度。取出晒干，纳土器中，熬脆用。瓜蒂为之使，恶远志，反甘草。  

曰：味大苦，而名甘遂者，左氏所谓请受而甘心快意焉。以甘于遂其力用也。其为方也，为大为急；其为剂也，为通为泄。甘属中土，惟其能遂土欲也。故为症坚积聚疝瘕，及留饮宿食，致无能利水谷道，外溢而成大腹满胀，及面目浮肿者，皆通之泄之，所以从其欲也。但气味苦寒，偏于以热为因，寒则非所宜矣。  

### 野狼毒  

（本经下品）设所卜非其向，恐野狼鸣肠断矣。以毒药攻病者，顾言珍重。不存诸有，即有故而陨；不害诸无，即亦无陨也。  

【气味】辛平，有大毒。  

【主治】主咳逆上气，破积聚，饮食寒热，水气，恶疮鼠 疽蚀，鬼精蛊毒，杀飞鸟走兽。  

【核】曰：出秦亭山谷，及奉高、宕昌、建平诸处。今陕西州郡，及辽、石州亦有之。  

茎叶并似商陆，及大黄，茎叶之上，都有白毛，根皮色黄，肉色白，形似防葵，沉重者为贵，但句姜。畏占斯、密陀僧。  

曰：取野狼为名者，谓野狼善逐也。尔雅翼云：野狼之将远逐食，必先倒地以卜所向，故猎师遇野狼辄喜，盖野狼之所向，即兽之所在也。故主杀飞鸟走兽，并主水谷积聚，而为咳逆上气，以及寒热蛊毒，与水谷无以转输皮毛，致生恶疮鼠 疽蚀者。野狼毒逐而输之，此但似野狼性之贪饕，非若野狼肠之直而辄出也。先人云：非我族类，鲜不灭除，不存诸有，不害诸无。  

### 葶苈  

（本经下品）亭亭能历历，便非止于亭者。  

【气味】辛寒，无毒。  

【主治】主症瘕积聚结气，饮食寒热，破坚，逐邪，通利水道。  

【核】曰：出 城平泽田野间，汴东、陕西、河北州郡亦有之。近以彭城、曹州者为胜，他处者不堪用也。春生苗叶，高六七寸，似荠根而色白，枝茎俱青。三月开花，微黄色，遂结角，列子亭亭，扁小如黍粒，微长而黄，味苦入顶，微甘者狗荠也。月令孟夏靡草死。注云：狗荠，葶苈之属是也。一种单茎向上，叶端出角，其实肥大而短；一种叶近根下，作奇生，如芥叶，其角细长者，此皆异种，不可不辨。修事，以糯米合置燠上微焙，俟米熟，去米，捣碎用。榆皮为之使，得酒良，恶白僵蚕、石龙 。  

曰：水止曰亭，行止曰历。史记云：决河亭水而注之海，盖以功用为名。故决渎水道，诚急方之泄剂也。若气结为症瘕，为积聚，为饮食寒热，皆止固不迁，决而泄之。十剂云：泄可去闭，葶苈之属是矣。  

### 桔梗  

（本经下品）【气味】辛，微温，有小毒。  

【主治】主胸胁痛如刀刺，腹满，肠鸣幽幽，惊恐悸气。  

【核】曰：出蒿山山谷，及冤句，今在处有之。二三月生苗，茎如笔管，高尺余，紫赤色，叶如杏，及人参、荠 辈，但杏叶圆，桔梗叶长，人参叶两两相对，桔梗叶三四相对，亦有不对者。荠 叶下光明，滑泽无毛；桔梗叶下暗涩，有毛为异。夏开小花，紫碧色，颇似牵牛花。秋后结实，根外白中黄，有心味苦。若无心味甜者，荠 也。关中一种，茎细色青，叶小似菊，根黄似蜀葵根者，亦可入药。又一种木桔梗，根形真相似，只是咬之腥涩不堪啖，不为药用。修事，去头上硬尖二三分，并两畔附枝。槐砧上细锉，用生百合捣膏，投水中浸一伏时，取出，缓火熬干。每桔梗四两，用百合二两五钱。节皮为之使。畏白芨、龙胆草，忌猪肉。得牡蛎、远志，疗恚怒。和硝石、石膏，解伤寒。其 味，白粥解之。但节皮不知为何物也。  

曰：桔梗，如桔槔之梗，倾则仆，满则立，载上载下，其冯以枢，合入少阳少阴枢药也。雷公制以百合，此筑梗基；玉涵佐以甘草，此炼梗已，基筑已炼，上下乃察也。胸胁为少阳部署，故主胸胁痛如刀刺，若腹满肠鸣幽幽悸气，此上下不察，惊则载上不下，恐则载下不上，皆枢象也。千金用治喉痹咽痛，此则少阴部署，亦少阴枢象耳。  

### 夏枯草  

（本经下品）【气味】辛寒，无毒。  

【主治】主寒热瘰 鼠 ，头疮，破症，散瘿结气，脚肿湿痹，轻身。  

【核】曰：出蜀郡川谷，所在亦有，生平泽原野间。冬至后生苗，渐高至一二尺许，茎微方。叶对节生，似旋复叶而长大，边有细齿而背白。三、四月茎端作穗，长一、二寸，穗中开淡紫碎花，似丹参花，结子亦作穗，一穗四子。五月便枯，宜四月收采。土瓜为之使。  

伏汞砂。  

曰：冬至生，夏至枯，具三阳之正体，寒水之正化，故从内达外，自下彻上，以去寒热气结，及合湿成痹也。瘰 曰寒热病。经云：瘰 者，皆鼠 寒热毒瓦斯，留于脉而不去也。其本在于脏，其末出于颈腋之间，浮于脉中而未内，与着于肌肉，而外为脓血者易去也。治之奈何？请从其本，引其末，可使衰去，而绝其寒热，审按其道以予之，徐往徐来以去之。决其死生，反其目视之，中有赤脉上下贯瞳子者，见一脉，一岁死；见一脉半，岁半死；见二脉，二岁死；见二脉半，二岁半死；见三脉，三岁而死；见赤脉不下贯瞳子者，可治也。若瘿则但浮于脉，症则但着于脏，脚肿唯下，头疮唯上，虽非本末，统名寒热病也。  

楼全善用治目珠疼，简要济众方用治目睛痛，此得灵枢意旨。有赤脉贯瞳子者相宜，否则涉寒，非对待法也。  

（具寒水之正化，可从在内之脏本；具三阳之正体，可从在外脉中之支末。瘰 曰寒热病者，以本于脏，其末出于颈腋之间，内外相从，故名寒热，言针法也。）（浮脉着脏，唯上唯下，尽寒热之变。）  

### 旋复花  

（本经下品）【气味】咸温，有小毒。  

【主治】主结气，胁下满，惊悸，除水，去五脏间寒热，补中，下气。  

【核】曰：所在有之，生平泽川谷，及下湿地。二月生苗，长一二尺，茎柔细，似红兰而无刺。叶如大菊，及水 、蒿艾辈。花亦如菊，六月开黄金色，香亦胜菊，故别名夏菊、盗庚、滴滴金、金钱花也。根细而白，极易繁衍。修事，去蕊并壳皮，及蒂子，蒸之，从巳至午，熬干用。  

曰：旋者周旋，旌旗之指麾；覆者伏兵，奉旌旗之指麾者也。故主气无师帅，则搏结不行，致形层之胁，满闭从阖矣。若惊惶悸动，即君主位次，有失奠安，并可定神脏往来之寒热，与主决渎水液之向道，设非补中气司命，安能使诸气下伏从令乎？顾气味咸温，亦可为营血之师帅，咸能走血，温行经隧故也。  

### 青葙  

（本经下品）【气味】苦，微寒，无毒。  

【主治】主邪气，皮肤中热，风瘙身痒，杀三虫。  

【核】曰：出江淮州郡，近道亦有之。生平谷道旁，及田野下湿处。二月抽青色苗，渐长至三、四尺。茎色青红若蒿状，叶阔似柳而软。六、七月生花，上红下白。作实有角，子黑而扁，大于苋实而光。根似莨菪根而白，直下独茎生根，襄人呼为昆仑草。近时指鸡冠子为青葙者，误矣。修事，先烧铁杵臼，乃捣用之。  

曰：青，东方色也。从生、从丹，木生火象也。葙，从相，相亦木相火行也。味苦气寒，逆从以风为因，以热为证，不能升出，赖宣扬横遍之令者相宜。顾皮肤部署，正木火升出授受之境耳，故主皮肤中，标见邪热热气为因证，而作风瘙身痒，及伏匿身中，而作三虫与痔蚀 痛者，皆木不授火，反乘脾土，致外见唇口青色者，亦相宜也。然则青葙功力，形（不曰皮肤间，而曰皮肤中，即此可见木火授受之地。）（木生火象，木相火行。内经所谓神转不回乃得其机。言四时之序，顺行之道也。如木不授火，反乘脾土，即所谓回则不转。乃失其机，言四时之序，逆行之次也。而授受之机，真莫之为而为，莫之致而至。）  

### 瓜蒂  

（本经下品）【气味】苦寒，有毒。  

【主治】主大水身面四肢浮肿，下水，杀蛊毒，咳逆上气，及食诸果病在胸腹中，皆吐下之。  

【核】曰：所在有之，生嵩高平泽间。即甜瓜之蒂也。三月下种，延蔓而生，叶大数寸，五六月开花黄色，六七月瓜熟，有圆，有长，有尖，有扁。大或径尺，小或一捻。或有棱，或无棱，其色或青，或绿，或黄而斑，或糁而斑，或白路，或黄路。其瓤或白，或红，其子或黄，或赤，或白，或黑。农书云：瓜品甚多，不可枚举。以状得名者，有龙肝、虎掌、兔头、狸首、羊髓、蜜筒之称；以色得名者，有乌瓜、白团、黄 、白 、小青、大斑之别。  

然其味，不出乎浓淡甘香而已。广志云：惟以辽东、 煌、庐江之瓜为胜。然瓜州之大瓜，扬州之御瓜，西蜀之温瓜，永嘉之寒瓜，未可以优劣论也。甘肃甜瓜，皮、瓤皆甘，甘胜糖蜜，即瓜皮曝干，犹甘美可口。浙中一种阴瓜，种植阴处，熟则色黄如金，肤皮稍浓，藏至来春，食之如新。此皆种艺之巧，不必拘以土地也。修事，勿用白瓜蒂，取青绿色瓜，气足时，其蒂自落在蔓上者。采得，系屋东角有风处，吹干用。  

曰：瓜象形，象实在须蔓间也，当曰蒂，蒂瓜之缀蔓处也。性偏延蔓，末繁于本，故少延辄腐。尔雅云：其绍瓞。疏云：继本曰绍，形小曰瓞，故近本之瓜尝小，近末之瓜转大也。凡实之吮抽水液，唯瓜称最，而吮抽之枢，抵当唯蒂而已。是以蒂具彻下炎上之用，故蒂味苦而瓜本甘，以见中枢之别于上下内外，诚涌泄之宣剂通剂也。故主大水在胸腹中，外溢而为身面四肢浮肿，或蛊毒，或咳逆上气，或食诸果病在胸腹中者，皆可涌而吐之，泄而下之。涌者近中以上，泄者近中以下，谓其从枢，故涌泄咸宜。经云：酸苦涌泄为阴，故其气寒，其味苦。  

（世知瓜蒂作吐剂，不知瓜蒂作下剂。以吐剂中有瓜蒂散，下剂中方书少有用瓜蒂者。  

遂致减却泄下功力，亦并将泄字训作上泄之涌，转展传讹，而诸书引用泄字者，亦无暇分别矣。）  

### 羊蹄  

（本经下品）单属上焦，亦是一法。  

【气味】苦寒，无毒。  

【主治】主秃疮疥瘙。除热。女子阴蚀。  

【核】曰：出陈留川泽，所在亦有。秋深始生，凌冬不死。春生苗，高三四尺。茎节紫赤，叶长尺许，状如牛舌，及莴苣叶而青碧。入夏起台，花青白，成穗结实，有三棱，夏至而曰：秋分始生，夏至乃枯，以降入为升出，升出为降入者也。具充金丽泽之用，故名羊，即以形似表功力也。广八卦云： 为羊，为毁折，为附决，所谓商兑未宁，介疾有喜者也。味苦气寒，故主火热刑金，为疥瘙秃疮，女子阴蚀。经云：痛痒疮疡，皆属心火，浸淫肺金形脏故尔。  

### 藜芦  

（本经下品）单属上焦，亦是一法。  

【气味】辛寒，有毒。  

【主治】主蛊毒咳逆，泄利肠 ，头疡疥瘙恶疮，杀诸蛊毒，去死肌。  

【核】曰：出太山山谷，高山者乃佳。今陕西、辽州、均州、解州亦有之。四月生苗，高五六寸，茎似葱白，色青紫多毛，外有黑皮裹茎，宛似棕榈，故初生之叶，亦若棕心。经久渐放，与郁金、秦艽、 荷等叶相类也。六七月开花，肉红色，立冬便凋。根似龙胆，及马肠根，长四五寸。一本二三十科，若百余科者，水藜芦也。水藜芦生近水溪涧石上，茎叶都相同，独不为药用。修事，去头，用糯米泔汁煮之，从巳至未，晒干用。黄连为之使。反细辛、芍药、人参、沙参、紫参、苦参。恶大黄。  

先人云：辛生在夏，犹金生在巳也。故入肺及大肠，而治咳逆肠 。盖肠 虽属下焦，其因之痰自愈矣。  

曰：藜茨属，亦利器也，芦，苇属，亦食器也。然其形两相似矣。合入太阴肺，阳明大肠，以互相循属盘络而为雌雄腑脏者也。故主肺为是动，则病咳逆之脏气，与肺为所生，则病头疡疥瘙恶疮死肌之藏形。若泄利肠 ，蛊毒虫毒，此病大肠腑气之与形也。气味辛寒，施之风热，颇相宜耳。  

（手太阴肺脏之经脉，下络大肠，上膈，属肺；手阳明大肠腑之经脉，络肺，下膈，属大肠；彼此互相盘络，以为腑脏雌雄。内外表里，则手与手为腑脏之雌雄，足与足为腑脏之雌雄，非其腑脏雌雄，则彼此不相盘络。人多习而不察，竟不知手足腑脏雌雄之故。）  

### 射干  

（本经下品）【气味】苦平，无毒。  

【主治】主咳逆上气，喉痹咽痛，不得消息，散结气，腹中邪逆，食饮大热。  

【核】曰：出南阳山谷，及田野间。今在处皆有，园圃庭台多种之。冬至后宿根生芽，至二三月始抽苗，高二三尺，近根之茎，有节若竹。离根三四寸，横铺翠叶，狭长疏整，宛如翅羽，故名乌 ，又名凤翼。六七月叶中抽茎似萱而强硬，出淡红萼，开红赭花，亦有蜜色者，瓣有细文，间黄紫黑斑点。次蚤互相交纽如结，结落作房，中子黑褐。另有一种，名鸢尾者，叶阔而短，根密而稠。花小者，即蝴蝶草；花大色紫者，即紫罗兰。俱春末作花，与射干迥别也。修事，以米泔水浸一宿，取出，再同 竹叶煮之，从午至亥，日干用。  

曰：冬至射干生，为阳气始生，律名射出也。药对云：立春射干、木兰先生。为柴胡、半夏使，合入足少阴、少阳，枢机之气分药也。故主咳逆上气，喉痹咽痛，及不得消息，此少阴不能转阖与开也。主结气腹中邪逆，及食饮大热，此少阳不能转开与阖也。但气味苦平，君相二火为化者，莫不相宜，以苦待化，以平从枢故也。  

（立春射干先生，为柴胡、半夏使，谓柴胡生当冬半，半夏生当夏半，咸从枢象，以从其类，但射干为始生之首，易于兴起而为介绍。）（少阴枢化曰君火，少阳枢化曰相火，平固从枢，苦则待化。）  

### 蓄  

（本经下品）【气味】苦平，无毒。  

【主治】主浸淫疥瘙疽痔，杀三虫。  

【核】曰：出东莱山谷，所在有之。春仲蔓延布地，好生道旁，苗似瞿麦，弱茎促节，节紫赤似钗股，叶细绿似堇竹，节间出花甚细，微青黄，或淡红色，似蓼蓝花状，遂结细实，根曰：景福殿赋云：爰有禁扁。徐云：门户封署也，以所治形证诠名耳。盖八万四千毛孔，孔孔应开阖为门户，如浸淫疥瘙诸形证，此毛孔唯封， 蓄引蔓促节，节节开花，若封而辟，辟而封，虽象形从治法，亦象形对待法也。  

（火热刑金，成浸淫疥瘙者相宜，若痘疹痤痱，隐显欲出者，与毛孔闭实，欲扬液为汗者亦宜。但气味苦平，施之严寒为本气者，功力少逊；若病反其本，中标之阳，或已成则为病热，表邪尚未入里，仍欲从枢解散者，为效颇速。）  

### 雷丸  

（本经下品）【气味】苦寒，有小毒。  

【主治】主杀三虫，逐毒瓦斯、胃中热，利丈夫，不利女子。  

【核】曰：出石城山谷，及汉中、建平、宜都、房州、金州诸处。生竹林土中，乃竹之余气，零落所成也。无苗蔓，不相连，状如粟，又如猪苓而圆，皮黑肉白，甚坚实。修事，用甘草水浸一宿，取出，蒸之，从巳至未，日干。酒拌润，再蒸之，日干用。荔实、浓朴、蒿根、芫花为之使，恶葛根。  

曰：雷丸，竹苓也。具节候之灵气，零落复震，故名雷丸。盖雷之发声，物无不同时而应，故与三虫毒瓦斯向晦者反。其味苦，其气寒，对待胃热为因，诸热若伏若匿者，亦相宜矣。利丈夫，不利女子者，震为雷，长男也。所谓方以类聚，物以群分，刚柔断而吉凶生矣。  

（凡物有质成，有气结，如茯苓之本乎松，雷丸之因乎竹是也。木之耐岁寒，实而坚多节者，唯松性善隐伏，故遗苓名之；草之能冬生，虚而苍KT 色者唯竹，象切震雷，故转丸名之，其气类所感，一静一动，一秉大夫贞洁之操，一展君子奋杨之力，其功用各有致也。）  

### 郁李仁  

（本经下品）【气味】酸平，无毒。  

【主治】主大腹水肿，头面、四肢浮肿，利小便水道。  

【核】曰：郁李，即棠埭。诗云：唐埭、尝埭。山海经作 。所在有之，树高六七尺，花叶枝干并似李，惟子小若樱桃，味甘酸，臭香而少涩。一种赤郁李，叶如刺榆，其子正赤而小，五月始熟，关西、天水、陇西多有之。汴洛一种，枝茎作长条，花极繁密而多叶，亦谓之郁李，不堪入药也。修事，汤浸去皮尖，用生蜜浸一宿，取出阴干，研如膏用。  

曰：郁李花极繁，文之盛者似之。其香颇浓，故芬芳之气，通称馥郁也。凡木之花，既开不阖，此独不然。诗云：唐埭之花，偏其反而，反而从阖也；又尝埭之花，鄂不，鄂萼，不附也，萼附相承，最相亲尔，故又曰彼尔维何。维尝之花，其义见矣。诗疏云：唐埭， 李也，一名雀梅，一名夫移，又云车下李，其叶或赤或白，六月中熟，大如李子。花品序云：雒阳人不甚惜，谓之果子花，大略俗情以少贵，不足较也。  

郁李味酸气平，其花反而后阖，此阖用仍开，呈开仍阖之象也。当入厥阴肝，盖肝主疏泄前后阴，如失疏泄，则阖用之开机废，以致水肿大腹，及面目四肢浮肿。郁李功利水道小便，使阖用呈开，则疏泄仍如令矣。  

### 楝实  

（本经下品）【气味】苦寒，有小毒。  

【主治】主温病，伤寒大热烦狂，杀三虫疥疡，利小便水道。  

【核】曰：出荆山山谷，及蜀中所在有之，蜀中者胜。木高数丈，向长甚速，叶密如槐而长。三四月开花红紫色，芬芳满境。实如金丸，生青熟黄。叶可浣衣，蛟龙畏之，獬豸食之。修治，熬干，酒拌令透，蒸之，俟实皮软，去皮取肉。凡使核不使肉，使肉不使核。如使核，捶碎，浆水煮一伏时，晒干用。  

曰：楝可浣衣，具清肃之金用。气寒味苦，具澄湛之水体。獬豸食之，火兽也，喜其洁。蛟龙畏之，木虫也，激其怒。怒则飞云弄雨，以消溽暑，此其功力。如三虫疝瘕，从  

### 蜀椒  

（本经下品）【气味】辛温，有毒。  

【主治】主邪气咳逆，温中，逐骨节皮肤死肌，寒热痹痛，下气。久服头不白，轻身增年。  

【核】曰：出武都山谷，及巴郡。近以全州西域者称最，江阳及晋康建平者次之。木高五六尺似茱萸而小，有针刺。叶坚滑，无花结实，但生于枝叶间，颗如小豆而圆，实子光黑，宛如人瞳，谓之椒目。八月采实，肉肥皮皱，气味浓浓芳烈也。修事，去目及闭口者，好酒拌润，蒸之，从巳至午，以盆覆盖，俟冷无气，乃可取出，即入磁器中封固无伤风也。杏仁为之使，得盐味佳，畏款冬花、防风、附子、雄黄。可收水银。有中椒毒者，凉水、麻仁浆水解之。  

曰：色香气味，精胜在肤，独无花而实，所含蓄力，幽且深矣。故主温中，自下而上，从内而外，宣达横遍者也。对待寒中，致令形气受病也。气则咳逆上气之因邪薄，形则骨节肌肤之因痹闭。久服形气咸调，故头不白，轻身增年耳。  

### 皂荚  

（本经下品）【气味】辛咸温，有小毒。  

【主治】主风痹死肌邪气，风头泪出，利九窍，杀精物。  

【核】曰：出雍州山谷，及鲁邹县，近以怀、孟者为胜，所在有之。树极高硕，叶似槐，瘦长而尖。枝间多刺。夏作细花黄色。结实有三种：一种短小，形似猪牙；一种长大肥浓多脂而粘手；一种细长瘦薄，枯燥而不粘手。入药肥浓多脂者佳。但树多丛刺，难于采取，用竹篾箍树本，其荚过夜尽落，亦一异也。有不结实者，将树本凿一大孔，入生铁三五斤，遂用泥封孔口，次年即结实，且倍往昔。有人以铁砧捶皂荚，砧即自损；或以铁碾之，碾即成孔；或以铁锅爨之，锅即暴片自落。岂皂荚与铁，有感召之情耶？修事，取赤色脂浓不蛀者，新汲水浸一宿，铜刀刮去粗皮，用乳酥反复炙透，捶去子、弦。每荚一两，用酥五钱。柏实为之使。恶麦门冬，畏空青、人参、苦参。  

曰：皂水色，咸水味，当为五木之水矣。灌铁木中，皂荚始茂，不为金所刑，转以铁为生者，即母令子实，递成生化，木藉金为用也。独辛金味胜，故主风痹死肌，风头泪出；以辛泻之，泻之者泻外身之外风也；亦以辛补之，补之者，补内身之风大也。若窍闭即风大不及。精物即外风太过，咸可补之泻之。顾补泻在病主之苦欲，随病主之苦欲，因名药物之补泻耳。  

### 夜明砂  

（本经下品）【气味】咸平，无毒。  

【主治】主目瞑痒痛，明目，夜视有精光。久服令人喜乐媚好无忧。  

【核】曰：夜明砂，伏翼粪也。伏翼形似鼠，灰黑色，胁间肉翅，连合四足及尾，伏则倒悬，食则蚊蚋，多处深山崖穴中，及僻暗处。乃鼍虱与鼠所化。而复转化魁蛤。冬蛰夏出，日功力殊胜。修事，先以大眼筛筛过数次，次用水澄去沙土，入苎布囊内，溪水中提濯，约减十之七，易细苎囊再濯，每斗可两许，光芒焕耀，质圆成粒者乃佳。扁薄者蚊蚋肤也。若得食钟乳者，亦如前法，取光明如宝珠者最佳。用缓火隔纸焙燥，研极细入药。苋实、云实为之使。  

曰：玄晖不夜，因名夜明；以蚊蚋为食，蚊蚋伏翼；夏出冬蛰，顺时序为浮沉；夜翼昼伏，互昼夜为吸呼；伏则倒悬，具阴阳颠倒之象耳。食石钟乳者，朱冠雪体，即肉芝类，故功用与钟乳六芝等。芝以夏现，乳以夏溢，化相感，性相近也。  

（唯能顺时序为浮沉者，乃得互呼吸之出入入出，与会阴阳之阳阴阴阳，方成颠倒倒颠。）  

### 猪悬蹄甲  

（本经下品）【气味】咸平，无毒。  

【主治】主五痔，伏热在腹中，肠痈内蚀。  

【核】曰：前后四足，各有悬蹄。悬蹄之甲，尖而小；践蹄之甲，大而圆。修事，酒浸半日，柳木火炙松脆用。  

曰：观豕蹄之黑白，见豕性之躁甚，黑固躁，白尤躁之甚者，则知豕力在蹄，精专在甲矣。悬蹄甲者，豕蹄似鹿而爪四，二践地，二上悬，上悬之甲，悬蹄甲也。有以左蹄后蹄为悬蹄甲者谬矣。盖豕行不举足而曳踵，象水性之趋下为水畜也。四足皆垂，未见左后悬者。玉藻云：圈豚行不举足，齐如流，端行颐溜如矢，弁行剡剡起屦，执圭玉，举前曳踵，如也。埤雅云：畜养之闲曰圈，豕子曰豚，端读端弁之端，弁读弁冕之弁，则行不举足，齐如流，冕行之容也。颐溜如矢，端行之容也。剡剡起屦，弁行之容也。礼之以物以服，记其行容者，互相挟也。是故水畜性偏趋下，对待伏热之在腹中，为肠痈，为内蚀，为五痔。  

经云：热气所聚，则为痈脓，必择精专之所在，乃得内外敌应尔。  

### 豚卵  

（本经中品）【气味】甘温，无毒。  

【主治】主惊痫癫矣，鬼疰蛊毒，除寒热，贲豚，五癃，邪气，挛缩。  

【核】曰：豚卵，牡猪之卵子也。小猪多 去卵，故曰豚卵。阴干藏之，勿令败。  

曰：豚，豕子。豕，总名。易系坎为豕，性趋下，故俯首喜卑秽，天将雨，则进涉水，豕之躁者。豕进而涉水波，白 尤其躁进者，故先进焉。然则纯黑者，豕之少驯者矣。说文云：十二子亥为豕，故亥象豕形，以一阴生于午，至亥而六阴备，谓其嫌于无阳也。  

是以 之在物以从豕，在气以从亥，其应水也为能充其类焉。牝曰 ，曰彘。诗云：一发五，牡曰 ，曰 。诗云一发五 ，礼云舋之以 豚，然则豚卵，即 豚卵囊之卵， 豚去卵，斯外肉内好，否则颠乱耽群。一名豚颠者以此，世弃勿用，指豕子之豚儿，膀胱之脬胞，两肾之腰子，外肾之阴茎，为豚卵者谬矣。卵者阴器，厥阴经脉之所聚，抵小腹，系舌本，正肾水之宫位耳。设肾躁，则从流而上，协厥阴厥逆而冲心，病名曰贲豚。贲豚者，肾之积，肝之逆也。甚则重阴者癫，番阴者痫，阴阳厥者寒热，或肾不司阴窍，肝不泄前阴者五癃，或失主润宗筋而挛，失主利关机而缩，咸属肾肝先为是动而后所生，犹未离其类者以辅之，其唯豚卵乎。  

### 茗  

（神农食经）【气味】苦甘，微寒，无毒。  

【主治】主悦志有力，令人少睡，止渴，利小便，去痰热，治 疮。  

苦茗（华佗食论）苦茗，久食益意思。  

茶（陆羽茶传）茶之为用，味至寒，为饮，最宜精行俭德之人。若热渴凝闷，脑痛目涩，四肢烦，百节不舒，聊四五啜，与醍醐甘露抗衡也。  

【核】曰：茗为世所称尚，颐虽未能知味，然亦未能忘情。每读治茗诸书，不啻数十种，俱各载稿集，卒难汇考，不揣条录核左，以备博采。云神农氏前有食经，遵之为首。陆羽茶经，例应为传。后代诸书，递相为疏为注矣。传本不妄去取，余则采其隽永者，人各为政，不相沿袭。彼创一义，而此释之；甲送一难，而乙驳之，奇奇正正，靡所不有，政如春秋为经，而案之左氏，公谷为传，而断之是非，末则间有所评，小子不敏，奚敢多让矣。然书以笔札简当为工，词华丽则为尚，而器用之精良，赏鉴之贵重，我则未之或暇也。盖有含英吐花，收奇觅秘者，在编凡十有六，而茶事尽矣。  

一、溯源茶者，南方之嘉木。其树如瓜芦，叶如卮子，花如白蔷薇，实如棕榈，蕊如丁香，根如胡桃。其名一曰茶，二曰 ，三曰 ，四曰茗，五曰 。山南以陕州上，襄州、荆州次，衡南以光州上，义阳郡舒州次，寿州下，蕲州黄州又下；浙西以湖州上，常州次，宣州睦州歙州下，润州苏州又下；剑南以彭州上，绵州蜀州邛州次，雅州泸州下，眉州汉州又下；浙东以越州上，明州 州次，台州下。黔中生恩州、播州、费州、夷州；江南生鄂州、袁州、吉州；岭南生建州、福州、韶州、象州，其恩、播、费、夷、鄂、袁、吉、建、福、韶、象，十一州未详。往往得之，其味极佳。（茶传陆羽，字鸿渐，一名疾，字季疵，号桑苎翁着）按唐时产茶地，仅仅如季疵所称。而今之虎丘、罗 、天池、顾渚、松萝、龙井、雁宕、武有之，但培植不嘉，或疏采制耳。（茶解罗廪，字高君着）吴楚山谷间，气清地灵，草木颖挺，多孕茶 。大率右于武夷者为白乳；甲于吴兴者为紫笋。产禹穴者以天章显；茂钱唐者以径山稀。至于续卢之岩，云衡之麓，雅山着于无歙，蒙顶传于岷蜀，角立差胜，毛举实繁。  

（煮茶泉品叶清臣着）唐人首称阳羡，宋人最重建州。于今贡茶，两地独多，阳羡仅有其名，建州亦非上品，唯武夷雨前最胜。近日所尚者，为长兴之罗 ，疑即古顾渚紫笋。然 有数处，今唯洞山最重。姚伯道云：明月之峡，厥有佳茗，韵致清远，滋味甘香，足称仙品。其在顾渚，亦有佳者，今但以水口茶名之，全与 别矣。若歙之松萝，吴之虎丘，杭之龙井，并可与 颉颃。郭次甫极称黄山，黄山亦在歙，去松萝远甚。往时士人皆重天池，然饮之略多，令人胀满。浙之产曰雁宕、大盘、金华、日铸，皆与武夷相伯仲。钱唐诸山，产茶甚多，南山尽佳，北山稍劣。武夷之外，有泉州之清源，倘以好手制之，亦是武夷亚匹，惜多焦枯，令人意尽。楚之产曰宝庆，滇之产曰五华，皆表表有名，在雁茶之上。其他名山所产，当不止此，或余未知，或名未着，故不及论。（茶疏许次杼，字然明着）【评】曰：昔人以陆羽饮茶，比于后稷树谷然哉，及观韩 谢赐茶启云：吴主礼贤，方闻置茗，晋人爱客，才有分茶，则知开创之功，虽不始于桑苎，而制茶自出至季疵而始备矣。  

嗣后名山之产，灵草渐繁，人工之巧，佳茗日着，皆以季疵为墨守，即谓开山之祖可也。其蔡君谟而下为传灯之士。又曰：茶系生人后天，随身衣报，盖地灵钟秀，或古之所产，今无取焉者，谓冰土频移，山川性易，灵从何来，秀从何起，生人依报，宁复居恒，人苦不思本耳。以上溯其源也。  

二、得地上者生烂石，中者生砾壤，下者生黄土。野者上，园者次。阴山坡谷者，不堪采啜。（茶传）产茶处，山之夕阳，胜于朝阳；庙后山西向，故称佳，总不如洞山南向，受阳气特专，称仙品。（ 山茶记熊明道着）茶地南向为佳，向阴者遂劣。故一山之中，美恶相悬。（茶解）茶产平地，受土气多，故其质浊； 茶产于高山，浑是风露清虚之气，故可尚。（ 山茶记）茶固不宜杂以恶木，唯桂、梅、辛夷、玉兰、玫瑰、苍松、翠竹，与之间植，足以蔽覆霜雪，掩映秋阳；其下可植芳兰幽菊清芳之物，最忌菜畦相逼，不免渗漉，滓厥清真。（茶解）【评】曰：疆理天下，物其土宜；广谷大川异制，人居其间异形；瘠土民 ，沃土民浓；坚悉效其形，知其利害，达其志欲，定其山川，分其圻界，条其物产，辨其贡赋，斯为得地。  

人犹如此，奚惟茗乎。  

三、乘时采茶在二月、三月、四月之间。茶之笋者，生烂石沃土，长四五寸，若薇蕨始抽，凌露采焉清明太早，去夏太迟，谷雨前后，其时适中。若再迟一二日，待其气力完足，香烈犹倍，易于收藏。（茶疏）茶以初出雨前者佳。唯罗 立夏开园，吴中所贵，梗桷叶浓，便有萧箬之气，还是夏前六七日，如雀舌者佳， 片亦好。（ 茶记）非夏前不摘，初试摘者，谓之开园；采自正夏，谓之春茶。其地稍寒，故须得此，又不当以太迟病之。往时无秋日摘者，近乃有之，七八月重摘一番，谓之早春，其品甚佳。不嫌少薄，他山射利，多摘梅茶。梅茶苦涩，且伤秋摘，佳产戒之。（茶疏）双径两天目茶，立夏后，小满前，仅摘一次，断不复采。唯餐雨露，绝禁肥壤，故收藏岁久。色香味转胜，凌露无云。采候之上，霁日融和；采候之次，积雨重阴，不知其可。（茶说【评】曰：时不可违，候不可失，桑苎翁时中之圣者欤。千载而下，采制之期，无能逾其时日，罗高君少有更变者，更体山川之寒暄，察草木之含吐，待时而兴，应时而起，不妄作劳，不伤物力。  

四、揆制其日有雨不采，晴有云不采。晴采之，蒸之，捣之，拍之，焙之，穿之，封之，茶之干矣。（茶传）断茶以甲，不以指，以甲则速断不柔，以指则多湿易损。（东坡试茶录宋子安着）其茶初摘，香气未透，必借火力以发其香。然茶性不耐劳，炒不宜久，多取入铛，则手力不匀，久于铛中过热，而香散矣。炒茶之铛，最嫌新铁，须预取一铛，毋得别作他用。炒茶之薪，仅可树皮，不用干叶。干则火力猛炽，叶则易焰易灭。铛必磨洗莹洁，旋摘旋炒。一铛之内，仅用四两，先用文火炒，次加武火催之。手加木指，急急抄转，以半熟为度，微俟香发，是其候也。（茶疏）茶初摘时，须拣去枝梗老叶，惟取嫩叶，又须去尖与柄与筋，恐其易焦，此松萝法也。  

炒时须一人从旁扇之，以祛热气，否则黄色，香味俱减。余所亲试，扇者色翠，不扇色黄。  

炒起出铛时，置大磁盘中，仍须急扇，令热气消退，以手重揉之，再散入铛，文火炒干，入焙，盖揉则其津上浮，点时香味易出。田子 以生晒不炒不揉者为佳。偶试之，但作热汤，并日腥草气，殊无佳韵也。（茶笺闻龙，字隐鳞，初字仲达着）火烈香清，铛寒神倦；火烈生焦，柴疏失翠；久延则过熟，速起却还生；熟则犯黄，生则着经云焙，凿池深二尺，阔一尺五寸，长一丈。上作短墙，高二尺，泥之以木，构于焙上。  

编木两层，高一尺以焙茶。茶之半干，升下棚，全干升上棚。愚谓今人不必全用此法，予尝构小焙室，高不逾寻，方不及丈，纵广正等，四围及顶，绵纸密糊，无小罅隙。置三四火缸于中，安新竹筛于缸内，预先洗新麻布一片以亲之，散所炒茶于筛上，阖户而焙，上向不可覆盖盖茶。叶尚润，一覆则气闷罨黄，须焙二三时，俟润气尽，然覆以竹箕，焙极干，出缸待冷，入器收藏。后再焙，亦用此法。色香与味，不致太减。（茶笺）茶之妙，在乎始造之精，藏之得法，点之得宜。优劣定乎始铛，清浊系乎末火。（茶录）诸名茶，法多用炒。唯罗 专于蒸焙，味真蕴藉，世竞珍之。即顾渚阳羡，密迩洞山，不复仿此。想此法偏宜于 ，未可概施他茗。而经已云蒸之焙之，则所从来远矣。（茶笺）必得色全，唯须用扇，必全香味，当时焙炒，此制茶之准绳，传茶之衣钵。（茗芨）【评】曰：溯源、得地、乘时，尽物之性矣。揆制失节，仍同草芥。能尽人之性，则能尽物之性。  

五、藏茗育以木制之，以竹编之，以纸糊之，中有楠，上有覆，下有床，傍有门，掩一扇，一器贮藏茶宜箬叶而畏香，茶喜温燥而忌冷湿。收藏时先用青箬，以竹丝编之，置罂四周，焙茶俟冷，贮器中，以生炭火 过，烈日中曝之令灭，乱插茶中，封固罂口，覆以新砖，置高爽近人处，霉天雨候，切忌发覆。取用须于晴明时，取少许，别贮小瓶，空缺处，即以箬填满，封置如故，方为可久。或夏至后一焙，或秋分后一焙。（ 山茶记）切勿临风近火，临风易冷，近火先黄。（茶录）凡贮茶之器，始终贮茶，不得移为他用。（茶解）吴人绝重 茶，往往杂以黄黑箬，大是缺事。余每藏茶，必令樵青，入山采竹箭箬，拭净烘干，护罂四周，半用剪碎，拌入茶中，经年发覆，青翠如新。（茶笺）置顿之所，须在时时坐卧之处，逼近人气，则常温不寒。必在板房，不宜土室；板房燥，上室易蒸；又要透风，勿置幽隐之处，尤易蒸湿。（茶录）罗生言茶酒二事，至今日可称精绝，前无古人，止可与深知者道耳。夫茶酒超前代希有之精【评】曰：治茗如创业，藏茗如守业。创业易，守业难。守之难，又不如用之者更难。  

如保赤子，几微是防。  

六、品泉山水上，江水中，井水下。山水择乳泉、石池、漫流者上，其瀑涌湍漱勿食，久食令人有颈之以流其恶，使新泉涓涓然酌之。其江水，取去人远者。（茶传）山宣气以养万物，气宣则脉长，故曰山水上；泉不难于清，而难于寒，其濑峻流驶而清，岩江，公也。众水共入其中也。水共则味杂，故曰江水次之；其水取去人远者，盖去人远，则余少得温氏所着茶说，尝试其水泉之目，有二十焉。会西走巴峡，经虾蟆窟，北憩芜城，汲蜀冈井，东游故都，绝杨子江，留丹阳，酌观音泉，过无锡， 惠山泉水，粉枪末旗，苏兰薪桂，且鼎且缶，以饮以啜，莫不瀹气涤虑，蠲病析酲，祛鄙吝之生心，招神明而还观，信乎物类之得宜，臭味之所感，幽人之嘉尚，前贤之精鉴不可及矣。（煮茶泉品）山顶泉清而轻，山下泉清而重。石中泉清而甘，砂中泉清而冽。土中泉清而白，流于黄石、山浓者泉浓，山奇者泉奇；山清者泉清，山幽者泉幽，皆佳品也。不浓则薄，不奇则蠢；不泉不甘，则损茶味。前代之论水品者以此。（茶谱蔡襄，字君谟着）吾乡四陲皆山，泉水在在有之。然皆淡而不甘，独所谓它泉者。其源出自四明潺 洞，历大兰小皎诸名岫，迥溪百折，幽涧千支，沿洄漫衍，不舍昼夜。唐鄞令王公元伟，筑埭它山，以分注江河，自洞抵埭，不下三数里。水色蔚蓝，素砂白石，粼粼见底。清寒甘滑，甲于郡中。余愧不能为浮家泛宅，送老于斯。每一临泛，浃旬忘返，携茗就烹，珍鲜特甚。  

洵源泉之最胜，瓯牺之上味矣。以僻在海陬，图经是漏，故又新之记罔闻。季疵之杓莫及，遂不得与谷帘诸泉齿，譬犹飞遁吉人，灭影贞士，直将逃名世外，亦且永托知稀矣。（茶笺）山泉稍远，接竹引之，承之以奇石，贮之以净缸，其声琮琮可爱，移水取石子，虽养其味甘泉旋汲，用之斯良。丙舍在城，夫岂易得。故宜多汲，贮以大瓮，但忌新器，为其火气未退易于败水，亦易生虫，久用则善。最嫌他用，水性忌木，松杉为甚，木桶贮水，其害滋甚，挈瓶为佳耳。（茶疏）烹茶须甘泉，次梅水。梅雨如膏，万物赖以滋养，其味独甘，梅后便不堪饮。大瓮满贮，投伏龙肝一块，即灶中心赤土也，乘热收之。（茶解）烹茶水之功居六，无泉则用天水，秋雨为上，梅雨次之。秋雨冽而白，梅雨醇而白；雪水五谷之精也，但色不能白；养水须置石子于瓮，不唯益水，而白石清泉，会心亦不在远。  

壬寅腊八，过南屏，僧碧婆煮茶，不拘老嫩，皆可人口。又不在茶具，虽饭镬中，亦称其旨，时与之游，遂成茶癖。每令长须远汲虎跑泉，葛仙翁井，或索友人携来惠山泉水，以茶之妙在水发也。每值梅雨，托布承接，或荷叶，或磁盘，或以锡作板，溜积瓮中，试烹都有雾气，远不及泉水之清且洁也。一日偶取所蓄梅雨，见孑孓乌虫数十百，跳跃碗内，遂都好，但未可就用，须置器日久，俟其色变虫去，色香味始妙，不似山泉但可留数日，久即味变也。此后不烦远役奴子，亦不颛取梅雨，唯待久雨时，向急溜中，大缸承贮。月余后，另移瓮内，百日始佳，半年更妙。四时皆用此法。春雨味更鲜浓，雪色尤为洁白，居卤斥之地， 之东，日日天泉作供，不但自受用，亦不但供宾客，并及其妻孥，真无量快活也。  

（天气上为云，地气下为雨；雨出天气，云出地气，色变虫生，正所以攘地浊，以现天清也。诸泉日久作变，变则化，化则去泥纯水，本色本味，和盘托出，毋自倾弃，以失性真。  

（月枢笔记）贮水瓮，须置阴庭，覆以纱帛，使承星露，则英花不散，灵气常存。假令压以木石，封以纸箬，暴以日中，则外耗其神，内闭其气，水神敝矣。（茶解）茶记言养水，置石子于瓮，不惟益水，而白石清泉，会心不远。然石子须取深溪水中，表里莹彻者佳瓮中，徙倚其侧，应接不暇，非但益水，亦且娱神。（茗笈）仁智者性，山水乐深，载 清 ，以涤烦襟。（茗笈）【评】曰：得泉寻茗，得茗寻泉，如选俦觅偶，事主相夫，两家仔细，万一失所，此身已矣。  

七、候火其火用炭，曾经燔炙为腻脂所及，及膏木败器不用，古人识劳新之味，信哉。（茶传）火必以坚木炭为上，然本性未尽，尚有余烟，烟气入汤，汤必无用。故先烧令红，去其烟焰，兼取性力猛识，水乃易沸，既红之后，方授水器，乃急扇之，愈速愈妙，毋令手停，停过之汤，宁叶而再烹也。（茶疏）炉火通红，茶铫始上。扇起要轻疾，待汤有声，稍稍疾重，斯则文武火候也。若过乎文，则水性柔，柔则水为茶降，若过于武，则水性烈，烈则茶为水制，皆不足于中和，非茶家之要旨。（茶录）苏 仙芽传，载汤十六；云调茶在汤之淑慝。而汤最忌烟，燃柴一枝，浓烟满室，安有汤耶？又安有茶耶？可谓确论。田子 以松实、松枝为雅者，乃一时兴到之语，不知大谬茶政。  

（【评】曰：好茶好水，固不容易，火候一着，更是烦难，如媒妁一般，谋合二姓，济则皆同其利，败则咸受其害。李陵传云：媒 其短。孟康曰：媒酒酵也。 ，酒曲也。谓酿成其罪也。师古曰：齐人名曲饼，亦曰媒妁，君子司火，有要有伦，得心应手，存乎其人。  

八、定汤其沸如鱼目，微有声，为一沸。缘边如涌泉连珠，为二沸。腾波鼓浪，为三沸。巳上水老，不可食也。凡酌置诸碗，令沫饽。沫饽，汤之花也。花之薄者为沫，浓者为饽；细轻者为华，如枣花漂漂然于环池之上；又如回潭曲渚，青萍之始生；又如晴天爽朗，有浮云鳞然。  

其沫者，若绿钱浮于渭水；又台菊英堕于尊俎之中。饽者，以滓煮之及沸，则重华累沫，皓皓然若积雪耳。（茶传）水入铫，便须急煮，候有松声，即去盖，以消息其老嫩，蟹眼之后，水有微涛，是为当时。  

大涛鼎沸，旋至无声，是为过时。过时老汤，决不堪用。（茶疏）沸速则鲜嫩，风逸沸迟，即老熟昏钝。（茶疏）汤有三大辩：一曰形辩，二曰声辩，三曰捷辩。形为内辩，声为外辩，气为捷辩。如虾眼蟹眼，鱼目连珠，皆为萌汤。直至涌沸，如腾波鼓浪，水气全消，方是纯熟。如初声、转声、振声、骇声，皆为萌汤。直至无声，方为纯熟。如气浮一缕、二缕、三缕及缕乱不分，氤氲乱绕，皆为萌汤。直至气直冲贯，方是纯熟。蔡君谟因古人制茶，碾磨作饼，则见沸而茶神便发，此用嫩而不用老也。今时制茶，不暇罗碾，仍俱全体，汤须纯熟，元神始发也。  

（茶录）余友李南金云：茶经以鱼目涌泉连珠，为煮水之节。然近世瀹茶，鲜以鼎 ，用瓶煮水，难以候视，则当以声辩一沸、二沸、三沸之节。又陆氏之法，以未就茶 ，故以第二沸为合量而下，未若以令汤就茶瓯瀹之，则当用背二涉三之际为合量，乃为声辩之。诗云：砌虫唧唧万蝉催，忽有千车捆载来，听得松风并涧水，急呼缥色绿磁杯，其论固已精矣。然瀹茶之法，汤欲嫩而不欲老，盖汤嫩则茶味甘，老则过苦矣。若声如松风涧水而遽瀹之，岂不过于老而苦哉。惟移瓶去火，少待其沸止而瀹之，然后汤适中而茶味甘，此南金之所以未讲者也。  

（林玉露罗硕，字大经着）李南金谓当用背二涉三之际为合量，此真赏鉴家言。而罗 林惧汤老，欲于松风涧水后，移瓶去火，少待沸止而瀹之，此语亦未中 。殊不知汤既老矣，去火何救哉。（茶解）【评】曰：茶经定汤三沸；茶录酌沸三辩。通人尚嫩，伯渊贵老， 林别出手眼，高君因以驳之，各有同异。各取死机，三沸而往，三辩随之，老去嫩来，无有终时。  

又评：定汤谈说似易，措制便难。急即鼎沸，怠则瓦解。须具燮阴阳，调鼎鼐，山心水味始九、点瀹未曾汲水，先备茶具。必洁必燥，瀹时壶盖必仰，置磁盂，勿覆案上，漆气食气，皆能败茶。（茶疏）茶注宜小不宜大，小则香气氤氲，大则易于散漫。若自斟酌，愈小愈佳，容水半升者，量投投茶有序，无失其宜。先茶后汤曰下投；汤半下茶，复以汤满曰中投；先汤后茶曰上投。春秋中投，夏上投，冬下投。（茶录）握茶手中，俟汤入壶，随手投茶，定其浮沉。然后泻以供客，则乳嫩清滑，馥郁鼻端，病可令起，疲可令爽。（茶疏）酾不宜早，饮不宜迟。酾早则茶神未发，饮迟则妙馥先消。（茶录）一壶之茶，只堪再巡。初巡鲜美，再巡甘醇，三巡意欲尽矣。余尝与客戏论，初巡为婷婷袅袅十三余；再巡为碧玉破瓜年；三巡以来，绿叶成阴矣。所以茶注宜小，小则再巡已终。  

宁终南僧亮公，从天池来，饷余佳茗，授余烹点法甚细。余尝受法于阳羡士人，大率先火候，次汤候，所谓蟹眼鱼目，参沸沫浮沉法皆同。而僧所烹点，绝味清乳，是具入清净味中三昧者。要之此一味，非眠云 石人，未易领略。余方避俗，雅意栖禅、安知不因是悟入赵州耶。（茶寮记陆树声，字与吉着）凡事俱可委人，第责成效而已。惟瀹茗须躬自执劳，瀹茗而不躬执，欲汤之良，无有是处。（茗笈）【评】曰：法四气三投，度众寡器宇，此点瀹之尝则。因人以节缓急，随时而制适宜，此又点瀹之变通。还得具有独闻之聪，独见之断，乃可以尽人之性，尽茗之性，尽水火之性，正十、辩器以生铁为之，洪州以磁，莱州以石。瓷与石皆雅器也，性非坚实，难可持久。用银为之至洁，但涉于侈丽，雅则雅矣，洁亦洁矣，若用之恒，而卒归于银也。（茶传）山林逸士，水铫用银，尚不易得，何况 乎。若用之恒，而卒归于铁也。（茶笺）贵则金银，贱恶铜铁，则磁瓶有足取焉。幽人逸士，品色尤宜。然慎勿与夸珍炫豪者道。  

（仙牙传苏 ）金乃水母，锡备刚柔，味不咸涩，作铫最良。制必穿心，令火易透。（茶录）茶壶往时尚龚春，近日时大彬所制，大为时人所重，盖是粗砂，正取砂无土气耳。（茶疏）茶注茶铫茶瓯，最宜荡涤燥洁。修事甫毕，余沥残叶，必尽去之。如或少存，夺香败味，每（茶疏）茶具涤毕，覆于竹架，俟其自干为佳。其拭巾只宜拭外，切忌拭内，盖布 虽洁，一经人手茶瓯以白磁为上，蓝者次之。（茶录）人各手执一瓯，毋劳传送，再巡之后，清水涤之。（茶疏）茶盒以贮茶，用锡为之，从大坛中分出，若用尽时再取。（茶录）茶炉或瓦或竹，大小与汤铫称。（茶解）宜铁，炉宜铜，瓦竹易坏，汤铫宜锡与砂，瓯则但取圆洁白磁而已。然宜小，必用柴汝宣成，贫士何所取办哉。（茶笈）【评】曰：付授当器，区别得宜，各称其用，各适其性而已。亦不必强以务饰，亦不必矫以十一、申忌采茶制茶，最忌手污膻气，口臭涕唾，及妇女月信，痴蠢酒徒。盖酒与茶，性不相入，故制茶时，少有沾染，便无用矣。（茶解）茶之性淫，易于染着，无论腥秽，及有气息之物不宜近，即名花异香，亦不宜近。  

茶性畏纸，纸于水中成受水气多，纸裹一夕，随纸作气尽矣。虽再焙之，少顷即润。雁宕诸山，首坐此病，纸帖贻远，安得复佳。（茶疏）吴兴姚叔度言茶叶多焙一次，则香味随减一次，余验之良然。但于始焙极燥，多用炭箬，如法封固，即梅雨连旬，燥固自若，唯开坛频取，所以生润，不得不再焙耳。自四五月，至八月，极宜致谨。九月以后，天气渐肃，便可解严矣。虽然，能不弛懈，尤妙，尤妙。（茶笺）不宜用恶木敝器，铜匙铜铫，木桶柴薪麸炭，粗童恶婢，不洁巾 ，及各色果实香药。  

（茶录）不宜近阴室、厨房、市喧、小子啼、野性人、童奴相哄、酷热斋头。（茶疏）【评】曰：茗犹人也。超然物外者，不为习所染，否则习于善则善，习于恶则恶矣。圣人致十二、防滥茶性俭，不宜广，则其味黯淡，且如一满碗，啜半而味寡，况其广乎？夫珍鲜馥烈者，其碗数三；次之者，碗数五；若坐客数至五行三碗，至七行五碗；若六人以下，不约碗数，但阙一人而已，其隽永补所阙人。（茶传）按经云：第二沸，留热以贮之，以备育华救沸之用者，名曰隽永。五人则行三碗，七人则行五碗，若遇六人，但阙其一，正得五人，即行三碗，以隽永补所阙人，故不必别约碗数也。（茶笺）饮茶以客少为贵，客众则喧，喧则雅趣乏矣。独啜曰幽，二客曰胜，三四曰趣，五六曰泛，七八曰施。（茶录）煎茶烧香，总是清事。不妨躬自执劳，对客谈谐，岂能亲莅，宜两童司之，器必晨涤，手令三人以上，止 一炉；如五六人，盒饭两鼎；炉用一童，汤方调适，若令兼作，恐有参差。（茶疏）煮茶而饮非其人，犹汲乳泉，以灌蒿莸。饮者一吸而尽，不暇辩味，俗莫甚焉。（短剧）若巨器屡巡，满中泻饮，待停少温，或求浓苦，何异农匠作劳，但资口腹，何论品赏，何知风味乎？（茶疏）【评】曰：客有霞气，人如玉姿，不泛不施，我辈是宜。其或客乍倾盖，朋偶消烦，宾待解十三、戒淆茶有九难：一曰造，二曰别，三曰器，四曰火，五曰水，六曰炙，七曰末，八曰煮，九曰饮。阴采夜焙，非造也；嚼味嗅香，非别也；膻鼎腥瓯，非器也；膏薪庖炭，非火也；飞湍壅潦，非水也；外熟内生，非炙也；碧粉漂尘，非末也；操艰扰遽，非煮也；夏兴冬废，非饮也。（茶传）茶用葱姜枣橘皮，茱萸薄荷等，煮之百沸，或扬令滑，或煮去沫，斯沟渎间弃水耳。（茶传）茶有真香，而入贡者，微以龙脑和膏，欲助其香；建安民间试茶，皆不入香，恐夺其真。  

若烹点之际，又杂珍果香草，其夺益甚，正当不用，更杂蔗霜椒桂， 酥酪，真不啻一鼓而牛饮矣。（茶谱）茶中着料，碗中着果，譬如玉貌加脂，蛾眉着黛，翻累本色。（茶说）花之拌茶也，果之投茗也，为累已久。唯其相沿，似须斟酌，有难概施矣。今署约曰：不解点茶之俦，而缺花果之供者。厥咎悭，久参玄赏之科，而 老嫩之沸者。厥咎怠，悭与怠，于汝乎有谴。（茗笈）【评】曰：茗犹目也，一些子尘砂着不得，即掌中珍果，眼底名花，终非族伴，亟宜屏置，敢告司存。  

十四、相宜煎茶非漫浪，要须人品与茶相得，故其法往往传于高流隐逸，有烟霞泉石，磊块胸次者。  

（茶候凉台净室，曲几名窗，僧寮道院，松风竹月，晏坐行吟，清谈把卷。（七类）山堂夜坐，汲泉煮茗，至水火相战，如听松涛，倾泻入杯，云光滟潋，此时幽趣，故难与俗人言矣。（茶解）凡士人登临山水，必命壶觞。若茗碗薰炉，置而不问，是徒豪举耳。余特置游装，精茗名香茶熟香清，有客到门可喜。鸟啼花落，无人亦自悠然。可想其致。（茗笈）宜寒宜暑，既游既处，伴我独醒，为君数举。（茗笈）【评】曰：人繇意合，物以类从，同异之门绝，偏倚之形化矣。大凡攻守依乎区域，向背视其盛衰，若无畛可分，谁附坚瑕之敌；无膻可逐，谁开去就之场。任曲直于飘瓦虚舟，藩篱何妨孔道；等爱憎于浮烟飞沫，渣滓不碍太虚；转从前执滞之枢，于人何所不容；留尺寸安闲之地，于力何所不有。吾宁降心以循物，物或适理以从类矣。  

十五、衡鉴茶有千万状，如胡人靴者蹙缩然。帮牛臆者兼 然，浮云出山者轮菌然，轻 出水者涵澹然。有如陶家之子，罗膏土以水澄 之。又如新治地者，遇豪雨流潦之所经。此皆茶之精腴。有如竹箨者，枝干坚实，艰于蒸捣，故其形 然；有如霜荷者，茎叶凋阻，易其状貌，故厥状萎萃然，此皆茶之瘠老者也。阳崖阴林，紫者上，绿者次；笋者上，芽者次；叶卷者上，叶舒者次。（茶传）茶通仙灵，然有妙理。（茶解）其旨归于色香味，其道归于精燥洁。（茶录）茶之色重、香重、味重者，俱非上品。松萝香重，六安味苦，而香与松萝同。天池亦有草莱气，龙井如之，至云雾则色重而味浓矣。尝啜虎丘茶，色白而香，似婴儿肉，真精绝。  

（茶记）茶色白，味甘鲜，香气扑鼻，乃为精品。茶之精者，淡亦白，浓亦白，久贮亦白，味甘色白，其香自溢，三者得，则俱得矣。近来好事者，或虑其色重，一注之水，投茶数片，味固不足，香亦 然。终不免水厄之诮，虽然，尤贵择水。香似兰花上，蚕豆花次。（茶解）茶色贵白，然白亦不难。泉清瓶洁，叶少水洗，旋烹旋啜，其色自白。然真味抑郁，徒为目食耳。若取青绿，则天池松萝，及 之最下者。虽冬月，色亦如苔衣。何足为妙，莫若余所收洞山茶，自谷雨后五日者，以汤薄浣，贮壶良久，其色如玉，至冬则嫩绿，味甘色淡，韵熊君品茶，旨在言外。如释氏所谓水中盐味，非无非有，非深于茶者不能道。当今非但能言人不可得，正索解人亦不可得。（茗笈）肉食者鄙，藿食者躁。色味香品，衡鉴三妙。  

【评】曰：蹙缩者靴，牛臆者帮，昔之精腴，今之瘠老矣。宁复能礼明月当空，睹芝芬浮荡十六、玄赏其色缃也；其馨钦也；其味甘， 也；啜苦咽甘，茶也。（茶传）试茶歌云：木兰坠露香微似，瑶草临波色不如。又云：欲知花乳清冷味，须是眠云 石人饮茶觉爽，啜茗忘喧，谓非膏梁纨 可语，爰着煮泉短剧，与枕石漱流者商焉。（短剧）茶似翰卿墨客，缁衣羽士，逸老散人，或轩冕中超轶世味者。（七类）茶如佳人，此论甚妙。但恐不宜山林间耳。苏子瞻诗云：从来佳茗是佳人是也。若欲称之山林，当如毛女麻姑，自然仙丰道骨，不浼烟霞；若夫桃脸柳腰，亟宜屏诸销金帐中，毋令污我泉石。（短剧）竟陵大师积公嗜茶，非羽供事不乡口，羽出游江湖四五载，师绝于茶味，代宗闻之，召入内供奉，命宫人善茶者，烹以饷师。师一啜而罢，帝疑其诈，私访羽召入，翼日赐师斋，密令羽供茶。师捧瓯，喜动颜色，且赏且啜曰：此茶有若渐儿所为者，帝由是叹师知茶，出羽相见。（薰 跋陆羽点茶图）建安能仁院，有茶生石缝间。僧采造得八饼，号石岩白，以四饼遗蔡君谟，以四饼遣人走京师，遗王禹玉。岁余蔡被召还阙，访禹玉，禹玉命子弟于茶笥中，选精品饷蔡。蔡持杯未尝，辄曰：此绝似能仁石岩白，公何以得之？禹玉未信，索贴验之始服。（类林）东坡云：蔡君谟嗜茶，老病不能饮，日烹而玩之，可发来者之一笑也。孰知千载之下，有同病焉。余尝有诗云：年老耽弥甚，脾寒量不胜，去烹而玩之几希矣。因忆老友周文甫，自少至老，茗碗薰炉，无时暂废，饮茶日有定期，旦明、晏食、禺中、 时、下春、黄昏，凡六举，而客至烹点不与焉。寿八十五，无疾而卒。非宿植清福者，乌能毕世安享视好，而不能饮者，所得不既多乎。尝畜一龚春壶，摩挲宝爱，不啻掌珠，用之既久，外类紫玉，内如碧云，真奇物也。（茶笺）人知茶叶之香，未识茶花之香。余往岁过友大雷山中，正值花开，童子摘以为供，幽香馥郁，绝自可人。惜非瓶中物耳，乃余着瓶史月表，插茗花为斋头清供，而高廉瓶史，亦载茗花，足以助吾玄赏。（茗笈）茗花点茶，绝有风致。人未之试耳。（茗笈）【评】曰：人莫不饮食，鲜能知味矣。诗云：人生几见月当头，不在愁中即病中。明月非无，佳茗时有，但少闲情，领此真味。公案云：吃茶去，唯味道者，乃能味茗。  

曰：茗谐名。名，自命也。从夕从口。夕者，冥也。冥行无见，从口自名，失自明矣。茗晰而 ，与热脑肥膻反，故尝食令人瘦，去人脂，倍人力，悦人志，益人意思，开人聋瞽，畅人四肢，舒人百节，消人烦闷，使人能诵无忘，不寐而惺寂也。聊四五啜，真堪与醍醐抗衡矣。神农氏主 疮， 疮本在脏，末在颈腋间，膏粱味，肥膻变也。亟返其本，逐其茗谱题辞仆少而习茗，亦止谓涤烦止渴，醒睡明目，非此君不能策勋耳。至天台所记，乃云服之可生羽翰，则又未敢轻信也。今读子繇核 评语，而以六义之比体求之，则台记所云，与陶弘景轻身换骨之说，大相符合。盖人方在大梦中，令旁一人，沃以佳茗，果能清其神魂否。故知子繇之意，正欲先使人涤净烦恼，蠲除心渴，扫却黑暗，远离颠倒。然后如法点瀹，领略瓯牺，两腋生风，岂非羽翰，实以形骸中既空一切，原是轻身换骨之人，茗碗策勋，理实可信。读子繇茶谱者，当作如是观。  

丁亥夏五李玄晖漫笔  

## 第八帙  

### 黄精  

（别录上品）黄精一名戊己芝，当与黄芝交相匹配。充九土之精，以御八风之侮。  

【气味】甘平，无毒。  

【主治】主补中益气，除风湿，安五脏。久服轻身，延年不饥。  

【核】曰：隋羊公云：黄精，芝草之精也。五符经云；黄精获天地之纯精，故一名戊己芝。南北皆有，以嵩山、茅山者佳。三月生苗，高一二尺。一根只一茎，茎梗柔脆，本黄末赤。叶如竹，不尖而短，或两叶三叶，四、五、六叶，俱两两相对，若偏生不对者，偏精也。  

四月开花青白，状如小豆花。结子白色如黍粒，即名垂珠，言象形也。根如嫩姜而色黄，亦如鬼臼黄连辈。一年一节，节大不平，大者如拳，小者如拇指。一种茎叶根形俱相似，但茎不紫赤，叶尖有毛钩二枚者，钩吻也，误服杀人。博物志云：黄帝问于天老曰，天地所生，有食之令人不死者乎？对曰：太阳之草名黄精，食之可以长生；太阴之之精名钩吻，不可食，令人立死。今人但信钩吻杀人，不信黄精益寿，不亦惑乎？修治，以溪水洗净，蒸之，从巳至子，薄切曝干，可入药用。服食宜生，初时只可食一寸半，多则刺人咽喉，渐渐增之，十日不食，服止三尺五寸。三百日后，尽见鬼神，久则轻身飞行矣。忌梅实。  

曰：无缘自生，独得土大之体用，故名黄精。一名戊己芝也。土位乎中，故补中而益中气。为风所侵而土体失，濡湿泥泞而土用废者，黄精补土之体，充土之用，即居中府藏，亦借以咸安矣。形骸躯壳，悉土所摄，轻身延年不饥，总属土事耳。  

### 升麻  

（别录上品）上行即将来之生之升；真气即成功之藏之入。  

【气味】苦平，微寒，无毒。  

【主治】主解百毒，杀百精老物殃鬼，辟瘟疫瘴气，邪气蛊毒，入口皆吐出，中恶腹痛，时气毒疠，头痛寒热，风肿诸毒，喉痛口痛。久服不夭，轻身长年。  

【核】曰：出蜀汉、陕西、淮南州郡，蜀川者佳。春生苗，高三尺。叶似麻，并青色。  

四月着花似粟，穗白色。六月结实黑色。根如蒿，多须，紫黑色。细小极坚，削去皮，青绿色者，谓之鸡骨升麻，功力殊胜也。虚大黄白色者不堪用。一种外黑里白，质虽紧实，谓之鬼脸升麻。嵩高一种纯青色，质亦坚，功力俱不如蜀川青绿色者为重也。一种落新妇根，形似色非，今人呼为小升麻，亦能解毒，取其叶， 作小儿浴汤，主惊忤。其他用力则殊，大小亦别，不可不辨也。修事，刮去粗皮，黄精自然汁浸一宿，曝干锉蒸，再曝用。  

先人云：人身气机，升出降入，谓之一周。能升则气机无不周矣。又云：生阳之气发扬，邪僻之阴自死。入口皆吐出，此其外征。又云：长升即是长生，下者举之，此为要药。从混浊散漫之中，拔其精微之妙，的是枢机之剂。但上行须有真气在，否则是煮没米粥矣。又云：雷公炮制，用黄精自然汁浸一宿，即炼已筑基，大裨体用，上行者有根可据矣。  

曰：升即四气之先机，时令之首兆也。经云：春三月，此谓发陈者是矣。设无成功之藏之入，亦无将来之生之升矣。所谓柔以时升，积小以高硕，实非决骤之比。故十龠曰升，登合之量也；大 曰麻，群阴之长也。是以允升，天地俱生，万物以荣。生勿杀，予勿夺，赏勿罚，此春气之应，养生之道也。主治百疾，以及变迁，皆向晦入宴息而冥升。功能用晦而明，仍利于不息之贞。  

（世以顿为升，此以升为渐，顿渐殊途，各宜体认。升麻禀天地清阳之气以生，故能升阳  

### 豆蔻  

（别录上品）【气味】辛温涩，无毒。  

【主治】主温中，心腹痛，呕吐，去口臭气。  

【核】曰：豆蔻生南海，及交址，今岭南、八闽亦有，生成已详 内。南人采花作果，尤贵嫩者。并穗入盐淹治，叠叠作朵不散。更以木槿花合浸之，欲其色红耳。广中人，入梅盐汁浸令红，曝干荐酒，名红盐草果。初结小者名鹦哥舌。元朝饮膳，皆以草果为上供；南人用火杨梅，伪充豆蔻，形圆而粗，气辛而猛，山姜也，入药不可不辨。修事，须去蒂，取向里子及皮，用茱萸，同于 上缓炒，待茱萸色微黄黑，即去茱萸，取豆蔻皮，及子用之。  

曰：草实之中，名豆蔻者凡三，形色功能，各有同异。入足太阴、阳明腑脏，手少阳三焦则一也。形似芭蕉，叶似杜若，高八九尺，冬夏不凋，开花浅黄色，缀实作朵似葡萄。初生微青，熟则转白，孚圆似白牵牛，仁粒似缩砂 。气味辛大温，充肾间生阳，鼓肺气呼吸，宣五谷味，主纳主出者，白豆蔻也。初春抽苗，入夏作茎，开花结实似豆蔻，实圆微长，表有皱纹，里肉斑缬似槟榔，无仁有肉，气味辛温，秉刚 之用，温中化食，宣五谷五畜味，为养为充者，肉豆蔻也。苗似荻芦，叶似杜若，根似高良姜，二月开花作穗，房缀茎下，嫩叶卷之，初出似芙蓉，微红色，穗头色深，其叶渐开，花渐出，色渐淡矣。亦有黄白二色者，实似龙眼而锐，皮色黄白，表无鳞甲，壳薄有棱峭，仁粒似缩砂 而稍壮，气味辛涩温，宣摄中气，温中，益上焦，受纳水谷，治心腹痛，呕吐，去臭气，宣五谷五果五菜味，为养为助为益者，豆蔻也。开宝名草豆蔻，草物志名漏蔻，金光明经名苏乞迷罗细，郑樵通志名草果。虽非果类，用充茶食，故有草果之称。  

（豆蔻，辅中益上，以宣为体，以摄为用。缀实在茎下，亦具有密义，虽与缩砂 同归于退藏，至体用则迥别矣。缩砂粒，以摄为体，以宣为用，顺时序之升沉，故用舍自繇。豆蔻，效降肃之聚敛，终属勉强，设久服尽剂，恐反亟夺其生阳，有余于用，不足于体。故尔，唯，遍及上下。用之者，果能各加料简，不唯四种功力判然，即五谷 ，及饴曲楂 之属，亦可比量条分，不致溷乱妄投矣。）  

### 忍冬  

（别录上品）【气味】甘温，无毒。  

【主治】主寒热身肿。久服轻身，长年益寿。  

【核】曰：在处有之。藤蔓左缠，绕覆草木上，或篱落间。茎色微紫，对节生叶。叶似薜荔而青，有涩毛。三四月开花长寸许，垂须倍之，一蒂二花两瓣，大小不齐，若半朵状。  

初开蕊瓣俱白；经三日，渐变金黄。新旧交参，黄白掩映，幽香袭人，燥湿不变。花名金银花、金钗股、老翁须；藤名鸳鸯、鹭鸶、左缠、蜜桶；统名忍冬、通灵草。功相并，形相肖，色曰；藤蔓左旋，两花一蒂，两瓣一花，效一阳始于二阴下，震象也。唯能忍冬，乃得震 ，故主飞尸、遁尸、风尸、沉尸、尸疰。坏我形脏者，振肃而启。若寒热身肿，以及风湿痹气，鬼击痈疡，失承左道者，使之仍须乎天施。所谓神转不回，回则不转，乃得其机。此盖益其寿命而强者也。  

### 芥  

（别录上品）  

芥 茎 叶  

【气味】辛温，无毒。  

【主治】主归鼻，除肾经邪气，利九窍，明耳目，安中。久食温中。  

芥 子  

【气味】辛温，无毒。  

【主治】主归鼻，去一切邪恶、疰气、喉痹。  

白 芥 子  

【气味】辛温，无毒。  

【主治】主发汗，胸膈痰冷，上气，面目黄赤。醋研，敷射工毒。  

【核】曰：南地多芥。相传岭南无芜菁，土人移种种之，尽变为芥，地土使然耳。今北地亦多芥，南地亦有芜菁矣。八月布种，冬茂者曰冬芥，春茂者曰春芥，夏尤可食者曰夏芥，春味极辛，研调作浆，以侑蔬品，香辣爽人。白芥子稍肥大，色黄白，入药充啖，臭味转胜也。种类亦多，有青芥，似菘而毛，色青绿，一名刺芥，味极辛；有大芥，叶大而皱，色深绿，味更辣，俱为药用。有马芥，叶如青芥而无毛；有花芥，叶多缺刻而如菘；有紫芥，茎叶俱紫而如苏；有石芥，茎繁细碎而低小；有旋芥，叶纹旋绕如大芥；有南芥，高五六尺，子大如鸡卵。刘恂异物志云：出岭南，多此芥，此又芥之持异者。白芥，一名胡芥，原从大原河东来，今近道亦有。但种莳者少。六八月布种，冬月可食。春末起苔，高三四尺，叶花有叉如花芥，色青白。茎中虚，质极脆，疾风大雪，须谨获之，否则易于损折。三月黄花，香郁可爱，角子亦如芥，但少肥壮，色黄白耳。又有一种，茎大而中实，子粒更大，虽属芥类，形色迥别，入药则胜于诸芥也。孙思邈曰：同兔食，发恶疾；同鲫鱼食，发水肿。大叶者良，细叶有毛者，食之有损无益耳。  

曰：《农书》云：气味辛烈，菜中之介然者。食之令人刚介，故字从介。《说文》云：芥者，界也。发汗散气， 我者也。左传曰：介人之宠。楚辞云：悲江介之遗风。盖人身一皮，二肤，三肌，四胁，五胸，六腹，七胃，各有定界，邪气入经，漫然难以分裂者，芥义可以界矣。顾食芥堕泪，望梅生津，此五液之自外至也。愧而汗发，慕而涎垂，此五液之自内至也。是以芥气归鼻，涕泪交注。经言清阳走上窍，浊阴归下窍。芥则两得之矣。主治证形，正诸阳之不走上窍，致浊阴之不归下窍耳。所谓阳无界然，我不立而畛畦失矣。  

（激朗清厉，随光之介也。牢刺拂戾，诸贲之气也。为此春酒，以介眉寿，神之听之，介尔  

### 饴糖  

（别录上品）【气味】甘大温，无毒。  

【主治】主补虚乏，止渴，去血。  

【核】曰：饴，软糖也。稻、粳、秫、粟、蜀秫、大麻子、枳 子、黄精、白术，并堪熬造。惟以稻作者入药，秫粟者次之，余供食物耳。稻即糯， 即粳，秫即粟之糯而黄者。  

近世用麦 、谷芽，及诸米煎熬而成，医方亦有采用者。  

先人云： 米造饴，宛似水谷入胃，酝酿作汁，出入未定之时也，可以澄饮，可以成血。  

然甘能缓中，投之不当，反致濡滞。  

曰：稻、粳、粟、麦、秫，皆可萌 造饴。释名云：糖之濡弱者饴，其形怡怡然。  

饵之怡怡和悦也。盖物之成终而成始者艮；帝之所出，物即乘气以出者震；繇微而着，鲜洁均齐者巽；向明而治，形色并昭者离。受前此之火，生后此之金，致役者坤，理气充足，欢然交适者兑也。然则稻、粳、粟、麦、秫之为艮，其始乎震，及悦乎兑，而怡怡然，不唯具土之体，复具土之用矣。诚土爰稼穑，藉离丽之火而稼穑甘，成坤之至，兑之悦矣。缘土以能生为用，稼穑即所生之形物耳。是以谷入于胃，赖土用以宣五行五气之与味，乃得奉火归赤，独行经隧，溉灌形脏，以成化育。若物战乎干，慰劳乎坎，为形气宁定归宿之所也。复若至此自有而无，从前生意，此成其终，亦自无而有，嗣后生意。此成其始，此则帝气之成言乎艮者。自震而递相化育者也。设土大顽颓，则体用废。致物不能乘帝气以出，而递相化育者，不致役乎坤故尔。别录主补虚乏，即补土大体用之虚乏也。致失于溉灌而消渴，失行经隧而血溢，谷府上窍不纳而咽痛，下窍不决而肠鸣，与游溢转输，无以上注于肺，而为嗽为涸者，饴糖辅土之体，宣土之用。且也自震而兑，谷味因之以化育。何患其不战乎干，劳乎坎，成言乎艮，其所以致役者坤，亦即土体之与用欤。  

（麦 功力，不能成始者，始而终之；饴糖功力，不能成终者，终而始之。始终终始，大须体认。）  

### 沉香  

（别录上品）【气味】辛，微温，无毒。  

【主治】主风水毒肿，去恶气。  

【核】曰：出天竺，及海南诸国，今岭南州郡悉有，傍海处尤多。奇干连枝，岗岭相接。  

材理虚柔，凌冬不凋。皮膜作纸，沾水易烂。小者拱抱，大者数围。体如白杨，叶如橘柚，花如 穗，实如小槟。未经斧斤者，虽百岁之本，亦不孕香。若半老之木，其斜枝曲干，斫凿成坎，雨露浸渍，斯膏脉凝聚，渐积成香。凡三等：其一，即斫凿之坎，气聚色变，木端棕透，切而取之，入水轻浮者为黄熟。其二，津沫营注，木理坚实，剥而取之，入水或浮，或半浮者为栈香，栈香，速香也。其三，脂液所钟，酝结成魄，或自脱，或解取，入水沉底者为沉香；品亦凡四：曰熟结，曰生结，曰脱落，曰虫漏；虫漏者，因蠹隙而结也；脱落者，因水朽而结也；生结者，因斫凿而结也；熟结者，因自腐而结也，故熟结一名死结。死结，则全体膏脉，凝聚成香，此等之至上，品之至贵者也。顾四结总属一木，奇状甚多，凡四十有二。如角沉、革沉、黄沉、乌沉、水碗、承露、青桂、黄蜡、茧栗、菌芝、金络、叶子、麻叶、竹 、机梭、附子、马蹄、牛头、燕口、 刺、龙鳞、乌刺、虎胫、鸡骨、蓬莱、虎班、弄水、鹧鸪斑、仙人杖，及为杵，为臼，为肘，为拳，为山石，为槎 ，为凤雀龟蛇，云气人物，种种肖象，既所禀不侔，亦复优劣有异。各俟其形全气足而后采取，功力始备。  

今岭南人不耐其成，每多趋利伐贼之害，唯 管黎人，非时不妄剪凿，故屡获异香。虽纤薄如纸，入水亦沉，万安黎母山东峒者，更冠绝天下，一片尝值万钱，以东峒日钟朝阳之气，其香更幽酝于他产耳。若舶上来者，臭多腥烈，尾烟必焦，交址海北者更甚。故南人不甚重之，此皆沉香等品奇状也。而奇南一香，原属同类，因树分牝牡，则阴阳形质，臭味情性，各各差别。其成沉之本，为牝，为阴，故味苦浓，性通利，臭含藏，燃之臭转胜，阴体而阳用，藏精而起亟也。成南之本，为牡，为阳，故味辛辣，臭显发，性禁止，系之闭二便，阳体而阴用，卫外而为固也。至若等分黄栈，品成四结，状肖四十有二则一矣。第牝多牡少，独奇南世称至贵。即黄栈二等，亦得因之以沦高下，沉本黄熟，固坎端棕透，浅而材白，臭亦易散；奇本黄熟，不唯棕透，而黄质邃理，犹如熟色，远胜生香， 炙经旬，尚袭袭难过也。栈即奇南，液重者，曰金丝。其熟结、生结、虫漏、脱落四品，虽统称奇南结，而四品之中，又各分别油结、糖结、蜜结、绿结、金丝结，为熟、为生、为漏、为落，井然成秩耳。  

大都沉香所重在质，故通体作香，入水便沉，奇南虽结同四品，不唯味极辛辣，着舌便木。  

顾四结之中，每必抱木，曰油、曰糖、曰蜜、曰绿、曰金丝，色相生成，亦迥别也。凡使沉香，须要不枯，如觜角硬重，沉没水下者为上。用纸裹怀中，候暖，乳研易于成粉。  

曰：沉，质，香，臭也，盖土爰稼穑，稼穑作甘，黍甘而香，故香从甘黍，宜入脾。脾味甘，脾臭香，脾谷黍故也。设土失黄中体，通理用者，咸可夺之，诚脾土之阳分药，方剂之对待法也。上列证名，不待诠释，当判然矣。主清入喉，益人心，即子令母实，若上实下虚，下寒上热，又当顾名思义。如骨节不任，便淋肠闭，亦属具体亡用，第加一转语耳。  

其想更特异。沉以力行行止为用，奇以力行止行为体。体中设用，用中具体，牝牡阴阳，互呈先后，可默会矣。  

### 鸡舌香  

（别录上品）【气味】辛温，无毒。  

【主治】主风水毒肿，霍乱，心痛，去恶热。  

### 丁香  

（宋开宝）【气味】辛温，无毒。  

【主治】主温脾胃，止霍乱拥胀，风毒诸肿，齿疳 。能发诸香。  

【核】曰：出东海，及昆仑国，交、广、南番亦有。其树并高丈余，凌冬不凋，似栗似桂，叶似栎。花似梅，实似山茱萸者鸡舌也，一名母丁。其实出枝，实盖如丁，长三四分者丁香也，一名子丁。并紫色，既实称母子，当遵别录开宝为正，安可妄别雌雄。不知另有雄树，开花不实，花酿成粉，香馥之臭，经久不散，出昆仑交爱以南。修事唯母丁力大，入药最胜。用子丁，须去实盖乳子，否则发人痈背。忌火，畏郁金。  

先人云：鸡舌虽象形，然舌乃心苗，内藏丁火，暗相合也。又云：辛温即心火气味，主臭亦心所摄持。香即脾之臭也，有火土相袭之机，丁干就戊之道。  

曰：鸡羽禽，征之音，丙干也。丁位丙次，舌者心苗，心亦火脏也。故丁香曰丁，鸡舌曰母。盖丙为辛之刚，丁为壬之柔，是知丙合辛而水润下，丁合壬而木曲直也。设木忘水源者，应病风水毒肿，为悖逆阴阳而霍乱作。自反而缩而心卒痛，皆恶热所酿，非朝夕之故，繇之不早辨也。要知辛当归丙，壬当归丁，丙丁植而火炎上，火炎上而稼穑甘，阴凝至而至坚冰者，泮然释矣。开宝主温脾胃，正所谓虚则补其母而土体充，宣五谷味而土用足也。  

### 熏陆香  

（别录上品）【气味】苦辛，微温，无毒。  

【主治】主风水毒肿，去恶气伏尸，瘾疹痒毒。乳香同功。  

【核】曰：熏陆香，西出天竺，南出波斯等国。生沙碛中，树类古松，叶类棠梨。盛夏脂溢皮表，并皮鳞甲剥之为熏陆；溢脂之处垂滴乳头为乳香；斫凿其树，脂流成块为拣香；用瓶接贮为瓶香；淋沥根底，杂砂石为乳塌；色黑为黑塌；水浸色败气变为水湿塌；斫削杂屑为杂末；播扬成尘为缠末。熏陆一种，近不易得，得原采垂滴乳头，圆明润泽者为贵。故内典谓之天泽香，言其温润丽泽也。天竺国者色黄白，波斯国者色紫赤。日久者溢脂重叠，累累然，不成乳头者，即拣香也。修事，置缯囊内，挂窗隙良久，取研则不粘易碾；或同酒研如泥，水飞晒干；或糯米数粒，或灯心草数茎，或人指爪甲二三片，并研之亦易细。  

曰：火烟上出日熏；四时日月经行之地曰陆。合生成功用，命名熏陆。顾盛夏脂溢皮表，效机衡之夏日在肤，泛泛乎若万物之有余，所爱在外也。故主逆机衡之自下而上，从内而外，致交通不表，恶气不发，风雨不节，菀槁不荣者。仍使与万物顺浮沉于生长之门，功用  

### 龙脑香  

（别录上品）【气味】苦，微寒，无毒。  

【主治】主妇人产难，研末少许，新汲水服立下。  

【核】曰：龙脑香，取俗称冰片、梅花脑。出婆律、抹罗短叱诸国，南海深山穷谷亦有之。树名波律，又名固不婆律。高七八丈，大六七围，如积年杉木状，但旁挺劲枝，叶正圆，面青背白，作花结实，外皮甲错，仁粒如缩砂 者其木肥。肥者生脂为婆律膏，断其树，脂流根下，截其上，脂溢木端，其枝干未经损动则有，否则气泄无之矣。无花实者其木瘦，瘦者生香为龙脑香。多历年岁者，风清月朗，或喷香若霏雪，缤纷木上，先其时，布帛树底，惊之令堕，形如蜂蝶，此属无上乘。顷则仍吸香入木理，不易得也。断其树，湿时无香，干之循理而析，状类云母，莹若冰霜，或解木作板，香溢缝间。劈而取之，大者成片如花瓣，小者成粒，为米脑，为速脑，为瑞脑，为金脚脑，为苍龙脑。因其形色以名，总不及成片者气全力备也。湿者为脑油，清者为脑浆。南唐保大中，贡龙脑浆，贮之缣囊，悬琉璃瓶内，少顷滴沥成水，香气馥烈，大有益也。近时多用火 成片，更以樟脑、升打乱之，不可不辨。  

收贮，烧杉木炭合养之，或糯米炭、相思子，并贮之则不耗。修事，入旧瓷钵，轻展徐研，务令尘细。展急则捶钵生热，便随香窜耗，欲藉透肌走窍，用平底小铛，以青布剪如底式，一面喷润净水，拈贴铛底，置龙脑于布上，覆以碗，碗沿外余布数分，水搅麦面，固济碗布周沿，毋使气泄，隔铛底寸许，燃烧文火，候麦面色熟，略觉焦黄，即便住火，候冷开视。火法合宜，龙脑尽升碗上，轻盈洁白，香馥百倍于昔。  

先人云：宋史熙宁九年，英州雷震，一山梓木尽枯，中皆化为龙脑，树王震绝，尚有遗馨。  

曰：时乘御天曰龙，首出庶物曰脑。故资胚胎之首出，迅速立下，唐本诸家，陈列证形，亦属失于飞潜惕跃之宜，安望黄中通理，应地无疆者哉。多服立殂者，盈不可久也。  

知  

### 枇杷叶  

（别录上品）【气味】甘苦平，无毒。  

【主治】主卒 不止，下气，煮汁服。  

【核】曰：襄、汉、吴、蜀、闽、浙江右，南北皆产。木高丈许，四时不凋，肥枝长叶，阴密青整，叶底白毛如茸，盛冬作花白色，仲夏缀实如弹。杨万里诗云：大叶耸长耳，一枝堪满盘；荔枝分与核，金橘却无酸。颇尽其状。修治，每叶湿时重一两者堪用，粗布拭去白毛，务令极净，否则射人肺，令人咳。以甘草汤洗一遍，用绵再拭。俟干，每一两，用酥二钱半，涂上炙过用。治胃以姜汁涂炙，治肺以蜜水涂炙亦良。  

先人云：枇杷核下地即生，亦易长，近十年开花结果。性喜高疏，最便山土，秋英冬花，春实夏熟，核多于肉，叶盛于枝，花繁成蓓。一丛约三五十枚，春半删除十之七，则果大肉肥。否则无肉且小矣。青时有毛而酸，发白转黄，甘滑可口，望夏布叶，末倍于本，虽并列园林，同登樽荐，而生荣成美，迥异时芳。处天地闭藏，独露英花，值万物蕃茂，阴森肥遁。世知叶充药物，未知核仁两瓣，即将成两叶，木之胞阆也。然核与叶较，尤多酝畜，枝茎皮肉，各有所施，统体专精，他果所不及也。  

曰：收麦之器曰枇杷；仓 之官曰胃府。象其能入能出也。麦冬茂夏实，枇杷亦冬花夏果，与玑衡冬入夏出反，谓其能阖能辟也。故入胃府，主卒 呕哕不止。兼走肺，疗咳唾气窒者，此即 呕哕浊之饮，从肺脉上至于肺，则肺嗔肺胀，上下合邪，相击成咳，而为唾为窒矣。固受盛属胃，其腐化敷布，必藉肺气之吸呼，互为关键终始故也。力主香港脚，即饮浊下流；疮疡，即饮浊外溢。种种因证，咸从胃生。至若肃肺金，滋肾水，益脾土，清心、镇肝，此即转出为入。解暑 ，消热烦，止消渴，除温、辟疫，此即转入为出。总不出者使之出，不入者使之入，不开阖者使之开阖，形气咸调之良品也。经云：阴之五宫，生在五味，阴之五宫，伤在五味。然则枇杷不独入胃与肺，并入心肝脾肾五腑矣。以胃为五脏六腑经气之始，复为五脏六腑经气之终故尔。  

### 琥珀  

（别录上品）【气味】甘平，无毒。  

【主治】主安五脏，定魂魄，杀精魅邪鬼，消瘀血，通五淋。  

【核】曰：出永昌、舶上、西戎、高丽、倭国者良。即松树荣盛时，流脂入土，千岁后，沦结所成也。一种象物珀，内有物形；一种血珀，殷红如血色；一种赤松脂，形如琥珀，浊大而脆，文理皆横；一种水珀，浅黄色，多皱文；一种石珀、深黄色，重如砂石；一种花珀，文如马尾松，而黄白相间者次之；别有一种蜜蜡珀，臭之作蜜蜡香，色黄白，即蜂蜜所化；一种枫脂珀，烧之不作松脂臭，即枫脂所化也。入药唯松脂血珀最良。修治用水调侧柏子末，安瓷锅中，置琥珀于内煮之，从巳至申，当有异光，研粉筛用。  

曰：虎魄入土化石，松脂入土化珀，同成坚固，因名琥珀。况膏释脂凝，则松脂原具坚固相矣。入土沦结，自然莹光特异。虽与松脂偕安五脏，不若琥珀之能奠安神室也。  

魂游于天，对待治之；魄降于地，想更亲切。故定魂魄之功，昭着特甚。瘀血五淋，腐秽所成。松脂琥珀，精英所聚，杀精魅邪鬼者，以异光璧照，则鬼魅遁形，如神明在躬，死阴自当潜消默化矣。  

（猛虎非寿兽，其魄入土化石者，嗔业所致也。松木耐岁寒，其脂入土化珀者，净业所成也。）  

### 真珠  

（别录上品）【气味】甘温，无毒。  

【主治】主镇心，安魂魄，去肤翳障膜，涂面，令人润泽好颜色，涂手足，去皮肤逆胪，绵【核】曰：禹贡淮夷 珠，后世乃出南北海、川蜀西路、女瓜、河北溏泺，江南湖泖间，亦时有之。岭表录异云：广州边海中有洲岛，岛上有大池，池水淡洁，谓之珠池。每岁刺史亲监珠户入池，采老蚌剥珠以充贡。广州志云：合浦县海中有梅、青、婴三池。  

蜒人每以长绳系腰，携篮入水，拾珠母纳其中，即振绳，令舟人急起之，设有线血浮水上，其人即葬鱼腹矣。熊太古冀越集云：余尝见蜒人入海，取得珠子树数担，状如柳枝，蚌生于树，树生于石，凿石得树以求蚌，甚可异也。李 云：南海之珠，多产石决明；女瓜者，则蚌蛤耳。录异云：北海之蚌，种类小别。其中一种似江珧者，腹亦有珠，咸不及海南者，奇幻且多也。宗 云：河北溏泺中，珠围及寸，色微红，其珠母亦与广州者不相类。但清流水处者，色光白；止浊水处者，色黑暗；南珠色红；西洋珠色白；北海珠色微青，各随方色也。格古论云：南番珠，色白圆耀者为上；广以西者次之；北海珠，色微青者为上，粉白、油黄者下矣；西番马价珠为上，色青如翠，老色夹石，粉青油烟者下矣。南越志云：珠品之上者有九，以五分至寸八分者为大品，有光彩；一边似度金者，名 珠；次则走珠、滑珠、 珠、肖象珠、子母珠、浮屠珠、北帝子珠等品也。埤雅云：鳖孚乳以夏，蚌孚乳以秋，闻雷声则 ，其孕珠若怀妊然，故谓之珠胎，与月盈亏。淮南子所谓日至而麋角解，月死而螺蚌 ，蚌一名蜃。墨子云：周之灵圭，出于上石；楚之明月，生于蚌蜃。由是观之，士之贤不肖，岂有种哉。盖物有非其类而化者，若牡蛎、蚌蛤，无阴阳牝牡，须雀鸽以化，故蚌之久者能生珠焉，一于阴也。易曰：离为蚌，为螺。盖螺之形锐，蚌之形剡，且皆外刚内柔，而性又善丽故也。荀子云：鸟无胃肺，蛤蜃无脏，蛭以空中而生，蚕以无胃而育。陆佃云：龙珠在颔，蛇珠在口，鱼珠在眼，鲛珠在皮，鳖珠在足，蚌珠在腹。抱朴子云：真珠径寸以上，服之令人长生；以酪浆渍之，皆化如永；以浮石、蜂巢、蛇黄等物合之，可引长三四尺，为丸以啖之铛中，将物四向支稳，然后着珠于上。乃下地榆、五花皮、五方草各四两，笼住，用浆水不住火煮三日夜。取出，甘草汤淘净，石 中捣细，重筛，复研二万下。时珍云：一法用人乳浸三日，煮过，如上捣研；又法贮之缯袋，入豆腐腹里，煮一炷香，云不伤珠。忌用曾作首饰，及见尸气者。  

曰：真者，仙化通乎天；珠者，木一在中，胞胎之象，指生成功行为名耳。故中秋月满，海蚌食其光而孕珠。盖月各有望，唯中秋主维四气之枢键，处三秋之正中，交两弦之嘘 ，烹金水之华藏时也。食其光而柔丽乎中者，此以坎填离，神丹金液耳。是故神室根身，  

### 酥  

（别录上品）【气味】甘，微寒，无毒。  

【主治】主补五脏，利大小肠，治口疮。  

【核】曰：酥出外国，虏名马思哥者是也。随地亦可为，其法用牛乳生汁一斗，入砂锅内，煎五七沸，滤去滓，倾磁盆内，次早汁面有凝衣，遂撇取之，熬去水气，酥成矣。  

宜腊月造，他时者色味易变。有用马、羊乳造者，功用有别，不可不辨也。  

先人云：乳分五味，从乳生酪，从酪生酥。钻摇取者曰生酥，经火取者曰熟酥。酥中之精曰醍醐，乳一斤，可得酥一两；酥十斤，可得醍醐一两。得醍醐，则酪不可食；得酥，则酪不可食。谓精粹已出，余皆渣魄耳。  

曰：牛，土畜也。土缓而和，故易坤为牛。牛，胃也，地虽冻，能胃而生也。诗云：尔牛来斯，其耳湿湿。湿湿，言润泽也。盖牛之为物，病则耳燥，安则温润而泽，故古之视牛者以耳。乳者，胃府之别汁，水食之精粹。乳而酪，酪而酥，酥又乳酪之纯粹精也。  

故可待腑脏之决而躁，形气之瘁而 。经云：腑脏形气，皆禀气于胃。胃者，腑脏形气之本也若客热咳逆，以及诸疾，咸从燥生，其耳湿湿，力能温润而泽也。坤，阴物也。牛故蹄拆，病阴，则阳胜，故牛病则立，足太阴病有强立一条，宜为对证，顺其性耳。牛，阴物也。  

故起先后足，卧先前足。又不独治强立，并可治四肢拘挛，膝痛不可屈伸矣。顾草本之 ，尚假牛膝为名，功力较之牛酥，若合符节，比量推度，则得之矣。  

（牛尝卧，牛病则立；马尝立，马病则卧。是以牛走喜风顺，马走喜风逆，则凡形骸气血，经脉支络，逆流而上，与不得顺流而下者，当百倍其力。）  

### 莎草  

（别录中品）蝼蝈俗名地狗，即以狗姜呼之。部署形层宫城位次，靡不周到诸阳之气起于胸中， 阖则遏【气味】甘微寒，无毒。  

【主治】主胸中热，充皮毛，久服令人益气，长须眉。  

【核】曰：别录莎草，不别根苗。后世仅用其根，名香附子，并不知莎草名矣。生田野下湿地，所在都有，唯陇西、涪都、两浙最饶。苗似草兰而柔，又似细萱而劲。叶心有脊似剑，又似菖蒲吉祥草辈。光泽亦同，嫩绿萧疏，小别异耳。五六月中抽一茎，三棱中空，茎端复出数叶。开青色花，成穗似黍，中有细子，似葶苈、车前子状。根多白须，须下另结子一二枚，转相延生，外裹细黑茸毛，大者似羊枣，两头尖。耐水旱，虽分劈亦不知死。先人云：多属蝼蝈化生。土人每从沙地荒圃，或麦门冬地上，锄得香附，半存蝼蝈形者，两足为根，头作苗叶，身成香附子，缘缘而生，延蔓可厌。土人患之，其地即改种络麻。麻盛不得雨露，方才闷绝，呼为狗姜，或麦冬余气，幻结所成；或蝼蝈嗜啖麦冬，化生所致。故香附子，气臭颇似麦冬，其非麦冬地者，则不可知，然的是蝼蝈化生为始。楞严经云：化以离应，即先人云：胸为肺金之部分，气为肺金之所司，皮毛为肺金之所主。香附子功能解表利水，所曰：莎品凡三，台、 、 也。尔雅载 。埤雅载台。子虚赋载 。尔雅翼载台、而兼言 。本草混台、 、 为一物。繇辨之当早辨也。 即青 ，一名大莎。说文以为青似 ，但大小有异，生江湖，为雁所食。台即夫须，一名莎草，子虚赋所为 ，汉书、音义所谓 ，可以为衣，疏而无温，编之若甲状，毵毵而垂，使雨顺流而下，匹夫所须也。  

即镐侯，一名侯莎，尔雅翼所谓莎，广成颂所谓绿莎，颜师古所谓青莎，晏元献公有庭莎记，言此草耐水旱，乐延蔓，虽技心陨叶，亦弗之绝，茎叶都似三棱。图经所谓水香棱，又名水莎、水巴戟。广雅所谓地毛。记事珠所谓抱灵居士。此皆指 苗茎叶为名也。根若附子，相附连续，周匝有毛，大者如羊枣，乃子也。另有细根如白发，根上结子二三枚，或有或无，有则转相延蔓者为牝。别录所谓香附子；图经所谓草附子，又名莎结、续草根；金光明经所谓日萃哆；唐本所谓雀头香；魏文帝于吴求雀头香，即 根香附子也。用合众香，能发众香臭，是以性专捭阖，开发上焦，宣五谷味，熏肤充身泽毛，若雾露之溉。中焦亦得藉之以宣化，下焦亦得藉之以宣渎。又不独仅宣五谷味，并宣诸药味，而为诸药之先聘通使。如上焦阖，则诸阳之气逆于胸中，致胸中热，尝日忧愁不乐，心忪少气者，捭阖从开，既顺乃宣矣。则胸热自除，忧愁自释，心忪自平，少气自益，充皮毛，长须眉，诚若雾若露灌溉之休征也。若食饮积，痞满坚，或霍乱呕逆，或月事不以时下者，此正中焦失于宣化。若膀胱气妨，或崩漏带下，或下血尿血者，此正下焦失于宣渎。  

若肌肉消削，或疹瘾瘙痒，或皮聚毛折者，此正上焦失于宣发，不熏肤，不充身，不泽毛，熏充灌溉之为用矣。频湖云：得盐入血；得青盐入肾；得酒行经络；得苦酒消积聚；得姜化痰饮；得参、术益气；得归、 补营；得木香疏滞；得檀香醒脾；得沉香升降诸气；得芎、术总解六郁；得茯苓交心肾；得茴香、补骨脂，引气归元；得浓朴、半夏，决痈消胀；得葱、苏发越六淫；得棱、莪释磨瘕癖；得艾调暖子宫。及作种种药石之聘使，捭阖揣摩之为用大矣。  

### 香薷  

（别录中品）玄府毛孔，幽门浊道也。  

泣则势乱难支，弛则斫废无度。阴者藏精而起亟，阳者卫外而为固；阳在外阴之使也，阴在肺者朝使之官，治节出焉。  

【气味】辛微温，无毒。  

【主治】主霍乱，腹痛吐下，散水肿。  

【核】曰：生山野间，荆湖南北、二川皆有，中州人作圃种之，呼为香菜，用充蔬品。  

四月生苗，叶似茵陈，穗似荆芥，花似水苏，气味则迥别也。一种叶大茎方，似牡荆叶而尖小；一种叶最细，仅高数寸，叶似落帚，芬芳转胜，乃石香薷也。九月开花着穗时，采之弥佳。去根，取茎叶曝干。修事各随方制，勿令犯火，服至十两，一生不得食白仙桃矣。  

曰：香臭也，薷柔也。亦工于区别解释也。以言其臭香，其质柔，其功力工于区别解释也。世固熟知其功力工于治暑，第未暇诘其能治之因，所治之证，谨守水中顿冷冻饮料法，亦未暇诘其饮法之宜忌，失却香薷几多功绩矣。盖暑气流行曰暑淫，肺金受邪曰金郁；暑淫则胜己所胜之金，金郁则必待己所生之水，为母复所不胜之暑，暑自降心而退舍焉。然则香薷功力，既属解释肺金之助品，宜乎全具区别水大之体用者也。是故别水之体，区水之用，其功独着。经云：饮入于胃，游溢精气，上输于肺，通调水道，下输膀胱。顾精气之不游不溢，水道之不通不调，亦令金受其郁，则郁金之因，不独暑气而已。香薷功力，亦不独仅逆暑气而已。即游溢精气，通调水道，亦即所以稣金之郁，设舍游溢其精气，上输于肺，亦无繇通调其水道，下输于膀胱。香薷功力，又属精气之助品矣。经云：金郁则泄之。疏云：解表利小水也。顾玄府闭，则表气拒，幽门阖，则膀胱癃。亦令金受其郁，即开提玄府，启辟幽门，亦即所以稣金之郁。设舍开提其玄府，亦无繇启辟其幽门。香薷功力，又属玄府之助品矣。经云：藏真高于肺，以行营卫阴阳也。顾营泣脉中，卫弛脉外，阳失卫固，阴亡起亟，亦令金受其郁。即整营于脉中，肃卫于脉外，固阳之守，起阴之使，亦即所以稣金之郁。设舍高源之藏真，营卫阴阳，亦无繇将行其形脏。香薷功力，又属藏真之助品矣。至于肺主气，气壅亦令金郁；肺窍鼻，鼻窒亦令金郁；肺为开，开折亦令金郁；肺司声，声嘶声喑，亦令金郁；肺通朝使，朝使废，亦令金郁；肺行呼吸，呼吸贲，呼吸弛，亦令金郁；肺华皮毛，毛落皮聚，亦令金郁。乃若悲伤肺，忧愁亦伤肺；魄失奠安亦伤肺，形寒饮冷亦伤肺，治节不出亦伤肺，与逆秋气则太阴不收，肺气焦满，均名之曰金郁。以及种种郁金之因，变生种种金郁之证。咸可稣之，稣之即所以泄之。经言金郁则泄之，泄之之义，又不独疏言解表利小水而已矣。别录主治霍乱。霍乱者，阴阳舛错，固属藏真失于将行，第水谷不泌，亦失于区别。率尔吐下，宁非土郁乎；土郁则夺之，香薷功力，又工于夺土之郁矣。即治五水暴聚成肿，固属精气失于游溢转输，第水以润为体，溉为用，聚则具体无用，宁非水郁乎。水郁则折之，香薷功力，原工于折水之郁。今更昭然显著矣。谛观致病霍乱五水之因，又宁独暑气为本，本风亦可，本寒亦可，本湿亦可，本虚亦可，本实亦可，本营卫不调亦可，本饮食失节亦可。香薷功力，不独仅逆暑气，亦昭然显著矣。简易方主四时伤寒不正之气，斯足征矣。即局方香薷饮，陈列因证，治暑月卧湿当风，生冷不禁，以致真邪相干，遂成吐逆，或发热头痛体痛，或心腹痛，或转筋干呕，或四肢逆冷，烦闷欲死者，佐以扁豆、浓朴，锉末作散，以酒以水，煮之成饮，更足征矣。设仅逆暑气，大明亦胡以主疗呕逆冷气，而反从治其本寒，与标阴之因证者乎。濒湖有云：夏月之用香薷，犹若冬月之用麻黄，又足征矣。  

肘后方治舌上出血如钻孔。圣惠方治鼻中衄血不止。外台秘要方治吐血如涌泉。永类钤方治小儿发迟，发即血之余也。诵此四方，则知藏真高于肺，以行营卫阴阳之机彀矣。局方煎之以酒以水，水中顿冷冻饮料，胡洽居土水熬作圆，深师方取汁炼膏，简易方捣筛成末，酒调热服取汗，此各因其势而利导之。又宁独水中顿冷冻饮料，反佐以取之之一法乎。更观古人称香薷曰膳膏，则得之矣。赜偶有所得，不避讥嫌，推展如此。或借此寻求五郁之因证，比量药石之功力，不致为耳食所束缚，则草木疾疚之幸大矣。  

### 米  

（别录中品）帝出乎震，莫看呆了万物，各承帝气以生之为震，则无物不予，无时不然，此自强不息之机曰帝出乎震，亦何等活泼。举一该五，摄五归一，六根互用，敌应不穷。  

麦  

【气味】咸温，无毒。  

【主】消食和中。  

粟  

【气味】苦温，无毒。  

【主】寒中，下气，除热。  

【核】曰：诸 米，各以其谷，日用水润，候其芽生，曝干去须，取其中米，研面用。  

曰：稻、黍、稷、麦、菽曰五谷，皆可区萌达 也。 者，生不以时，人力可为耳。此从艮而震，自癸而甲，繇终而始矣。经云：五谷为养，各有专司。当别五谷 ，合五藏神，物各从其类也。别录只列 麦 ，旁收粟 。时珍续补稻 ，失采黍 、稷 、菽 。  

粟，即黍类。尔雅翼云：古不以粟为谷之名，但米之有孚壳者皆称粟。今人以谷之最细而圆者为粟。孔子曰：粟之为言续也。为陆种之首，此指细圆者之为粟矣。既以粟为 ，不若黍为，黍承帝气南火之正令，专司心脏故也。近世仅用 麦 ，并黍、稷、稻、菽四 而弃置之。更称 麦 曰麦芽， 麦 名号，世亦不复见闻矣。麦者，东南木藏之谷也。接绝续乏之曰麦，虽承帝气出而达 ，为五行五气之先。盖即所以成其始，亦即所以成其终。第各有专司，不无各有专向之为性矣。然谷府之受盛五谷，本具木火土金水之五行，升出中降入之五气，乃能敷布化育，宣五谷味，开发上焦，与上焦开发，宣五谷味，事同而理则异矣然则木水金水，当建土为本。土者行之长也，升出降入，当标中为枢；中者气之机也，其所以为本为枢，主宰阳出阴入者，吾身中黄之生气也。与天枢八方之帝气，揆度万物之出为震，入为艮，同一机衡耳。诸家易释，仅解万物之生曰帝出乎震，未解帝出乎震，万物承帝气以生之为震也。东垣脾胃论仅解胃具木火金水之四行，升出降入之四气；未解四行之以土为本，四气之以中为枢，及所以为本为枢，主宰阳出阴入者，即吾身中黄之生气也。是以中黄之生气出，则谷味宣，宜则开发上焦，熏肤充身泽毛若雾露之溉矣。  

中黄之生气入，则谷味成；成则淫气于五脏而五脏安，散精于五形而五形驻；斯腑精神明，留于四脏，气归权衡；权衡以平，气口成寸矣。盖中黄生气，固为五行五气之主，亦须行气均平，始得承生气之出以出，生气之入以入，互为关键尔。设行气有少废，生气亦即为之少息。是必察何行何气之缺陷，而以专司之谷 ，养之充之；即以成其所自始，亦即以成其所自终也。如麦实有孚甲，肝之谷也；黍莠善舒散，心之谷也；稷为五谷长，脾之谷也；稻粒如秋霜，肺之谷也；菽实孚甲坚，肾之谷也。故五谷为五脏养，五 为形气充。充之养之，所以承吾身中黄之生气，以出以入，效天枢八方之帝气，揆度万物之出为震，入为艮耳。  

至于主疗疾疚，此其末务，详主治形证，则得之矣。更能推展五谷五 之功力，为用真无尽藏矣。设少阳不生，肝气内变者生之，逆之则伤肝；夏为寒变者顺之；生之顺之，宜麦 也；太阳不长，心气内洞者长之，逆之则伤心；秋为 疟者顺之；长之顺之，宜黍 也。至阴不平，张精乃绝者续之，逆之则伤脾；四维相代者顺之；续之顺之，宜稷 也。太阴不收，肺气焦满者收之，逆之则伤肺；冬为飧泄者顺之；收之顺之，宜稻 也。少阴不藏，肾气独沉者藏之，逆之则伤肾；春为痿厥者顺之；藏之顺之，宜菽 也。然则五谷功力，岂独快脾健胃，消食化积而已。别录以粟 主寒中。寒中即内洞，此得五行之火五气之出之机矣。粟即黍类，南方火脏之谷故也。时珍以稻 主下气。气下即容平，此得五行之金，五气之降之机矣。稻者西方金脏之谷故也。别录以 麦 主和中。和中即发陈，此得五行之木，五气之升之机矣。麦者东方木脏之谷故也。 菽、稷二 ，理可类推。若五谷 ，舍充养吾身中黄之生气，亦不能具五行，具五气，安望其为本为枢，为本之长，为枢之机者乎。  

### 大豆豉  

（别录中品）【气味】苦寒，无毒。  

【主治】主寒热，伤寒头痛，瘴气恶毒，烦躁满闷，虚劳喘吸，两脚疼冷。杀六畜胎子诸毒。  

【核】曰：诸大豆皆可造豉，以黑大豆者入药。有咸豉、淡豉两种，入药只宜淡豉。其法：六月内，用黑大豆二三斗，水淘净，浸一宿，沥干蒸熟，取出摊席上，俟微温，即以蒿覆之。每三日一看，候黄衣上遍，即取曝干。筛簸极净，再以水拌，干湿得所，以汁出指间为准。即置瓮中，筑极实，干桑叶覆盖，浓三寸许，泥封瓮口，勿令泄气，晒七日，取出曝一时，又以水拌入瓮。凡七次，取出蒸过，摊去火气，瓮收之，封筑日久，则豉成矣。  

先人云：菽者，水藏之主谷也。用蒸 霉晒之法，使之变水作火，故可从治温暑万端，原从寒本作始者，莫不精良。  

曰：肾谷曰菽。菽者，众豆之总名。色黑者曰大豆，禀润下水大之专精，为肾水藏之主谷也。嵇康养生论云：豆令人重，说者以为啖豆三年，则身重而行止难，故五谷形大而质重者唯豆。郁之成豉曰淡豉，配盐者曰盐豉。豉者幽豉。幽，谓造之幽暗也。盐豉食品；淡豉药物也。其质轻扬而臭香美，其味浓浓而性爽朗。此以润下沉重之水体，转作炎上轻扬之火用，复为肾火藏之主谷也。故秉火味之苦，水气之寒，从治冬气伤寒之寒气；转以火味之苦，佐治伤寒标阳之阳化者也。以冬气通于肾，肾主冬三月，此谓闭藏；设冬气化薄，或寒威凛冽，以致中伤天气者，如寒本专令则火灭，标阳炽盛则水消，故必从之以水，佐之以火。火炎水下，本寒自却，标阳自息矣。始于气伤化者，藉气胜之药物，从标以逆本，扬心液而为汗，后为气伤形者，仗味胜之主谷，从本以佐标，扬谷精而为汗。所谓汗生于谷，谷生于精，精胜则邪却矣。盖藏真通于肾，肾藏精血之气也。豉者肾之谷，大豆郁之以成豉。  

故从佐两肾水火以坚形，乃得驱冬气之寒风，从外而内者，还复自内而外；若寒本专令，与气伤气化，或标阳炽盛，虽气伤形层，而已成痞满燥实坚者，皆当逊而谢之。否则转致陷入，变生不测矣。读仲景先生栀子豉汤，则知虽涉形层之胸，而未成陷入之实。其证曰虚烦、心中懊 、反复颠倒不得眠、身热不去者主之，则得之矣。顾俾重从轻，重为轻根故也。用药施治，全藉使佐之指挥，乃可下之上，上之下，内之外，外之内，阴之阳，阳之阴，附诸方之为义，亦得之矣。  

（天气为本，阴阳为标。因标始识本，因本始病标也。本与标合，则互有胜负，故有从本而得者，有从标而得者，有从标本而得者。有病反其本，中标之病，治反其本中标之方者。  

唯太阳少阴，从本从标；少阳太阴从本，阳明厥阴，不从标本，从乎中治。中者标之下，中之见也。在三阳，宜从标而忌本；在三阴，忌本亦忌标。标本之旨难言矣。）  

### 龙眼  

（别录中品）【气味】甘平，无毒。  

【主治】主五脏邪气，安志，厌食。除蛊毒，去三虫。久服强魂，聪明，轻身不老，通神明。  

【核】曰：龙眼，别名益志。又名龙目、比目、骊珠、燕卵、鲛泪、蜜脾、川弹子、亚荔枝、荔枝奴，俗名圆眼，皆形相似也。生海南山谷，今闽、广、蜀道，出荔枝处皆有。  

畏寒，故与荔枝并生暖地。  

蜀都赋云：旁挺龙目，侧生荔枝。苏颂云：荔枝才过，龙眼即熟。木高一、二丈，似荔枝而枝叶微小，凌冬不凋。春末夏初，开花细白，似林檎颗，作穗类葡萄，壳色青黄，文成鳞甲，形如蜜。白露采摘，晒焙令干，黄土拌挹，鲜黄可观也。  

曰：鳞虫木属为龙，肝木根窍为眼。久服强魂。魂者，肝脏之神识也。魂强，肝木之体具；体具，肝木之用行；用行，升出中降入之五气；行各有次而五志安，五邪治，三虫去，蛊毒除，身轻根净，皆得所欲。  

（心藏神，脾藏意与志。志为脾土之专藏矣。四气调神：春三月，以使志生；夏三月，无怒其志；秋三月，无外其志；冬三月，使志若伏，若匿，若有私意，若已有得，则脏各有志，神亦不专心所藏矣。）  

### 柿  

（别录中品）【气味】甘涩寒，无毒。  

【主治】主安五脏。通耳鼻气，治肠胃不足，解酒毒，压胃间 ，止口干。干者尤良。蒂主哕逆久咳。  

【核】曰：南北皆有。树极高硕，亦有小株者。接则易茂，本生者，果稀味涩，唯堪造漆。叶圆光泽，花小黄白。五月缀实，八月果熟，生时青绿，熟则丹红。种类亦多，唯红柿所在皆有；黄柿出汴、雒；朱柿出华山；珍 柿，色青可生啖；着盖柿，蒂下别有一重，如覆瓶之盖；更有鹿心、牛奶、鸡卵、猴枣、蒸饼、镜面、丁香、福孙、多宝、团花，及白柿、乌柿、 柿、庄柿、碧柿、火柿、水柿之别。其蒂有方、有元、有薄、有浓、有覆、有仰。  

其核有正、有侧、有圆、有偏、有长、有短、有软、有坚、有本尖、有末锐、有有棱、有无棱、有有核、有无核，核少者佳，无核者，食之至美而益人者也。初采颇涩，或灰、或米、或温水，覆养旬日，涩味去，甘滑可口矣。或置木瓜、酥梨、橘叶于中，更易熟而臭香。唯水浸可以久藏，谓之 柿。乘半熟去皮，先熏后曝，或悬有风处，俟干纳器中，久之遍体生霜，均名曰柿饼。更有柿切、柿心，及禽鱼鸟兽之名，此各随赋形之小大，造制之相肖耳。  

事类合璧云：柿，朱果也，大者如 ，八棱稍扁，其次如拳，如卵，如心。一种小而如折二钱者，谓之猴枣。其根甚固，谓之柿盘。世传柿有七绝：一多寿；二多阴；三无鸟窠；四无虫蠹；五霜叶可玩；六嘉实；七落叶肥滑，可以临书也。柿同蟹食，令人腹痛；饮酒食柿，令人易醉。  

先人云：多肉多络，具经脉之形；味甘性滑，有养窍之利。晚熟禀秋金之化，落叶得肥火之暄。又云：蒂有主义、吸义、降义、转输义、顺行义，故可对待逆上之气，呼出不得自主。亦非专主于降，力能专主于不逆也。  

曰：柿，赤实果也。青黑者 ，所谓梁侯乌 之柿是也。尔雅翼云：柿于经乃复罕见，唯内则所加，庶羞三十一物中有之。其实利以作漆，蟹化之成水也。蟹以膏胜，漆以脂胜，膏释脂凝，昭然可征矣。柿本涩而熟则甘。蒂则仍含本有之涩而不迁。涩者，酸收之甚耳。宜入太阴肺，为肺经之体用药也。如肺所生病，为上气咳逆，烦心胸满。其不足则病哕诸气，缘体失从革之坚，致用失敌应之变，涩本从体，滑本从用，柿则两得之矣。  

（柿本甘而蒂涩，如瓜本甘而蒂苦，吮抽水液，抵当唯蒂，所以见中枢之别于开阖也。  

苦则涌泄以待涩，自下而上，还复自上而下以从开；涩则降肃以待脱，从上而下，更复从下而上以从阖。涩开脱阖，各宜体会，不独尽二蒂之主治，并尽方剂之作用矣。）  

### 楮实  

（别录中品）【气味】甘寒，无毒。  

【主治】主阴痿，水肿，益气，充肌，明目。久服不饥，不老轻身。  

【核】曰：生少室山，所在亦有之。雌雄两种，雄者皮有斑文，叶无叉桠，三月开花成穗，若柳絮状，遂谢不实；雌者皮无斑点，叶有桠叉，四月开花成穗，若杨梅半熟时状，夏色青绿，六七月渐深红乃熟也，水澡去子，蜜煎充果，叶茁花蕤，并堪作茹。皮也。修事，水浸三日，搅旋投水，浮者即拣去之。漉出晒干，酒润一伏时，蒸之，从巳至亥，焙燥用。  

曰：恶木之中，有名曰楮、曰谷、曰构。叶无瓣者构，有瓣者楮。皮白者谷，皮斑者楮也。相感志云：楮浆可以团丹砂。语云楮胶作金石之漆者是也。江南人绩其皮为布，捣其皮为纸，楮则专精于皮于浆矣。故营卫阴阳咸相宜耳。何则，阳者卫外而为固，阴者营精而起亟。阴阳者，营卫外内之体用，故主阴痿水肿者，起亟之功用尔。不饥不老轻身者，卫固之休征尔。明目者，亦卫从目出，协营上注，识精根识尔。实则包酝全体，叶唯偏向于卫，故专司身热，若食不生肌，肥肌充腠，亦属卫所司尔。  

### 大青  

（别录中品）【气味】苦大寒，无毒。  

【主治】主时气头痛，大热，口疮。  

【核】曰：出东境边道，及江东州郡，今荆南、眉、蜀、濠州，所在亦有之矣。春生青紫茎，高二三尺，对节作叶，长三四寸，面青背淡，放花如蓼，色红紫，亦似芫花状。结实青碧，大若椒粒，霜降则红。三四月，采茎叶阴干用。  

曰：东方生风，入通于肝，其主木也，其色青也；言能宣大风木之用，因名大青。  

味大苦，气大寒，虽待阳为标，热为本，亦非阴凝走下之比；力使自外而内者，仍从自内而外也。读仲景先生大青龙汤两法，一主标阳本风之从化，一发标阳本寒之将陷，则得之矣。  

### 高良姜  

（别录中品）【气味】辛大温，无毒。  

【主治】主暴冷，胃中冷逆，霍乱腹痛。  

【核】曰：唐诗云：豆蔻稍头二月初。桂海虞衡志云：红豆蔻花丛生，叶瘦如碧芦，春末始发。未开花时，无抽一干，有大箨包之，箨解花见。一穗数十蕊，淡红鲜妍如桃杏。蕊重则垂如葡萄，又如火齐璎珞，及剪彩鸾枝之状。有花无实，不与草豆蔻同种，每蕊心有两瓣相并，词入托兴，如比目连理云。资暇集云：豆有圆而红，其首乌者，举世呼为相思子，即红豆蔻之异名。其木斜斫之则有文，可为弹博局，及琵琶槽；其树大株而白；枝叶似槐；其花与皂荚花无殊；其子若扁豆，处于甲中，通体皆红。李善云：其实赤如珊瑚。徐氏笔精云：岭南闽中有相思木，岁久结子，色红如大豆，故名相思子。每一树结子数斛，非红豆也。  

笔丛谓温廷筠诗：玲珑骰子安红豆，入骨相思知也无。相思子，即红豆者亦谬矣。方物略记云：红豆花白色，实若大豆而红，以似得名，叶如冬青。  

曰：高，崇也，仓舍同。良，善也；姜，界也。气味辛大温，对待暴冷为因，胃中冷逆，霍乱腹痛为证。经云：脾胃者，仓廪之官，使道闭塞而不通，形乃大伤，闵闵之当，孰者为良。  

（具豆蔻之宣摄，肉蔻之刚 ，白蔻之开发，三皆草实。此独草 ，下焦亦得借此以成决渎  

### 黍  

（别录中品）【气味】甘平，无毒。  

【主治】主补中，益气。  

【核】曰：出荆、郢州，及汴、雒、河、陕间。待暑而种，与植谷同时，覆土锄治，皆如禾法，但早登为别异也。月令仲夏之月，农既登黍矣。天子以雏尝黍羞，与含桃先荐寝庙。  

其其苗大体似稷，故诗云：彼黍离离，彼稷之苗，其秀成枝而舒散，一稃二米，两粒并均，虽地有肥瘠，岁有凶穣，大小轻重，略无差等。色玄者 ，色黄者 ，故累 定律，郁成 ，此嘉谷也。  

曰：黍者百谷之精，禀天地中和之气以生，故一稃二米，均无差等。象太极之两仪，是以之定律，为阴阳衡量之始，他谷所不及也。主补中益气者，盖音始于宫。宫，土音也。其数八十一，其声最大而中，声出于脾，合口而通之，四体百骸，动皆中节。  

### 稷  

（别录中品）【气味】甘寒，无毒。  

【主治】主益气，补不足。  

【核】曰：稷与黍同类而异种。故其苗俱似粟，而低小有毛，秀特舒散，米粒悦泽。一稃一米，米粒稍肥者稷也；一稃二米，米粒稍细者黍也。但稷刈欲早，植黍欲晚，故古者号稷为首种，成熟亦早，作 则疏爽而香，贵而为五谷之长，尊而配大社之神。陶唐之世，名农官为后稷者以此。吕氏春秋云： 之美者，有阳山之 。高诱注云：关西谓之KT （音糜），冀州谓之 （音牵），广雅云： ， 也。礼记云：稷曰明粢。尔雅云：粢，稷也。故本草曰：稷为脾谷，五谷之长也。五行土为尊，故五谷稷为长，遍历四气，土大季旺故尔。是能宜脾利胃，安中益气，补诸不足也。至若解暑，以将来者进，成功者退，凉血故宜。  

### 大麦  

（别录中品）【气味】咸，微温，无毒。  

【主治】主消渴，除热，解烦，益气，和中。久服头不白。  

【核】曰：诗云：贻我来牟。牟，大麦；来，小麦也。 生于桃二百四十日秀，秀后六十日成； 生杏二百日秀，秀后五十日成。孟子曰： 麦播种而 之，其地同，树之时又同，勃然而生，至于日至之时皆熟矣。 有孚甲， 大于 ，因名大麦。  

曰： 之始自天降，皆以和致和，贻我形脏者也。 辅肝体，为营血之守；宣肝用，为藏阴之使。故和中益气，奉发美毛，有诸内而形诸外也。至若解厥阴风动之成烦，除  

### 小麦  

（别录中品）【气味】甘，微寒，无毒。  

【主治】主除客热，止烦渴咽燥，利小便，养肝气，止漏血、唾血。令女子易孕。  

【核】曰：小麦，即天所降瑞麦之 也。秋种冬长，春秀夏实。方夏之时，旧谷已绝，新谷未登，民于时乏食，而麦熟最先，故春秋他谷不书，至麦禾不成则书之。以此见圣人于五谷，最重麦禾也。按武帝劝关中种麦。明堂月令，亦有仲秋劝种麦文，其有失时者，行罪无疑，凡以接绝所赖，惧民不以为意耳。每本根科一十有二，月闰之岁科增其一。麦秋将至根一科，本黄一节，根本皆黄 ，则实成矣。性恶湿，江北地燥，天尝晴，皮薄面多为上品；江南地湿，天尝雨，皮浓面少为下品。故久雨水潦，即色黑而砂，甚则朽败不实。春种者夏亦熟，中含有毒，莱菔制之。  

曰：麦先五谷成，肝木腑脏之主谷也。遍历四气者，开阖互呈，体用始备，乃能养育肝气；令女子易孕，为接绝之所赖，缘厥阴为胚胎之本，少阳为甲拆之枢，身前身后，靡不以肝胆为终始。经云：留爱为种，纳想成胎，梦有青气入母腹而母思酸，此亦肝木之色与味也。至若体失藏血之守，为漏为唾；用失疏泄之令，为约为癃；及厥阴风动而烦；少阳火炽而燥，取效颇捷。人莫不饮食，鲜能知此功行矣。春种夏实者，仅历四气之半，全缺降入之终，致枢机促发，适所以逢肝之怒耳。  

### 粱  

（别录中品）【气味】甘平，无毒。  

【主治】主益气，和中，止泄。  

【核】曰：粱似粟大，茎叶皆香，芽头色异为别也。出荆、扬、青、冀之间。其类有三：青色恶，不如黄、白粱，故人少种之；亦早熟而收少，作饧青白，则胜余米耳。黄粱穗大毛长，谷米俱粗于白粱；而收子少，不耐水旱；食之香味，逾于诸粱；人号竹根黄也。白粱穗亦大，毛多而长，谷粗扁长，不似粟圆；米亦白而大，其香美为黄粱之亚。  

曰：青粱夏月食之，极为清凉；黄粱香味逾于诸粱；白粱香美为黄粱之亚。古天子之 ，有白粱、黄粱者，明取黄、白二种，则青粱当是药物矣。故诸粱比之他谷，最为益胃，但气微寒，其声为凉，盖是亦借凉音，如黍大暑而种，则以黍从暑，粱从凉，其义一也。  

清凉对待热恼更为亲切，暑伤气，气损中虚，中虚洞泄，以暑为本者相宜，或夏暑未尽，秋凉骤敛者，在所当忌。  

### 粟  

（别录中品）【气味】咸，微寒，无毒。  

【主治】主养肾气，去脾胃中热，益气。陈者苦寒，治胃热消渴，利小便。  

【核】曰：粟字，本义作 ，象穗在禾之上，春秋题辞云：粟乃金所立，米为阳之精，西叶米而粟成矣。古者粟为黍、稷、粱、秫之总称。即今之粟，在古但称为粱。粱与粟，亦有别，穗大毛长，粒粗者粱也；穗小毛短，粒细者粟也。南北皆有，北田尤多。苗都似茅。  

色有青、赤、黄、白、黑、褐之殊，或因姓氏地名，或因形似时令，随义赋名，不啻十数种矣。如早有赶麦黄、百日粮之类；中有八月黄、老军头之类；晚有雁头青、寒露粟之类。齐民要术云：粟之成熟有早晚，苗秆有高下，山泽有宜异，收实有息耗，质性有强弱，气味有美恶。顺天时，量地利，则用力少而成功多；任性返道，劳而无获。大抵早粟皮薄而米充，晚粟皮浓而米稀。大而粘者粱，细而粳者粟，故一名 粟。  

曰：粱粟不独大小有别，粱之味甘，粟之味咸。甘入脾，咸入肾，亦自有辨也。  

故粟益肾气，开窍于二阴。设肾苦燥，致脾胃中热，则消渴引饮以自救矣。陈者尤良，谓以咸转苦，则自下者上，从内者外，辅水之体，复具水之用矣。  

### 艾叶  

（别录中品）蕲州贡艾叶，叶九尖，长盈五七寸，浓约一分许，岂唯力胜，堪称美艾。水台用以为灼，谓【气味】苦微温，无毒。  

【主治】主灸百病。作煎，止吐血下利，下部慝疮，妇人漏血，利阴气，生肌肉，辟风寒，【核】曰：生山谷田野间，蕲州者最贵，四明者亦佳。春时宿根再发，布地生苗，如蒿作丛，茎直上，高四五尺。叶四布，具五尖九尖者胜，桠上复有小尖，面青背白。八月叶间复出穗，细花结实，累累盈枝，中有细子，霜后始枯，蓍草类也。修治拣摘净叶，扬去尘屑，入石臼内，木杵捣熟，罗去渣滓，再捣如绵，则灸火得力；如入丸散，将茯苓作片同碾，即时可作细末，亦一异也。苦酒、香附为之使。  

曰：蓍艾同类，但分老少耳。五十曰艾，千百曰蓍。艾即少艾，有生息、止息二义。霜后始枯，所谓大劳已艾，言其止也；望春再发，所谓更历美艾，言其生也。蓍则更历年久，气味和平；艾则方生锐气，气味宣发。灸百病者，陷下则灸之，火郁则发之也。所陈诸证，悉属火郁于下，而无散大之令，及阴气承阳，致血衄妄行也。生肌肉者，艾以气胜。  

使有子者，亦生息之义也。勿令见风，恐气散耳。  

### 槟榔  

（别录中品）右迁环位，槟榔两得之矣。岁次玄枵，月旅蕤宾，五月律也。  

【气味】苦辛涩温，无毒。  

【主治】主消谷逐水，除痰 ，杀三虫、伏尸，寸白。  

【核】曰：出南海、交州、广州，及昆仑，今领外州郡皆有。子状非凡，木亦特异。初生似笋，渐积老成，引茎直上，旁无枝柯，本末若一，其中虚，其外坚，皮似青桐而浓，节似菌竹而概。大者三围，高者九丈。叶生木端，似甘蕉棕榈辈。条分岐破，三月叶中起房，刺若棘，遂自折裂。擢穗缀实，凡数百枚，大似桃李，至夏乃熟，连壳收贮，入北者，灰煮焙干，否则易于腐败。真罗山疏云：一种山槟榔，名 子，生日南，木似棕榈而小，与槟榔同状。一丛十余干，一干十余房，一房数百子。子长寸许。五月采之，味近甘苦。一种猪槟榔，大而味涩，核亦大，即大腹子也。修事用白槟，存坐稳正，心坚锦文者最佳。刮去底，胜瘴也。  

先人云：无枝直上，此从甲而乙，从乙而丙，生长炎方，色白味涩，谓有金气杂之，西南偏隅故也。故其气前往，有右迁之象焉。又云：气胜机速，四气咸宜。然于脾土为最亲切，运用迭行，尸虫何地安立耶？又云：性与物反，上者能使之下，下者能使之上；又不是径上，亦不是径下。  

曰：说文云：向阳者槟；向阴者榔。雷公云：头圆矮毗者榔；形尖紫文者槟。则槟与榔，各以其形而为向道矣。盖槟谐宾。书云：寅宾日出，道阳使丽养万物也。志云：蕤宾律名，道阴使续养万物也。是槟独为升阳之兆，升阴之始矣。而榔谐郎；郎者亭署，言花秀房中，子结房外，其擢穗似黍，其缀实似谷，亭亭若署列之犹郎耳。顾本大者三围，干高者九丈，末不小，本不大，下不倚，上不倾，干直概节，外劲中空，叶丛木上，房系叶下，步其林则寥朗，芘其阴则萧疏，与竟直上行者不同类。谓其概节如候，渐积而成允升者也。  

故高者抑之，如奔豚之上逆，香港脚之冲心，忽忽眩冒而巅疾也。下者举之，如泻利之后重，清气之下沉，胸痛引背，下则两胁 满也。有余者平之，如水饮之留癖，症瘕之坚积，胸腹痞满燥实也。不足者辅之，如脏形之劳极，三焦之 阖，脾土萎黄，饮食不能为肌肤也。阖者开之，如脏腑之壅滞，窍节之窒塞，五膈反胃，水谷不纳也。开者阖之，如飧泄之肠 ，吐呕之涌逆，霍乱自汗，烦闷欲死也。醉者醒之，惺然顿释也。醒者醉之，熏然颊赤也。饥者饱之，充然气盛也。饱者饥之，豁然气散也。乃若杀三虫，驱伏尸，灭寸白，逐诸虫伏匿百骸，致病久不瘥，变生惊奇形证者，道以丽继万物之生阳，反乎向晦幽深之死阴耳。  

### 乳汁  

（别录中品）【气味】甘咸平，无毒。  

【主治】主补五脏，令人肥白悦泽，疗目赤痛多泪。解独肝牛肉毒，合浓豉汁服之神效。  

【核】曰：乳者化之信，故从孚从化，省作七尔。方家隐其名，谓之仙人酒、白朱砂。  

乃阴血所成，生于脾胃，摄于冲任；未妊则下为月水，既妊则留以养胎；已产则上为乳汁。  

凡入药用，并取首生男儿，无病妇之乳，色白汁稠，无臭者佳。有孕之乳，谓之忌奶，小儿饮之，或作吐泻，或成疳魃，最为有毒。时珍云：人乳无定性，其人和平，食饮有节，其乳必纯，其人躁暴，食饮不节，其乳必热。凡服食须热饮，晒曝成粉，入药尤佳。  

曰：阳明别汁曰乳，水谷之精粹也。脏腑倾颓者，饵之奠安；百骸稿瘁者，饵之悦泽  

### 虎骨  

（别录中品）胆者中正之官，决断生焉；肝者将军之官，谋虑出焉。  

【气味】辛微热，无毒。  

【主治】主邪恶气，杀鬼疰毒，止惊悸，治恶疮鼠 ，头骨尤良。  

【核】曰：虎，百兽之长，山兽之君也。陈魏谓之李父；江淮、南楚谓之李耳，或谓之（音虺），或谓之 （音乌） （音徒）；自关东西谓之伯都。汉书云于 也。浅毛曰（音潺），白曰 （音寒），黑曰 （音叔），黄黑曰 （音磊），苍白曰貊，似虎而五指曰（音区），似虎而非真曰彪，似虎而有角曰 （音斯）也。形如猫，巨如牛，黄质黑章，锯牙钩爪，项短鼻 ，须健而锐，舌大而刺，声吼若雷，风从以生，百兽震恐。七月始啸，啸而风生，风生而万籁皆作；伏而风止，风止而万籁皆息，故止乐用虎尔。风木也，虎金也。  

木受金制，故风从虎，虎啸风生，自然之理也。今虎所在，麂必鸣以告。人死于虎则为伥，导虎而行也。其出有时，犹龙见有期也。阴物以冬见，阳虫以夏出。出应其气，气动其类，参伐以冬出，心尾以夏见，参伐则虎星，心尾则龙象也。奋则冲破，行则坼地。今人画地观奇偶者，谓之虎卜云。性至猛裂，虽遭逐，犹复徘徊顾步。其伤重者，辄咆哮作声而去，听其声之多少，以知去之远近。率鸣一声者为一里，靠岩而坐，倚木而死，终不僵仆也。其搏物不过三跃，不中则舍之，食物值耳则止，以为触其名，名耳故也。故尝伤人者，耳辄有缺若锯。夜视以一目放光，一目看物，宛然灯火，猎人候而射之，目光堕地，得之如白石，或曰即其魄也。仲冬始交，交而月晕。七月而乳，三九二十七数，其主星、星主虎，故 为虎形，二十七龃龉也。三九阳气成，阳主七，故首尾长七尺。般般文者，阴阳杂也。子生三日，即有食牛之气，其不能搏噬者辄杀之，为堕武也。一世一乳，一乳必双；三则一子豹。  

豹小于虎，尾赤而黄，花文如钱，比比相次而中空。质赤文黑曰赤豹；质白文黑曰白豹。  

悬其鼻于户，令人生子，故古者胎教，欲见虎豹勇击之物耳。食狗则醉，闻羊角烟则走，虎害人兽， 鼠能制之，智无小大也。狮、 、犹耳、黄腰、渠搜，能食虎，势无强弱也。古有虎变人， 人变虎，海有鲨亦能变虎，自有是理矣。修前掌腕中之骨，形圆扁似棋子者力最胜，虎力在掌故也。凡虎身数物，俱用雄虎者良。药箭毒死者不堪用，其毒侵渍骨血间，能伤人也。并槌碎涂酥，或酒或醋，各随方法。柳炭火炙黄脆，研如飞尘，否则粘着肠间为痞积也。  

先人云：气钟肃杀，天地间阴厉之物也。吼则撼物，动则风生，若随身宫殿然。毒死者不可用，固各随法制，还须用狗肉包裹一夜，法雷公炮制，投其所嗜以回其灵。又云：虎之所在，风必从之，故主风木不及，风大太过，咸相宜耳。  

曰：一阳刚长而始交，纯阴厥尽而始生，以言武也。武，止戈也。莫之敢撄而戈止矣。客曰：主疗诸疾，若形若脏，若腑若经，若内所因，若外所因，转致变生不测，而乃咸从肝胆。夫西方金兽，而反司东方甲胆乙肝者，何也？曰：此所谓制则化也。无制则亢，亢则害矣。顾其奋冲破，画地卜食，爪坼奇偶者，不独专决断，且专谋虑矣。是以肝生风，其啸风生；肝窍目，其目夜光；肝藏筋，其筋独异于众类，死犹屹立不仆也。肝志怒，故养之者，不敢以物之生，及全者与之，为其杀之决之之怒也。盖不处中和，势极则反，必然之数耳。斯其主肝胆失处中和，致势极则反者，仍使之决断出自中正，谋虑出自将军也。客曰：无制则亢，敬闻命矣。乃厥肖惟寅而居艮，何也？曰：天以南为阳，北为阴；地以北为阳，南为阴，对待之理也。故其垣寅而宫尾，若艮则所以象其止也。于以表其神武而不杀也。夫是之为谋虑，是之为决断。客更进曰：胎于子而剖于巳，固矣。乃纪载稗官所传，多属化生者，何也？曰：此义幽玄，备在释典，情想密移，总归业报。凡属有生，事殊理一，故曰惟心所现，诚不可不慎所发也。  

## 第九帙  

### 鲮鲤甲  

（别录下品）【气味】咸，微寒，有毒。  

【主治】主五邪惊啼悲伤，烧灰服，方寸匕。  

【核】曰：鲮鲤，即龙鲤、石鲮鱼、穿山甲也。形似鼍而小，背似鲤而阔，首似鼠而大，胸腹有毛，口中无齿，尖喙长舌，四足五爪，尾与身等。腑脏俱全，其胃独浓。穴陵而居，以蚁为食，日中张甲若死状，漏气最腥，诱蚁入其中。函甲没水，出而啖之。肉理美好，闽人用以供馔。永州记云：杀之勿近堤岸，恐血入土，遂令渗漏。多能鄙事云：凡油笼渗漏，剥甲里肉靥投之，自至漏处补住。修事，烧灰，或炙以酥，以醋，以便，或煎以油，或炒以土，以蛤，各随方制。取用尾甲，尾甲三棱，力最胜也。  

曰：皮表甲胄如 ，脊仲介道如鲤，因名鲮鲤。似兽穴居，山陵可穿，江河可越，介甲之有神者。别有吞舟之鲮为鳞属焉。肺虫曰介，介者肝之荣，筋之余。此木秉金制，金互木交，是以劲毛坚甲，专箸皮表。皮表者肺之合也，当入手太阴肺，足厥阴肝；以太阴肺为注经之始，厥阴肝为环经之终。故可出阴入阳，穿经络、入脏腑，达病舍之所在。闭塞者泻之，渗漏者补之。如利，如泣，如漏，如崩中，渗漏之为患也；如痹，如痈，如 ，如乳汁不通，闭塞之为患也；如五邪惊啼悲伤，此属肺输化薄，致金声妄泄，肝无乘制，致魂失奠安，在形藏归渗漏，在五邪属闭塞，泻之以补之，补之以泻之，有故而施者，交互乘制，两无碍矣。  

### 五灵脂  

（别录下品）古者称粪为遗。趋势附炎，暂假冠裳，不得不自先喝彩。附炎未几，冷落遂至，如此自道，恰象审时，恰象知止。餐以柏实，何等芳洁。遗复可餐，何等本分。此辈亦有热肠，唯真小人，做得假君子。  

【气味】甘温，无毒。  

【主治】主心腹冷气，小儿五疳，辟疫气，治肠风，通和气脉，疗女子血闭。  

【核】曰：五灵脂，寒号虫所遗也。寒冬号呼，因名寒号。说文云：有足之谓虫，裸毛羽鳞介之总称，故曰五灵。脂则以形举也。一名 。生北地极寒处，五台山中最多。状似小鸡，肉翅四足，夏月毛羽五采，自鸣曰：凤凰不如我。初冬毛羽脱落，裸形如雏，忍冬而号，夜鸣曰，来朝造个窠，旦鸣曰得过且过，日出暖和。月令云：仲冬 不鸣，夜不号矣。  

故寒号而阴剥，号息而阳复，夜号以待日出之为旦也。餐以柏实，先冬噙集，穴居南向；餐已而遗，遗已而餐，转展化道，形若凝脂，气甚臊恶。修事：取中心黑润者佳，杂砂石，及未化者不堪入药。用酒研细，仍用酒飞去砂土，晒干收用。主治功力，先人博议甚详，颐不更，谨录于左。  

先人博议云：阳出阴入，夏长冬藏，寒号毛羽似之，冬既无表，旋归于内，裸不能飞，用遗作食，出入数数，实彼脂膏。又云顾毛之有无，为鸣之谦傲，求明处秽，自所不知，固候时之物，实警世之鉴。又云：裸形可冬，腹心无冷矣。疳是食气所积，疫乃天时所致，五灵出入化导，形与时违，唯知通利，宁从闭塞乎。  

### 人尿  

（别录下品）【气味】咸寒，无毒。  

【主治】主寒热，头痛，温气。童男者尤良。  

【核】曰：择无病洁净童子，先饮米饮数碗，去其浊秽，俟清白无臭者取用之。自溺亦可曰：饮入于胃，游溢精气，上输于脾；脾气散精，上归于肺；通调水道，下输膀胱。膀胱者，州都之官，津液藏焉，气化则能出矣。固属遗物，仍可本其所自有，益其所自无也。必择阴平阳秘之童，乃得必清必静，不则难转清凉地，反作热脑场矣。  

### 木瓜  

（别录下品）【气味】酸温，无毒。  

【主治】主湿痹香港脚，霍乱大吐下，转筋不止。  

【核】曰：木瓜处处有之，西雒者最胜，宣城者亦佳，山阴兰亭尤多也。可种可接可就，亦可枝压，木类之易生者。状似奈而材极坚。广志云：枝一尺有百二十节，可为数号。叶浓而光，春末开花深红色。入夏缀实，如小瓜而有鼻，乃花脱处，非脐蒂也。黄赤薄皮，如着脂粉，香松津润，甘酸不涩。实中之子，向里头锐而面方者，木瓜也。形圆而小，味木酸涩者，木桃也。大于木桃，似木瓜而无鼻，蒂粗味苦涩者木李，亦曰木梨，即 楂及和圆子也。一种颗小微长，味极涩者曰蔓子。一种实中之子如大麻，味绝苦涩者曰土伏子，饵之令人目赤筋痛，不可不辨。故宣城人种莳尤谨，始成实时，剪镞纸花粘贴其上，霜后摘取，花纹如生，以充土贡，因有花木瓜之称焉。修事，勿犯铁器，铜刀削去硬皮并子，切片晒干，黄牛乳汁拌蒸，从巳至未，俟如膏煎，乃晒用也。今唯切片晒干，力少味不全矣。按大明会典，宣城岁贡乌烂虫蛀木瓜，入御药局。或取其陈久无木气耳。  

缪仲淳先生云：木瓜得春生之气，禀曲直之化，味酸气温，气薄味浓。降多于升，阳中之阴先人云：木实曰果，草实曰 ，木瓜类 ，禀草木之全气者也。性专甲拆，而真气从之，故曰：木瓜，果 也。缀本之瓜曰 。 ，小瓜也。释木云：叶似奈，实似 ，其枝可数，一尺百二十节，味酢，善疗筋转。陶隐居云：如转筋时，但呼木瓜名，或指画作木瓜字，病辄愈。尔雅翼云：枝坚可作杖策，颇利筋膝，根茎煎汤淋足胫，可以已蹶。盖望说酢梅而蠲渴，呼濯木瓜而缓筋，理固有相感，则心之所向，气即交通矣。如磁运铁，珀拾芥，虽凌空物障，犹互为嘘 ，况无情及诸有情者乎。经云：东方生风，风生木；木生酸，酸生肝，肝生筋也。木瓜枝节比筋，酸津肝木，达春升之自下而上。行痹闭，下香港脚，定霍乱，止筋转，为象形从治法也。系云艮为山，为果 ，其于木也，为坚多节。  

（尔雅名 。郭璞云：木实如小瓜，酢而可食。得木气之正者，故名 。从林从矛，谐声也。继本之瓜，亦曰瓞。尔雅云：其绍瓞。郭璞云：继本曰绍，形小曰瓞，亦曰 。故近本之瓜尝小，近末之瓜转大也。）  

### 棕榈  

（别录下品）【气味】苦涩平，无毒。  

【主治】主涩肠，止泻痢，肠风，崩中带下，及养血。  

【核】曰：川广甚多，江南亦有。初生时叶如白芨，高三四尺，干直无枝，其端数叶，四散岐裂，叶色长青不凋。每长一节，即作一层，筋络丝毛，错综如织。可作索 ，及胡床之藉，经久不烂。然岁必三剥，否则不长。三月木端出黄色重苞，此花之孕也，俗曰棕鱼，亦曰棕笋。五月出苞，便成花穗，色黄白，结实累累然，生青熟黑，甚坚韧也。  

曰：棕榈，草木之属，而非草非木，亦草亦木，草中之木，木中之草也。主治功力，与庵 相反， 能使留者泄，棕榈能使泄者留，故名榈。榈，门榈也。榈门以成阖象者也。  

（筋络丝毛，错综如织，何等整密，反使留者泄，何也，以所留之物，不能条分缕析错综如织耳。更观木端数叶，四散岐裂，每长一层，即作一节，界域井然，支分得所，不与混淆留碍者反乎。）  

### 钩藤  

（别录下品）【气味】甘微寒，无毒。  

【主治】主小儿寒热，十二惊痫。  

【核】曰：出建平、秦中、湖南、湖北、江南、江西山中皆有之。状似葡萄，藤长八九尺，或一二丈，大如拇指而中空，折致酒瓮中，以气吸之，涓涓不断。茎间有刺，宛如钓钩，色曰：藤棘如钩，中虚而通，离明之象，借形以指事也。经云：夏脉如钩，南方火也。  

，或支别络属，交循舛错，致十二惊痫为寒热病者，咸可通之整之，仍转如环之无端耳。更能以法广之释之，功力真无尽藏，若仅疗小儿，是系小子，失丈夫矣。  

（置酒瓮中，以气吸之，涓涓不断者，俗名过山龙。不独能通十二经气，并行十二经水矣。广之以及支别络属，肉理筋膜，为用真无尽藏。）  

### 马勃  

（别录下品）如泡亦如幻，如影亦如电。  

【气味】辛平，无毒。  

【主治】主喉痹重舌，失声久嗽，头面卒肿，崩淋吐衄，除侵淫马疥，疗痈疽。久败疮疡【核】曰：生湿地，及腐木上。五六月卒然而发，紫褐虚浮，宛如丸鞠，大者如斗，重不过钱许，弹之即有尘出。一名灰菰。修事：密室中，置筐帏纸，如洒金箱式，张布衬盘，缓曰：马勃之生也奇甚，宛若野马尘埃，生物之以息相吹也。如暗乱晦蒙之眚，孛孛有  

### 牵牛子（别录）  

【气味】苦寒，有毒。  

【主治】主下气，疗脚满水肿，除风毒，利小便。  

【核】曰：处处有之。黑白两种，黑多野生，白多种莳。二月生苗引蔓，缠绕篱落，高二三丈。黑蔓有白毛，断之出白汁；叶作三棱，如枫树叶；花不成瓣，微红带碧，如旋复、鼓子花状，日出则开，日西则萎；实有蒂裹，生青枯白；核与棠 子核一样，但色深黑耳。  

白蔓无毛，有柔刺，微红色，断之出浓汁；叶圆无棱，有斜尖，如薯蓣、何首乌叶，花小于黑，浅碧带红，开萎亦同；实蒂长寸许，生青枯白，核大色白耳。其实嫩时，蜜煎为果，呼作天茄，谓其蒂如茄也。多食损人脾，泄人气。修事：晒干，淘去枯浮者；再晒干，酒润蒸之，从巳至未，缓火焙燥，舂去皮用。  

缪仲淳先生云：黑白牵牛子，自宋以后，北人尝以取快。李明之着有传，极力辟除。若果水气射肺，致喘满大腹，及大肠风秘，下焦郁遏者，卓有殊功。倘属血分，或脾胃薄弱，虽有痞积，切勿取快一时也。  

曰：牵牛子，星名也。何鼓谓之牵牛。何鼓，儋荷也。故楚人呼牵牛曰儋鼓。又星纪斗牵牛也。牵牛斗者，日月五星之所终始，故曰星纪。牵牛子者，十二子丑为牛，牛隐语也。盖天开子，地辟丑，黑白气分为两，人生寅而三才具。然则牵牛子者，以开以辟，以生之为功用也。故祭星曰布，布者，取其象之布散也。经云：阳气者，若天与日，失其所，则因于气为肿，四维相代，形气乃绝。是以气上则升不布，气下则布不升。牵牛子儋荷布散以为功，故可待越升以为眚。第性偏陨堕，但可施于形气之阳有余。不可加诸藏神之阴不足，为（花萼日出开，日西萎，即日散为星之为象。昼呼夜吸之为用，四维相代，形气乃绝。  

为水为肿者，此以风毒为因，水亦风水为水矣。仍使之升而布，布而升，互为制节，无偏废矣。）  

### 昆布  

（别录下品）顺流而生，能使十二水顺流而去。  

【气味】咸寒滑，无毒。  

【主治】主十二种水肿，瘿瘤积聚，结气 疮。  

【核】曰：出南海，及高丽、新罗。顺流而生，如手大，似薄韦，紫赤色，干之搓如绳索，柔轫可食也。修事：每斤用甑箅十个，同锉细，以东流水煮之，从巳至亥，待咸味去，晒曰：昆布，即海藻之如纶者，故一名纶布。气味功能，与海藻无别。稍分浅深者。  

随  

### 鼠耳  

（别录下品）自看茸母北方去，谁识上皇南渡来，若道当时臣有礼，禁烟今日未曾开。转窃视听以为视听【气味】甘酸平，无毒。  

【主治】主痹寒，寒热，止喘咳，疗耳聋，明目。  

【核】曰：鼠耳，即茸母、黄蒿、香茅、米曲、无心草、绵絮头、鼠曲草也。生平岗田间熟地。二月生苗，高尺余，茎肥叶浓，柔软如绵，表里白毛，茸蒙如鼠耳。捣汁蜜和为粉，香美可口，谓之龙舌 ，以压时气。北方寒食亦用之，功胜白茅。宋高宗诗云：茸母初生认禁烟。三月成穗，作花碎小，黄绿如曲，杂 染衣，虽敝犹鲜。月令云，衣曲黄衣之色。四月结子如粟，楚人呼为米曲。修事，采苗叶阴干，花实亦可用，款冬花为之使。  

曰：十二子为鼠，性多疑而窃视听，出穴每不果，故持两端者曰首鼠。耳者肺之候，肾之窍也。故主肾不司窍为聋，或精不贯瞳为瞽，或痹闭不通为痹寒，或肺先是动为喘咳，或后所生为寒热。盖所生是动，肺高肾下，犹持两端，间甚不果，不独以形肖，并称功用矣。  

（先为是动，是动者，气先病也。后为所生，所生者，血后病也。肺高象天，肾下象水，间  

### 白前  

（别录下品）【气味】甘微温，无毒。  

【主治】主胸胁逆气，咳嗽上气，呼吸欲绝。  

【核】曰：生州渚沙碛上，苗高尺许，叶似柳，或似芫。根似白薇，或似细辛。粗长坚直，色白微黄，折之易断者白前也；细短柔韧，色黄微白，折之不断者白薇也。修事，用生甘草水浸一伏时；漉出，去头须了，焙干收用。  

曰：在色为白，在脏归肺矣。前者坐而至，不行而进也，当入手太阴、阳明，足阳明，为治咳之君主药。经云：咳嗽上气，厥在胸中，过在手太阴阳明。又云：白脉之至也，喘不行焉，则为厥为积矣。大明主奔豚，及肾气，亦即下实上虚之象乎。然则白薇功力，三因并施，脏腑咸入，腠理皮毛，靡不前至，盖以功用为名也。  

（黄帝问曰：肺之令人咳，何也？歧伯对曰：五脏六腑皆令人咳，非独肺也。帝曰：愿闻其状。歧伯曰：皮毛者，肺之合也，皮毛先受邪气，邪气以从其合也。其寒饮食入胃，从肺脉上至于肺则肺寒，肺寒则外内合邪，因而客之，则为肺咳，五脏各以其时受病，非其时，各传以与之。人与天地相参，故五脏各以时治。时感于寒，则受病。微，则为咳；甚，则为泄、为痛。乘秋，则肺先受之；乘春，则肝先受之；乘夏，则心先受之；乘至阴，则脾先受之；乘冬，则肾先受之。帝曰：何以异之？歧伯曰：肺咳之状，咳而喘息有音，甚则唾血；心咳之状，咳则心痛，喉仲介介如梗，甚则咽肿喉痹；肝咳之状，咳则两胁下痛，甚则不可以转。转则两 下满；脾咳之状，咳则右 下痛，阴阴引肩背，甚则不可以动，动则咳剧；肾咳之状，咳则腰背相引而痛，甚则咳涎。帝曰：六腑之咳奈何？安所受病？歧伯曰：五脏之久咳，乃移于六腑；脾咳不已，则胃受之；胃咳之状，咳而呕，呕甚则长虫出；肝咳不已，则胆受之；胆咳之状，咳呕胆汁；肺咳不已，则大肠受之；大肠咳状，咳而遗矢；心咳不已，则小肠受之；小肠咳状，咳而失气，气与咳俱失；肾咳不已，则膀胱受之；膀胱咳状，咳而遗溺；久咳不已，则三焦受之；三焦咳状，咳而腹满，不欲食饮。此皆聚于胃，关于肺，使人多  

### 扁豆  

（别录下品）夏日在肤脉如钩，冬日在骨脉如营。  

【气味】甘微寒，无毒。  

【主治】主和中，下气。  

【核】曰：二月下种，延缠篱垣间。叶大如杯，圆而有尖，花具紫白二色，状如小蛾，有翅尾。荚生花下，凡十余样，或长或圆，或如龙爪虎爪，或如猪耳、刀镰，种种不同，皆累累成枝。白露后，实更繁衍，秋热便不易生，故一名雪眉同气，一名凉衍豆，俗讹为羊眼豆，亦形相似也。嫩时可充菜蔬茶料，老则收子煮食。子有黑、白、赤、斑四色。入药只取色白者，荚壳虽浓，子粒粗圆为胜耳。  

先人云：菽水谷也，秋成色白，臭味甘芳。有土金水，贯连三脏之义。故为和中下气之品。  

又云：右迁而降，自然暑息热消，渴除痢止矣。  

曰： 谐扁，门户之文也。若夏日在肤，蛰虫将去，坏户之象也。谐禾，嘉禾之菽，水藏之谷也。若冬日在骨，蛰虫 户，君子居室之象也。观永类钤方。立固将堕将破之胞胎，则坏户 户之义，真不待言语形容矣。至化炎敲成清肃，转摧拉就容平，更不待言语形容矣。若秋伤于湿，此即秋金骤敛，致中含濡湿耳。仍顺以时降，从微至着，肺气乃清，此秋气之应，养收之道也。别录主和中，即和中央长夏之土，藉火土授受之际，斯金火亡刑，乃得出而降，降而入，入复升，升复出，五行均等，运迭不竭，又不待言语形容矣。  

（转夏成秋，化炎敲成清肃，此即点火成金，不烦另觅种子。）  

### 稻  

（别录下品）【气味】苦温，无毒。  

【主治】主作饭温中，令人多热，大便坚。  

【核】曰：尔雅云：稻者，太阴之精，含水沮茹，乃能化也。故米粒如霜，性尤宜水，是以周人别设稻人之官，掌稼下地，以猪畜水，以防止水，以沟荡水，以遂均水，以列舍水，以浍泻水，以涉扬其芟作田。而汉世亦置稻田使者，以其均水利故也。尔雅翼云：稻，一名，然有粘有不粘者。今人以粘者为糯，不粘为粳。然在古则通得稻之名。说文云：稻，也。沛国曰：糯粳稻属，或作 ，是则直以糯为稻耳。若郑康成注周礼云： ， 也。则稻是 ，然要之二者皆稻也。故KT 胜之云：三月种粳稻，四月种秫稻。字林云：糯，粘稻也；粳，稻不粘者。今人亦皆以二谷为稻。若诗书之文，自依所用而解之。如论语食夫稻，则稻是粳。月令秫稻必齐，则稻是糯。周礼牛宜 ，则 是粳。丰年多黍多 ，为酒为醴，则是糯。又稻人之职掌稼下地，至泽草所生，而种之芒种，是明稻有芒不芒者，今之 则有芒，至糯则无是，通得称 稻之明验也。然说文所谓沛国谓稻曰糯，至郭氏解雅， 稻，乃云今沛国称 ，不知说文亦岂谓此 讹为糯也，将与郭自异义也。又有一种曰 ，比于小而尤不粘。其种甚早，今人号 为早稻， 为晚稻。苏氏云： 亦曰 ，亦未尽也。又今江浙间，有稻粒稍细，耐水旱，而成实早，作饭更硬，士人谓之占城稻，云始自占城有此种。  

宋真宗闻其耐旱，遣以珍宝求其种，始植于后苑，后在处播之，按国朝会要，大中祥符五年，遣使福建，取占城禾，分给江淮两浙漕，并出种法，合择民田之高者，分给种之，则又在前矣。  

曰：稻为肺金之主谷，生人之后天也。顾性尤宜水，金胎水母也。故五谷外别设稻人之官，以掌稼下地。汉世亦置稻田使者，以其均水利也。盖稻有二：曰 ，曰秫。秫者糯， 者粳，粳不粘而糯粘，比之粳小，而尤不粘者 耳。秫糯为酒，粳 为饭，粳益殊多，秋成，已化炎 为清肃，成功者宁不降心而退舍焉。  

### 大蓟  

（别录下品）【气味】甘温，无毒。  

【主治】主女子赤白沃，安胎，止吐血鼻衄，令人肥健。  

【核】曰：生山谷，即虎蓟也。二月生苗，高二三尺，叶皱，中心出花，其花如髻。  

小蓟（别录下品）【气味】甘温，无毒。  

【主治】主养精保血。  

【核】曰：生平泽，处处有之，即猫蓟也，俗名青刺蓟。二月生苗，仅一二寸，作菜甚美。四月发高尺余而多刺，中心出花如髻，亦如红兰花，色青紫，与大蓟根苗相似，但不若大蓟之肥大耳。  

### 红兰花  

【气味】辛温，无毒。  

【主治】主产后血晕，口噤，腹内恶血不尽，绞痛，胎死腹中，酒煎服。主蛊毒。多用破留血，少用养新血。（开宝）【核】曰：出汉、梁，及西域。今人家圃种矣。冬月雨后，布子于熟地，至春生苗，脆嫩可食。二月作叶色青绿，形如小蓟。五月开花，色深红，形如大蓟。花下作 ，汇生多刺，花而美。修治，捣揉片刻，入水再揉，用布袋绞去黄汁，又捣，更以酸粟米泔，淘绞令干，用青蒿覆一宿，阴干收之。  

### 洎夫蓝  

同类也，而功用别；此非别中异，乃同中异耳。  

【气味】甘平，无毒。  

【主治】主心忧郁积，气闷不散，活血。久服令人心喜，治惊悸。  

【核】曰：出西番，回回国，天花国。即番红花也。元时入食馔用。张骞得种即此，今地性异，则形质亦异矣。  

曰：大蓟与续断同类，续断生西川，大蓟生南地，形质功用，因方土而有差别。  

西方金位，入通于肺，肺主气，续主益气，以续经脉筋骨，脏真高于肺，以行营卫阴阳也。  

南方火位，入通于心，心藏血，蓟主益血，以续经脉肉理，脏真通于心，心藏血脉之气也。  

顾续有继义，致新推陈；蓟有解义，推陈致新。小蓟与大蓟同种，小主益精保血，功惟致新。  

红兰花兼气与血，推陈致新，气主嘘之，血主濡之故尔。洎夫蓝偏通心脏，以续营气，致新推陈，故主心忧郁积，气闷不散，以及惊悸，久服令人心喜。  

### 郁金  

（唐本草）【气味】辛苦寒，无毒。  

【主治】主血积，下气，生肌，止血，破恶血，血淋，尿血，金疮。  

【核】曰：原从大秦国，及西戎来，今蜀地、广南、江西州郡亦有，不及蜀中者佳。四月生苗，茎叶都似姜黄，末秋复从茎心抽茎，黄花红质，不结实，根如指顶，长寸许，体圆无枝，芳香色黄，横纹宛如蝉腹也。古者合玄 以酿酒，名之曰鬯。周礼郁人掌 器，凡祭祀宾客之 事，和郁鬯以实彝而陈之。浸水染衣，色极鲜丽，经久不变，炙之微有郁气也。  

先人云：金本克木，反为木用，故名郁金。其轻达有金象，其高远似春暄。  

曰：以郁合 ，酿之成鬯，则酒色香而黄，在器流动，诗所谓黄流在中者是矣。  

周人尚臭灌用鬯，阴达于九渊，阳彻于九天，故曰条畅于上下，致气于高远，所以降神也。  

经云：脏真高于肺，以行营卫阴阳也。设遏逆于中，则萎畅于四肢，为结、为积、为宿、为淋矣。与香薷合其德，略有异同。香薷偏于卫与阳，郁金偏于营与阴。将形脏，弥玄府，敷幽门则一耳。  

（ 者百谷之本；郁者百草之华，合以成鬯。上畅于天，下畅于地，无所不畅。故天子以鬯为贽。）  

### 姜黄  

（唐本草）【气味】苦温，无毒。  

【主治】主心腹结积疰忤，下气，破血、除风热，消痈肿。功烈于郁金。  

【核】曰：出西番，及海南，今江、广、川蜀亦有。根茎都类郁金，其花春生，与苗并出，即缀根际，色红白，入夏即烂，亦不生子，叶如红蕉，长一二尺，阔三四寸，上有斜文，色亦青绿。枝茎坚硬，根盘圆扁，似姜而小，色黄有节，味苦臭重，为别异也。  

郁金根形唯圆，无旁枝，纹状蝉腹，黄赤转深，浸水并堪染色。莪术色白肉明，亦无气臭，言与同种者谬矣。  

曰：花茁并出，黄流在中，宣木火之用，夺土大之郁者也。盖风为土所不胜，木乘土中，则黄中废，诸眚成。姜黄力行升出之机，内风宣而外风息，土用行而黄中理，所谓吐生万物而土郁夺矣。固功力烈于郁金，郁金泄金郁，姜黄夺土郁，为别异耳。  

### 香  

（唐本草）右为命门火，壬干之阳也。  

【气味】辛平，无毒。  

【主治】主诸 霍乱，及蛇伤。  

【核】曰：深冬宿根再发，丛生似蒿，细叶整密，嫩绿似藻。五六月开花，花头如盖，似蛇床花而色黄，结子似麦粒，粒有细棱，质颇轻浮，俗呼小茴香。所在虽有，宁夏者称第一。番舶者，子大似柏实，裂成八瓣，一瓣一核，核似豆，黄褐色，臭转芳，味转甘，俗呼八角茴香，广西左右江峒中亦有之，形与中原者迥别，第气味相同。北人得之咀嚼荐酒，入药最良。修事，隔纸焙燥，研极细。八角者，去梗及子，修事同。  

先人云：深冬生苗，有来复义。叶丝整密，有肌腠义。合入心脾，为心脾用药也。然以冬藏曰：长至宿根再发，效纯干剥落，至复而一阳始生，因名 香。说文云：本有去意，回来就已也，故主阳消而阴剥者。归乎归乎，盈吾怀乎。  

（大海洋洋水所归，高贤愉愉民所怀。）  

### 薄荷  

（唐本草）功利咽喉；故异名冰喉尉。  

【气味】辛温，无毒。  

【主治】主贼风，伤寒发汗，恶风，心腹胀满，霍乱，宿食不消，下气，煮汁服之，发汗，【核】曰：薄荷多栽时，亦有野生者。茎叶气味，皆相似也。经冬根不死，二月抽苗，清明分株排种，方茎赤节，绿叶对生，初则圆长，久则叶端渐锐，似荏苏荠宁辈。夏秋采取，日曝令干，先期灌以粪壤，雨后方可刈收。不尔，气味亦不辛凉矣。吴越川湖以之代茗，唯吴地者茎小叶细，臭胜诸方，宛如龙脑，即称龙脑薄荷；江右者茎肥；蜀汉者更肥，入药俱不及吴地者良。陈士良食性本草称菝 ；杨雄甘泉赋称茇 ；吕忱字林称茇 ；孙思邈千金方称蕃荷。名虽广，当遵唐本薄荷为正。纲目言薄荷系俗称，此未解释名之意耳。一种叶圆小如钱，称金钱薄荷；一种叶微小，耐霜雪，至冬茎叶纯紫，生江南山石间，称石薄荷；一种胡薄荷，形状与薄荷无异，但味小甜，多生江浙，俗称新罗薄荷，今汴雒僧寺多值之，天宝单方称金钱草者是也。同薤作齑，清爽可口，瘦弱人久食之动消渴，新病瘥人勿食之，令虚汗不止，猫食之醉，陆农师云，薄荷，猫酒也。  

先人云：气温性凉，具转夏成秋，为高爽清明之象，则气有余，自与薄弱虚寒，阴营不足者曰：木曰林，草曰薄。薄者疾驱，荷者负荷而驱也。诗言载驱薄薄，顾名思义。  

方之奇方急方也，味辛气温，禀辛金用，驱贼风，表汗出，开上焦，宣谷味，于是宿食消，胀满解，霍乱定，烦劳之张精续，剂之宣剂轻剂也。通关格，历关节，去愤气，却肾气，彻风涎，疗阴阳毒，破血止痢，利咽喉口齿头目，治瘰 瘾疹疮疡，皆生于风者，取效甚捷，更详奇急宣轻之义，靡投不善矣。  

（烦劳则张精绝，仍使之相续不断。唐本曰劳乏，省却四字矣。晋注破句读之，烦劳则张作  

### 三白草  

（唐本草）【气味】甘辛寒，有小毒。  

【主治】主水肿香港脚，利大小便，消痰，破癖，除积聚，消疔肿。  

【核】曰：出荆、襄，所在亦有，生田泽池畔间。高数尺，六七月茎间三叶，先白后绿。  

一叶白，其旁遂开花成穗，如蓼花状，色白微香。结子细小。根长而白，虚软有节，根间白须，宛如蒲根。根汁洒搜麦面，造曲酿酒，已湿消暑，色香味殊胜也。制雄黄，伏南铅，干砂汞。  

曰：弘景云，叶上有三白点，因名三白。苏恭云，叶上有三黑点，非白也，古人秘之，隐黑为白耳。藏器云，初生无白。入夏叶半白如粉，农人候之莳田，三叶皆半白，则草便莠，故谓之三白。时珍云，八月生苗，四月其巅三叶面白，三青变，三白变，余则仍青而不变也。故叶初白食小麦，再白食梅杏，三白食黍子，此皆未识三白形色者也。颐家植此草于庭前者，二十余载，每见三月生苗，叶如薯叶而对生，小暑后，茎端发叶，纯白如粉，背面一如，初小渐大，大则叶根先青，延至叶尖，则尽青矣；如是发叶者三，不再叶而三莠，花穗亦白，根须亦白，为三白也。设草未莠，而削除之，或六七月，或八九月，虽重生苗叶，亦必待时而叶始白，月令小暑后，逢三庚，则三伏，所以避火刑，以全容平之金德。三白草，不三伏白而三显白，转以火金相袭之际，化炎 为清肃，此即点火成金，不烦另觅种子者是也。故主夏伤于暑，而出机未尽；秋伤于湿，而降令过急者，两相宜耳。  

### 刘寄奴草  

（唐本草）【气味】苦温，无毒。  

【主治】主破血，下胀，止痛，治产乳余疾，止金疮出血极效。  

【核】曰：出河中、孟州、汉中、滁州、江南、越州，所在亦有。春生苗，高二三尺。  

一茎直上，叶似苍术叶，尖长糙涩，面青背白。九月茎端岐分 穗，每 攒簇小花十数朵，黄包白瓣，宛如秋菊，经三四日，花心拆裂如絮。随结实，絮实都如苦买也。修事，拣去茎叶，只用子。粗布拭去薄壳，酒拌蒸，从巳至申，曝干用。  

曰：刘寄奴，古方罕用。唐本草始附隰草部。按李延寿南史，载宋高祖刘氏，小字寄奴，少未遇，伐荻新州，见大蛇射中遂返。次朝再往，闻榛林中作杵臼声。寻之，有青衣童子，拥众捣药。讯其故。曰：我主为刘寄奴所中，捣此以疗之。曰：胡不见杀。曰：寄奴王者，不可杀也。叱之尽散。遂收其药。每涂金疮辄愈。因称此草为刘寄奴。郑樵通志云：江南人，因汉时谓刘为卯金刀，乃呼刘为金。又称此草为金寄奴。字说云：刘，诛杀也；寄，附托也；奴，执事也。顾主治证形，似悉假血气，附托以为执事者。功能剖裂而入破之，即所以诛杀之矣。命名之义，或取诸此。  

### 蓖麻  

（唐本草）【气味】甘辛平，有小毒。  

【主治】主治水症。以水研二十枚，服之吐恶沫，加至三十枚，三日一服，瘥即止。风虚寒【核】曰：原从胡中来，今在处有之，北地尤多。夏月生苗，有赤有白。一茎直上，高丈余，间节如甘蔗，中空如赤箭。叶似 草，及瓠叶辈，肥浓而大，一叶五尖。夏秋之间，丫中抽穗，黄花累累。每穗作子数十颗，柔刺如 。凡三四子，合成一颗，枯时劈开，状类巴豆，又类牛KT ，青黄斑褐，间杂可观。壳中有仁，娇白如续随子，仁中之油，可调印色。每用去壳净仁五升，捣极细，以水一斗煮之，有沫撇起，沫尽乃止。遂用文火，煮熬其沫，水去澄清，上无气升，油即成矣。倾磁器中，冷定，则凝结如脂，经久不变。修事，勿用黑夭赤利子，颗外无刺，两头尖，子无斑点，误服有大毒。凡使蓖麻子，盐汤煮半日，去壳及衣，取中仁研细用。有啖蓖麻，一生不得食炒豆者，犯之作胀而死。豆为肾谷，蓖通胎息，天真不绍隆王先生云：蓖麻力长收吸，故能拔病气，夺有形，多从外取，不繇饵服，良有见也。  

先人云：蓖麻胚兆，先一阴而始生，以阴为内气之主，转阳为形外之固，赋形唯二至之间，生长在蕃秀之季，缀子于来复之初，故饵之何处非生阳之地，何形非生阳之物。内有阳气人，不须入腹，磕着撞着，生阳遂聚，死阴立消，迅速敏捷，如鼓应桴。  

曰：命名之意亦奇，主治功力亦异。着囟起痔，握掌催生。左风头置之右，右风头置之左，摩顶天柱竖，傅踵胞孚下，至若纳舌辟窍，解喉疏肌，收子肠，消香港脚，及主剩骨留血，物滞水瘕，疽疡 肿，尸疰丹瘤，与夫 斜偏痪，舛错关机，宜饵宜涂，宜熏宜窒者，莫不如鼓应桴，捷于影响。故蓖者人脐，上从囟，囟取通气，会奇脉于巅；下从比，比取辅气，交偶脉于踵。麻者大 ，群阴之长也，夏有足鼓，置鼓于趺，殷有楹鼓，贯中于柱。周有县鼓，植 而悬之上，皆 也。顾名思义，则知声气相通，左右逢源之为用矣。  

（蓖者人脐，胎儿之息以脐也。囟取通气，会奇脉于巅，至人之息以囟也，比取辅气，交偶脉于踵，真人之息以踵也。楹鼓以喻蓖，县鼓以喻 ，足鼓以喻踵，三息并行，三 齐击，是真以鼓应桴，捷于影响。  

### 莱菔  

（唐本草）【气味】辛甘平，无毒。  

【主治】主下气，消谷，和中，去痰癖，肥健人，根汁尤良。  

【核】曰：莱菔，菘菜也。似蔓荆而稍大，旧说北种菘莱，初年半为蔓荆，二年菘种都绝，蔓荆南种亦然。盖菘之不宜于北，犹橘之不逾于淮，今则南北俱有矣。尔雅云：苞突，芦菔。  

孙炎注云：紫花菘也。南人呼秦菘；吴人呼楚菘；鲁人呼 （音拉答）；秦人呼温菘；北人四呼之。春曰破地锥，夏曰夏里生，秋曰萝卜，冬曰地酥。杜诗曰土酥；蒙古曰笃鲁马；唐夏末布种，秋末刈苗，冬末采根，春末抽薹。高五七尺，开紫碧色花。夏初结角子，如大麻实，圆长不等，色黄而赤，遂可布种。叶大者如蔓荆，细者如花芥，表里有茸毛。根色有红白，根形有大小长短，圆扁粗滑，上锐下尖，细腰巨腹，岐尾叉头，有须无须之别。小者如拇指，大者满一秤，重者十百斤。或因种变，或随水土，大率沙壤者，肥甘而脆，瘠地者，坚苦而辣。可生可熟，可俎可酱，可KT 可醋，可 可腊，可饭可羹，菜蔬之最有益者。与地黄同食，令人发白，多啖动气，姜能制之。伏 砂、干铅汞。  

曰：遍历四时，具备五气，有松之操，有芥之烈。三焦咸辅，五液并行，气中之用，（前人只说得个有松之操，更参出个有芥之烈，何等亲切。唐本只阐得个上焦开发，宣五谷味，熏肤充身泽毛若雾露之溉；更参出个三焦咸辅，五液并行，气中之用，血中之气，方才尽得个命名气味，主治功能的大意。古人用汁，今人用实，繇此观之，汁胜实矣。  

### 薰草  

（唐本草）【气味】甘平，无毒。  

【主治】主明目，止泪，疗泄精，去臭恶气，伤寒头痛，上气。  

【核】曰：薰香草，一名蕙，与莸反。南越人谓之燕草。宋开宝谓之零陵香。出零陵山谷，湖、广诸州皆有，多生下湿地。入春宿根再发，叶如罗勒，又似麻叶，两两相对。七月开花，八月收刈，可 可佩，可荐可熏。虽至枯槁，香犹芬馥。山海经云：浮山有草，麻叶而方茎，赤华而黑实，气如蘼芜，可以已疠。尔雅翼云：盖能去恶臭，令身香，故古之祓除，以此草熏之，所以降神也。埤雅云：凡气熏则惠和，曝则酷烈。故于文蕙草为惠，近世皆指菅茅一干数花者为蕙，一干一花者为兰。即诗书家亦多引用，竟不知是为何草，徒尚其名而迷其实，皆此类也。离骚辨证云：古之兰蕙，花叶俱香，燥湿不变；今之兰蕙，花萼虽香，干则腐臭，兰唐蕙圃，受诬久矣。  

先人云：赤华有通神之德。黑实具幽隐之情。肾药而得心用者也。乃能交精神。散寒风。  

达曰：天子鬯，诸侯薰。鬯用灌，薰以香自烧。故薰谐熏，熏者火烟上出也。顾藏真之自下而上者，肝木春生之气耳。是主春气者病在头，不能积续以升，致上下失于敌应者相宜。观鱼涉负水，则知下上之为义矣。  

（绍隆王先生，尝言少阳之始生，如香烟之始发，轻虚而浮，端直以长，故立春初候，曰鱼  

### 苏方木  

（唐本草）震苏苏震行无眚，方其义也义以方外直方，大不习无不利。  

【气味】甘咸平，无毒。  

【主治】主破血。产后血胀，闷绝欲死者，水煮五两，取浓汁服。  

【核】曰：出南海、昆仑。树似青槐，材似赤降，中心有横纹似紫角者，号木中尊，功力倍尝百倍也。修事去粗皮，并节，锉极细，梅枝捣烂，同拌蒸之，从巳至申，阴干用，用染绛色，见铁器，则色黯不鲜。  

先人云：苏有疏畅义；方有不动义，具厥阴风木之才，非分崩离坼之比。  

曰：死而更生曰苏；赋形有尝曰方；东方之行曰木。木以色胜，当判入肝，肝之心药，肝之血分气药也。肝主色，自入为青，入心为赤，肝藏血，心藏血脉之气也。故主血中诸眚，闷绝欲死者，功能屠绝鬼气，苏醒人魂，一名屠苏者以此。  

### 椿樗  

（唐本草）【气味】苦温，无毒。  

【主治】主疮疥，风疸，疳 ，煮汁饮之，樗木根叶尤良。  

【核】曰：椿、樗二树，南北皆有，形并相似。但椿木皮细，肌实而赤，嫩叶香甘可茹；樗木皮粗，肌疏而白，茎叶臭恶不可茹。二三月木端作叶，嫩红，老绿。有花无荚者椿；有荚无花者樗。干枝端直者椿；迂矮者樗。庄周所谓“其木拥肿，不中绳墨，其枝拳曲，不中规矩”者樗也。秋深落叶，脱处有痕如虎眼。樗有小毒，椿叶无之。修事椿根，以不近西头者为上。采出，拌生葱蒸半日，锉细，盛桂屋角南畔，阴干用。  

曰：椿樗同种，材臭异形者，牝牡有别耳。樗孕荚者牝，椿无荚者牡，故椿体木性之直，樗体木性之曲，曲直仆伛，木体之全性现矣。故始区芽 ，直拆者萌，曲生者句，枝干已成，曲直仆伛，四体始备，直无仆伛，曲则兼有，是以椿木体直，精专枝叶，樗木体曲，精专根皮，诚肝木之体用药也。椿益皮肤毛发，正肝以能生为体，荣华为用；樗益血气阴窍，正肝以藏血为体，疏泄为用。内而肠风已，崩带除，滞痢行，癃闭利，遗浊清，神安志悦；外而疮疡净，斑疹消，丁毒解，好颜媚色，以及四体百骸，不言而喻。至若疳 蛊毒，传尸鬼注，而与物为春，杀厉之气，暖然齐春仁之洁，椿樗之为用溥矣。  

### 山楂  

（唐本草）可名赤爪，亦可名虎掌，功用相符若探囊耳。  

【气味】酸苦甘，微寒，无毒。  

【主治】主 疮，利小便，去痰热，止渴，令人少睡，有力，悦志。  

【核】曰：出南山高原，所在亦有。树高数尺，古拙可爱，枝有丛刺，叶有五尖。三月开花五出，碎小色白，缀实似林擒而小，有黄赤二种。霜后乃熟，核似牵牛子，色褐而坚。  

一种实大而赤，甘酸可口，名曰棠 ，唯供食料。修事，蒸过晒干，临用再蒸去核，焙燥，研细用。  

先人云：味酸似甲，便能下行，故得止痢定疝，然去发陈未远，激之立转生荣。  

曰：宣气散生曰山；虎之不柔，虎食剩残曰楂。危氏曰猴楂；唐本曰赤爪。各以功力形状为名也。 疮疹痘，痞满症瘕，血凝结固，皆血中痹，乃以柔承刚。饮 食宿，狐疝蛊，气壅留僻，皆气中痹，乃以刚承柔。皆非所据而据之。第木实而酸，宜辅肝体，宣气散生，则偏有余于用矣。用行必气上而忘返，令人不寐而尝惺。经云：谭说醋梅，口中酸出，味过于酸，肝气已津，需渴倍力，则志悦矣。  

### 诃黎勒  

（唐本草）【气味】苦温，无毒。  

【主治】主冷气心腹胀满，下食。  

【核】曰：出波斯，今岭南、广州亦有之。本似木 ，开白花。作实似卮子、橄榄状，色青黄，皮与肉相着。七八月成熟，具六路，肉浓者佳。修事，勿用毗黎勒，个个毗头者是也。若诃黎勒实，棱只有六路。或多或少者，并是杂路勒，圆而文露，或八路，至十二、三路，号榔精勒，涩不堪用，为害殊甚也。凡使酒浸六时，蒸六时，刀削去路，用肉则去核，用曰：诃，谴也；黎，众也；勒坚柔难断也。味大苦，气大温，对待冷气在心腹，致胀满食卒不得下，变生肠 喘急，肠风崩带，奔豚霍乱，痰涎胶固，坚柔难断者，谴之断之，少阳胆腑决断药也。  

### 无食子  

（唐本草）【气味】苦温，无毒。  

【主治】主赤白痢，肠滑，生肌肉。充血气，安神，长须发，生精，长年。  

【核】曰：无食子，即没石子。生西戎沙碛间，树似柽，波斯国呼为摩泽树。高六七丈，围八九尺。叶似桃而长。三月开花白色，花心微红。子如金弹，虫食成孔者，入药最良。但其树一年生拔屡子，大如指，长三寸，中仁如栗。大食国者。一年生蒲卢子，圆扁亦如栗，大寸许，中仁俱可食。次年生无食子，彼国呼为麻荼泽。间岁互生，一根异产，如十干之合化，刚柔之往随也。修事：毋犯铁器，并被火惊。用颗小无 米者炒，以浆水砂盆研令尽，焙干再研，如乌犀色为度。  

曰：食宿饮留，乃成痢滑，无其食，滑痢已矣。味苦气温，对待治之，推陈致新物也。新至气斯充，肌肉满，七神安，奉发美毛，精生形驻矣。所谓有余而往，不足随之，不足而往，有余随之，太过不及，于斯见矣。虫食有孔者良，具体无窍者，所当佩服。  

### 骐竭  

（唐本草）【气味】咸平，无毒。  

【主治】主心腹卒痛，金疮血出，破积血，止痛，生肉，去五脏邪气。  

【核】曰：生西胡、大仓诸国，今广州亦有。树名渴留，高数丈，略似没药树，婆娑可爱。皮木俱赤而坚，叶亦略似樱桃叶而黄赤。木中有液，流出如松脂，久则坚凝成竭，色赤如血。一名红竭，以火烧之，赤汁涌出，灰不色变者为真。一种海母血，形真相似，只是味咸腥臭，骐 味咸微甘，臭似栀子为别也。修事，另研如尘，筛过用，若同别药捣，化作尘飞矣。  

先人云：血乃精专之物，竭为迭运之称，有起亟义，有坚固义，有更始不穷义。河间称为血曰：畜生午，禀火气而生者马，其举负捷驱，运迭不竭者，骐 也。故良马之贞，比取而行止失矣。此转释假喻以诠名表功力耳。当入心，为心之体药用药。心乃火脏也，经云：脏真通于心，心藏血脉之气，如环无端，终而复始。则凡血脉之气，失于捷驱，竭于运迭，行越规，止逾矩者，仍使之行循规，止蹈距，犹夫骐 之举负捷驱，运迭不竭也。  

（木之有脂，如人之有血，渴留专精惟脂，厥色惟赤，烧之灰色尤赤，可为至死不变矣。  

乃  

### 紫矿  

（唐本草）【气味】甘咸平，有小毒。  

【主治】主五脏邪气，金疮，带下，破积血，生肌，止痛，出痘毒，与骐 竭大同小异。  

【核】曰： 成式酉阳杂俎云：紫矿树，出真蜡国，彼人呼为渴禀，又名勒 。亦生波斯国，树高盈丈。枝叶郁茂，宛如橘柚，木液都赤。经冬不凋，三四月开花白色，不结实。  

天有雾露，及雨沾濡，则枝条出矿，状如糖霜，累累紫赤，破则鲜红，用造KT 赦，作妇女面饰。  

先人云：色赤味咸而如液，入血分无疑矣。还可坚充其类，第属形外物，施于痘不作浆，或皮薄欲损，血溢于外者，象形从治之。  

绍隆王先生，尝与颐言，男女媾精，淫欲之毒，遂舍胞胎，伏藏两肾。及痘之始发也，如春气之升；行浆也，如夏气之出；回合也，如秋气之降；剥落也，如冬气之入。举世但知始发之欲透，未知毒化之成浆。犹为切要，何也？如去滓纯水，必清必静，全赖此耳。否则仍含毒种，复归两肾，生死存亡，变生不测矣。紫铁固为解毒之要品，但可用于化毒之际，不可施于始发之期。更有毒未化而浆不行，反舍铁液之横遍，预投保元之降藏，虽罔顾淫毒之不攘，独不念六淫之未散乎，愿言珍重珍重。  

曰：紫铁，渴禀木液也。承雾露之阴液，液溢叶表而钟铆，若垂枝布叶，万物之所以盛长，南方火象耳。故渴者尽其所需，禀者受命自天。紫者木液之赤，呈阴而水色间之；铁者金肤，效三阳沦肤而至极，三阴肤受而容平，流于四脏而邪逐，五经并行而带已，血积破，肌生而痘毒出矣。盖毛肤者，金肺之形脏也。因于邪，使人毫毛毕直，皮肤闭而受之。  

以次相传递侵四形，始必由于肤，终必从于肤耳。固与麒麟竭大同而小异，较其所自始，小同而大异。铁属液溢叶表；竭属液流趺踵，为迥别也。  

（合骐 竭 ，功力始备；竭则行中止，铁则止中行。行止止行，大须料简。）  

### 阿魏  

（唐本草）【气味】辛平，无毒。  

【主治】主杀诸小虫，去臭气，破症积，下恶气，除邪鬼蛊毒。  

【核】曰：出西番，及昆仑，今云南长河中亦有。与舶上者气味虽相似，只无黄色耳。  

苗叶根茎，酷似白芷，或如草，或如木，此风土不同，禀质则异。咸属草类，非有草木两种也。同根捣汁，暴令干者次之。体气极臭，婆罗门谓之薰渠，又谓之哈昔泥。故西国持咒人则禁食。戎人则尝啖，谓能止臭，犹巴人之重负矾也。元时用充食料。根名稳展，用淹羊肉，转曰：谚云，阿魏无真，言多伪也。雷公验法有三：一以半铢置熟铜器中，经宿着处永如银色；一以一铢入五斗草自然汁内，次早尽作鲜血色；以一铢致柚子树上，其树立干。  

验此三法，不唯真伪判然，功能亦昭然显著矣。谥法称克威健行曰魏，亦巍然独立貌也。阿，倚也，衡也，上倚下以取平，权轻重，度长短，故主诸疾，倚之各取其平，偏于幽独掩昧者，功能捷如影响。第臭恶特甚，巍然独立而世无偶，故君子必慎其独。  

（极臭之物，当与极香同旨，故得以臭止臭，如入五浊恶世，转作香积国土。）  

### 醍醐  

（唐本草）【气味】甘冷利，无毒。  

【主治】主风邪痹气，通润骨髓，可为摩药，功胜于酥。  

【核】曰：用酥一石，炼贮器中，待凝定，穿中至底，久之则津津溢出，冬不凝，夏不融者是也。第性滑易走，惟贮壶芦鸡子壳内，方不透出。但不易得，一石仅取十合耳。  

曰：乳出酪，酪出酥，酥出醍醐，醍醐上味也。功力与 酥等，用 酥出醍醐，当成无上味。醍醐力透贮器， 酥追逐风毒，发出毛孔间，似同而力更胜。盖坤为牛，即此可征至柔而动也刚，主治功力，不必更加注脚矣。  

（释典尝以醍醐喻无上道，服食者，当成希有功力矣。）  

### 溺白  

（唐本草）【气味】咸平，无毒。  

【主治】主鼻衄，汤火灼疮，传尸，肺痿。  

【核】曰：滓淀为 ，人溺澄结所成也。岁久之器，有浓寸余者，取置瓷盘内，露高洁处，越一二载，中外皆白，绝无气臭者乃可用。研极细，水飞数过，再研万匝，如仍有恶臭，随泡随飞，约数百遍，以无臭为度。 淬者，精粹尽失，转增火毒，不堪用也。  

曰：溺白曰 ，藉尘埃没溺所集也。故物入阴中，色剥为白，阴中之阴矣。入手太阴肺，足太阴脾。缘精与气，原从脾肺气化之中，游溢转输，是以仍归脾肺尔。力倍于溺者，白作润下咸，还可水济火； 集尘埃土，复可土承水。亢则害，承乃制，制则化生矣。  

### 砂  

（唐本草）【气味】咸苦辛温，有毒。  

【主治】主积聚，破结血，止痛，下气，疗咳嗽，宿冷，去恶肉，生好肌，烂胎。亦入驴马药用。  

【核】曰：出西戎，今西凉夏国，及河东、陕西，近边州郡亦有。然西戎来者，颗块光明，大者如拳，重三、五两，小者如指面，入药最紧。边界者，杂碎如麻豆粒，颇夹砂石，虽可水飞澄去，入药则无力矣。修事：水飞去尘秽，入瓷器中，重汤煮干，以杀其毒。或用黄丹锻石作柜， 赤使用，亦无毒矣。 云： 遇赤须， 留金鼎。权云：柔五金，消八石，可卷柏、羊蹄、商陆、冬瓜、羊踯躅、苍耳、乌梅，皆可伏 。设中 毒，生绿豆研汁，饮一、二升可立解。畏酸，及浆水，忌羊血。  

缪仲淳先生云： 砂禀阴毒之气，阳毒之精，腐人肠胃，化人心血，其毒之猛烈如此，诚可畏也。  

曰： 从囟石声，取通气以为量。一名气砂，其为性至透，湿即水化渗泄而走矣。  

一名透骨将军，张匡邺行程记云：高昌北庭山，尝有烟涌，而无云雾，夕则光焰若炬火，照见禽鼠尽赤，谓之火焰山。中有 砂，土人乘屐采之，若屐底为皮革者，即焦败矣。一名火砂，故性秉火毒，对待宿冷，糜化有形者也。时珍云： 砂亦硝石之类，乃卤液所结，出于青海，与月华相射而生，附盐而成质者。故可投诸藏阴之属，若止痛下气，疗咳嗽，谓其气结则痛，积聚则气不下矣。经云：咳逆上气，有积气在胸中也。倘属虚无，为害弥笃，慎勿以药试病耳。  

### 牛酥  

（孙思邈）天子乘与以 纛，大如斗注车衡之左方。  

【气味】甘平，无毒。  

【主治】主去诸风湿痹，除热，利大便，去宿食。  

【核】曰：制造之法，一同牛酥。  

曰： 酥功胜牛酥者，谓 毛长而尾尤佳。用以作纛，旌旗奉为指麾也。故主气无师帅，致风湿合闭成痹，与谷饪滞利之邪，留癖肠腹间者，非此开辟，未易陨涤耳。亦可作营血司命，整肃经隧，以御外侮。并可定腑脏之决躁，形气之 瘁。生生编云：主腹内尘垢，追  

### 土茯苓  

（药性论）【气味】甘淡平，无毒。  

【主治】主食之当谷不饥，调中止泄，健行不睡。健脾胃，强筋骨，去风湿，利关节，止泄泻，治拘挛骨痛，恶疮痈肿。解汞粉、银朱毒。  

【核】曰：生楚、蜀、闽、浙山箐，及海畔山谷中。蔓生如 ，茎有细点。叶类竹，阔大浓滑，长五六寸。根如菝 而圆，小者似卵，大者似拳，连缀而生，远不及尺。皮似茯苓，色有赤白，肉似芋薯，味兼甘涩，亦可生啖。入药以白色者为良。东山经云：鼓证之山有草焉，名曰荣莫。其叶如柳如竹，其本如卵如拳，食之已风，恐即此也。一名禹余粮，一名石余粮、冷饭块。忌茗，及豆。  

曰：土茯苓者，九土之精气所钟也。一名石，石以量言；一名禹，绩平水土，有如神禹；言余粮者，食之当谷不饥耳。味甘淡，气平和，性无毒。故主调中止泄，黄中通理之为用乎。若健行不睡，强筋骨，治拘挛，利关节，此阴以阳为用，应地无疆，自强不息矣。  

若而肾水溢矣。  

### 神曲  

（药性论）【气味】甘辛温，无毒。  

【主治】主化水谷宿食，症结积滞，健脾暖胃。  

【核】曰：叶氏水云录云：五月五日，或六月六日，或三伏日，用白面百斤，青蒿汁三斤，苍耳草汁、野蓼汁各三斤，赤豆末、杏仁泥各三升，用汁和面、豆、杏末作饼，麻叶、楮叶包 ，如造酱黄法，布帛密覆俟冷，黄衣生，取出日晒燥之。陈久者良。  

曰：候八神置会之期，集七神司生之物，郁之造曲，使衣生朽败，尘华青黄色也。周礼所谓曲衣，月令所谓衣曲桑黄之服也。易通卦验云：八神者，树 于地，四维四中，引绳以正之。故欲置八神者，冬至阳生之日，树八尺之表于地中。盖以阳为神，阴为鬼，亦气之伸者为神，气之屈者为鬼也。人身五脏有七神，藉中黄生阳之气为奠安，乃得神与形俱。  

七情发而皆中节，斯阴屈遁藏，根尘洞彻，济弱扶倾，运迭枢机，如环之无端耳。设生阳少息，不惟神失奠安，且变生不测矣。神曲藉神木所司之谷曰麦，谓木即生阳之首兆；麦即五气之先机，佐以七神司生之物，郁之成鬯，伸之畅之，鼓中黄之生阳，安五脏之七神。正所以成其始，即所以成其终，其所以成其始，即所以成其终者。以一神而会七神，一藏而叶五藏，乃得成其始，复得成其终，否则偏废而离败矣。诸家陈列功力，即藉中黄生阳之气，敷布化育，宣五谷味，开发上焦，成阳出阴入之为体为用耳。倪维德以之主疗目疾，即洞彻六根六尘之一尘一根耳。又云：生用能发其生气者，即肝得水而沉；熟用能敛其暴气者，即肝得煮而浮。以麦即肝脏之主谷，肝主开窍于目故也。顾浮沉互用之枢机，即生杀敌应之关键耳。  

（贻我 ，帝命率育，继绝续乏之谷也。必候八神置会，集七神司生，诚济弱扶倾，运迭枢机之良剂也。）  

### 藿香  

（宋嘉 ）【气味】辛，微温，无毒。  

【主治】主风水毒肿，去恶气，止霍乱心腹痛。  

【核】曰：藿香出交址、九真、武平、兴古诸国。吏民多种之，今岭南颇饶，所在亦有。  

二月宿根再发，亦可子种。苗似都梁。方茎业生，中虚外节。叶似荏苏，边有锯齿。七月擢穗，作花似蓼。房似假苏，子似茺蔚。五六月未擢穗时，采茎叶曝干。可着衣中，用充香草。  

超时则性缓无力矣。洁古、东垣、惟用藿叶，为能敷布宣发，后世因藿叶多伪，并枝茎用之，今枝茎尤多伪耳。唐史云：顿逊国出藿香，插枝便生，叶如都梁。范晔云：零藿虚燥，芬芳之气，经久不变。  

先人云：气乱于肠，遂作霍乱。致乱止气者，恶气耳。藿虚燥芬馥，具不逆不挠，入群不乱义，乃可立定其乱，因名曰藿；方之奇方急方，剂之宣剂轻剂燥剂也。  

曰：南岳曰霍，假之标方域，表功能也。本草列释典名相，如楞严之兜娄婆香，法华之多摩罗跋香，金光明之钵怛罗香，涅 之迦算香，皆藿分名。木本也，即扶南国所言，五香共一木，根旃檀，节沉香，胶熏陆，花鸡舌，叶藿香者是矣。正旦所须，草本也。即南方草木状所载之生成，而岭南尤多有之。诗云：食我场藿，香草也。盖草木至南曰任，任化育，而于时为夏，域其方者，功能更忽霍而迅疾矣。是主霍疾乱作于俄顷，挥霍纷纭，其如摇反诸手，若去恶气为对待，治风水毒肿为达木，止心腹痛，及壅肿为发火；定吐逆，稣脾胃为夺土；土郁夺之，火郁发之，木郁达之，正所以任化育而于时为夏，为正位四气主，命曰藿香正气者以此。  

（应劭风俗通云：南方衡山，一名曰霍，霍者万物盛长，垂枝布叶，霍然而大，诚所谓任化育而于时为夏为大。草木至南曰任，相见乎离也，大人以继明照于四方，宜为正位四气主。）  

### 萱草  

（宋嘉 ）【气味】甘凉，无毒。  

【主治】煮食治小便赤涩，身体烦热，阴热，酒疽。  

【核】曰：萱宜下湿地，处处田野有之。初春丛生，可作荐俎。叶如蒲、蒜而柔弱，新旧相代，四时长青。五月抽茎开花，六出四垂，朝放暮蔫，秋深乃尽，花有红黄紫三色。结实三角，子如梧子，黑而光泽。  

曰：尔雅翼云：诗曰焉得谖草，言植之背。谖，忘也。卫之君子，行役为王前驱，过时不及，其妇人思之，则心 首疾，思欲暂忘之而不可得，故愿得忘忧之草而植之，庶几漠然而无所思，然世岂有此物也哉。盖亦极言其情耳，说者因萱音之与谖同也，遂命萱为忘忧之草。盖以萱合其音，以忘合其义耳。然忘草可也，而所谓忘忧，忧之一字，何从出哉？此亦诸儒傅会之语也。颐谓忧出于肺，情之所钟，志之所悲，神之所伤也。是以忧悲，则魄藏之金郁。经云：金郁则泄之，所以忘其忧也。而萱谐宣。宣，布也，散也，通也，遍也。  

风回宣而所以宣阴阳也。宣之即所以泄之，泄之即所以畅之，畅之即所以忘之。忘之则既顺乃宣，而忧可释矣。顾煮食主小便赤涩，身体烦热。即疏云：金郁则泄之，解表利小水也。然则草木之情，布在方策人未之思尔。  

### 木贼  

（宋嘉 ）【气味】甘微苦，无毒。  

【主治】主目疾，退翳膜，消积块症瘕，益肝胆，疗肠风，止痢，及妇人月水不断，崩中赤白。  

【核】曰：出秦、陇、华、成诸郡，所在近水地亦有之。苗长尺许，丛生直上，一根只一干，无花叶，状似凫茈苗，及粽心草，寸节中空，又似麻黄茎而稍粗，凌冬不凋。四月采之，茎干糙涩，治木骨者，以之磋擦。  

曰：木以金为贼，金淫则木郁矣。木贼草独干寸节，具积龠以成升，中虚凌冬，合两明而作离，升木南征之象也。盖火为木子，刑所胜之金，复母所不胜之仇。斯木用行，肝胆益，根窍开，目眚除，前阴疏，月水调，崩带止，后阴泄，滞利行，肠风已矣。至若积块症瘕，此以坚固归金，正所以驱木贼也。然则翳膜之属，亦即坚固之金欤。  

### 山慈姑  

（宋嘉 ）本草言叶如水仙花叶，正误指金灯花、老鸦蒜为山慈姑矣。鬼臼一名马目毒公，花不见天，为羞天山慈姑；叶不见花，为无义末忘本乎。本叶末乎，慈悯姑恤，何等思忆，何等悲心，犹言剥人面皮则恩称怨，怨称恩，所浓薄，所薄浓，信有之矣。果是没良心，还是要出丑。  

【气味】甘辛，微温，有小毒。  

【主治】主痈肿疮 ，瘰 结核，醋摩敷之。剥人面皮，去 。  

【核】曰：生山中湿地，唯处州遂昌县者良。冬月生苗，如秋叶而稍小，二月中抽一茎，高尺许。茎端作花，有白色、黄色、红色三种，瓣上俱有黑点间杂，众萼攒簇成朵，如丝绒纽结状，甚可爱也。三月缀实，子有三棱。四月采根，形似慈姑而小，又似小蒜而毛，迟则苗腐难觅矣。一种叶如车前草，茎干花实则一也。酉阳杂俎云：花与叶不相见，谓之无义草。  

今人多以金灯花、老鸦蒜根伪充之。但此根无毛而光，山慈姑茸毛固壳为异也。采得曝干，修事去毛壳用。  

曰：山慈姑，剥人面皮，化人疣赘，其严命威毅，而言慈者何？然 颜 色，痈瘰之人，面目可憎，厥形原无生人理矣。此以中藏 ，乃复现诸形色。山慈姑，慈悯姑恤，亭毒藏阴，既欲品成其形色宁惜剥化之劳乎。一名无义草，爰彼无义，启我哀矜。宋玉九辩云：廓落兮羁旅而无友生，惆怅兮而私自怜，燕翩翩其辞归兮，蝉寂寞而无声。  

### 胡卢巴  

（宋嘉 ）【气味】苦，大温，无毒。  

【主治】主元脏虚冷气。得附子、石硫黄，主肾虚冷，腹胁胀满，面色青黑。得 香子、桃核仁，主膀胱气甚效。  

【核】曰：胡卢巴，一名肾曹都护。生海南诸番，今广州、黔州俱有，不及舶上者佳。  

春生苗，夏结实，秋采荚。淘净，酒浸，晒干，蒸熟，炒过用。  

曰：胡者敛互；卢者火器；巴者曲折三迥，阆白水流也。言能敛互水火两肾之元阳，盖以功力为名矣。故主元脏虚冷，命门火衰，不能敛互归元者，对待治之。益右肾，即所以暖丹田也，若肾虚冷，面青黧黑，不唯火衰，更属卒灭，必协附子、石硫黄，阳毒并行，乃克（具金匮济生以为体，必藉臣使之佐以为用，亦可并行，亦堪独往。）  

### 海金砂  

（宋嘉 ）【气味】甘寒，无毒。  

【主治】主通利小肠。得卮子、马牙硝、硼砂，疗伤寒热狂。或丸或散。  

【核】曰：出黔中、江浙、湖湘、川陕皆有，生山林下。茎细如线，引竹而上，高尺许。  

叶如园荽，花细而薄，面背俱青，皱纹紧簇，纹中有沙，状似蒲黄，不作花实，根细坚强。  

沙及茎叶，皆入药用。七月采其全料，日中曝之小干，用纸承衬，以杖击之，有沙落纸，且暴且击，沙尽为度。摘叶捣汁，煮砂缩汞。  

先人云：似金而体轻，似沙而质滑。草气之生沙，犹水体之成冰，合入足少阴肾，足太阳膀胱，主溺沙石者隙当。  

曰：天池以纳百川者海，止而不盈，尾闾泄之，盖言量也。金者色，沙者象，形似蒲黄。蒲黄四布花上，黄金经久不变，金沙四布叶下，垂枝布叶，下曲如钩，若夏火吐英之荣极时也。第草木绽萼吐英，黄布花心，独蒲布花上，金沙布叶下者，正所以表专精之在黄，别百花之随显随灭尔。宜入心之府，小肠经药也。小肠者，泌糟粕传大肠，泌水道输膀胱，止而不盈，决渎以为量也。  

（栀子六出之冰花，对待热恼为清凉。硼砂蓬转如轮，枢机迅捷。牙硝缘水火以为性，可从之以水逆之以火，亦可逆之以水，从之以火，所谓奇之不去则偶之，偶之不去，反佐以取之。）  

### 礞石  

（宋嘉 ）【气味】甘咸平，无毒。  

【主治】主食积不消，留滞脏腑，宿食症块久不瘥。小儿食积羸瘦，妇人积年食瘕，攻刺心腹。  

【核】曰：出江北诸山。有青、白、赭三色，以青色坚细，击开有白星点点者为贵。修治以大坩锅一个，用礞石四两，杵碎，入硝石等分拌均，炭火十五斤簇定， 至消尽，星黄如曰：石以量言。尔雅云：日入为大蒙。庄周云：鸿蒙元气。相如云：蔑蒙踊跃也。  

盖水谷入胃，受盛转输者量也。设仅受不输，致阴凝至坚，及营卫阴阳，血气津沫，咸泣不流矣。所谓馨饪之邪，从口入者宿食也，即惊、痫、咳喘，亦从口受，经云：咳嗽喘急、惊。  

又云：白脉之至也喘而浮。厥、痫，有积气在胸中也。礞石功力，发蒙腑脏之元气，使之踊跃而出。  

### 花乳石  

（宋嘉 ）【气味】酸涩平，无毒。  

【主治】主金疮出血，刮末敷之即合，仍不作脓。又疗妇人血运恶血。  

【核】曰：出陕州阌乡。体坚重，色正黄，如石硫黄色，间有淡白点，一名花蕊石。采无时，大小间出，方圆错杂，大者可以为器。玉册云：阴石也。代州山谷有五色者，可作丹砂匮室。蜀中汶山、彭县亦有。修事，作釜固济，顶火 过，埋土中过宿，取研如尘，水飞三五度，晒干用。  

曰：花者山之英；乳者山之液；石者山之骨也。经云：水势劣火，结为高山。缘水火为因，即缘水火为体用矣。英即火用，液即水体，用行而体至之，阴因阳为用也。故主诸血为眚，正体虽至而用失先之，花乳先之以用，佐之以体，巽入自中，营周经隧，自强不息矣。  

（水势劣火，结为高山。是故山石，击，则成焰，融，则成水。势劣以少言，非下劣也。  

血者，少阴君火之所主；少阴者，因阴以为体。缘阳以为用，是故君火以明，非相火以位。  

### 水银粉  

（宋嘉 ）【气味】辛冷，无毒。  

【主治】主通大肠，转小儿疳痹瘰 ，杀疥癣虫，及鼻上酒渣，风疮瘙痒。  

【核】曰：升炼水银粉法，分红白两种。白者用水银一两，白矾二两，海盐一两，皂矾一两，焰硝二两，同研不见星。贮罐内，先以滑石九两，研极细，水飞过，晒干再研；更以黑铅四两，分作数块，打成薄片；一层滑石，一层铅片，铺置药上，筑极实，上余空数寸，使药气易转。以盏盖罐口，先于灰火中，徐煨罐底，听罐里无声，乃扎定之，用盐泥封固罐口。先用底火一炷香，次用二寸火，渐加至三寸火二炷香。用火时，以凉水尝擦盏内。火足，去火冷定，药升盏上，及空处矣。红者只用水银一两，焰硝二两，白矾二两，同研极细。升炼之法，悉与白同。即釜碗之内，亦可升取，并不必水擦釜顶，为甚便也，并不必沐浴以损药力。既用滑石、黑铅为匮，则盐矾咸涩之味，俱从铅石拔尽，功力转更神异。但火候以缓为贵，取药以少为良。此法为丹家不传之秘，颐不自私，公之海内。  

### 粉霜  

（纲目）【气味】辛温，有毒。  

【主治】主下痰涎，消积滞，利水。  

【核】曰：升炼之法，用真 粉一两，入瓦罐内，以铁盏仰盖罐口，盐泥封固。先以小炭火铺罐底，及四围，约香炷半，尝用水擦盏，勿令间断。遂渐加火至罐颈，约香一炷，去火冷定，霜即成矣。  

曰：《嘉 》所谓水银粉，今之所谓粉霜者是也。纲目所谓粉霜，今之所谓轻粉者是也。第轻粉轻盈如雪，腻滑如粉，色纯白无间，不假外物，升结釜顶，所谓清秋月转霜轮也。盖龙从火得，金向水求，正指此耳。以 木也龙，丹之化也。丹即丹砂火， 为习坎水，转作西白金，离沉重，化轻盈，所谓显诸金而凝霜白也。故可入肺，下痰涎，消积滞，利水道以除肺眚，此藉轻盈以化沉重耳。近世用点淫疮，致毒入浸骨髓，或骨析筋焦，肌糜肤剥，死不药救者。以淫疮从骨髓受，还从骨髓出。是转沉重为轻盈，用作点饵；是转轻盈为沉重，仍从外入之内也。若水银粉者，合皂白二矾石，海盐火硝而升者，嫩色黄，老色白，取用贵黄不贵白也。仅合白矾、硝石而升者，嫩色赤，老色紫，取用贵嫩不贵老也。顾所升之质，即本有能升之 ；所显之色，与味之醇烈，即缘盐矾硝石，合化以成黄白紫赤耳。故味醇则气清而色黄赤；味烈则气浊而色紫白。黄赤点饵咸宜，紫白必藉退却阴符为沐浴，不若铅关寒水为匮之纯粹精也。所谓鸿洞未分之气，显诸土而峭粉黄，显诸火而还丹赤，从水觅金，金从水得也。故通肺腑之大肠，杀肺形皮毛之疮疥癣虫，及肩项肺部之瘰 ，鼻根肺窍之酒渣风疮瘙痒也。近世以味醇黄嫩者，点疮毒顽肉；赤嫩者，弥诸疮毒肤皮，捷如影响。  

亦可饵服，净洁淫疮，取效固速。第骨髓与形脏之至毒，从经气会归于胃，循胃上口而出，多致口烂舌断，人多畏之，罔敢轻试。盖毒从口出，已达空窍，而反口舌断烂者，谓人卧气归于脏，而会于胃，胃气上熏，毒不得泄，故并发口舌耳。丹家秘诀，卧时衔管，则毒瓦斯从管外泄，斯无糜烂之为患矣。  

### 妇人月水  

（宋嘉 ）【气味】咸平，无毒。  

【主治】主解毒箭，并女劳复。  

【核】曰：月水，《素问》谓之月经，又谓之天癸。丹家谓之月信，又谓之红铅。采取合法，成服食上丹，否则非徒无益，而又害之矣。女子二七，月事始以时下而有子。经行三日，时日不移者，为经，为尝；或先，或后，或通，或塞者，为病，为变。三月一行者，谓之居经；一年一行者，谓之避年；一生不行而孕者，谓之暗经；受孕仍以时下者，谓之盛胎；受孕数月，经忽大下者，谓之漏胎；每月数至，或至无休息，或大下崩决者，谓之病经；十二而孕，六十尤乳者，谓之变生，皆非嘉品。采取上药，须择首经。一法，即收经水绵帛，或纸，用童溺漂洗即落，乌梅煮汁点之，铅即澄淀于底，泌去黄水，淡灰 干，此属下乘。  

一法，用黑铅作偃月，橐 ，经至系之，满则倾置盘内，以上乘秋石，少筛经水之上，即作薄衣，浮结于上，轻轻取起，随筛随结，以尽为度，此属中乘。其最上乘者，俟女子二七，天癸将至，眉心先有红气，光艳夺目，丹家所谓上应星，下应潮者是也。其法亦用偃月橐 ，先以头生男乳，晒取成粉，轻抹橐 之内，次筛上乘秋石于乳粉之上，经至则系之，经下遂结药于橐 之内矣。倾去黄水，随筛随系，以竟为度。首经者，中结枚子，或一或二或三；次行者，仅有散砂，即无枚子。采得枚子，先炼五气上丹，制一金丸，径大九分，丸分两开，中作子口；上下俱实五气上丹。子口处，须令均平，次以极圆青豆，置于金丸之中，上下合成，则中有圆窍，即藏枚子于丹窍之内，以蜂蜡封固，子半之后，午半之前，护系童女脐上；午半之后，子半之前，护系童男脐上。满四十九日，枚子遂长满其窍，用时如法服食。  

不则仍如前法护系，此得之异授，不敢自私，用公海内。  

先人云：濒湖未见神奇，徒自妄诋，若得童女首经，内含至药。如不可得，即未经残破女子者，亦堪服食。以天癸为生身之基，两精相搏，便生一人，亦奇异矣。一法用红铅三两，先色如桃花，仅得百厘，每用一厘，重绵裹护，子寅二时，纳左鼻孔，行数百息，即随息入脑，尽此百厘，为返老还童，长生不死之至实也。欲识神异，以死人胫骨，镂一小孔，置数厘于孔内，仍埋土中过宿，至明起视，枯骨如生；或置分许于磁盘内，覆磁杯于丹上，水和麦面，封固其口四围，缓火炙之，麦面焦黑，俟冷开视，其丹尽渗杯内，击碎其砭，都成丹色，仍以杯砭乳细，入釜温养，丹复提出，毫末不减，此亦异术也。  

曰：服食家，择处子相好端洁，生辰在仲秋者，禀太阴金水之一气，作鼎甚良，俟其蒸变已足，黄道已归，上应星，下应潮，天癸至，任脉通，太冲脉盛，月事以时下矣。  

丹诀云：三十时中两日半，二十八九君当算，落红满地是佳期，金水过时空涸乱，故必三缘会合采取合宜，时中月望，乃结枚子如芥粒，不假人力为也，更炼龙虎两弦，退却阴符，进添阳火，候七七光生，食之接延寿命。即女子未经破残，或生辰在四季余月者，如法采取，亦可却病，岂小补云乎哉。近所尚者，先天一气已失，仅取糟粕剩余，不唯无补于形神，反致燎炎其焦府，既失授受之源，亦且择非其鼎，宜乎见者闻者，弃之勿顾。  

## 第十帙  

### 金樱子  

（蜀本草）【气味】酸涩平，无毒。  

【主治】主脾泄下痢，止小便利，涩精气。久服令人耐寒轻身。  

【核】曰：丛生郊野，山林尤多，唯江西，剑南、岭外者最胜。茎叶都似蔷薇而多刺。  

四月开花白腻。夏秋结实，实亦有刺，大似指顶，形如石榴而稍长。核似大营子核而有毛。  

曰：含桃曰樱，金樱子色金色而形相肖也。气味酸涩平，对待以治之。经云：涩可去脱。开肠洞泄，便溺遗失，精气溢泻，以及血液妄行，寝汗不禁，皆脱也。倘涩因涩用，亦莫之敢撄。  

（滑者涩之，脱者收之，对待法也。涩因涩用为从治；从治则反实其实矣。虽然，涩可待滑，收可待脱，还须裁其本，度其标，评其后先，定其缓急。不独可以待诸标本，亦可以顺诸流行矣。）  

### 人胞  

（拾遗）身前身后事茫茫、欲诂因缘恐断肠，已有着脚处了。  

【气味】甘咸温，无毒。  

【主治】主血气羸瘦，妇人劳损，面 皮黑，腹中诸病，渐瘦者。治净，以五味和之，如 法，与食之，勿令妇知。  

【核】曰：古方不分男女，近世男用男胞，女用女胞，物各从其类也。又云：男病用女，女病用男。欲其以阳与阴，以阴与阳则解也。首胎者，正中甲拆，解孚之胞，胞蒂居中。次胎者，侧生旁拆，便偏倚不正。欲试男女，投水频搅，顷之水定，男覆女仰，仰以象地，覆以象天，亦阳抱阴者覆，阴抱阳者仰，诚阴阳自然之形体也。修事，须择首胎者佳，次则健壮妇人者亦可。先以米泔水摆净，贮竹器内，注长流水中，漂去恶血，以近世耽淫，胎尝有毒，恶血净，毒乃去也。再以乳香酒洗过，篾笼盛之，烘干研末，蒸捣尤良，第蒸时勿令气走。  

先人云：精气之括囊，身形之刍狗，同体之别，别录之首。  

曰：人胞，一名混天母。留爱为种，纳想成胎，便裹胞衣，范围神室，所谓天地之先，阴阳之祖，乾坤之橐 ，铅汞之括囊，胚胎将兆，我则乘而载之，胞系系脐，中有枚子，名曰河车。主吸呼胎息，辘轳任督，所谓龙虎两弦，嘘吹盈望，位育婴儿之一气也。合而言之，实先天之郛廓，主培后天之形脏，非草木金石之比。盖本其所自出，以从其类也。  

脏器所陈诸证，皆属形脏化薄；吴球用治癫痫，为表气逆脏。脏气越表，阴阳舛错，形神不俱故尔。  

### 硼砂  

（日华）【气味】辛暖，无毒。  

【主治】主消痰、止嗽，破瘕结、喉痹。  

【核】曰：出南番、西戎。状甚光莹，有黄白二种：南番者，其色褐，其味和，其效速；西戎者，其色白，其味焦，其效缓。皆是炼结所成，如 砂类。柔物去垢，制汞哑铜，知母、鹅不食草、芸苔、紫苏、甑带、何首乌，皆能伏之。同砒石 过，大有变化。  

曰：命名曰蓬，借喻以比量也。蓬，草之不理者，遇风辄拔而旋，故古者观转蓬为车，轮之所繇始也。而身亦有轮：喉即呼吸之轮，机废则为痹；咽即水谷之轮，机废则为；舌即发声之轮，机废则为木、为强；目即根识之轮，机废则为暗、为障；肺即游溢朝使之轮，机废则为嗽、为痿；上焦即开发宣味之轮，机废则为噎、为膈；胃腑即腐化敷布之轮，机废则为吐、为呕、为反胃；阴器即转输决渎之轮，机废则为癃、为闭、为诸淋、为肿 。  

虽气亦有轮，机废则壅而痰结；血亦有轮，机废则濡而瘕结。整之以硼砂，使旋转如轮，则形骸气血，凡废弛者，无所不运迭而捷行矣。  

（运迭捷行，即机转不回，回则不转，乃失其机。）  

### 芦荟  

（宋开宝）方言黑为卢，书云下土坟卢，宜乎状似黑锡也。有不得隐曲，晋注谓不得作隐蔽委曲之事谬甚矣。  

【气味】苦寒，无毒。  

【主治】主热风烦闷，胸膈间热气，明目、镇心，小儿癫痫惊风，疗五疳，杀三虫，及痔病疮 ，解巴豆毒。  

【核】曰：出波斯国，今惟广州来。生山野，滴脂成泪，状似黑锡，木脂也。采不拘时。一统志曰：爪哇、三佛齐诸国者，状似 尾，草属也，采得以玉器捣成膏。  

先人云：有木草二种，或国异形别，无定准尔。味极苦，无出其右者。对治以热为因，及热聚所生之虫类，莫不精良。  

曰：卢，饮区也，饭器也，腹前也。会，总合也，终始大计也。宜入足阳明胃。  

胃，饮腑也，谷委也，行身之前也，精气之总合也，经脉终始之大计也。味大苦，气大寒，主濡阳明燥化，待标盛二阳，陨胃家邪实虫结者也。故治五疳惊风，先因于风也。经云，风为阳邪。又云：风者百病之始也。致阳明失于游溢，遂成谷郁饮留，为燥为标，为实为结耳。经云：风中于前，阳明受之。故逐阳明之风，其力转胜。若小儿惊痫，多从胎受，胎系腹前故也。五痔疮 ，亦生于风。经云：劳汗当风，陷脉为 。又云：风客淫气，精乃亡，邪伤肝也。因而饱食，筋脉横解，肠 为痔。至主镇心黄汗，此属心脾，并可绝其上源。经云，二阳之病发心脾，有不得隐曲，女子不月，其传为风消，其传为息贲者，死不治。  

（父执沈启翁，庚申仲春，同先人结社紫芝禅院，诵华严大乘，颐往随喜，夜坐与颐曰：疗小儿诸疳，予家世授。疳非疳，干也，燥也，宜从润剂，勿辅心脾。否则转病肺，便难治矣。越三日，读阴阳别论，始解致病之因，变生之证，遂拟方说数十则，呈正启翁，与所藏方，强半相合。大率诸疳皆本于风，内薄心脾，心脾不受，因转属二阳。二阳，阳明也。阳明居中，土也，无所复转，即病阳明经矣。盖阳明行身之前，维蒸持变，为形骸脏腑营卫脉络之本，病则蒸休变息，黄道不归，女月不下，男精不写，喜正坐俯卧，有不得隐几而身曲。  

甚则腑转传脏而风消，气转成金而戟肺者，死不治也。勿辅心脾者，当绝其上源，宜从润剂者，法主乎中治，谓阳明之上，燥气主之，不从标本，从乎中治。中治者，中见太阴湿土之化令，燥化专令，湿化待之，寒热温凉则逆也。至于气运迭迁，脏腑乘变，其旨幽玄，卒难阐发。颐念启翁一夕之诲，永矢勿谖，略言大端，不敢妄泄其秘耳。）  

### 没药  

（宋开宝）【气味】苦平，无毒。  

【主治】主破血，止痛，疗金疮，杖疮，诸恶疮，痔漏，卒下血，目中翳晕肤赤痛。久服舒筋膜，通血脉，固齿牙，长须发。  

【核】曰：出波斯，及海南，今广州亦有之。其木根株，俱似橄榄。叶青茂密。岁久者，脂溢下地，凝结成块，色黑而香，状似安息。市肆多用松脂、沥清，伪造入药，殊为患也。  

曰：没药，谐声也。水中有所取，曰没。屈伸俯仰，缀兆舒疾之文；出于中，散于外，曰乐。盖人身精血膏液，涕唾汗溺之属，皆归于水，如水中有眚，则灌溉之用不行，致筋不转，脉不摇，齿不生，发不长矣。亦即屈伸俯仰，缀兆舒疾之文，不出于中，不散于外矣。没药功力，能入水有取，若眚翳除，而筋转，而脉摇，而齿生发长，成合自繇。岂复有罔发于中，失散于外，为症瘕，为疮疡，为痔漏，为恶血，为翳膜肤赤之患。  

### 竹黄  

（宋开宝）【气味】甘寒，无毒。  

【主治】主小儿惊风天吊，去诸风热，镇心明目，疗金疮，滋养五脏。  

【核】曰：竹黄，生天竺国，及南海镛竹中。一名天竹，其内有黄，如黄土，着竹成片。  

竹亦有之，今大竹内往往亦得之矣。今人多烧诸骨，及葛粉伪造者宜辨也。  

先人云：植物之灵，凝结在中，故可入脏以治其结。性本空达，风火自平。  

曰：竹具奇偶候节，已言乎 竹矣。六年而成 ，周甲而再易。若天以六为节，因名曰天竹。天竹者，巨竹也。津气钟而黄中作，复若地以五为制，五六相感，太过不及，于斯见矣。故主风木太过，致诸风热炽，惊风天吊，邪薄癫狂；风木不及，致肝窍盲瞽，失音不语，客忤痫 。黄中废矣，竹黄功力，使气适至而阳生，适应而扬声，揆度节制，无过不及矣。  

### 荔枝  

（宋开宝）【气味】甘平，无毒。  

【主治】主止渴，益人颜色。  

【核】曰：荔枝，一名离枝、丹荔。始传于汉世，初出岭南，后生巴蜀，今称闽中者为第一；广蜀者早熟而肉薄，味甘酸，不及闽之下等者。闽惟四郡有，福州最多，兴化最奇，漳泉次之，延亘原野，一家甚至万株，大者子盈百斛，夏至将中，则翕然丹赤可食矣。以甘为味，虽千百树，莫有同者。性禀畏寒，偏生暖地，易植根浮，材坚理密，自径尺至合抱，经数百年，犹结实累累。结实时，枝弱而蒂牢不可摘，采必以刀斧 取其枝。白乐天图序云：形状团团如帷盖，叶如桂，冬青，花如橘，春荣，实如丹，夏熟，朵如葡桃，核如 轸，壳如红缯，膜如紫绡，瓤肉洁白如冰雪，浆液甘酸如醴酪，大略如彼，其实过之，如离本枝，一日色变，二日香变，三日味变，四五日外，色香味尽去也。欧阳词云：绛纱囊里水晶丸。  

曾吉甫六言二首：其一，蕉子定成哙伍，梅丸应愧卢前，金谷危楼魂断，白州旧井名传。其二，红皱解罗襦处，清香开玉肌时，绣岭堪怜妃子，苎萝不数西施。沐继轩诗云：建水夫何如，厥土早而热，蛮花开佛桑，候禽罢 ，莽云覆溟 ，梅雨滋 翳，接地茂缃枝，遮空舒黛叶，翠保霞 煌，锦握风掀揭，香麝忌经过，飞 防盗窃，劲雏赤肤脱，肥奢琼瓤凸，明怪可餐，冰丸讶许啮，真珠堆绿云，玳瑁乘彩缬，凤爪天下奇，龙牙众中杰，饱食惭素餐，长吟望林樾。曾子固，荔枝状，有中元红，孟家红，法石白，钗头颗，一品红状元红，陈紫，方红，绿竹，丁香，牛心，虎皮，玳瑁，龙牙，蚶壳，真珠，双髻，朱柿，葡萄，十八娘等，凡三十四种。十八娘，深红而细长，以闽王女，好食此而得名；或云物之少美者，为十八娘，闽人语也。故元人诗，有青铜三百一斗酒，荔枝十八谁家娘之句。蔡君谟荔枝谱，陈紫，出兴化军，秘书省著作佐郎陈琦家。于品为第一，其树晚熟，其实广上而圆下，大可径寸有五分，香气清远，色泽鲜紫，壳薄而平，瓤浓而莹，膜如桃花红，核如丁香母，剥之凝如水晶，食之消如绛雪，其味之至，不可得而状也。江绿，出福州，类陈紫而差大，独香薄而味少淡。方红，出兴化军，尚书屯田郎方蓁家，可径二寸，色味俱美，荔枝之大无出此者，岁生一二百颗而巳。游家红，种出陈紫，实大过之。宋公荔枝，实如陈紫而小，甘美无异，出兴化军，宋氏世传，其木巳三百岁。蓝家红，泉州为第一，出尚书都官员外郎蓝丞家。  

周家红，初于兴化军称第一，及陈紫方红出，而周家红为次。何家红，出漳州何氏家。法石白出泉州法石院，色青白，其大次于蓝家红。绿核，出福州，颇类江绿，色红而小，凡荔枝皆紫核，此以绿见异。圆丁香，荔蒂皆旁大而下锐，此独圆而味尤胜。虎皮，色红绝大，绕腹有青斑如虎文。牛心，以状名，长二寸余，皮浓肉涩。玳瑁，实间黑点如玳瑁。琉璜，色正黄，刺微红。朱柿，色如柿。蒲萄，穗生朵集。蚶壳，形相似也。蜜荔枝，味过于甘。水荔枝，浆多而淡。双髻，每朵数十枚，并蒂而双实。真珠，剖之纯瓤，圆白如珠，故莆田荔枝名品，皆出天成，虽以其核种之，终与其本不相肖。宋香之后无宋香，所存者孙枝耳。陈紫之后无陈紫，过墙则为小陈紫矣。笔谈谓焦核荔枝，有言取其根，火燔令焦，复植于土，以石压之，令勿生旁根，其核自小，里人谓不然，此果形状变态，不可以理求，或似龙牙，或似凤爪。钗头红之可簪，绿珠子之旁缀，是岂人力所能为哉。方红之始作也，欲重其名，以二百颗馈蔡忠惠公，诘以尝岁所产仅此。公曰：方红特异，宜着于谱，此后华实虽极繁，迨至成熟，所存未尝越二百，遂成定谶。宋福清翁，昭文先儒亢从子也。圃中非时生荔枝，其母曰：岂有嘉客踵门耶，顷之，莆田林光朝至，因名嘉客红。王十朋为泉州守，有荔枝诗八章，曰陈紫，曰江绿，曰皱玉，曰大将军，曰玉堂红，曰夺先红；曰七夕红，曰白蜜。福州志称一品红为极品。又有状元红，颗极大，味甘清，颗极小，肉浓核细，味极甘，亦称状元红。桂林，皮粗浓，大如鸡卵而味甘。中冠，体圆核小，皮光薄，味清甘。金钟，形如钟，皮略粗浓，色如朱砂。胜画，皮浓刺尖，味甘肉丰。鸡母，引子朵数十枚，大小错生。凤池超，实圆味甘。驼蹄，长大甘柔。金棕，上锐下方，有金线界错其中。矿玉，皮粗浓，味甘浓。红绣鞋，实小而尖，形如角黍，味极香美。龙牙，色红，长二寸许，上下俱方。满林香，甘香倍于众品。鹅卵，皮光无刺，色正红。蜜丸，味甘肉浓而颗圆。白蜜，皮色粉红，其甘如蜜。鸡肝，实扁味甘，色红无核。绿珠，一名结绿，俗呼绿荔枝，实如山榛，其味至清，熟时实与叶无辨。天柱，树高挺直如柱也。其中品，有馒头，磨盘、醋瓮、马先白、柏叶薷、将军帽、星球红。近时徐兴公谱，复载有洞中红、净江瓶、陈山栗、玉胜、江萍。兴化有皱玉郎、官红、游丁香、紫 、百步兰、寿香、西紫、黄香、瑞堂红、麝囊红、百步香、黄玉、玉堂红、绿纱、青甜、蜡色、霞墩、黄石、红水、留松蕾。泉州有张官人、马家绿、火烟、柳棕、绿衣郎。漳州有大绿、小绿、余家绿、水团、陈红、黑叶等名。变迁速计，因象赋名，百果之盛，皆不及此。  

曰：实缀枝头，牢不可摘，荔力在枝，因名荔枝。去寒就温，丹实成夏，垂枝布叶，离火之象。又名离枝，又名丹荔，色力咸胜，体阴用阳，驻颜久视之异果也。合入手足少阴厥阴，宣风木，辅君火，若经，若腑，若脏，体用形气，是动、所生，靡不相应。  

### 何首乌  

（宋开宝）药有雌雄，指花实之有无，或形色之相肖。唯何首乌色分赤白，雌雄共生其地，两藤互为交解，如天上夫妻，目视执手，以为淫事者也。还须外息，诸缘内心无喘，坚固服食而不休息，乃得形随物外。  

【气味】苦涩微温，无毒。  

【主治】主瘰 ，消痈肿，疗头面风，治五痔，止心痛，益血气，黑髭须。悦颜色。久服长筋骨，益精髓，延年不老。治妇人产后，及带下诸疾。  

【核】曰：本生顺州南河县，今在处有之，岭外、江南诸州都有，以西雒、嵩山，河南柏城县者为胜。唐元和七年，僧文象，遇茅山老人，始传其事。李翱乃着何首乌传云：何首乌者，顺州南河县人。祖名能嗣，父名延秀。能嗣本名田儿，生而奄弱，年五十有八，无妻嗣，尝慕道在山。一日醉卧山野间，忽见有藤二株，相隔数武，苗蔓互相交结，久之方解，解之又交。田儿讶其异，至旦遂发其根，无有识者。后有山老来，出而示之。曰：子既无嗣，其藤乃异，或属仙草，何不服之！遂杵为末，空心酒服一钱。七日遂思人道，数月强健倍尝，因而尝服，倍至二钱。经年夙疾皆痊，发乌容少。十年内，连举数子，更名能嗣。  

子延秀，服之皆寿百有六十；孙首乌，亦多子，年百有三十，发犹乌也，因名首乌。有李安期者，与首乌同里，得授其方，遂叙其事而传之。春生苗蔓，延竹木墙壁间，如木 状，雌雄共生其地。雄者茎色黄白，雌者茎色黄赤，苗蔓时交结，或隐化不见也。叶似薯蓣叶而不光泽，夜合昼疏。又似合欢叶之昼开夜合也。夏秋开黄白色花，似葛勒花。结子有棱似荞麦，杂小如粟粒。根有五棱，瓣似甜瓜，形似连珠，色分赤白，白雌赤雄也。在地五十年者似拳大，号山奴，服之一年发髭青黑；一百年者似碗大，号山哥，服之一年，颜色红悦；一百五十年者似盆大，号山伯，服之一年，齿落更生；二百年者似一斗栲栳大，号山翁，服之一年，颜如童子，行及奔马；三百年者，似三斗栲栳大，号山精，或似鸟兽山岳之状。此纯阳之体，服之成地行仙也。修事，春末、夏中、秋初三时，候晴明日，兼雌雄采之，布帛拭去泥土，生时勿损其皮，烈日曝干。密器收贮，一月一曝，临用去皮，杵末，酒下最良。有疾者，茯苓汤下，以为使也。凡服用偶日，服讫，温覆，取微似有汗，不可令如水流漓。导引尤良，别用他制者无效也。忌铁器、猪肉、羊血、无鳞鱼、莱菔、葱、蒜，触药，则无力矣。  

先人云：读开宝主治，属内益精血经脉，外荣须眉容色者也。故根虽绝小，藤蔓乐延，乃得偏多外向，以作春花之丽。又云：取雌雄之交，全阴阳之真，成有形之识，非飞行之神。  

曰：何首乌，原名交藤，以言象也。缘唐李翱，有何氏首乌传；宋开宝采附蔓草部，遂拈何首乌为正。据李传，此指事兼转注为名矣。盖何即担荷，首上从 ，乌为日魄，以言担荷元阳，标 以表法也。观夫赤白交结，则金火亡刑，火金合璧矣。更观夜合昼疏，则通乎昼阳之辟则辟，夜阴之阖则阖矣。故饵食者，全纯阳之体，成地行仙。修事，用大如三斗栲栳，形似连珠鸟兽山岳者良。第近世所采，仅大如拳如碗，不易获此奇珍者。谓此钟地灵，转钟人杰，必待人杰，乃获地灵耳。即如拳如碗者，虽无若大异功，亦可维持四大，却病延年。设地大失其坚固，为痈，为痔，为瘰 ，为疠风；设水大失其润湿，为带、为淋、为精竭、为髓涸、为血液枯；设火大失其暖热，为冷、为厥、为卒中、为心痛；设风大失其动摇，为挛、为痿、为身半不遂、为行步不正。仍可使风归动摇，火归暖热，水归润湿，地归坚固，而众眚除。驻五形，充五脏，美毛发，悦颜色，此盖益其寿命而强者也。楞严经云：坚固草木而不休息，名地行仙形随物化矣。  

### 缩砂仁  

（宋开宝）唯能若伏若匿，乃得能升能出。以一物之奇，具金匮济生之用。  

【气味】辛温涩，无毒。  

【主治】主虚劳冷泻，宿食不消，赤白泄痢，腹中虚痛，下气。  

【核】曰：生西海、西戎、波斯诸国。今从东安道来，岭南山泽亦有。苗茎并似高良姜，高三四尺。叶长八九寸，阔半寸许。三四月花开在根下，五月成实，五七十枚作一穗，似益志而圆，皮紧浓而皱，有粟纹，外刺黄赤。一团八隔，可四五十粒，形似黍稷，表黑里白，辛香似白豆蔻仁。八月采取，气味完固也。修事，去壳，焙燥，研细用。  

曰：花实在根，若芙蕖之本，敛缩退藏之谓仁矣。固甲函孚，界列八隔，仁粒比砂，攒簇实里，可谓至密也已。疏漏者曰砂鸣，则亟夺其气味而力不充，犹夫其息以踵，孕毓元阳，保任冲举者也。是故升出降入，靡不合宜，宁独对待阴凝，开发上焦，宣五谷味，苏胃醒脾而已。即虚可补，胎可安，崩可填，惊可镇，痫可定，滑可涩，脱可收，渗可弥，奔豚可下；及秋不能从外而内，冬不能自上而下；与命门火衰，不能纳气归元者，亦可使之从降从入矣。并命门火衰，不能生土，及春不能自下而上，夏不能从内而外者，亦可使之从升从出矣。乃若解毒散滞，伸筋舒郁，化痞却痛，彻饮调中，开噎膈，摄吐逆，此正开发上焦，宜五谷味，苏胃醒脾之功力也。毋仅瞻其升出，失却其降入，顾名思义，俯循垂象，则得之矣。  

### 骨碎补  

（宋开宝）渐而烈，则渐中有顿，顿而圆，则顿中有渐，理应顿悟事以渐消，则么生理会。  

【气味】苦温，无毒。  

【主治】主破血，止血，补伤折。  

【核】曰：出岭南虔、吉州，今淮、浙、陕西、夔路州郡皆有。寄生石上，或木上，多在背阴处。引根成条，上有黄白赤毛，及短叶附之。又抽大叶成枝。叶长有缺，颇似贯众，面色青绿，有青黄点；背色青白，有赤紫点。每一大叶，两旁各有小叶叉牙，两两相对。至春作叶，冬则干黄无花实。根扁而长，略似姜形。《拾遗》呼为猴姜；江右人呼为胡狲姜；日华呼为石毛姜。皆形相似也。修事其根，用铜刀刮去黄赤毛，细切，蜜润，柳木甑蒸一日夜，晒干。急用只焙干，不蒸亦得也。  

先人云：味苦走骨，气温暖骨，有火性者，恐生懊 。  

曰：骨碎可补，功胜补骨脂矣。不唯胜负有别，即顿渐有殊，形脏亦有宜忌也。  

补骨脂渐而烈，骨碎补顿而圆，左右平均，转无峻暴之失矣。故温归于右，此生气之本也。  

协苦性以走骨，自内及外而皮毛。皮毛者，肺之合。自外及内而两肾，功力到时，莫不森荣，互为变化，则五脏之劳可充，五形之极可裨。毋虑气血之不流，伤折之难续，与上热下冷之藏宛形槁，不充不裨者矣。  

### 补骨脂  

（宋开宝）【气味】辛大温，无毒。  

【主治】主五劳七伤，风虚冷，骨髓伤败，肾冷精流，及妇人血气坠胎。  

【核】曰：补骨脂，即婆固脂，俗讹为破故纸者是也。出波斯国，及岭南诸州。今岭外山间亦有之。茎高三四尺，叶尖小似薄荷，花色微紫，实似麻粒，圆扁而黑，宜九月采。  

修事，酒浸一宿，洒出，再用东流水浸三日夜，蒸之，从巳至申，日干用。  

曰：骨者形之一，肾之合也。盖形之所繇生，必先骨髓始，次及筋肉血脉皮毛曰五形，即藏之所繇生，亦必先肾之肝，肝之脾，脾之心，心之肺曰五脏。脏藏神，形载气也。  

肝者筋之合；脾者肉之合；血脉者心之合；皮毛者肺之合。合则神与藏俱，气与形俱矣。第肾独有两，左曰水，右曰命门火；水即髓之源，火即生之本。本于阴阳，其气五藏五形，皆通乎生气。失其所，则折寿而不彰，此寿命之本也。固色黑从肾，宜归于左；辛温从火，又当偏向于右矣。是以两藏咸交，驱水火之精气，补裨骨髓。髓者，骨之脂也。复从骨髓，淫气于骨，散精于肾，次第森荣，互为变化，则凡五脏化薄，致五形离决，而为劳为伤；五形化薄，致五气消亡，而为极为痹，仍可使之次第森荣，互为变化。所谓骨气以精，谨道如法，长有天命。  

### 益智子  

（宋开宝）智者心有所知，知必有言，岂不知岁耶。  

【气味】辛温，无毒。  

【主治】主遗精虚漏，小便余沥，益气、安神，补不足，利三焦，调诸气。夜多小便者，取二十四枚，碎，入盐同煎服，有奇验。  

【核】曰：出昆仑国，及交址，今岭南州郡，往往有之。顾微广州记云：叶似 荷，长丈余；根上有小枝，高七八寸；无花萼；另作叶如竹箭，子从心出。一枝有十子丛生，大如小枣。核黑皮白，核小者佳，含之能摄涎秽；或四破去核，取外皮蜜煮为粽，味极辛美。晋卢循遗刘裕益智粽，即此是矣。嵇康草木状云：益智子，二月连花着实，五六月方熟，子如笔头，两头尖，长七八分，杂五味中，饮酒芬芳，亦可盐曝，及作粽食。顾微言无华者误矣。  

今曰：苏长公益智子记，言海南产益智，花实皆长穗，而分为三节。观其上中下节，以候早中晚禾之丰凶。大丰则皆实，大凶皆不实，罕有三节并熟者。其为药只治水，而无益于智，其得此名，岂其知岁耶？频湖备录其记，嫌其终近穿凿耳。盖不知五脏有七神，脾土舍其两，曰意与智。意者，脾土之体；智者，脾土之用。益智子，益脾智之土用，因名益智耳。顾茎发中央，缀子十粒，具土体之位育，土用之成数，昭然可征矣。尚书曰：土爰稼穑。  

缘土以生物为用，而爰生稼穑。最得土气之真，即拈以征土体之肥瘠淳暴，寒暖优劣之为性也。是知益智，既益土用之智，应与上中晚禾，互为丰凶者以此。其为药以治水，亦有故焉。盖水体润湿，水用动流，所赖挟持，不致泛滥者，维土体用，用作堤防。堤防疏泄，则为漏为沥，为遗为滑，甚则为崩为溃，为泛为滥矣。味辛气温，功齐火热者，脾以阳为用也。  

于是上中下焦，亦得藉之以验丰凶。此非益于智，奚得此名。岂唯知岁，毋嫌穿凿。  

### 仙茅  

（宋开宝）【气味】辛温，有毒。  

【主治】主心腹冷气，腰脚风冷挛痹不能行，丈夫虚劳，老人失溺无子，益阳道。久服通神强记，助筋骨，益肌肤，长精神，耳目聪明。  

【核】曰：生西域，及大庾岭、川蜀、两浙亦有。叶青如茅而软，略阔于茅，面有纵纹，似初生棕榈状。夏抽劲茎，秋高尺许，冬至尽枯，春初乃生也。三四月开花深黄色，似卮子瓣，不结实。根独竖而直，大如小指，下有短细肉 相附，外皮稍粗褐，内肉只黄白。二八月采根，曝干。衡山者花翠碧，结黑子；亦有白花似卮子者。修事，东流水洗刮去皮，槐砧上以铜刀切作豆粒大，乌大豆水中浸一宿，醇酒拌挹，蒸之，从巳至亥，曝晒用。勿犯铁，及牛乳，恐班人发也。  

曰：仙茅阳草，足厥阴中治，足阳明气化药也。阳明之上，燥气主之，厥阴之中，相火治之。设阳明标虚，厥阴中失者，则宗筋纵，挛痹不能行，及心腹冷气，腰脚风冷，丈夫虚劳，老人失溺无子矣。仙茅主益阳道，润宗筋、刺骨而利关机，为力甚易。阴平阳秘人，久服助筋骨，益肌肤，长精神，耳目聪明，通神强记，诚驻形久视所必需物耳。倘壮火炽然，少火食气者，不堪 服。以功齐雄附，而雄附但起贞下之元，此更长淫业之  

### 白花蛇  

（宋开宝）沸涌流动，宛如风行水上之涣象。觉明空昧相待成摇，故有风轮执持世界。  

【气味】甘咸温，有毒。  

【主治】主中风、湿痹不仁，筋脉拘急，口面 斜，半身不遂，骨节疼痛，脚弱不能久立，暴风瘙痒，大风疥癣。  

【核】曰：原出南地，及蜀郡诸山中，今唯蕲蛇擅名，即蕲地亦不易得。市肆与官司所取，多以江南兴国州者伪充之。蕲产者，龙头虎口；黑质白花；胁有二十四方胜；腹有十点念珠子；口有四长牙；尾上有一佛指甲；肠形如连珠；脊中有两肾。宗 云：诸蛇鼻向下，此独鼻向上。埤雅云：蛇以眼听，捕蛇者言，稍大者则易禁，以其耳目开疾，习于禁架也；小者瞢然，则往往难禁矣。种类至多，唯乌蛇性善不噬物，白花者噬人有大毒。元稹长庆集云：白花蛇毒人，毛发竖立，饮于溪水，则泥沙尽沸。唯蕲州白花蛇性少善，故入药取蕲产者为贵。时珍云：喜嗜石楠花叶，尝从藤上获之，先撒沙土一把，则蟠曲不动，遂以报伏鸡藤，系首悬挂， 刀破腹，去其肠肚，下置水一盂，则反尾自涤其腹。盖护创耳。乃以竹枝随其蟠曲，签定盘系，炕上焙干。尔雅翼云：蛇死目皆闭，唯蕲州者，目开如生，舒蕲两界者，则一开一闭，此理之不可晓者。土人云：欲识真伪，悬蛇于酒瓮，或缸上，注酒数斗，酒即沸涌流动，若磁石之 铁，琥珀之拾芥然。否则形色虽备，亦无力也。土人仅饮此酒，亦获大益，得此品用供药物，功力真无限量矣。雷公云：蛇性窜，能引药至于有风疾处。故能治风。时珍云：风善行数变，蛇亦善行数变，白花蛇，又喜食石楠，所以能透骨搜风，截惊定搐，为风痹要药。取其内定脏腑，外彻皮肤，无处不到也。修事，去头尾，春秋酒浸三宿，夏一宿，冬五宿，炭火焙燥，如此三次。用砂罐盛贮，埋地中一宿，取出去皮骨，取肉用即用此修事法，密封收贮，可经久不坏；若连皮骨，或着湿霉，则易蛀朽败矣。  

曰：蛇字，古但作它耳。从虫而长，象冤曲垂尾形古草居患蛇，故相问无它乎。  

今之字旁加虫，而变其音，考工记以为纡行之属，故退食委蛇，亦用蛇字。蛇性窜疾，独居处隐僻，禀随风重巽之体用，风大动静之本性，故身形端直而象甲，尾甲纡行而象乙。虽标甲胆乙肝之木行，复具时四，干十，枚十二，节二十四之全数者也。埤雅言：蛇以眼听。尔雅翼言蛇死目皆闭，蕲产者目开如生，舒蕲两界者一开一闭，此理之不可晓者。然肝开窍于目。庄周云：蛇怜风，风怜目，故蛇听以眼。精专于目，蕲东南也，具巽位之生成，故至死不变耳。埤雅言蛇盘向壬，壬北方也。又言十二子辰为龙，巳为蛇，巳六阳具，不为龙而为蛇者，龙至此而亢，宜为蛇而已。然壬固位北，而蛇不归坎，此以丁向壬，丁壬合而化干之风木；亥向巳，巳亥对而待枝之风木；岂能至此而亢，宜为蛇而巳。故蛇有两肾，左曰水脏，亥枝之阴水；右曰火脏，壬干之阳水。有壬巳，则有丁亥；有流行，则有对待；有干木，则有枝木矣。又不独精专胆窍，且精专胆腑。观蚺蛇胆随日转，上旬在头，中旬在心，下旬在尾。更有应胆，击首则应首，击尾则应尾，击左右则应左右，取而还生者应胆也，精专肝胆，斯足征矣。更观 蛇雄鸣上风，雌鸣下风而化成形，游于雾露，乘于风雨，行非千里不止。  

禀随风重巽之体用，风大动静之本性，亦足征矣。先人云：蛇禀风性，白花者更秉金制，则凡风力有所不逮动摇失矣。用益风大之力，仍相待成摇，互持四大中者，莫良于此。是以力主中风，微则痹闭不仁，或瘙痒，或疥癣，甚则暴风，大风，或筋脉拘急，骨节疼痛，或口面斜，半身不遂，或脚弱不能久立。此皆风气通于肝，肝脏筋膜之气也。大筋聚于节，筋骨相亲着也。所谓微则侮己所胜之土，埃土飘扬，丘陵崩溃，甚则病已所赋之形，草木摇落，摧拉倾仆者是也。  

### 柽柳  

（宋开宝）庄周以松柏独受命于地，冬夏青青比舜之受命于天，柽之从圣，亦以此欤。  

【气味】咸温，无毒。  

【主治】主剥驴马血入肉毒，取木片火炙熨之，并煮汁浸之。  

【核】曰：出河西，所在亦有。喜生沙地水旁，插之便生。干小枝弱，皮赤如绛，叶整如丝。一日三眠起，一岁三秀实，穗长三五寸，如蓼花，水红色，婀娜可爱。尔雅翼云：柽，河柳也。郭璞以为河旁赤茎小杨也，天之将雨，柽先起气以应之，故一名雨师，字从柽。字说云：知雨而应，与于天道，木性虽仁圣矣，犹未离夫木也。小木既圣矣。仁不足以明之，当音 ，为赤之贞。神降而为赤，曰柽也。非独知雨，亦负霜雪，有异余柳。段成式云：赤白柽，出凉州。大者为炭，入灰汁中，可以煮铜。则柽又有白色者矣。农书云：山柳白而明，河柳赤而脆。南都赋注云：柽似柏而香，柽中有脂，称柽乳云。  

先人云：柽柳不与生长收藏相流通，超五行，纯二气，无杀罚，唯生予。顾阴阳气和而雨，先知之应，可类推矣。当匹阴阳和平之人，启阴阳自和之汗。  

曰：诗疏称柽柳曰雨师。谓其具通而先识也。故天将雨，必先起气以应之。经云：地气上为云，天气下为雨，雨出地气，云出天气。亦可称柽柳曰云母矣。尔雅一名西河。河者水之源，水之伯也。一岁三花，一日三眠三起，即其气三，三而三之，合为九野；九野为九藏，九藏者，神藏五，形藏四也。然则柽柳功力，不独仅通假气为痞，剥驴马血入肉毒而已。缪仲淳先生本草经疏，广之以治沙疹，此不独取其能通，又取其象形。疹亦三显三隐，三而三之，合为九烹，以应九藏。人能于此从指事会意，假借转注，观色身无病不可治，世界无物不是药矣。  

（诗云：启之辟之，其柽其椐，然则柽亦良木矣。  

### 使君子  

（宋开宝）【气味】甘温，无毒。  

【主治】主小儿五疳，小便白浊，杀虫，疗泻痢。  

【核】曰：出岭南，今闽之邵武，蜀之眉州皆有。生山野及水岸，藤蔓如葛，绕树而上。  

叶青绿，如两指头，长二寸许。四五月开花，一簇一二十，葩淡红，轻盈如海棠。作实先黄，老则紫黑，大类卮子，壳有五棱，中仁如榧，色味如栗，七月采取。久则油黑，不堪用矣。  

曰：华瓣五出，实介五棱，中仁软美，甘润温暄，诚脾脏之委任，具脾腑之体用者也。故主脾失委任而致五疳，水无承制而作溺浊，胃废体用而生虫蠹及泻痢者。使君子躬行克尽，执扬苦欲，绥柔脏腑，因以命名。与协味之辛烈而威刑者不相侔也。  

### 乌药  

（宋开宝）【气味】辛温，无毒。  

【主治】主中恶，心腹蛊毒，疰忤鬼气，宿食不消，天行疫瘴，膀胱肾间冷气，攻冲背膂，妇人血气，小儿腹中诸虫。  

【核】曰：生岭南邕州、容州，今台州、雷州、衡州皆有，以天台者为胜。本似茶而高，又似樟而矮，皮木亦作樟气，叶微圆而尖，面青背白，状类 。四五月开花细碎，淡黄灰白。六七月结实似冬青子，生青熟紫，核壳极薄，仁香微苦。根似山芍药，及乌蹄根，色黑褐。中心作车毂纹，形如连珠者佳。  

曰：乌药气秉阳暄，中纹似毂，而日魄为乌，堪天行，舆地道，诚扶轮佳气也。  

故主根身之中，或气或血，或内所因，或外所因，或馨饪之邪，或死厉之属，阴凝留碍，有妨生气者，仗此阳暄，以之救药。  

### 五倍子  

（宋开宝）【气味】酸平，无毒。  

【主治】主齿宣疳 ，肺脏风毒，流溢皮肤，作风湿癣，瘙痒脓水，五痔，下血不止，小儿面鼻疳疮。  

【核】曰：五倍子，在处都有，蜀中者为胜。树名肤木，生丛林中，本末俱青，六七月无花作子，子生叶底，初起甚小，渐大如菱，嫩时翠绿，老则黄褐。介甲中虚，坚结颇脆，内有白膜，霜降采子曝干，用染重玄，迟则壳薄易腐。  

曰：木以肤名，精专皮外之肤矣。经云：夏日在肤，泛泛乎若万物之有余。又云五六月阳气在表，垂枝布叶，皆下曲如钩，为太阳沦肤之尽，太阴肤受之始，效象阴阳，累球叶底，小则如黍如粟，大则如菱如栗，名五倍子者以此。假木气以赋形，中有白膜如蠓蠛，缘湿以合感而应生，木眚自成，非关外物耳。故主肺脏风毒，流溢皮肤面鼻。正皮肤者肺之合，面鼻者肺之候也。若五痔下血，为肺脏之邪，出授大肠腑器；若齿宣疳 ，为燥金上病，假合清肃以濡之；至于清暑止渴，疗咳嗽，通喉痹，化痰癖，逐淡阴，主泄痢，收肛脱，此属肺金腑脏之变眚。若小儿尿血，又属游溢精气，通调水导，下输膀胱，用泄金气之郁矣。  

（木命在皮，各有专精。或果，或仁，或枝叶，或根干，各备全木之体用。此独精专于皮。皮复精专于肤，肤更精专于叶肤之肤子，若侵淫肤眚，用主侵淫肤疮，功必胜于胡粉。  

不属虫卵，不属果实，此属假木气以赋形。又生成叶肤之肤子，湿生亦可，化生亦可。）  

### 荜茇  

（宋开宝）【气味】辛大温，无毒。  

【主治】主温中，下气，补腰脚，杀腥气，消食，除胃冷，阴疝癖。  

【核】曰：荜茇，番语也。陈藏器本草作毕勃；扶南传作逼拨；大明会与作毕茇；摩伽陀国作荜拨梨；拂 国作阿梨诃陀；近世作荜拨。不知荜茇名矣。原出波斯国，今岭南特有之。多生竹林内，二月抽苗作丛，高三四尺茎如箸。叶如蕺，色青形圆，阔二三寸，亦如桑，面光且浓。三月开花，白色在表。七月结子，如小指大，长二寸许，色青黑，类椹子而长。  

根如茈葫，但黑硬耳。九月采实曝干，南人爱其辛芳，取叶生茹之。舶上来者，色臭更胜也。  

段成式言；青州防风子，可乱荜茇，但形短耳。修事，去挺用头，醋浸一宿，焙干，刮去皮粟子令净，否则伤人肺，令人上气也。  

曰：毕者用以掩兔，羽猎赋云：荷垂天之毕也；茇者走犬，曳其足则茇矣。味大辛，气大温，故主温中，对待冷阴至坚，下气其验也。杀腥气者， 金气、肺主气，肺臭腥故也。攻而举之，若网罗之殆尽，盖以功力为名也。  

（嫌于无阳者，乃可攻而举之。否则略开一面，庶不至网罗殆尽。）  

### 南烛  

（宋开宝）【气味】苦平，无毒。  

【主治】主止泄，除睡，强筋，益气力。久服轻身长年，令人不饥，变白却老。  

【核】曰：生嵩高少室，今江左吴楚山中皆有，亦可植之庭除。《图经》名南天烛。古今诗话云：即杨桐也。其种似木而类草，故又名南烛草木。男续、后草、猴药、维那木、草木之王凡六，各从邦域所称，正名则南烛也。本至难长，初生似菘菜，一纪后渐长成株，高三四尺，亦有盈丈者。茎似蒴 ，枝节微紫，质极柔脆，易于摧折。叶似山矾，光泽圆浓，冬夏尝青，其味少酢。七月开花结实，生青熟紫，得霜则绛赤如丹，酸美可食也。  

先人云：临水者尤茂，寒食采其叶，渍水染饭，色青而光，能资阳气，大获嘉美。  

曰：具木体用，而曰南烛者，地中有木，南征吉也。烛者庭燎，与贞明不息也。  

观主除睡，则得之矣。肝主色，肝色青；筋者肝之合也。故主强筋，变白却老，亦若食气入胃，散精于肝，淫气于筋也。故久服不饥，益气力，轻身长年。一名男续，一名后草。又不独培色身之形脏，并可令精气溢泻而有子。一名草木之王，王读旺，谓其偏于升出，各旺百八十日以成岁，不雕之义见矣。  

（服草木之王，气与神通，食青烛之精，命不复殒。岂属寓言，徒供观听。）  

### 马兜铃  

（宋开宝）【气味】苦寒，无毒。  

【主治】主肺热咳嗽，痰结喘促，血痔 疮。  

【核】曰：出关中及河东、河北、江、淮、夔、浙，诸平泽丛林间。春时蔓生，附木而上；叶似罗摩叶，圆浓且涩。入夏作花，色青白。结实似桃李而长，霜降叶脱，垂垂似铃，枯则四裂，中仁似榆 。根色黄赤似防己，稍小而扁，作葛根及木香气。修事，采实去叶蔓，置绢囊中，悬东屋角畔，俟干，劈开，去革膜，只取净子，焙干用。  

曰：形似马兜之铃，高悬四裂，肺金之象也。气味苦寒，对待肺热叶焦，为咳为喘为痰结或移热于腑；为痔为漏为肠痈；或发于广颡，为 为疮为瘰 ；或失于游溢，为癃，为淋，为水肿；或横乘火位，为哕为 为心痛，莫不以热为本，以肺为标，宜虚其实，毋虚其虚。  

（肘后名都淋藤。大明名云南枝。蜀本名独行根。事物异名名玉皇瓜。唐本名土青木香。  

各随根茎花实以肖形也。纲目名三百两银药。此理数之不可晓者。）  

### 荆三棱  

（宋开宝）【气味】苦平，无毒。  

【主治】主老癖症瘕，积聚结块，产后恶血、血结，通月水，破胎，止痛、利气。  

【核】曰：旧不注所产土地，今荆襄、江淮、河陕皆有之。多在浅水旁，或荒废陂池湿地间。春时丛生，夏秋抽茎，茎端复出数叶，开花六七枝，色黄紫。作穗细碎，列子如粟。  

茎叶花实，俱有三棱，并与莎草一样，但极长大。其本光滑，中有白瓤，剖之织物，柔韧如藤。本下有魁初生成块，如子附子；亦有扁形者。从旁横贯一根，复连数魁，或作苗叶，但都长扁，须皮黄褐，削去须皮，宛如鲫状，体重者，荆三棱。圆小如梅者，黑三棱。钩曲如爪者，鸡爪三棱。因状赋名，各适其用，本非两物也。  

曰：固以形地举，亦以功用言。李广传云：威棱 乎邻国，故主老癖积恶，匪此破敌，不灭不格矣。  

### 谷精草  

（宋开宝）【气味】辛温，无毒。  

【主治】主喉痹，齿风痛，诸疮疥。  

【核】曰：江湖南北都有，春时丛生荒谷田中。茎叶都似谷秧，高五七寸，柔嫩青绿。  

八九月，茎端开花白色，点点如乱星。馁马令肥，并主虫颡毛焦之疾。一种茎长有节，根微赤者，出秦陇，亦入药用。  

先人云：谷，金属也，交草谷之精而化生。轻浮洁白，秋成得辛，清肃之象也。喉齿头目之疾本乎风木，标见阳明之上者，从治其标，逆治其本。并治小儿诸疳雀目，佐以禽畜之专藏，用开窍穴，特易易耳。  

曰谷之言续，精之言神观而凿凿者，阳之睛也。一名戴星、文星、流星。说文云：星之言精也，阳之荣也。故白花点点犹星星也。天文志云：金之散气为星，其本曰人。孟康云：星，石也。金石相生，人与星气相应而成睛也。是故力平肝木之风，以通喉痹，布散翳膜之障，以开盲瞽。谓其不谷，仍续神观凿凿之以阳为睛也。若疮疥淫疮，为火刑金地，致金不谷，仍可续之；若鼻衄不止，为木用太过，而血菀于上，亦属金之不谷，无以乘气于木下也。谷精草，布散以金气，火自安其位，木亦退其舍矣。  

（金位之下，火气乘之；火位之下，阴精乘之。亢则害，乘乃制，制则化生矣。星者，散也，位布散也。宿者，宿也，星各止宿其处也。）  

### 延胡索  

（宋开宝）【气味】辛温，无毒。  

【主治】主破血，妇人经水不调，腹中结块，崩中淋露，产后诸血病，血运，暴血冲上，因【核】曰：原名玄胡索，避宋真宗讳，易玄为延也。出奚国，从安东来；奚即东北夷。  

今茅山上龙洞，仁和笕桥亦种之。寒露前栽种，立春后生苗，高三四寸，延蔓布地，叶必三之，宛如竹叶，片片成个，细小嫩绿，边色微红。作花黄色亦有紫色者。根丛生，乐蔓延，状似半夏，但黄色耳。立夏掘起，阴干者良；锻石煮曝者，性烈不堪入药也。修事，酒润，或醋润，蒸之，从巳至亥，俟冷取出，焙干，研细用。  

先人云：名玄而色黄，酝全气也。气温而味辛，秉金制也。以一春而备四气，叶必三之，具木生数，象形对待肝血之非其所藏，而玄为破坚之线索无疑矣。  

曰：玄者，象幽而入覆之也。荀子云：周密则下疑玄矣。胡者，牛颔垂也，野狼亦有之。豳风云，野狼跋其胡，载 其尾。又云，野狼 其尾，载跋其胡。索者，尽也，散也。骚云：凭不厌乎求索。檀弓云：吾离群而索居，以言疾疚之证因，以言主治之功力，判属血中之气药，气中之用药也。盖气主嘘之，血主濡之，气之所不嘘，即血之所不濡矣。如腹中结块，募络症瘕之为证，既血留营实之为因。如胪腹气块，盘绕疝 之为证，即气滞卫实之为因。如崩中淋露，运衄冲暴之为证，即血菀营泣之为因。如奔豚逆厥，百体疼烦之为证，即气弛卫薄之为因。玄胡立鼓血中之气，震行气中之用，虚则补，实则平，致新推陈，推陈致新之良物也。虽象幽入覆之如胡，凭不厌乎求索之殆尽，命名玄胡索者以此。  

（有是因必有是证，因证既显，尝法已具，始可与言变矣。）  

### 灯心草  

（宋开宝）【气味】甘寒，无毒。  

【主治】主五淋，败席尤良。  

【核】曰：出江南，及陕西泽地，他处虽有野生，但不多耳。丛生圆劲，与龙须草同类，龙须草茎小瓤实，灯心草茎肥瓤虚为别也。土人选长大者，蒸熟待冷，劈取白瓤为炷，短细者唯堪织席，用皮作蓑，谓之夫需。质之柔脆，性之温凉，各随水土，以分优劣。修事：取生劈者良，或饮或膏，或末或圆，各从方制。若辗末使，每用生劈白瓤十斤，以米粉调煮稀薄浆水，拌润一伏时，晒燥辗末，入水澄去浆粉，取浮起者，曝干收用。  

先人云：外刚内柔，表青里白，具乙木之气，禀燥金之化。体浮用升，故能齐通窍穴，咸遍腑脏，奇方之轻剂通剂也。  

曰：草瓤用以然灯，与贞明不息之机矣。 弱而滑，轻虚而浮，端直而长。象一阳之始生，自下而上，用行体至之发陈物也。顾肝之为用，疏泄前阴，不行焉，则为癃，为淋，为水肿。又肝之为用，从踵彻巅，不及焉，则为急喉痹，为两胁 满；太过焉，则为眩冒，为目不夜合。此不循伦次而允升，一唯迅疾而自上，所谓浮沉则顺之，反乎温凉则逆也。  

（木自火出，性缘物显，用行体至，灯灯续明，柔以明升，积小以高硕，废固不行，缓则不及，急则太过矣。）  

### 白豆蔻  

（宋开宝）【气味】辛大温，无毒。  

【主治】主积冷气，止吐逆反胃，消谷、下气。  

【核】曰：出伽古罗国，呼为多骨。今广州、宜州亦有之，不及番舶来者佳。本似芭蕉，叶似杜若，长八九尺，光泽而浓，冬夏不凋。开花浅黄色，结子作朵似葡萄，初出微青，熟则红白，壳白而浓，仁似缩砂仁也。修事，去皮，微炒用。  

曰：谷府之受盛水谷，以成酝酿，若釜中之靡烂有形也。其所以成酝酿者，藉肾间动气曰先天。又若釜底之灼然薪炭耳。更藉肺气吸呼曰后天。又若釜底薪炭，轮机动扇，乃得灼然薪炭耳。白者肺色，洁白以成休德也。豆者肾谷，受盛 肉之釜器也。味大辛，气大温，宁非火然泉达之机乎。蔻者，寇也，当其完聚而即寇之也。是以酝酿成精气，当其完聚。肺即寇之转灌溉，朝百脉，留四藏，归权衡，成休德矣。主治证名，能以此反复推度，便可迎刃而解。  

（三缘和合，体用始备，宛如∴字，缺一已不成三。王维诗云：三点成∴犹有想。）  

### 肉豆蔻  

（宋开宝）事物异名云一名迦拘勒，一名脾家瑞气。  

【气味】辛温，无毒。  

【主治】主温中，消食，止泄，治积冷，心腹胀痛，霍乱，中恶，鬼气，冷疰，呕沫，冷气，小儿乳霍。  

【核】曰：肉豆蔻，即肉果。生胡国，胡名迦拘勒。中国无有之，令岭南人得种种莳矣。  

春生苗，夏抽茎，开花结实，都似草豆蔻，皮肉之颗则不同。其颗外有皱纹，内有斑缬纹，宛似槟榔，紫白相间也。修事，用糯米粉，熟汤和搜，裹包其实，糠灰火中煨熟；去粉用，勿犯铁器。  

曰：乐音曰肉。礼记云：宽裕肉好之音也。方氏云：璧外谓之肉，内谓之好。辅氏云：肉好，犹言美满，乐声肥也。肉器曰豆。诗云：于豆于登，豆荐菹醢，登盛大羹也。  

物盛曰蔻。说文云：从支从完，当其完聚而蔻之也。盖府器之荐登谷者胃，其受盛者体，转输者用也。设具体无用，则谷食不消，心腹胀痛，霍乱飧泄，呕沫乳霍矣。此以寒中积冷，中恶鬼气之所致。肉豆蔻秉刚 气味，鼓发中黄，寇之使出，所谓开发上焦，宣五谷味而为养，宣五畜味而为充，充则肌肥而美满，养则肤润而媚好，命名肉豆蔻者以此。  

（以受为体，以输为用，具体无用，则能受不输，中消洞泄之类，可比量推度矣。）  

### 山豆根  

（宋开宝）【气味】甘寒，无毒。  

【主治】主解诸毒药，止痛，消疮毒肿，除发热咳嗽，治人及马急黄，杀小虫。  

【核】曰：出剑南、宜州、果州，及广西忠州、万州。茎蔓如大豆，叶青翠，经冬不凋；广南一种如小槐，高尺许，石鼠啖其根，捕取者收其肠胃曝干，用以解毒攻热，云甚效。  

曰：宣散气生曰山；食肉皿器曰豆。盖言受纳腐化者胃也。一名黄结，以病状言。  

一名中药，以功用言。种种功用，种种病状，悉从中枢，散宣生气，所谓解从结心，解即分散。  

### 密蒙花  

（宋开宝）【气味】甘平，微寒，无毒。  

【主治】主青盲，肤翳，赤肿，多眵泪，消目中赤脉，及小儿疳气攻眼。  

【核】曰：出蜀中州郡，利州甚多。木高丈余，凌冬不凋；叶似冬青而浓，柔而不光，洁而浅绿，背有白毛；花细碎，数十房成一朵，冬生春放，色微红紫，二三月采取，曝干用。  

修事：酒浸一宿漉出候燥，润蜜令透，蒸之，从卯至酉，日干，再润蒸晒，凡三次。每花一两，用酒半两，蜜半两为度。  

曰：冬季孕萼繁密，春仲作花锦簇。先君云：具冬营春荣之序尔。开宝陈列诸证，咸属肝木失序，致令目眚自成，妄生节目，密蒙象形，对待治之。说文云：瞳蒙曰 ，有目无眸也。周礼云：乐师有瞽， 目不明。礼记云：昭然若发 矣。此以功用为名也。  

### 威灵仙  

（宋开宝）【气味】苦温，无毒。  

【主治】主诸风，宣通五脏，去腹内冷滞，心膈痰水，久积症瘕， 癖气块，膀胱宿脓恶水，腰膝冷疼，疗折伤。久服无有温疾疟。  

【核】曰：出商州上洛山，及华山平泽，今陕西、河东、河北、汴东、江湖州郡皆有。  

生处不闻水声者良。生先众草，初起作蔓，茎如钗股而四棱，叶如杨柳而层叠，每层六七叶，环列如车轮。七月开花六出，浅紫色，或碧白色。作穗似兰台子，及菊花头状。实青色，根稠密，多须似谷，岁必败朽，次年旁引生苗。年久转茂。一根丛须数百条，长二尺许。九月采根，湿时色黄黑，干时色深黑，俗呼铁脚威灵。别有一种，根须都一样，根色黄，或白者，并不堪用。修事，阴干月余，捣末筛过用，忌茗，及面汁。  

曰：有威可畏，有灵可通，仙化迁变，以为体用者也。味苦气温，性秉风火。风得之而作夏，脉得之而流行，宣发陈，通横遍，空所有，实所无，急方之宣剂通剂也。先人云：威武灵奇，仙趣也。其性快，其效速，其力峻，其祸深，如商君之治秦，立 木之命令，朝示而夕行者也。故主久疲宿冷之痼疾，元阳委顿，犹贯朽粟红，但少设施者，借此便成大观。倘兵柔饷乏，作此背水阵，终非万全策耳。  

（竖穷三际，横遍十方，空诸所有，实诸所无，方尽得仙化迁变，神运无方之妙用。）  

### 甘松香  

（宋开宝）【气味】甘温，无毒。  

【主治】主恶气，卒心腹痛满，下气。  

【核】曰：甘松香，金光明经谓之苦弥哆。出姑臧、凉州诸山，今黔、蜀州郡，及辽州亦有。叶细如茅，引蔓丛生，根极繁密。八月采根，作汤沐浴，令人体香。用合诸香，及以衣。  

曰：臭味如松，香草也。宜入脾，脾味甘，脾臭香，脾之阳分用药也。功夺土郁，土郁则夺之，行土用也。繇是天气明，地气清，土位乎中而畅于四支，美之至者也。  

（地气冒明，只须降浊，浊降则明体自着，若欲升清，反致浊矣。）  

### 续随子  

（宋开宝）【气味】辛温，无毒。  

【主治】主妇人血结、月闭，瘀血、症瘕、 癖，除蛊毒、鬼疰，心腹痛，冷气。胀满，利大小肠，下恶滞物。  

【核】曰：续随，即千金子、拒冬、联步、菩萨豆也。所在俱有，南中尤多，入药以南产者为胜。苗如大戟，初生一茎，叶在茎端，叶复生茎，茎复生叶，转展叠加，宛如十字。  

作花亦类大戟，但从叶中抽干，并结实耳。修治：去壳，取其色白者，绵纸包裹，压去油用。  

先人云：尝见半枝莲叶上生叶，俨如十字，春分叶中抽茎，茎必三之，叶如莲瓣，裹茎而上；入夏开花作实，实必三棱；子必三粒，外肉青软，子壳则坚，上半黑褐，下半黄白，内仁如玉，温润如脂，土人称半枝莲。用治蛇虺螫蝎之毒，立有奇验。读宋开宝，始知即续随子也。  

曰：续随子，叶中出茎，以茎之一，合叶之二，奇连偶断，其数三也。春半叶中抽茎，夏半实作三棱，列子三粒，茎只三之，叶只二之，次第重之，生复续，续复随，三相参，五相伍，生道无端，唯数可倚，而不可违也。如营卫周行，行必有纪，行周不息，如环无端，生气乃治，自无血结目闭，瘀血症瘕，营行失于随续之眚矣。亦无 癖蛊疰，冷气胀满，卫周失于随续之眚矣。续随辛畅温 ，维数可倚，周行不息，仍不违于尝数之纪尔。  

（以茎之一，合叶之二，为刚来而下柔，动而说，随从之象也。）  

### 蓬莪术  

（宋开宝）好者尤称毒药，不得轻下毒手。  

【气味】苦辛温，无毒。  

【主治】主心腹痛，中恶、疰忤、鬼气，霍乱，冷气，吐酸水，解毒，食饮不消，酒研服之【核】曰：生西戎、广南诸州，江浙或有之。三月生苗，在田野间。茎如钱大，高二三尺。叶色青白，长一二尺，大五六寸，颇类 荷。五月黄花作穗，花头微紫。根如生姜，而术在根下，状如鸡鸭卵，大小不一。好恶并生，恶者有毒，西人取之，先放羊食，不食者，弃之。陈藏器云：一名蓬莪，黑色；二名术，黄色；三名波杀，味甘有大毒也。修事，九月采术，削去粗皮，蒸熟曝干，临用时，于沙盆中醋磨令尽，然后火畔 干，重筛过用。  

曰：蓬莪术，恶草 也。根形如卵，好恶并生，恶者大毒杀人，好者毒药攻疾。  

谐声逢我戍，若逢君之恶，取戈自持，击伤以灭之也。气味辛温，对待冷恶疰鬼为因，变迁种种形证，非此入破，未易剪除耳。  

### 木鳖子  

（宋开宝）四王忉 共相抱，夜摩执手兜率 ，他化自在眼相觑，此则名为六欲乐。  

【气味】甘温，无毒。  

【主治】主折伤，消结肿恶疮，生肌，止腰痛，除粉刺 ，妇人乳痈，肛门肿痛。  

【核】曰：出朗州，及南中，今闽、广诸郡，杭、越、全、岳亦有。蔓岁一枯，根则不死，春复旋生，亦可子种。种时须雌雄相配，红绳扎定，排埋土中，及其生也，则去其雄，方结有子。作藤布叶，都似薯蓣，但叶作五丫，色稍嫩绿。四月黄华，六月结实，生时青碧，熟则红黄，壳有软刺，累累如苦瓜锦荔枝状。每一实有子数十枚，长三四分，圆扁 ，形状如鳖，一头尖者，雄种也。八月采取，中仁青绿。修事，去油用。  

曰：蔓草曰木，以用言也；实核曰鳖，以形举也。言能以疏泄为己任，根身之结者则疏之，壅者则泄之。经云：肝主疏泄，宁独二阴而已乎。  

（药有雌雄，此指枝干已成，别花实之有无，或形色之相肖，假喻而言也。若何首乌，色分赤白，两藤时相交解，如天上夫妻，目视执手，以为淫事者也。唯顿逊国，有木曰互婚，华似牡丹，根干之间，实有其具，昼则分开，夜则联合，如人间夫妇，实有淫业者也。独木鳖子，胚胎未兆，先为匹配而后生，生而后有子，此又雌雄之异类者矣。传云，未有学养子而后嫁，此更学养子而后生。）  

### 通脱木  

（法象）【气味】甘淡寒，无毒。  

【主治】主利阴窍，治五淋，除水肿癃闭，明目，泻肺。  

【核】曰：出江南，生山侧。高丈余，如萆麻状，花上有粉，茎中有瓤，轻白而柔，女工用以饰物，不知起自何世。汉王符潜夫论固已讥花采之费，至梁宗懔，记荆楚之俗，四月八日，有染绢为芙蓉，捻蜡为菱藕，亦未有用此物者，今则通行于世矣。或作蜜煎充果，食之甘美，俗呼通草。  

曰：草类木状，白瓤理通而轻脱也。木乘金制曰倚，金体用行曰商。受前此之木，生后此之金，离南而转西矣。盖通因塞用，脱因涩用，木司阴窍，肝所主也。故主利阴窍，治五淋，除水肿，下乳催生，解诸毒虫痛耳。明目者，上通其木窍；泻肺者，泄肺之金郁，金郁则泄之，解表利小水也。然则泄金之用，正所以辅金之体，行木之用耳。别名倚商、离南者以此。  

### 红曲  

（补遗）【气味】甘温，无毒。  

【主治】主消食，活血，健脾燥胃，治赤白痢。下水谷。  

【核】曰：用白粳米一石五斗，水淘，浸一宿，蒸之成饭。分作十五处，入曲母三斤，搓揉令匀，复并作一处，遂以帛密覆之。热即去帛，摊开觉微温，遂复堆起，又以帛密覆之。  

次俟稍温，又复合作一堆，如此数次乃止。至第三日，用大桶，盛新汲水于桶内，以竹箩盛曲，分作五六分，水中蘸之，完时又作一堆，仍如前法作一次。第四日如前又蘸，若米半浮半沉，仍如前法作一次，复蘸之。米尽浮，则曲成矣，取出日干收之。其米过心赤者，谓之生黄，未过心者，不堪入药。陈久者良。  

曰：稻之不粘者为粳，米粒如霜，性尤宜水，溉种之谷也。郁之使尘华为赤，过心者赤，心为大赤，法出近世，亦奇术也。金谷曰粳，性宜水者，即金向水求，胎藏水母中也。易以坎为水，为赤，干为金，为大赤，顾谷之能为赤为大赤者，其唯稻之粳乎。藉金水以相资，亦非本有之形色，假人力而成者也。故女工曰红，纺绩织 ，功力之谓也。郁粳造曲，使之衣生，令之心赤，亦孰非功力之使然乎。是故谷入于胃，乘中黄之生气，升出之，降入之，奉心化赤，乃得流溢于中，布散于外，精专者独行其经隧，尝营无已，终而复始也。  

设中黄生气息，则升出降入废，上焦亦不为之开发，五谷亦不为之宣味，水食亦不消，血凝亦不流，胃濡脾惫，停而成饮矣。留于中则为蛊，溢于外则为肿，注于下则为淋为带为痢矣。  

稻粳郁之为赤为大赤，巳若奉心化赤矣，则从前生意已成其终。饵之以赤以大赤，嗣后生意宁不以成其始乎。诚金胎水中为先天，木藏火里为后天，孕育之基，中黄戊己也，合物我为互交，分成两象者，复还圆相矣。  

（致饮之因，变生之证，从来未经发覆，能于此比量推展，法不可胜用矣。若只作红曲，失却许多看书法门。）（仲淳缪先生，为人处方，每脾胃疾，必多用红曲。又尝见先生酒后，次早单以此种作丸，必大啖之。庚申中秋，曾与颐言，白粳蒸罨，变赤而成曲，如水谷酝酿，化赤而为血，其主脾胃营血之功，有同气相求之感。）  

### 虫白蜡  

（会编）【气味】甘温，无毒。  

【主治】主安五脏，美毛发，生肌，止血，续筋，接骨，补虚，定痛。  

【核】曰：虫白蜡，蜡虫营造女贞木上者也。出川、滇、衡、永者力胜。土人多种之，即名蜡树，状似冻青，负霜葱翠，振柯凌风，因名女贞。其虫嫩则色白造蜡，秋深老则紫赤，遗卵作房，营结枝畔，形如黍粟，入春则渐大如豆如芡，累累盈枝，若雀瓮螵蛸之类，即名蜡种，亦曰蜡子。内有白卵如虮，一包数十百，立夏后，逐枝摘取，分系各树，越芒种，接夏至，包拆虫生，延缘枝茎间，吮液吐涎，状如凝霜，处暑剥取，名曰蜡渣。过白露，粘牢难落矣。采得炼化，滤清，或甑蒸，滴沥磁器中，俟冷作块，蜡成矣。辛巳五月，常州郡邑，栽莳豆类，尽为青虫所啖。八月掘地，每株根底，获虫数十条，长四五寸，重三四两，僵白如脂，烧之都成白蜡。父执周湛翁目击其异，嘱笔以纪之。  

先人云：女贞之液，虫腹酝酿，复从口吐，秋成色白，宛如肌腠肉理之脂膏。则凡风毒流溢于外者，莫良于此。  

曰：乳卵于女贞，造蜡于枝上，成始于阴 ，成终于大观。禀女贞木气之专精，巽入在中，速于敷化，故主居中之神室，散精于五脏，淫气于五形。五形者，五脏之所合也。  

自（羽毛裸鳞介，总呼为虫。物入阴中，色剥为白，退藏合密，敷化为蜡。精、神、魂、魄、意，为五神。心、肾、肝、肺、脾，为五脏。皮毛、血、肉、筋、骨、为五形。肾藏精，骨心之合也；肺藏魄，皮毛者，肺之合也。五月为阴剥，八月为大观。  

### 秋石  

（蒙筌）【气味】咸温，无毒。  

【主治】主滋肾水，养丹田，返本还元，归根复命，安五脏，润三焦，消痰咳，退骨蒸，软坚块，明目清心，延年益寿。  

【核】曰：制炼秋石，为丹家秘法，世所炼者，皆渣魄，不堪用也。其法宜秋月取，用人尿二三石，入锅内，桑薪缓缓煎收，勿使锅岸生 ，有则竹刀掠下，或沸滚泛溢，亦以竹枝频搅遂定，俟干成滓，即去薪，缓火焙燥。分置阳城罐，上余空二寸许盖覆磁盏，封固罐口。养火一周，其药渐生，轻盈如雪，莹洁可爱。或成五色，或象物形，此属上乘。宜密贮银瓶，藏阴静处，不则风化成水，复须升养，仍结如霜，但少坚实尔。又制既济玄黍秘法，选端洁童男女，各认溺器，各陆续取溺，煎炼成滓，各升取上乘秋石，各取溺器白 ，晒焙令干。先置女 于银釜之底，次置男秋石于女 之上，次置女秋石于男秋石之上，次置男于女秋石之上，次第安置，上余二寸，六一泥封固，三方火温养七日，则粒粒丹红，交结釜顶，此更属无上乘，藏贮亦如秋石法。  

曰：物熟曰秋，石言量也。溺缘润下水，藉火大既济而允升，培后天之形脏，副先天之神藏者也。故诸证咸从形脏生，力转神藏仍与形脏俱。若玄黍为阴阳合璧，复还圆象，使得尽终其天年，度百岁乃去。  

### 大风子  

（纲目）【气味】辛热，有毒。  

【主治】主风癣疥癞，杨梅诸疮，攻毒杀虫。  

【核】曰：出海南诸番国。真腊记云：大风，大树之子也，状如椰子而圆。包核数十枚，形如雷丸。去其衣，中仁白色，久则黄败而油，不堪入药矣。  

曰：风从几，从虫，风入八日而成虫也。陈列诸疾，皆风动虫生之患，缘因风动，仍因风化。大风子，秉金刚之味辛，暖热之火化。释典云：太末虫，无界不到，能延于太虚之际，不能延于火焰之上。  

（风者，百病之长也，百虫之祖也。大块之噫气，王者之声教也。）  

### 蜀粟  

（纲目）【气味】甘涩平，无毒。  

【主治】主温中，涩肠胃，止霍乱。粘者与黍米同功。根煮汁服，主利小便，止喘满。  

烧灰酒服，主产难。  

【核】曰：蜀粟，即高粱。广雅谓之水稷；又谓之荻粱，食物谓之芦 ，俗谓之芦粟；又谓之蜀秫者是也。种始自蜀，因名蜀黍。北人多种之，以续绝乏，宜下湿地。春月布种，秋月收采。茎高丈许，状如芦荻而内实。叶如芦穗而稍肥，粒如椒子而坚硬。粘者酿酒，粳者炊粥，可以济荒，可以养畜。梢堪作帚，茎堪织席，编篱供爨，大益民生者也。  

曰：黍为心谷，蜀黍色赤气温，又属手太阳小肠心之腑药矣。小肠腑主泌水谷，调水道输膀胱，传谷魄下大肠，水谷既分，霍乱遂定，喘满立止，温中之验也。根 烧灰，主产难者，太阳府主开，通调传送，正属开所司尔。  

### 玉蜀粟  

（纲目）【气味】甘平，无毒。  

【主治】主调中开胃。根叶，气味甘寒，主小便淋沥沙石，痛不可忍，煎汤频饮。  

【核】曰：玉蜀粟，别名玉高粱。即今之御粟也。种出西土，近所在亦有之矣。苗叶类蜀黍而肥，又似薏苡而长。六七月开花成穗，如秕豆状。苗心出苞，如棕鱼状，白须四垂，久则苞裂子出，攒簇如珠也。  

曰：中秋出子，悦泽如珠，禀金水之英华，宜入肺与肾，辅先天之生气者也。故司后天之谷府，主调中而开胃，开窍于二阴，治淋沥沙石，痛不可忍也。盖肾主溪，是知其病之在骨。  

### 山奈  

（纲目）【气味】辛温，无毒。  

【主治】主暖中，辟瘴疠恶气，治心腹冷气痛，寒湿霍乱，风虫牙痛。入合诸香用。  

【核】曰：时珍云：出广中，人家亦多种莳矣。根叶如姜，作樟木气。土人食其根，如食姜云。切断曝干，皮赤肉白。古之所谓廉姜，恐其类也。酉阳杂俎云：柰只出佛林国，长三四尺，根大如鸭卵，叶长如蒜薤，中心抽茎甚长，茎端开花六出，色红白，心黄赤，不结子，其草冬生夏死。取花压油涂身，去风气。按此说颇似山柰，故附之。  

曰：山，宣也。柰，遇也。味辛气温，臭香且辛也。对待寒中诸证者，宣散中黄之生气，辟除瘴厉之死气耳。  

（宣气散生，产生万物者。山也，死阴之气，奚奈何。）  

### 淡竹叶  

（纲目）【气味】甘寒，无毒。  

【主治】叶主去烦热，利小便。根能堕胎，催生。  

【核】曰：所在田野俱有。春生苗，高数寸，茎小叶绿如竹，宛如竹米落地，所生形色，但柔嫩为异耳。八九月作穗细长，一窠数十须，须上结子，类麦门冬根而坚硬。里人采其根苗，捣汁造曲，酿酒，殊芳冽也。  

曰：淡非浓比，淹淡水盈貌也。对待急疾如火，肺热叶焦，为烦热，为癃闭，叶可走之，利之。根能堕胎催生，太阴肺主开，阖者辟之，急方泄剂也。  

### 紫花地丁  

（纲目）【气味】苦辛寒，无毒。  

【主治】主一切痈疽发背，疔肿瘰 ，无名肿毒，恶疮。  

【核】曰：处处有之，寿州者为胜。春生苗，叶似柳而微细。夏月开花紫色，结实成角。  

出平地者成茎，生沟壑者作蔓。又一种生篱落间者，叶如木樨花叶，花如铃铎下垂，小而色白，今人称作白花地丁，与紫花并用，功力乖戾，不可不辨。  

曰：疔为干火，地在气中，顺承天施而成物者，地也。故主形骸地属，失承天施，为痈，为疔，为瘰，为 。使之仍顺乎天施，而畅于四肢，美之至者也。  

## 第十一帙  

### 屠苏草  

【小记】：乘雅核 十有一帙，附 疟论疏，称十二函，稿脱而右目盲矣。亟梓问世已久，乙未金 落成，又眩左目，因病得闲，忆仲景先生两论，其间方剂品药，失核 者，四十余种。丁酉谷日，遘奇疾，苏绝绝苏，几数十次，绝惟茫茫，苏不知死。只以未了公案为系念，因嘱笔日纪成书，不匝月而毕业病亦稍可，得以扶筇盘礴室中，检点乘雅，将 疟疏另行，以此更 补梓十一帙。第出自梦魂中，语多不次，望具眼者，严加勘驳，为幸大矣。  

噫，前 苏方木云，功能屠绝鬼气，苏醒人魂，或以此帙名屠苏草亦可。戊戌立夏日，废隐之颐，更名芦旅，字号易，别号晋公识。  

### 文蛤  

（本经上品）【气味】咸平，无毒。  

【主治】主恶疮，蚀五痔。  

【核】曰：文蛤，生东海、登莱、沧州，海沙湍水处。大者圆二三寸，小者五七分，形如海蛤及紫贝，独表文斑彩，陆离犹可爱也。采无时。修治，每两用浆水煮一伏时，更用枸杞根皮、侧柏叶，各二两，煮一伏时。捣用，力转胜也。  

曰：文蛤，生海湍沙碛，湿生也。湿以合感，故虫偕合；表彩陆离，复名文蛤。  

两瓣函合，中含灵液，可菡可萏，流而不盈，故主火亢浸淫而蚀疮，水郁肠 而五痔，至水亡润，火失炎，体用两竭，坎 化息者，功力捷如影响。  

### 五加皮  

（本经上品）【气味】辛温，无毒。  

【主治】主治心腹疝气，腹痛，益气，疗 ，小儿三岁不能行，疽疮阴蚀。  

【核】曰：五加生汉中及冤句，江淮、湖南州郡，汴京、北地皆有之。宿根再发，春苗丛生。茎类藤葛，高六七尺或丈余，枝茎交加，间有刺，因名白刺。每叶五枚，或三枚、五枚者佳，三枚者亦可用。若三相参，五相伍，三五相参而变化生，故四枚者不堪用。叶类蔷薇，边有锯齿。四月花白子青，六月子转黑，得霜则红紫相间，文彩陆离，因名文章草。十月采根，皮黄黑，肉白色，内骨坚劲，因名本骨。南地者根类枸杞木皮，阔浓轻脆，芬芳袭人，入药造酒最良。盖木命在皮，草 而言皮者，五加专精之在根皮也。北地者类秦木、柏木，树皮平直如板，其色白，无气味，疗风痛，余无所用。王君云：五加者，五车星精也。  

盖水应五湖，人应五德，位应五方，物应五车。故青精入茎，则有东方之液；白气入节，则有西方之津；赤气入华，则有南方之光；玄精入根，则有北方之粘；黄烟入皮，则有戊己之灵。五神镇生，相转育成。饵之者真仙，服之者反婴。因名金铅金液、神丹，副名也。铅讹盐谬矣。  

曰：五从二，从 ，象 天两地间，互阳交阴中，之为五。盖天数五，地数五，五位相得而各有合者，之为加。诚五行星精之所化，引重致远，以济不通，何患 不疗，小儿三岁不能行，筋不转，脉不摇，赋形功行为名也。固入五脏，偏驻又在厥阴之肝，肝藏筋膜之气也。是得辅厥阴肝体，行厥阴肝用，除厥阴肝眚，其功特着。一名五嘉，合柏酿酒，酉佳美。行酒势，走血脉，通关津，达四街，彻九窍，布二百六十五节，开八万四千毛孔，迅速疾行，无出其右者。至若追风作使，辟寒惩暄，易热 为清凉地，攘濡湿致高洁界，此其专务。  

### 荛花  

（本经中品）【气味】苦寒，有毒。  

【主治】主伤寒温疟，下十二水，破积聚、大坚、症瘕，荡涤肠中留癖、饮食，寒热邪气，利水道。  

【核】曰：荛花出咸阳川谷，及河南中牟，所在亦有，近以壅州者为好。苗似胡荽，高二尺，茎无刺。入夏作花，簇生细碎，生时色黄，干则缟白。或言世无荛花，每以芫花充用，不曰：山海经云：首山多荛，苗首出，萼随之，花落尽，叶乃茁也。故荛谐尧。尧，高也，广也，炎也，上也。高广承寒，炎上作苦，合配太阳化令，对待太阳体用药也。力主寒伤层署，表着六标暑巢营舍，因遇肃杀之秋风，或侵凄沧之水寒，或袭沐浴之水气，随卫入出，实虚更显，阴阳且移，休作成疟也。至下十二经水，破五脏积，六腑聚，大坚症，大坚瘕，留癖肠胃中者，荡涤无遗，空诸所有，捷于影响。若食饮馨饪，邪从口入者，或发于阴而寒，或发于阳而热，或寒热叠呈，而阴阳互迁者，陂可平，往可复，艰贞之吉，于食有福。  

### 紫参  

（本经中品）【气味】苦寒，无毒。  

【主治】主治心腹积聚，寒热邪气，通九窍，利大小便。  

【核】曰：紫参，生河西、冤句山谷，今河中、淮郡、三辅皆有之。茎高一二尺，叶似槐；亦有状羊蹄者，色青绿。五月开花，白色似葱。花，亦有红紫水荭色者。实黑，大如豆，圆【参】曰：赤黑兼色而得紫，参水火相射者，既济之为参也。犹未离乎火味之苦，水寒之气，金亦互，木亦交矣。故腑脏咸入，根身并叶尔。脏在胸，腑在腹；积者，五脏之所生；聚者，六腑之所成也。积解聚散而寒热平，清阳仍走上窍而利，浊阴仍走下窍而通矣。  

### 败酱  

（本经中品）【气味】苦平，无毒。  

【主治】暴热，火疮赤气，疥瘙疽痔，马鞍热气。  

【核】曰：败酱，一名苦菜。又名苦蕺，苦蕺同酸酱名，酸酱叶则高硕也。亦与苦贾、龙葵同名，种类则迥别矣。生江夏川谷，所在溪涧近水处亦有之。春初嫩苗塌地，似松菜叶，略狭长，面深背浅，有锯齿。采作菜蔬，漂去苦味，有陈酱气。三月茎渐高，数寸一节，节间生叶，各起小枝，四散如伞，高三四尺。入夏白花成簇，根白紫，八月采取，曝干用。  

曰：诠名败酱，烹之色臭相似，形脏腹肠之所需也。气平味苦，盖炎上作苦，苦性走下苦肃肤腠，苦浓肠胃，平则无过不及矣。因名苦菜，月令小满，苦菜秀，白花整密敷布如盖。夏三月，此谓蕃秀，若所爱在外，犹夏日在肤，泛泛乎，若万物之有余也。盖夏火主时，金遇庚伏，而乃白花金布，抑秉制为用，制则化生欤。故从治暴热，火疮赤气，焦烁肺金肤皮形脏，而为疥瘙疽痔，马鞍热气者。热解则清而愈，此即点火成金，不烦另觅种子矣。仲景先生用治肠痈之为病，其身甲错，腹皮急，按之濡，如肿状，腹无积聚，身无大热，脉数，此为腹内有痈脓。不独焦烁肺金之形脏，并毁败腑配之大肠。金至斯坚，将来者进，成功者退，理势然也。  

### 露蜂房  

（本经中品）【气味】甘平，有毒。  

【主治】惊痫螈 ，寒热邪气，癫疾，鬼精，蛊毒，肠痔。  

【核】曰：露蜂房，一名蜂肠，一名蜂 ，一名百穿，一名紫金砂。生 山谷，所在皆有。凡四种：一曰革蜂窠，大者一二丈，围树上，内窠小者，隔六百二十六个，大者隔一千二百四十个，，其裹粘木蒂，采七姑木汁，其盖采牛粪沫，其隔采叶蕊也。二曰石蜂窠，附人家屋上，大小如拳，色苍黑，内有青色蜂二十一个，或十四个，其盖石垢，其粘处七姑木汁，其隔竹蛀也。三曰独蜂窠，大如鹅卵，皮浓，色苍黄，内有小蜂，头翅内向，仅大蜂一只，如石燕。独据外向，人马被螫，则立亡也。四曰草蜂窠，亦入药用。以革蜂窠为胜，今人多用檐前树枝上者。修治，同鸦豆枕等拌蒸，从巳至未出豆，炙松脆用。  

曰：黄蜂露处于显，其房倒垂而旋复；显者密之，蜜蜂退藏于密，其房横列于四隅密者显之，动者静，静者动，开者阖，阖者开，枢机之为用乎。故主气上而惊，气下而痫，倒置开阖而螈 ，乖错阴阳而寒热。阳重者狂，阴重者癫，有阴无阳者鬼精，有阳无阴者蛊毒。显者密而密者显，行布不碍圆通，圆通不碍行布矣。至若肠辟为痔，通因塞用，蜂肠百穿，象形对待法也。  

### 蛴螬  

（本经中品）【气味】咸，微温，有毒。  

【主治】恶血，血瘀，痹气，破折血、在胁下坚满痛、月闭，目中淫肤，青翳白膜。  

【核】曰：生河内平泽，及人家积粪腐草朽木间。大如趾，身短节促，足长有毛，以背滚行，乃捷于脚，久之化蝉而去。生木根桑树中者，曰木蠹，曰桑虫，身长足短，口黑无毛，春修治，采无时阴干，同糯米拌炒，至米焦黑，去身口肉分茸毛，并黑尘，分作三四截，研粉用；亦可生用，取汁。用下乳汁，杂猪蹄作羹，两无别也。  

曰：蛴谐齐；齐，垣屋两旁隰阪处也。螬谐曹；曹，庭榭东畔棘壤所也。故蛴螬湿生无母，多在垣屋庭榭积壤腐木间。尔雅所谓 蛴；列子所谓乌足之根，是也。色黑褐亦有外黄内黑者，身不及寸，腹文如蝎若蝉，故一名蝎，化复育、转玄蝉，离卑秽，应高洁，吸风饮露，好鸣种子也。行以背，驶于足，复育腹行，玄蝉足行矣。本草指内外洁白之木蠹桑虫，表里灰色之地蚕，蝤蛴者，谬矣。盖木蠹桑虫行以腹，地蚕若屈蠖之求伸，蝤蛴类蟋蟀之促蹶，皆非行于背也。然则行身之背者督，起于下极之俞，并脊里，上风府入属于脑，与任脉会于巅，蛴螬功力，力主督不会任，任内苦结，为恶血、为血瘀、为痹气、为折血在胁下坚满痛，男子为七疝，女子为血闭瘕聚，仍使之任督交通，环周会极。盖肝开窍于目。  

肝，木藏也，蛴螬兼木为食，若淫肤翳膜，皆目余眚，如木柏 菌然。螬食其余，何眚之有，且也木系系风府，循督会任故功用特着。昔仲子食螬剩者半李，遂使耳有闻，目有见，信有之矣。  

### 丹雄鸡  

（本经中品）【气味】甘，微温，无毒。  

【主治】主女子崩中，漏下，赤白沃，补虚，温中，止血。头主杀鬼，东门上者良。  

鸡 子  

（隐居别录）【气味】甘平，无毒。  

【主治】主除热火灼烂疮，痫 ，开喉声，疗失音。  

卵 中 白  

（隐居别录）【气味】甘，微寒。  

【主治】云心下伏热烦满，破大热烦。  

卵 中 黄  

（隐居别录）【气味】甘温，无毒。  

【主治】主除烦热，解热毒。  

卵壳  

（隐居别录）【气味】咸平，无毒。  

【主治】主伤寒劳复，发音声。  

【核】曰：鸡，羽属，五方所产，种类甚多，大小形色，各各殊异。盖日中有鸡，西方物也；大明生东，故鸡入之。卵生思抱，伏而未孚者，谓之曰涅。又曰：鸡伏无雄亦卵，以卵告灶，伏亦出之，俗曰灶鸡。破卵而出，毛羽遂具。无外肾，亏小肠。好睨视，跑而食之，每有所择，故曰鸡廉。食而不饮，有屎无溺也。呼曰朱，朱，相传鸡本朱氏翁，化为之者。  

按汉祝鸡翁，居尸乡山下，养鸡百余载，皆有名字，呼名则种别而至，则朱乃祝之转也。其栖也知阴晴，其鸣也知时刻。鸣必三度，又能自守，不为风雨止。诗云：风雨凄凄，鸡鸣喈喈，风雨萧萧，鸡鸣胶胶，风雨如晦，鸡鸣不已。喈喈鸣而不失其和，胶胶，不失其固也。  

鸡老岁久至晓方鸣，持寒也。或乙丙夜，辄独鸣，则行旦有赦，谓之盗啼。无故群鸣，谓之荒鸡；牝鸡雄鸣，雄鸡乳卵，老鸡人言，谓之不祥。古称鸡有五德：戴冠，文也；傅矩，武也；敢斗；勇也；得食相告，仁也；守夜不失时，信也；有此五德犹日沦而食之，何也？以其所从来近也。埤雅云：蜀鲁荆越诸鸡，越鸡小，蜀鸡大，鲁鸡犹其大者。庄子云：一越鸡不能伏鹄卵，鲁鸡固能矣。成玄英云：越鸡，荆鸡也；鲁鸡，今之蜀鸡也。按韩子云：鲁鸡之不期，蜀鸡之不支，则玄英所谓鲁鸡，今之蜀鸡者，非是矣。尔雅翼云：荆与越为小，蜀与鲁为大，荆越相近，蜀非巴蜀，鲁成公会于蜀者，亦鲁地云尔。李时珍云：蜀中 鸡，楚中伧鸡，并高三四尺；江南矮鸡，脚仅二寸许；南越长鸣鸡，昼夜啼叫；南海石鸡，潮至则鸣；辽阳食鸡、角鸡，俱肥美大胜诸鸡；朝鲜长尾鸡，尾长四尺。丹赤者，入药最良。近道称太和者为第一，下元岁戊子，两浙群鸡，肋尖都生爪甲，五爪具者，辄登天而鸣，去则不知所往。破卵者，每多五彩凤形，或三足、四足、五足、连胸，或连胁，或四翼、五翼、六翼、连脊，或连颈，或羽、或毛、或鳞、或介、或兽颈而鸡身，或鸡首而兽体，或两身三身而一头，或二头三头而两翼，或毛羽之根，遍生爪甲，或爪甲之端，多生毛羽，或卵大如鹄子，或蛋小如雀卵。色相千端，鸣啼百怪，时有小鸡，或作人言也。是年吴之崇明，每潮来，即浪滚丹赤雄鸡鸡身马蹄，无大小各重二斤许，不啻千万计，必协群龟池鱼，一涌遍海面，来不复去也。至犬羊禽鸟，或人身而犬头，或羊首而人躯，或一体二三首，或两犬联脊，或三羊并尾，或四豕一蹄，或狮头猴身，或人手犬足，灾害叠出，不堪枚举也。悲夫，人畜莫辨，犹从事鼎鼐者，亦曰殒哉。延寿书云：具五色者，玄身白首者，六指者，四距者，死不足申者，并不可食。但阉鸡而啼者，有毒。四月勿食抱鸡肉，令人作痈，成漏，并男子虚乏。弘景云：五岁小儿以下，食鸡者多生蛔，及寸白。鸡不可合胡蒜、芥、李、犬肝、犬肾食，并令人泄血痢。同兔食，亦作血痢。同鱼汁食，成心瘕。同鲤鱼食，痈疖。同獭肉食，成遁尸。同生葱食，成血痔。同糯米食，生小虫，一粒一虫，易生速计者也。其卵黄雌者为上，乌雌者次之，首乳者力胜。上锐下圆，端有点血，鲜赤者，首乳也。羽爪 嗉，冠血胫，筋骨屎白，草窠衣壳，咸收药用。其羽焚之，犹可致风，畜蛊之家，鸡辄飞走，此灵禽也，宁独克庖饵食而已。  

曰：东方肝木，其音角也，其窍目也，其主筋也，其卦巽也，其畜鸡也。故鸡鸣日出于寅，鸡伏日入于酉，通昼夜之阖辟，木秉金为用也。盖营行脉中，卫行脉外，经经纬络，阳出阴入而昼夜分，故主卫失两陆之尝，惺反寂而寂反惺，寤反寐而寐反寤者，或营失经纬之守，崩反瘀而瘀反崩，积反漏而漏反积者，功力捷如影响。头为阳首，大明东生，鬼魅不祥，莫之敢撄矣。经云：卵应想成，便裹壳衣，范围黄白，所谓天地之先，阴阳之始，胚形未兆，其气浑若也。破卵而出，解甲之孚，曰混沌衣，曰凤凰蜕，取蜕脱之义尔。仲景苦酒汤，用未伏之卵，鸿 未判而力用专。去黄留白以从阳，高悬之以类相求也。破之使出，音始出，声始发，一阴机彀动，会厌发，分气张，窦端而言，答述而语矣。去白留黄者，以从阴也，盖白赋阳外之形，黄铸阴内之藏；主少阴病，卫愆归内，烦难卧者，仍使之卫归阴陆，睡卧 眠，不与觉时同也。并主百合病，百脉一宗，悉致其病者，罔剧涌泄，仍假百合药象。从治其本病，而后君以卵黄，乃治其标病。疾流阴气以成阳，合夫荣行脉中，卫行脉外，出阳入阴，如环无端，形与形相亲，藏与藏相叶，物各从其类也。若屎白之主转筋，脉微弦，上下行，臂脚挺直而艰曲者，冯藏真通于肝，肝脏筋膜之气也。仍合筋转脉摇，和柔相离，如鸡举足曰平，昼者昼，夜者夜，辟者辟，阖者阖矣。  

### 蜚虻  

（本经中品）【气味】苦，微寒，有毒。  

【主治】逐瘀血，破血积、坚痞、症瘕寒热，通利血脉及九窍。  

【核】曰：生江夏川谷，牛马所在，都有之。形类蜜蜂，腹四褊微黄绿色，嘴锐而利，若锋 然。春半后，秋半前出，茂暑繁盛，腹有血者良。法取五月。修治，入丸散去翅足，熬熟用；汤法亦同。  

曰：蜚虻，一名虻虫、陆虻也。飞咂牛马血，嘴如芒刺然，性颇贪饕，腹满犹咂不已。用逐瘀血，破血积坚痞，症瘕而成寒热者，遂其性，尽出其所留积而后快。 血中有眚，乃积乃留，眚去血行，流不盈矣。通利血脉者，概手足二十四经隧而言，十二焉从头而走足，十二焉自足而走头，风马牛不相及者，而概咂焉。则凡经隧逆走头而逆走足者，乃积乃留，各遂其性，乃行乃流矣。故血失所行，血失所留者，清阳不走上窍而留，浊阴不走下窍而积，而行焉，而流焉，何窍不通，何窍不利。  

### 梓白皮  

（本经下品）【气味】苦寒，无毒。  

【主治】主热气，去三虫。  

【核】曰：梓，一名木王。生河内山谷，近道亦有，宫寺园亭，颇多植此。旧说椅即是梓，梓即是楸，楸即是 。盖楸之疏理而白色者为梓，梓实桐皮者为椅，其实两木，大类同，而小别异也。齐民要术称白皮有角者曰梓，或名角楸，又名子楸；黄色无子者曰柳楸，世呼荆黄楸云。然则是数者，又以有子为别耳，顾梓之子，荚细如箸，其长仅尺，冬后叶落，荚犹在树，总总然，荚中之子，各曰豫章。崔豹古今注云：棘子曰枣，梓子曰豫章，桑子曰椹，柘子曰佳，鲁季孙植六 于蒲圃东门之外。子胥曰：植吾墓。任 云：山中有楸户，掌楸木者，可为什器也。盖梓有三：木理白者梓，赤者楸，梓之美文者椅，楸之小者 。桐亦名椅，与此不同。入药则宜白色有子者，用皮则生者良。  

曰：梓为百木长，室屋之间有此，余材不复震矣。亦有子道焉，昔者伯禽康叔见周公，三见而三笞，遂见商子，商子使观于南山之阳，见乔木而仰；又使观于北山之阴，见梓焉。晋然实而俯，商子曰，乔者，父道也；梓者，子道也。于是二子再见乎周公，入门而趋，登堂而跪，周公拂其首，劳而食之，则以能子道焉耳。杂五行书云：舍西种梓，令子孙顺者，盖亦取此。诗云：维桑与梓，必恭敬止，靡瞻匪父，靡依匪母，故古者见乔木，必下而趋，所以广孝也。桑者，母之所事，以供蚕缫；梓者，父之所植，以伐琴瑟，故见之而恭敬之心，惕然生焉，不必待于口泽手泽之所渐也。神农氏云：梓皮苦寒，入药最良，盖苦性趋下，寒平热毒，顺之也，敬止也。本经主去三虫。别录疗小儿身头热烦，疮疡虫蚀者，顾置室屋之间，余材且不复震。风虫之属，宁不降心而退舍焉。梓之益利于人道者大矣。  

### 白头翁  

（本经下品）【气味】苦温，无毒。  

【主治】主温疟、狂 寒热，症瘕、积聚、瘿气，逐血，止腹痛，疗金疮。  

【核】曰：白头翁，一名白头老人，一名王主者，端居北位，今生吴越矣。他处虽时见，总不及两地者为贵。春生作丛主，株分挺出于众叶，发茎端如杏，叶上有缟白茸毛，若头发疆短，之如翁也。近根亦有白茸，根似蔓荆，色深紫，其茎有风则静，无风自摇，赤箭、独活、鬼臼同性。河南洛阳，界新安山中，多服此，云令人寿考。修治，得酒良，花、子、茎、叶，功无差等。  

曰：命名白头翁，形色之相肖。亦白秉金用，头为阳首。翁者，历年久，事尽知，故有风自静，无风自摇。验体之能立，用之能行，是以首出庶物，不为八风所夺也。宜哉荡中藏之垢秽，胡颈之瘿瘤，温疟之 狂，积聚之传会，寒热之症瘕，金疮之屠毒，百体治平，腹心患灭。  

### 泽漆  

（本经下品）【气味】苦，微寒，无毒。  

【主治】主治皮肤热，大腹水气，四肢面目浮肿，丈夫阴气不足。  

【核】曰：泽漆，出太山川泽，今江湖平陆有之。春生苗，一科分枝，丛生柔茎，色碧绿，如马齿苋、苜蓿叶辈，圆黄且绿，颇似猫睛，一名猫儿眼草。茎头五叶，中抽小茎五枝，每枝作细花，色青绿，复有小叶承之，齐整如一，一名五凤草，一名六叶绿花草。茎有白汁黏人，根亦白，中心劲硬如骨。本草为大戟、乌头苗者，谬矣。  

曰：泻水上行之为泽，水泻欲留之为漆，水大体用两叶矣。故水亡体用者，皮肤热；水惟具体者，大腹水气、四肢面目浮肿。缘丈夫阴足而精藏，而起亟，用行体至，体至用行，两无碍焉。仲景先生金匮要略论，咳逆上气，时时吐浊，坐不欲眠，其脉沉者，泽漆汤主之。第形寒饮冷则伤肺，两邪相击，为咳为痈为痿矣。此体用两冥，至肾气独沉宣水之用，即所以辅水之体，内外合邪，泮然冰释矣。  

### 野狼牙  

（本经下品）【气味】苦寒，有毒。  

【主治】主治邪气、热气、疥瘙、恶疡、疮痔，去白虫。  

【核】曰：生淮南川谷，及冤句，今江东、汴东州郡，建康、三辅多有之。苗似蛇毒，叶浓而大，深绿色。六月华，八月实。实黑根白者佳，黑次之。设中湿，则易于腐烂。  

曰：野狼牙象形，其善逐贪饕而肠直，治用类相同也。气寒味苦，有毒，逐邪热气，秉毒攻毒，捷如影响。盖风入虫成，热伤身窍，此以剧饮伤饱，至肠 疽痔，阴蚀恶疡，饵服固多奇验，洗濯更易涤除也。  

### 胡粉  

（本经下品）【气味】辛寒，无毒。  

【主治】主治伏尸、毒螫，杀三虫。  

【核】曰：锡铅皆可造粉，锡粉莹洁无青气，仅可妇女饰面，色同肌理无辨也。第锡为五金贼，不入药用，丹灶家亦不采取。铅粉有青色，此即先天之一气，五金之纯液，入药最良，丹灶家烹炼作柜，匪此不用。按墨子云：大禹造粉。张华博物志云：纣烧铅锡作粉。则粉之来亦远矣。今金陵、杭州、韶州、辰州皆造，其法每铅百斤，熔化，削成薄片，卷作筒，安木甑内，甑下、甑中，各安醋一瓶，外以盐泥固济，纸封甑缝。风炉内，安火四两，火尽添炭，养一七，开甑扫取，仍封仍养，以尽为度。不尽者，炒作黄丹。渣滓，密陀僧也。  

孟春余冬录云：嵩阳产铅，居民多造胡粉。其法：铅块悬酒缸内，封闭四十九日，开之则化为粉矣。但铅气有毒，工人多用肥猪犬肉、浆酒以厌之。中其毒者，每至痿黄，瘫挛而毙。  

此皆巧者时出新意，以速化为利故尔。相感志云：韶粉不白，用莱菔子蒸制则白。  

曰：溉种金谷之糟醯，交烹黑铅而成粉，转作西白金，金向水中求也。更藉鼎瓮酝藏，蒸之浮之，解坚凝为柔脆，碎大块作微尘，烧之，粉复还铅，随分仍合，仍合随分，正所以征从革之体物不迁，用行数变也。咸属工力之使然，胡其产耳。夫如是，既袭容平之金黄连炎上之作苦，具太阳寒水之化令，且也金至斯坚，上达九天，下彻九渊，内周五藏，外弥肤腠，用治身热肤痛为浸淫，焦烁毛发肤皮金肺形藏者，黄连粉主之，藉炎敲袭清肃，易热恼置清凉地也。  

### 蜣螂  

（本经下品）【气味】咸寒，有毒。  

【主治】主腹胀，寒热。隐居云：治奔豚瘕积。  

【核】曰：蜣螂，生长沙池泽，所在有之。以土包粪，转而成丸，雄曳雌推，置于坎中，覆之而去。数日后，小蜣螂孚乳于中也。有二种：鼻头扁，背袭玄甲，因有武士之称，腹翼下有小黄子，附母而飞，昼伏夜出，见灯光则来，狐并喜食之，宜入药用。小者身黑而暗，昼飞夜伏不堪用。修治，五月五日采取，蒸之，临用去足，火炙，勿置水中，令人吐。  

曰：蜣螂 蜣也，一名转丸、推车客，此湿生也。合粪壤水土，吐唾弄丸而感，枢轮之用乎。故主轮脱而胀腹，枢废而热寒。至若奔豚之下而上，瘕积之非其所据而据者，爰彼奋臂举负而奔，则化无停机，推车客为用大矣。释典诠 蜣具六即佛号，凡属有知，毋自堕，毋自弃也。  

### 鼠妇  

（本经下品）【气味】酸温，无毒。  

【主治】主治气癃，寒热，月闭，血瘕，堕胎。  

【核】曰：鼠妇，一名负蟠，一名湿生虫。出魏郡平谷，今处处有，多在下湿处，瓮器底土坎中。诗云： 在室，郑玄言：家无人则生。大者长三四分，小者一二分，色灰褐，背有横纹，蹙起，双眸两须，多足奔趋，甚捷，断之无血，唯白浆耳。尔雅云：每在坎中，粘负鼠背，因名鼠负。韩保升云：犹 耳好着羊身，名羊负来也。食之善淫，故得妇名。一名鼠姑，犹鼠妇也。  

曰：鼠妇，一名负蟠，湿生虫者，盖湿以合感，生必土坎瓮器之底，若举负而奔。  

虫之多足者，蟠也；犹鼠性善疑，畏明穴处，出则每不果，徘徊乃窜耳。如假血为瘕，而寒热生；假气为癃，而痹闭作。留爱纳想而乳字成，此非身所有者，窦而入之，悉皆消陨，倾营气之窠臼者也。  

### 水蛭  

（本经下品）【气味】咸苦平，有毒。  

【主治】逐恶血瘀血、月闭，破血症积聚，无子、利水道。  

【核】曰：生雷泽池泽，处处河池田 有之。色黄褐，间黑纹数道，腹微黄，背隆腹平，中阔，两头尖，都有嘴呐者，可引可缩，两头咂人，及牛马胫股，不满其欲，不易落也。  

虽燔汤烈火， 研成末，入水变生，子入人腹，为害弥深，唯蓄血人，随血下陨，方堪药用，否则不敢当也。修治，五月六月采取，用米泔浸一宿，曝干，以冬猪脂煎令焦黄用。  

曰：水蛭，一名至掌、马蟥也。盖蛭类有三：曰山蛭，曰草蛭，药用水蛭也。生水中，喜吮人及马牛足股，蛭吮若莫知至而至者，果复性遂，蛭乃去，否则确乎其不可拔，宁断两头，入骨为患。故主力逐恶血瘀血，力破血症积聚，此皆血留而盈；至若太冲脉过盛，任脉不通，月事不以时下，月闭无子者，平其太冲，辟其妊娠，月事仍以时下而有子。有余于血者，则用此法；不足于血者，不在用之。利水道者，此湿生虫，水族也。用利水道，故特易易，盖水入于经而血成，不行焉，为恶为瘀，水蛭乃行不留，则留者行，亦可留不行，则行者留，非留行安能时下而有子，此行而后留，读农经者，大宜着眼。  

### 李根白皮  

（别录上品）【气味】甘寒，无毒。  

【主治】消渴，止心烦，逆奔豚气。  

【核】曰：李，处处有之。树高丈许，绿叶白花，果极繁茂，与麦同候，麦秋至，李熟矣。种类近百，子大者如 如卵，小者如弹如樱。味有甘、酸、苦、涩之别；色有青、绿、紫、赤、黄赤、缥绮、胭脂、青皮、灰紫之殊；形有牛心、马肝、柰李、杏李、水李、离核、合核、无核、匾缝之异。生有武陵、房陵诸李。早则麦李、御李，四月熟。迟则晚李、冬李，十月、十一月熟。又有季春李，冬花春实也。王祯农书云：北方一种御黄李，大如碗，肉浓核小，甘津香美；江南建宁一种均亭李，色紫肥大，香如兰蕙，味若醍醐；一种璧李，熟则拆裂糕液，如乳如酪，香甜可口；一种御李，花色红黄，实状樱桃，先诸李熟；一种夫人李，表绿里赤，肉好肥满，干之，嘉庆子也。素问云：李韭皆酸。李，东方之果，木子也。  

埤雅云：李从木从子，性颇难老，老虽枝枯，子亦不细，品处桃上，果属有六，桃最为下。  

孔子饭黍，不以雪桃。诗曰，投我以桃，报之以李。又曰，丘中有麻，彼留子嗟；丘中有麦，彼留子国；丘中有李，彼留之子。言麻以衣之，麦以食之。又有李焉，且皆丘中植之，则留子之政修矣。此人之所以思之，法言曰，男子亩，妇人桑之，谓思吕子产相郑，桃李之垂于街者，莫之援也。然则丘中有李，又能使人不盗也。尔雅曰：桃曰胆之，枣李曰 之，盖枣李之脐，去 而已。旧云：桃李种法，大率欲方，两步一株，密则阴辄相扇，不惟子细，味亦不隹也。谭子化书云：李接桃而本强者，其实毛；梅接杏而本强者，其实甘。此明造化之权，有以知巧而移矣。本根皮白，甘酸二种，入药甘者良。修事，取东行者，刮去皱皮，灸黄用。  

曰：李，木之多子，老至犹繁，累不易落。若荔实专力在系也，与麦同候，继绝续乏，承顺天施，养生之道也。仲景先生用治水逆犯上，病名奔豚，横滑难制者，用甘李根白皮，甘禀土味，秉制为用，转承水下，且木实得酸，根白金色，环承制化，在本则子令母实，在金则虚则补母，在土则承乃制之。溯流而上者，顺流而下矣。乃克治平，斯无不顺，何逆之有。子名嘉庆，良有以也。隐居别录广推奔豚者，肾之积，气从少腹上冲心，心烦逆，又若厥状，撞心消渴也。  

### 羊肉  

（别录上品）【气味】苦甘，大热，无毒。  

【主治】暖中，字乳、余疾，及头脑大风，汗出虚劳，寒冷，补中，益气，安心，止惊。  

【核】曰：羊类甚多，备载 羊角条核。  

曰：羊，火属。子，羔，羊下有火，若火始然，可进而大，心畜也。其为药用，通心，主血脉。经云：藏真通于心，心藏血脉之气也。金匮要略羊肉汤，疗产后腹中 痛。  

音鸠。鸠，急也。血涩于营，脉滞于摇也。别录广字乳余疾。字，女子字；乳，女生子。  

余疾，疾解而不了了也。大风头脑，汗出虚劳寒冷者，木失达，火亡发也。发之达之，中乃补，气乃益，惊乃止，心乃安，木郁达，火郁发，子藉母补，母叶子助也。  

### 薤  

（别录中品）【气味】辛味，温滑，无毒。  

【主治】主金疮疮败。轻身，不饥，耐老。归骨除寒热，去水气，温中，散结气。作羹食，利病患。诸疮，中风寒，水气，肿痛，捣涂之。日华曰：煮食耐寒，调中，补不足，止久利、冷泻，肥健人。  

【核】曰：薤，一名 （音叫） 子、 （音钓） 子、火葱、菜芝、鸿荟。生鲁山平泽，所在亦有。八月裁根，正月分莳，宜白软良地。种法：一本率七八支，支多者科辄圆大，故以七八为率。尔雅云：薤鸿荟，即此是也。状似韭，但韭叶中实而扁，有剑脊；薤叶中空而稍圆，有棱线，嗅如葱。三月作花，细碎，紫白色，不结实。尔雅翼云：薤似韭而无实也。亦不甚荤，古礼脂用葱，膏用薤。膏，犬豕之属；脂，羊牛麋鹿之类。盖物各有所宜，故薤与牛肉同啖，令人症瘕是矣。少仪云：为君子择葱薤，则绝其本末，有萎干者也，麋鹿鱼为泣，膺为薜鸡，野豕为轩，兔为宛脾，切葱若薤以实之，醯以柔之。言此四物，其作之状，以醋与荤菜淹之，悉皆濡熟，杀肉及腥。盖虽荤物，乃能去腥，故古人不去而用之。第野狼食之迷，虎啖之愦，鼠吞之毛落，狗嚼之反胃，独与兽不相宜也。今圃人种薤者，每用大蒜置硫黄其中，久则种分为薤。薤有赤、白两种：赤者苦无味，白者肥且美，可供食馔，充药用，闽人目作素蔬，饭僧供佛，交天祀神，非此不称敬。别有一种，水晶葱，蒜根葱叶，与薤相似，其臭不臭，亦其类也。按王祯农书云：野薤，俗名天蒜。生麦原中，似薤而小，味益辛，亦可供食，但不多有。尔雅所谓山韭者是矣。  

曰：薤赤者，苦无味，主金疮，疗风水。薤白者肥甘，气 臭爽，充溢乎形气之间，空可满而满可空，实可虚而虚可实也。传云：五荤炼形，薤其一矣。夫物之英华之美者，莫如芝，如莲曰水芝，芋曰土芝，蜜曰众口芝，薤曰菜芝，盖书之记务光翦薤，以入清冷之渊，今薤叶篆，传者。以为务光所作。杜甫诗云：束比青刍色，圆齐玉箸头，衰年关膈冷，味暖并无忧。王祯云：生则辛疏，熟堪温补，植之不蠹，嚼之有益，老者怡之，少者怀之，学道人资之，疾病患赖之，未岂野狼餐虎噬，狗偷鼠窃，所能味其味哉。齐谐志有陆郭之兄，罹天行疾，后颇善啖，日食非石斛不饱。经十载，致家贫行乞。一日饥极，遇圃有薤蒜者，各啖一畦，卒闷绝仆地，顷吐物如笼，渐大如牛马，行人置粒饭于上，渐缩小，久消成水，已而病寻瘳也。顾此不唯症瘕之可柔，饥疮之可疗，并可治中消，惩贪吏之腹矣。汉世太官圃，冬种葱薤菜茹，覆以屋庑，昼夜然蕴以火，助其温澜乃生。召信臣为少府，以为不时之物，食之伤人，不可以奉供养，奏罢之。又汉孔奋为姑，臧长妻也，但食葱薤菜 ，而义熙中。太常谢澹生，遣四人还家种葱菜，免官人之贪，其贪廉之不同如此。今人多不采用，独金匮有薤白白酒汤，治胸痹，卒病论有薤白白饮，主少阴四逆，下利，后重。闭者使之通，泄者使之阖，枢机之用乎。  

### 瓜子仁  

（别录中品）【气味】甘寒，无毒。  

【主治】腹内结聚，破溃脓血，最为肠胃脾内壅要药。  

【核】曰：瓜子，甜瓜子也。生成备甜瓜蒂核。  

曰：茎蔓乐延，稍壅辄溃，附本之瓜反小，近末之瓜转大，吮吸地液，性颇贪野狼，虽夏火主时，无妨水大含遍者也。即一粒子，具瓜全体。仲景先生用治肠痈脓未成者，吮吸殆尽。隐居别录推展腹内结聚，破之溃之，结解聚散。故曰：最为脾胃壅滞要药也。  

### 恶实  

（别录中品）【气味】辛平，无毒。  

【主治】明目，补中，除风伤。  

【核】曰：恶实，一名鼠粘，一名大力，一名牛蒡，一名蝙蝠刺。处处有之。三月生苗，高三四尺，叶如芋而长。四月开花作丛，淡紫色。实如枫 而小，萼上细刺，百十攒簇，一作子数十粒，色黑褐，好着人衣也。  

曰：恶音乌，非遏也。礼器云：晋人将有事于河，必先有事于恶池。说文云：恶池沤夷，并州川也。实者充满，缘彼充满，独远实也。一名大力、牛蒡者以此。先人博议云：此秉风大动摇之用，故抽水土之力独胜。味辛气平，为风木乃制为用矣。则凡病从风生，或因风寒薄郁乃成痤者，取之捷如影响。设属形层之外与上部者，功力尤胜。又云：此以承制之品，宣助肝木，便无太过之失，厥受和平之益矣。  

### 酒  

（别录中品）【气味】苦甘辛，温，有毒。  

【主治】主行药势，杀百邪、恶鬼、毒瓦斯。藏器云：通血脉，浓肠胃，润皮肤，散湿气，消忧发怒，宣言畅意。  

【核】曰：世本云，帝女仪狄始作酒醪，变五味，少康作秫酒。素问上古天真论以酒为浆；汤液醪醴论，黄帝问曰：为五谷汤液及醪醴奈何？岐伯对曰：必以稻米，炊之稻薪，稻米者完，稻薪者坚。帝曰：何以然？岐作曰：此得天地之和，高下之宜，故能至完，伐取得时，故能至坚也。帝曰：上古圣人，之汤液醪醴，为而不用，何也？岐伯曰：自古圣人之作汤液醪醴者，以为备耳，为而弗服也。中古之世，道德将衰，邪气时至，服之万全，则酒自黄帝，业称上古作始，非独帝女仪狄造矣。酒经云：空桑秽饮，酝以稷藜，以成醇醪。此酒之始，乌梅女 ，甜 九投，澄酒百种，此酒之终。食货志云：酒者，天之美禄，颐养天下，享祀祈福扶衰疗疾，非酒不行，故月令仲冬，命大酋，秫稻必齐，曲 必时，湛 必洁，水泉必香，陶器必良，火齐必得，兼用六物，大酋监之，无有差 。白孔六帖云：秫米一斗，得酒一斗，为上樽；稷米一斗，得酒一斗，为中樽；粟米一斗，得酒一斗，为下樽。本草云：葡萄瓜椹，杞菊 芑，林檎橘KT ，李桃杏梅，葱豉姜椒，羊羔鹿胎，虎胫熊掌，凡生物果谷草木之易酿者，皆可造酒。入药唯秫酒之清者，称无上乘。若 合郁，酿之成鬯，此以阳据阴，则酒色香而黄，在器流动，诗所谓黄流在中者，是矣。故周人尚臭，灌用鬯，阴达于九渊，阴彻于九天，条畅于上下，致气于高远，所以降神也。酒正职云：既有米曲之数，又有功沽之巧。功沽为善恶，是酒之善者为功，恶者为沽也。诗疏云：一宿酒曰沽，盖酒以久为贵，故周礼有昔酒之名耳。天官酒政，掌酒政令，以式法授酒材，辨五齐之名。一曰泛齐，言酒熟而泛泛然也；二曰醴齐，酒成而上下一体，汁滓之相得也；三曰盎齐，成而色葱白也；四曰缇齐，昔而色红赤也；五曰治齐，渣滓沉下，充然悦口也。又辨三酒之物：一曰事酒；二曰昔酒；三曰清酒。再辨四饮之物：一曰清；二曰医；三曰浆；四曰酏，盖成周酒政严矣。在周书则有酒诰之篇。在周礼则有酒政之官。夫祭祀必有酒，奉养必有酒，燕享必有酒，是不容一日废也。然甘酒有戒，湎酒有征，沉酒有誓，彝酒有诰，先王无不致儆于酒。  

今周人以酒设官，是故五齐之酒，三酒四饮之物，浓薄之异，清浊之异，新旧之异，此固酒政之所必辨也。祭酒之用，宾客之用，王后世子饮膳之用，耆老孤子庶子飨食之用，此正酒正所当共者也。凡酒用于祭，饮酒用于燕，礼酒用于飨，陈酒用于宾客，秩酒用于养老，合而言之，曰公酒。然而酒人以其酒，入酒府；浆人以其饮，入酒府也。是皆王之所得用，而酒正掌酒之政令，未尝不致儆焉。其酒材也以式，授其实樽也以法，共颁酒则有法以行之，秩酒则有书契以授之。至于祭祀之酌有数，王者之燕饮亦有计也。他官会计，唯以岁终，而酒正之出，日入其成，日计之也。月入其要，月计之也。则周人之致谨于酒，可知矣先王于饮之器，且有法存焉。彝有舟，以示其过量，则有沉溺之祸。尊有 ，以示其不节，则有浸淫之患。六彝曰彝，所以示其祭酒之有尝。六尊曰尊，所以示其祭酒之有等，先王器皿之度，往往有戒，而况于酌用之际乎。饮箴曰：酒之道，岂止于充口腹乐悲欢而已哉，甚则化上为淫溺，化下为 祸。是以圣人节之以酬酢，谕之以诰训，然尚有上为淫溺所化，化为亡国，下为 祸所化，化为杀身，且不见前世之饮祸耶。路酆舒有五罪：其一嗜酒，为晋所杀；庆封易内而耽饮，则国朝迁，郑伯室室而耽饮，终奔于驷氏之甲；栾高者酒而信内卒败于陈鲍氏；卫猴饮于藉圃，卒为大夫所恶。  

呜呼！吾不贤者性实嗜酒，尚惧为酆舒之戮过，此吾不为也，又焉能俾喧为静乎，俾静为喧乎，不为静中淫溺乎，不为 祸之波乎，既淫溺 祸作于心，得不为庆封乎，郑伯乎，栾高乎。为之箴曰，酒之所示，示其全真，宁能我醉，不醉于人。  

曰：方书称清酒，即四饮之一曰清，浆人之为醴清也。扶衰养疾非酒不行，但不及乱可耳。如阴之五宫，生在五味，阴之五宫，伤在五味，过量乃及乱耳。说文云：酒，酉也，酿之美曲酉 而味美也。又就也，就人性之善恶也。故酒不冰，曷命曰丹，集秋霜之粳谷，酝春生之麦酴，互交以金木，既济以水火，乃得冻不冰而火可然，六阳之为用乎。隐居云：主行药势，若百川之潜渫，泱漭之澹泞，腾波之赴势，动不可遏也。盖行身之剽悍者卫，勺饮入口，百体遍周，酒落焦府，不劳弹指，走血脉，通关津，达四街，彻九窍，布三百六十五节，开八万四千毛孔，亦犹卫气之剽悍，即芍力之骈驰，桂使之先聘，迅速捷机，亦无出其右者。不观立使怯者强，衰者壮，忧者蠲，不怒者怒，不言者言，畅意力行矣。倘品行之不端，妍丑亦立见矣。就人性之善恶欤，诚莫之为而为，莫之致而致也。  

### 蒴细叶  

（别录下品）【气味】酸，温，有毒。  

【主治】风瘙，瘾疹，身痒，湿痹，可作浴汤。  

【核】曰：蒴 ，出熊耳川谷，及冤句，今田野丘墟间亦有之。春初生苗，每枝五叶，夏半花白，如盏大。结子青碧，类绿豆，十月红熟，一名接骨。芹族也，芹品凡三：一水芹，水英也；二旱芹，陆英也；三蒴 ，木英也。盖木谓之华，草谓之荣，不荣而实，谓之秀；荣而不实，谓之英。陆英精专者荣，采其英；蒴 专精者叶，摘其叶。仲景金匮要略论，王不留行散，疗金疮，用蒴 叶，因名蒴 。细叶者，初生嫩绿小叶也。修事：初春摘取细叶，阴干，他时叶转大，气味劣薄矣。  

曰：蒴 谐声，草谐蒴 也。盖月冥初苏之为朔，雉伏翕羽之为翟，喻功力用相肖耳。故得开宣阳气，熏肤充身，而疮疡辟。乃回阴气，骨接肌连，而金疮合，枢机之为用，铸形良品也。  

### 芦根  

（别录下品）【气味】甘寒，无毒。  

【主治】消渴客热，止小便利。  

【核】曰：所在有之，生下湿陂泽中。其状似竹，叶抱茎生，无附傍枝。花白作穗若茅。  

根类竹而节疏。根行水底者，其味甘；露根水上者，不堪用也。  

曰：诗疏云：芦初生曰葭，嘉美也。长成曰苇，伟大也。未秀曰芦，芦，黑也。  

盖芦曰黑，黑，水色也。胪，腹前也，假言驴力之在胪也。其气寒，其味甘，对待热蕴胪腹，大者膀胱气，美失其中，致肾水失周胸臆而消渴，独沉膀胱而便利，与之各得其平。故水者，准也，称物平施，则水流而不盈，行险而不失其正。  

### 苎麻  

（别录下品）【气味】甘寒，无毒。  

【主治】安胎，胎热丹毒。  

【核】曰：苎麻，闽、广、江、浙多有。宿根不死，至春再发，一科数十茎，亦可分莳。  

高七八尺，叶如楮，无叉，面青背白，有短茸毛。夏秋间细穗青花。剥其皮可以绩布。荆杨间则三刈，取皮，以竹刮其表，浓处自脱。  

曰：门屏之间曰宁，曲礼云：天子当宁而立也。大 谓之麻，天子赐伯子男乐，则以 将之。功主安胎，顾名思义，则得之矣。先人云：质直而缕，如经如络，故易生则气胜，理润则血流。安胎捷于益母，世谛未之识也。  

### 白附子  

（别录下品）【气味】辛甘，大温，有小毒。  

【主治】心痛血痹，面上百病，行药势。  

【核】曰：本出高丽，及东海、新罗国，今出凉州，及辽东。生砂碛下湿地，独茎，类鼠尾草，细叶周匝，生于穗间。形似天雄，根如草乌头小者，长寸许，干皱有节。  

曰：白附子，形肖附子而色白，阳毒独行之勇悍，亦相肖焉。气味辛温，功齐火热，手少阴心脏之体用药尔。经云：心者生之本，神之变也，其华在面，其充在血脉。为阳中之太阳，通于夏气，故主行药势，治心痛血痹，面上百病耳。  

### 灶心黄土  

（别录下品）【气味】辛，微温，无毒。  

【主治】妇人崩中，吐血，止咳逆血。醋调涂痈肿毒瓦斯。  

【核】曰：灶心黄土，原名伏龙肝。取灶中对釜脐的之赤土也。伏火经十年者良。修治：乳研极细，水飞。  

曰：鳞虫木属曰龙。肝者，木藏也。盖肝藏血，故主血失所藏，为吐血，为逆血，为崩血，为便血，饵卧血归于肝，而诸血藏，心复得主，脾复归统，伏龙功力普矣。第木必侮土，木袭火传，火袭土驻，始而残贼，终而递生，由是观之，并可主木乘土下者脾衰，火烁肺叶者咳逆，而皆治之。释典云：带彼相起，彼带相起，生生之谓乎。醋调涂痈肿解毒者，醋醯也，穣粳谷而作酸，金行木德两备矣。全藉火土授受之伏龙，顺浮沉于生长之门，而春而夏，而长夏，而秋而冬，成言乎艮矣。何患肉理不通之痈肿，死阴毒厉之不攘乎。且也万物莫不生土而归土，物有所归，杀厉之气，暖然齐春仁之洁矣。  

### 醋  

（别录下品）【气味】酸苦温，无毒。  

【主治】消痈肿，散水气，杀邪毒。  

【核】曰：醋，一名酢，一名醯，一名苦酒。五谷及秕糟饴果，皆可造。入药唯取晚粳者上，早 者次，糯秫者又次。其法：三伏时，用陈仓米一斗，淘净蒸饭，摊冷 黄，晒簸，水淋净。判以陈仓米二斗，淘净蒸饭，和匀，气歇入瓮，遂注水淹过寸许，密封置暖处，三七日成。糯醋：秋社日，用糯米一斗，淘蒸，以六月六日造成，合小曲一分，和匀，同水二斗，注瓮中封酿三七日成。粟醋：法用陈粟米一斗，淘浸七日，蒸之，再淘淋，倍水入瓮密封，日夕开搅一次，一七日成。小麦醋：法用小麦二斗，水浸三日，蒸熟 黄入瓮，水淹过麦，密封，七七日成。大麦醋：法用大麦一斗，水浸三日，蒸熟 黄，晒干，水淋过，再以大麦二斗，蒸熟和匀，入瓮，注水封闭，三七日成。饴饧醋：法用饴饧十斤，水三十斤，煎化，俟温，入白曲末二十两，入瓮搅匀，封瓮口，日中晒，三七日成。糟秕诸果者，不堪药用，不尽纪也。  

曰：粳，溉谷也，酿之作酸。酸。木味也。是木本水为源矣，故法取粳造者良。  

盖酸津肝木诚肝脏之体用物，楞严云：谭说酢梅，口中酸出，耳提面命，尚尔津津，至决痈消肿肤受者，犹得蠲除，饮之啖之，宁不聚津，猪水泽，及稿瘁乎。若目为肝家本有之物，忘源者在在皆然矣。主散水杀邪，润湿者，仍归水大，邪孳者，宁不降心退舍焉。佐胆作导，疏  

### 猪胆  

（别录下品）【气味】苦寒，无毒。  

【主治】主伤寒热渴。陈藏器曰：敷小儿头疮，治大便不通，以苇筒纳入下部三寸，灌之立下。  

【核】曰：猪豕也，易击坎为豕，性趋下俯首，喜卑秽。天将雨，则进涉水波，为水畜也。盖十二子，亥为豕，故亥象形。以一阴生于午，至亥而六阴备，谓其嫌于无阳也。是以猪之在物，以从豕，在气，以从亥，其应水也，为能克其类焉。牝曰 ，曰彘；牡曰KT ，曰。皮肤血肉、筋骨髓脑、脏腑膏膜、头胪脬卵、悬蹄耳垢、 汤绳缚，咸归药用。若豕，其曰：胆者，肝之腑、谋虑决断之所出焉。经云：十一脏皆取决于胆、其所赖以断判流行者众矣。囊皮裹汁，气用为先，是非块然肉好之比。性濡滑，味大苦，气大寒，大凡火热为眚，燥涸为证者，对待治之。至续脉慰劳，利肠涤垢此则气用前通，并得洁齐形脏。盖胆者，甲乙之始，阴阳之兆，所赖以断判行流，岂小补云乎哉。  

### 蜘蛛  

（别录下品）【气味】微寒，有小毒。  

【主治】大人小儿 ，及小儿大腹丁奚，三年不能行者。  

【核】曰：蜘蛛，处处有之。色苍褐而斑，有棘毛，双眸巨口，六足大腹，爪牙锐利，啮人最毒，尿遗着人，遂作疮疡。腹下有细棱，丝从内放也。结网在人家檐角，篱头陋巷间，空中右绕作网，纶经二十有四，布纬七十有二，虫豸触着，即放丝捆扎细小，而后啖也。埤雅云：蜘蛛结丝，以网飞虫，人之用计，安能过之，扫其网，置衣领中，令人知巧辟忘。入药唯用悬如鱼罾者，亦名 。赤斑者，名络新妇，入方术家用。余并不采取，种类甚多，大小颜色，亦不一也。尔雅但分蜘蛛、草、土，及 蛸四种。啮人甚毒，往往见于典籍。按刘禹锡传信方云：判官张延赏，为斑蜘蛛咬颈上，一宿有二赤脉绕项下，至心前，头面肿如数斗，几至不救。一人以大蓝汁，入麝香、雄黄，取一蛛投入，随化为水，点咬处，两日愈。  

贞元十年，崔从质员外，被蜘蛛咬，腹大如孕妇，僧教饮芋乳，数日而平。李绛兵部手集云：蜘蛛咬人，遍身成疮，饮好酒至醉，则虫于肉中，似小米自出也。刘郁西域记云：赤木儿城，有虫如蜘蛛，毒中人则烦渴，饮水立死，饮葡萄酒至醉，吐则解。元稹长庆集云：巴中蜘蛛大而毒，甚者身运数寸， 长数倍，竹木被网皆死。中人，疮 、痛痒倍尝，惟以苦酒调雄黄涂之，仍用鼠负虫食其丝则愈。修治，火熬焦者良。  

曰：蜘蛛喷泄放丝，磨旋右转，结网以网飞虫，知物触而遂诛之，地以阳杀阴藏之谓乎。易曰：结绳网罟，以佃以渔盖取诸离。象曰：明两作离继明照于四方之火德欤，重门击柝，以待暴客，盖取诸豫。象曰：雷出地奋，先王以作乐崇德，殷荐之上帝，以配祖考之木德欤，故圣人之作易也，仰观于天，俯察于地，而又观鸟兽之文，与地之宜，则所谓取才于物也。仲景两论，为方剂祖，蜘蛛辅木王之桂，曰蜘蛛散，主治阴狐疝，气偏有大小，时时上下，触突网募，乱作腹心者，尽诛之，卷束狂勃，剪灭不格也。陶隐居遵祖剂作别录，广治小儿三岁不能行。盖天道左旋，天以阳生阴长；地道右转，地以阳杀阴藏。地道也，坤道也，应地无疆，以顺天行之健。及小儿大腹疔，此高粱之变，洗除特易易耳。  

### 鳢肠  

（唐本草）【气味】甘酸平，无毒。  

【主治】血痢。针灸疮发，洪血不可止者，敷之立已。汁涂眉发，生速而繁。  

【核】曰：鳢肠，所在有之，南方下湿地尤多。苗似旋复，茎似马苋，叶似杨柳，花细白，作实似小莲房，色青碧。一种苗梗枯瘦，似小莲花，色正黄，实亦作房，且圆，南人谓之小莲翘。二种折其苗，并有汁出，须臾遂黑，俗谓之旱莲，又谓之金陵草。  

曰：鳢，玄鳢，体色青玄，俗呼黑鳢。首具七星，随斗指而向之，神转不回之谓乎。美在肠，形相肖也。盖肠，畅也。通畅胃气，为水谷道，心肺腑，大小肠也。经云：肝主色，自入为青，入肾为黑。尔雅翼云：青出于蓝。月令云：刈蓝以染重玄，则又玄出于青矣，为肾之心药肝药，肝之肾药心药，心之肝药肾药也。故鳢肠产南而色玄，则凡毛发须眉，色变于色者，使之各色其色耳。经云：肾之合骨也，其荣发也，其主脾也；肺之合皮也，其荣毛也，其主心也。又为肺之脾药肾药，心药肝药矣。故鳢肠白华在秋，禀庚金之化，色味乃充，气平味甘，亦即土大舒和之用。又为脾之肾药心药，肝药肺药也。此以五星互呈，故得形脏敌应，为心肝脾胃，爪生发长，筋转脉摇，弥肤致腠，诚驻形形物耳。若主血痢，正胃失通畅，致谷道不泌不分。盖鳢至难死，自非连 者比。至主针灸疮发，洪血不止，鳢肠脉胜而通心，色胜而通肝，则脉有所主，血有所藏，心主肾也，肝主肺也，水火既济矣，木金互交矣。肤受者捷如影响，况饵食者乎。  

### 豨莶

（唐本草）【气味】苦寒，有小毒。  

【主治】热 ，烦满不能食。捣汁主金疮、止痛，续血、生肌，除诸恶疮，消浮肿。  

【核】曰： ，所在有之。春尽作苗，茎有直棱，间作班点。叶似 耳，微长；又似地松，稍薄。对节生叶，花叶皆毛。肥壤者，一株分枝数十。八九月作小花，深黄色。实如蒿子，外萼有刺，喜黏人也。修治，采叶洗净曝干，入甑中，每层酒润蜜酒，叠满，封固甑口，蒸一时许，取出，曝干。如前法，蒸曝九次，则气味香美。  

曰：楚人呼彘为 ，呼嗅为 。盖肾畜彘，肾臭腐，为肾脏之体药也。其味苦，其气寒，其性润下，又为肾脏之用药也。对待热 为眚，若蛰虫之坏我户耳。经云：肾虚者，心悬若病饥，烦满不能食，灸之则强食生肉。又云：肾虚胫肿寒逆，实则骨气以精，是故驻形者，其始淫气于肾，散精于骨，以次淫散，乃得筋柔肌生，血荣毛美耳。若风气通于肝，致筋膜驰痿，此以气病形，亦以形病气，辅肝之母，即所以补肾之形，形全则神俱，五形若一矣。  

### 土瓜（救荒本草）  

【气味】苦寒，无毒。  

【主治】邪热，解劳之，清心，明目。  

【核】曰：苦瓜，副名癞葡萄、锦荔枝。所在都有，闽广尤多。四五月下子，生苗，引蔓长丈余，有涩毛。叶类野葡萄，茎间卷须，亦若葡萄之络绊也。七八月作小花，黄色五瓣。  

结实如鸡卵，皮上 癞，宛若荔枝壳状，初生青色，熟则黄赤，内有红瓤，丹红如血，壳极苦，瓤最甜，瓤中裹子，形扁色褐，似木鳖子状。闽广者，瓜长尺许，他处则圆短，但本大末锐耳。取壳皮青翠者，煮肉作羹，及盐酱充蔬味，虽苦涩，颇有清韵，善解热恼也。根如胡萝卜，质柔且滑，削挺作导，用泄腐秽耳。  

曰：苦瓜，苦诠味。瓜象形，象实缀在须蔓间也。壳苦瓤甜，因名苦瓜。生时青碧，熟则丹黄，水火通明，土金授受际也。形类荔实，又状人心，瓤肉正赤如凝血，壳皮痱犹 刺，第柔滑若肤肌，罔同荔刺之辣手。借此形色，持维中土，递袭容平，乃得惩烦雪躁，息肩劳乏，顿开心目，转热恼为清凉地矣。根 腻泽，削挺作导，通因塞用，特易易耳。  

### 浆水  

（宋嘉 ）【气味】甘酸温，无毒。  

【主治】主调水引气，宣和强力，通关、开胃、止渴，六乱泄利，消宿食。宜作粥，薄暮啜之，解烦去睡，调理脏腑。十令酸，止呕哕，白人肤，体如缯帛。  

【核】曰：浆水，炊粟令熟，投冷水中浸六夕，味作酢，面生花，色类浆汁，故名浆水。  

盖粟粒细圆，南北皆有，北田犹多，苗都如茅，有青、黄、赤、白、黑、褐之殊，或因姓氏地名，或因形似时令，随义赋名，不啻数十种。如早有赶麦黄、百日粮；中有八月黄、老军头；晚有雁头青、寒露粟。故成熟有早晚，苗秆有高下，山泽有宜异，实收有息耗，质性有强弱，气味有美恶，顺天时，量地理，则用力少而成功多，任性返道，劳而无获矣。大都早粟皮薄而米充，晚粟皮浓而米瘦。与粱同类，穗大毛长，粒粗而粘者粱，穗小毛短、粒细而粳者，粟也。苗似粟，低小有毛，秀特舒散，米粒悦泽，一稃一米。米粒稍肥者，稷也；一稃二米，米粒稍细者，黍也。状如芦荻而内实，叶如芦穗而稍肥，米如椒子而坚硬者，蜀粟也。蜀粟，即高粱，广雅谓之水稷，又谓之荻梁，食物谓之芦 ，俗谓之芦粟，又谓之蜀秫也。苗叶都似蜀粟而肥，又类薏苡而长，六七月开花成穗，如秕豆状，苗心出苞，如棕鱼，白须四垂，久则苞裂子出，攒簇如珠者，玉粟。一名玉蜀粟，又名玉高粱，即今之御粟也。  

浆水所需，取陆种之早粟，一稃一米，最细而圆者。炊浸合宜，为用弥佳。日久致败，为害殊甚。禁李同食，令人霍乱。妊妇食之，令儿骨瘦，产后尤忌。清浆啜之，绝嗣不字，醉人频饮，失音不语也。  

曰：浆水，粟浆也。炊粟浸酿，六夕乃成，去滓纯水，一名清浆。盖粟本作 ，象穗在禾之上也。春秋题辞云：粟乃金所主，米为阳之精，西叶米而粟成矣。孔子曰：粟之为言续也，为陆种之首，旧谷既绝，新谷未登，接绝续乏，名之曰粟。其味咸，其气寒，炊之作浆。其气温，其味酸且甘，顾谷类水属，叶西而登，炊之酿之，稼穑之甘，曲直成酸，五气固备，而酸津独着，爽旦微明，春生之象也。乃尔浆水谷味，开发上焦，熏肤充身，泽毛若雾露之溉。斯毛脉合精，行气于府，府精神明，留于四藏，则绝者接，而乏者续矣。何患气之失引，水之失调，开之不通，渴之不止，霍乱之难平，涌泄之难定，宿食之难消乎。  

薄暮啜之，解烦去睡，此爽旦微明，春生之休征也。调腑理脏，此府精神明，留于四藏之休征也。煎之令酸，止呕定哕，此宣水谷味，开发上焦之休征也。白人肤体如缯帛，此熏肤充身，泽毛若雾露之溉之休征也。至宣和强力，将挈卫营，平权衡，成寸口，后天生气从之，先天真气自守矣。  

### 白鱼  

（宋开宝）【气味】甘平，无毒。  

【主治】开胃、下气，去水气，令人肥健。  

【核】曰：白鱼，一名 ，一名 。 ，白也，白色也。生江湖中，大者长六七尺，色白形窄，腹扁，鳞细，内有细刺，头尾俱昂。灸疮不发者，作 食之。  

曰：鱼，冬渊春涉，化无停机者，共浮沉于生长之门。白者，金色；金者，水母，生生不息之源也。仲景先生用治水亡泽上而消渴，水亡润下而小便不利。开宝推展开胃；开胃者，开发上焦，熏肤充身，泽毛若雾露之溉。令人润身而肥健，气无有不下，水无有不去矣。盖用行则体消，体止则用息；用不忘体，体不亡用，亡则不祥莫大焉。顾水之从鱼，犹云之从龙，风之从虎，亲上亲下，物各从其类也。  

### 浮石  

（日华）【气味】咸平，无毒。  

【主治】煮汁饮，止渴，治淋，杀野兽肉。  

【核】曰：出南海、交州之阳。水沫集尘埃，荡漾水面日久凝结而成。色黄白，体虚而轻，仍未离乎尘沫本相也。先人云：山融成水，归宗走海，泡幻立坚仍呈本相，随波上下，止止行行，行行止止，会心者得之。  

曰：抱朴子云：烧泥为瓦，燔木为炭，水沫为浮石，皆去其柔脆，变其坚刚。释典云：火劣水势，湿为巨海，干为州潭，是故彼大海中，火光常起，彼州潭中，江河常注，虽幻化异形，而水火之性，终不陨灭。顾浮石之浮水上，即火性浮炕之上炎。诗大雅云：之浮之是也。若止渴治淋即湿者干之，干者湿之。若积块老痰，瘿 疝瘕，砂石淋露，即去其坚刚，变其柔脆。随根身之缺陷，现四大之遍周，若以结治结，犹幻归幻耳。  

### 铅丹  

（日华）【气味】辛，微寒，无毒。  

【主治】主吐逆反胃，惊痫癫疾，除热、下气，炼化还成九光，久服通神明。  

【核】曰：铅丹，原生于铅，出蜀郡平泽。近皆炒铅为之，法用每铅一斤，以土硫黄十两，硝石一两。熔铅成汁，下醋点之，俟 沸时，遂下硫黄一块，少顷，再下硝少许，沸定再点醋，依前下少许硝、黄，待自作末，则成丹矣。近多以作粉铅脚，不 成粉者，用矾石、硝石，合炒成丹，力转薄矣。若欲转丹为铅，只用莲须葱白汁，拌丹漫煎， 成金汁，倾出土上，即还铅矣。市肆者，每以盐硝砂石杂乱。凡用须用净水漂去硝盐，飞去砂石，澄干，微火漫炒，紫赤色，置土地上，摊去火毒，乃入药用。会典云：黑铅一斤，烧丹可得一斤五钱。  

曰：铅秉重玄，五金水也。点烹成丹，碎大块作太末，转丹还铅，会太末归太玄，下而上，外而内，元始合璧，动定九光，丹体备已。故主吐逆反胃，惊走狂癫，下而上者，上而下矣。痫疾下气，忤恶聚积，外而内者，内而外矣。水济火则热除，火济水则通神，丹成敌应，莫捷于铅。  

### 降真香  

（证类）【气味】辛温，无毒。  

【主治】烧之，辟天行时气，宅舍怪异。小儿带之，辟邪恶气。  

【核】曰：降真，原名新绛。出黔南、南海山中，及大秦国。似苏方木，烧之不甚香，得诸香和之，则特美。入药以番降，紫而润者良。今广东、广西、安南、汉中、施州、永顺、保靖，及占城、暹罗、渤泥、琉球诸番皆有。朱辅山溪蛮丛话云：鸡骨香，即降香，本出海南。今溪峒僻处所出者，似是而非，劲瘦不甚香。周达观真腊记云：降香生丛林中，番人颇费砍斫之功，乃树心也。其外白皮浓八九寸，或五六寸，焚之气劲而远。又稽含草木状云：紫藤香，长茎细叶，根极坚实，重重有皮，花白子黑。其茎截置烟焰中，经久成紫香，可降神也。  

曰：降真，新绛也，推陈出新。降者大赤，易曰：干为赤，坎为大赤，贯流先天一气者欤。主利率类以从阳，远于绝类以从阴也。烧之真降，诠名降真。盖真者，仙变通乎天，提挈天地，把握阴阳，独立守神，命曰真神。故主天行时气，宅舍怪异，辟邪恶气。远于生阳，显诸死阴之属者，敛臼消灭，顾赤心在中，重皮巩固，宛若卫外为固之为阳，藏精起亟之为阴也。仲景先生祖剂，主利脉革之半产漏下，佐以葱茎前通乎阳隧。君以旋复，诚营血之师帅。旋者周旋，旌旗之指麾，覆者伏兵，奉旌旗之指麾者。而后新降起亟乎阴，卫外乎阳则行者留，留者行矣。本草失列品类，时珍补入纲目，疗金疮折跌出血不止者，此遵祖剂之行留而推展之。副名降真，良有以也。颐更推展之，不但系小子妇人吉，犹可系丈人之失与  

### 潦水  

（纲目）【气味】甘平，无毒。  

【主治】主煎调脾胃，去湿热之圣药。  

【核】曰：雨水曰潦，疾雨曰骤，徐雨曰零，久雨曰苦雨，曰愁霖，雨晴曰霁，时雨曰澍，雨而昼晴曰启也。盖雨从云下，天地气和而为雨，怒而为风。故凡易称雨者，皆和之象也。诗云：有 萋萋，兴雨祁祁。 ，阴雨也，或作 。 ，水气之云也。传云：雨，云水气。萋萋，盛貌。祁祁，徐貌。盖云欲盛，盛则雨足，雨欲徐，徐则入土，且亦云气不待族而雨者，非阴之和也。故诗云以萋萋，雨以祁祁为善尔。诗曰：灵雨既零，命彼倌人，星言夙驾，税于乘田。瑞应图云：灵雨，瑞雨也。降而应物，谓之灵雨。星，晴也。言夜而雨，夙而星见，于是督劝农乘，此传所谓务材训农者也。盐铁论云：周公之时，雨不破块，风不鸣条，雨则必以夜。夜者，正雨之时也。诗云：我来自东，零雨其 ， 善沾濡，又喜阴结，不解羁旅之愁，于是为甚，诗以言其情也。雨无正曰，雨自上下者也。众多如雨，而非所以为政也。政者，正也。夫文一止为正，众多如雨，则无正矣。诗云：月离于毕，俾滂沱矣又曰：益之以 滂沱，大雨也；小雨谓之 。释名曰：言淋沥沾浸，如人之沐，唯及其上支而已，根不濡也。盖 膏润于土，如人之脉，故曰 也。说文云：秋 浓 ，故谓之麦。然则 言其上， 言其下也。诗云：艽艽黍苗，阴雨膏之，方暑之苗也。暑雨暴息，无阴云以覆之，日随蒸焉，则苗槁矣。将以润之，乃所害之也。故诗以阴雨为善。俗谚五月谓之分龙雨，曰隔辙。言夏雨多暴至，龙各有分域，雨 往往隔一辙而异也。易云：密云不雨，目我西郊，言小畜也。畜者，畜也。升气又自乎西，故能为密云而已。盖入药之潦，宜取阴云之雨。斯本天地之和，本草取霪雨为潦，是非阴阳之正矣。备录经雅用供博粲云尔。  

曰：地气上为云，天气下为雨。雨出地气，云出天气，交互升沉，沛然降注也。  

对待水寒独沉，俾之起亟，熏肤充身，泽毛若雾露之溉欤。别录主调煎脾胃之圣药。经言人之脾胃以地土名之，人之气汗，以风雨状之，器界益根身，疏相培亲相，无情于有情，互相感召耳。  

### 柏叶  

（李时珍）【气味】苦，微温无毒。  

【主治】煮汁，洗漆疮。  

【核】曰：侧柏，侧生扁柏叶也。生成见柏实条核。  

曰：木谐白者柏，向西承制，以全木德，肝脏体用备矣。叶侧曰孙，曰络，曰经，曰脉，克肖乎形。盖肝藏血，失所藏，血吐不止。守所藏，何吐之有。时珍广之洗疗漆疮，金形人，肤受其眚，名曰横漆克承制，又何横之有。  

### 裆  

（拾遗）【主治】煮汁，主解箭毒并女劳复。陈藏器曰：阴阳易病，烧灰服之。并取所交女人衣裳覆之。  

【核】曰： 裆，小衣也。一名裤，一名犊鼻，一名触衣，以 复为之。剪取近男妇二根隐处，衣旧者是。  

曰： ，股衣也。裆，两股跨缝之中也。一名裤。裤，跨同。一名犊鼻者，男之裆。一名触衣者，女之裆，非短犊鼻，长触衣也。顾犊鼻名穴，亦男可触衣，女可犊鼻矣。  

盖裆当息吹流液之的，此气之所聚，即情之所钟，意之所之，即心之所向，无情之于有情，互相感召耳。洗汁疗箭毒，并女劳复；烧灰主阴阳易病。固火水之相射，成阴阳之合璧，匪此隐户之衣，不足以当飞簇之中，匪此近阴之器，不足以挽颓阳之宇。虽具报身能所痛痒之差别，总不离触尘与受爱憎之违顺。阅触衣、犊鼻之副名，遂可意料幻化，敌应之游戏矣。  

## 第十二帙  

### 芷园素社疟论疏  

疟因证，素问疟论。及刺疟法，最详而悉。后世守其偏承，致经义蒙晦，讹谬良多。  

审因者略证，局证者昧因，知常而不及变，循变而反舍常，殊不知有是因，方有是证，因证既显，常法已具，而始可与达变矣。乃或常法既迷，因证靡辨，以寒为热，热为寒；虚作实，实作虚；致微者剧，剧者危，展转变承，连年月不已，其死生存亡，莫之能测也。偶方孺先生举问及此，聊纪数语以就正。  

疟总名曰 。 者秋时寒热兼作，即 作而金伏者是也。分名曰 ，曰疟。疟即惟火金，酷虐殆甚，日作日休者是也。 即间日发，或间数日发，深入阴分者是也。此皆得之夏伤于暑，热气盛，藏于皮肤之内，肠胃之外，募原六腑之间。如客于头项，或肩背手足者，则藏皮肤之内，客于胸胁，或胪腹者，亦藏皮肤之内，或肠胃之外，或募原，或六腑之间，此皆营气之所舍也。以夏气通于心，心主营血之气故也。经云：以奉生身者，莫贵于经隧。  

故不注之经而溜之舍也。舍即经隧所历之界分，每有界分，必有其舍。犹行人之有传舍然也。  

此暑令人汗空疏，腠理开者，以暑性暄发，致腠理但开，不能旋阖耳。不即病者，时值夏出之从内而外，卫气仗此，犹可捍御。因遇秋气，机衡已转自外而内矣。其留舍之暑，令汗空疏，腠理开，风遂承之以入，或得之以沐浴，水气舍于皮肤之内，与卫气并居。卫气者，昼行于阳，夜行于阴，风与水气，亦得阳随卫而外出，得阴随卫而内薄，内外相薄，是以日作。  

故卫气至，必腠理开；开则风与水气之邪入，入则病作。卫气与三阳之气，亦并于阴矣，当是之时，阳虚而阴盛，外无气，故先寒栗也。卫气虚，则起于毫毛伸欠；阳明虚，则寒栗鼓颔；太阳虚，则腰背头项痛；三阳俱虚，则阴气胜，阴气胜，则骨寒而痛，寒生于内，故中外皆寒。甚则汤火不能温，脉则体静而至来迟也。不列少阳形证者，以太阳为开，阳明为阖，少阳为枢，而开之能开，阖之能阖，枢转之也。设舍枢，则无开阖矣。离开阖，无从觅枢矣。  

故开阖既陷，枢机岂能独留。倘中见枢象，即为开阖两持，所以持则俱持，陷则俱陷也。三阳俱陷，则阴气逆；阴气逆极，则复出之于阳，阳与阴亦并于外，则阴虚而阳实，阳实则外热，阴虚则内热；内外皆热，则喘而渴，甚则水水不能寒，脉则体动而至来数也。此阴阳上下交争，虚实更作，阴阳相移也。极则阴阳俱衰，卫气相离，故病得休。卫气复集，则复病也。其作有日晏日早者，邪气客于风府也。卫气一日一夜，大会于风府，循膂而下，日下一节，二十一日至 骨。故其作也，日益晏也。二十二日入于脊内，注于伏膂，其气上行，九日出于缺盆、其气日高，作复日益早也。有不当其风府而作者，谓邪中异所，则不当其风府也。如中于头项者，气至头项而作；中于肩背者，气至肩背而作；中于腰脊者，气至腰脊而作；中于手足者，气至手足而作；中于胸腹者，气至胸腹而作。故卫气之所在，与邪气相合则病作。是以风无常府，邪气之所合，即其府也。若 之间日，或至数日作者，其气舍深。  

内薄于阴，阳气独发，阴气内着，阴与阳争不得出，是以间日，及间数日而作也。间日作者，邪气内薄于五脏，横连募原也。间数日作者，邪气与卫气客于六腑，而有时相失，不能相得，故休数日乃作也。但所中之腑，即诸经募之舍、更当兼见诸经募之证。如舍属足太阳者，更令人头重，腰痛，寒从背起，先寒后热， 然，热止，汗难已。舍属足阳明者，更令人洒淅寒，寒甚，久乃热，热去，汗出时，喜见日月光，得火气乃快然。舍属足少阳者，更令人身体解 ，寒不甚，热不甚，恶见人，心惕惕，热久，汗出甚。舍属足太阴者，更令人不乐，好太息，不嗜食，多寒热，汗出多，病至则喜呕，呕已乃衰。舍属足少阴者，更令人呕吐甚，多寒热，热多寒少，欲闭户自处，其病难已。舍属足厥阴者，更令人腰痛，少腹满，小便利，如癃状，非癃也，数便耳，意恐惧，气不足，腹中悒悒然。舍属肺募者，更令人心寒，寒甚热，热间，善惊，如有所见也。舍属心募者，更令人烦心甚，欲得清水，反寒多，热不甚。舍属脾募者，更令人寒，腹中痛，热则肠鸣，鸣已出汗。舍属肝募者，更令人色苍苍然，太息，其状若死。舍属肾募者，更令人洒洒然，腰脊痛，宛转，大便难，目 然，手足寒。舍属胃募者，更令人善饥，不能食，食则腹支满也。此但详足经，而无手经者，经云：风寒暑火，天之阴阳也；三阴三阳上奉之。又邪不干脏，列脏证者，非真脏之藏，乃藏募之气化证也。更有曰温，曰寒，曰瘅，曰牝者。温，即先热后寒之温疟也。内分二种，其一，夏亦伤暑，秋亦中风，后更伤寒，则暑热在内，风气在中，寒独在外，故唯寒风互为上下。不涉营舍之暑，以势唯两岐，难于三向故也。其先热者，风乃阳邪，是以先外出而上从乎寒，则外胜，外胜故先热也。逆则复内入而下从乎风，下从乎风，则外负；外负，故后寒也。其二，证兼脑髓灿，肌肉消，亦先热后寒，同名温疟者。此先冬中寒风，藏于骨髓，以冬气通于肾，肾藏骨髓之气也。至春阳气大发，邪气不能自出，因遇大暑，腠理发泄，或有所用力，邪气与汗皆出，先从内出之外也。如是者阴虚而阳盛，阳盛故先热，衰则气复入，入则阳虚，阳虚故后寒也。  

寒，即先寒后热之寒疟也。亦夏伤大暑，其汗大出，腠理开发，因遇夏气凄沧之水寒，藏于腠理皮肤之中，秋更伤风，则病成矣。此先伤水寒，后伤风气，故先寒而后热也。暑亦在内，势亦两岐，止此一种，无有其二。瘅，即但热不寒之瘅疟也，亦分二种，悉属内因。其一，阴气先绝，阳气独发，则少气烦冤，手足热而欲呕，以阳即热，不假外邪，一唯似暑，故无寒也。其二，肺素有热，气盛于身，厥逆上冲，中气实而不外泄，因有所用力，腠理开，风寒舍于皮肤之内，分肉之间而发，发则阳气盛，阳气盛而不衰则病矣。不及于阴，故但热而不寒。其气内藏于心，而外舍于分肉，故令人消灿肌肉。此以似暑之肺热为内因，更受寒风为外因者也。牝，即但寒不热之牝疟也。夏亦伤暑，秋亦中风。但阳气独沉，不能挈阴自下而上，为阳实虚，阴仍实，此仲景先生补疟论之遗阙，有瘅必有牝故也。至有随四时而作者，则证形少别于常法。如秋病者寒甚；冬病者寒不甚；春病者恶风；夏病者多汗。乃若得之于冬而发之于夏，藏之于心而显之于肺者，虽亦似因时异形，此即温与瘅之因分内外，更超于常法者也。以上约略两论之常，稍置先后云尔。  

本经唯列刺法，先于疟之未发时，阳未并阴，阴未并阳，因而调之。真气乃复，邪气乃亡，故先其时坚束其处，令邪气不得入，阴气不得出。审候见之，在孙络盛坚而血者皆取之。如舍属足太阳者，刺 中。 中者，金门也。在足外踝，刺入同身寸之三分，此阳维别属也。舍属足阳明者，刺冲阳，在跗骨动脉上，去陷谷三寸，刺入三分，留十呼，此足阳明原也。舍属足少阳者，刺侠溪，在足小趾次趾岐骨间，本节前之中，刺入三分，留三呼，此足少阳荣也。舍属足太阴者，刺公孙，在足大趾本节后一寸，刺入四分，留七呼，此足太阴络也。舍属足少阴者，刺太钟，或太溪，太钟在足内踝后街中，刺入二分，留七呼，此足少阴络也；太溪在足内踝后跟骨上、动脉陷者中、刺入三分，留七呼，此足少阴俞也。  

舍属足厥阴者，刺太冲，在足大趾本节后二寸陷者中，刺入三分，留一呼，此足厥阴俞也。  

舍属肺募者，刺列缺、合谷，列缺在手腕后寸半，刺入三分，留三呼，此手太阴络也；合谷在手大指、次指岐骨间，刺入三分，留六呼，此手阳明所过也。舍属心募者，刺神门，在掌后锐骨端陷者中，刺入三分，留七呼，此手少阴俞也。舍属脾募者，刺商丘，在足内踝下微前三寸陷者中，刺入三分，留七呼，此足太阴经也。舍属肝募者，刺中封见血，在内踝前一寸半陷者中，仰足取之，伸足得之，刺入四分，留七呼，此足厥阴经也。舍属肾募者，刺太钟、太溪，取法如前足少阴例。舍属胃募者，刺足阳明、太阴横脉出血，厉兑、解溪、三里悉主之；厉兑在足大趾、次指之端，去爪如韭叶，刺入一分，留一呼，此足阳明井也；解溪在冲阳后三寸半，腕上陷者中，刺入五分，留五呼，此足阳明经也；三里在膝下三寸， 骨外廉，两筋分肉间，刺入一寸，留七呼，此足阳明合也。此十二疟者，其发各不同时，当先察其病形，以知其舍于何舍，则知卫气所集时矣。须未发时如食顷而刺之，一刺则衰，二刺则知，三刺则已；不已，刺舌下两脉出血；又不已，刺 中盛经出血；又刺项以下挟脊者必已。舌下两脉者，廉泉也。如未暇审其所舍，必先问其病之所先发者先刺之。如先头痛及重者，先刺头上上星、百会，及两额悬颅，两眉攒竹间出血；如先项背痛者，先刺风池、风府、大杼、神道间出血；如先腰脊痛者，先刺 中出血；如先手臂痛者，先刺手少阴、阳明，十指间出血；如先汗出恶风者，风疟也，刺三阳经背俞之血者；如 酸痛甚，按之不可得者，曰髓病，以 针针绝骨，出血立止。或疟之始发也，身欲寒时，先刺手阳明、太阴，足太阴、阳明之井俞；身方热时，更刺跗上动脉，开其空，出其血，此即阳明脉也。若疟脉满大急者，刺背俞，及伍 俞，用中针各一，适肥瘦，出其血；背俞，谓大杼；伍 俞，谓也。若脉小实急者，灸胫之复溜，在内踝上二寸，陷者中，灸五壮，此足少阴经也；更刺指之至阴，在足小趾外侧，去爪甲如韭叶，刺入一分，留五呼，此足太阳井也；若脉缓大虚者，便宜用药，不宜刺矣。设刺诸阴之井，无出血，间日一刺。疟不渴，间日作者，刺足太阳。  

渴而间日作者，刺足少阳。温疟不汗出者，为五十九刺，此皆无往而未得其并者也。过之，则失其时矣。如疟之且发也，阴阳之且移也，谓其气逆，未可治也。故经言无刺 之热，无刺浑浑之脉、无刺漉漉之汗，正方其盛时必毁，及其衰也，势必大昌，此之谓也。  

从来药治，方剂固多，独缺全局。唯金坛王肯堂先生，辑证治准绳，内立二方。其一，用升麻、茈胡、葛根、羌活、防风、甘草；其二，用石膏、知母、粳米、桃仁、红花、猪苓、鲮因常达变，于是化而裁之，推而用之，神而明焉，存乎其人矣。  

盖 与疟，乃风与暑，合作为病，应从两治矣。但气病之至所，有远近上下，及新故重轻之别。则适其至所，而为方治，亦有奇偶重复，及从逆反佐之殊。先释主方大略，次后便于分析也。先因于暑，暑即火热，必郁肺金之燥化；转夏成秋，溽暑自息，故药皆从乙庚合化法。  

夏、欲藉火土授受之际，方堪对待夏火上极之势，转为秋金下降之令，此即点火成金，不烦另觅种子者也。虽转成金、金不生水，宁成生化，纵使夏火顿除，不过暂时潜伏。又以知母阴润之水以复母仇，即淫胜郁复法也。若金郁则泄之，解表利小水者，风药猪苓是矣。更因于风，风即风木，必动脾土之湿化，脾土营运，风斯息矣。故药亦从甲己合化法。即以五种风药为甲，甘草为己。又粳米、石膏为金，乃土转生金，复驱风木也。若土郁则夺之，行土用者，土以生木为用，风药属木，正所以行土用也。又风并卫气，亦须治风。五种风药，正治风之剂。又卫气下陷营中，并致三阳亦陷，唯挈三阳，卫气自持。如羌活之挈太阳；葛根之挈阳明；茈胡、升麻、防风之挈少阳是也。但偏重少阳者，枢机维持开阖故也。又暑藏营舍，亦须治暑，白虎全方，正治暑之剂。藏之营舍，亦须治营，桃仁、红花之类是也。若鲮鲤穴山而居，遇水而入，则是出阴入阳，穿其经络于营舍。舍且倾倒，暑更何从栖息耶。又有兼沭浴之水气，舍于皮肤者，即以猪苓彻之。更有兼凄沧之水寒，侵着肌腠者，猪苓固能利彻，更须佐以辛温，乃可对待水寒之寒，羌活、茈胡之类是矣。故风暑合作，其始也，形证必稍偏于风。此因未易酿热先须重于从风，轻于从暑，不必尽用全方，解表利小水足矣。久则暑热炽盛，风亦酿热，方称二气平均，现证始无偏胜，乃从全方合治法也。此但指风暑国中时，一气无偏负者言。  

设有暑胜于风，现证必稍偏于暑者，治宜从暑而带风；亦有风胜于暑，现证稍偏于风者，治宜从风而带暑；甚至有暑热独炽，惟现暑象，绝无风证者，治惟从暑，不必兼风，此种世人目为中暑者谬矣。盖暑则常显而不休，疟则时间而时甚；纵或无间，亦必刻期加重；或七日、九日、十四日，暑虽纵横殆甚，久则势必稍逊，以汗以热，亦即所以泄暑也。未现之风至此始露，方寒来而热往，热往而寒来，始从两治法也。以上独暑气偏胜，与瘅疟之但热者不同类。瘅则独见瘅疟之形证，此则惟暑气胜于风寒者也。又甚至有风气独盛，惟显风证、绝无暑象者，治惟从风，不必兼暑，此种世人目为伤寒，或为中风，或久之风暑俱现、转语云风寒转而成疟者亦谬矣。盖寒与风，惟冬中伤，即时为病，各显标本之化；其不即病者，至春始变为温，至夏始变为暑。暑病者，热极重于温也，始现证时，便不恶寒、一惟恶热，且烦且渴而无汗；若风之至夏，亦变暑病者，更加自汗出，鼻息鼾，语难出，脉浮而身重也。  

故此温此暑，惟春惟夏、随时变迁，亦即随时现证，是以随时命名。至夏则人身出机已尽，无复伏藏，故不得不随夏出之机，发露殆尽。未闻犹可伏匿至秋，反见冬时即病之寒化，而无标证之阳象者。经云：夏惟伤暑，秋成 疟。亦如寒风至春变温，至夏变暑，同一机衡。  

繇此观之，夏月寒风，从何而至，更可云寒风转而成疟乎。此不知夏虽伤暑，不若秋风之独厉，是以惟见寒风，绝无暑象。亦如暑热独炽，时间时甚，或刻期增剧，或七日、九日、十四日，风虽摧拉，至此势亦稍逊，作热作汗，亦即所以泄风也。其伏匿之暑，与风始无偏胜，方得均平，互为显现，亦始从两治法也。以上惟风气专令，与牝疟之但寒者不同类。牝则独现牝疟之形证。此则惟风气胜于暑热者也。若 之内薄于阴者，治固同法；但暑舍深邃，与浅近者方有异同。先须度二气之胜负，但偏于向营，即从主方随证损益；次后治暑，如石膏、粳定阴阳之且移。常即恒久不变，山即艮止不迁之意也。若间二日、或数日发者可类推矣。设兼见足太阳形证者，即为舍属足太阳，宜桂枝茈胡各半汤。太阳为开，但寒热交互，似乎从枢。故即从枢转开，甚则大青龙汤主之。又太阳从本从标，故可从本气之风暑，标见之寒化阳象者也。兼见足阳明形证者，即为舍属足阳明，宜桂枝一白虎二汤。固阳明为阖，止须治开，开开则邪去，邪去则旋阖矣。倍白虎一分者，阳明不从标本，从乎中治之湿化故也。甚则鳖甲煎丸主之，阳明多血多气故也。设胃家实大便难者，调胃承气汤主之。兼见足少阳形证者，即为舍属足少阳，宜小茈胡汤，少阳从本，少阳为枢故也。兼见足太阴形证者，即为舍属足太阴，宜小建中汤，太阴为开，太阴从本故也。设自利便脓血，时腹自痛者，桂枝倍芍药加大黄汤主之，此脾家实，腐秽当去故也。兼见足少阴形证者，即为舍属足少阴，宜茈胡加细辛汤，少阴为枢，少阴从本从标故也。兼见足厥阴形证者，即为舍属足厥阴，宜四物加苦楝附子黄芩汤，厥阴为阖，不从标本，从乎中治之火化故也。设厥甚者宜下之，厥深热亦深故也。设消渴，气上撞心，心中疼热，饥不能食，食即吐蛔者，乌梅丸主之。兼见肺家形证者，即为舍属肺募也，先宜桂枝黄 白薇款冬花散，次宜秫米、甘草、常山之属。兼见心家形证者，即为舍属心募也，先宜桂枝黄芩汤，次宜甘草、蜀漆、常山、鳖甲、石膏、香豉、栀子、乌梅、淡竹叶之属。兼见脾家形证者，即为舍属脾募也，先宜小建中汤，次宜粳米、常山、甘草、知母、鳖甲之属。兼见肝家形证者，即为舍属肝募也，先宜通脉四逆汤，次宜乌梅、蜀漆、鳖甲、女萎、知母、苦参、常山、石膏、甘草、细辛、白薇、香豉之属。  

兼见肾家形证者，即为舍属肾募也，先宜桂枝加当归芍药汤，次宜 竹叶、常山、乌梅、香豉、葱白之属。兼见胃家形证者，即为舍属胃募也，先宜桂枝二白虎一加芍药黄芩牡桂汤，次宜藜芦、常山、皂荚、牛膝、巴豆之属。若先热后寒之温疟，其一，宜桂枝二麻黄一汤；其二，宜款冬白薇茹 圆。若先寒后热之寒疟，宜麻黄二桂枝一小青龙一汤。若但热不寒之瘅疟，其一，宜女萎石膏汤，或葛根猪苓汤；其二，宜香豉栀子栝蒌汤。若但寒不热之牝疟，宜蜀漆汤，或牡蛎汤；若秋病者寒甚，先宜从风以扶阳，次宜主方两治法也。若冬病者寒不甚，先宜藿香正气散，次投主方亦可。但当重于从风，轻于从暑，此必先岁气，无伐天和故也。若春病者恶风，先宜茈朴汤，次投主方亦可。若夏病者多汗，主方主之，虽时值暑气流行，亦须偏于从风，俟暑风平等，本标互显，乃可从两治法也。设病反其本而已转标阳，然于主方重于从暑，甚则惟中标方，一惟治暑，宜白虎汤，或竹叶石膏汤；更当视其内外证，如寒已罢，而作热之时，必大烦喝，大汗出，面垢齿垢，消渴饮冷而未能解者，乃可投之；设暑证虽具，面齿虽垢，而作热之时，纵冰水不能寒，仍觉淅淅恶风者，还从主方重于从风。  

更有一种，虽淅淅恶风，或啬啬恶寒，非若怯寒风之表虚，反若遇寒风而身热愈炽者，此属阴微阳亢，又当重于从暑。更有一种，寒极而热，热极而汗，汗极而热不解者，表未去也，又当重于从风；设脉反躁疾，或迟伏，或狂言迷乱，或嘿嘿不欲言，不为汗解者，病名阴阳交，交者死不治。更有一种，热极而汗，汗极而热愈炽，或渴，或不渴，肢体痛烦，筋脉挛急，汗仍蒸蒸不已者，此属寒薄营气，转作燎炎；设偏于从风，必口烂舌龈，立见殂毙矣，法当宣摄营气以润筋膜；若兼身重木强，筋肉壅肿者，此又属风湿相搏，法当宣摄卫气以充肌腠；更有一种，外证汗出恶热，内证胃家实大便难者，此属阳明内结。更有一种，汗烦喘喝，消渴饮冷水，舌苔白涩，随饮随涸者，此属胸中热，若舌苔白滑者，此又属胸上寒；更有一种，汗烦喘喝，消渴饮冷水，胸中满闷，心下悸冲，或呕或哕或咳或噎者，此属水郁；若水药入口即吐者，此又属水逆。更有一种，大汗出后，胃中干、烦躁不得眠，欲得饮水者，少少与饮之，令胃气和则愈，若脉浮、微热消渴者、此属胸中水涸；若虚烦不得眠，反复颠倒，心中懊 者，此又属胸中客热。更有一种，汗烦喘喝，消渴饮沸汤，舌苔白滑者，此属胃中寒；若舌苔灰白，频饮频涸者，此又属胃中热。更有一种，舌苔白滑，垢腻涎浊者，此有宿食未化也，在上脘者当吐之；在胃中者，当下之；若时下利，食饮不进，恶闻食臭，嗳气难舒者，亦属有宿食；设偏于从风，必续自汗出，手足寒，胃中干，纵转行承气辈、亦难下达肠胃矣。更有一种，齿舌燥涸，或渴饮冷水，或渴饮沸汤，而中藏阴寒者，不可概作热论；或食宿饮留，则唾液罔周，致齿舌燥涸者有之；或鼻窒唇揭，则吸呼从口，致唇舌燥涸者亦有之。更有一种，舌苔青黑，亦不可概作热论，或少啖甘酸，便令青黑，实非本有之色也。  

更有一种，舌本无苔而舌皮光薄，且红白柔嫩、宛如新生，望之若有津唾，抹之燥涸殆甚者，此属妄汗吐下，走亡血液所致，死不治也。以上皆寒热虚实之变，附录以备料简。至若病久不愈者，此病结为症瘕，急治之宜鳖甲煎圆；虚劳者宜蜀漆圆，或牛膝汤，或丁香酒。  

如或暑风淫并而经隧废弛；或寒热迁变而升降失序；或虚实更作而上下交持；或表阳散懈而里阴独沉；或营卫亏竭而血气损伤；或故病未攘而新邪再袭；或食饮过饕而饮留食宿；或以欲竭精而形藏化薄；或烦劳则张精绝；或大怒则形气绝；或忧愁思虑复伤脾；或形寒饮冷复伤肺；或强有用力；或劳汗当风；或夙疾反显而新疾似隐；或新疾方痊而夙疾转炽；或有似是而非；或有似非而是，种种证因，亦令病久不愈者，更当度情志之苦欲补泻，及后先轻重而之本性耳。固称必郁肺金之燥化，与痹营血之流行，而无肺金营血之标证者，正所谓在天成气，气惟郁化，亦所谓先为是动，未所生也。设不亟正治，或早加禁截，则在天之暑气，转而成在地之火行，乘刑金脏，及后为所生病矣。如火乘金脏，则少气喘咳，血溢血泄，鼽嚏嗌干，耳聋目赤，肩背热，瘾疹痤痱，身热肤痛为浸淫；甚则肺气焦满，胸中隐隐刺痛，口中辟辟燥咳，唾涎沫秽浊者肺痿；唾脓血腐臭者肺痈；此皆火乘金脏所致也。如后所生，则痹血成劳，血脉虚少，不能营于五脏六腑，身体不仁，肌肉甲错，两眸黑暗，目瞑目眩，须眉落，毛发折，四肢酸痛热烦，行动则喘喝，手足厥寒，衄血咯血，卒喘悸忡，咽干舌涸，里急，少腹坚，小便癃，腰吕痛，阴头寒，精气清冷，梦交失精，魂魄飞堕，飧泄溏泄，食谷不消，肠鸣幽幽，胪腹都满，善盗汗，虚烦不得眠，马刀挟瘿，此皆痹血成劳所致也。盖风并卫居，而为寒栗鼓颔，及善行数变，正风气摧拉之本性也。固称必动脾土之湿化，与痹卫气之外卫，而无脾土卫气之标证者，亦所谓在天成气，气惟郁化，亦所谓先为是动，未所生也。设不亟正治，或早加禁截，则在天之风气，转而成在地之木行，乘克土脏，及后为所生病矣。如木乘土脏，则黄胆肠 ，肌肉消瘦，饮食不能为肌肤，体重烦冤，肠鸣腹支满，身愤、舌难言，口吐沫；甚则三焦无所御，四维断绝，肢体 羸，独足肿大，此皆木乘土藏所致也。如后所生，则痹气成劳，内闭九窍，外壅肌肉，卫气散懈，少气不足言，皮聚毛落，血菀于上；阴不胜其阳，则脉流薄疾，并，乃狂；阳不胜其阴，则五脏气争，九窍不通，甚则目盲不可以视，耳闭不可以听，溃溃乎若坏都，汨汨乎不可止，此皆痹气成劳所致也。  

盖或兼得之以沐浴，水气舍于皮肤之内，与卫气并居者湿化也；设湿化不攘，则一身尽疼，饮发中满，头汗出，首如裹，身黄背强，欲得被覆向火；甚则肌肉萎，行善螈，四肢不举，历节黄汗，腹满食减，溏泄肠鸣，反下甚；设更早加禁截，则湿化转而成土，乘侮水藏矣；当病腹痛，清厥，意不乐，体重烦冤，胸中不利，阴痿不用，腰 痛，少腹痛，心下痞痛，动转不便，时害于食、足胫寒而逆，此皆湿化乘胜所致也。盖或兼遇夏气凄沧之水寒，藏于腠理皮肤之中者寒化也。设寒化不折，则水失体用而心气抑，心下悸，寝汗憎风，甚则奔气咳喘，水饮支饮，眼下浮起如蚕蛊，胫肿腹大若蛊状；设更早加禁截，则寒化转而成水，乘传火脏矣；当病身热躁悸，骨肉不相着，足痿不收持，濡泄血溢，阴厥奔豚，上下中寒，语心痛，热中瞀闷，渴而妄冒，此皆寒化乘胜所致也。如或暑藏营舍，舍属足太阳经脉之界分，兼见头重腰痛，寒从背起，先寒后热， 然，热止汗难已之经化证者，不亟正治，或早加禁截，必注之经而溜之府，当病冲头痛，挟脊痛，目似脱，项似拔，腰似折，髀不可以屈， 如结， 如裂，尻吕脚皆痛，小指不用，甚则癫狂，头KT 项强痛，目黄泪出，鼽衄癃闭，戴眼直视而遗溺；如或暑藏营舍，舍属足阳明经脉之界分兼见洒淅寒，寒甚，久乃热，热去，汗出时，喜见日月光。得火气乃快然之经化证者，不亟正治，或早加禁截，必注之经而溜之府，当病颜黑，善呻数欠，恶人与火，闻木声则惕然而惊；心欲动，独闭户塞牖而处，甚则欲上高而歌，弃衣而走，贲响腹胀，狂乱温淫，汗出鼽衄，口 唇胗，颈肿喉痹，大腹水肿，膝膑间肿痛，循膺乳气街，股伏兔， 外廉足跗上皆痛；中指不用，胃中热，则消谷，身以前皆热，胃中寒则胀满，身以前皆寒，有不得隐曲，女子不月，其传风消而息贲；如或暑藏营舍，舍属足少阳经脉之界分，兼见身体解 ，寒不甚，热不甚，恶见人，心惕惕。热久汗出甚之经化证者，不亟正治，或早加禁截，必注之经而溜之府，当病口苦，善太息，心痛胁痛，不可转侧，面有微尘，体无膏泽，足外热，小指次指不用，甚则头颔痛，目锐 痛，缺盆中肿痛，胸胁肋髀膝外外踝，胫绝骨前诸节痛，时寒热，马力挟瘿，狐惑，智失而黄出；如或暑藏营舍，舍属足太阴经脉之界分，兼见意不悦，好太息，不嗜食，多寒热，汗出多，病至则喜呕，呕已乃衰之经化证者，不亟正治，或早加禁截，必注之经而溜之藏，当病舌本强，胃脘痛，腹胀，善噫而呕甚，得后与气乃快然如衰，身体重，大指不用，甚则舌本痛，体难动摇，食不下，烦心，心下急痛，溏瘕，飧泄，水闭黄胆，不能卧而强立，或怠惰嗜卧，股膝内肿，厥，四肢痿易而不收；如或暑藏营舍，舍属足少阴经脉之界分，兼见呕吐甚，多寒热，热多寒少，欲闭户自处。其病难已之经化证者，不亟正治，或早加禁截，必注之经而溜之藏，当病嗌痛颔肿，不可以顾，肩似拔， 似折，甚则耳聋，目黄，两颊间肿，颈颔肩肘臂外后廉皆痛，小腹急痛，泄如下重，足胫寒逆而骨痿；如或暑藏营舍，舍属足厥阴经脉之界分，兼见腰痛，少腹满，小便数，如癃状，气不足，意恐惧，腹中悒悒然之经化证者，不亟正治，或早加禁截，必注之经而溜之藏，当病腰胁痛，不可俯仰，丈夫 疝，妇人少腹肿，甚则嗌干，面尘脱色，胸满呕逆，飧泄狐疝，四肢满闭，淋溲便难而转筋；如或暑藏营舍，舍属肺募之界分，兼见心寒，寒甚热，热间善惊，如有所见之藏化证者，不亟正治，或早加禁截，邪干肺脏矣，当病发咳上气，甚则大骨枯槁，大肉陷下，胸中气满，喘息不便，其气动形，期六月死；如或暑藏营舍，舍属心募之界分，兼见烦心，甚欲得饮清水，反寒少热不甚之藏化证者，不亟正治，或早加禁截，邪干心脏矣，当病筋脉相引而急，甚则大骨枯槁，大肉陷下，胸中气满，腹内痛，心中不便，肩项身热，破 脱肉，目匡陷，真藏见，目不见人立死，其见人者，至其所不胜之时则死；如或暑藏营舍，舍属脾募之界分，兼见寒甚，腹中痛，热则肠鸣，鸣已汗出之藏化证者，不亟正治，或早加禁截，邪干脾脏矣，当病发瘅，腹中热，烦心，出黄，甚则大骨枯槁，大肉陷下，胸中气满，喘息不便，内痛引肩项，身热，脱肉破 ，真藏见，十日之内死；如或暑藏营舍，舍属肝募之界分，兼见色苍苍然，善太息，其状若死之藏化证者，不亟正治，或早加禁截，邪干肝藏矣，当病胁痛，出食，甚则大骨枯槁，大肉陷下，胸中气满，喘息不便，内痛引肩项，期一月死；如或暑藏营舍，舍属肾募之界分，兼见洒洒然，腰脊痛，宛转，大便难，目 然，手足寒之藏化证者，不亟正治，或早加禁截，邪干肾脏矣，当病少腹冤热而痛，出白，甚则大骨枯槁，大肉陷下，肩髓内消，动作益衰，真藏未见，期一岁死，见其真藏，乃与之期日；如或暑藏营舍，舍属胃府之界分，兼见善饥，不能食，食则腹支满之府化证者，不亟正治，或早加禁截，邪入胃府矣，当病留饮，吐沫，关格，蛔结，天癸竭，精气衰少，甚则羸瘦短气，胃络脉绝，阳络伤则吐血，阴络伤则便血，见血即死；如或暑藏营舍，次复风寒两袭，而作先热后寒之温疟者，不亟正治，或早加禁截，多致痹气血而成风痹，以次乘传，所谓痹伤形，移皆有次也，或致风郁成黄。  

或致邪逆胸腹而成蛊也。更有一种，冬中寒风藏于骨髓，次遇大暑邪气与汗皆出，证见骨髓消，肌肉烁，亦先热后寒，同名温疟者，不亟正治或早加禁截，多致形藏损，至皮聚而毛落，至骨痿不能起于床者死；或骨痿不能起于床，至皮聚而毛落者死，所谓至从下上，损从上下也。如或暑藏营舍，次遇夏气凄沧之水寒，更中秋气降肃之风化，而作先寒后热之寒疟者，不亟正治，或早加禁截，亦致痹气血而成痛痹；或致水闭成疸；或致水饮溢出肌肤肠胃之外而成肿也。如或阴气先绝，阳气独发，证见少气烦冤，手足热而欲呕，而作但热不寒之瘅疟者，不亟正治，或早加禁截，多致身体灼热，目盲狂走；或致热气所过则为痈脓；或致胃疽肠腐，其人死身色赤，腋下温，心下热也。更有一种，肺素有热，厥逆上冲，中气实而不泄，因有所用力，腠理开，风寒舍于皮肤之肉，分肉之间而发，证见肌肉消烁，亦但热不寒，同名瘅疟者，不亟正治，或早加禁截，多致喘咳血溢，毛发焦折，或致肺痿肺痈，吐涎沫及脓血也。  

如或暑藏营舍，风并冲居，独表气微虚，不能挈阴自下而上，而作但寒不热之牝疟者，不亟正治，或早加禁截，多致阴阳离决，血菀于上；或致重阴则癫，脱阳见鬼，其人死身色青，胫先寒，唇先黑也；如或春病者恶风，夏病者多汗，冬病者寒不甚，不亟正治，或早加禁截，其变生形证，此则因时之序，以显经藏之化；或已兼经藏之化，此又因经藏界分，转生变承矣。至于间日发，或间数日发者，不亟正治，或早加禁截，其变生形证，以其舍深，横连募原，内薄六腑，则易干脏腑，多致病死不治也。然则夏令暑热之气，为致病之本因，人身营气之舍，为奉本之标见。秋气降肃之风，沐浴之水，凄沧之寒，为成病之宗乘。若卫气三阳，此则作病之关机。经藏界分，此又营舍之畛畦也。故寒热间作，及兼经藏之化曰常，注经溜府，及见乘胜之证曰变。是以一岁之中，长幼之病多相似者，以暑为时序对待所必有之气故尔。乃若五运六气，亦作 疟，宜应别论。以五岁六期，始一再见，为流行相袭加临之化故尔。如岁火太过，炎暑流行民病疟，其兼证喘咳少气，血溢血泄，耳聋嗌燥，中热，肩背热；如岁木不及，复则炎暑流火，民病寒热，其兼证痱疹痈痤；如赫曦之纪，炎暑施化，民病KT 疟，其兼证疮疡血流，狂妄目赤；如阳明司天，燥气下临，暴热乃至，民病寒热，其兼证心痛。如少阴司天，热气下临，大暑流行，民病寒热，其兼证，喘呕嚏鼽，吐衄鼻窒。如阳明之政，炎暑大行，民病寒热，其兼证咳逆嗌塞，振栗癃 ；三之气，燥热交合，民病寒热，其兼证喘咳气上；四之气，寒雨降，民病疟寒之疾，其兼证骨痿血便，暴仆振栗，谵妄少气、嗌干引饮，及为心痛，痈肿疮疡。如少阳之政，炎火乃流，民病寒热疟，其兼证，聋，瞑，色变。如太阴之政，四之气，溽暑蒸化民病疟，其兼证，腠理热、血暴溢、心腹胪满而热，甚则 肿。如少阴之政，三之气，大火行，民病寒热更作，其兼证，咳喘，目赤，气厥，心痛；四之气，溽暑至，民病寒热，其兼证，嗌干，黄瘅，鼽衄、饮发。如火郁之发，大暑至，民病温疟，其兼证，螈 、骨痛、四肢 愤，疡痱，呕逆，腹暴痛，血溢流注，目赤，心热，甚则瞀闷懊 ，温汗濡玄府，善暴死也。如厥阴在泉，风淫所胜，民病洒淅振寒，其兼证，欠呻，两胁里急，心腹支满，膈咽不通，食则呕逆，腹胀，善噫，得后气乃快然，身体皆重。如少阴在泉，热胜则焰，民病寒热如疟，其兼证，皮肤痛，目瞑，齿痛，肿，肠鸣，气上，喘，不能久立，少腹中痛而腹大。如少阴司天，热淫所胜，民病寒热，其兼证，咳，喘，气中唾血，鼽衄，溺色变，甚则疮、疡、 肿，肩背、臂 、缺盆中痛，肺胀满膨膨而喘咳。如少阳司天，火淫所胜，民病头痛，发热恶寒而成疟，其兼证，皮肤热痛，色变黄赤，咳唾血溢，热中，仰息，传而为水，身面跗肿。如阳明司天，燥淫所胜，寒清于中，感而成疟，其兼证，左股胁痛，咳而腹鸣，注泄，骛溏，甚则心暴痛，不可反侧，嗌干，面尘。如太阳之胜，凝溧且至，民病疟，其兼证，寒厥入胃，内生心痛，阴中乃疡，隐曲不利，筋肉拘苛，血脉凝泣，目如脱，寒入下焦，传为濡泻。如少阴之复，燠热内作，民病寒热，其兼证，振栗、 妄，寒已而热，肤痛，暴喑，少气，骨痿，膈肠不便，外作浮肿。如少阳之复，大热将至，民病疟，其兼证，鼓栗寒极，寒极乃热，血溢，血泄，少气，脉萎，嗌络焦枯，渴饮水浆，上为口糜，下为跗肿，赤黄色变，小便数而欠也。顾营运之相袭，及主客之加临，亦莫不以暑热为本因，营舍为剽见。但所显证形，皆属藏化，所谓病所胜之藏，承所不胜之气故也。制方施治，各有宜忌，高则抑之，下则举之，有余折之，不足补之，佐以所利，和以所宜，同则异之，异则从之，治寒以热，治热以寒，所以顺流行，安主客，而适寒温也。设不察时令，与流行主客之差别而概治之，甚至早加禁截，多令暴亡。所谓中运行者十全五，中天刑者无一生，行伤藏故也，可不慎欤。（颐）性生木鲁，不敢强作臆说，以资观听，谨从经论，详别因证之常变，衍疏成编，聊备 考。岂漫云着述乎！况未尽实多，千里比肩，端祈指驳。  

### 芷园素社疟疏方  

计录方三十八则，聊备因证之常，其变乘气运，先贤未经诠则，（颐）又何敢妄 ，或借此化而裁之。则海内诸方，多堪择用，诚神而明之，则存乎其人焉尔。至于拣选药石，从上古人，不唯审方域，辨气候，必蓄司岁孕生之物，以备一纪之需，恐失所精专，难以待从逆反佐，遂苦欲补泻也，但世苦绵力，七年之病，犹难三年之艾，况品物咸具者乎。是以雷公精 炮炙，以补不逮，设并弃置勿遵，更或良 不侔，直欲制挺而挞坚利，乌乎可！  

疟主方  

诸方分两，已从古方裁减，或三之二，或五之四。设更欲增损，须谅因证之微甚，以为去就。然方大病易除，方小病难已也。  

白虎青龙各半汤。  

茈胡（取银州者，去须及头，用银刀削去黄薄皮少许，粗布拭净，锉细，勿令犯火，七钱）升麻（不经雨 者，形色翠碧，削去皮，用黄精汁浸一宿，曝干，锉，蒸，再曝。三钱。）葛根（取洁白肥嫩者，用雪水，或秋露润透，切片阴干。九钱。）羌活（去头，细锉，以淫羊藿拌 三日，曝干，去藿。五钱。）防风（勿用叉头叉尾者，叉头令人发狂，叉尾发人痼疾，取肥大柔润，色黄通理者，锉细。五钱。）甘草（取黄中通理者，去头尾尖处各四五寸，仅取中节，切作寸许长，入磁器中，好酒浸蒸，从巳至午，取出曝干，锉细。七钱五分。）知母（槐砧上锉细，干木臼杵捣数千下，勿犯铁器。七钱。）石膏（取洁白如束针者，研极细，用甘草水飞三遍，澄清去水，晒干再研。三两。）桃仁（去皮，同白术、乌豆，置磁器中，煮三伏时，取出，劈开心黄如金色为度，曝干，捣红花（粟米泔浸片刻，取出，用布袋绞去黄汁，青蒿拌覆一宿，晒干，三钱五分。）猪苓（铜刀削去黑皮，切作薄片，用东流水浸一宿，取出锉细，以升麻叶对拌，蒸一日，去鲮鲤甲（取近尾甲，好酒浸一日，择高洁地上，掘一土穴，用炭火烧赤，置甲于穴内，以净瓦覆之，瓦上实土，勿令气泄，俟冷取出，研碎，另掘一土穴，埋甲过宿，次早取用。  

五钱五分。）粳米（一合，淘净。）上十三味，以水三升五合，先煮粳米减半升，去粳米同诸药，煮取升半，去滓，分三服。  

露置星月下高洁处，横刀其上，寅卯时，取初服再煮数沸。俟病者睡熟，推醒服，服毕，莫共人语，覆盖，取微似汗。二服，未发前半时许服，服毕，温覆，勿使寒栗大作，热亦渐减。  

三服。发后半时许服，服毕，再半时许。方 热粥饮盏许，以充营卫。勿食他物，损伤药力也。  

转方  

（主方同疟）竹螵蛸汤竹叶（取向东枝叶，摘去虫蚀，及有虫卵秽迹者，东流水洗净。二两。）海螵蛸（取洁白轻脆、重重有纹如通草者，用血卤作水浸之，并煮一伏时，取出，掘一土穴常山（连根苗收采者良，临用时，去苗，以甘草锉碎，用东流水润湿、同拌蒸半炷香，勿令气泄，俟冷去甘草，曝干，再用好酒润一宿，取出曝干熬捣。七钱。）秫米（三百粒，淘洗。）石膏（三两，修事同疟主方。）上五味，以水三升，置铜器中，浸露星月下高净处，横刀其上，黎明取药。于病者卧榻之侧，缓火煎取升半，分温三服。清旦一服，未发前食顷一服，临发一服。三服讫，静室中温覆卧，当一日勿澡洗，并用药汁涂手足心，及心胸头面，滓亦置枕伴，令闻药臭。过时不发，乃澡洗进食。  

太阳二方  

桂枝茈胡各半汤桂枝（去皮，勿令犯火。三钱。）芍药（去黄赤皮一层，用蜜水拌蒸三次，曝三次，焙干，锉碎。五钱。）大枣（取肥大多液者四枚，连核劈开。）生姜（切片，七钱。）茈胡（九钱。修事同疟主方。）黄芩（取中腐心黑者佳，用腊水，或梅水浸一宿，取出，蒸半炷香，曝干锉用。七钱。）半夏（每一两，用白芥子末七钱，酽醋四两，搅浊数千下，将半夏投中洗五七遍，再用水漂三遍，曝干锉碎。七钱。）人参（熟参，于饭上蒸透，锉碎；生参，去芦，水浸过宿，饭上蒸三次，曝三次，锉碎。  

五甘草（去头尾尖处各三寸，切作五寸长，好酒浸一宿，柳火上缓缓炙，表里皆燥为度，锉碎。六钱。）上九味，以水三升五合，煮取升半，分温三服。未发、已发、发后各一服。服法、禁忌法，同疟主方。  

大青龙汤麻黄（取色青黄，中心空赤者，去节锉碎。七钱。）桂枝（去皮。三钱五分。）甘草（修事同桂枝茈胡各半汤。五钱。）杏仁（汤润去皮尖，以乌豆白火石各等分，用东流水同煮，从巳至午，取出捣烂。三十五枚。）大枣（四枚劈。）石膏（修事同疟主方。一两五钱。）生姜（切。七钱。）上七味，以水三升五合，先煮麻黄减半升，去上沫，纳诸药，煮取一升，去滓。未发前，温服五合，温覆取微似汗，得汗停后服。  

阳明三方  

桂枝一白虎二汤桂枝（去皮。三钱五分。）芍药（修事同桂枝茈胡各半汤。六钱。）生姜（切。七钱。）大枣（四枚。劈。）粳米（一合。淘洗。）甘草（修事同桂枝茈胡各半汤。七钱五分。）石膏（修事同疟主方。二两五钱。）知母（修事同疟主方。七钱五分。）上八味，以水三升五合，先煮粳米减半升，去粳米，纳诸药，煮取升二合。分温二服，未发  

鳖甲煎丸  

鳖甲（取绿色九肋者，东流水洗去甲外黑皮、甲里皮膜，柳火上缓缓炙令黄色。三两。）乌扇（即射干。用米泔浸一宿，取出，以 竹叶同东流水煮之，从午至亥，待冷去叶，曝干。七钱五分。）黄芩（修事同桂枝茈胡各半汤。七钱五分。）茈胡（修事同疟主方。一两五钱。）鼠妇（柳火上置一新瓦，熬令黄色。七钱五分。）干姜（市肆者非曝干，即阴干，其力微，其气浊，不堪入药。其法，用东流水淹三日去皮，置流水中漂六日，更刮去皮，然后曝干、置瓷缸中酿三日乃成，其气清，其力胜，为效弥芍药（刮去皮一层，先用蜜水润透，再用好酒润，蒸曝三次。一两二钱五分。）大黄（取文如水纹斑而紧重者，锉片蒸之，从巳至未，曝干，又洒腊水蒸之，从未至亥，凡七遍，曝干，却洒淡蜜水，再蒸一伏时，形如乌膏样，乃曝干入药。一两二钱五分。）桂枝（去皮。七钱五分。）葶苈（同糯米合置燠上，焙令米熟，去米捣碎。三钱五分。）石苇（去黄毛极净，否则射入肺，令作咳逆难疗也。七钱五分。）浓朴（取紫赤辛烈者，刮去黄褐粗皮，每一两，用生姜自然汁五钱，涂炙令尽。七钱五分。）牡丹（铜刀去心，好酒拌蒸，从巳至未，曝干。一两二钱五分。）瞿麦（只用萼壳，勿用茎叶，设同用，令人气噎，及小便不禁也。修事，用苦竹沥浸一伏时，取出曝干。五钱。）紫威（好酒润曝三次。七钱五分。）半夏（用白芥子末入酽醋中，频搅令匀，投半夏洗去涎再以水漂暴干。三钱五分。）人参（饭上蒸熟。三钱五分。）虫（柳火上置瓦，熬令黄色。一两二钱五分。）阿胶（先以猪脂浸一宿，取出，柳木火上炙燥，研细。七钱五分。）蜂窠（用鸦豆同拌蒸之，从巳至未，取出，焙干研细。一两。）赤硝（即硝石，言赤桂者谬矣。用东流水煎三炷香，倾瓷盆中，俟凝结盆底，取用三两。）蜣螂（蒸一炷香，焙干，去头足，再于柳木火上，隔瓦炙黄色，一两五钱。）桃仁（汤润去皮，同乌豆，白火石，煮令中心黄金色为度，曝干。五钱。）上二十三味，除鳖甲，及另研末外者，诸药共作细末，取锻灶下灰一斗，清酒一斛五斗，浸灰于酒内，候酒尽一半，即用细布绞去灰，着鳖甲于中，煮令泛烂如胶，再绞取汁，纳诸药，煎为丸，如桐子大，空心服七丸，日三丸，渐增至二十一丸调胃承气汤大黄（去皮，清酒洗润一宿，曝干。二两。）甘草（去头尾尖处，切作五寸长，少用酒润，柳火上炙令黄色，锉碎。一两。）芒硝（东流水煎数百沸，泌去脚，倾盆中，俟凝结盆底取用。四两。）上三味，以水二升，煮取大黄甘草八合，去滓，纳芒硝，更上火微煮令沸，少少温服之。  

少阳一方  

小茈胡汤茈胡（去头芦，削去黄薄皮少许，拭净锉碎。一两五钱。）黄芩（取中空者，用东流水润透，蒸半炷香，曝干锉碎，七钱。）人参（饭上蒸熟。三钱。）甘草（去头尾，酒润，炙令黄色，锉碎。五钱。）生姜（切片。五钱。）半夏（一合，用白芥子末半合，酽醋二合，搅数百下，投半夏于中，洗五七遍，再用水漂，曝干，锉碎。）大枣（三枚。劈。）上七味，以水三升，煮取二升，去滓，再煎取升半，分温三服，未发、已发、发后，各一服。  

太阴二方  

小建中汤桂枝（去皮。六钱。）甘草（去头尾，酒润，炙黄锉碎。四钱。）大枣（四枚，劈。）芍药（削去皮一层，蜜水润透，蒸曝三次，锉碎。一两二钱。）生姜（切。六钱。）胶饴（二合。）上六味，以水三升，煮取一升，去滓，内胶饴，更上微火消解，分温二服。未发、将发，各一服。呕家、酒家不宜服。酒、呕家，不喜甘故也。当去胶饴，仅用桂枝汤主之。  

桂枝倍芍药加大黄汤桂枝（去皮。六钱。）芍药（削去皮一层，蜜水润蒸三次，曝三次，锉碎。一两二钱。）大黄（清酒洗。七钱。）生姜（切。六钱。）甘草（去头尾，酒润，炙黄色。四钱。）大枣（四枚，劈。）上六味，以水三升，煮取升二合，去滓，分温两服，未发、临发，各一服。  

少阴一方  

茈胡加细辛汤茈胡（去头芦，削去黄薄皮少许，拭净，锉碎。一两。）黄芩（取中空者，用流水润透，蒸半炷香，曝干锉碎。七钱。）人参（饭上蒸熟。三钱。）甘草（去头尾，酒润，炙令黄色，锉碎。四钱。）生姜（切。六钱。）半夏（一合，用白芥子末半合、酽醋二合搅浊匀，投半夏洗数次，再以水漂，曝干锉碎。）大枣（劈。四枚。）细辛（取北地，一根只一叶，茎柔根细，端直而长，色紫味辛，嚼之习习如椒者，始真。  

修事，拣去双叶者，切去头上子，以瓜水浸一宿，曝干锉碎。三钱。）上八味，以水三升，煮取二升，去滓，内细辛，再煎取升半，去滓，分温三服。未发、已发、发后，各一服。  

厥阴二方  

四物加苦楝附子柏皮汤当归（去芦头，好酒浸一宿，曝干。七钱。）芍药（去粗皮一层，蜜水润，蒸曝三次。六钱。）干地黄（用砂仁拌蒸一伏时。七钱。）芎 （东流水润透，锉片，拌青蒿蒸一炷香，曝干。六钱。）苦楝子（柳木火上，置瓦焙干，再用好酒拌蒸令透，待皮软，去皮核，取肉，水煮一伏时，曝干。六钱。）附子（取重一两六七钱者，用生熟汤浸半日，勿令气泄，取出，以白灰KT 之，数易令干，外裹大麦面，干柳木灰中炮令皮拆，待冷去面，去皮破开。三钱。）黄柏（取浓寸许者，去粗皮，每两用蜜三钱，和水涂炙令尽，色黄为度。七钱。）上七味，以水三升，缓火煮取二升，去滓，再用缓火煎至升半，分温三服。未发、已发、发后，各一服。  

乌梅丸  

乌梅（八十枚，用苦酒浸一宿，去核，置甑内，藏三升米中，蒸至米熟，取出捣如泥。）细辛（取北地一根只一叶，端直极辛者，瓜水浸半日，曝干。一两二钱。）干姜（取如法修事白干姜。一两。）当归（去芦头，用全身，少去尾，酒浸一宿，曝干锉碎。一两。）黄连（去芦及毛，用浆水浸二伏时，取出，于柳火上焙干锉碎。三两二钱。）附子（一两二钱。修事同上方。）蜀椒（无花作实者曰蜀椒，有花作实者曰花椒。花椒形小而赤，蜀椒形大而紫。修事，去梗，及椒瞳闭口者。闭口者有毒，误服令人卒中难治也。先用好酒润蒸，从巳至午，蒸时密固，勿使气泄，蒸足，待无气，取出入瓷瓶中，勿伤风也，逐封固瓶口，于柳木灰火中，缓焙干，俟冷取出。一两。）桂枝（去皮。一两二钱。）人参（饭上蒸熟。一两二钱。）黄柏（去粗皮，用生蜜水浸半日，取出曝，再用蜜涂炙。每一两，用蜜五钱，炙尽为度，锉碎。一两二钱。）上十味，异捣节各治之，然后和匀，以乌梅膏和药令相得，再入炼蜜少许，内臼中，杵千余下，圆如梧桐子大，饮汤服十圆，日三服，渐加至二十圆，禁生冷滑物，臭食等。  

肺疟二方  

桂枝黄 白薇款冬花散桂枝（去皮。三钱。）黄 （去头上皱皮，蜜水润透，蒸半炷香，取出，炙燥，槐砧上锉碎。五钱。）白薇（取山东所产者，柔黄而香，用糯米泔浸一宿，取出曝干，槐砧上锉碎蒸之，从巳至申。五钱。）款冬花（取微见花者良。如已芬芳，则无气力， 去向里裹花蕊壳，并向里实如栗零壳，及芍药（削去皮一层，蜜水润蒸三次，曝三次，锉碎。六钱。）石膏（研细，甘草水飞，澄，曝。五钱。）知母（槐砧上锉碎，干木臼中捣烂。五钱。）上七味为粗末，每服五七钱，水煎服。  

秫米常山甘草汤秫米（二百二十粒，淘洗净。）常山（临用去苗，以甘草锉碎，用东流水拌润，蒸半炷香，俟冷，去甘草曝干，再用好酒润一宿，取出曝干熬捣。一两五钱。）甘草（去头尾，好酒浸蒸，从巳至午，曝干，锉碎。三钱。）上三味，以水三升，煮取升半，去滓，分温三服。发时令三服尽。  

心疟二方  

桂枝黄芩汤桂枝（去皮。三钱。）石膏（研细，水飞，澄，曝。五钱。）甘草（去头尾，酒润，炙黄，锉。四钱五分。）茈胡（去头芦，削去黄薄皮少许，锉。一两二钱。）人参（去芦，饭上蒸曝三次，锉碎。四钱五分。）半夏（用白芥子末，入酽醋中搅匀，投半夏洗三五遍，漂过，曝干锉碎。四钱。）黄芩（取腐肠者，东流水浸透，蒸半炷香，曝干，锉碎。四钱五分。）知母（槐砧上锉碎，干木臼中杵烂。五钱。）上八味，为粗末，每服五七钱。水煎服，未发、将发、发后，各一服。  

栀子香豉淡竹叶汤栀子（去壳取仁，用甘草水浸一宿，取出焙干，捣筛为末。十三枚。）香豉（如法修事者小半合。其法用大黑豆三斗，六月内，淘净，沥干，蒸熟，取出摊席上，待微温，以青蒿覆之。每三日一看，待黄衣上遍，即取曝干，筛净。更用东流水拌润，干湿得所，以汁出指间为度，安瓮中，筑实，上以桑叶盖之，浓三四寸，密封以泥，日中曝七日，取出摊曝一时许。又用秋粳拌入豆内，复安瓮中，曝七日，取出，摊曝一时许，复安瓮中，曝七日，如此七遍，取出蒸之，摊令气歇，复收极净瓷瓮中，筑极实，密封瓮口，一月后即成矣。）淡竹叶（粟米泔洗三遍，切碎。半斤。）甘草（去头尾，蜜水润透，涂酒炙黄色，锉碎。四钱。）蜀漆（连根收采者佳，临用时去根，以甘草锉细，将东流水润透，拌入蜀漆内蒸之，勿使气漏，俟冷去甘草，取蜀漆锉碎，又拌甘草水，干湿得所，蒸之，俟冷曝干。一两。）常山（临用去苗，同甘草末，水润拌蒸，俟冷去甘草，取常山锉碎，再用好酒拌润一宿，取鳖甲（取九斤者三两，洗去甲外黑皮，甲里皮肉，置 中，用酽醋煮干，取出，炙燥锉碎。一两三钱。）石膏（研细，甘草水飞澄曝，再研。二两。）乌梅（十枚。汤润去核，入米中蒸烂，焙干。）上九味，以水三升五合，煮取升半，去滓，分温三服，未发前，令三服尽。  

脾疟二方  

小建中汤（方见太阴）甘草知母鳖甲圆甘草（去头尾，好酒浸蒸，从巳至午，取出曝干。五钱。）知母（槐砧上锉碎，入干木臼内捣烂。一两。）鳖甲（取九斤者，洗去皮肉，酽醋煮透，炙黄色。一两。）常山（临用去苗，用甘草末，同水拌蒸，取出，好酒润一宿。三两。）上四味末之，炼蜜和丸梧子大，每服十粒，好酒下，未发、临发、正发，各一服。  

肝疟二方  

通脉四逆汤甘草（去头尾，酒润，炙黄色。七钱。）干姜（取如法修事白干姜，切。一两。）葱白（五茎。）细辛（取真北地者，瓜水浸一宿，曝干锉碎。七钱。）上四味，以水三升，煮取一升，去滓，分温再服，其状若死兼下利脉绝者，加附子五钱，生用。  

乌梅白薇细辛圆乌梅（汤润去核，纳米中蒸之，米熟为度，取出曝干。一两。）蜀漆（临用去根，同甘草末拌匀，水润蒸之，俟冷去甘草，取蜀漆锉碎，又拌甘草水，再蒸半炷香，曝干。一两。）鳖甲（取九斤者五枚，洗去皮肉，入酽醋煎干，取出炙燥捣粉。二两。）白薇（糯米泔浸一宿，取出曝干，槐砧上锉细蒸之，从申至巳，曝干。一两。）女萎（竹刀刮去皮节，及须，蜜水浸一宿，取出，蒸一炷香，焙干。一两一钱。）知母（锉碎，干木臼内杵捣。一两二钱。）苦参（糯米浓泔浸一宿，其腥秽自浮于水上，重重淘过，即蒸之，从巳至申，曝干锉碎。  

一两。）常山（临用取苗，同甘草末水润蒸之，俟冷去甘草，取常山锉细，再拌酒蒸之，曝干。  

一两。）石膏（取洁白如束针者，入砂 内，埋柳木火中，煨令红色，取研极细，用甘草水飞过，澄清去水曝干。二两。）甘草（去头尾，入瓷器中，用好酒浸蒸，从巳至申，取出曝干。五钱。）细辛（取北地端直极辛者，用瓜水浸一宿，曝干。八钱。）香豉（如法修事者。一合。）上十二味，为极细末，炼蜜丸如梧子大，酒服十圆，日再，渐增至二十圆，饮服亦得。  

肾疟二方  

桂枝加当归芍药汤桂枝（去皮。六钱。）芍药（去皮，蜜水蒸曝三次。一两。）甘草（去头尾，酒润炙。四钱。）生姜（切。六钱。）大枣（四枚。劈。）当归（去芦头，及尾少许，酒浸一宿，曝干锉。一两。）上六味，以水三升，煮取升半，去滓，分温三服，未发、将发、发后，各一服。  

葱白香豉汤葱白（洗净。一握。）香豉（如法修事者。四合。）竹叶（取东畔枝叶，拣去虫蚀，及有虫卵秽迹者。东流水洗净，切。半升。）乌梅（十枚，汤润去核，藏米中蒸烂。）常山（临用去苗，同甘草末，水润拌蒸，俟冷取出，去甘草锉碎，酒润一宿，熬捣。一两五钱。）上五味，以水三升，煮取二升，去滓，分温三服。未发前，令三服尽。  

胃疟二方  

桂枝二白虎一加芍药黄芩牡桂汤桂枝（去皮。三钱。）芍药（去皮，蜜水蒸曝三次，锉碎。六钱。）生姜（切。三片。）甘草（去头尾，酒浸蒸，炙令黄色。四钱。）大枣（三枚。劈。）粳米（半合。淘净。）石膏（研细，甘草水飞过澄曝。一两五钱。）知母（槐砧上锉碎，干木臼中杵捣。五钱。）黄芩（取腐肠者，东流水润透，蒸之曝干。六钱。）牡桂（取浓寸许，色紫赤，味辛甜者，去内外粗皮一层，锉碎，勿令见火。三钱。）上十味，以水四升，煮取升半，去滓，分温三服，未发、将发、发后，各一服。  

藜芦丸藜芦（去头，用糯泔汁煮之，从巳至未，熬黄色。一两。）皂荚（新汲水浸一宿，铜刀削去皮，每二两用乳酥一两，反复炙令黄色，捶去子弦。一两。）牛膝（去芦，用黄精汁浸一宿，焙干。一两。）常山（临用去苗，同甘草末，水拌蒸之，俟冷取出锉碎，再以好酒润一宿，捣烂曝干。  

一两。）巴豆（去壳，敲碎，每一两，用麻油并酒各七合，煮干研膏。四钱。）上五味末之，炼蜜丸如小豆大，旦服一圆，正发一圆，一日勿饱食，以瘥为度。  

温疟二方  

桂枝二麻黄一汤桂枝（去皮。四钱。）芍药（削去皮，蜜水蒸曝三次，锉。四钱。）生姜（切。四钱。）甘草（去头尾，酒润，炙黄，锉。三钱五分。）大枣（二枚。劈。）杏仁（汤润去皮，用乌豆、白火石等分，同东流水煮，从巳至午，捣烂。九枚。）麻黄（去节。三钱。）上七味，以水三升，先煮麻黄减半升，去上沫，内诸药，煮取一升，去滓，分温二服，温覆取微似汗，未发前令二服尽。  

款冬白薇茹 丸款冬花（去向里裹花蕊壳，及向里实如栗零壳，并枝叶。用甘草水浸一宿，再取款冬叶相伴，蒸一夜，曝干。一两五钱。）白薇（糯米泔浸一宿，取出，槐砧上锉细蒸之，从申至巳，曝干。一两一钱。）百合（用怀生地黄汁、拌润透，蒸半炷香，取出曝干。六钱。）知母（槐砧上锉碎，干木臼杵捣。六钱。）地骨皮（东流水洗去土，捶去心，用甘草汤浸一宿，焙干。一两。）桃仁（汤润去皮，用白术、乌豆，同东流水煮至中心黄金色为度，取出捣。八十一枚。）玄参（入甑内，用蒲草重重相隔，蒸两伏时，曝干，再拌兔丝子末，蒸三炷香，去菟丝子，曝干，入木臼内杵捣。六钱。）沙参（真者多出辽地，形似人参，又似防风，修长黄白，体实有心，心黄而肉白也。同紫菀拌蒸一炷香，去紫菀，曝干，锉碎。七钱。）肉苁蓉（酒浸一宿，至明，以棕刷去砂土浮甲，破中心，去白膜如竹丝草样者。入甑蒸之，从午至酉，取出，再用乳酥炙透。六钱。）鳖甲（取九斤者，洗去皮肉，酽醋煮透，柳木火上炙黄脆。一两。）蜀漆（临用去根，同甘草末，水润拌蒸，去甘草，曝干锉碎，再拌甘草水蒸之。六钱。）人参（饭上蒸曝三次。五钱。）香豉（一合。取如法修事者。）乌梅（一合。润去核，藏米中蒸烂。）银州茈胡（去头芦，削去黄薄皮少许。一两。）升麻（削去粗皮，黄精汁浸一宿，曝干，锉蒸。一两。）牡桂（去表里皮，取心。五钱。）常山（临用时去苗，同甘草末，水润拌蒸，去甘草，锉碎，再用酒润一宿。一两。）前胡（削去苍黑皮，及芦头，细锉，以甜竹沥，浸令润，曝干。一两。）海螵蛸（用血卤煮一伏时，取出，择高洁地上，掘一土穴，用炭火烧通红，少停，置螵蛸于穴中，上以瓦覆之，次早取出。一两七钱，拌雀卵十枚，曝干为度。）茹 （即茜根。勿用赤柳草根。但形相似而味酸涩。误服令作内障。修事，去薄皮少许，以极大 鱼去肠，内茹 于腹内，蒸至鱼熟，取出曝干，再换鱼。又如前蒸曝法，凡七遍。  

锉碎。一两七钱。）上二十一味，为末，炼蜜丸，如梧子大，空心煎细茶下三十丸，日三服。  

寒疟一方  

麻黄二桂枝一小青龙一汤麻黄（去节。五钱。）杏仁（润去皮，同白火石、乌豆，煮之，从巳至午，捣烂。二十七粒。）桂枝（去皮。三钱。）甘草（去头尾，酒润，炙黄色。三钱。）芍药（去粗皮，蜜水蒸曝三次。三钱。）生姜（切。三钱。）细辛（北地者，瓜水浸一宿，曝干。三钱七分。）半夏（小半合，用酽醋搅白芥子末投半夏洗令涎尽，再以水漂。）五味子（取北地极肥大者，以铜刀分作两片，用蜜浸蒸，从巳至申，更以浆水浸一宿，焙干。四十九粒。）干姜（三钱。取如法修制白干姜。）上十味，以水三升，先煮麻黄数沸，去上沫，纳诸药，煮取一升，去滓，分温二服，未发一服，温覆取微似汗，得汗，停后服。  

瘅疟三方  

女萎石膏汤知母（槐砧上锉碎，干木臼中杵烂。一两三钱。）石膏（研细，甘草水飞过澄曝。三两。绵裹。）甘草（去头尾，蜜润透，炙黄色。一两。）粳米（一合。淘净。）牡桂（去表里皮一层。一钱。）女萎（铜刀削去皮节及须，蜜水浸一宿，取出，蒸一炷香，焙干。二两七钱。）竹叶（采东畔枝叶，拣去虫蚀，及有虫卵秽迹者，东流水洗净。一升。）上七味，以水五升，煮至米烂，去滓，纳诸药，煮取二升，分温二服，温覆令微似汗，汗出者愈。  

葛根猪苓汤葛根（用雪水，或秋露，润透，阴干锉碎。一两。）猪苓（削去黑皮，切作薄片东流水浸一宿，取出锉片，用升麻叶拌蒸一日，去叶曝干，如无叶，升麻亦可用。五钱。）泽泻（锉碎，酒浸一宿，取出曝干。五钱。）茯苓（捣细，水飞去膜，澄清，曝。五钱。）滑石（取洁白者，以竹刀刮净，研如粉，每两用牡丹皮二两，同煮三炷香，去牡丹以东流水淘过，曝干。七钱。）石膏（ 赤研细，甘草水飞过澄晒，再研。一两。）阿胶（五钱。）地骨皮（东流水洗净，刷去土，捶去心，甘草水浸一宿，焙干。）栀子（去壳取仁，用甘草水浸一宿，取出曝干，捣筛为末。五钱。）上九味，以水四升，先煮八味，取升半，去滓，内阿胶烊消，分温二服。  

栀子栝蒌汤栀子（五钱。修治同上方。）栝蒌根（取大三围者，去皮捣烂，以水澄粉，曝干。七钱。）香豉（小半合。取如法修事者。）淡竹叶（东流水洗，切。小半升。）葛根（秋露润透，阴干锉碎。一两一钱。）猪苓（削去粗皮，切片，东流水浸一宿，取出，同升麻、麻黄等分，水润，拌蒸一炷香，勿令泄气，去升麻、麻黄曝干。九钱。）滑石（一两。修事如上方。）牡丹皮（铜刀削去骨，锉碎，同桃仁等分，酒润，蒸曝三次，去桃仁，七钱。）知母（槐砧上锉碎，干木臼中捣烂。五钱。）生姜（切。七钱。）上十味，以水三升五合，煮取升半，去滓，分温三服。  

牝疟二方  

蜀漆散蜀漆（临用去根，用甘草末，拌蒸一炷香，去甘草，柳火上炙燥，另作细粉。）云母（烧二日夜，研作细粉，埋深土过宿。）龙骨（香草汤洗两度，捣粉，绢袋盛之，另取云母粉，获袋外，蒸两炷香，取出，悬井面上过宿。）上三味，取净末各等分，未发前，水浆服方寸匕。  

牡蛎汤牡蛎（以盐水煮一伏时，再入火中 赤，研粉。一两五钱。）麻黄（去节。一两。）蜀漆（临用去根，汤浸一宿，同甘草末润蒸之，俟冷，去甘草，锉碎，再拌甘草水润过宿，曝干。八钱。如无蜀漆，以常山代之。）甘草（去头尾，酒浸蒸之，从巳至午，曝干，锉碎。五钱。）上四味，以水三升，先煮蜀漆麻黄减一升，去沫，纳诸药，煮取一升，先饮半升。得即吐，再饮之。  

冬病一方  

藿香正气散（此方四时咸宜）大腹皮（温汤洗净，曝干，用生姜汁拌，蒸一炷香，曝干。三两。）白芷（去皮，以黄精汁拌润，蒸一伏时，曝干。今市贾者，皆用锻石拌蒸，更拌锻石收藏，服之为害甚深。慎之慎之。三两。）茯苓（去皮为末，水飞去膜，澄曝。三两。）苏茎叶（东流水洗，曝干。三两。）真藿香（东流水洗，曝干。三两。）浓朴（取浓寸许，及色赤气烈者，去粗皮，每一两，用姜汁五钱，涂炙令尽。二两。）白术（米泔浸一宿，取出，拌山黄土，蒸曝七次。二两。）广橘皮（去白，锉细，以鲤鱼皮裹一宿，至明取用。二两。）桔梗（去头上尖硬处四五分，并两畔附枝，于槐砧上锉细，用生百合捣膏，同投水中，浸一伏时，滤出，缓火焙干。每桔梗一两，用百合六钱。二两。）半夏（用白芥子末，搅酽醋内令匀，投半夏洗三五次，再以水漂，曝干。二两。）上十味，捣作极细末，每服三钱，姜三片，枣一枚，煎汤服。日二服，未发一服，发后一服。  

春病一方  

茈朴汤茈胡（去头芦，及黄薄皮少许，锉碎。二钱。）独活（锉碎，以淫羊藿拌 二日，曝干去藿。二钱。）前胡（削去苍黑皮，及芦头，锉碎，以甜竹沥浸令润，曝干。二钱。）黄芩（取腐肠者，东流水润透，蒸半炷香，锉碎曝干。二钱。）茅山苍术（去芦，及须，糯米泔浸透，削去黑皮，再用米泔浸一宿，取出，曝干锉碎，同脂二钱。）浓朴（二钱。修事同上方。）广橘皮（二钱。修事同上方。）半夏曲（二钱。取如法修事者。其法用白芥子末，入酽醋内，搅令匀，投半夏洗三五遍，水漂过，曝干，末之，用生姜汁和匀，捏作饼，上下覆苍耳叶，如造曲法，俟黄衣上遍，曝干收用。）白茯苓（二钱。修事同上方。）藿香（二钱。洗。）甘草（一钱。修事同上方。）生姜（三钱。切。）上十二味，以水二升，煮取一升，五更一服，未发前一服。气弱人，加人参一钱、白术二钱。  

夏病二方  

白虎汤石膏（研碎，甘草水飞澄曝。四两。）甘草（去头尾，酒润，炙黄色，三钱。）知母（槐砧上锉碎，干木臼中捣烂。一两三钱。）粳米（一合。淘。）上四味，以水三升五合，先煮粳米减半升，去滓，纳诸药，煮取升半，去滓，分温三服。  

竹叶石膏汤竹叶（一把，采东畔枝叶。）石膏（三两。修事如上方。）半夏（半合，用白芥子末，搅入酽醋内令匀，投半夏洗三四次，水漂，曝干，锉碎。）甘草（三钱。修事如上方。）麦门冬（不必去心，杵烂。二两。）人参（饭上蒸曝三次。七钱。）粳米（一合。洗。）上七味，以水四升，煮取二升，去滓，内粳米，煮令米熟成汤，去米，分温三服。  

病久不愈四方  

鳖甲煎丸（方见阳明）蜀漆丸（方见牝疟）牛膝汤牛膝（取肥大长数尺者，去芦，锉碎，用黄精锉片，同拌，蒸一炷香，去黄精，曝干。  

四上一味，以水四升，煮取二升，分温二服，未发时一服，临发时一服，用好酒二升，煮取亦善。  

丁香酒丁香（勿令犯火，竹刀切片。一钱。）槟榔（头圆矮毗者为榔，形光紫纹者为槟，槟力小，榔力大也。凡使用槟，择稳正而坚，有锦纹者，以竹刀削去底，细切之，勿令经火。四钱。）乌梅（取肥大者，汤润去核，藏米中蒸熟。三枚。）常山（临用去苗锉片。三钱。甘草水润蒸一次，取出，再用人参三钱，拌匀，水润一宿，饭上蒸，饭熟为度，去人参曝干。）上四味，盛一绢囊内，用好酒两碗浸之，从巳至夜，露置星月下高洁地，横刀其上，临发日寅卯时，徐徐服；如无量人，作数次服完；如胃寒人，仅可重汤微温，但不宜热服，恐作呕逆也。服毕，温覆极暖，静室中卧，当一日勿澡洗。过时不发，方进糜粥，避风七日。  

设不瘥，再作服如前法。  

上录诸方，皆古人成案，各有深意存焉。盖人之病，或有证同而因异，或有因同而证异；或有因证似是而非；或有因证似非而是者。故所贵在尽察因证之常变，及探索古人所以立方之绳则，则我亦可以效法处方，矧有古方之可循者乎。否则（颐）惧其操方以希合也。合，其幸；不合，且以病试方矣。（颐）窃于此，颇三致意。  
