---
title: 本草纲目4
index: true
icon: editor
order: 4
category:
  - 医藏
  - 本草
  - 本草纲目
tag:
  - 李时珍
  - 明
---

## 石部第十卷  

### 金石之四  

石类下四十种  

***阳起石***  

（《本经》中品  

【`释名`】羊起石（《别录》）、白石（《本经》）、石生《别录》。  

时珍曰：以能命名。  

【`集解`】《别录》曰：阳起石，生齐山山谷及琅琊或云山、阳起山，云母根也。采无时。  

普曰：生泰山。  

弘景曰：此所出与云母同，而甚似云母，但浓异尔。今用乃出益州，与矾石同处，色小黄黑。但矾石、云母根未知何者是？俗用乃稀，《仙经》服之。  

恭曰：此石以白色肌理似殷 ，仍夹带云母滋润者为良，故《本经》一名白石；今用纯黑如炭者，误矣。云母之黑者名云胆，服之损人，则黑阳起石亦必恶矣。今齐山在齐州西北，无阳起石。石乃在齐山西北六、七里庐山出之。《本经》云山或庐字讹也。泰山、沂州惟有黑者，白者独出齐州。  

曰：泰山所出黄者绝佳，邢州鹊山出白者亦好。  

颂曰：今惟出齐州，他处不复有。齐州唯一土山，石出其中，彼人谓之阳起山。其山常有温暖气，虽盛冬大雪遍境，独此山无积白，盖石气熏蒸使然也。山唯一穴，官中常禁闭。  

至初冬则州发丁夫，遣人监取。岁月积久，其穴益深， 凿他石，得之甚难。以白色明莹若野狼牙者为上，亦有挟他石作块者不堪。每岁采择上供之余，州中货之，不尔无由得也。货者虽多，而精好者亦难得。旧说是云母根，其中犹带云母，今不复见此矣。古方服食不见用者，今补下药多使之。  

时珍曰：今以云头雨脚轻松如野狼牙者为佳，其铺茸茁角者不佳。《王建平典术》乃云：黄白而赤重浓者佳，云母之根也。《庚辛玉册》云：阳起，阳石也。齐州拣金山出者胜，其尖似箭镞者力强，如狗牙者力微，置大雪中倏然没者为真。  

【`修治`】大明曰：凡入药烧后水 用之，凝白者佳。  

时珍曰：凡用火中 赤，酒淬七次，研细水飞过，日干。亦有用烧酒浸过，同樟脑入罐升炼，取粉用者。  

【`气味`】咸，微温，无毒。普曰：神农、扁鹊：酸，无毒；桐君、雷公、岐伯：咸，无毒；李当之：小寒。  

权曰：甘，平。  

之才曰：桑螵蛸为之使，恶泽泻、菌桂、雷丸、石葵、蛇蜕皮，畏菟丝子，忌羊血，不入汤。  

【`主治`】崩中漏下，破子脏中血，症瘕结气，寒热腹痛，无子，阴痿不起，补不足（《本经》）。  

疗男子茎头寒，阴下湿痒，去臭汗，消水肿。久服不饥，令人有子（《别录》）。补肾气精乏，腰疼膝冷湿痹，子宫久冷，冷症寒瘕，止月水不定（甄权）。  

治带下温疫冷气，补五劳七伤（大明）。补命门不足（好古）。  

散诸热肿（时珍）。  

【`发明`】宗 曰：男子妇人下部虚冷，肾气乏绝，子脏久寒者，须水飞用之。凡石药冷热皆有毒，亦宜斟酌。  

时珍曰：阳起石，右肾命门气分药也，下焦虚寒者宜用之，然亦非久服之物。张子和《儒门事亲》云：喉痹，相火急速之病也。相火，龙火也，宜以火逐之。一男子病缠喉风肿，表里皆作，药不能下。以凉药灌入鼻中，下十余行。外以阳起石（烧赤）、伏龙肝等分细末，日以新汲水调扫百遍。三日热始退，肿始消。此亦从治之道也。  

【`附方`】新三。  

丹毒肿痒：阳起石 研，新水调涂。（《儒门事亲》）元气虚寒，精滑不禁，大腑溏泄，手足厥冷。阳起石（ 研）、钟乳粉各等分，酒煮附子末同面糊丸梧子大，每空心米饮服五十丸，以愈为度。（《济生方》）阴痿阴汗 阳起石 为末，每服二钱，盐酒下。（《普济方》）  

***磁石***  

（《本经》中品  

【`释名`】玄石（《本经》）、处石（《别录》）、 铁石（《衍义》）、吸针石。  

藏器曰：磁石取铁，如慈母之招子，故名。  

时珍曰：石之不磁者，不能引铁，谓之玄石，而《别录》复出玄石于后。  

【`集解`】《别录》曰：磁石，生泰山川谷及慈山山阴，有铁处则生其阳。采无时。  

弘景曰：今南方亦有好者。能悬吸针，虚连三、四为佳。《仙经》丹房黄白术中多用之。  

藏器曰：出相州北山。  

颂曰：今磁州、徐州及南海傍山中皆有之，磁州者岁贡最佳，能吸铁虚连十数针，或一、二斤刀器，回转不落者，尤良。采无时。其石中有孔，孔中黄赤色，其上有细毛，功用更胜。  

按《南州异物志》云：涨海崎头水浅而多磁石，徼外大舟以铁叶固之者，至此皆不得过。  

以此言之，海南所出尤多也。  

曰：凡使，勿误用玄中石并中麻石。此二石俱似磁石，只是吸铁不得。而中麻石心有赤，皮粗，是铁山石也。误服，令人生恶疮，不可疗。真磁石一片，四面吸铁一斤者，此名延年沙；四面只吸铁八两者，名续采石；四面吸五两者，名磁石。  

宗 曰：磁石其毛轻紫，石上颇涩，可吸连针铁，俗谓之 铁石。其玄石，即磁石之黑色者。磁磨针锋，则能指南，然常偏东，不全南也。其法取新纩中独缕，以半芥子许蜡，缀于针腰，无风处垂之，则针常指南。以针横贯灯心，浮水上，亦指南。然常偏丙位，盖丙为大火，庚辛受其制，物理相感尔。  

土宿真君曰：铁受太阳之气，始生之初，石产焉。一百五十年而成磁石，又二百年孕而成铁。  

【`修治`】 曰：凡修事一斤，用五花皮一镒，地榆一镒，故绵十五两。三件并锉。于石上捶，碎作二、三十块。将石入瓷瓶中，下草药，以东流水煮三日夜，漉出拭干，布裹再捶细，乃碾如尘，水飞过再碾用。  

宗 曰：入药须火烧醋淬，研末水飞。或醋煮三日夜。  

【`气味`】辛，寒，无毒。权曰：咸，有小毒。  

大明曰：甘、涩，平。  

藏器曰：性温，云寒误也。  

之才曰：柴胡为之使，杀铁毒，硝金，恶牡丹、莽草，畏黄石脂。  

独孤滔曰：伏丹砂，养汞，去铜晕。  

【`主治`】周痹风湿，肢节中痛，不可持物，洗洗酸 ，除大热烦满及耳聋（《本经》）。  

养肾脏，强骨气，益精除烦，通关节，消痈肿鼠 ，颈核喉痛，小儿惊痫，炼水饮之。亦令人有子（《别录》）。补男子肾虚风虚。身强，腰中不利，加而用之（甄权）。治筋骨羸弱，补五劳七伤，眼昏，除烦躁。小儿误吞针铁等，即研细末，以筋肉莫令断，与末同吞，下之（大明）。明目聪耳，止金疮血（时珍）。  

【`发明`】宗 曰：养肾气，填精髓，肾虚耳聋目昏者皆用之。  

藏器曰：重可去怯，磁石、铁粉之类是也。  

时珍曰：磁石法水，色黑而入肾，故治肾家诸病而通耳明目。一士子频病目，渐觉昏暗生翳。时珍用东垣羌活胜风汤加减法与服，而以磁朱丸佐之。两月遂如故。盖磁石入肾，镇养真精，使神水不外移；朱砂入心，镇养心血，使邪火不上侵；而佐以神曲，消化滞气，生熟并用，温养脾胃发生之气，乃道家黄婆媒合婴 之理，制方者宜窥造化之奥乎？方见孙真人《千金方》神曲丸，但云明目，百岁可读细书，而未发出药微义也，孰谓古方不可治今病耶？独孤滔云：磁石乃坚顽之物，无融化之气，只可假其气服食，不可久服渣滓，必有大患。  

夫药以治病，中病则止，砒 犹可饵服，何独磁石不可服耶？磁石既炼末，亦匪坚顽之物，惟在用者能得病情而中的尔。《淮南万毕术》云：磁石悬井，亡人自归。注云：以亡人衣裹磁石悬于井中，逃人自反也。  

【`附方`】旧三，新一十二。  

耳猝聋闭： 铁石半钱，入病耳内，铁砂末入不病耳内，自然通透。（《直指方》）肾虚耳聋：真磁石一豆大，穿山甲（烧存性研）一字。新绵裹塞耳内，口含生铁一块，觉耳中如风雨声即通。（《济生方》）老人耳聋：磁石一斤捣末，水淘去赤汁，绵裹之。猪肾一具，细切。以水五斤煮石，取二斤，入肾，下盐豉作羹食之。米煮粥食亦可。（《养老方》）老人虚损，风湿，腰肢痹痛。磁石三十两，白石英二十两，捶碎瓮盛，水二斗浸于露地。  

每日取水作粥食，经年气力强盛，颜如童子。（《养老方》）阳事不起：磁石五斤研，清酒渍二七日。  

每服三合，日三夜一。（《千金》）眼昏内障：磁朱丸：治神水宽大渐散，昏如雾露中行，渐睹空花，物成二体，久则光不收，及内障神水淡绿、淡白色者。真磁石（火 、醋淬七次）二两，朱砂一两，神曲（生用）三两，为末。更以神曲末一两煮糊，加蜜丸梧子大。每服二十丸，空心饭汤下。服后俯视不见，仰视微见星月，此其效也。亦治心火乘金、水衰反制之病。久病累发者服之，永不更作。（倪维德《原机启微集》）小儿惊痫：磁石炼水饮之。（《圣济录》）子宫不收，名 疾，痛不可忍。磁石丸：用磁石酒浸 研末，米糊丸梧子大。每卧时滑石汤下四十丸。次早用磁石散，米汤服二钱。散用磁石（酒浸）半两，铁粉二钱半，当归五钱，为末。  

大肠脱肛：《直指方》：磁石半两，火 醋淬七次，为末。每空心米饮服一钱。《简便方》：用磁石末，面糊调涂囟上。入后洗去。  

金疮肠出：纳入，以磁石、滑石各三两。为末。米饮服方寸匕，日再。（《刘涓子鬼遗方》）金疮血出：磁石末敷之，止痛断血。（《千金方》）误吞针铁：真磁石枣核大，钻孔线穿吞，拽之立出。（钱相公《箧中方》）疔肿热毒：磁石末，酢和封之，拔根立出。（《外台秘要》）诸般肿毒：吸铁石三钱，金银藤四两，黄丹八两，香油一斤，如常熬膏，贴之。（《干坤秘韫》）磁石  

【`气味`】咸，温，无毒。  

【`主治`】补绝伤，益阳道，止小便白数，治腰脚，去疮 ，长肌肤，令人有子，宜入酒。  

藏器曰：《本经》言石不言毛，毛、石功状殊也。  

***玄石***  

（宋《嘉 》  

【`释名`】玄水石（《别录》）、处石。  

时珍曰：玄以色名。  

【`集解`】《别录》曰：玄石生泰山之阳，山阴有铜。铜者雌，铁者雄。  

弘景曰：《本经》磁石一名玄石。《别录》又出玄石，一名处石。名既同，疗体又相似，而寒温铜铁畏恶有异。俗方不用，亦无识者，不知与磁石相类否？恭曰：此物，铁液也。磁石中有细孔，孔中黄赤色，初破好者能拾针吸铁。其无孔而光泽纯黑者，玄石也。不能拾，疗体亦劣于磁石。颂曰：今北番以磁石作礼物，其块多光泽，吸针无力，疑即此玄石也。医方罕用。  

时珍曰：磁石生山之阴有铁处，玄石生山之阳有铜处，虽形相似，性则不同，故玄石不能吸铁。  

【`气味`】咸，温，无毒。  

之才曰：恶松脂、柏实、菌桂。  

【`主治`】大人小儿惊痫，女子绝孕，小腹冷痛，少精身重。服之令人有子（《别录》）。  

***代赭石***  

（《本经》下品  

【`释名`】须丸（《本经》）、血师（《别录》）、土朱（《纲目》）、铁朱。  

《别录》曰：出代郡者名代赭；出姑幕者，名须丸。  

时珍曰：赭，赤色也。代，即雁门也。今俗呼为土朱、铁朱。《管子》云：山上有赭，其下有铁。铁朱之名或缘此，不独因其形色也。  

【`集解`】《别录》曰：代赭生齐国山谷，赤红青色如鸡冠，有泽染爪甲不渝者良。采无时。  

弘景曰：是代郡城门下赤土也。江东久绝，俗用乃疏，而为仙方之要，与戎盐、卤碱皆是急须。  

恭曰：此石多从代州来，云山中采得，非城门下土也。今齐州亭山出赤石，其色有赤红青者。其赤者亦如鸡冠且润泽，土人惟采以丹楹柱，而紫色且暗，与代州出者相似，古来用之。  

今灵州鸣沙县界河北，平地掘深四、五尺得者，皮上赤滑，中紫如鸡肝，大胜齐、代所出者。  

颂曰：今河东京东山中亦有之。古方紫丸治小儿用代赭，云无真，以左顾牡蛎代使，乃知真者难得。今医家所用，多择取大块，其上纹头有如浮沤丁者为胜，谓之丁头代赭。《北山经》云：少阳之山，中多美赭。《西山经》云：石脆之山，灌水出焉。中有流赭，以涂牛马无病。  

郭璞注云：赭，赤土也。今人以涂牛角，云辟恶。  

时珍曰：赭石处处山中有之，以西北出者为良。宋时虔州岁贡万斤。  

崔 《外丹本草》云：代赭，阳石也，与太一余粮并生山峡中。研之作朱色，可点书，又可罨金益色赤。张华以赤土拭宝剑，倍益精明，即此也。  

【`修治`】 曰：凡使研细，以腊水重重飞过，水面上有赤色如薄云者去之。乃用细茶脚汤煮一伏时，取出又研一万匝。以净铁铛烧赤，下白蜜蜡一两，待化投新汲水冲之，再煮一、二十沸，取出晒干用。  

时珍曰：今人惟 赤，以醋淬三次或七次，研，水飞过用，取其相制，并为肝经血分引用也。  

《相感志》云：代赭以酒醋煮之，插铁钉于内，扇之成汁。  

【`气味`】苦，寒，无毒。别录曰：甘。权曰：甘，平。之才曰：畏天雄、附子。干姜为之使。  

【`主治`】鬼疰贼风蛊毒，杀精物恶鬼，腹中毒邪气，女子赤沃漏下（《本经》）。带下百病，产难胞不出。堕胎，养血气，除五脏血脉中热，血痹血瘀。大人小儿惊气入腹，及阴痿不起（《别录》）。安胎健脾，止反胃吐血鼻衄，月经不止，肠风痔 ，泻痢脱精，尿血遗溺，夜多小便。小儿惊痫疳疾，金疮长肉（大明）。辟鬼魅（甄权）。  

【`发明`】好古曰：代赭入手少阴、足缺阴经。怯则气浮，重所以镇之。代赭之重，以镇虚逆。故张仲景治伤寒汗吐下后心下痞硬，噫气不除者，旋覆代赭汤主之。用旋覆花三两，代赭石一两，人参二两，生姜五两，甘草三两，半夏半斤，大枣十二枚。水一斗，煮六升，去滓，再煎三升，温服一升，日三服。  

时珍曰：代赭乃肝与包络二经血分药也，故所主治皆二经血分之病。昔有小儿泻后眼上，三日不乳，目黄如金，气将绝。有名医曰：此慢惊风也，宜治肝。用水飞代赭石末，每服半钱，冬瓜仁煎汤调下，果愈。  

【`附方`】旧二，新一十四。  

哮呷有声，卧睡不得：土朱末，米醋调，时时进一、二服。（《普济方》）伤寒无汗：代赭石、干姜等分为末。热醋调涂两手心，合掌握定，夹于大腿内侧，温覆汗出，乃愈。（《伤寒蕴要》）婴儿疟疾，无计可施：代赭石五枚（ 红，醋淬），朱砂五分，砒霜一豆大，同以纸包七重，打湿煨干，入麝香少许为末。香油调一字，涂鼻尖上及眉心、四肢，神应。（《保幼大全》）急慢惊风，吊眼撮口，搐搦不定。代赭石火烧醋淬十次，细研水飞，日干。  

每服一钱，或半钱，煎真金汤调下，连进三服。儿脚胫上有赤斑，即是惊气已出，病当安也。无斑点者，不可治。（《直指方》）慢肝惊风：方见发明。  

小肠疝气：代赭石火 醋淬，为末。每白汤服二钱。（《寿域方》）肠风下血：血师一两，火 ，米醋淬，尽醋一升，捣罗如面。每服一钱，白汤下。（《斗门》）吐血衄血：方同。  

堕胎下血不止：代赭石末一钱，生地黄汁半盏调。日三、五服，以瘥为度。（《圣济录》）妇人血崩：赭石火 醋淬七次，为末。白汤服二钱。（《普济方》）赤眼肿闭：土朱二分，石膏一分。为末。新汲水调敷眼头尾及太阳穴。（《直指方》）喉痹肿痛：紫朱煮汁饮。（《普济方》）牙宣有 ：土朱、荆芥同研，揩之，三日。（《普济方》）诸丹热毒：土朱、青黛各二钱，滑石、荆芥各一钱，为末。每服一钱半，蜜水调下，仍外敷之。（《直指方》）一切疮疖：土朱、虢丹、牛皮胶等分。为末。好酒一碗冲之，澄清服。以渣敷之，干再上。（《朱氏集验方》）百合病发，已汗下复发者。百合七个（擘破，泉水浸一宿），赭一两，滑石三两。泉水二钟，煎一钟，入百合汁，再煎一钟，温服。（《伤寒蕴要》  

【`附录`】玄黄石 藏器曰：出淄川、北海山谷土石中，如赤土、代赭之类，土人以当朱，呼为赤石，一名零陵，恐是代赭之类。味甘，平、温，无毒。主惊恐，身热邪气，镇心。久服令人眼明悦泽。  

时珍曰：此亦他方代赭耳，故其功效不甚相远也。  

***禹余粮***  

（《本经》上品  

【`释名`】白余粮《别录》。  

时珍曰：石中有细粉如面，故曰余粮，俗呼为太一禹余粮。见太一下。  

承曰：会稽山中出者甚多。彼人云：昔大禹会稽于此，余粮者，本为此尔。  

【`集解`】《别录》曰：禹余粮生东海池泽，及山岛中或池泽中。  

弘景曰：今多出东阳，形如鹅鸭卵，外有壳重叠，中有黄细末如蒲黄，无沙者佳。近年茅山凿地大得之，极精好，状如牛黄，重重甲错。其佳处乃紫色靡靡如面，嚼之无复碜，《仙经》服食用之。南人又呼平泽中一种藤，叶如菝 ，根作块有节，似菝 而色赤，味似薯蓣，谓为禹余粮，此与生池泽者复有仿佛。或疑今石即是太一也。  

颂曰：今惟泽州、潞州有之。旧说形如鹅鸭卵，外有壳。今图上者全是山石之形，都不作卵状，与旧说小异。采无时。张华《博物志》言：扶海洲上有 草，其实食之如大麦，名自然谷，亦名禹余粮，世传禹治水弃其所余食于江中而为药。则 草与此异物同名，抑与生池泽者同种乎？时珍曰：禹余粮乃石中黄粉，生于池泽；其生山谷者，为太一余粮。本衣冠文物白。陶引藤生禹余粮，苏引草生禹余粮，虽名同而实不同，殊为迂远。详太一余粮下。  

【`修治`】弘景曰：凡用，细研水洮，取汁澄之，勿令有沙土也。  

曰：见太一下。  

【`气味`】甘，寒，无毒。《别录》曰：平。权曰：咸。  

之才曰：牡丹为之使。伏五金，制三黄。  

【`主治`】咳逆寒热烦满，下赤白，血闭症瘕，大热。炼饵服之，不饥轻身延年（《本经》）。  

疗小腹痛结烦疼（《别录》）。主崩中（甄权）。治邪气及骨节疼，四肢不仁，痔 等疾。久服耐寒暑（大明）。催生，固大肠（时珍）。  

【`发明`】成无己曰：重可去怯，禹余粮之重，为镇固之剂。  

时珍曰：禹余粮，手足阳明血分重剂也。其性涩，故主下焦前后诸病。李知先诗曰：下焦有病患难会，须用余粮、赤石脂。《抱朴子》云：禹余粮丸日再服，三日后令人多气力，负担远行，身轻不极。其方药多不录。  

【`附方`】旧三，新六。  

大肠咳嗽，咳则遗矢者：赤石脂禹余粮汤主之。方同下。（《洁古家珍》）冷劳肠泄不止：神效太一丹：禹余粮四两（火 醋淬），乌头一两（冷水浸一夜，去皮、脐，焙）。为末，醋糊丸梧子大。每食前温水下五丸。（《圣惠方》）伤寒下痢不止，心下痞硬，利在下焦者，赤石脂禹余粮汤主之。赤石脂、禹余粮各一斤。  

并碎之，水六升，煮取二升，去滓，分再服。（仲景《伤寒论》）赤白带下：禹余粮（火 醋淬）、干姜等分，赤下干姜减半。为末。空心服二钱匕。（《胜金方》）崩中漏下，青黄赤白，使人无子。禹余粮（ 研）、赤石脂（ 研）、牡砺（ 研）、乌贼骨、伏龙肝（炒）、桂心等分。为末。温酒服方寸匕，日二服。忌葱、蒜。（张文仲《备急方》）育肠气痛，妇人小腹痛：禹余粮为末。每米饮服二钱，日二服，极效。（《卫生易简方》）产后烦躁：禹余粮一枚，状如酸馅者，入地埋一半紧筑，炭灰一斤 之。湿土罨一宿，打破，去外面石，取里面细者研，水淘五、七度，日干，再研万遍。用甘草汤服二钱，一服立效。（《经验方》）身面瘢痕：禹余粮、半夏等分。为末，鸡子黄和敷。先以布拭干，勿见风，日三。十日，十年者亦灭。（《圣济录》）大风疠疾，眉发堕落，遍身顽痹。禹余粮二斤，白矾一斤，青盐一斤。为末。罐子固济，炭火一秤 之，从辰至戌。候冷研粉，埋土中，三日取出。每一两，入九蒸九曝炒熟胡麻末三两。每服二钱，荆芥茶下，日二服。（《圣惠方》）  

***太一余粮***  

（《本经》上品  

【`释名`】石脑（《本经》）、禹哀（《吴普》）。  

藏器曰：太一者，道之宗源。太者大也，一者道也。大道之师，即理化神君，禹之师也。  

师尝服之，故有太一之名。张司空云：还魂石中黄子，鬼物禽兽守之，不可妄得。会稽有地名蓼，出余粮。土人掘之，以物请买，所请有数，依数必得。此犹有神，岂非太一乎  

【`集解`】《别录》曰：太一余粮生泰山山谷，九月采。  

普曰：生泰山。上有甲，甲中有白，白中有黄，如鸡子黄色。采无时。  

弘景曰：本草有太一余粮、禹余粮两种，治体相同。而今世惟有禹余粮，不复识太一。  

《登真隐诀》：长生四镇丸云：太一禹余粮，定六腑，镇五脏。合其二名，莫辨何者的是？今人亦总呼为太一禹余粮。有人于铜官采空青于石坎，大得黄赤色石，极似今之余粮，而色过赤好，疑此是太一也。彼人呼为雌黄，涂物正如雄色。  

恭曰：太一余粮及禹余粮，乃一物而以精粗为名尔。其壳若瓷，方圆不定。初在壳中未凝结，犹是黄水，名石中黄子。久凝乃有数色，或青或白，或赤或黄。年多变赤，因赤渐紫。  

紫及赤者，俱名太一。其诸色通谓禹余粮。今泰山不见采得，而会稽、王屋、泽、潞州诸山皆有。陶云黄赤色，疑是太一。然无壳裹，殊非的称。  

曰：凡使，勿误用石中黄并卵石黄，二石真相似。其石中黄向里赤黑黄，味淡微 。  

卵石黄味酸，个个如卵，内有子一块，不堪用。若误饵之，令人肠干。太一余粮看即如石，轻敲便碎如粉，兼重重如叶子雌黄也。  

宗 曰：太一余粮，是用其壳也，故入药须火烧醋淬。石中黄是壳中干者及细末者。石中黄水，是未成余粮黄浊水也。  

时珍曰：按《别录》言：禹余粮生东海池泽及山岛，太一余粮生泰山山谷，石中黄出余粮处有之，乃壳中未成余粮黄浊水也。据此则三者一物也。生于池泽者，为禹余粮；生于山谷者，为太一余粮；其中水黄浊者，为石中黄水；其凝结如粉者，为余粮；凝干如石者，为石中黄。其说本明，而注者臆度，反致义晦。晋宋以来，不分山谷、池泽所产，故通呼为太一禹余粮。而苏恭复以紫赤色者为太一，诸色为禹余粮。皆由未加详究本文也。寇宗 及医方乃用石壳为禹余粮，殊不察未成余粮黄浊水之文也。其壳粗顽不入药。《庚辛玉册》云：太一禹余粮，阴石也，所在有之。片片层叠，深紫色。中有黄土，名曰石黄。其性最热，冬月有余粮处，其雪先消。《云林石谱》云：鼎州祈阁山出石，石中有黄土，目之为太一余粮。  

色紫黑， 块大小圆扁，外多粘缀碎石，涤去黄土，即空虚可贮水为砚。《丹房镜源》云：五色余粮及石中黄，皆可干汞，出金色。  

【`修治`】 曰：凡修事，用黑豆五合，黄精五合，水二斗，煮取五升，置瓷锅中，下余粮四两煮之，旋添，汁尽为度，其药气自然香如新米，捣了，又研一万杵，方用。  

【`气味`】甘，平，无毒。普曰：神农、岐伯、雷公：甘，平；李当之：小寒；扁鹊：甘，无毒。  

之才曰：杜仲为之使。畏贝母、菖蒲、铁落。  

【`主治`】咳逆上气，症瘕血闭漏下，除邪气，肢节不利。久服耐寒暑不饥，轻身飞行千里，神仙（《本经》）。治大饱绝力身重（《别录》）。  

益脾，安脏气（雷 ）。定六腑，镇五脏（弘景）。  

【`发明`】时珍曰：禹余粮、太一余粮、石中黄水，性味功用皆同，但入药有精粗之等尔。  

故服食家以黄水为上，太一次之，禹余粮又次之。《列仙传》言：巴戎赤斧上华山，饵禹余粮，即此。  

***石中黄子***  

（《唐本草》  

【`释名`】宗 曰：子当作水。既云黄浊水，焉得名子  

【`集解`】恭曰：此禹余粮壳中，未成余粮黄浊水也。出余粮处有之。  

颂曰：今惟河中府中条山谷出之。其石形如面剂，紫黑色。石皮内黄色者，谓之中黄。  

葛洪《抱朴子》云：石中黄子所在有之，沁水山尤多。在大石中，其石常润湿不燥。打其石有数十重，见之赤黄溶溶，如鸡子之在壳中也。即当未坚时饮之。不尔，便渐坚凝如石，不中服也。  

破一石中，多者有一升，少者数合，可顿服之。  

机曰：石中干者及细末者，当名余粮，不当名石中黄，详本文未成余粮四字可见。  

时珍曰：余粮乃石中已凝细粉也，石中黄则坚凝如石者也，石中黄水则未凝者也。故雷云：用余粮勿用石中黄，是矣。  

【`气味`】甘，平，无毒。  

【`主治`】久服，轻身、延年、不老（《唐本》）。  

***空青***  

（《本经》上品  

【`释名`】杨梅青。  

时珍曰：空言质，青言色，杨梅言似也。  

【`集解`】《别录》曰：空青生益州山谷，及越 山有铜处。铜精熏则生空青，其腹中空。  

三月中采，亦无时。能化铜铁铅锡作金。  

弘景曰：越 属益州。益州诸郡无复有，恐久不采之故也。今出铜官者色最鲜深，出始兴者弗如，凉州高平郡有空青山亦甚多。今空青但圆实如铁珠，无空腹者，皆凿土石中取之。  

而以合丹成，则化铅为金，诸石药中，惟此最贵。医方乃稀用之，而多充画色，殊为可惜。  

恭曰：出铜处兼有诸青，但空青为难得。今出蔚州、兰州、宣州、梓州。宣州者最好，块段细，时有腹中空者。蔚州、兰州者片块大，色极深，无空腹者。陶氏所谓圆实如铁珠者，乃白青也。  

大明曰：空青大者如鸡子，小者如相思子，其青浓如荔枝壳，其内有浆酸甜。  

藏器曰：铜之精华，大者即空绿，次即空青也。  

颂曰：今饶、信州亦时有之，状若杨梅，故名杨梅青。其腹中空、破之有浆者，绝难得。  

宗 曰：真宗尝诏取空青中有水者，久而方得。其杨梅青，信州穴山而取，极难得，治翳极有功，中亦或有水者，用与空青同，第有优劣尔。  

时珍曰：张果《玉洞要诀》云：空青似杨梅，受赤金之精，甲乙阴灵之气，近泉而生，久而含润。新从坎中出，钻破中有水，久即干，如珠，金星灿灿。《庚辛玉册》云：空青，阴石也。产上饶，似钟乳者佳，大片含紫色，有光采。次出蜀严道及北代山，生金坎中，生生不已，故青为之丹。有如拳大及卵形者，中空有水如油，治盲立效。出铜坑者亦佳，堪画。  

又有杨梅青、石青，皆是一体，而气有精粗。点化以曾青为上，空青次之，杨梅青又次之。  

《造化指南》云：铜得紫阳之气而生绿，绿二百年而生石绿，铜始生其中焉。曾、空二青，则石绿之得道者，均谓之矿。又二百年得青阳之气，化为 石。观此诸说，则空青有金坑、铜坑二种，或大如拳卵，小如豆粒，或成片块，或若杨梅，虽有精粗之异，皆以有浆为上，不空无浆者为下也。  

方家以药涂铜物生青，刮下伪作空青者，终是铜青，非石绿之得道者也。  

【`气味`】甘、酸，寒，无毒。《别录》曰：大寒。  

权曰：畏菟丝子。酒浸醋拌制过，乃可变化。  

【`主治`】青盲耳聋，明目，利九窍，通血脉，养精神，益肝气。久服轻身延年（《本经》）。  

疗目赤痛，去肤翳，止泪出，利水道，下乳汁，通关节，破坚积。令人不忘，志高神仙（《别录》）。治头风，镇肝。瞳人破者，得再见物（甄权）。  

钻孔取浆，点多年青盲内障翳膜，养精气。其壳摩翳（大明）。中风口 不正，以豆许含咽，甚效（时珍，出（《范汪方》）。  

【`发明`】保升曰：空青法木，故色青而主肝。  

颂曰：治眼翳障，为最要之药。  

时珍曰：东方甲乙，是生肝胆，其气之清者为肝血，其精英为胆汁。开窍于目，血，五脏之英，皆因而注之，为神。胆汁充则目明，汁减则目昏。铜亦青阳之气所生，其气之清者为绿，犹肝血也；其精英为空青之浆，犹胆汁也。其为治目神药，盖亦以类相感应耳。石中空者，埋土中三、五日，自有浆水。  

【`附方`】旧二，新三。  

眼目 不明：空青少许，渍露一宿，点之。（《千金方》）黑翳覆瞳：空青、矾石（烧）各一两，贝子四枚。研细，日点。（《圣济录》）肤翳昏暗：空青二钱，蕤仁（去皮）一两，片脑三钱。细研，日点。（《圣济录》）一切目疾，雀目、赤目、青盲、内外障翳、风眼用此，觉目中凉冷为验。杨梅青（洗净）、胡黄连（洗）各二钱半，槐芽（日未出时勿语采之，入青竹筒内，垂于天、月二德方，候干，勿见鸡犬，为末）一钱半。共末，入龙脑一字密收。每卧时，漱口仰头，吹一字入两鼻内便睡，隔夜便明。（《圣济录》）中风口 ：见主治。  

***曾青***  

（《本经》上品  

【`释名`】时珍曰：曾，音层。其青层层而生，故名。或云其生从实至空，从空至层，故曰曾青也。  

【`集解`】《别录》曰：曾青，生蜀中山谷及越 ，采无时。能化金铜。  

普曰：生蜀郡石山。其山有铜处，曾青出其阳。青者，铜之精。  

弘景曰：旧说与空青同山，疗体亦相似。今铜官更无曾青，惟出始兴。形累累如黄连相缀，色理小类空青，甚难得而贵，《仙经》少用之。化金之事，法同空青。  

恭曰：出蔚州者好，鄂州者次之，余州并不任用。  

时珍曰：但出铜处，年古即生。形如黄连相缀，又如蚯蚓屎，方棱，色深如波斯青黛，层层而生，打之如金声者为真。《造化指南》云：层青生铜矿中，乃石绿之得道者。肌肤得东方正色，可以合炼大丹，点化与三黄齐驱。《衡山记》云：山有层青冈，出层青，可合仙药。  

【`修治`】 曰：凡使，勿用夹石及铜青。每一两，要紫背天葵、甘草、青芝草三件，干湿各一镒，细锉，放瓷锅内，安青于中。东流水二镒，缓缓煮之，五昼夜，勿令水火失时。  

取出以东流水浴过，研乳如粉用。  

【`气味`】酸，小寒，无毒。  

之才曰：畏菟丝子。  

独孤滔曰：曾青住火成膏，可结汞，制丹砂，盖含金气所生也。须酒醋渍煮用。  

葛洪曰：曾青涂铁，色赤如铜。  

【`主治`】目痛，止泪出，风痹，利关节，通九窍，破症坚积聚。久服轻身不老（《本经》）。  

养肝胆，除寒热，杀白虫，疗头风脑中寒，止烦渴，补不足，盛阴气（《别录》）。  

【`发明`】时珍曰：曾青治目，义同空青。古方辟邪太乙神精丹用之，扁鹊治积聚留饮有层青丸，并见《古今录验》方，药多不录。  

【`附方`】新三。  

斑疮入目不退者：曾青一钱，丹砂二钱。为末。蛴螬五枚，捣汁和点。（《圣济录》）风热目病：曾青散：治一切风热毒气上攻，目赤或烂，怕日羞明，隐涩眵泪，或痒或痛。  

曾青四两，蔓荆子二两，白姜（炮）、防风各一两。为末。每以少许 鼻中，立有功效。（《和剂局方》）耳内恶疮：曾青五钱，雄黄七钱半，黄芩二钱五分。为末，敷之。（《卫生宝鉴》）  

***绿青***  

（《别录》上品  

【`释名`】石绿（《唐本》）、大绿（《纲目》）。  

【`集解`】《别录》曰：绿青，生山之阴穴中，色青白。  

弘景曰：此即用画绿色者，亦出空青中，相挟带。今画工呼为碧青，而呼空青作绿青，正相反矣。  

恭曰：绿青即扁青也，画工呼为石绿。其碧青即白青也，不入画用。  

颂曰：旧不着所出州土，但云生山之阴穴中。次空青条上云：生益州山谷及越 山有铜处，此物当是生其山之阴尔。今出韶州、信州。其色青白，画工用为绿色者，极有大块，其中青白花纹可爱。信州人琢为腰带器物，及妇人服饰。其入药，当用颗块如乳香者佳。宗曰：其色黑绿色者佳。  

时珍曰：石绿，阴石也。生铜坑中，乃铜之祖气也。铜得紫阳之气而生绿，绿久则成石。谓之石绿，而铜生于中，与空青、曾青同一根源也。今人呼为大绿。范成大《桂海志》云：石绿，铜之苗也，出广西右江有铜处。生石中，质如石者，名石绿。一种脆烂如碎土者，名泥绿，品最下。《大明会典》云：青绿石矿一斤，淘净绿一十一两四钱。暗色绿石矿一斤，淘净绿一十两八钱。 砂一斤，烧造 砂绿一十五两五钱。  

【`气味`】酸、寒，无毒。  

时珍曰：有小毒  

【`主治`】益气，止泄痢，疗鼽鼻（《别录》）。吐风痰甚效（苏颂）。  

【`发明`】颂曰：今医家多用吐风痰。其法拣上色精好者研筛，水飞再研。如风痰眩闷，取二、三钱同生龙脑三、四豆许研匀，以生薄荷汁合酒温调服之。偃卧须臾，涎自口角流出乃愈。不呕吐，其功速于他药，今人用之比比皆效，故着之。  

宗 曰：同 砂作吐上涎药，验则验矣，亦能损心。  

时珍曰：痰在上宜吐之，在下宜利之，亦须观人之虚实强弱而察其脉，乃可投之。初虞世有金虎、碧霞之戒，正此意也。金虎丹治风痰，用天雄、腻粉诸药者。  

【`附方`】新四。急惊昏迷，不省人事：石绿四两，轻粉一钱。为末。薄荷汁入酒调一字服，取吐。（《全婴方》）风痰迷闷：碧霞丹：用石绿十两，乌头尖、附子尖、蝎梢各七十个。为末，糊丸芡子大。  

每服一丸，薄荷汁入酒半合化下，须臾吐出痰涎。（《和剂局方》）小儿疳疮，肾疳鼻疳、头疮耳疮、久不瘥者。石绿、白芷等分。为末。先以甘草水洗疮，拭净敷之，一日愈。（《集玄方》）腋下狐臭：石绿三钱，轻粉一钱。浓醋调涂。五次断根。（《集玄方》）  

***扁青***  

（《本经》上品  

【`释名`】石青（《纲目》）、大青。  

时珍曰：扁以形名。  

【`集解`】《别录》曰：扁青，生朱崖山谷、武都、朱提，采无时。  

弘景曰：朱提音殊匙，在南海中。《仙经》、俗方都无用者。  

普曰：生蜀郡。  

恭曰：此即绿青也。朱崖以南及林邑、扶南舶上来者，形块大如拳，其色又青，腹中亦时有空者。武昌者，片块小而色更佳。简州、梓州者，形扁作片而色浅。  

时珍曰：苏恭言即绿青者非也，今之石青是矣。绘画家用之，其色青翠不渝，俗呼为大青，楚、蜀诸处亦有之。而今货石青者，有天青、大青、西夷回回青、佛头青，种种不同，而回青尤贵。本草所载扁青、层青、碧青，白青，皆其类耳。  

【`气味`】甘，平，无毒。普曰：神农、雷公：小寒，无毒。  

【`主治`】目痛明目，折跌痈肿，金疮不瘳，破积聚，解毒气，利精神。久服轻身不老（《本经》）。去寒热风痹，及丈夫茎中百病，益精（《别录》）。  

治丈夫内绝，令人有子（《吴普》）。吐风痰癫痫，平肝（时珍）。  

【`附方`】新一。  

顽痰不化：石青一两，石绿半两，并水飞为末，面糊丸绿豆大。每服十丸，温水下。吐去痰一、二碗，不损人。（《瑞竹堂方》）  

***白青***  

（《本经》上品  

【`释名`】碧青（《唐本》）、鱼目青。  

【`集解`】《别录》曰：白青生豫章山谷，采无时。可消为铜剑，辟五兵。  

弘景曰：医方不用，市无卖者。《仙经》三十六水方中时有须处。铜剑之法，在九元子术中。  

恭曰：此即陶氏所云空青，圆如铁珠，色白而腹不空者，是也。研之色白如碧，亦谓之碧青，不入画用。无空青时亦用之，名鱼目青，以形似鱼目故也。今出简州、梓州者好。  

时珍曰：此即石青之属，色深者为石青，淡者为碧青也。今绘彩家亦用。《范子计然》云：白青出弘农、豫章、新淦，青色者善。《淮南万毕术》云：白青得铁，即化为铜也。  

【`气味`】甘、酸、咸，平，无毒。普曰：神农：甘，平；雷公：咸，无毒。  

【`主治`】明目，利九窍，耳聋，心下邪气，令人吐，杀诸毒三虫。久服通神明轻身（《本经》）。  

【`附录`】绿肤青 《别录》曰：味辛、咸，平，无毒。主蛊毒及蛇、菜、肉诸毒，恶疮。  

不可久服，令人瘦。一名推青，一名推石。生益州山谷。  

弘景曰：俗方、《仙经》无用，人亦不识。  

碧石青 《别录》曰：味甘，无毒。主明目益精，去白癣，延年。  

***石胆***  

（《本经》上品  

【`释名`】胆矾（《纲目》）、黑石（《吴普》）、毕石（《本经》）、君石（当之）、铜勒（《吴普》）、立制石。时珍曰：胆以色味命名，俗因其似矾，呼为胆矾。  

【`集解`】《别录》曰：石胆生秦州羌道山谷大石间，或羌里句青山。二月庚子、辛丑日采。  

其为石也，青色多白纹，易破，状似空青。能化铁为铜，合成金银。  

弘景曰：《仙经》时用，俗方甚少，此药殆绝。今人时有采者，其色青绿，状如琉璃而有白纹，易破折。梁州、信都无复有，俗乃以青色矾当之，殊无仿佛。  

恭曰：此物出铜处有之，形似曾青，兼绿相间，味极酸苦，磨铁作铜色，此是真者。出蒲州虞卿县东亭谷窟及KT 集窟中，有块如鸡卵者为真。陶云似琉璃者，乃绛矾也。比来人亦以充之，又以醋揉青矾为之，并伪矣。  

颂曰：今惟信州铅山县有之。生于铜坑中，采得煎炼而成。又有自然生者，尤为珍贵。  

并深碧色。今南方医人多使之，又着其说云：石胆最上出蒲州，大者如拳，小者如桃栗，击之纵横解皆成叠纹，色青，见风久则绿，击破其中亦青。其次出上饶、曲江铜坑间者，粒细有廉棱，如钗股、米粒。本草注言，伪者以醋揉青矾为之。今不然，但取粗恶石胆合硝石销溜而成之。块大色浅，浑浑无脉理，击之则碎无廉棱者，是也。亦有挟石者，乃削取石胆床，溜造时投硝石中，及凝则相着也。  

时珍曰：石胆出蒲州山穴中，鸭嘴色者为上，俗呼胆矾；出羌里者，色少黑次之；信州又次之。此物乃生于石，其经煎炼者，即多伪也。但以火烧之成汁者，必伪也。涂于铁及铜上烧之红者，真也。又以铜器盛水，投少许入中，及不青碧，数日不异者，真也。《玉洞要诀》云：石胆，阳石也。出嵩岳及蒲州中条山。禀灵石异气，形如瑟瑟，其性流通，精感入石，能化五金，变化无穷。沈括《笔谈》载：铅山有苦泉，流为涧，挹水熬之，则成胆矾。  

所熬之釜，久亦化为铜也。此乃煎熬作伪，非真石胆也，不可入药。  

【`气味`】酸、辛，寒，有毒。普曰：神农：酸，小寒；李当之：大寒；桐君：辛，有毒；扁鹊：苦，无毒。大明曰：酸、涩，无毒。权曰：有大毒。  

之才曰：水英为之使。畏牡桂、菌桂、芫花、辛夷、白薇。  

【`主治`】明目目痛，金疮诸痫痉，女子阴蚀痛，石淋寒热，崩中下血，诸邪毒气，令人有子。炼饵服之，不老。久服，增寿神仙（《本经》）。散症积，咳逆上气，及鼠 恶疮（《别录》）。  

治虫牙，鼻内息肉（大明）。带下赤白，面黄，女子脏急（苏恭）。入吐风痰药最快（苏颂）。  

【`发明`】时珍曰：石胆气寒，味酸而辛，入少阳胆经。其性收敛上行，能涌风热痰涎，发散风木相火，又能杀虫，故治咽喉口齿疮毒，有奇功也。周密《齐东野语》云：密过南浦，有老医授治喉痹极速垂死方，用真鸭嘴胆矾末，醋调灌之，大吐胶痰数升，即瘥。临汀一老兵妻苦此，绝水粒三日矣，如法用之即瘥。屡用无不立验，神方也。又周必大《阴德录》云：治蛊胀及水肿秘方，有用蒲州、信州胆矾明亮如翠琉璃似鸭嘴者，米醋煮以君臣之药，服之，胜于铁砂、铁蛾。盖胆矾乃铜之精液，味辛酸，入肝胆制脾鬼故也。安城魏清臣肿科黑丸子，消肿甚妙，不传，即用此者。  

【`附方`】旧五，新一十五。  

老小风痰：胆矾末一钱。小儿一字，温醋汤调下，立吐出涎，便醒。（谭氏小儿方）女人头晕，天地转动，名曰心眩，非血风也。胆子矾一两。细研，用胡饼剂子一个，按平一指浓，以篦子勒成骰子，大块勿界断，于瓦上焙干。每服一骰子，为末，灯心竹茹汤调下。（许学士《本事方》）喉痹喉风：二圣散：用鸭嘴胆矾二钱半，白僵蚕（炒）五钱。研。每以少许吹之，吐涎。  

（《济生方》）齿痛及落：研细石胆，以人乳和膏擦之，日三、四次。  

止痛，复生齿，百日后复故乃止。每日以新汲水漱净。（王焘《外台秘要》）口舌生疮，众疗不瘥：胆矾半两，入银锅内火 赤，出毒一夜，细研。每以少许敷之，吐出酸涎水，二、三次瘥。（《胜金方》）走马牙疳：北枣一枚（去核），入鸭觜胆矾。纸包 赤，出火毒，研末敷之，追涎。（杨起《简便方》）小儿齿疳：鸭觜胆矾一钱（匙上 红），麝香少许。研匀。敷齿上，立效。（《活幼口议》）小儿鼻疳蚀烂：胆矾烧烟尽，研末。掺之，一、二日愈。（《集简方》）风眼赤烂：胆矾三钱。烧研。泡汤日洗。（《明目经验方》）百虫入耳：胆矾末，和醋灌之，即出。（《千金方》）疯犬咬毒：胆矾末敷之，立愈。（《济急方》）一切诸毒：胆子矾末，糯米糊丸如鸡头子大，以朱砂为衣，仍以朱砂养之。冷水化一丸服，立愈。（《胜金方》）挑生蛊毒，胸口痛者：胆矾二钱，茶清泡服，即吐出。（《岭南卫生方》）腋下狐臭：胆矾半生半熟，入腻粉少许，为末。  

每用半钱，以自然姜汁调涂，十分热痛乃止。数日一用，以愈为度。（黎居士《简易方》）赤白癜风：胆矾、牡蛎粉各半两。生研，醋调，摩之。（《圣济录》）甲疽肿痛：石胆一两。烧烟尽，研末。敷之，不过四、五度瘥。（《梅师方》）痔疮热肿：鸭觜青胆矾 研，蜜水调敷，可以消脱。（《直指方》）肿毒不破：胆矾、雀屎各少许。点之。（《直指方》）杨梅毒疮：醋调胆矾末搽之。痛甚者，加乳香、没药。出恶水，一、二上即干。又方：胆矾、白矾、水银各三钱半。研不见星，入香油、津唾各少许，和匀。坐帐内，取药涂两足心，以两手心对足心摩擦，良久再涂再擦，尽即卧。汗出，或大便去垢，口出秽涎为验。每一次，强者用四钱，弱者二钱，连用三日。外服疏风散，并澡洗。（《刘氏经验方》）  

***石***  

（《本经》下品  

【`释名`】白 石、太白石（《别录》）、立制石（《本经》）、青分石、固羊石（《本经》）、食盐（《别录》）、泽乳（《吴普》）、鼠乡（《吴普》）。  

时珍曰： 义不解。许氏《说文》云： ，毒石也。  

《西山经》云：皋涂之山，有白石，其名曰 ，可以毒鼠。郭璞注云：鼠食则死，蚕食而肥。  

则鼠乡之意以此。  

【`集解`】《别录》曰： 石，生汉中山谷及少室。采无时。  

当之曰：或生少室，或生魏兴，十二月采。  

弘景曰：今蜀汉亦有，而好者出南康南野溪及彭城界中，洛阳城南堑，又湘东新宁及零陵皆有。白 石，能柔金。以黄泥包，炭火烧之，一日一夕则解，可用。丹房及黄白术多用之。  

恭曰：此石能拒火，久烧但解散，不可脱其坚。今市人乃取洁白理石当之，烧即为灰也。今汉川武当西辽 名 石谷，即是真出处。少室有粒细理，不如汉中者。  

颂曰：今潞州、阶州亦有之。  

时珍曰：详见特生 石下。  

【`气味`】辛，大热，有毒。《别录》曰：甘，生温、熟热。普曰：神农、岐伯：辛，有毒；桐君、黄帝：甘，有毒。  

权曰：甘，有小毒。铅丹为之使。恶羊血。不入汤。  

之才曰：得火良。棘针为之使。恶马目毒公、 屎、虎掌、细辛，畏水。  

【`主治`】寒热鼠 ，蚀疮死肌风痹，腹中坚癖邪气（《本经》）。  

除热明目，下气，除膈中热，止消渴，益肝气，破积聚，痼冷腹痛，去鼻中息肉。久服令人筋挛。火炼百日，服一刀圭。  

不炼服，则杀人及百兽（《别录》）。除胸膈间积气，去冷湿风痹瘙痒积年者（甄权）。  

【`发明`】弘景曰：常取生 石纳水，令水不冰，如此则生者性亦大热矣。  

张仲景云：生用，破人心肝。  

恭曰：此药攻击积冷之病为良。若以余物代之，疗病无效，正为此也。  

宗 曰：治久积及久病腹冷有功，直须慎用，其毒不可试也。  

时珍曰： 石性气与砒石相近，盖亦其类也。古方 石、矾石常相混书，盖二字相似，故误耳。然矾石性寒无毒， 石性热有毒，不可不审。陆农师云： 石之力，十倍钟乳。按：《洪容斋随笔》云：王子敬静息帖，言 石深是可疑，凡喜散者辄发痈。盖散者，寒食散也，古人多服之，中有 石，性热有毒，故云深可疑也。刘表在荆州，与王粲登鄣山，见一冈不生百草。粲曰：此必古冢，其人在世，服生 石，热不出外，故草木焦灭。表掘之，果有石满茔。又今洛水不冰，下亦有 石，人谓之温洛是也。取此石安瓮中，水亦不冰。交鹳伏卵，取石置巢中，以助温气。其性如此，岂可服？予兄文安公镇金陵，秋暑减食。医者汤三益教服 石丸。已而饮啖日进，遂加意服之。越十月而毒作，衄血斗余。自是数数不止，竟至精液皆竭而死。时珍窃谓：洪文安之病，未必是 石毒发。盖亦因其健啖自恃，浓味房劳，纵恣无忌，以致精竭而死。夫因减食而服石，食既进则病去，药当止矣。而犹服之不已，恃药妄作，是果药之罪欤  

【`附方`】新一。  

风冷脚气：白 石（ ）二斤，酒三斗，渍三日，稍稍饮之。（《肘后方》）  

***特生石***  

（《别录》下品  

【`释名`】苍 石、苍石（《别录》）、鼠毒。  

恭曰：特生 石，一名苍 石。梁州 石亦有青者，汉中人亦以毒鼠，不入方用。  

宗 曰： 石、特生 石，只是一物，但以特生、不特生为异耳。所谓特生者，不附着他石为特尔。今用者绝少。  

时珍曰： 石有苍、白二种，而苍者多特生，故此云一名苍 石，则《别录》苍石系重出矣。其功疗皆相同，今并为一。  

【`集解`】《别录》曰：特生 石，一名苍 石，生西域，采无时。又曰：苍石生西域，采无时。  

弘景曰：旧说鹳巢中者佳。鹳常入水冷，故取以壅卵令热。今不可得。惟出汉中者，其外形紫赤色，内白如霜，中央有臼，形状如齿者佳。又出荆州新城郡房陵县缥白色者为好。  

亦先以黄土包烧一日，亦可纳斧孔中烧之，合玉壶诸丸。《仙经》不言特生，只是白 石耳。  

恭曰：陶说中如齿臼形者正是。今出梁州，北马道戍涧中亦有之。形块小于白 石，而肌粒大数倍，乃如小豆许。其白 粒细如粟米耳。今房陵、汉川、均州、荆州与白 石同处，有色青者，是也。  

宗 曰：《博物志》言：鹳伏卵，取 石入巢助暖，方家得此石乃真。  

陶氏以注特生 石，则二石是一物明矣。但屡检鹳巢无此石，况 石焉得处处有之？若鹳入水冷故取此石，则鸬 之类皆食于水，亦自然生化繁息。此则乃俗士之言，未尝穷其实而穷其理也。  

时珍曰： 石有数种，白 石、苍 石、紫 石、红皮 石、桃花 石、金星 石、银星石、特生 石俱是一物，但以形色立名。  

其性皆热毒，并可毒鼠制汞，惟苍、白二色入药用。诸 生于山，则草木不生，霜雪不积；生于水则水不冰冻，或有温泉，其气之热可知矣。《庚辛玉册》云： ，阳石也，生山谷。水中濯出似矾，有纹理横截在中者为佳。伏火，制砂汞。其状颇与方解石相似，但投水不冰者为真。其出金穴中者，名握雪 石。  

【`气味`】甘，温，有毒。  

之才曰：火炼之良，畏水。  

【`主治`】明目利耳，腹内绝寒，破坚结及鼠 ，杀百虫恶兽。久服延年（《别录》）。苍石：主寒热下气 蚀，杀禽兽（《别录》）。  

【`发明`】时珍曰：《别录》言： 石久服令人筋挛，特生 石久服延年。丹书亦云：石化为水，能伏水银，炼入长生药。此皆方士谬说也，与服砒石、汞长生之义同，其死而无悔者乎？  

***握雪石***  

（《唐本草》  

【`集解`】恭曰：握雪 石出徐州宋里山。入土丈余，于烂土石间得之。细散如面，黄白色。土人号为握雪 石，一名化公石，一名石脑，云服之长生。  

时珍曰：谨按：独孤滔《丹房镜源》云：握雪 石出曲滩泽。盛寒时有髓生于石上，可采。一分结汞十两。又按：南宫从《岣嵝神书》云：石液，即丹矾之脂液也。此石出襄阳曲滩泽中，或在山，或在水，色白而粗糯。至冬月有脂液出其上，旦则见日而伏。当于日未出时，以铜刀刮置器内，火 通赤，取出，楮汁为丸，其液沾处便如铁色。以液一铢，制水银四两，器中火之立干。但此液亦不多有，乃神理所惜，采时须用白鸡、清酒祭之。此石华山、嵩山皆出，而有脂液者，惟此曲滩。又熊太古《冀越集》亦言：丹山矾十两，可干汞十两。  

此乃人格物之精，发天地之秘也。据三书所引，则握雪 石乃石之液，非土中石脑也。苏恭所说，自是石脑。其说与《别录》及陶弘景所注石脑相合，不当复注于此。又按：诸书或作石，或作矾石，未知孰是？古书二字每每讹混。以理推之，似是矾石。  

石有毒，矾石无毒故也。  

【`气味`】甘，温，无毒。  

【`主治`】痼冷积聚，轻身延年。多食令人热（《唐本》）。治大风疮（时珍）。  

***砒石***  

（宋《开宝》  

【`释名`】信石、人言（《纲目》），生者名砒黄，炼者名砒霜。  

时珍曰：砒，性猛如貔，故名。惟出信州，故人呼为信石，而又隐信字为人言。  

【`集解`】颂曰：砒霜不着所出郡县，今近铜山处亦有之，惟信州者佳。其块有甚大者，色如鹅子黄，明澈不杂。此类本处自是难得之物，一两大块真者，人竞珍之，不啻千金。古服食方中亦载用之，必得此类，乃可入药。其市肆所畜片如细屑，亦夹土石，入药服之，为害不浅。  

承曰：信州玉山有砒井，官中封禁甚严。生不夹石者，色赤甚于雄黄，以冷水磨，解热毒，近火即杀人，所谓不啻金价者此也。今市货者，取山中夹砂石者，烧烟飞作白霜，乃碎屑而芒刺。其伤火多者，块大而微黄，所谓如鹅子色明澈者，此也。古方并不入药，惟烧炼丹石家用之。近人多以治疟，但以疟本伤暑，而此物生者能解热毒也。今俗医不究其理，即以所烧霜服之，必大吐下，因此幸有安者，遂为定法，尔后所损极多，不可不慎。初烧霜时，人在上风十余丈外立，下风所近草木皆死；又以和饭毒鼠，死鼠，猫犬食之亦死，毒过于射罔远矣。衡山所出一种，力差劣于信州者。  

宗 曰：今信凿坑井下取之。其坑常封锁。坑中有浊绿水，先绞水尽，然后下凿取。生砒谓之砒黄，色如牛肉，或有淡白路，谓石非石，谓土非土。磨酒饮，治癖积气。有火便有毒，不可造次服也。取法：将生砒就置火上，以器覆之，令烟上飞，着器凝结。累然下垂如乳尖者入药为胜，平短者次之，大块乃是下等片，如细屑者极下也。  

时珍曰：此乃锡之苗，故新锡器盛酒日久能杀人者，为有砒毒也。生砒黄以赤色者为良，熟砒霜以白色者为良。  

【`修治`】 曰：凡使用，以小瓷瓶盛，后入紫背天葵、石龙芮二味，火 ，从巳至申；便用甘草水浸，从申至子，出拭干，入瓶再 ，别研三万下用。  

时珍曰：医家皆言生砒轻见火则毒甚，而雷氏治法用火 ，今所用多是飞炼者，盖皆欲求速效，不惜其毒也，曷若用生者为愈乎  

【`气味`】苦、酸，暖，有毒。时珍曰：辛、酸，大热，有大毒。  

大明曰：畏绿豆、冷水、醋。入药，醋煮杀毒用。  

土宿真君曰：砒石用草制，炼出金花，成汁化铜干汞。青盐、鹤顶草、硝石、蒜、水蓼、常山、益母、独帚、木律、菖蒲、三角酸、鹅不食草、菠菱、莴苣，皆能伏砒。  

【`主治`】砒黄：治疟疾肾气，带之辟蚤虱（大明）。冷水磨服，解热毒，治痰壅（陈承）。  

磨服，治癖积气（宗 ）。除 喘积痢，烂肉，蚀瘀腐瘰 （时珍）。砒霜：疗诸疟，风痰在胸膈，可作吐药。不可久服，伤人（《开宝》）。治妇人血气冲心痛，落胎（大明）。蚀痈疽败肉，枯痔杀虫，杀人及禽兽（时珍）。  

【`发明`】宗 曰：砒霜疟家用，或过剂，则吐泻兼作，须煎绿豆汁兼冷水饮之。  

刘纯曰：疟丹多用砒霜大毒之药。本草谓主诸疟风痰在胸膈，可作吐药。盖以性之至烈，大能燥痰也。虽有燥痰之功，大伤胸气，脾胃虚者，切宜戒之。  

时珍曰：砒乃大热大毒之药，而砒霜之毒尤烈。鼠雀食少许，即死；猫犬食鼠雀亦殆；人服至一钱许，亦死。虽钩吻、射罔之力，不过如此，而宋人着本草不甚言其毒，何哉？此亦古者 石之一种也，若得酒及烧酒，则腐烂肠胃，顷刻杀人，虽绿豆、冷水亦难解矣。  

今之收瓶酒者，往往以砒烟熏瓶，则酒不坏，其亦嗜利不仁者哉？饮酒潜受其毒者，徒归咎于酒耳。此物不入汤饮，惟入丹丸。凡痰疟及 喘用此，真有劫病立地之效。但须冷水吞之，不可饮食杯勺之物，静卧一日或一夜，亦不作吐；少物引发，即作吐也。其燥烈纯热之性，与烧酒、焰硝同气，寒疾湿痰被其劫而怫郁顿开故也。今烟火家用少许，则爆声更大，急烈之性可知矣。此药亦只宜于山野藜藿之人。若嗜酒膏粱者，非其所宜，疾亦再作，不慎口欲故尔。凡头疮及诸疮见血者，不可用，此其毒入经必杀人。李楼《奇方》云：一妇病心痛数年不愈。一医用人言半分，茶末一分，白汤调下，吐瘀血一块而愈。得《日华子》治妇人血气心痛之旨乎  

【`附方`】旧五，新十。  

中风痰壅，四肢不收，昏愦若醉。砒霜如绿豆大，研。新汲水调下少许，以热水投之，大吐即愈。未吐再服。（《圣惠方》）寒热 疾：孙真宗《秘宝方》：用信砒二两（研粉），寒水石三两（别捣末）。用生铁铫一个，铺石末，后铺砒在上，又以石末盖之。浓盏覆定，醋糊纸条密封十余重，炭火一斤 之。  

待纸条黑时取出，候冷，刮盏上砒末乳细，粟米饭丸绿豆大，辰砂为衣。每用三、四丸，小儿一、二丸，发日早以腊茶清下，一日不得食热物。  

男人患，女人着药入口中；女人患，男人着药入口中。《本事方》：用人言一钱，绿豆末一两，为末，无根井水丸绿豆大，黄丹为衣，阴干。发日五更冷水下五、七丸。《卫生宝鉴》一剪金：用人言（醋煮）、硫黄、绿豆等分。为末。每一豆许，用红绢包之，采丝扎定。每剪下一粒，新汲水空心吞下，治疟圣药也。《医垒元戎》九转灵砂丹：用砒霜、黄丹、紫河车各一钱。为末，雄黑豆一百粒，水浸一夜，研泥，和丸梧子、绿豆、黍米三样大，量虚实老幼大小服之。每服一、二丸或三丸，不发日五更向东无根水下。紫河车、绿豆、黑豆，皆解砒毒也。《本草权度》不二散：用砒一钱，面二两，和匀，香油一斤煎黄色，以草纸压去油，入茶三两，为末。每服一钱，发日早冷茶下。  

一切积痢：砒霜、黄丹等分。蜡和收，旋丸绿豆大。每米饮下三丸。（《普济方》）休息下痢，经一、二年不瘥，羸瘦衰弱。砒霜（成块者为末）、黄蜡各半两。化蜡入砒，以柳条搅，焦则换，至七条，取起收之。每旋丸梧子大，冷水送下。小儿，黍米大。（《和剂局方》）脾疼腰痛：即上方，用冷水下。  

妇人血气心痛：方见发明下。  

走马牙疳恶疮：砒石、铜绿等分。为末。摊纸上贴之，其效如神。又方：砒霜半两。醋调如糊，碗内盛，待干刮下。用粟米大，绵裹安齿缝，来日取出，有虫自死。久患者，不过三日即愈。（《普济方》）项上瘰 ：信州砒黄研末，浓墨汁丸梧子大，铫内炒干，竹筒盛之。每用针破，将药半丸贴之，自落，蚀尽为度。（《灵苑方》）痰喘 ：方见谷部，豉下。  

一切漏疮有孔：用信石，新瓦火 ，研末。以津调少许于纸捻上，插入，蚀去恶管，漏多，勿齐上。最妙。（《急救良方》）  

***土黄***  

（《纲目》  

【`修治`】时珍曰：用砒石二两，木鳖子仁、巴豆仁各半两， 砂二钱。为末，用木鳖子油、石脑油和成一块，油裹，埋土坑内，四十九日取出，劈作小块，瓷器收用。  

【`气味`】辛、酸，热，有毒。独孤滔曰：土黄制雄黄。  

【`主治`】枯瘤赘痔乳，食 并诸疮恶肉（时珍）。  

***金星石***  

（宋《嘉 》。附银星石  

【`集解`】颂曰：金星石、银星石，并出濠州、并州，采无时。二石主疗大体相似。  

宗曰：二石治大风疾，别有法，须烧用之。金星石生于苍石内，外有金色麸片，银星石有银色麸片。又一种深青色坚润，中有金色如麸片者，不入药用，工人碾为器，或妇人首饰用。  

时珍曰：金星有数种。苏颂所说二石，武当山亦有之。或云金星出胶东，银星出雁门，盖亦礞石之类也。寇宗 所说二石治大风者，今考《圣惠方》大风门，皆作金星 、银星石，则似是 石之类。《丹房镜源》 石篇中，亦载二石名，似与苏说者不同。且金星、银星无毒，主热涎血病； 石则有毒，主风癞疾。观此，则金星、银星入药，各有二种矣。又歙州砚石，亦有金星、银星者。琼州亦出金星石，皆可作砚。翡翠石能屑金，亦名金星名。  

此皆名同物异也。刘河间《宣明方》点眼药方中用金精石、银精石，不知即此金星、银星否也  

【`气味`】甘，寒，无毒。  

【`主治`】脾肺壅毒，及肺损吐血嗽血，下热涎，解众毒（嘉 ）。水磨少许服，镇心神不宁，亦治骨哽（时珍）。  

【`附方`】新二。吐血嗽血肺损者：金星石、银星石、玄精石、不灰木、阳起石、云母石等分。用坩锅一个，铺冬月水牛粪一、二寸，铺药一层，铺灰二寸，又药一层，重重如此，以灰盖之，盐泥固济。用炭一秤，火 一日夜，埋土中一夜，取出药块，去灰为末。每一两，入龙脑、麝香各半钱，阿胶二钱半（炒）。每服一钱，糯米汤下，日三服。（《圣惠方》）大风虫疮，有五色虫取下：诸石丸：用金星 石、银星 石、云母石、禹余粮石、滑石、阳起石、磁石、凝水石、蜜陀僧、自然铜、龙涎石等分。捣碎瓶盛，盐泥固济之。炭火十斤，过为末，醋糊丸小豆大。每服十五丸，白花蛇酒下，一日三服，以愈为度。（《太平圣惠方》  

【`附录`】金石（《拾遗》）  
器曰：味甘，温，无毒。主久羸瘦，不能食，无颜色，补腰脚冷，令人健壮，益阳，有暴热脱发，飞炼服之。生五台山清凉寺石中，金屑作赤褐色也。  

***婆娑石***  

（宋《开宝》  

【`释名`】摩挲石。  

时珍曰：姚宽《西溪丛话》云：舶船过产石山下，爱其石，以手扪之，故曰摩挲。不知然否  

【`集解`】志曰：婆娑石生南海，胡人采得之。其石绿色，无斑点，有金星，磨成乳汁者为上。又有豆斑石，虽亦解毒，而功力不及。复有鄂绿，有纹理，磨铁成铜色，人多以此为之，非真也。验法：以水磨点鸡冠热血，当化成水是也。  

宗 曰：石如淡色石绿，间微有金星者佳。又有豆斑石，亦如此石，但有黑斑点，无金星。  

颂曰：胡人尤珍贵之，以金装饰作指驱带之。  

每欲食及食罢，辄含吮数次以防毒。今人有得指面许块，则价直百金也。  

时珍曰：《庚辛玉册》云：摩挲石，阳石也。出三佛齐。海南有山，五色耸峙，其石有光焰。其水下滚如箭，船过其下，人以刀斧击取。烧之作硫黄气。以形如黄龙齿而坚重者为佳。匮五金，伏三黄，制铅汞。  

【`气味`】甘、淡，寒，无毒。  

【`主治`】解一切药毒，瘴疫热闷头痛（《开宝》）。  

***礞石***  

（宋《嘉 》  

【`释名`】青礞石时珍曰：其色 然，故名。  

【`集解`】时珍曰：礞石，江北诸山往往有之，以 山出者为佳。有青、白二种，以青者为佳。坚细而青黑，打开中有白星点， 后则星黄如麸金。其无星点者，不入药用。通城县一山产之，工人以为器物。  

【`修治`】时珍曰：用大坩锅一个，以礞石四两打碎，入硝石四两拌匀。炭火十五斤簇定，至硝尽，其石色如金为度。取出研末，水飞去消毒，晒干用。  

【`气味`】甘、咸，平，无毒。  

【`主治`】食积不消，留滞脏腑，宿食症块久不瘥。小儿食积羸瘦，妇人积年食症，攻刺心腹。得巴豆、 砂、大黄、荆三棱作丸服，良（《嘉 》）。治积痰惊痫，咳嗽喘急（时珍）。  

【`发明`】时珍曰：青礞石气平味咸，其性下行，阴也沉也，乃厥阴之药。肝经风木太过，来制脾土，气不运化，积滞生痰，壅塞上中二焦，变生风热诸病，故宜此药重坠。制以硝石，其性疏快，使木平气下，而痰积通利，诸证自除。汤衡《婴孩宝书》，言礞石乃治惊利痰之圣药。吐痰在水上，以石末糁之，痰即随水而下，则其沉坠之性可知。然止可用之救急，气弱脾虚者，不宜久服。杨士瀛谓其功能利痰，而性非胃家所好。如慢惊之类，皆宜佐以木香。  

而王隐君则谓痰为百病，不论虚实寒热，概用滚痰丸通治百病，岂理也哉？朱丹溪言：一老人忽病目盲，乃大虚证，一医与礞石药服之，至夜而死。吁！此乃盲医虚虚之过，礞石岂杀人者乎？况目盲之病，与礞石并不相干。  

【`附方`】新四。  

滚痰丸：通治痰为百病，惟水泻双娠者不可服。礞石、焰硝各二两（ 过研飞晒干，一两），大黄（酒蒸）八两，黄芩（酒洗）八两，沉香五钱。为末，水丸梧子大。常服一、二十丸，欲利大便则服一、二百丸，温水下。（王隐君《养生主论》）一切积病：金宝神丹：治一切虚冷久积，滑泄久痢，癖块，血刺心腹，下痢，及妇人崩中漏下。青礞石半斤（为末），硝石（末）二两。坩锅内铺头盖底，按实。炭火二十斤，过取出，入赤石脂末二两，滴水丸芡子大；候干，入坩锅内，小火 红，收之。每服一丸至二、三丸，空心温水下，以少食压之。久病泻痢，加至五、七丸。（《杨氏家藏方》）急慢惊风：夺命散：治急慢惊风，痰涎壅塞咽喉，命在须臾，服此坠下风痰，乃治惊利痰之圣药也。真礞石一两，焰硝一两。同 过为末。每服半钱或一钱。急惊痰热者，薄荷自然汁入生蜜调下；慢惊脾虚者，木香汤入熟蜜调下。亦或雪糕丸绿豆大，每服二、三丸。（汤氏《婴孩宝书》）小儿急惊：青礞石，磨水服。（《卫生方》）  

***花乳石***  

（宋《嘉 》  

【`释名`】花蕊石。  

宗 曰：黄石中间有淡白点，以此得花之名。《图经》作花蕊石，是取其色黄。  

【`集解`】禹锡曰：花乳石出陕、华诸郡。色正黄，形之大小方圆无定。  

颂曰：出陕州阌乡，体至坚重，色如硫黄，形块有极大者，陕西人镌为器用，采无时。  

时珍曰：《玉册》云：花乳石，阴石也。生代州山谷中，有五色，可代丹砂匮药。蜀中汶山、彭县亦有之。  

【`修治`】时珍曰：凡入丸散，以罐固济，顶火 过，出火毒，研细，水飞，晒干用。  

【`气味`】酸、涩，平，无毒。  

【`主治`】金疮出血，刮末敷之即合，仍不作脓。又疗妇人血晕恶血（《嘉 》）。  

治一切失血伤损，内漏目翳（时珍）。  

【`发明`】颂曰：花乳石古方未有用者。近世以合硫黄同 研末，敷金疮，其效如神。人有仓猝中金刃不及 合者，但刮末敷之，亦效。  

时珍曰：花蕊石，旧无气味。今尝试之，其气平，其味涩而酸，盖缺阴经血分药也。其功专于止血，能使血化为水，酸以收之也。而又能下死胎，落胞衣，去恶血，恶血化则胎与胞无阻滞之患矣。东垣所谓胞衣不出，涩剂可以下之，故赤石脂亦能下胞胎，与此同义。葛可久治吐血出升斗，有花蕊石散；《和剂局方》治诸血及损伤金疮胎产，有花蕊石散，皆云能化血为水。则此石之功，盖非寻常草木之比也。  

【`附方`】新五。  

花蕊石散：治五内崩损，喷血出斗升，用此治之。花蕊石 存性，研如粉。  

以童子小便一钟，男，入酒一半；女，入醋一半，煎温，食后调服二钱，甚者五钱。能使瘀血化为黄水，后以独参汤补之。（葛可久《十药神书》）花蕊石散：治一切金刃箭镞伤，及打扑伤损，狗咬至死者。急以药掺伤处，其血化为黄水，再掺便活，更不疼痛。如内损血入脏腑，煎童子小便，入酒少许，热调一钱服，立效。  

畜生抵伤，肠出不损者，急纳入，桑白皮线缝之，掺药，血止立活。妇人产后败血不尽，血晕，恶血奔心，胎死腹中，胎衣不下，至死，但心头温暖者。急以童子小便调服一钱，取下恶物如猪肝，终身不患血风血气。若膈上有血，化为黄水，即时吐出，或随小便出，甚效。  

硫黄四两，花蕊石一两。并为粗末拌匀，以胶泥固济，日干，瓦罐一个盛之，泥封口，焙干，安在四方砖上，砖上书八卦五行字。用炭一秤簇匝，从巳午时自下生火， 至炭消冷定，取出为细末，瓶收用。（《和剂局方》）金疮出血：方见主治。  

多年障翳：花蕊石（水飞焙）、防风、川芎 、甘菊花、白附子、牛蒡子各一两，甘草（炙）半两。为末。每服半钱，腊茶下。（《卫生家宝方》）脚缝出水：好黄丹，入花蕊石末，掺之。（谈野翁《试效方》）  

***白羊石***  

（宋《图经》  

【`集解`】颂曰：生兖州白羊山，春中掘地采之，以白莹者为良。又有黑羊石，生兖州宫山之西，亦春中掘地采之，以黑色、有墙壁、光莹者为上。  

【`气味`】淡，生凉、熟热，无毒。  

【`主治`】解药毒。黑羊石同（苏颂）。  

***金牙石***  

（《别录》下品  

【`释名`】黄牙石。时珍曰：象形。  

【`集解`】《别录》曰：金牙生蜀郡，如金色者良。  

弘景曰：今出蜀汉，似粗金，大如棋子而方。又有铜牙亦相似，但外黑、内色小浅，不入药用。  

恭曰：金牙离本处，入土水中，久皆黑色，不可谓之铜牙也。此出汉中金牙湍，湍两岸石间打出者，内即金色，岸颓入水，久者皆黑。近南山溪谷、茂州、维州亦有，胜于汉中者。  

颂曰：今雍州亦有之。  

时珍曰：崔 《本草》云：金牙石，阳石也。生川、陕山中，似蜜栗子，有金点形者妙。  

《圣济经》治疠风大方中，用金牙石、银牙石。银牙，恐即金牙石之白色者尔，方书并无言及者，姑阙。  

【`修治`】大明曰：入药烧赤，去粗乃用。  

【`气味`】咸，平，无毒。大明曰：甘，平。  

【`主治`】鬼疰毒蛊诸疰（《别录》）。治一切冷风气，筋骨挛急，腰脚不遂，烧浸酒服（甄权）。暖腰膝，补水脏，惊悸，小儿惊痫（大明）。  

【`发明`】弘景曰：金牙惟酒、散及五疰丸用之，余方少用。  

颂曰：葛洪《肘后方》，治风毒厥，有大小金牙酒，但浸其汁饮之。孙思邈《千金方》：治风毒及鬼疰、南方瘴气、传尸等，各有大小金牙散之类是也。小金牙酒主风疰百病，虚劳湿冷，缓弱不仁，不能行步，近人用之多效，故着其法云。金牙、细辛、莽草、防风、地肤子、地黄、附子、茵蓣、续断、蜀椒、蒴 根各四两，独活一斤。十二物，金牙捣末，别盛练囊，余皆薄切，同入一大囊，以清酒四两渍之，密器泥口，四宿酒成。温服二合，日二次取效。  

***金刚石***  

（《纲目》  

【`释名`】金刚钻。  

时珍曰：其砂可以钻玉补瓷，故谓之钻。  

【`集解`】时珍曰：金刚石，出天竺诸国及西番。葛洪《抱朴子》云：扶南出金刚，生水底石上，如钟乳状，体似紫石英，可以刻玉。人没水取之，虽铁椎击之亦不能伤。惟羚羊角扣之，则 然冰泮。《丹房镜源》云：紫背铅能碎金刚钻。  

周密《齐东野语》云：玉人攻玉，以恒河之砂，以金刚钻镂之，其形如鼠矢，青黑色，如石如铁。相传出西域及回纥高山顶上，鹰隼粘带食入腹中，遗粪于河北砂碛间。未知然否？《玄中记》云：大秦国出金刚，一名削玉刀，大者长尺许，小者如稻黍，着环中，可以刻玉。  

观此则金刚有甚大者，番僧以充佛牙是也。欲辨真伪，但烧赤淬醋中，如故不酥碎者为真。  

若觉钝，则 赤，冷定即锐也。故西方以金刚喻佛性，羚羊角喻烦恼。《十洲记》载西海流砂有昆吾石，治之作剑如铁，光明如水精，割玉如泥，此亦金刚之大者。又兽有貘及啮铁、狡兔，皆能食铁，其粪俱可为兵切玉，详见兽部貘下。  

【`主治`】磨水涂汤火伤。作钗 服佩，辟邪恶毒气（时珍）。  

***砭石***  

（音边。《纲目》  

【`释名`】针石。  

【`集解`】时珍曰：按：《东山经》云：高氏之山，凫丽之山，皆多针石。郭璞注云：可为砭针也。  

《素问　异法方宜论》云：东方之域，鱼盐之地，海滨傍水，其病为痈疡，其治宜砭石，故砭石亦从东方来。王冰注云：砭石如玉，可以为针。盖古者以石为针，季世以针代石，今人又以瓷针刺病，亦砭之遗意也。但砭石无识者，岂即石 之属为之欤  

【`主治`】刺百病痈肿。  

【`附录`】石 时珍曰：石 出肃慎。国人以枯木为矢，青石为镞，施毒，中人即死。  

石生山中。禹贡荆州、梁州皆贡 ，即此石也。又南方藤州，以青石为刀剑，如铜铁，妇人用作环 。琉璃国人垦田，以石为刀，长尺余。皆此类也。  

***越砥***  

（宋《嘉 》  

【`释名`】磨刀石（藏器）、羊肝石（《纲目》）、砺石。  

时珍曰：《尚书》：荆州厥贡砥砺。注云：砥以细密为名，砺以粗 为称。俗称者为羊肝石，因形色也。  

弘景曰：越砥，今细砺石也。出临平。  

【`气味`】甘，无毒。  

【`主治`】目盲，止痛，除热瘙（《别录》）。磨汁点目，除障翳。  

烧赤投酒饮，破血瘕痛切（藏器）。砺石 【`主治`】破宿血，下石淋，除结瘕，伏鬼物恶气，烧赤投酒中饮之。人言：踏之患带下，未知所由（藏器）。  

磨刀 （一名龙白泉粉  

【`主治`】敷 尿疮，有效（藏器）。涂瘰 结核（时珍）。  

***姜石***  

（《唐本草》  

【`释名`】 KT 石。  

时珍曰：姜石以形名。或作礓砾，邵伯温云：天有至戾，地有至幽，石类得之则为礓砾是也。俗作 KT 。  

【`集解`】恭曰：姜石所在有之，生土石间，状如姜。有五种：以色白而烂不碜者良，齐州历城东者好。采无时。  

宗 曰：所在皆有，须不见日色旋取，微白者佳。  

【`气味`】咸，寒，无毒。  

【`主治`】热豌豆疮，疔毒等肿（唐本）。  

【`附方`】旧二，新二。  

疔疮肿痛：白姜石末，和鸡子清敷之，干即易，疗自出，神效。（崔氏方）乳痈肿大如碗肿痛：方同上。（《外台秘要》）产后胀冲气噎： KT 石、代赭石等分，为末，醋糊丸梧子大。每服三、五十丸，醋汤下。（洁古《保命集》）通身水肿：姜石烧赤，纳黑牛尿中，热服，日饮一升。（《千金方》）  

***麦饭石***  

（宋《图经》  

【`释名`】时珍曰：象形。  

【`集解`】时珍曰：李迅云：麦饭石处处山溪中有之。其石大小不等，或如拳，或如鹅卵，或如盏，或如饼，大略状如握聚一团麦饭，有粒点如豆如米，其色黄白，但于溪间麻石中寻有此状者即是。古方云：曾作磨者佳，误矣。此石不可作磨。若无此石，但以旧面磨近齿处石代之，取其有麦性故耳。  

【`气味`】甘，温，无毒。  

【`主治`】一切痈疽发背（时珍）。  

【`发明`】颂曰：大凡石类多主痈疽。世传麦饭石膏，治发背疮甚效，乃中岳山人吕子华秘方。裴员外啖之以名第，河南尹胁之以重刑，吕宁绝荣望，守死不传其方。取此石碎如棋子（炭火烧赤，投米醋中浸之，如此十次，研末筛细，入乳钵内，用数人更碾五、七日，要细腻如面）四两，鹿角一具（要生取连脑骨者，其自脱者不堪用，每二、三寸截之，炭火烧令烟尽即止，为末研细）二两，白蔹（生研末）二两。用三年米醋入银石器内，煎令鱼目沸，旋旋入药在内，竹杖子不住搅，熬一、二时久，稀稠得所，倾在盆内，待冷以纸盖收，勿令尘入。用时，以鹅翎拂膏，于肿上四围赤处尽涂之，中留钱大泄气。如未有脓即内消，已作头即撮小，已溃即排脓如湍水。若病久肌肉烂落，见出筋骨者，即涂细布上贴之，干即易，逐日疮口收敛。但中隔不穴者，即无不瘥。已溃者，用时先以猪蹄汤洗去脓血，故帛挹干，乃用药。其疮切忌手触动，嫩肉仍不可以口气吹风，及腋气、月经、有孕人见之，合药亦忌此等。  

初时一日一洗一换，十日后二日一换。此药要极细，方有效；若不细，涂之即极痛也。  

此方孙真《千金月令》已有之，但不及此详悉耳。又北齐马嗣明治杨遵彦背疮，取粗黄石如鹅卵大者，猛火烧赤，纳浓醋中，当有屑落醋中，再烧再淬，石至尽，取屑日干捣筛极细末，和醋涂之，立愈。刘禹锡《传信方》谓之炼石法，用敷疮肿无不验。  

***水中白石***  

（《拾遗》  

【`集解`】时珍曰：此石处处溪涧中有之。大者如鸡子，小者如指头，有黑、白二色，入药用白小者。  

【`主治`】食鱼 多，胀满成瘕，痛闷，日渐羸弱。取数十枚烧赤，投五升水中七遍，热饮。如此三五度，当利出瘕也。又烧淬水中，纳盐三合，洗风瘙瘾疹（藏器）。  

治背上忽肿如盘，不识名者。取一、二碗，烧热投水中，频洗之，立瘥（苏颂）。  

【`发明`】时珍曰：昔人有煮石为粮法，即用此石也。其法用胡葱汁或地榆根等煮之，即熟如芋，谓之石羹。《抱朴子》云：洛阳道士董威辟谷方：用防风、苋子、甘草之属十许种为散，先服三方寸匕，乃吞石子如雀卵十二枚。足百日，不食，气力颜色如故。欲食，则饮葵汤，下去石子。又有赤龙血、青龙膏，皆可煮石。又有引石散，投方寸匕，可煮白石子一斗，立熟如芋，可食。  

***河砂***  

（《拾遗》  

【`释名`】砂，小石也。字从少石，会意。  

【`主治`】石淋，取细白沙三升炒热，以酒三升淋汁，服一合，日再服。又主绞肠痧痛，炒赤，冷水淬之，澄清服一、二合（时珍）。风湿顽痹不仁，筋骨挛缩，冷风瘫痪，血脉断绝。  

六月取河砂，烈日曝令极热，伏坐其中，冷即易之。取热彻通汗，随病用药。切忌风冷劳役（藏器）。  

【`附方`】新一。  

人溺水死：白沙（炒），覆死人面上下，惟露七孔，冷湿即易。（《千金》）  

***杓上砂***  

（《纲目》  

【`集解`】时珍曰：此淘米杓也。有木杓、瓢杓，皆可用。  

【`主治`】面上风粟，或青或黄赤，隐暗涩痛，及人唇上生疮者，本家杓上刮去唇砂一、二粒，即安。又妇人吹乳，取砂七枚，温酒送下，更以炊帚枝通乳孔。此皆莫解其理（时珍）。  

***石燕***  

（《唐本草》  

【`集解`】李绩曰：石燕出零陵。  

恭曰：永州祁阳县西北一十五里土冈上，掘深丈余取之。形似蚶而小，坚重如石也。俗云：因雷雨则自石穴中出，随雨飞堕者，妄也。  

颂曰：祁阳县江畔沙滩上有之。或云：生洞中，凝僵似石者佳，采无时。  

宗 曰：石燕如蚬蛤之状，色如土，坚重如石。既无羽翼，焉能飞出？其言近妄。  

时珍曰：石燕有二：一种是此，乃石类也，状类燕而有纹，圆大者为雄，长小者为雌；一种是钟乳穴中石燕，似蝙蝠者，食乳汁能飞，乃禽类也，见禽部禽石燕食乳，食之补助，与钟乳同功，故方书助阳药多用之。俗人不知，往往用此石为助阳药，刊于方册，误矣。  

【`气味`】甘，凉，无毒。  

【`主治`】淋疾，煮汁饮之。妇人难产，两手各把一枚，立验（《唐本》）。  

疗眼目障翳，诸般淋沥，久患消渴，脏腑频泻，肠风痔 ，年久不瘥，面色虚黄，饮食无味，妇人月水湛浊，赤白带下多年者，每日磨汁饮之。一枚用三日，以此为准。亦可为末，水飞过，每日服半钱至一钱，米饮服。至一月，诸疾悉平（时珍）。  

【`发明`】时珍曰：石燕性凉，乃利窍行湿热之物。宋人修本草，以食钟乳、禽石燕，混收入此石燕下。故世俗误传此石能助阳，不知其正相反也。  

【`附方`】旧三，新八。  

伤寒尿涩，小腹胀满：石燕为末。葱白汤调下半钱，频服，胀通为度。（《圣惠方》）小便淋痛：石燕子七枚（捣黍米大），新桑根白皮三两（锉）。  

拌匀，分作七贴。每贴用水一盏，煎七分，空心、午前各一服。（《简要济众》）血淋心烦：石燕子、商陆、赤小豆、红花等分，为末。每服一钱，葱白汤调下。（《圣惠方》）久年肠风：石燕磨水，常服勿歇。（《灵苑方》）赤白带下，多年不止：石燕一枚，磨水服，立效。（《徐氏家传方》）襁褓吐乳，咳嗽，久不愈：石燕子为末。蜜调少许，涂唇上，日三、五次。（《卫生宝鉴》）拳毛倒睫：石燕子（一雌一雄）。磨水点搽眼。先以镊子摘去拳毛，乃点药，后以黄连水洗之。（《乾坤生意》）牢牙止痛：石燕三对（火 醋淬七次），青盐、乳香各一两，细辛半两。为末。揩之，荆芥汤漱口。一方：去乳香、细辛，加麝香。齿疏不坚：石燕子五对（火 、米醋淬七次，为末），青盐、麝香各少许。研匀。日用揩牙后，以温酒漱咽之。（元遗山方）服石发动：石燕子七个（打碎）。水三升，煮二升，频频淋洗，以瘥为度。（《圣济》）  

***石蟹***  

（宋《开宝》  

【`集解`】志曰：石蟹生南海，云是寻常蟹尔，年月深久，水沫相着，因化成石，每遇海潮即飘出。又有一种入洞穴年深者亦然。皆细研水飞，入诸药相助用之。  

颂曰：近海州郡皆有之。体质石也，而都与蟹相似，但有泥与粗石相着尔。  

时珍曰：按：顾 《海槎录》云：崖州榆林港内半里许，土极细腻，最寒，但蟹入则不能运动，片时成石矣。人获之名石蟹，置之几案，云能明目也。复有石虾似虾，出海边；石鱼似鱼，出湘山县。石鱼、虾并不入药用。《一统志》言：凤翔 阳县西有山鱼陇，掘地破石得之，云可辟蠹。  

【`气味`】咸，寒，无毒。  

【`主治`】青盲目淫，肤翳疔翳，漆疮（《开宝》）。解一切药毒并蛊毒，天行热疾，催生落胎，疗血晕，并熟水磨服（大明）。醋摩敷痈肿。热水磨服，解金石毒（苏颂）。  

【`附方`】新一。  

喉痹肿痛：石蟹，磨水饮，并涂喉外。（《圣济录》）  

***石蛇***  

（宋《图经》  

【`集解`】颂曰：石蛇，出南海水旁山石间，其形盘屈如蛇，无首尾，内空，红紫色，以左盘者良。又似车螺，不知何物所化？大抵与石蟹同类，功用亦相近。  

宗 曰：石蛇，色如古墙上土，盘结如查梨大，空中，两头巨细一等。不与石蟹同类，蟹则真蟹所化，蛇非真蛇。今人用之绝少。  

时珍曰：按：姚宽《西溪丛话》云：南恩州海边有石山嘴，每蟹过之则化为石，蛇过亦然。此说不知果否？若然，则石蛇亦真蛇所化。  

【`气味`】咸，平，无毒。  

【`主治`】解金石毒（苏颂）。  

***石蚕***  

（宋《开宝》  

【`释名`】石僵蚕（《纲目》）。  

【`集解`】志曰：石蚕生海岸石旁，状如蚕，其实石也。  

【`气味`】苦，热，无毒。《药诀》曰：苦，热，有毒。独孤滔曰：制丹砂。  

【`主治`】金疮止血生肌，破石淋血结，磨服，当下碎石（《开宝》）。  

***石鳖***  

（《纲目》  

【`集解`】时珍曰：石鳖生海边，形状大小俨如 虫，盖亦化成者。 虫，俗名土鳖。  

【`气味`】甘，凉，无毒。  

【`主治`】淋疾血病，磨水服（时珍）。  

***蛇黄***  

（《唐本草》  

【`集解`】恭曰：蛇黄出岭南，蛇腹中得之，圆重如锡，黄黑青杂色。  

志曰：蛇黄多赤色，有吐出者，野人或得之。  

颂曰：今越州、信州亦有之。今医所用，云是蛇冬蛰时所含土，到春发蛰吐之而去，大如弹丸，坚如石，外黄内黑色，二月采之。与旧说不同，未知孰是？时珍曰：蛇黄生腹中，正如牛黄之意。世人因其难得，遂以蛇含石代之，以其同出于蛇故尔。广西平南县有蛇黄冈，土人九月掘下七、八尺，始得蛇黄，大者如鸡子，小者如弹丸，其色紫。《庚辛玉册》云：蛇含自是一种石，云蛇入蛰时，含土一块，起蛰时化作黄石，不稽之言也。有人掘蛇窟寻之，并无此说。  

【`修治`】大明曰：入药烧赤醋淬三、四次，研末水飞用。  

【`气味`】冷，无毒。  

【`主治`】心痛疰忤，石淋，小儿惊痫，妇人产难，以水煮研服汁（《唐本》）。  

镇心（大明）。磨汁，涂肿毒（时珍）。  

【`附方`】新六。  

暗风痫疾：忽然仆地，不知人事，良久方醒。蛇黄，火 醋淬七次，为末。每调酒服二钱，数服愈。年深者亦效。（危氏《得效方》）惊风痫疳：神穴丹：治急惊风、痫疾、天吊、疳热等证。用紫色蛇黄四两（ 过），猪屎二两（小者泥固 过），铁粉一两，朱砂半两，麝香一钱。为末，糯粉糊丸芡子大，漆盘晒干。看之每丸有一小穴，故名神穴丹。每服一丸，薄荷酒化下，立苏。疳热，冷水化下。（《灵苑方》）小儿项软因风虚者：蛇含石一块（ 七次，醋淬七次研），郁金等分。为末，入麝香少许，白米饭丸龙眼大。每服一丸，薄荷汤化服，一日一服。（《活幼全书》）瘴疟鬼疟食疟。蛇含石末一两，信石（末）一两。  

研匀，入水火鼎内，上以盏盖，六一泥固济， 至药升在盏，刮下为末，米糕糊丸绿豆大，雄黄为衣。每服一丸，黑豆研水，五更送下。（《摘玄方》）血痢不止：蛇含石二枚。火 醋淬，研末。每服三钱，米饮下。（《普济方》）肠风下血脱肛：蛇黄二颗。火 醋淬七次，为末。每服三钱，陈米饮下。（《普济方》）  

***霹雳砧***  

（《拾遗》  

【`释名`】雷楔。  

时珍曰：旧作针及屑，误矣。  

【`集解`】藏器曰：此物伺候震处，掘地三尺得之。其形非一，有似斧刀者，锉刀者，有安二孔者。一云出雷州，并河东山泽间，因雷震后得者。多似斧色，青黑斑纹，至硬如玉。  

或言是人间石造，纳与天曹，不知事实。  

时珍曰：按：《雷书》云：雷斧如斧，铜铁为之。雷 似 ，乃石也，紫黑色。雷锤重数斤，雷钻长尺余，皆如钢铁，雷神以劈物击物者。雷环如玉环，乃雷神所 遗落者。雷珠乃神龙所含遗下者，夜光满室。又《博物志》云：人间往往见细石形如小斧，名霹雳斧，一名霹雳楔。《玄中记》云：玉门之西有一国，山上立庙，国人年年出钻，以给雷用。此谬言也。雷虽阴阳二气激薄有声，实有神物司之，故亦随万物启蛰，斧、钻、 、锤皆实物也。若曰在天成象，在地成形，如星陨为石。则雨金石、雨粟麦、雨毛血及诸异物者，亦在地成形者乎？必太虚中有神物使然也。陈时苏绍雷锤重九斤。宋时沈括于震木之下得雷楔，似斧而无孔。鬼神之道幽微，诚不可究极。  

【`气味`】无毒。  

【`主治`】大惊失心，恍惚不识人，并石淋，磨汁服，亦煮服。作枕，除魔梦不祥（藏器）。  

刮末服，主瘵疾，杀劳虫，下蛊毒，止泄泻。置箱 间，不生蛀虫。诸雷物佩之，安神定志，治惊邪之疾（时珍。出《雷书》）。  

***雷墨***  

（《纲目》  

【`集解`】时珍曰：按：《雷书》云：凡《雷书》木石，谓木札，入二、三分，青黄色。  

或云：雄黄、青黛、丹砂合成，以雷楔书之。或云：蓬莱山石脂所书。雷州每雷雨大作，飞下如沙石，大者如块，小者如指，坚硬如石，黑色光艳至重。刘恂《岭表录异》云：雷州骤雨后，人于野中得石如 石，谓之雷公墨，扣之铮然，光莹可爱。又李肇《国史补》云：雷州多雷，秋则伏蛰，状如人，掘取食之。观此，则雷果有物矣。  

【`主治`】小儿惊痫邪魅诸病，以桃符汤磨服即安（时珍）。  

## 石部第十一卷  

### 金石之五  

卤石类二十种，附录二十七种  

***食盐***  

（宋《嘉 》  

【`校正`】志曰：元在米部，今移入此。时珍曰：并入《本经》大盐。  

【`释名`】鹾（音 ）。  

时珍曰：盐字，象器中煎卤之形。《礼记》：盐，曰咸鹾。《尔雅》云：天生曰卤，人生曰盐。许慎《说文》云：盐，咸也。东方谓之斥，西方谓之卤，河东谓之咸。黄帝之臣宿沙氏，初煮海水为盐。《本经》大盐，即今解池颗盐也。《别录》重出食盐，今并为一。方士呼盐为海砂。  

【`集解`】《别录》曰：大盐出邯郸及河东池泽。恭曰：大盐，即河东印盐也，人之常食者，形粗于食盐。  

弘景曰：有东海盐、北海盐、南海盐、河东盐池、梁益盐井、西羌山盐、胡中树盐，色类不同，以河东者为胜。东海盐官盐白草粒细，北海盐黄草粒粗。以作鱼 及咸菹，乃言北胜，而藏茧必用盐官者。蜀中盐小淡，广州盐咸苦，不知其为疗体复有优劣否？藏器曰：四海之内何外无之，惟西南诸夷稍少，人皆烧竹及木盐当之。  

颂曰：并州末盐，乃刮碱煎炼者，不甚佳，所谓卤碱是也。大盐生河东池泽，粗于末盐，即今解盐也。解州安邑两池取盐、于池旁耕地，沃以池水，每得南风急，则宿夕成盐满畦，彼人谓之种盐，最为精好。东海、北海、南海盐者，今沧、密、楚、秀、温、台、明、泉、福、广、琼、化诸州，煮海水作之，谓之泽盐，医方谓之海盐。海边掘坑，上布竹木，覆以蓬茅，积沙于上。每潮汐冲沙，则卤碱淋于坑中。水退则以火炬照之，卤气冲火皆灭。因取海卤贮盘中煎之，顷刻而就。其煮盐之器，汉谓之牢盆，今或鼓铁为之，南海人编竹为之，上下周以蜃灰，横丈深尺，平底，置于灶背，谓之盐盘。梁益盐井者，今归州及四川诸郡皆有盐井，汲其水以煎作盐，如煮海法。又滨州有土盐，煎炼草土而成，其色最粗黑，不堪入药。通、泰、海州并有停户刮碱煎盐输官，如并州末盐之类，而味更优，以供给江湖，极为饶衍。  

时珍曰：盐品甚多：海盐取海卤煎炼而成，今辽冀、山东、两淮、闽浙、广南所出是也。井盐取井卤煎炼而成，今四川、云南所出是也。池盐出河东安邑、西夏灵州，今惟解州种之。疏卤地为畦陇，而堑围之。引清水注入，久则色赤。待夏秋南风大起，则一夜结成，谓之盐南风。如南风不起，则盐失利。亦忌浊水淤淀盐脉也。海丰、深州者，亦引海水入池晒成。并州、河北所出，皆碱盐也，刮取碱土，煎炼而成。阶、成、凤州所出，皆崖盐也，生于土崖之间，状如白矾，亦名生盐。此五种皆食盐也，上供国课，下济民用。海盐、井盐、碱盐三者出于人，池盐、崖盐二者出于天。《周礼》云：盐人掌盐之政令。祭祀供其苦盐、散盐；宾客供其形盐；王之膳羞，供其饴盐。苦盐，即颗盐也，出于池，其盐为颗，未炼治，其味咸苦。散盐，即末盐，出于海及井，并煮碱而成者，其盐皆散末也。形盐，即印盐，或以盐刻作虎形也；或云积卤所结，其形如虎也。饴盐，以饴拌成者；或云生于戎地，味甜而美也。此外又有崖盐生于山崖，戎盐生于土中，伞子盐生于井，石盐生于石，木盐生于树，蓬盐生于草。造化生物之妙，诚难殚知也。  

【`修治`】时珍曰：凡盐，人多以矾、硝、灰、石之类杂之。入药须以水化，澄去脚滓，煎炼白色，乃良。  

大  

【`气味`】甘、咸，寒，无毒。  

《别录》曰：食盐：咸，温，无毒。多食伤肺，喜咳。  

权曰：有小毒。  

时珍曰：咸、微辛，寒，无毒。  

保升曰：多食令人失色肤黑，损筋力。  

之才曰：漏芦为之使。  

曰：敝箅淡卤，乌贼骨亦淡卤。  

【`主治`】肠胃结热喘逆，胸中病，令人吐（《本经》）。伤寒寒热，吐胸中痰癖，止心腹猝痛，杀鬼蛊邪疰毒气，下部 疮，坚肌骨（《别录》）。除风邪，吐下恶物，杀虫，去皮肤风毒，调和脏腑，消宿物，令人壮健（藏器）。助水脏，及霍乱心痛，金疮，明目，止风泪邪气，一切虫伤疮肿火灼疮，长肉补皮肤，通大小便，疗疝气，滋五味（大明）。空心揩齿，吐水洗目，夜见小字（甄权）。解毒，凉血润燥，定痛止痒，吐一切时气风热、痰饮关格诸病（时珍）。  

【`发明`】弘景曰：五味之中，惟此不可缺。西北方人食不耐咸，而多寿少病好颜色；东南方人食绝欲咸，而少寿多病，便是损人伤肺之效。然以浸鱼肉，则能经久不败；以沾布帛，则易致朽烂，所施各有所宜也。  

宗 曰：《素问》云：咸走血。故东方食鱼盐之人多黑色，走血之验可知。病喘嗽人及水肿者，宜全禁之。北狄用以淹尸，取其不坏也。其烧剥金银熔汁作药，仍须解州大盐为佳。  

时珍曰：《洪范》：水曰润下作咸。《素问》曰：水生咸。此盐之根源也。夫水周流于天地之间，润下之性无所不在，其味作咸凝结为盐亦无所不在。在人则血脉应之。盐之气味咸腥，人之血亦咸腥。咸走血，血病无多食咸，多食则脉凝泣而变色，从其类也。煎盐者用皂角收之，故盐之味微辛。辛走肺，咸走肾。喘嗽水肿消渴者，盐为大忌。或引痰吐，或泣血脉，或助水邪故也。然盐为百病之主，百病无不用之。故服补肾药用盐汤者，咸归肾，引药气入本脏也。  

补心药用炒盐者，心苦虚，以咸补之也。补脾药用炒盐者，虚则补其母，脾乃心之子也。  

治积聚结核用之者，咸能软坚也。诸痈疽眼目及血病用之者，咸走血也。诸风热病用之者，寒胜热也。大小便病用之者，咸能润下也。骨病齿病用之者，肾主骨，咸入骨也。吐药用之者，咸引水聚也。能收豆腐与此同义。诸蛊及虫伤用之者，取其解毒也。  

颂曰：唐柳柳州纂《救三死方》云：元和十一年十月，得霍乱，上不可吐，下不可利，出冷汗三大斗许，气即绝。河南房伟传此方，入口即吐，绝气复通。其法用盐一大匙，熬令黄，童子小便一升，合和温服，少顷吐下，即愈也。  

【`附方`】旧四十二，新二十七。  

炼盐黑丸：崔中丞炼盐黑丸方：盐末一升（纳粗瓷瓶中，实筑泥头。初以糖火烧，渐渐加炭火，勿令瓶破，候赤彻，盐如水汁，即去火，待凝，破瓶取出），豉一升（熬煎），桃仁一两（和麸炒熟），巴豆二两（去心膜，纸中炒令油出，须生熟得所，熟即少力，生又损人）。  

四物捣匀，入蜜和丸梧子大。每服三丸，平旦时服。天行时气，豉汁及茶下；心痛，酒下，入口便止；血痢，饮下，初变水痢，后便止；鬼疟，茶饮下；骨蒸，蜜汤下。忌久冷浆水。  

合药久则稍加之。凡服药后吐利，勿怪。吐利若多，服黄连汁止之。或遇杀药人药久不动者，更服一、两丸。药后忌口二、三日。其药腊月合之，瓷瓶密封，勿令泄气。一剂可救百人。  

或在道途，或在村落，无药可求，但用此药一刀圭，即敌大黄、朴硝数两，曾用有效。小儿、女子不可服，被搅作也。（刘禹锡《传信方》）猝中尸遁，其状腹胀气急冲心，或块起，或牵腰脊者是。服盐汤取吐。（孙真人方）尸疰鬼疰：下部蚀疮：炒盐布裹，坐熨之。（《药性论》）鬼击中恶：盐一盏，水二盏，和服，以冷水 之，即苏。（《救急方》）中恶心痛，或连腰脐：盐如鸡子大，青布裹，烧赤，纳酒中，顿服。当吐恶物，愈。（甄权《药性论》）中风腹痛：盐半斤，熬水干，着口中，饮热汤二升，得吐愈。（《肘后方》）脱阳虚证：四肢厥冷，不省人事，或小腹紧痛，冷汗气喘。炒盐熨脐下气海，取暖。（《救急方》）心腹胀坚，痛闷欲死：盐五合，水一升，煎服。吐下即定，不吐更服。（《梅师方》）腹胀气满：黑盐，酒服六铢。（《后魏书》）酒肉过多，胀满不快：用盐花搽牙，温水漱下二、三次，即如汤沃雪也。（《简便方》）干霍乱病，上不得吐，下不得利：方见发明。  

霍乱腹痛：炒盐一包，熨其心腹，令气透，又以一包熨其背。（《救急方》）霍乱转筋：欲死气绝，腹有暖气者。以盐填脐中，灸盐上七壮，即苏。（《救急方》）肝虚转筋：肝脏气虚，风冷抟于筋，遍体转筋，入腹不可忍。热汤三斗，入盐半斤，稍热渍之。（《圣惠方》）一切脚气：盐三升，蒸热分裹，近壁，以脚踏之，令脚心热。又和槐白皮蒸之，尤良。  

夜夜用之。（《食疗本草》）脚气疼痛：每夜用盐擦腿膝至足甲，淹少时，以热汤泡洗。有一人病此，曾用验。（《救急方》）胸中痰饮：伤寒热病疟疾须吐者，并以盐汤吐之。（《外台秘要》）病后胁胀：天行病后，两胁胀满，熬盐熨之。（《外台秘要方》）妊娠心痛不可忍：盐烧赤，酒服一撮。（《产宝》）妊妇逆生：盐摩产妇腹，并涂儿足底，仍急爪搔之。（《千金方》）妇人阴痛：青布裹盐，熨之。（《药性论》）小儿疝气，并内吊肾气：以葛袋盛盐，于户口悬之，父母用手捻抖尽即愈。（《日华子本草》）小儿不尿：安盐于脐中，以艾灸之。（《药性论》）小便不通：湿纸包白盐，烧过，吹少许入尿孔中，立通。（《普济方》）气淋脐痛：盐和醋服之。（《广利方》）二便不通：盐和苦酒敷脐中，干即易。仍以盐汁灌肛内；并内用纸裹盐投水中饮之。（《家藏方》）漏精白浊：雪白盐一两（并筑紧固济， 一日，出火毒），白茯苓、山药各一两。为末，枣肉和蜜丸梧子大。每枣汤下三十丸。盖甘以济咸，脾肾两得也。（《直指方》）下痢肛痛不可忍者：熬盐包坐熨之。（《肘后方》）血痢不止：白盐，纸包烧研，调粥吃，三、四次即止也。（《救急方》）中蛊吐血，或下血如肝：盐一升，苦酒一升，煎化顿服，得吐即愈。乃支太医方也。（《小品方》）金疮血出甚多，若血冷则杀人。宜炒盐三撮，酒调服之。（《梅师方》）金疮中风：煎盐令热，以匙抄，沥却水，热泻疮上。冷更着，一日勿住，取瘥，大效。  

（《肘后方》）小儿撮口：盐豉捣贴脐上，灸之。（《子母秘录》）病笑不休：沧盐 赤，研入河水煎沸，啜之，探吐热痰数升，即愈。《素问》曰：神有余，笑不休。神，心火也。火得风则焰，笑之象也。一妇病此半年，张子和用此方，遂愈。  

（《儒门事亲》）饮酒不醉：凡饮酒，先食盐一匕，则后饮必倍。（《肘后方》）明目坚齿去翳，大利老眼：海盐，以百沸汤泡散，清汁于银石器内，熬取雪白盐花，新瓦器盛。每早揩牙漱水，以大指甲点水洗目，闭坐良久，乃洗面。名洞视千里法，极神妙。  

（《永类钤方》）风热牙痛：槐枝煎浓汤二碗，入盐一斤，煮干炒研，日用揩牙，以水洗目。（唐瑶《经验方》）齿 齿动：盐半两，皂荚两挺，同烧赤，研。夜夜揩齿，一月后并瘥，其齿牢固。（《食疗本草》）齿龈宣露：每旦噙盐，热水含百遍。五日后齿即牢。（《千金方》）齿疼出血：每夜盐末浓封龈上，有汁沥尽乃卧。其汁出时，叩齿勿住。不过十夜，疼血皆止。忌猪、鱼、油菜等。极验。（《肘后方》）喉中生肉：绵裹箸头，拄盐揩之，日五、六度。（孙真人方）帝钟喉风，垂长半寸： 食盐，频点之，即消。（《圣惠方》）风病耳鸣：盐五升蒸热，以耳枕之，冷复易之。（《肘后方》）耳猝疼痛：方同上。  

目中泪出：盐点目中，冷水洗数次，瘥。（《范汪方》）目中浮翳遮睛：白盐生研少许，频点屡效，小儿亦宜。（《直指方》）小儿目翳或来或去，渐大侵睛。雪白盐少许，灯心蘸点，日三、五次。不痛不碍，屡用有效。（《活幼口议》）尘物眯目：以少盐并豉置水中，视之立出。（孙真人方）酒 赤鼻：白盐常擦之，妙。（《直指方》）口鼻急疳，蚀烂腐臭：斗子盐、白面等分。为末。每以吹之。（《普济方》）面上恶疮五色者：盐汤浸绵拓疮上，五、六度即瘥。（《药性论》）体如虫行，风热也：盐一斗，水一石，煎汤浴之，三、四次。亦疗一切风气。（《外台秘要》）疮癣痛痒初生者：嚼盐频擦之，妙。（《千金翼》）手足心毒，风气毒肿：盐末、椒末等分。酢和，敷之，立瘥。（《肘后方》）手足疣目：盐敷上，以舌舐之。不过三度，瘥。（《肘后方》）热病生 ，下部有疮：熬盐绵裹熨之，不过三次瘥。（《梅师方》）一切漏疮：故布裹盐，烧赤为末。每服一钱。（《外台秘要》）疮经年：盐中黑泥，晒研搽之。（《永类方》）尿疮：盐汤浸绵，拓疮上。（《食疗本草》）蜈蚣咬人：嚼盐涂之，或盐汤浸之，妙。（《梅师方》）蚯蚓咬毒，形如大风，眉鬓皆落：惟浓煎盐汤，浸身数遍即愈。浙西军将张韶病此，每夕蚯蚓鸣于体，一僧用此方而安。蚓，畏盐也。（《经验方》）蜂虿叮螫：嚼盐涂之。（《千金方》）解黄蝇毒：乌蒙山峡多小黄蝇，生毒蛇鳞中，啮人初无所觉，渐痒为疮。勿搔，但以冷水沃之，擦盐少许，即不为疮。（《方舆胜览》）毒蛇伤螫：嚼盐涂之，灸三壮，仍嚼盐涂之。（徐伯玉方）虱出怪病，临卧浑身虱出，约至五升，随至血肉俱坏，每宿渐多，痛痒不可言状，惟吃水，卧床昼夜号哭，舌尖出血不止，身齿俱黑，唇动鼻开。但饮盐醋汤十数日，即安。（夏子益《奇疾方》）解野狼毒毒：盐汁饮之。（《千金方》）药箭毒气：盐贴疮上，灸三十壮，良。（《集验方》）救溺水死：以大凳卧之，后足放高，用盐擦脐中，待水自流出，切勿倒提出水。（《救急方》）溃痈作痒：以盐摩其四围，即止。（《外科精义》）  

***戎盐***  

（《本经》下品  

【`释名`】胡盐（《别录》）、羌盐（《日华》）、青盐（《纲目》）、秃登盐（《唐本》）、阴土盐。  

大明曰：西番所食者，故号戎盐、羌盐。  

恭曰：戎盐，即胡盐也。沙州名秃登盐，廓州名为阴土盐，生河岸山 之阴土石间，故名。  

【`集解`】《别录》曰：戎盐生胡盐山，及西羌北地、酒泉福禄城东南角。北海青，南海赤。十月采。  

当之曰：戎盐味苦臭，是海潮水浇山石，经久盐凝着石，取之北海者青，南海者赤。弘景曰：史书言虏中盐有九种：白盐、食盐，常食者；黑盐，主腹胀气满；胡盐，主耳聋目痛；柔盐，主马脊疮；又有赤盐、驳盐、臭盐、马齿盐四种，并不入食。马齿即大盐，黑盐疑是卤碱，柔盐疑是戎盐，而此戎盐又名胡盐，二三相乱。今戎盐虏中甚有，从凉州来，亦从敦煌来。其形作块片，或如鸡鸭卵，或如菱米，色紫白，味不甚咸，口尝气臭，正如 鸡子臭者乃真。又河南盐池泥中，自有凝盐如石片，打破皆方，青黑色，善疗马脊疮，又疑此是戎盐。又巴东朐 县北崖有盐井，盐水自凝，生伞子盐，方一二寸，中央突张如伞形，亦有方如石膏、博棋者。  

恭曰：戎盐即胡盐，生河崖山 之阴土石间，大小不常，坚白似石，烧之不鸣 也。  

宗 曰：戎盐成垛，裁之如枕，细白，味甘、咸。  

颂曰：陶氏所说九种，今人不能遍识。医家治眼及补下药多用青盐，恐即戎盐也。本草云：北海青，南海赤。今青盐从西羌来者，形块方棱，明莹而青黑色，最奇。北海来者，作大块而不光莹，又多孔窍，若蜂窠状，色亦浅于西盐，彼人谓之盐枕，入药差劣。北胡又有一种盐，作片屑，如碎白石，彼人亦谓之青盐，缄封于匣，与盐枕并作礼贽，不知是何色类？时珍曰：本草戎盐云：北海青，南海赤。而诸注乃用白盐，似与本文不合。按：《凉州异物志》云：姜赖之墟，今称龙城。刚卤千里，蒺藜之形。其下有盐，累棋而生。出于胡国，故名戎盐。赞云：盐山二岳，二色为质。赤者如丹，黑者如漆。小大从意，镂之为物。作兽辟恶，佩之为吉。或称戎盐，可以疗疾。此说与本草本文相合，亦惟赤、黑二色，不言白者。  

盖白者乃光明盐，而青盐、赤盐则戎盐也。故《西凉记》云：青盐池出盐，正方半寸，其形如石，甚甜美。《真腊记》云：山间有石，味胜于盐，可琢为器。《梁杰公传》言：交河之间，掘碛下数尺，有紫盐，如红如紫，色鲜而甘。其下丈许，有 珀。《北户录》亦言：张掖池中出桃花盐，色如桃花，随月盈缩。今宁夏近凉州地，盐井所出青盐，四方皎洁如石。山丹卫，即张掖地，有池产红盐，红色。此二盐，即戎盐之青、赤二色者。医方但用青盐，而不用红盐，不知二盐皆名戎盐也。所谓南海、北海者，指西海之南北而言，非炎方之南海也。  

张果《玉洞要诀》云：赤戎盐出西戎，禀自然水土之气，结而成质。其地水土之气黄赤，故盐亦随土气而生。味淡于石盐，力能伏阳精。但于火中烧汁红赤，凝定色转益者，即真也。  

亦名绛盐。《抱朴子》书有作赤盐法。又岭南一种红盐，乃染成者，皆非真红盐也。又《丹房镜源》云：蛮盐可伏雌雄，作金用红盐为上。  

【`气味`】咸，寒，无毒。  

宗 曰：甘、咸。大明曰：平。  

独孤滔曰：戎盐，赤、黑二色，能累卵，干汞，制丹砂。  

【`主治`】明目目痛，益气，坚肌骨，去毒蛊（《本经》）。  

心腹痛，溺血吐血，齿舌血出（《别录》）。助水脏，益精气，除五脏症结，心腹积聚，痛疮疥癣（大明）。解芫青、斑蝥毒（时珍）。  

【`发明`】宗 曰：戎盐甘咸，功在却血、入肾，治目中瘀赤涩昏。  

时珍曰：戎盐功同食盐，不经煎炼，而味咸带甘，入药似胜。《周礼注》云：饴盐味甜，即戎盐，不知果否？或云以饴拌盐也。  

【`附方`】新五。  

小便不通：戎盐汤：用戎盐（弹丸大）一枚，茯苓半斤，白术二两。水煎，服之。（仲景《金匮方》）风热牙痛：青盐一斤，槐枝半斤。水四碗，煎汁二碗，煮盐至干，炒研。日用揩牙、洗目。（唐氏《经验方》）牢牙明目：青盐二两，白盐四两，川椒四两。煎汁拌盐炒干。日用揩牙洗目，永无齿疾、目疾。（《通变要法》）风眼烂弦：戎盐化水，点之。（《普济方》）痔疮漏疮：白矾四两，青盐四两。为末，猪尿脬一个盛之，阴干。每服五钱，空心温水下。（赵氏《经验方》）  

***光明盐***  

（《唐本草》  

【`释名`】石盐（《唐本》）、圣石（《蜀本》）、水晶盐（《纲目》）。  

时珍曰：雷 《炮炙论》序云：圣石开盲，明目而如云离日。则光明者，乃兼形色与功而名也。  

【`集解`】恭曰：光明盐，生盐州五原，盐池下凿取之。大者如升，皆正方光彻。  

颂曰：今阶州出一种石盐，生山石中，不由煎炼，自然成盐，色甚明莹，彼人甚贵之，云即光明盐也。  

时珍曰：石盐有山产、水产二种。山产者即崖盐也，一名生盐，生山崖之间，状如白矾，出于阶、成、陵、凤、永、康诸处。水产者，生池底，状如水晶、石英，出西域诸处。  

《吴录》云：天竺有新淘水，味甘美，下有石盐，白如水晶。又波斯出自然白盐，如细石子。  

金幼孜《北征录》云：北虏有盐海子，出白盐，莹洁如水晶。又有盐池盐，色或青或白，军士采食之。此皆水产者也。《梁四公子传》云：高昌国烧羊山出盐，大者如斗，状白如玉。  

月望收者，其纹理粗，明澈如水；非月望收者，其纹理密。金楼子云：胡中白盐，产于崖，映月光明洞澈如水晶。胡人以供国厨，名君王盐，亦名玉华盐。此则山产者也。皆自然之盐，所谓天成者也。《益州记》云：汶山有咸石，以水渍而煎之成盐。此亦石盐之类，而稍不同者。  

【`气味`】咸、甘，平，无毒。  

【`主治`】头痛诸风，目赤痛，多眵泪（《唐本》）。  

【`发明`】时珍曰：光明盐得清明之气，盐之至精者也，故入头风眼目诸药尤良。其他功同戎盐，而力差次之。  

***卤碱***  

（《本经》下品  

【`释名`】卤盐、寒石（《吴普》）、石碱（《补遗》）。  

时珍曰：碱音有二：音咸者，润下之味；音减者，盐土之名，后人作碱，作碱，是矣。  

许慎《说文》云：卤，西方碱地也。故字从西省文，象盐形。东方谓之斥，西方谓之卤，河东谓之碱。《传》云：兑为泽，其于地也为刚卤，亦西方之义。  

【`集解`】《别录》曰：卤碱生河东池泽。  

弘景曰：今俗不复见卤碱，疑是黑盐。又云：是煎盐釜下凝滓。二说未详。  

恭曰：卤碱生河东，河东盐不釜煎，明非凝滓。又疑是黑盐，皆不然。此是碱土也，今人熟皮用之，于碱地掘取。  

颂曰：并州人刮碱煎炼，不甚佳，即卤碱也。  

机曰：卤碱，即卤水也。  

时珍曰：《说文》既言卤碱皆斥地之名，则谓凝滓及卤水之说皆非矣。卤盐与卤碱不同。山西诸州平野，及太谷、榆次高亢处，秋间皆生卤，望之如水，近之如积雪。土人刮而熬之为盐，微有苍黄色者，即卤盐也。《尔雅》所谓天生曰卤、人生曰盐者是矣。凡盐未经滴去苦水，则不堪食，苦水即卤水也。卤水之下，澄盐凝结如石者，即卤碱也。丹溪所谓石碱者，乃灰碱也，见土类。《吴普本草》谓卤碱一名卤盐者，指卤水之盐，非卤地之盐也，不妨同名。  

【`气味`】苦，寒，无毒。  

《别录》：苦、咸，寒。  

独狐滔曰：卤盐制四黄，作焊药。同 砂罨铁，一时即软。  

【`主治`】大热消渴狂烦，除邪，及下蛊毒，柔肌肤（《本经》）。  

去五脏肠胃留热结气，心下坚，食已呕逆喘满，明目目痛（《别录》）。  

【`附方`】新二。  

风热赤眼，虚肿涩痛：卤碱一升，青梅二十七个，古钱二十一文。新瓶盛，密封，汤中煮一炊时。三日后取点，日三、五度。（《圣惠方》）齿腐龈烂，不拘大人小儿：用上好碱土，热汤淋取汁，石器熬干刮下，入麝香少许研，掺之。（《宣明方》）  

***凝水石***  

（《本经》中品  

【`释名`】白水石（《本经》）、寒水石、凌水石（《别录》）、盐精石、泥精、盐枕（《纲目》）、盐根。  

时珍曰：拆片投水中，与水同色，其水凝动；又可夏月研末，煮汤入瓶，倒悬井底，即成凌冰，故有凝水、白水、寒水、凌水诸名。生于积盐之下，故有盐精以下诸名。石膏亦有寒水之名，与此不同。  

【`集解`】《别录》曰：凝水石，色如云母可析者，盐之精也。生常山山谷、中水县及邯郸。  

弘景曰：常山（即恒山）属并州。中水属河间，邯郸属赵郡。此处地皆碱卤，故云盐精，而碎之亦似朴硝。此石末置水中，夏月能为冰者，佳。  

时珍曰：《别录》言凝水，盐之精也。陶氏亦云卤地所生，碎之似朴硝。《范子计然》云：出河东。  

河东，卤地也。独孤滔《丹房镜源》云：盐精出盐池，状如水精。据此诸说，则凝水即盐精石也，一名泥精，昔人谓之盐枕，今人谓之盐根。生于卤地积盐之下，精液渗入土中，年久至泉，结而成石，大块有齿棱，如马牙硝，清莹如水精，亦有带青黑色者，皆至暑月回润，入水浸久亦化。陶氏注戎盐，谓盐池泥中自有凝盐如石片，打破皆方，而色青黑者，即此也。苏颂注玄精石，谓解池有盐精石，味更咸苦，乃玄精之类；又注食盐，谓盐枕作精块，有孔窍，若蜂窠，可缄封为礼贽者，皆此物也。唐宋诸医不识此石，而以石膏、方解石为注，误矣。今正之于下。  

【`正误`】恭曰：凝水石有纵理、横理两种，色清明者为上。或云纵理为寒水石，横理为凝水石。今出同州韩城，色青横理如云母为良；出澄州者，斜理纹色白为劣也。  

颂曰：今河东汾、隰州及德顺军亦有之，三月采。又有一种冷油石，全与此相类，但投沸油铛中，油即冷者，是也。此石性冷有毒，误服令人腰以下不能举。  

宗 曰：凝水石纹理通澈，人或磨刻为枕，以备暑月之用。入药须烧过。或市人末入轻粉以乱真，不可不察。陶氏言夏月能为冰者佳，如此则举世不能得矣。  

阎孝忠曰：石膏，洁白坚硬，有墙壁。寒水石软烂，可以手碎，外微青黑，中有细纹。  

王隐君曰：寒水石，坚白晶洁，状若明矾、硼砂之质。或有碎之，粒粒大小皆四方，故又名方解石，今人谓之硬石膏者是也。  

时珍曰：寒水石有二：一是软石膏，一是凝水石。惟陶弘景所注，是凝水之寒水石，与本文相合。苏恭、苏颂、寇宗 、阎孝忠四家所说，皆是软石膏之寒水石。王隐君所说，则是方解石。诸家不详本文盐精之说，不得其说，遂以石膏、方解石指为寒水石。唐宋以来相承其误，通以二石为用，而盐精之寒水，绝不知用，此千载之误也。石膏之误近千载，朱震亨氏始明；凝水之误，非时珍深察，恐终于绝响矣。  

【`修治`】 曰：凡使，须用生姜自然汁煮干研粉用。每十两，用生姜一镒也。  

【`气味`】辛，寒，无毒。《别录》曰：甘，大寒。  

普曰：神农：辛；岐伯、医和、扁鹊：甘，无毒；李当之：大寒。时珍曰：辛、咸。之才曰：解巴豆毒，畏地榆。独孤滔曰：制丹砂，伏玄精。  

【`主治`】身热，腹中积聚邪气，皮中如火烧，烦满，水饮之。久服不饥（《本经》）。除时气热盛，五脏伏热，胃中热，止渴，水肿，小腹痹（《别录》）。压丹石毒风，解伤寒劳复（甄权）。治小便白，内痹，凉血降火，止牙疼，坚牙明目（时珍）。  

【`发明`】时珍曰：凝水石禀积阴之气而成，其气大寒，其味辛咸，入肾走血除热之功，同于诸盐。古方所用寒水石是此石，唐宋诸方寒水石是石膏，近方寒水石则是长石、方解石，俱附各条之下，用者详之。  

【`附方`】旧二，新二。  

男女转脬，不得小便：寒水石二两，滑石一两，葵子一合。为末。水一斗，煮五升，时服一升，即利。（《永类方》）牙龈出血有窍：寒水石粉三两，朱砂二钱，甘草脑子一字。为末。  

干掺。（《普济方》）汤火伤灼：寒水石，烧研敷之。（《卫生易简方》）小儿丹毒，皮肤热赤：寒水石半两，白土一分。为末。米醋调涂之。（《经验方》）  

***玄精石***  

（宋《开宝》  

【`释名`】太阴玄精石、阴精石（《纲目》）、玄英石。  

时珍曰：此石，乃碱卤至阴之精凝结而成，故有诸名。  

【`集解`】颂曰：玄精石出解州解池，及通、泰州积盐仓中亦有之。其色青白龟背者佳，采无时。又解池有盐精石，味更咸苦，亦玄精之类也。  

恭曰：近地亦有之，色亦青白，片大不佳。  

时珍曰：玄精是碱卤津液流渗入土，年久结成石片，片状如龟背之形。蒲、解出者，其色青白通彻。蜀中赤盐之液所结者，色稍红光。沈存中《笔谈》云：太阴玄精生解州盐泽大卤中，沟渠土内得之。大者如杏叶，小者如鱼鳞，悉皆六角，端正似刻，正如龟甲状。其裙小椭，其前则下剡，其后则上剡，正如穿山甲相掩之处，全是龟甲，更无异也。  

色绿而莹彻，叩之则直理而拆，莹明如鉴，拆处亦六角，如柳叶大。烧过则悉解拆，薄如柳叶，片片相离，白如霜雪，平洁可爱。此乃禀积阴之气凝结，故皆六角。今天下所用玄精，乃绛州山中所出绛石，非玄精也。  

【`气味`】咸，温，无毒。  

时珍曰：甘、咸，寒。  

独孤滔曰：制硫黄、丹砂。  

【`主治`】除风冷邪气湿痹，益精气，妇人痼冷漏下，心腹积聚冷气，止头痛，解肌（《开宝》）。  

主阴证伤寒，指甲面色青黑，心下胀满结硬，烦渴，虚汗不止，或时狂言，四肢逆冷，咽喉不利肿痛，脉沉细而疾，宜佐他药服之。又合他药，涂大风疮（宗 ）。  

【`发明`】颂曰：古方不见用，近世补药及伤寒多用之。其着者，治伤寒正阳丹出汗也。  

时珍曰：玄精石禀太阴之精，与盐同性，其气寒而不温，其味甘咸而降，同硫黄、硝石治上盛下虚，救阴助阳，有扶危拯逆之功。故铁瓮申先生来复丹用之，正取其寒，以配硝、之热也。《开宝本草》言其性温，误矣。  

【`附方`】旧一，新八。  

正阳丹：治伤寒三日，头痛壮热，四肢不利。太阴玄精石、硝石、硫黄各二两， 砂一两。细研，入瓷瓶固济。以火半斤，周一寸 之，约近半日，候药青紫色，住火。待冷取出，用腊月雪水拌匀，入罐子中，屋后北阴下阴干。又入地埋二七日，取出细研，面糊和丸鸡头子大。先用热水浴后，以艾汤研下一丸。以衣盖汗出为瘥。（《图经本草》）小儿风热，挟风蕴热，体热。太阴玄精石一两，石膏七钱半，龙脑半两，为末。每服半钱，新汲水下。（《普济方》）肺热咳嗽：方见不灰木下。  

冷热霍乱，分利阴阳：玄精石、半夏各一两，硫黄三钱，为末，面糊丸梧子大。每米饮服三十丸。（《指南方》）头风脑痛：玄精石末，入羊胆中阴干。水调一字，吹鼻中，立止。（《千金方》）目赤涩痛：玄精石半两，黄柏（炙）一两。为末。点之，良。（《普济方》）赤目失明，内外障翳：太阴玄精石（阴阳火 ）、石决明各一两，蕤仁、黄连各二两，羊子肝七个（竹刀切晒）。为末，粟米饭丸梧子大。每卧时茶服二十丸。服至七日，烙顶心以助药力，一月见效。宋丞相言：黄典史病此，梦神传此方，愈。（《朱氏集验方》）目生赤脉：玄精石一两，甘草半两。为末。每服一钱，小儿半钱，竹叶煎汤调下。（《总微论》）重舌涎出，水浆不入：太阴玄精石二两，牛黄、朱砂、龙脑各一分。为末。以铍针舌上去血，盐汤漱口，掺末咽津，神效。（《圣惠方》）  

***绿盐***  

（《唐本草》  

【`释名`】盐绿、石绿（《纲目》）。  

【`集解`】恭曰：绿盐出焉耆。水中石下取之，状若扁青、空青，为眼药之要。今人以光明盐、 砂、赤铜屑，酿之为块，绿色，以充之。  

曰：出波斯国，生石上，舶上将来，谓之石绿，装色久而不变。中国以铜、醋者，堪入药，色亦不久。  

时珍曰：方家言波斯绿盐色青，阴雨中干而不湿者为真。又造盐绿法：用熟铜器盛取浆水一升，投青盐一两在内，浸七日取出，即绿色。以物刮末，入浆水再浸七日或二七取出。  

此非真绿盐也。  

【`气味`】咸、苦、辛，平，无毒。  

【`主治`】目赤泪出，肤翳眵暗（《唐本》）。点目，明目消翳。疗小儿无辜疳气（李 ）。  

【`附方`】新二。  

胎赤眼痛：盐绿一分，蜜半两。于蚌蛤壳内相和。每夜卧时浆水洗目，炙热点之，能断根。（《圣济录》）目暗赤涩多泪：盐绿一钱，蕤仁（去皮）一钱。研热，入好酥一钱，研匀。每夜点一麻子。（《圣惠方》）  

***盐药***  

（《拾遗》  

【`集解`】藏器曰：生海西南雷、罗诸州山谷。似芒硝，末细，入口极冷。南人少有服者，恐极冷入腹伤人，宜慎之。  

【`气味`】咸，冷，无毒。  

【`主治`】眼赤 烂风赤，细研水和点之。又水研服，去热烦痰满头痛，明目镇心。又主蛇虺恶虫毒，药箭镞毒，疥癣痈肿瘰 ，并摩敷之，甚者水化服之。又解独自草箭毒（藏器）。  

【`附录`】悬石保升曰：人若常服炼石者，至殁，冢中生悬石，若芒硝，其冷如雪，杀火毒。  

***朴硝***  

（《本经》上品  

【`校正`】并入《别录》芒硝、《嘉 》马牙硝。  

【`释名`】硝石朴（《别录》）、盐硝（《纲目》）、皮硝。  

志曰：硝是本体之名，石乃坚白之号，朴者未化之义也。以其芒硝、英硝皆从此出，故曰硝石朴也。  

时珍曰：此物见水即消，又能消诸物，故谓之消。生于盐卤之地，状似末盐，凡牛、马诸皮须此治熟，故今俗有盐硝、皮硝之称。煎炼入盆，凝结在下，粗朴者为朴硝，在上有芒者为芒硝，有牙者为马牙硝。《神农本经》只有朴硝、硝石，《名医别录》复出芒硝，宋《嘉本草》又出马牙硝。盖不知硝石即是火硝，朴硝即是芒硝、马牙硝，一物有精粗之异尔。  

诸说不识此，遂致纷纭也。今并芒硝、牙硝于一云。  

【`集解`】《别录》曰：朴硝生益州山谷有咸水之阳。采无时。色青白者佳，黄者伤人，赤者杀人。又曰：芒硝，生于朴硝。  

曰：朴硝中炼出，形似麦芒，号曰芒硝。  

志曰：以暖水淋朴硝，取汁炼之，令减半，投于盆中，经宿乃有细芒生，故谓之芒硝也。又有英硝者，其状若白石英，作四、五棱，莹澈可爱，主疗与芒硝同，亦出于朴硝，其煎炼自别有法，亦呼为马牙硝。  

宗 曰：朴硝是初采得一煎而成者，未经再炼，故曰朴硝。可以熟生牛马皮，及治金银有伪。芒硝是朴硝淋汁再炼者。  

时珍曰：硝有三品：生西蜀者，俗呼川硝，最胜；生河东者，俗呼盐硝，次之；生河北、青、齐者，俗呼土硝。皆生于斥卤之地，彼人刮扫煎汁，经宿结成，状如末盐，犹有沙土猥杂，其色黄白，故《别录》云：朴硝黄者伤人，赤者杀人。须再以水煎化，澄去滓脚，入萝卜数枚同煮熟，去萝卜倾入盆中，经宿则结成白硝，如冰如蜡，故俗呼为盆硝。齐、卫之硝则底多，而上面生细芒如锋，《别录》所谓芒硝者是也。川、晋之硝则底少，而上面生牙如圭角，作六棱，纵横玲珑，洞澈可爱，《嘉 本草》所谓马牙硝者是也。状如白石英，又名英硝。二硝之底，则通名朴硝也。取芒硝、英硝，再三以萝卜煎炼去咸味，即为甜硝。以二硝置之风日中吹去水气，则轻白如粉，即为风化硝。以朴硝、芒硝、英硝同甘草煎过，鼎罐升 ，则为玄明粉。  

陶弘景及唐宋诸人皆不知诸硝是一物，但有精粗之异，因名迷实，谬猜乱度，殊无指归。  

详见硝石正误下。  

朴硝（《本经》  

【`气味`】苦，寒，无毒。  

《别录》曰：苦、辛，大寒，无毒。炼白如银，能寒能热，能滑能涩，能辛能苦，能咸能酸，入地千年不变。  

权曰：苦、咸，有小毒。  

时珍曰：《别录》所列神化之说，乃硝石之功。详见硝石下。  

之才曰：大黄、石苇为之使，恶麦句姜。  

张从正曰：畏三棱。  

【`主治`】百病，除寒热邪气，逐六腑积聚，结固留癖。  

能化七十二种石。炼饵服之，轻身神仙（《本经》）。胃中食饮热结，破留血闭绝，停痰痞满，推陈致新（《别录》）。疗热胀，养胃消谷（皇甫谧）。  

治腹胀，大小便不通。女子月候不通（甄权）。通泄五脏百病及症结，治天行热疾，头痛，消肿毒，排脓，润毛发（大明）。  

芒硝（《别录》  

【`气味`】辛、苦，大寒，无毒。  

权曰：咸，有小毒。  

【`主治`】五脏积聚，久热胃闭，除邪气，破留血，腹中痰实结搏，通经脉，利大小便及月水，破五淋，推陈致新（《别录》）。下瘰 黄胆病，时疾壅热，能散恶血，堕胎，敷漆疮（甄权）。  

***马牙硝***  

（宋《嘉 》  

【`气味`】甘，大寒，无毒。  

时珍曰：咸、微甘。即英硝也。  

【`主治`】除五脏积热伏气（甄权）。末筛点眼赤，去赤肿障翳涩泪痛，亦入点眼药中用（大明）。功同芒硝（时珍）。  

【`发明`】成无己曰：《内经》云：咸味下泄为阴。又云：咸以软之。热淫于内，治以咸寒。气坚者以咸软之；热盛者，以寒消之。故张仲景大陷胸汤、大承气汤、调胃承气汤皆用芒硝，以软坚去实热，结不至坚者不可用也。  

好古曰：本草云：朴硝味辛，是辛以润肾燥也。今人不用辛字，只用咸字，咸能软坚也。其义皆是。本草言芒硝利小便而堕胎，然伤寒妊娠可下者用此，兼大黄引之，直入大肠，润燥软坚泻热，而母子俱安。《经》云：有故无殒，亦无殒也，此之谓欤？以在下言之，则便溺俱阴。以前后言之，则前气后血。以肾言之，总主大小便难。溺涩秘结，俱为水少火盛。  

《经》云：热淫于内，治以咸寒，佐之以苦，故用芒硝、大黄相须为使也。  

元素曰：芒硝气薄味浓，沉而降，阴也。其用有三：去实热，一也；涤肠中宿垢，二也；破坚积热块，三也。孕妇惟三、四月及七、八月不可用，余皆无妨。  

宗 曰：朴硝是初得一煎而成者，其味酷涩，所以力紧急而不和，治食 不消，以此荡逐之。芒硝是朴硝淋过炼成，故其性和缓，故今多用治伤寒。  

时珍曰：朴硝澄下，硝之粗者也，其质重浊。芒硝、牙硝结于上，硝之精者也，其质清明。甜硝、风化硝，则又芒硝、牙硝之去气味而甘缓轻爽者也。故朴硝只可施于卤莽之人，及敷涂之药；若汤散服饵，必须芒硝、牙硝为佳。张仲景《伤寒论》只用芒硝，不用朴硝，正此义也。硝，禀太阴之精，水之子也。气寒味咸，走血而润下，荡涤三焦肠胃实热阳强之病，乃折治火邪药也。唐时，腊月赐群臣紫雪、红雪、碧雪，皆用此硝炼成者，通治积热诸病有神效，贵在用者中的尔。  

【`附方`】旧十七，新一十五。  

紫雪：疗伤寒温疟，一切积热烦热，狂易叫走，瘴疫毒疠，猝死脚气，五尸五疰，心腹诸疾，疠刺切痛，解诸热毒，邪热发黄，蛊毒鬼魅，野道热毒，小儿惊痫百病。黄金一百两，石膏、寒水石、滑石、磁石各三斤。捣碎，水一斛，煮四斗，去滓；入犀角屑、羚羊角、青木香、沉香各五两，玄参（洗焙）、升麻各一斤，甘草（炒）八两，丁香一两，入前汁中煮取一斗五升，去滓；入炼朴硝十斤，硝石三十二两，于药汁中，微火煎之，柳木不住搅，至水气欲尽，倾木盆中。待欲凝，入麝香一两二钱半，朱砂末三两，搅匀，收之。每服一、二钱，凉水服。临时加减，甚者一两。（《和剂局方》）红雪：治烦热，消宿食，解酒毒，开三焦，利五脏，除毒热，破积滞。治伤寒狂躁，胃烂发斑，温瘴脚气，黄胆头痛，目昏鼻塞，口疮喉痹，重舌肠痈等病。用川朴硝十斤（炼去滓），羚羊角（屑）、黄芩、升麻各三两，人参、赤芍药、槟榔、枳壳（麸炒）、生甘草、淡竹叶、木香各二两，木通、栀子、葛根、桑白皮、大青、蓝叶各一两半，苏方木六两。并锉片。  

水二斗五升，煎至九升，去滓，滤过煎沸；下硝不住手搅，待水气将尽，倾入器中；欲凝，下朱砂一两，麝香半两，经宿成雪。每服一、二钱，新汲水调下。欲行，则热汤化服一两（《和剂方》）碧雪：治一切积热，天行时疾，发狂昏愦，或咽喉肿塞，口舌生疮，心中烦躁，或大小便不通，胃火诸病。朴硝、芒硝、马牙硝、硝石、石膏（水飞）、寒水石（水飞）各一斤，以甘草一斤，煎水五升，入诸药同煎，不住手搅，令硝熔得所；入青黛一斤，和匀，倾盆内，经宿结成雪，为末。每含咽，或吹之，或水调服二、三钱。欲通利，则热水服一两。（《和剂局方》）凉膈驱积：王 山人甘露饮：治热壅，凉胸膈，驱积滞。蜀芒硝末一大斤。用蜜十二两，冬加一两，和匀，入新竹筒内，半筒以上即止，不得令满。却入炊甑中，令有药处在饭内，其虚处出其上，蒸之。候饭熟取出，绵滤入瓷钵中，竹篦搅勿停手，待凝，收入瓷盒。每卧时含半匙，渐渐咽之。如要通转，即多服之。（刘禹锡《传信方》）乳石发动烦闷：芒硝，蜜水调服一钱，日三服。（《圣惠方》）骨蒸热病：芒硝末，水服方寸匕，日二服良。（《千金方》）腹中痞块：皮硝一两，独蒜一个，大黄末八分。捣作饼。贴于患处，以消为度。（邵氏《经验方》）食物过饱不消，遂成痞膈：马牙硝一两，吴茱萸半斤。煎汁投硝，乘热服之。良久未转，更进一服，立效。窦群在常州，此方得效也。（《经验方》）关格不通，大小便闭，胀欲死，两三日则杀人。芒硝三两，泡汤一升服，取吐即通。（《百一方》）小便不通：白花散：用芒硝三钱，茴香酒下。（《简要济众方》）时气头痛：朴硝末二两，生油调涂顶上。（《圣惠方》）赤眼肿痛：朴硝，置豆腐上蒸化，取汁收点。（《简便方》）风眼赤烂：明净皮硝一盏。水二碗煎化，露一夜，滤净澄清。朝夕洗目。三日其红即消，虽半世者亦愈也。（杨诚《经验方》）退翳明目：白龙散：用马牙硝光净者，浓纸裹实，安在怀内着肉，养一百二十日，研粉，入少龙脑。不计年岁深远，眼生翳膜，远视不明，但瞳人不破散者，并宜日点之。（《经验方》）诸眼障翳：牙硝十两，汤泡汁，浓纸滤过，瓦器熬干，置地上一夜，入飞炒黄丹一两，麝香半分。再罗过，入脑子。日点。（《济急仙方》）逐月洗眼：芒硝六钱。水一盏六分，澄清。依法洗目，至一年，眼如童子也。正月初三，二月初八，三月初四，四月初四，五月初五，六月初四，七月初三，八月初一，九月十三，十月十三，十一月十六，十二月初五日。（《圣惠方》）牙齿疼痛：皂荚浓浆，同朴硝煎化，淋于石上，待成霜。擦之。（《普济方》）食蟹龈肿：朴硝敷之，即消。（《普济方》）喉痹肿痛：《外台》：用朴硝一两，细细含咽，立效。或加丹砂一钱。气塞不通，加生甘草末二钱半，吹之。  

小儿重舌：马牙硝涂于舌上下，日三。（姚和众）口舌生疮：朴硝含之，良。（孙真人方）小儿鹅口：马牙硝，擦舌上，日五度。（《简要济众》）豌豆毒疮未成脓者。猪胆汁和芒硝末涂之。（《梅师》）代指肿痛：芒硝煎汤渍之。（《圣惠方》）火焰丹毒：水调芒硝末涂之。（《梅师》）一切风疹：水煮芒硝汤拭之。（《梅师》）漆疮作痒：芒硝汤，涂之。（《千金》）灸疮飞蝶：因艾灸火疮痂退落，疮内鲜肉片子，飞如蝶状，腾空飞去，痛不可言，是血肉俱热，怪病也。用朴硝、大黄各半两。为末。水调下，微利即愈。（夏子益《奇疾方》）妇人难产：芒硝末二钱，童子小便温服，无不效者。（《信效方》）死胎不下：方同上。丰城曾尉有猫孕五子，一子已生，四子死腹中，用此灌之即下。又治一牛亦下。（《信效方》）女人扎足：脱骨汤：用杏仁一钱，桑白皮四钱。水五碗，新瓶煎三碗，入朴硝五钱，乳香一钱，封口煎化。置足于上，先熏后洗。三日一作，十余次后，软若束绵也。（《闺阁事宜》）  

风化硝  

【`修治`】时珍曰：以芒硝于风日中消尽水气，自成轻飘白粉也。或以瓷瓶盛，挂檐下，待硝渗出瓶外，刮下收之。别有甜瓜盛硝渗出刮收者，或黄牯牛胆收硝刮取，皆非甜硝也。  

【`主治`】上焦风热，小儿惊热膈痰，清肺解暑。以人乳和涂，去眼睑赤肿，及头面暴热肿痛。煎黄连，点赤目（时珍）。  

【`发明`】时珍曰：风化硝甘缓轻浮，故治上焦心肺痰热，而不泄利。  

***玄明粉***  

（《药性》  

【`释名`】白龙粉。  

时珍曰：玄，水之色也。明，莹澈也。《御药院方》谓之白龙粉。  

【`修治`】时珍曰：制法：用白净朴硝十斤，长流水一石，煎化去滓，星月下露一夜，去水取硝。每一斗，用萝卜一斤切片，同煮熟滤净，再露一夜取出。每硝一斤，用甘草一两，同煎去滓，再露一夜取出。以大沙罐一个，筑实盛之，盐泥固济浓半寸，不盖口，置炉中，以炭火十斤，从文至武 之。待沸定，以瓦一片盖口，仍前固济，再以十五斤顶火 之。放冷一伏时，取出，隔纸安地上，盆覆三日出火毒，研末。每一斤，入生甘草末一两，炙甘草末一两，和匀，瓶收用。  

【`气味`】辛、甘，冷，无毒。  

【`主治`】心热烦躁，并五脏宿滞症结（甄权）。明目，退膈上虚热，消肿毒（大明）。  

【`发明`】杲曰：玄明粉，沉也，阴也。其用有二：去胃中之实热，荡肠中之宿垢。大抵用此以代盆硝耳。  

《玄明粉传》曰：唐明皇帝闻终南山道士刘玄真服食多寿，乃诏而问之。玄真曰：臣按《仙经》，修炼朴硝，号玄明粉，只服此方，遂无病长生。其药无滓性温，阴中有阳，能除一百二十种疾。生饵尚能救急难性命，何况修炼长服。益精壮气，助阳证阴。不拘丈夫妇人，幼稚襁褓。不问四时冷热。一切热毒风冷， 癖气胀满，五劳七伤，骨蒸传尸，头痛烦热，五内气塞，大小肠不通，三焦热淋，疰忤，咳嗽呕逆，口苦舌干，咽喉闭塞，惊悸健忘，营卫不调，中酒中 ，饮食过度，腰膝冷痛，手足酸痹，久冷久热，四肢壅塞，背膊拘急，目昏眩晕，久视无力，肠风痔病，血 不调，妇人产后，小儿疳气，阴毒伤寒，表里疫疠。此药久服，令人悦泽，开关健脾，驻颜明目，轻身延寿，功效不可具载。但用一两，分为十二服，临时酌量加减。似觉壅热伤寒，头痛鼻塞，四肢不举，饮食不下，烦闷气胀，须通泻求安者，即看年纪高下，用药二钱半或半两，以桃花煎汤下为使，最上；次用葱汤下；如未通，以沸汤投之即效。或食诸鱼藕菜饮食诸毒药，用葱白汤调服二钱，毒物立泄下。若女人身怀六甲，长服安胎生子，亦无疮肿疾病。若要微畅不闭塞，但长服之，稍稍得力，朝服夕应，不搜刮人五脏，怡怡自泰。其药初服时，每日空腹，酒饮茶汤任下二钱匕，良久更下三钱匕。  

七日内常微泄利黄黑水涎沫等，此是搜淘诸疾根本出去，勿用畏之。七日后渐知腹内暖，消食下气，长服除故养新，气血日安。用大麻子汤下为使，惟忌苦参。详见《太阴经》中。  

好古曰：玄明粉治阴毒一句，非伏阳在内不可用。若用治真阴毒，杀人甚速。  

震亨曰：玄明粉火 而成，其性当温。曰长服久服，轻身固胎，驻颜益寿，大能补益，岂理也哉？予亲见一、二朋友，不信予言而亡，故书以为戒。  

时珍曰：《神农本草》言朴硝炼饵服之，轻身神仙，盖方士窜入之言。后人因此制为玄明粉， 炼多遍，佐以甘草，去其咸寒之毒。遇有三焦肠胃实热积滞，少年气壮者，量与服之，亦有速效；若脾胃虚冷，及阴虚火动者服之，是速其咎矣。  

【`附方`】新三。  

热厥气痛：玄明粉三钱，热童尿调下。（《集简方》）伤寒发狂：玄明粉二钱，朱砂一钱。末之。冷水服。（《伤寒蕴要》）鼻血不止：玄明粉二钱，水服。（《圣济》）  

***硝石***  

（《本经》上品  

【`释名`】芒硝（《别录》）、苦硝（甄权）、焰硝（《土宿》）、火硝（《纲目》）、地霜（《蜀本》）、生硝（宋本）、北帝玄珠。  

志曰：以其消化诸石，故名消石。初煎炼时有细芒，而状若朴硝，故有芒硝之号。不与朴硝及《别录》芒硝同类。  

宗 曰：硝石是再煎炼时，取去芒硝凝结在下者，精英既去，但余滓如石而已。入药功力亦缓，惟能发烟火。  

权曰：芒硝，一作苦硝，言其味苦也。  

时珍曰：硝石，丹炉家用制五金八石，银工家用化金银，兵家用作烽燧火药，得火即焰起，故有诸名。狐刚子《粉图》谓之北帝玄珠。《开宝本草》重出生硝、芒硝，今并为一，并详下文。  

【`集解`】《别录》曰：硝石，生益州山谷及武都、陇西、西羌。采无时。  

弘景曰：硝石疗病与朴硝相似，《仙经》用此消化诸石，今无真识此者。或云与朴硝同出，所以朴硝一名硝石朴也。又云一名芒硝，今芒硝乃是炼朴硝作之。并未核研其验。有人得一种物，色与朴硝大同小异， 如握盐雪不冰，烧之紫青烟起，云是真硝石也。今宕昌以北诸山有碱土处皆有之。  

志曰：此即地霜也。所在山泽，冬月地上有霜，扫取以水淋汁，后乃煎炼而成，状如钗脚，好者长五分以来。陶说多端，盖由不的识之故也。  

又曰：生硝生茂州西山岩石间，形块大小不定，色青白，采无时。  

时珍曰：硝石，诸卤地皆产之，而河北庆阳诸县及蜀中尤多。秋冬间遍地生白，扫取煎炼而成。货者苟且，多不洁净，须再以水煎化，倾盆中，一夜结成。澄在下者，状如朴硝，又名生硝，谓炼过生出之硝也。结在上者，或有锋芒如芒硝，或有圭棱如马牙硝，故硝石亦有芒硝、牙硝之名，与朴硝之芒、牙同称，而水火之性则异也。崔 《外丹本草》云：硝石，阴石也。此非石类，乃碱卤煎成，今呼焰硝。河北商城及怀、卫界，沿河人家，刮卤淋汁炼就，与朴硝小异，南地不产也。升玄子《伏汞图》云：硝石生乌场，其色青白，用白石英炙热点上，便消入石中者为真。其石出处，气极秽恶，飞鸟不能过其上。人或单衣过之，身上诸虫悉化为水。能消金石，为水服之长生，以形若鹅管者佳。谨按升玄子所说，似与今之硝石不同，而姚宽《西溪丛语》以其说为真正硝石，岂外国所产与中国异耶？抑别一种耶？当俟博物者订正。  

【`正误`】弘景曰：《神农本经》无芒硝，只有硝石，一名芒硝。《名医别录》乃出芒硝，疗与硝石同，疑即硝石也。旧出宁州，黄白粒大，味极辛苦。今医家多用煮炼作者，色。全白粒细，而味不甚烈。皇甫士安言：无朴硝可用硝石。硝石生山之阴，盐之胆也。取石脾与硝石以水煮之，一斛得三斗，正白如雪，以水投中即消，故名消石。其味苦无毒，主消渴热中，止烦满，三月采于赤山。朴硝者，亦生山之阴，有盐咸苦之水，则朴硝生于其阳。其味苦无毒，其色黄白，主疗热，腹中饱胀，养胃消谷，去邪气，亦得水而消，其疗与硝石小异。按如此说，是取芒硝合煮，更成为真硝石，但不知石脾是何物也？以朴硝作芒硝者，用暖汤淋汁煮之，着木盆中，经宿即成矣。今益州人复炼矾石作硝石，绝柔白，而味犹是矾尔。  

又曰：朴硝，今出益州北部汶山郡西川、蚕陵二县界，生山崖上，色多青白，亦杂黑斑。土人择取白软者，以当硝石用之，当烧令汁沸出，状如矾石也。  

藏器曰：石脾、芒硝、硝石，并出西戎卤地，碱水结成。  

恭曰：朴硝有纵理、缦理二种，用之无别。其白软者，朴硝苗也，虚软少力。炼为硝石，所得不多；以当硝石，功力大劣也。  

又曰：硝石即是芒硝，朴硝一名硝石朴。今炼粗恶朴硝，取汁煎作芒硝，即是硝石。《别录》复出芒硝，误矣。晋宋古方，多用硝石，少用芒硝；近代诸医，但用芒硝，鲜言硝石。  

理既明白，不合重出。  

颂曰：旧说朴硝、芒硝、硝石三物同种。初采得苗，以水淋汁煎成者为朴硝，一名硝石朴。又炼朴硝或地霜而成，坚白如石者，为硝石，一名芒硝。又取朴硝淋汁炼煎结成有细芒者，为芒硝。虽一体异名，而修炼之法既殊，则主治之功亦别。然《本经》所载，疑是二种。  

今医方所用，亦不能究。但以未炼成块微青色者为朴硝；炼成盆中、有芒者为芒硝，亦谓之盆硝；芒硝之底澄凝者，为硝石朴。硝力紧，芒硝次之，硝石更缓。未知孰是？苏恭言：晋宋古方，多用硝石，少用芒硝。按张仲景《伤寒论》，承气、陷胸皆用芒硝。葛洪《肘后方》，伤寒时气亦多用芒硝，惟治食 不化云，无朴硝，用芒硝代之。是晋宋以前通用朴硝、芒硝矣。胡洽方，十枣汤用芒硝，大五饮丸用硝石，并云无硝石用芒硝。是梁隋间通用芒硝、硝石矣。以此言之，朴硝、硝石为精，芒硝为粗。故陶氏引皇甫士安之言为证，是硝石当时已难得其真，故方书通以相代矣。又古方金石凌法，用朴硝、硝石、芒硝、马牙硝四种相参，次第下之。方出唐世，不知当时如何分别也？又南方医人着《硝说》云：本草有朴硝、硝石、芒硝，而无马牙硝。诸家所注，三种竟无断决。或言芒硝、硝石是一物，不合重出。或言煎炼朴硝，经宿盆中有细芒为芒硝。或言马牙硝自是一物。今诸硝之体各异，理亦易明，而惑乃如此。朴硝味苦而微咸，出蜀郡者，莹白如冰雪，内地者小黑，皆苏脆易碎，风吹之则结霜，泯泯如粉，熬之烊沸，亦可熔铸。以水合甘草、猪胆煮至减半，投大盆中，又下凝水石屑，同渍一宿，则凝结如白石英者，芒硝也。扫地霜煎炼而成，试竹上如解盐，而味辛苦，烧之成焰都尽者，硝石也，能消金石，又性畏火，而能制诸石使拒火，亦天地之神物也。牙硝，即是芒硝也。又有生硝，不因煮炼而成，亦出蜀道，类朴硝而小坚也。其论虽辨，然与古人所说殊别，亦未可全信也。  

好古曰：硝石者，硝之总名也。但不经火者，谓之生硝、朴硝；经火者，谓之芒硝、盆硝。  

时珍曰：诸硝，自晋唐以来，诸家皆执名而猜，都无定见。惟马志《开宝本草》，以硝石为地霜炼成，而芒硝、马牙硝是朴硝炼出者，一言足破诸家之惑矣。诸家盖因硝石一名芒硝，朴硝一名硝石朴，之名相混，遂致费辨不决。而不知硝有水火二种，形质虽同，性气迥别也。惟《神农本经》朴硝、硝石二条为正。其《别录》芒硝、《嘉 》马牙硝、《开宝》生硝，俱系多出，今并归并之。《神农》所列朴硝，即水硝也，有二种，煎炼结出细芒者为芒硝；结出马牙者，为牙硝；其凝底成块者通为朴硝，其气味皆咸而寒。《神农》所列硝石，即火硝也，亦有二种，煎炼结出细芒者亦名芒硝，结出马牙者，亦名牙硝，又名生硝；其凝底成块者，通为硝石。其气味皆辛苦而大温。二硝皆有芒硝、牙硝之称，故古方有相代之说。  

自唐宋以下，所用芒硝、牙硝，皆是水硝也。南医所辨虽明，而以凝水石、猪胆煎成者为芒硝，则误矣。今通正其误。其石脾一名硝石者，造成假硝石也。见后石脾下。  

【`修治`】大明曰：真硝石，柳枝汤煎三周时，如汤少，即加热者，伏火即止。  

曰：凡使硝石，先研如粉，用鸡肠菜、柏子仁共二十五个，和作一处，丸如小帝珠子，以瓷瓶子于五斤火中 赤，投硝石四两于瓶内，连投药丸入瓶，自然伏火也。  

《抱朴子》曰：能消柔五金，化七十二石为水。制之须用地莲子、猪牙皂角、苦参、南星、巴豆、汉防己、晚蚕砂。  

时珍曰：熔化，投甘草入内，即伏火。  

硝  

【`气味`】苦，寒，无毒。《别录》曰：辛，大寒，无毒。普曰：神农：苦；扁鹊：甘。权曰：咸，有小毒。  

时珍曰：辛、苦、微咸，有小毒，阴中之阳也。得陈皮，性疏爽。  

之才曰：火为之使，恶苦参、苦菜，畏女菀、杏仁、竹叶。  

【`主治`】五脏积热，胃胀闭，涤去蓄结饮食，推陈致新，除邪气。炼之如膏，久服轻身（《本经》）。  

疗五脏十二经脉中百二十疾，暴伤寒，腹中大热，止烦满消渴，利小便，及 蚀疮。天地至神之物，能化七十二种石（《别录》）。破积散坚，治腹胀，破血，下瘰 ，泻得根出（甄权）。含咽，治喉闭（大明）。治伏暑伤冷，霍乱吐利，五种淋疾，女劳黑疸，心肠痛，赤眼，头痛，牙痛（时珍）。  

***生硝***  

【`气味`】苦，大寒，无毒。时珍曰：辛、苦，大温，无毒。  

【`主治`】风热癫痫，小儿惊邪螈 ，风眩头痛，肺壅耳聋，口疮喉痹咽塞，牙颔肿痛，目赤热痛，多眵泪（《开宝》）。  

【`发明`】土宿真君曰：硝石，感海卤之气所产，乃天地至神之物，能寒能热，能滑能涩，能辛能苦，能酸能咸，入地千年，其色不变，七十二石，化而为水，制服草木，柔润五金，制炼八石，虽大丹亦不舍此也。  

时珍曰：土宿所说，乃硝石神化之妙。《别录》列于朴硝之下，误矣。朴硝属水，味咸而气寒，其性下走，不能上升，阴中之阴也。故惟荡涤肠胃积滞，折治三焦邪火。硝石属火，味辛带苦微咸，而气大温，其性上升，水中之火也。故能破积散坚，治诸热病，升散三焦火郁，调和脏腑虚寒。与硫黄同用，则配类二气，均调阴阳，有升降水火之功，治冷热缓急之病。 制礞石，则除积滞痰饮。盖硫黄之性暖而利，其性下行；硝石之性暖而散，其性上行。  

礞石之性寒而下，硝石之性暖而上。一升一降，一阴一阳，此制方之妙也。今兵家造烽火铳机等物，用硝石者，直入云汉，其性升可知矣。《雷公炮炙论》序云：脑痛欲死，鼻投硝末，是亦取其上升辛散，乃从治之义。《本经》言其寒，《别录》言其大寒，正与龙脑性寒之误相似。凡辛苦物未有大寒者，况此物得火则焰生，与樟脑、火酒之性同，安有性寒、大寒之理哉？《史记　仓公传》云： 川王美人怀子不乳，来召淳于意。意往饮以茛菪药一撮，以酒饮之，旋乳。意复诊其脉躁，躁者有余病，即饮以硝石一剂，出血，血如豆比五六枚而安。  

此去血结之验也。  

【`附方`】旧四，新十。  

头痛欲死：硝石末吹鼻内，即愈。（《炮炙论》）诸心腹痛：焰硝、雄黄各一钱。研细末。每点少许入 内。名火龙丹。（《集玄方》）腰腹诸痛：方同上。  

赤眼肿痛：硝石末，卧时，以铜箸点黍米大入目 。至旦，以盐水洗去之。（《圣惠方》）眼目障翳：男女内外障翳，或三、五个月不见效者，一点复明。好焰硝一两，铜器熔化，入飞过黄丹二分，片脑二分，铜匙急抄入罐内，收之。每点少许，其效如神。兖州朱秀才忽不见物，朝夕拜天，因梦神传此方，点之而愈。（《张三丰仙方》）风热喉痹及缠喉风病。玉钥匙：用焰硝一两半，白僵蚕一钱，硼砂半两，脑子一字。为末。吹之。（《三因方》）重舌鹅口：竹沥，同焰硝点之。（《普济》）伏暑泻痢及肠风下血，或酒毒下血，一服见效，远年者不过三服。硝石、舶上硫黄各一两，白矾、滑石半两，飞面四两，为末，滴水丸梧子大。每新汲水下三、五十丸。名甘露丸。  

（《普济方》）五种淋疾：劳淋、血淋、热淋、气淋、石淋及小便不通至甚者。透格散：用硝石一两，不夹泥土雪白者，生研为末。每服二钱，各依汤使。劳淋，劳倦虚损，小便不出，小腹急痛，葵子末煎汤下，通后便须服补虚丸散。血淋，小便不出时，下血疼痛满急；热淋，小便热，赤色，脐下急痛，并用冷水调下。气淋，小腹满急，尿后常有余沥，木通煎汤下。石淋，茎内痛，尿不能出，内引小腹膨胀急痛，尿下砂石，令人闷绝，将药末先入铫内，隔纸炒至纸焦为度，再研，用温水调下。小便不通，小麦汤下。猝患诸淋，只以冷水下。并空心，调药使硝如水，乃服之。（沈存中《灵苑方》）蛟龙症病：方见雄黄发明下。  

服石发疮疼不可忍：用纸圈围之，中心填硝石令满，以匙抄水淋之。觉不热痛，即止。  

（《兵部手集》）发背初起：恶寒啬啬，或已生疮肿瘾疹。硝石三两，暖水一升，泡化，待冷，青布折三重，湿拓赤处，热即换，频易取瘥。（《外台秘要》）女劳黑疸：仲景曰：黄家日晡发热，反恶寒，此为女劳得之。膀胱急，小腹满，身尽黄，额上黑，足下热，因作黑疸。腹胀如水，大便黑，时溏，非水也。腹满者难治。硝石、矾石（烧）等分。为末。以大麦粥汁和服方寸匕，日三。病随大小便去，小便黄，大便黑，是其候也。（《金匮》）手足不遂大风，及丹石热风不遂。用硝石一两，生乌麻油二斤。置铛中，以土堑盖口，纸泥固济，火煎。初时气腥，熟则气香。更以生麻油二升，合煎得所，收不津器中。服时坐室中，重作小纸屋，燃火于内，服一大合，发汗，力壮者日二服。三七日，头面 疮皆减也，然必以火为使。（波罗门僧方）  

***砂***  

（ ，音铙。《唐本草》  

【`释名`】 砂（音 ）、狄盐（《日华》）、北庭砂（《四声》）、气砂（《图经》）、透骨将军（《土宿》）。  

时珍曰： 砂性毒。服之使人 乱，故曰 砂。狄人以当盐食。土宿本草云： 性透物，五金借之以为先锋，故号为透骨将军。  

炳曰：生北庭者为上，人呼为北庭砂。  

【`集解`】恭曰： 砂出西戎，形如牙硝，光净者良。  

颂曰：今西凉夏国及河东、陕西近边州郡亦有之。然西戎来者颗块光明，大者有如拳，重三、五两，小者如指面，入药最紧。边界出者，杂碎如麻豆粒，又夹砂石，用之须水飞澄去土石讫，亦无力，彼人谓之气砂。  

时珍曰： 砂亦硝石之类，乃卤液所结，出于青海，与月华相射而生，附盐而成质，虏人采取淋炼而成。状如盐块，以白净者为良。其性至透，用黝罐盛悬火上则常干，或加干姜同收亦良。若近冷及得湿，即化为水或渗失也。《一统志》云：临洮兰县有洞出 砂。张匡邺《行程记》云：高昌北庭山中，常有烟气涌起而无云雾，至夕光焰若炬火，照见禽鼠皆赤色，谓之火焰山。采 砂者，乘木屐取之，若皮底即焦矣。北庭，即今西域火州也。  

【`修治`】宗 曰：凡用须水飞过，去尘秽，入瓷器中，重汤煮干，则杀其毒。  

时珍曰：今时人多用水飞净，醋煮干如霜，刮下用之。  

【`气味`】咸、苦、辛，温，有毒。  

恭曰：不宜多服。柔金银，可为焊药。  

权曰：酸、咸，有大毒。能消五金八石，腐坏人肠胃。生食之，化人心为血。中其毒者，生绿豆研汁，饮一、二升解之。畏浆水，忌羊血。  

大明曰：辛、酸，暖，无毒。畏一切酸。凡修治，用黄丹、锻石作柜， 赤使用，并无毒。世人自疑烂肉，而人被刀刃所伤，以之罨敷，当时生痂。  

藏器曰：其性大热，服之有暴热损发，云温者误也。  

《抱朴子》曰：伏 药甚多：牡蛎、海螵蛸、晚蚕砂、羊 骨、河豚鱼胶、鱼腥草、萝卜、独帚、卷柏、羊蹄、商陆、冬瓜、羊踯躅、苍耳、乌梅。  

曰： 遇赤须，汞留金鼎。  

【`主治`】积聚，破结血，止痛下气，疗咳嗽宿冷，去恶肉，生好肌，烂胎。亦入驴马药用（《唐本》）。主妇人丈夫羸瘦积病，血气不调，肠鸣，食饮不消，腰脚痛冷， 癖痰饮，喉中结气，反胃吐水。令人能食肥健（藏器）。除冷病，大益阳事（甄权）。补水脏，暖子宫，消瘀血，宿食不消，食肉饱胀，夜多小便，丈夫腰胯酸重，四肢不任，妇人血气心疼，气块癖，及血崩带下，恶疮息肉。敷金疮生肉（大明）。去目翳弩肉（宗 ）。消内积（好古）。  

治噎膈症瘕，积痢骨哽，除痣 疣赘（时珍）。  

【`发明`】藏器曰：一飞为酸砂，二飞为伏翼，三飞为定精，色如鹅儿黄。入诸补药为丸服之，有暴热。  

颂曰：此药近出唐世，而方书着古人单服一味伏火作丸子，亦有兼硫黄、马牙硝辈合饵者，不知方出何时？殊非古法。此物本攻积聚，热而有毒，多服腐坏人肠胃，生用又能化人心为血，固非平居可饵者。而西土人用淹肉，炙以当盐，食之无害，盖积习之久，自不毒也。  

宗 曰：金银有伪，投 砂锅中，伪物尽消化，况人腹中有久积，岂不腐溃？元素曰： 砂破坚癖，不可独用，须入群队药中用之。  

时珍曰： 砂大热有毒之物，噎膈反胃积块内症之病，用之则有神功。盖此疾皆起于七情饮食所致，痰气郁结，遂成有形，妨碍道路，吐食痛胀，非此物化消，岂能去之？其性善烂金银铜锡，庖人煮硬肉，入 砂少许即烂，可以类推矣。所谓化人心为血者，亦甚言其不可多服尔。张果《玉洞要诀》云：北庭砂秉阴石之气，含阳毒之精，能化五金八石，去秽益阳，其功甚着，力并硫黄。独孤滔《丹房镜源》云： 砂性有大毒，为五金之贼，有沉冷之疾，则可服之，疾减便止，多服则成拥塞痈肿。二说甚明，而唐宋医方乃有单服之法，盖欲得其助阳以纵欲，而不虞其损阴以发祸也。其方唐慎微已收附本草后，今亦存之，以备考者知警。  

【`附方`】旧四，新二十三。服食法： 砂丸： 砂不计多少，入罐子内，上面更坐罐子一个，纸筋白土上下通泥了，晒干。上面罐子内盛水，以苍耳干叶为末，铺头盖底，以火烧之。火尽旋添火，水尽旋添水，从辰初起至戌一伏时，住火勿动。次日取出研，米醋面糊和丸梧子大。每服四、五丸，温酒或米饮下，并无忌。久服进食无痰。（《经验方》）元脏虚冷，气攻脐腹疼痛：用 砂一两，以纤霞草末二两和匀，用小砂罐不固济，慢火烧赤，乃入 在罐内，不盖口，加顶火一秤，待火尽炉寒取出。用川乌头（去皮脐，生研末）二两，和匀，汤浸蒸饼丸梧子大。每服三丸，木香汤、醋汤任下，日一服。（陈巽方）肾脏积冷，气攻心腹疼痛，面青足冷： 砂二两，桃仁一两（去皮）。酒一小盏，煎十余沸，去砂石，入桃仁泥，旋旋煎成膏，蒸饼和丸梧子大。每热酒下二十丸。（《圣惠方》）积年气块，脐腹痛疼： 砂（醋煮）二两，木瓜三枚（切，须去瓤）。入 在内，碗盛，于日中晒至瓜烂，研匀，以米醋五升，煎如稀饧，密收。用时旋以附子末和丸梧子大。热酒化下一丸。（《圣惠方》）癖症块 砂丸：治 癖症块，暖水脏，杀三虫，妇人血气，子宫冷。腊月收桑条灰，淋去苦汁，日干。每 砂一两，用灰三两，以水化 ，拌灰干湿得所。以瓶盛灰半寸，入于内，以灰填盖固济，文武火 赤，冷定取出，研。以箕铺纸三重，安药于上，以热水淋之，直待 味尽即止。以钵盛汁，于热灰火中养之，常令鱼眼沸，待汁干入瓶，再 一食顷，取出重研，以粟饭和丸绿豆大。每空心。酒下五丸，病去即止。（《圣惠方》）噎膈反胃 邓才清兴：用北庭砂二钱，水和荞麦面包之， 焦，待冷，取中间湿者，焙干一钱，入槟榔二钱，丁香二个，研匀。每服七厘，烧酒送下，日三服，愈即止。后吃白粥半月，仍服助胃丸药。《孙天仁集效方》：用北庭砂二两（一两，用人言末一两，同入罐内，文武火升三炷香，取出，灯盏上末；一两，以黄丹末一两，同入罐内，如上法升过，取末），用桑灰霜一两。研匀。每服三分，烧酒下，愈即止。又方：平胃散各一钱，入 砂、生姜各五分，为末。沸汤点服二钱，当吐出黑物如石，屡验。一切积痢：灵砂丹：用 砂、朱砂各二钱半。为末。用黄蜡半两，巴豆仁三七粒（去膜），同入石器内，重汤煮一伏时，候豆紫色为度。去二七粒，只将一七粒同二砂研匀，溶蜡和收。每旋丸绿豆大。或三丸、五丸，淡姜汤下。（《本事方》）月水不通：脐腹积聚疼痛。 砂一两，皂角五挺（去皮子）。锉为末，以头醋一大盏，熬膏，入陈橘皮末三两，捣三百杵，丸梧子大。每温酒下五丸。（《圣惠方》）死胎不下： 砂、当归各半两。为末。分作二服，温酒调下，如人行五里，再一服。（《瑞竹堂方》）喉痹口噤： 砂、马牙硝等分，研匀，点之。（《圣济方》）悬痈猝肿： 砂半两，绵裹含之，咽津即安。（《圣惠方》）牙齿肿痛：老鼠一个去皮，以 砂淹擦，三日肉烂化尽，取骨，瓦上焙干，为末，入樟脑一钱，蟾酥二分。每以少许点牙根上，立止。（《孙氏集效方》）偏头风痛： 砂末一分，水润豉心一分。捣丸皂子大。绵包露出一头，随左右内鼻中，立效。（《圣惠方》）损目生瘀，赤肉弩出不退：杏仁百个，蒸熟去皮尖研，滤取净汁，入砂末一钱，水煮化。日点一、二次，自落。（《普济方》）鼻中息肉： 砂点之，即落。（白飞霞方）鼻中毛出：昼夜可长一、二尺，渐渐粗圆如绳，痛不可忍，摘去复生，此因食猪羊血过多致生。用乳香、 砂各一两，为末，饭丸梧子大。每空心临卧各服十丸，水下。自然退落。（夏子益《奇疾方》）鱼骨哽咽： 砂少许，嚼咽立下。（《外台秘要》）蚰蜒入耳：砂、胆矾等分。为末。每吹一字，虫化为水。（《圣济录》）割甲侵肉久不瘥： 砂、矾石，为末。裹之，以瘥为度。（《外台秘要》）蝎虿叮螫：水调 砂涂之，立愈。（《千金方》）代指肿痛：唾和白 砂，以面作碗子，套指入内，一日瘥。（《千金方》）面上疣目： 砂、硼砂、铁锈、麝香等分研，搽三次自落。（《集效方》）疔疮肿毒：好 砂、雄黄等分研。以银篦刺破疮口，挤去恶血，安药一豆入内，纸花贴住即效。毒气入腹呕吐者，服护心散。（《瑞竹堂方》）疝气卵肿，胀痛不可忍。念珠丸：用 砂、乳香各二钱，黄蜡一两。研溶和丸，分作一百单八丸，以绵缝，露一夜，次日取出，蛤粉为衣。每用一丸，乳香汤吞下，日二服，取效。（《本事方》）诸劳久嗽：方见兽部下。  

【`附录`】石药（拾遗。）〔藏器曰〕味苦，寒，无毒。主折伤内损瘀血烦闷欲死者，酒消服之。南人毒箭中人，及深山大蝮伤人，速将病者顶上十字厘之，出血水，药末敷之，并敷伤处，当上下出黄水数升，则闷解。俚人重之，以竹筒盛，带于腰，以防毒箭；亦主恶疮、热毒痈肿、赤白游风、 蚀等疮，并水和敷之。出贺州出内石上，似碎石、 砂之类。  

***硼砂***  

（《日华》  

【`释名`】鹏砂（《日华》）、盆砂。  

时珍曰：名义未解。一作硼砂。或云：炼出盆中结成，谓之盆砂，如盆硝之义也。  

【`集解`】颂曰：硼砂出南海，其状甚光莹，亦有极大块者。诸方稀用，可焊金银。  

宗 曰：南番者，色重褐，其味和，入药其效速；西戎者，其色白，其味焦，入药其功缓。  

时珍曰：硼砂生西南番，有黄白二种。西者白如明矾，南者黄如桃胶，皆是炼结成，如砂之类。西者柔物去垢，杀五金，与硝石同功，与砒石相得也。  

【`气味`】苦、辛，暖，无毒。  

颂曰：温、平。时珍曰：甘、微咸，凉，无毒。独孤滔曰：制汞，哑铜，结砂子。  

土宿真君曰：知母、鹅不食草、芸苔、紫苏、甑带、何首乌，皆能伏硼砂。同砒石 过，有变化。  

【`主治`】消痰止嗽，破症结喉痹（大明）。  

上焦痰热，生津液，去口气，消障翳，除噎膈反胃，积块结瘀肉，阴溃骨哽，恶疮及口齿诸病（时珍）。  

【`发明`】颂曰：今医家用硼砂治咽喉，最为要切。  

宗 曰：含化咽津，治喉中肿痛，膈上痰热。初觉便治，不能成喉痹，亦缓取效可也。  

时珍曰：硼砂，味甘微咸而气凉，色白而质轻，故能去胸膈上焦之热。《素问》云：热淫于内，治以咸寒，以甘缓之，是也。其性能柔五金而去垢腻，故治噎膈积聚、骨哽结核、恶肉阴 用之者，取其柔物也；治痰热、眼目障翳用之者，取其去垢也。洪迈《夷坚志》云：鄱阳汪友良，因食误吞一骨，哽于咽中，百计不下。恍惚梦一朱衣人曰：惟南硼砂最妙。遂取一块含化咽汁，脱然而失。此软坚之征也。《日华》言其苦辛暖，误矣。  

【`附方`】新十二。  

鼻血不止：硼砂一钱，水服立止。（《集简方》）劳瘵有虫：硼砂、 砂、兔屎等分为末，蜜丸梧子大。每服七丸，生甘草一分，新水一钟，揉汁送下。自朔至望，五更时，令病患勿言，服之。（《乾坤秘韫》）木舌肿强：硼砂末，生姜片蘸揩，少时即消。（《普济方》）咽喉谷贼肿痛：硼砂、牙硝等分为末。蜜和半钱，含咽。（《直指方》）咽喉肿痛：破棺丹：用硼砂、白梅等分。捣丸芡子大。每噙化一丸。（《经验方》）喉痹牙疳：盆砂末，吹，并擦之。（《集简方》）骨哽在咽：方见发明。小儿阴溃，肿大不消。硼砂一分。水研涂之，大有效。（《集玄方》）饮酒不醉：先服盆砂二钱，妙。（《相感志》）饮食毒物：硼砂四两，甘草四两，真香油一斤。瓶内浸之。遇有毒者，服油一小盏。  

久浸尤佳。（《瑞竹堂经验方》）一切恶疮：方同上。弩肉瘀突：南鹏砂（黄色者）一钱，片脑少许。研末。灯草蘸点之。（《直指方》  

【`附录`】特硼杀（《拾遗》）  
器曰：味辛、苦，温，小毒。主飞金石用之，炼丹亦须用。生西国，似石脂、蛎粉之类，能透金、石、铁无碍下通出。  

***石硫黄***  

（《本经》中品  

【`释名`】石留黄（《吴普》）、黄 砂（《海药》）、黄牙、阳侯（《纲目》）、将军。  

时珍曰：硫黄，秉纯阳火石之精气而结成，性质通流，色赋中黄，故名硫黄。含其猛毒，为七十二石之将，故药品中号为将军。外家谓之阳侯，亦曰黄牙，又曰黄 砂。  

【`集解`】《别录》曰：石硫黄生东海牧羊山谷中，及泰山、河西山，矾石液也。  

普曰：或生易阳，或生河西，或五色黄是潘水石液也。烧令有紫焰，八月、九月采。  

弘景曰：东海郡属北徐州，而箕山亦有。今第一出扶南林邑，色如鹅子初出壳者，名昆仑黄。次出外国，从蜀中来，色深而煌煌。此云矾石液，今南方则无矾石，恐不必尔。  

曰：《广州记》云：生昆仑及波斯国西方明之境，颗块莹净，不夹石者良。蜀中雅州亦出之，光腻甚好，功力不及舶上来者。  

颂曰：今惟出南海诸番。岭外州郡或有，而不甚佳。鹅黄者名昆仑黄，赤色者名石亭脂，青色者名冬结石，半白半黑者名神惊石，并不堪入药。又有一种水硫黄，出广南及资州，溪涧水中流出，以茅收取熬出，号珍珠黄，气腥臭，只入疮药，亦可煎炼成汁，以模写作器，亦如鹅子黄色。  

时珍曰：凡产石硫黄之处，必有温泉，作硫黄气。《魏书》云：悦般有火山，山旁石皆焦熔，流地数十里乃凝坚，即石硫黄也。张华《博物志》云：西域硫黄出且弥山。去高昌八百里，有山高数十丈，昼则孔中状如烟，夜则如灯光。《庚辛玉册》云：硫黄有二种：石硫黄，生南海琉球山中；土硫黄，生于广南。以嚼之无声者为佳，舶上倭硫黄亦佳。今人用配硝石作烽燧烟火，为军中要物。  

【`修治`】 曰：凡使，勿用青赤色及半白半青、半赤半黑者。自有黄色，内莹净似物命者，贵也。凡用四两。先以龙尾蒿自然汁一镒，东流水三镒，紫背天葵汁一镒，粟逐子茎汁一镒，四件合之搅令匀。一坩锅，用六乙泥固济底下，将硫黄碎之，入锅中，以前汁旋旋添入，火煮汁尽为度。再以百部末十两，柳蛀末二斤，一簇草二斤，细锉，以东流水同硫黄煮二伏时。取出，去诸药，用熟甘草汤洗了，入钵研二万匝用。  

时珍曰：凡用硫黄，入丸散用，须以萝卜剜空，入硫在内，合定，稻糠火煨熟，去其臭气；以紫背浮萍同煮过，消其火毒；以皂荚汤淘之，去其黑浆。一法：打碎，以绢袋盛，用无灰酒煮三伏时用。又硝石能化硫为水，以竹筒盛硫埋马粪中一月亦成水，名硫黄液。  

【`气味`】酸，温，有毒。《别录》曰：大热。普曰：神农、黄帝、雷公：咸，有毒；医和、扁鹊：苦，无毒。  

权曰：有大毒，以黑锡煎汤解之，及食冷猪血。  

曰：人能制伏归本色，服之能除百病。如有发动，宜猪肉、鸭羹、余甘子汤并解之。  

葛洪曰：四黄惟阳侯为尊，金石 炼者不可用，惟草木制伏者堪入药用。桑灰、益母、紫荷、菠 、天盐、桑白皮、地骨皮、车前、马鞭草、黄柏、何首乌、石苇、荞麦、独帚、地榆、蛇床、菟丝、蓖麻、蚕砂，或灰或汁，皆可伏之。  

之才曰：曾青为之使，畏细辛、飞廉、朴硝、铁、醋。  

玄寿先生曰：硫是矾之液，矾是铁之精，磁石是铁之母。故铁砂磁石制，入硫黄立成紫粉。  

独孤滔曰：硫能干汞，见五金而黑，得水银则色赤也。  

【`主治`】妇人阴蚀疽痔恶血，坚筋骨，除头秃。能化金银铜铁奇物（《本经》）。疗心腹积聚，邪气冷癖在胁，咳逆上气，脚冷疼弱无力，及鼻衄恶疮，下部 疮，止血，杀疥虫（《别录》）。  

治妇人血结（吴普）。下气，治腰肾久冷，除冷风顽痹，寒热。生用治疥癣，炼服主虚损泄精（甄权）。壮阳道，补筋骨劳损，风劳气，止嗽，杀脏虫邪魅（大明）。长肌肤，益气力，老人风秘，并宜炼服（李 ）。主虚寒久痢，滑泄霍乱，补命门不足，阳气暴绝，阴毒伤寒，小儿慢惊（时珍）。  

【`发明`】弘景曰：俗方用治脚弱及痼冷甚效。《仙经》颇用之，所化奇物，并是黄白术及合丹法。  

颂曰：古方未有服饵硫黄者。《本经》所用，只于治疮蚀、攻积聚、冷气脚弱等，而近世遂火炼治为常服丸散。观其治炼服食之法，殊无本源，非若乳石之有论议节度。故服之其效虽紧，而其患更速，可不戒之？土硫黄辛热腥臭，只可治疥杀虫，不可服。  

宗 曰：今人治下元虚冷，元气将绝，久患寒泄，脾胃虚弱，垂命欲尽，服之无不效。  

中病当便已，不可尽剂。世人盖知用而为福，而不知其为祸，此物损益兼行故也。如病势危急，可加丸数服，少则不效，仍加附子、干姜、桂。  

好古曰：如太白丹、来复丹，皆用硫黄佐以硝石，至阳佐以至阴，与仲景白通汤佐以人尿、猪胆汁大意相同。所以治内伤生冷、外冒暑热、霍乱诸病，能去格拒之寒，兼有伏阳，不得不尔。如无伏阳，只是阴证，更不必以阴药佐之。何也？硫黄亦号将军，功能破邪归正，返滞还清，挺出阳精，消阴化魄。  

时珍曰：硫黄秉纯阳之精，赋大热之性，能补命门真火不足，且其性虽热而疏利大肠，又与躁涩者不同，盖亦救危妙药也。但炼制久服，则有偏胜之害。况服食者，又皆假此纵欲，自速其咎，于药何责焉？按孙升《谈圃》云：硫黄，神仙药也。每岁三伏日饵百粒，去脏腑积滞有验。但硫黄伏生于石下，阳气溶液凝结而就，其性大热，火炼服之，多发背疽。  

方勺《泊宅编》云：金液丹，乃硫黄炼成，纯阳之物，有痼冷者所宜。今夏至人多服之，反为大患。韩退之作文戒服食，而晚年服硫黄而死，可不戒乎？夏英公有冷病，服硫黄、钟乳，莫之纪极，竟以寿终，此其禀受与人异也。洪迈《夷坚志》云：唐与正亦知医，能以意治疾。  

吴巡检病不得溲，卧则微通，立则不能涓滴，遍用通利药不效。唐问其平日自制黑锡丹常服，因悟曰：此必结砂时，硫飞去，铅不死。铅砂入膀胱，卧则偏重，犹可溲；立则正塞水道，故不通。取金液丹三百粒，分为十服，煎瞿麦汤下。铅得硫气则化，累累水道下，病遂愈。  

硫之化铅，载在经方，苟无通变，岂能臻妙？《类编》云：仁和县一吏，早衰齿落不已。一道人令以生硫黄入猪脏中煮熟捣丸，或入蒸饼丸梧子大，随意服之。饮啖倍常，步履轻捷，年逾九十，犹康健。后醉牛血，遂洞泄如金水， 悴而死。内医官管范云：猪肪能制硫黄，此用猪脏尤妙。王枢使亦常服之。  

【`附方`】旧八，新四十一。  

硫黄杯：此杯配合造化，调理阴阳，夺天地冲和之气，乃水火既济之方。不冷不热，不缓不急，有延年却老之功，脱胎换骨之妙。大能清上实下，升降阴阳。通九窍，杀九虫，除梦泄，悦容颜，解头风，开胸膈，化痰涎，明耳目，润肌肤，添精髓，蠲疝坠。又治妇人血海枯寒，赤白带下。其法用瓷碗以胡桃擦过，用无砂石硫黄生熔成汁，入明矾少许，则尘垢悉浮，以杖掠去，绵滤过，再入碗熔化，倾入杯内，荡成杯，取出，埋土中一夜，木贼打光用之。欲红入朱砂，欲青则入葡萄，研匀同煮成。每用热酒二杯，清早空心温服，则百病皆除，无出此方也。  

紫霞杯：叶石林《水云录》云：用硫黄袋盛，悬罐内，以紫背浮萍同水煮之，数十沸取出，候干研末十两。用珍珠、琥珀、乳香、雄黄、朱砂、羊起石、赤石脂、片脑、紫粉、白芷、甘松、三柰、木香、血竭、没药、韶脑、安息香各一钱，麝香七分，金箔二十片，为末，入铜杓中，慢火熔化。以好样酒杯一个，周遭以粉纸包裹，中开一孔，倾硫入内，旋转令匀，投冷水中取出。每旦盛酒饮二、三杯，功同上方。昔中书刘景辉因遘劳瘵，于太白山中遇一老仙，亲授是方，服之果愈。人能清心寡欲而服此，仙缘可到也。  

金液丹：固真气，暖丹田，坚筋骨，壮阳道。除久寒痼冷，补劳伤虚损。  

治男子腰肾久冷，心腹积聚，胁下冷痛，腹中诸虫，失精遗尿，形羸力劣，腰膝痛弱，冷风顽痹，上气衄血，咳逆寒热，霍乱转筋，虚滑下利。又治痔 湿 生疮，下血不止，及妇人血结寒热，阴蚀疽痔等。用石硫黄十两研末，用瓷盒盛，以水和赤石脂封口，盐泥固济，日干。地内先埋一小罐，盛水令满，安盒在内，用泥固济。慢火养七日七夜，候足加顶火一斤，俟冷取出研末。每一两，用蒸饼一两，水浸为丸，如梧子大。每服三十丸至百丸，空心米饮服。又治伤寒身冷脉微，或吐或利，或自汗不止，或小便不禁，并宜服之，得身热脉出为度。（《惠民和剂局方》）暖益腰膝：王方平通灵玉粉散：治腰膝，暖水脏，益颜色，其功不可具载。硫黄半斤，桑柴灰五斗，淋取汁，煮三伏时。以铁匙抄于火上试之，伏火即止。候干，以大火 之。  

如未伏更煮，以伏为度。 了研末。穿地坑一尺二寸，投水于中，待水清，取和硫末，坩锅内煎如膏。铁钱抄出，细研，饭丸麻子大。每空心盐汤下十丸，极有效验。乡人王昭遂服之，年九十，颜貌如童子，力倍常人。（杜光庭《玉函方》）风毒脚气痹弱：硫黄末三两，钟乳五升。煮沸入水，煎至三升，每服三合。又法：牛乳三升，煎一升半，以五合调硫黄末一两服，浓盖取汗，勿见风。未汗再服，将息调理数日，更服。北人用此多效。亦可煎为丸服。  

（《肘后方》）阴证伤寒极冷，厥逆烦躁，腹痛无脉，危甚者。舶上硫黄为末。艾汤服三钱，就得睡汗出而愈。（《本事方》）阴阳二毒：伤寒。黑龙丹：用舶上硫黄一两，（柳木槌研二、三日）。巴豆一两（和壳，计个数）。用三升铛子一口，将硫铺底，安豆于上，以酽米醋半斤浇之。盏子紧合定，醋纸固缝，频以醋润之。文武火熬，候豆作声，可一半为度，急将铛子离火，即便入臼中捣细，再以醋两茶脚洗铛中药入臼，旋下蒸饼捣丸鸡头子大。若是阴毒，用椒四十九粒，葱白二茎，水一盏，煎六分，热吞下一丸；阳毒，用豆豉四十九粒，葱白一茎，水一盏，煎同前，吞下不得嚼破。经五、六日方可服之。若未传入，或未及日数，不可服。有孕妇人吐泻，亦可服。（《博济方》）一切冷气，积块作痛：硫黄、焰硝各四两（结砂），青皮、陈皮各四两。为末，糊丸梧子大。每空心米饮下三十丸。（鲍氏方）元脏久冷，腹痛虚泄。应急玉粉丹：用生硫黄五两，青盐一两，细研，以蒸饼丸绿豆大。每服五丸，空心热酒下，以食压之。（《经验方》）元脏冷泄，腹痛虚极：硫黄一两。黄蜡化丸梧子大。每服五丸，新汲水下。一加青盐二钱，蒸饼和丸，酒下。（《普济方》）气虚暴泄，日夜三、二十行，腹痛不止，夏月路行，备急最妙。朝真丹：用硫黄二两，枯矾半两。研细，水浸蒸饼丸梧子大，朱砂为衣。每服十五丸至二十丸，温水下，或米饮盐汤任下。（孙尚药《秘宝方》）伏暑伤冷：二气交错，中脘痞结，或泄或呕，或霍乱厥逆。二气丹：硫黄、硝石等分研末，石器炒成砂，再研，糯米糊丸梧子大。每服四十丸，新井水下。（《济生方》）伤暑吐泻：硫黄、滑石等分为末。每服一钱，米饮下，即止。（《救急良方》）霍乱吐泻：硫黄一两，胡椒五钱，为末，黄蜡一两化，丸皂子大。每凉水下一丸。（《圣济录》）小儿吐泻：不拘冷热，惊吐反胃，一切吐利，诸治不效者。二气散：用硫黄半两，水银二钱半。研不见星。每服一字至半钱，生姜水调下，其吐立止。或同炒结砂为丸，方见灵砂下。（钱氏小儿方）反胃呕吐：方见水银。  

脾虚下白，脾胃虚冷，停水滞气，凝成白涕下出。舶上硫黄一两研末，炒面一分同研，滴冷热水丸梧子大。每米汤下五十丸。（杨子建《护命方》）下痢虚寒：硫黄半两，蓖麻仁七个，为末。填脐中，以衣隔，热汤熨之，止乃已。（《仁存方》）协热下痢赤白：用硫黄、蛤粉等分，为末，糊丸梧子大。每服十五丸，米饮下。（《指南方》）肠风下血：方见鲫鱼。老人冷秘：风秘或泄泻，暖元脏，除积冷，温脾胃，进饮食，治心腹一切 癖冷气。硫黄（柳木槌研细）、半夏（汤泡七次焙研）等分。生姜自然汁调，蒸饼和杵百下，丸梧子大。每服十五丸至二十丸，空心温酒或姜汤下，妇人醋汤下。（《和剂局方》）久疟不止：鲍氏方：用硫黄、朱砂等分为末。每服二钱，腊茶清，发日五更服。当日或大作或不作，皆其效也。寒多，倍硫；热多倍砂。朱氏方：用硫黄、腊茶等分为末。发日早冷水服二钱，二服效。寒多加硫；热多，加茶。酒鳖气鳖：嗜酒任气，血凝于气，则为气鳖。嗜酒痼冷，败血入酒，则为血鳖。  

摇头掉尾，大者如鳖，小者如钱。上侵人喉，下蚀人肛，或附胁背，或隐肠腹。用生硫黄末，老酒调下，常服之。（《直指方》）咳逆打呃：硫黄烧烟，嗅之立止。（《医方摘要》）头痛头风：如神丹：光明硫黄、硝石各一两，细研，水丸芡子大。空心嚼一丸，茶下。（《普济方》）肾虚头痛：《圣惠方》：用硫黄一两，胡粉半两，为末，饭丸梧子大。痛时冷水服五丸，即止。  

《本事方》：用硫黄末、食盐等分。水调生面糊丸梧子大。每薄荷茶下五丸。《普济方》：用生硫黄六钱，乌药四钱，为末，蒸饼丸梧子大。每服三、五丸，食后茶清下。鼻上作痛：上品硫黄末，冷水调搽。（《澹寮方》）酒 赤鼻：生硫黄半两，杏仁二钱，轻粉一钱。夜夜搽之。《瑞竹堂方》：用舶上硫黄、鸡心槟榔等分，片脑少许，为末。绢包，日日擦之。加蓖麻油更妙。鼻面紫风：乃风热上攻阳明经络，亦治风刺瘾疹。舶上硫黄、白矾（枯）等分，为末。  

每以黄丹少许，以津液和涂之，一月见效。（《宣明方》）身面疣目：蜡纸卷硫黄末少许，以火烧点之， 之有声便拨，根去。（《普济方》）  
风病，白色成片：以布拭，醋摩硫黄、附子涂之，或硫黄、白矾擦之。（《集验方》）小儿 耳：硫黄末和蜡作挺插之，日二易。（《千金方》）小儿口疮糜烂：生硫黄水调，涂手心、足心。效即洗去。（危氏《得效方》）耳猝聋闭：硫黄、雄黄等分研末。绵裹塞耳，数日即闻人语也。（《千金方》）诸疮弩肉：如蛇出数寸。硫黄末一两，肉上敷之，即缩。（《圣惠方》）痈疽不合：石硫黄粉，以箸蘸插入孔中，以瘥为度。（《外台秘要》）一切恶疮：真君妙神散：用好硫黄三两，荞麦粉二两，为末，井水和捏作小饼，日干收之。临用细研，新汲水调敷之。痛者即不痛；不痛则即痛而愈。（《坦仙皆效方》）疥疮有虫：硫黄末，以鸡子煎香油调搽，极效。（《救急良方》）顽癣不愈：倾过银有盖罐子，入硫黄一两熔化，取起，冷定打开，取硫同盖研末，搽之。（《孙氏集效方》）疠风有虫 硫黄末酒调少许，饮汁。或加大风子油，更好。（《直指方》）女子阴疮：硫黄末，敷之，瘥乃止。（《肘后方》）玉门宽冷：硫黄，煎水频洗。（《心传方》）小儿夜啼：硫黄二钱半，铅丹二两。研匀，瓶固 过，埋土中七日取出，饭丸黍米大。每服二丸，冷水下。（《普济方》）阴湿疮 ：硫黄敷之，日三。（《梅师方》）  

***石硫赤***  

（《别录》有名未用  

【`释名`】石亭脂（《图经》）、石硫丹（弘景）、石硫芝。  

【`集解`】《别录》曰：理如石耆，生山石间。普曰：生羌道山谷。  

时珍曰：此即硫黄之多赤者，名石亭脂，而近世通呼硫黄为石亭脂，亦未考此也。按《抱朴子》云：石硫丹，石之赤精，石硫黄之类也。浸溢于涯岸之间，其濡湿者可丸服；坚结可散服。五岳皆有，而箕山为多，许由、巢父服之，即石硫芝是矣。  

【`气味`】苦，温，无毒。  

【`主治`】妇人带下，止血。轻身长年（《别录》）。壮阳除冷，治疮杀虫，功同硫黄（时珍）。  

【`附方`】新二。赤鼻作痛：紫色石亭脂，红色次之，黄色勿用。研末，冷水调搽，半月绝根。（《圣济录》）风湿脚气：石亭脂（生用）一两，川乌头（生）一两，无名异二两。为末，葱白自然汁和丸梧子大。每服一钱，空心淡茶、生葱吞下，日一服。（《瑞竹堂方》）  

***石硫青***  

（《别录》有名未用  

【`释名`】冬结石。  

《别录》曰：生武都山石间，青白色，故名。  

时珍曰：此硫黄之多青色者。苏颂《图经》言：石亭脂、冬结石并不堪入药，未深考此也。  

【`气味`】酸，温，无毒。  

【`主治`】疗泄，益肝气，明目。轻身长年（《别录》）。治疮杀虫，功同硫黄（时珍）。  

【`附录`】硫黄香（《拾遗》）  
器曰：味辛，温，无毒。去恶气，除冷杀虫。似硫黄而香。  

云出昆南国，在扶南南三千里。  

***矾石***  

（《本经》上品  

【`校正`】并入《海药》波斯矾、《嘉 》柳絮矾。  

【`释名`】涅石（《纲目》）、羽涅（《本经》）、羽泽（《别录》）， 枯者名巴石，轻白者名柳絮矾。  

时珍曰：矾者，燔也，燔石而成也。《山海经》云：女床之山，其阴多涅石。郭璞注云：矾石也。楚人名涅石，秦人名为羽涅。  

【`集解`】《别录》曰：矾石生河西山谷，及陇西武都、石门，采无时。能使铁为铜。  

弘景曰：今出益州北部西川，从河西来。色青白，生者名马齿矾；炼成纯白名白矾，蜀人以当硝石。其黄黑者名鸡屎矾，不入药用，惟堪镀作以合熟铜。投苦酒中，涂铁皆作铜色。  

外虽铜色，内质不变。  

恭曰：矾石有五种：白矾多入药用；青、黑二矾，疗疳及疮；黄矾亦疗疮生肉，兼染皮；绛矾本来绿色，烧之乃赤，故名绛矾。  

颂曰：矾石初生皆石也，采得烧碎煎炼，乃成矾也。凡有五种，其色各异，白矾、黄矾、绿矾、黑矾、绛矾也。今白矾出晋州、慈州、无为军，入药及染人所用甚多。黄矾丹灶家所须，亦入药。黑矾惟出西戎，亦谓之皂矾，染须鬓药用之，亦染皮用。绿矾入咽喉口齿药及染色。绛矾烧之则赤，今亦稀见。又有矾精、矾蝴蝶、巴石、柳絮矾，皆是白矾也。炼白矾时，候其极沸，盘心有溅溢，如物飞出，以铁匕接之，作虫形者，矾蝴蝶也。但成块光莹如水精者，矾精也。二者入药，力紧于常矾。其煎炼而成，轻虚如绵絮者，柳絮矾。其烧汁至尽，色白如雪者，谓之巴石。  

曰：波斯、大秦所出白矾，色白而莹净，内有束针纹，入丹灶家，功力逾于河西、石门者，近日语州诸番往往有之。波斯又出金线矾，打破内有金线纹者为上，多入烧炼家用。  

时珍曰：矾石折而辨之，不只于五种也。白矾，方士谓之白君，出晋地者上，青州、吴中者次之。洁白者为雪矾；光明者为明矾，亦名云母矾；纹如束针，状如粉扑者，为波斯白矾，并入药为良。黑矾，铅矾也，出晋地；其状如黑泥者，为昆仑矾；其状如赤石脂有金星者，为铁矾；其状如紫石英，火引之成金线，画刀上即紫赤色者，为波斯紫矾，并不入服饵药，惟丹灶及疮家用之。绿矾、绛矾、黄矾俱见本条。其杂色者，则有鸡屎矾、鸭屎矾、鸡毛矾、粥矾，皆下品，亦入外丹家用。  

【`修治`】 曰：凡使白矾石，以瓷瓶盛，于火中 令内外通赤，用钳揭起盖，旋安石蜂巢入内烧之。每十两用巢六两，烧尽为度。取出放冷，研粉，以纸裹，安五寸深土坑中一宿，取用。又法：取光明如水晶，酸、咸、涩味全者，研粉。以瓷瓶用六一泥泥之，待干，入粉三升在内，旋旋入五方草、紫背天葵各自然汁一镒，下火逼令药汁干，盖了瓶口，更泥上下，用火一百斤 之。从巳至未，去火取出，其色如银，研如轻粉用之。  

时珍曰：今人但 干汁用，谓之枯矾，不 者为生矾。若入服食，须循法度。按《九鼎神丹秘诀》，炼矾石入服食法：用新桑合 一具。于密室净扫，以火烧地令热，洒水于上，或洒苦酒于上，乃布白矾于地上，以 覆之，四面以灰拥定。一日夜，其石精皆飞于 上，扫取收之。未尽者，更如前法，数遍乃止，此为矾精。若欲作水，即以扫下矾精一斤，纳三年苦酒一斗中清之，号曰矾华，百日弥佳。若急用之，七日亦可。  

【`气味`】酸，寒，无毒；普曰：神农、岐伯：酸，久服伤人骨；扁鹊：咸；雷公：酸，无毒。权曰：涩，凉，有小毒。  

之才曰：甘草为之使，恶牡蛎，畏麻黄。独孤滔曰：红心灰 制矾。  

【`主治`】寒热，泄痢白沃，阴蚀恶疮，目痛，坚骨齿。炼饵服之，轻身不老增年（《本经》）。除固热在骨髓，去鼻中息肉（《别录》）。除风去热，消痰止渴，暖水脏，治中风失音。和桃仁、葱汤浴，可出汗（大明）。生含咽津，治急喉痹。疗鼻衄 鼻，鼠漏瘰 疥癣（甄权）。枯矾贴嵌甲，牙缝中血出如衄（宗 ）。吐下痰涎饮 ，燥湿解毒追涎，止血定痛，食恶肉，生好肉，治痈疽疔肿恶疮，癫痫疸疾，通大小便，口齿眼目诸病，虎犬蛇蝎百虫伤（时珍）。波斯白矾（《海药》  

【`气味`】酸、涩，温，无毒。  

【`主治`】赤白漏下阴蚀，泄痢疮疥，解一切虫蛇等毒，去目赤暴肿齿痛，火炼之良（李）。柳絮矾（《嘉 》  

【`气味`】同矾石。  

【`主治`】消痰止渴，润心肝（大明）。  

【`发明`】弘景曰：俗中合药，火熬令燥，以疗齿痛，多则坏齿，即伤骨之证也。而《经》云坚骨齿，诚为可疑。  

宗 曰：不可多服，损心肺，却水故也。水化书纸上，才干则水不能濡，故知其性却水也。治膈下涎药多用者，此意尔。  

时珍曰：矾石之用有四：吐利风热之痰涎，取其酸苦涌泄也；治诸血痛脱肛阴挺疮疡，取其酸涩而收也；治痰饮泄痢崩带风眼，取其收而燥湿也；治喉痹痈疽中蛊蛇虫伤螫，取其解毒也。按：《李迅痈疽方》云：凡人病痈疽发背，不问老少，皆宜服黄矾丸。服至一两以上，无不作效，最止疼痛，不动脏腑，活人不可胜数。用明亮白矾一两生研，以好黄蜡七钱熔化，和丸梧子大。每服十丸，渐加至二十丸，熟水送下。如未破则内消，已破即便合。如服金石发疮者，引以白矾末一、二匙，温酒调下，亦三、五服见效。有人遍身生疮，状如蛇头，服此亦效。诸方俱称奇效，但一日中服近百粒，则有力。此药不惟止痛生肌，能防毒气内攻，护膜止泻，托里化脓之功甚大，服至半斤尤佳，不可欺其浅近，要知白矾大能解毒也。  

今人名为蜡矾丸，用之委有效验。  

【`附方`】旧二十五，新六十四。  

中风痰厥，四肢不收，气闭膈塞者：白矾一两，牙皂角五钱。为末。每服一钱，温水调下，吐痰为度。（陈师古方）胸中痰 ，头痛不欲食：矾石一两，水二升，煮一升，纳蜜半合，顿服。须臾大吐，未吐，饮少热汤引之。（《外台秘要》）  
风痰痫病：化痰丸：生白矾一两，细茶五钱，为末，炼蜜丸如梧子大。一岁十丸，茶汤下；大人，五十丸。久服，痰自大便中出，断病根。（邓笔峰《杂兴》）小儿胎寒， 啼发痫：白矾 半日，枣肉丸黍米大。每乳下一丸，愈乃止，去痰良。（《保幼大全》）  
产后不语：胡氏孤凤散：用生白矾末一钱，熟水调下。（《妇人良方》）  
牙关紧急不开者：白矾、盐花等分。搽之，涎出自开。（《集简方》）  
走马喉痹：用生白矾末涂于绵针上，按于喉中，立破。绵针者，用榆条，上以绵缠作枣大也。（《儒门事亲方》）  
喉痈乳蛾：《济生》帐带散：用矾三钱，铁铫内熔化，入劈开巴豆三粒，煎干去豆，研矾用之，入喉立愈。甚者，以醋调灌之。亦名通关散。  
法制乌龙胆：用白矾末盛入猪胆中，风干研末。每吹一钱入喉，取涎出妙。咽喉谷贼肿痛：生矾石末少少点肿处，吐涎，以痒为度。（《圣惠方》）  
风热喉痛：白矾半斤，研末化水，新砖一片，浸透取晒，又浸又晒，至水干，入粪厕中浸一月，取洗，安阴处，待霜出扫收。每服半钱，水下。（《普济方》）  
悬痈垂长 咽中烦闷：白矾（烧灰）、盐花等分。为末。箸头频点药在上，去涎。（孙用和《秘宝方》）  
小儿舌膜：初生小儿有白膜皮裹舌，或遍舌根。可以指甲刮破令血出，以烧矾末半绿豆许，敷之。若不摘去，其儿必哑。（姚和众《至宝方》）  
牙齿肿痛：白矾一两（烧灰），大露蜂房一两（微炙）为散。每用二钱，水煎含漱去涎。（《简要济众方》）  
患齿碎坏欲尽者：常以绵裹矾石含嚼，吐去汁。（《肘后方》）  
齿龈血出不止：矾石一两（烧）。水三升，煮一升，含漱。（《千金方》）  
木舌肿强：白矾、桂心等分，为末。安舌下。（《圣惠方》）  
太阴口疮：生甘草二寸，白矾一粟大。噙之，咽津。（《活法机要》）  
口舌生疮，下虚上壅：定斋方：用白矾泡汤濯足。张子和方：用白矾（末）、黄丹（水飞炒）等分研，擦之。小儿鹅口，满口白烂：枯矾一钱，朱砂二分。为末。每以少许敷之，日三次，神验。（《普济方》）  
小儿舌疮，饮乳不得：白矾和鸡子置醋中，涂儿足底，二七日愈。（《千金方》）  
口中气臭：明矾，入麝香为末，擦牙上。（《生生编》）  
衄血不止：枯矾末吹之，妙。（《圣济方》）  
鼻中息肉：《千金》：用矾烧末，猪脂和，绵裹塞之。数日息肉随药出。一方：用明矾一两，蓖麻仁七个，盐梅肉五个，麝香一字杵丸。绵裹塞之，化水自下也。眉毛脱落：白矾十两。烧研，蒸饼丸梧子大。每空心温水下七丸，日加一丸，至四十九日减一丸，周而复始，以愈为度。（《圣济录》）  
发斑怪证：有人眼赤鼻张，大喘，浑身出斑，毛发如铜铁，乃热毒气结于下焦也。白矾、滑石各一两为末，作一服。水三碗，煎减半，不住服，尽即安。（夏子益《奇疾方》）  
目翳弩肉：白矾石纳黍米大入目，令泪出。日日用之，恶汁去尽，其疾日减。（《外台秘要》）  
目生白膜：矾石一升。水四合，铜器中煎半合，入少蜜调之，以绵滤过。每日点三、四度。（姚和众《延龄至宝方》）  
赤目风肿：甘草水磨明矾敷眼胞上效。或用枯矾频擦眉心。（《集简方》）  
烂弦风眼：白矾（ ）一两，铜青三钱。研末，汤泡澄清，点洗。（《永类方》）  
出汁：枯矾一两，铅丹（炒）一钱。为末，日吹之。（《圣济录》）  
猝死壮热：矾石半斤，水一斗半，煮汤浸脚及踝，即得苏也。（《肘后方》）  
脚气冲心：白矾三两。水一斗五升，煎沸浸洗。（《千金方》）  
风湿膝痛，脚膝风湿，虚汗，少力多痛，及阴汗。烧矾末一匙头，投沸汤，淋洗痛处。（《御药院方》）  
黄肿水肿：推车丸：用明矾二两，青矾一两，白面半斤，同炒令赤，以醋煮米粉糊为丸。枣汤下三十丸。（《济急方》）  
女劳黄胆黄家，日晡发热而反恶寒，膀胱急，少腹满，身尽黄，额上黑，足下热，因作黑疸。其腹胀如水状，大便必黑，时溏，此女劳之病，非水也。自大劳大热，交接后入水所致。腹满者难治。用矾石（烧）、硝石（熬黄）等分，为散。以大麦粥汁和服方寸匕。日三服。病从大小便去，小便正黄，大便正黑，是其候也。（张仲景《金匮方》）  
妇人黄胆，经水不调，房事触犯所致。白矾、黄蜡各半两，陈橘皮三钱。为末，化蜡丸梧子大。每服五十丸，以滋血汤或调经汤下。（《济阴方》）  
妇人白沃，经水不利，子脏坚癖，中有干血，下白物。用矾石三分（烧）、杏仁一分，研匀，炼蜜丸枣核大，纳入脏中，日一易之。（张仲景《金匮方》）  
妇人阴脱作痒：矾石烧研，空心酒服方寸匕，日三。（《千金翼》）  
男妇遗尿：枯白矾、牡蛎粉等分。为末。每服方寸匕，温酒下，日三服。（《余居士选奇方》）  
二便不通：白矾末填满脐中，以新汲水滴之，觉冷透腹内，即自然通。脐平者，以纸围环之。（《经验方》）  
霍乱吐泻：枯白矾末一钱，百沸汤调下。（华陀危病方）  
伏暑泄泻：玉华丹：白矾 为末，醋糊为丸。量大小，用木瓜汤下。（《经验方》）  
老人泄泻不止：枯白矾一两，诃黎勒（煨）七钱半。为末。米饮服二钱，取愈。（《太平圣惠方》）  
赤白痢下：白矾飞过为末，好醋、飞罗面为丸梧子大。赤痢，甘草汤，白痢干姜汤下。（《生生方》）  
气痢不止：巴石丸：取白矾一大斤，以炭火净地烧令汁尽，其色如雪，谓之巴石。取一两研末，熟猪肝作丸梧子大。空腹，量人加减。水牛肝更佳。如素食人，以蒸饼为丸。或云白矾中青黑者，名巴石。（刘禹锡《传信方》）  
冷劳泄痢食少，诸药不效：白矾三两（烧），羊肝一具（去脂），酽醋三升煮烂，擂泥和丸梧子大。每服二十丸，米饮下，早夜各一服。（《普济方》）  
泄泻下痢：白龙丹：用明矾枯过为末，飞罗面醋打糊丸梧子大。每服二、三十丸，白痢姜汤下；赤痢甘草汤下；泄泻米汤下。（《经验方》）  
疟疾寒热：即上方，用东南桃心七个，煎汤下。反胃呕吐：白矾、硫黄各二两，铫内烧过，入朱砂一分，为末，面糊丸小豆大。每姜汤下十五丸。又方：白矾（枯）三两，蒸饼丸梧子大。每空心米饮服十五丸。（《普济方》）  
化痰治嗽：明矾二两，生参末一两，苦醋二升。熬为膏子，以油纸包收，旋丸豌豆大。每用一丸，放舌下，其嗽立止，痰即消。《定西侯方》：只用明矾末，醋糊丸梧子大。每睡时茶下二、三十丸。《摘要》：用明矾（半生半烧）、山栀子（炒黑）等分。为末，姜汁糊为丸。如上服。《杂兴方》：用白明矾、建茶等分为末，糊丸服。诸心气痛：《儒门事亲》方：生矾一皂子大，醋一盏，煎七分服，立止。邵真人方：用明矾一两（烧），朱砂一钱，金箔三个，为末。每服一钱半，空心白汤下。  
中诸蛊毒：晋矾、建茶等分。为末。新汲水调下二钱，泻吐即效。未吐再服。（《济生方》）  
蛇虫诸毒：毒蛇、射工、沙虱等伤人，口噤目黑，手足直，毒气入腹。白矾、甘草等分。为末。冷水服二钱。（《瑞竹堂方》）  
驴马汗毒所伤疮痛：白矾（飞过）、黄丹（炒紫）等分。贴之。（王氏《博济方》）  
虎犬伤人：矾末，纳入裹之，止痛尤妙。（《肘后方》）  
蛇咬蝎螫：烧刀矛头令赤，置白矾于上，汁出热滴之，立瘥。此神验之方也。真元十三年，有两僧流南方，到邓州，俱为蛇啮，令用此法便瘥，更无他苦。（刘禹锡《传信方》）  
壁镜毒人必死：白矾涂之。（《太平广记》）  
刀斧金疮：白矾、黄丹等分为末。敷之最妙。（《救急方》）  
折伤止痛：白矾末一匙，泡汤一碗，帕蘸乘热熨伤处。少时痛止，然后排整筋骨，点药。（《灵苑方》）  
漆疮作痒：白矾汤拭之。（《千金方》）  
牛皮癣疮：石榴皮蘸明矾末，抹之。切勿用醋，即虫沉下。（《直指方》）  
小儿风疹作痒：白矾（烧），投热酒中，马尾 酒涂之。（《子母秘录》）  
小儿脐肿，出汁不止：白矾烧灰敷之。（《圣惠方》）  
干湿头疮：白矾（半生半 ），酒调涂上。（《生生编》）  
身面瘊子：白矾、地肤子等分，煎水。频洗之。（《多能鄙事》）  
腋下狐臭：矾石绢袋盛之，常粉腋下，甚妙。（许尧臣方）  
鱼口疮毒：白矾（枯）研，寒食面糊调敷上，即消。（《救急良方》）  
阴疮作臼：取高昌白矾、麻仁等分。研末，猪脂和膏。先以槐白皮煎汤洗过，涂之。外以楸叶粘贴。不过三度愈。（葛洪《肘后方》）  
足疮生虫：南方地卑湿，人多患足疮，岁久生虫如蛭，乃风毒攻注而然。用牛或羊或猪肚，去粪不洗，研如泥，看疮大小，入 过泥矾半两。以上研匀，涂帛上贴之。须臾痒入心，徐徐连帛取下，火上炙之。虫出，丝发马尾千万，或青白赤黑，以汤洗之。三日一作，不过数次，虫尽疮愈。（南宫从《岣嵝神书》）  
嵌甲作疮：足趾甲入肉作疮，不可履靴。矾石烧灰敷之。蚀恶肉，生好肉。细细割去甲角，旬日取愈，此方神效。（《肘后方》）  
鸡眼肉刺：枯矾、黄丹、朴硝等分。为末，搽之。次日浴二、三次，即愈。（《多能鄙事》）  
冷疮成漏：明矾（半生半飞，飞者生肉，生者追脓）、五灵脂（水飞）各半钱为末。以皮纸裁条，唾和末作小捻子，香油捏湿，于末拖过，剪作大小捻，安入漏，早安午换。候脓出尽后，有些小血出，方得干水住药，自然生肉痊好。（《普济方》）  
鱼睛疔疮：枯矾末，寒食面糊调贴。消肿无脓。（崔氏方）疔疮肿毒：雪白矾末五钱，葱白煨熟，捣和丸梧子大。每服二钱五分，以酒送下，未效再服。久病、孕妇不可服。（《卫生宝鉴》）  
痈疽肿毒：方见前发明下。阴汗湿痒：枯矾扑之。又泡汤沃洗。（《御药院方》）  
交接劳复：卵肿或缩入，腹痛欲绝。矾石一分，硝三分。大麦粥清服方寸匕，日三服，热毒从二便出也。（《肘后方》）  
女人阴痛：矾石三分（炒），甘草末半分。绵裹导之，取瘥。（《肘后百一方》）  
疔肿恶疮：二仙散：用生矾、黄丹临时等分。以三棱针刺血，待尽敷之。不过三上，决愈。乃太医李管勾方。（《卫生宝鉴》）  
虫蛇兽毒及蛊毒：生明矾、明雄黄等分，于端午日研末，黄蜡和丸梧子大。每服七丸，念药王菩萨七遍，熟水送下。（东坡《良》）方  

***绿矾***  

（《日华》  

【`释名`】皂矾（《纲目》）、青矾， 赤者名绛矾（《唐本》）、矾红。时珍曰：绿矾可以染皂色，故谓之皂矾。又黑矾亦名皂矾，不堪服食，惟疮家用之。 赤者俗名矾红，以别朱红。  

【`集解`】颂曰：绿矾出隰州温泉县、池州铜陵县，并煎矾处生焉。初生皆石也，煎炼乃成。其形似朴硝而绿色，取置铁板上，聚炭烧之，矾沸流出，色赤如金汁者，是真也。沸定时，汁尽，则色如黄丹。又有皂荚矾，或云即绿矾也。  

恭曰：绿矾新出窟未见风者，正如琉璃色，人以为石胆。烧之赤色，故名绛矾。出瓜州者良。  

时珍曰：绿矾晋地、河内、西安、沙州皆出之，状如焰硝。其中拣出深青莹净者，即为青矾； 过变赤，则为绛矾。入圬墁及漆匠家多用之，然货者亦杂以沙土为块。昔人往往以青矾为石胆，误矣。  

【`气味`】酸，凉，无毒。  

【`主治`】疳及诸疮（苏恭）。喉痹虫牙口疮，恶疮疥癣。酿鲫鱼烧灰服，疗肠风泻血（大明）。消积滞，燥脾湿，化痰涎，除胀满黄肿疟利，风眼口齿诸病（时珍）。  

【`发明`】时珍曰：绿矾酸涌涩收，燥湿解毒化涎之功与白矾同，而力差缓。按《张三丰仙传方》载伐木丸云：此方乃上清金蓬头祖师所传。治脾土衰弱，肝木气盛，木来克土，病心腹中满，或黄肿如土色，服此能助土益元。用苍术二斤（米泔水浸二宿，同黄酒面曲四两炒赤色），皂矾一斤（醋拌晒干，入瓶火 ），为末，醋糊丸梧子大。每服三、四十丸，好酒、米汤任下，日二、三服。时珍常以此方加平胃散，治一贱役中满腹胀，果有效验。盖此矾色绿味酸，烧之则赤，既能入血分伐木，又能燥湿化涎，利小便，消食积，故胀满黄肿疟痢疳疾方往往用之，其源则自张仲景用矾石硝石治女劳黄胆方中变化而来。  

颂曰：刘禹锡《传信方》治喉痹，用皂荚矾，入好米醋同研含之，咽汁立瘥。此方出于李谟，甚奇妙。皂荚矾，即绿矾也。  

【`附方`】旧一，新三十四。  

重舌木舌：皂矾二钱，铁上烧红，研，掺之。（陆氏《积德堂方》）  
喉风肿闭：皂矾一斤，米醋三斤拌，晒干末，吹之。痰涎出尽，用良姜末少许，入茶内漱口，咽之即愈。（孙氏《集效方》）  
眼暴赤烂：红枣五斤，入绿矾在内，火煨熟，以河水、井水各一碗，桃、柳心各七个，煎稠。每点少许入 上。（《摘玄方》）  
烂弦风眼：青矾火出毒，细研。泡汤澄清，点洗。（《永类方》）  
倒睫拳毛：方同上。  

疟疾寒热：矾红、独蒜头（煨）等分。捣丸芡子大。每白汤嚼下一丸，端午日合之。（《普济方》）  
少阴疟疾呕吐：绿矾一钱，干姜（泡）、半夏（姜制），各半两。为末。每服半钱，发日早以醋汤下。（《圣济录》）  
翻胃吐食：白面二斤半，蒸作大馒头一个，头上开口，剜空，将皂矾填满，以新瓦围住，盐泥封固，挖土窑安放。文武火烧一日夜，取出研末，枣肉为丸梧子大。每服二十丸，空心酒、汤任下。忌酒色。（《医方摘要》）  
大便不通：皂矾一钱，巴霜二个，同研，入鸡子内搅匀，封头，湿纸裹，煨熟食之，酒下，即通。（《集玄方》）  
肠风下血：积年不止，虚弱甚者，一服取效。绿矾四两，入砂锅内，新瓦盖定，盐泥固济，赤取出，入青盐、生硫黄各一两、研匀。再入锅中固济， 赤取出，去火毒，研。入熟附子末一两，粟米粥糊丸梧子大。每空心米饮、温酒任下三十丸。（《永类方》）  
妇人血崩：青矾二两，轻粉一钱，为末，水丸梧子大。每服二、三十丸，新汲水下。（《摘玄方》）  
血证黄肿：绿矾四两，百草霜一升，炒面半升，为末，沙糖和丸梧子大。每服三、四十丸，食后姜汤下。郑时举所传。又方：小麦淘净一斤，皂矾半斤，同炒黄为末，黑枣肉半斤捣匀，米醋打糊丸梧子大。每姜汤下八、九十丸，一日三服。（《简便方》）  
脾病黄肿：青矾四两（ 成赤珠子），当归四两（酒 浸七日，焙），百草霜三两。为末，以浸药酒打糊丸梧子大。每服五丸至七丸，温水下。一月后黄去立效，此方祖传七世。又方：绿矾四两，百草霜、五倍子各一两，木香一钱。为末，酒煎，飞面丸梧子大。每空心酒下五丸。又方：平胃散四两、青矾二两。为末，醋糊丸，米饮下。或加乌沉汤四两，酒糊丸亦可。（洁古《活法机要》）  
酒黄水肿：黄肿积病。青矾半斤（醋一大盏，和匀，瓦盆内 干为度）、平胃散、乌药顺气散各半两。为末，醋煮糊丸梧子大。每酒或姜汤下二、三十丸。不忌口，加锅灰。（赵原杨真人《济急方》）  
食劳黄病，身目俱黄：青矾锅内安，炭 赤，米醋拌为末，枣肉和丸梧子大。每服二、三十丸，食后姜汤下。（《救急方》）  
腹中食积：绿矾二两，研，米醋一大碗，瓷器煎之，柳条搅成膏，入赤脚乌一两（研），丸绿豆大。每空心温酒下五丸。（《圣惠方》）疳虫食土及生物：研绿矾末，猪胆汁丸绿豆大。每米饮下五、七丸。（《保幼大全》）  
小儿疳气不可疗者：绿矾 赤、醋淬三次，为末，枣肉和丸绿豆大。每服十丸，温水下，日三。（《集验方》）  
走马疳疮：绿矾入锅内，炭火 红，以醋拌匀，如此三次，为末，入麝香少许。温浆水漱净，掺之。（谈野翁《试效方》）  
白秃头疮：皂矾、楝树子，烧研，搽之。（《普济方》）  
小儿头疮：绛矾一两，淡豉一两（炒黑），腻粉二钱。研匀。以桑灰汤洗净，掺之良。小儿甜疮：大枣去核，填入绿矾，烧存性研，贴之。（《拔萃方》）  
耳生烂疮：枣子去核，包青矾 研，香油调敷之。（《摘玄方》）  
蚰蜒入耳：水调绿矾，灌之。（《普济方》）  
蛆入耳中：绿矾掺之，即化为水。（《摘玄方》）  
疮中生蛆：绿矾末掺贴，即化为水。（《摘玄方》）  
汤火伤灼：皂矾和凉水浇之。其疼即止，肿亦消。（杨诚《经验方》）  
癣疮作痒：螺蛳十四个，槿树皮末一两，入碗内蒸熟，入矾红三钱捣匀，搽之。（孙氏《集效方》）  
甲疽延烂：崔氏方：治甲疽，或因割甲伤肌，或因甲长侵肉，遂成疮肿，黄水浸淫相染，五指俱烂，渐上脚趺，泡浆四边起，如火烧疮，日夜倍增，医不能疗。绿矾石五两，烧至汁尽，研末，色如黄丹，收之。每以盐汤洗拭，用末浓敷之，以软帛缠裹，当日即汁断疮干。每日一遍，盐汤洗濯，有脓处使净敷，其痂干处不须近。但有急痛，即涂酥少许令润。五日即觉上痂起，依前洗敷。十日痂渐剥尽，软处或更生白脓泡，即擦破敷之，自然瘥也。张侍郎病此，卧经六十日，京医并处方无效，得此法如神。（王焘《外台秘要》）  
妇人甲疽：妇人趾甲内生疮，恶肉突出，久不愈，名臭田螺。用皂矾日晒夜露。每以一两，煎汤浸洗。仍以矾末一两，加雄黄二钱，硫黄一钱，乳香、没药各一钱。研匀，搽之。（《医方摘要》）  
涂染白发：绿矾、薄荷、乌头等分为末，以铁浆水浸。日染之。（《相感志》）  
腋下狐气：绿矾（半生半 ）为末，入少轻粉。以半钱，浴后姜汁调搽，候十分热痛乃止。（《仁斋直指方》）  

***黄矾***  

（《纲目》  

【`集解`】恭曰：黄矾，丹灶家所须，亦入染皮用。  

时珍曰：黄矾，出陕西瓜州、沙州及舶上来者为上，黄色，状如胡桐泪。人于绿矾中拣出黄色者充之，非真也。波斯出者，打破中有金丝纹，谓之金线矾，磨刀剑显花纹。《丹房镜源》云：五色山脂，吴黄矾也。  

【`气味`】酸、涩、咸，有毒。  

【`主治`】疗疮生肉（苏恭）。野鸡 痔，恶疮疥癣（李 ）。治阳明风热牙疼（李杲）。  

【`附方`】新五。  

耳出汁：黄矾二两烧枯，绵裹二钱塞之。（《圣惠方》）  
妇人颊疮，每年频发：水银一两半，以猪脂揉擦，令消尽。入黄矾石末二两，胡粉一两，再加猪脂和令如泥。洗疮净，涂之。别以胡粉涂膏上。此甘家秘方也。（《肘后方》）  
身上瘢痕：黄矾石（烧令汁尽）、胡粉（炒令黄）各八分。细研，以腊月猪脂和研如泥。以生布揩令痛，乃涂药五度。取鹰粪、白燕窠中草（烧灰）等分，和人乳涂之。其瘢自灭，肉平如故。（崔元亮《海上集验方》）  
急疳蚀齿：黄矾、青矾半钱，白矾（烧）一钱，麝香一分，为末。敷之，吐涎。（《圣惠方》）  
妒精阴疮：黄矾、青矾、麝香等分。为末，敷之，不过三度。（《千金方》）  

***汤瓶内碱***  

（《纲目》  

【`集解`】时珍曰：此煎汤瓶内，澄结成水碱，如细砂者也。  

【`主治`】止消渴，以一两为末，粟米烧饭丸梧子大，每人参汤下二十丸。又小儿口疮，卧时以醋调末书十字两足心，验（时珍）。  

【`附方`】新二。  

消渴引饮：汤瓶内碱、葛根、水萍（焙）等分。每服五钱，水煎服。又方：汤瓶内碱、菝根（炒）各一两，乌梅（连核）二两（焙）。为散。每服二钱，水一盏，石器煎七分，温呷，日一服。（《圣济录》）  

***附录诸石二十七种***  

时珍曰：《别录》有名未用诸石，及诸家所列而不详，难以类附者，通附于此云。石脾 《别录》有名未用曰：味甘，无毒。主胃中寒热，益气，令人有子。一名胃石，一名膏石，一名硝石。生隐蕃山谷石间，黑如大豆，有赤纹，色微黄，而轻薄如棋子，采无时。  

弘景曰：皇甫士安言：硝石，取石脾与硝石以水煮之，一斛得三斗，正白如雪，以水投中即消，故名消石。按此说，是取硝石合煮成为真硝石，不知石脾是何物？本草有石脾、石肺，人无识者。  

藏器曰：石脾生西戎卤地，碱水结成者。  

时珍曰：石脾乃生成者，陶氏所说是造成者。按《九鼎神丹经》云：石脾乃阴阳结气，五盐之精，因矾而成，峨嵋山多有之。俗无识者，故古人作成代用。其法用白矾、戎盐各一斤为末，取苦参水二升，铛中煮五沸，下二物煎减半，去滓熬干，色白如雪，此为石脾也。  

用石脾、朴硝、芒硝各一斤为末，苦参水二斗，铜铛煎十沸，入三物煮减半，去滓煎，着器中，冷水渍一夜，即成硝石。可化诸石为水，此与焰硝之硝石不同，皆非真也。石肺 《别录》曰：味辛，无毒。主疠咳寒久痿，益气明目。生水中，状如覆肺，黑泽有赤纹，出水即干。  

弘景曰：今浮石亦疗咳，似肺而不黑泽，非此也。  

石肝 《别录》曰：味酸，无毒。主身痒，令人色美。生常山，色如肝。  

石肾 《别录》曰：味咸，无毒。主泄痢，色白如珠。  

紫石华 《别录》曰：味甘，平，无毒。主渴，去小肠热。一名茈石华。生中牟山阴，采无时。  

白石华 《别录》曰：味辛，无毒。主瘅消渴，膀胱热。生腋北乡北邑山，采无时。  

黄石华 《别录》曰：味甘，无毒。主阴痿消渴，膈中热，去百毒。生腋北山，黄色，采无时。  

黑石华 《别录》曰：味甘，无毒。主阴痿消渴，去热，疗月水不利。生弗其劳山阴石间，采无时。  

陵石 《别录》曰：味甘，无毒。主益气耐寒，轻身长年。生华山，其形薄泽。  

时珍曰：按《圣济录》云：汗后耳聋。用陵石，有窍如银眼者，为末。每服一钱，冷水下。  

终石 《别录》曰：味辛，无毒。主阴痿痹，小便难，益精气。生陵阴，采无时。  

封石 《别录》曰：味甘，无毒。主消渴热中，女子疽蚀。生常山及少室，采无时。  

时珍曰：虎尾之山、游戏之山、婴侯之山、丰山、服山，多封石，即此。  

遂石 《别录》曰：味甘，无毒。主消渴伤中，益气。生泰山阴，采无时。  

五羽石 《别录》曰：主轻身长年。一名金黄，生海水中蓬葭山中，黄如金。  

紫佳石 《别录》曰：味酸，无毒。主痹血气。一名赤英，一名石血。生邯郸，石如爵茈，二月采。  

弘景曰：《三十六水方》呼为紫贺石。  

火药（《纲目》）  
珍曰：味辛、酸，有小毒。主疮癣，杀虫，避湿气温疫。乃焰硝、硫黄、杉木炭所合，以为烽燧铳机诸药者。  

石 《别录》曰：味甘，无毒。主咳逆气。生石间，色赤如铁脂，四月采。  

马肝石（《纲目》）  
珍曰：按郭宪《洞冥记》云：郅支国进马肝石百片，青黑如马肝，以金函盛水银养之。用拭白发，应手皆黑。云和九转丹吞一粒，弥年不饥。亦可作砚。  

猪牙石（《纲目》）  
珍曰：明目去翳。出西番，纹理如象牙，枣红色。  

碧霞石（《纲目》）  
珍曰：明目、去翳障。  

龙涎石（《纲目》）  
珍曰：主大风疠疮。出齐州。一名龙仙石。  

铅光石（《纲目》）  
珍曰：主哽骨。  

太阳石（《纲目》）时珍曰：刘守真《宣明方》：治远年近日一切目疾方：用太阳石、太阴石、碧霞石、猪牙石、河洛石、寒水石、紫石英、代赭石、菩萨石、金精石、银精石、禹余石、矾矿石、云母石、炉甘石、井泉石、阳起石、滑石、乌贼骨、青盐、铜青各一两，砂半两，密陀僧一两，鹏砂三钱，乳香二钱，麝香、脑子一钱，轻粉一钱半，黄丹四两，各为末，熊胆一斤，白砂蜜二斤，井华水九碗，同熬至四碗，点水内不散为度，滤净收点。此方所用太阳石、太阴石等，多无考证，姑附于此。朵梯牙（《纲目》）  
珍曰：周定王《普济方》：眼科去翳，用水飞朵梯牙、火 大海螺、碗糖霜，为末，日点。又方：用可铁刺一钱，阿飞勇一钱，李子树胶四钱，白雪粉八钱，为末，鸡子白调作锭，每以乳女儿汁磨点之。  

又方：安咱芦（出回回地面）、黑丁香（即蜡粪）、海螵蛸，各为末，日点。所谓朵梯牙、碗糖霜、安咱芦、可铁刺、阿飞勇，皆不知何物也？附录于此以俟。白狮子石（《拾遗》）  
器曰：主白虎病，江东人呼为历节风是也。置此于病者前自愈，亦厌伏之意也。白虎，粪神名，状如猫。扫粪置门下，令人病此。疗法：以鸡子揩病患痛处，咒愿，送于粪堆之头上，勿反顾。镇宅大石（《拾遗》）  
器曰：主灾异不起。《荆楚岁时记》：十二月暮日，掘宅四角，各埋一大石为镇宅。又《鸿宝万毕术》云：埋丸石于宅四隅，捶桃核七枚，则鬼无能殃也。  

神丹（《拾遗》）  
器曰：味辛，温，有小毒。主万病，有寒温。飞金石及诸药合成，服之长生神仙。烟药（《拾遗》）  
器曰：味辛，温，有毒。主瘰 五痔 瘿瘤，疮根恶肿。乃石黄、空青、桂心并四两，干姜一两。为末，置铁片上烧之。以猪脂涂碗覆之，待药飞上，如此五度。随疮大小，以鼠屎大纳孔中，面封之，三度根出也。无孔，针破纳之。  

## 草部第十二卷  

李时珍曰：天造地化而草木生焉。刚交于柔而成根 ，柔交于刚而成枝干。叶萼属阳，华实属阴。由是草中有木，木中有草。得气之粹者为良，得气之戾者为毒。故有五形焉（金、木、水、火、土），五气焉（香、臭、臊、腥、膻），五色焉（青、赤、黄、白、黑），五味焉（酸、苦、甘、辛、咸），五性焉（寒、热、温、凉、平），五用焉（升、降、浮、沉、中）。炎农尝而辨之，轩岐述而着之，汉、魏、唐、宋明贤良医代有增益。但三品虽存，淄渑交混，诸条重出，泾渭不分。苟不察其精微，审其善恶，其何以权七方、衡十剂而寄死生耶？于是剪繁去复，绳缪补遗，析族区类，振纲分目。除谷、菜外，凡得草属之可供医药者六百一十一种，分为十类：曰山，曰芳，曰隰，曰毒，曰蔓，曰水，曰石，曰苔，曰杂，曰有名未用。（旧本草部上、中、下三品，共四百四十七种。今并入三十一种，移二十三种入菜部，三种入谷部，四种入果部，二种入木部。自木部移并一十四种，蔓草二十九种，菜部移并一十三种，果部移并四种，外类有名未用共二百四十七种）《神农本草经》一百六十二种（梁陶弘景注）《名医别录》一百三十一种（陶弘景注。七十八种有名未用）《李氏药录》一种（魏李当之）《吴氏本草》一种（魏吴普）《唐本草》三十三种（唐苏恭）《本草拾遗》六十八种（唐陈藏器）《食疗本草》二种（唐孟诜）《海药本草》六种（唐李 ）《四声本草》一种（唐萧炳）《开宝本草》三十八种（宋马志）《嘉 本草》一十七种（宋掌禹锡）《图经本草》五十四种（宋苏颂）《日华本草》七种（宋人大明）《用药法象》一种（元李杲）《本草补遗》一种（元朱震亨）《救荒本草》一种（明定王）《本草会编》一种（明汪机）《本草纲目》八十六种（明李时珍  

【`附注`】宋雷 《炮炙论》 北齐徐之才《药对》 唐杨损之《删繁》 唐孙思邈《千金》 蜀韩保升《重注》 南唐陈士良《食性》 宋寇宗 《衍义》 唐慎微《证类》 陈承《别说》 金张元素《珍珠囊》 元王好古《汤液》 吴瑞《日用》 明汪颖《食物》 王纶《集要》 陈嘉谟《蒙筌》 定王《救荒》宁原《食鉴》  

### 草之一  

山草类三十一种  

***甘草***  

（《本经》上品  

【`释名`】蜜甘（《别录》）、蜜草（《别录》）、美草（《别录》）、 草（《别录》）、灵通（《记事珠》）、国老（《别录》）。  

弘景曰：此草最为众药之主，经方少有不用者，犹如香中有沉香也。国老即帝师之称，虽非君而为君所宗，是以能安和草石而解诸毒也。  

甄权曰：诸药中甘草为君，治七十二种乳石毒，解一千二百般草木毒，调和众药有功故有国老之号。  

【`集解`】《别录》曰：甘草生河西川谷积沙山及上郡。二月、八月除日采根，曝干，十日成。  

陶弘景曰：河西上郡，今不复通市。今出蜀汉中，悉从汶山诸地中来。赤皮断理，看之坚实者，是抱罕草，最佳。抱罕乃西羌地名。亦有火炙干者，理多虚疏。又有如鲤鱼肠者，被刀破，不复好。青州间有而不如。又有紫甘草，细而实，乏时亦可用。  

苏颂曰：今陕西、河东州郡皆有之。春生青苗，高一、二尺，叶如槐叶，七月开紫花似柰冬，结实作角子如毕豆。根长者，三、四尺，粗细不定，皮赤色，上有横梁，梁下皆细根也。采得去芦头及赤皮，阴干用。今甘草有数种，以坚实断理者为佳。其轻虚纵理及细韧者，不堪，惟货汤家用之。谨按：《尔雅》云： ，大苦。郭璞： ，似地黄。又《诗　唐风》云：采苓采苓，首阳之巅，是也。 ，与苓通用。首阳之山在河东蒲 县，乃今甘草所生处相近，而先儒所说苗叶与今全别，岂种类有不同者乎？李时珍曰：按：沈括《笔谈》云：《本草注》引《尔雅》 大苦之注，为甘草者，非矣。  

郭璞之注，乃黄药也，其味极苦，故谓之大苦，非甘草也。甘草枝叶悉如槐，高五、六尺，但叶端微尖而糙涩，似有白毛，结角如相思角，作一本生，至熟时角拆，子扁如小豆，极坚，齿啮不破，今出河东西界。寇氏《衍义》亦取此说，而不言大苦非甘草也。以理度之，郭说形状殊不相类，沈说近之。今人惟以大径寸而结紧断纹者，为佳，谓之粉草；其轻虚细小者，皆不及之。刘绩《霏雪录》，言安南甘草大者如柱，土人以架屋，不识果然否也？  

根  

【`修治`】雷 曰：凡使须去头尾尖处，其头、尾吐人。每用切长三寸，擘作六七片，入瓷器中盛，用酒浸蒸，从巳至午，取出曝干，锉细用。一法：每斤用酥七两涂炙，酥尽为度。又法：先炮令内外赤黄用。  

时珍曰：方书炙甘草皆用长流水蘸湿炙之，至熟刮去赤皮，或用浆水炙熟，未有酥炙、酒蒸者。大抵补中宜炙用；泻火宜生用。  

【`气味`】甘，平，无毒。寇宗 曰：生则微凉，味不佳；炙则温。  

王好古曰：气薄味浓，升而浮，阳也。入足太阴厥阴经。时珍曰：通入手足十二经。  

徐之才曰：术、苦参、干漆为之使，恶远志，反大戟、芫花、甘遂、海藻。  

权曰：忌猪肉。  

时珍曰：甘草与藻、戟、遂、芫四物相反，而胡洽居士治痰 ，以十枣汤加甘草、大黄，乃是痰在膈上，欲令通泄，以拔去病根也。东垣李杲治项下结核，消肿溃坚汤加海藻。丹溪朱震亨治劳瘵，莲心饮用芫花。二方俱有甘草，皆本胡居士之意也。故陶弘景言古方亦有相恶相反者，乃不为害。非妙达精微者，不知此理。  

【`主治`】五脏六腑寒热邪气，坚筋骨，长肌肉，倍气力，金疮 ，解毒。久服轻身延年（《本经》。 ，音时勇切，肿也）。温中下气，烦满短气，伤脏咳嗽，止渴，通经脉，利血气，解百药毒，为九土之精，安和七十二种石，一千二百种草（《别录》）。主腹中冷痛，治惊痫，除腹胀满，补益五脏，养肾气内伤，令人阴不痿，主妇人血沥腰痛，凡虚而多热者，加用之（甄权）。安魂定魄，补五劳七伤，一切虚损，惊悸烦闷健忘，通九窍，利百脉，益精养气，壮筋骨（大明）。生用泻火热；熟用散表寒，去咽痛，除邪热，缓正气，养阴血，补脾胃，润肺（李杲）。吐肺痿之脓血，消五发之疮疽（好古）。解小儿胎毒惊痫，降火止痛（时珍）。  

稍  

【`主治`】生用治胸中积热，去茎中痛，加酒煮玄胡索、苦楝子尤妙（元素）。  

头  

【`主治`】生用能行足厥阴、阳明二经污浊之血，消肿导毒（震亨）。主痈肿，宜入吐药（时珍）。  

【`发明`】震亨曰：甘草味甘，大缓诸火，黄中通理，浓德载物之君子也。欲达下焦，须用梢子。杲曰：甘草气薄味浓，可升可降，阴中阳也。阳不足者，补之以甘。甘温能除大热，故生用则气平，补脾胃不足而大泻心火；炙之则气温，补三焦元气而散表寒，除邪热，去咽痛，缓正气，养阴血。凡心火乘脾，腹中急痛，腹皮急缩者，宜倍用之。其性能缓急，而又协和诸药，使之不争。故热药得之缓其热；寒药得之缓其寒；寒热相杂者用之得其平。好古曰：五味之用，苦泄辛散，酸收咸敛，甘上行而发，而本草言甘草下气何也？盖甘味主中，有升降浮沉，可上可下，可外可内，有和有缓，有补有泄，居中之道尽矣。张仲景附子理中汤用甘草，恐其僭上也；调胃承气汤用甘草，恐其速下也，皆缓之之意。小柴胡汤有柴胡、黄芩之寒，人参、半夏之温，而用甘草者，则有调和之意。建中汤用甘草，以补中而缓脾急也；凤髓丹用甘草，以缓肾急而生元气也，乃甘补之意。又曰：甘者令人中满；中满者勿食甘，甘缓而壅气，非中满所宜也。凡不满而用炙甘草为之补；若中满而用生甘草为之泻，能引诸药直至满所，甘味入脾，归其所喜，此升降、浮沉之理也。《经》云：以甘补之，以甘泻之，以甘缓之，是矣。  

时珍曰：甘草外赤中黄，色兼坤离；味浓气薄，资全土德。协和群品，有元老之功；普治百邪，得王道之化。赞帝力而人不知，敛神功而己不与，可谓药中之良相也。然中满、呕吐、酒客之病，不喜其甘；而大戟、芫花、甘遂、海藻，与之相反。是亦迂缓不可以救昏昧，而君子尝见嫉于宵人之意欤？颂曰：按：孙思邈《千金方》论云：甘草解百药毒，如汤沃雪。有中乌头、巴豆毒，甘草入腹即定，验如反掌。方称大豆汁解百药毒，予每试之不效，加入甘草为甘豆汤，其验乃奇也。又葛洪《肘后备急方》云：席辩刺史尝言：岭南俚人解蛊毒药，并是常用之物，畏人得其法，乃言三百头牛药，或言三百两银药。久与亲狎，乃得其详。凡饮食时，先取炙熟甘草一寸，嚼之咽汁，若中毒。随即吐出。仍以炙甘草三两，生姜四两，水六升，煮二升，日三服。或用都淋藤、黄藤二物，酒煎温常服，则毒随大。小溲出。又常带甘草数寸，随身备急。若经含甘草而食物不吐者，非毒物也。三百头牛药，即土常山也；三百两银药，即马兜铃藤也，详见各条。  

【`附方`】旧十五，新二十二。  

伤寒心悸，脉结代者：甘草二两。水三升，煮一半，服七合。日一服。（《伤寒类要》）伤寒咽痛：少阴证，甘草汤主之。用甘草二两（蜜水炙），水二升，煮一升半，服五合，日二服。（张仲景《伤寒论》）肺热喉痛有痰热者。甘草（炒）二两，桔梗（米泔浸一夜）一两。每服五钱，水一钟半，入阿胶半片，煎服。（钱乙《直诀》）肺痿多涎：肺痿吐涎沫，头眩，小便数而不咳者，肺中冷也，甘草干姜汤温之。甘草（炙）四两，干姜（炮）二两。水三升，煮一升五合，分服。（张仲景《金匮要略》）肺痿久嗽涕唾多，骨节烦闷，寒热。以甘草三两（炙），捣为末。每日取小便三合，调甘草末一钱，服之。  

（《广利方》）小儿热嗽：甘草二两，猪胆汁浸五宿，炙，研末，蜜丸绿豆大。食后薄荷汤下十丸。名凉膈丸。（《圣惠方》）初生解毒：小儿初生，未可便与朱砂、蜜。只以甘草一指节长，炙碎，以水二合，煮取一合，以绵染点儿口中，可为一蚬壳，当吐出胸中恶汁。此后待儿饥渴，更与之。令儿智慧，无病，出痘稀少。（王 《选方》）初生便闭：甘草、枳壳（煨）各一钱。水半盏，煎服。（《全幼心鉴》）小儿撮口发噤：用生甘草二钱半，水一盏，煎六分，温服。令吐痰涎，后以乳汁点儿口中。（《金匮玉函》）婴儿目涩：月内目闭不开，或肿羞明，或出血者，名慢肝风。用甘草一截，以猪胆汁炙，为末。每用米泔调少许，灌之。（《幼幼新书》）小儿遗尿：大甘草头，煎汤，夜夜服之。（危氏《得效方》）小儿尿血：甘草一两二钱，水六合，煎二合，一岁儿一日服尽。（姚和众《至宝方》）小儿羸瘦：甘草三两，炙焦为末，蜜丸绿豆大。每温水下五丸，日二服。（《金匮玉函》）大人羸瘦：甘草三两（炙）。每旦以小便煮三、四沸，顿服之。良。（《外台秘要》）赤白痢下：崔宣州衍所传方：用甘草一尺，炙，劈破，以淡浆水蘸，三二度，又以慢火炙之，后用生姜去皮半两，二味以浆水一升半，煎取八合，服之立效。《梅师方》：用甘草一两（炙），肉豆蔻七个（煨）锉。以水三升，煎一升，分服。舌肿塞口，不治杀人：甘草，煎浓汤，热漱频吐。（《圣济总录》）太阴口疮：甘草二寸，白矾一粟大，同嚼，咽汁。（《保命集》）发背痈疽：崔元亮《海上集验方》云：李北海言，此方乃神授，极奇秘。用甘草三大两（生捣筛末），大麦面九两，和匀，取好酥少许入内，下沸水搜如饼状，方圆大于疮一分，热敷肿上，以绸片及故纸隔，令通风，冷则换之。已成者脓水自出；未成者肿便内消，仍当吃黄粥为妙。又一法：甘草一大两，水炙，捣碎，水一大升浸之，器上横一小刀子，露一宿，平明以物搅，令沫出，去沫服之。但是疮肿发背，皆甚效。（苏颂《图经》）诸般痈疽：甘草三两，微炙，切，以酒一斗，同浸瓶中，用黑铅一片溶成汁，投酒中取出，如此九度。令病者饮酒至醉，寝后即愈也。（《经验方》）一切痈疽诸发，预期服之，能消肿逐毒，使毒不内攻，功效不可具述。用大横纹粉草二斤捶碎，河水浸一宿，揉取浓汁，再以密绢过，银石器内慢火熬成膏，以瓷罐收之。每服一、二匙，无灰酒或白汤下。曾服丹药者，亦解之，或微利无妨，名国老膏。（《外科精要方》）痈疽秘塞：生甘草二钱半，井水煎服，能疏导下恶物。（《直指方》）乳痈初起：炙甘草二钱，新水煎服，仍令人咂之。（《直指方》）些小痈疖：发热时，即用粉草节，晒干为末，热酒服一、二钱，连进数服，痛热皆止。  

（《外科精要方》）痘疮烦渴：粉甘草（炙）、栝蒌根等分，水煎服之。甘草能通血脉，发疮痘也。（《直指方》）阴下悬痈：生于谷道前后，初发如松子大，渐如莲子，数十日后，赤肿如桃李，成脓即破，破则难愈也。用横纹甘草一两，四寸截断，以溪涧长流水一碗，河水、井水不用，以文武火慢慢蘸水炙之，自早至午，令水尽为度，劈开视之，中心水润乃止。细锉，用无灰好酒二小碗，煎至一碗，温服，次日再服，便可保无虞。此药不能急消，过二十日，方得消尽。  

兴化守康朝病已破，众医拱手，服此两剂即合口，乃韶州刘从周方也。（李迅《痈疽方》）阴头生疮：蜜煎甘草末，频频涂之，神效。（《千金方》）阴下湿痒：甘草，煎汤，日洗三、五度。（《古今录验》）代指肿痛：甘草，煎汤渍之。（《千金方》）冻疮发裂：甘草，煎汤洗之。次以黄连、黄柏、黄芩末，入轻粉、麻油调敷。（《谈野翁方》）汤火灼疮：甘草，煎蜜涂。（李楼《奇方》）蛊毒药毒：甘草节，以真麻油浸之，年久愈妙。每用嚼咽，或水煎服，神妙。（《直指方》）小儿中蛊欲死者：甘草半两，水一盏，煎五分，服。当吐出。（《金匮玉函》）牛马肉毒：甘草，煮浓汁，饮一、二升，或煎酒服，取吐或下。如渴，不可饮水，饮之即死。（《千金方》）饮馔中毒，未审何物，猝急无药。只煎甘草荠 汤，入口便活。（《金匮玉函方》）水莨菪毒：菜中有水莨菪，叶圆而光，有毒，误食令人狂乱，状若中风，或作吐。以甘草煮汁服之，即解。（《金匮玉函妙方》）  

***黄耆***  

（《本经》上品  

【`释名`】黄 （《纲目》）、戴糁（《本经》）、戴椹（《别录》，又名独椹）、芰草（《别录》，又名蜀脂）、百本（《别录》）、王孙（《药性论》）。  

时珍曰：耆，长也。黄耆色黄，为补药之长，故名。今俗通作黄 。或作蓍者，非矣。  

蓍，乃蓍龟之蓍，音尸。王孙与牡蒙同名异物。  

【`集解`】《别录》曰：黄 ，生蜀郡山谷、白水、汉中。二月、十月采，阴干。  

弘景曰：第一出陇西洮阳，色黄白，甜美，今亦难得。次用黑水宕昌者，色白，肌理粗，新者亦甘而温补。又有蚕陵白水者，色理胜蜀中者而冷补。又有赤色者，可作膏贴。俗方多用，道家不须。  

恭曰：今出原州及华原者，最良，蜀汉不复采用。宜州、宁州者，亦佳。  

颂曰：今河东、陕西州郡多有之。根长二、三尺以来。独茎，或作丛生，枝干去地二、三寸。其叶扶疏作羊齿状，又如蒺藜苗。七月中开黄紫花。其实作荚子，长寸许。八月中采根用。其皮折之如绵，谓之绵黄 。然有数种，有白水 、赤水 、木 ，功用并同，而力不及白水 。木 ，短而理横。今人多以苜蓿根假作黄 ，折皮亦似绵，颇能乱真。但苜蓿根坚而脆，黄 至柔韧，皮微黄褐色，肉中白色，此为异耳。  

承曰：黄 本出绵上者为良，故名绵黄 ，非谓其柔韧如绵也。今《图经》所绘宪州者，地与绵上相邻也。  

好古曰：绵上，即出西沁州；白水，在陕西同州。黄 味甘，柔软如绵，能令人肥；苜蓿根，味苦而坚脆，俗呼为土黄 ，能令人瘦。用者宜审。  

嘉谟曰：绵上，沁州乡名，今有巡检司；白水、赤水二乡，俱属陇西。  

时珍曰：黄 ，叶似槐叶而微尖小，又似蒺藜叶而微阔大，青白色。开黄紫花，大如槐花。结小尖角，长寸许。根长二、三尺，以紧实如箭竿者为良。嫩苗亦可 淘茹食。其子收之，十月下种，如种菜法亦可。  

【`修治`】 曰：凡使勿用木 草，真相似，只是生时叶短并根横也。须去头上皱皮，蒸半日，擘细，于槐砧上锉用。  

时珍曰：今人但捶扁，以蜜水涂炙数次，以熟为度。亦有以盐汤润透，器盛，于汤瓶蒸熟切用者。  

根  

【`气味`】甘，微温，无毒（《本经》）。白水者冷，补（《别录》）。  

元素曰：味甘，气温、平。气薄味浓，可升可降，阴中阳也。入手足太阴气分，又入手少阳、足少阴命门。  

之才曰：茯苓为之使，恶龟甲、白藓皮。  

【`主治`】痈痈久败疮，排脓止痛，大风癞疾，五痔鼠 ，补虚，小儿百病（《本经》）。  

妇人子脏风邪气，逐五脏间恶血，补丈夫虚损，五劳羸瘦，止渴，腹痛泄痢，益气，利阴气（《别录》）。主虚喘，肾衰耳聋，疗寒热，治发背，内补（甄权）。助气壮筋骨，长肉补血，破症癖，瘰 瘿赘，肠风血崩，带下赤白痢，产前后一切病，月候不匀，痰嗽，头风热毒赤目（《日华》）。治虚劳自汗，补肺气，泻肺火、心火，实皮毛，益胃气，去肌热及诸经之痛（元素）。主太阴疟疾，阳维为病，苦寒热；督脉为病，逆气里急（好古）。  

【`发明`】弘景曰：出陇西者，温补；出白水者，冷补。又有赤色者，可作膏，用消痈肿。  

藏器曰：虚而客热，用白水黄 ；虚而客冷，用陇西黄 。  

大明曰：黄 ，药中补益，呼为羊肉；白水 ，凉，无毒，排脓治血，及烦闷热毒骨蒸劳；赤水 ，凉，无毒，治血退热毒，余功并同；木 ，凉，无毒，治烦排脓之力，微于黄，遇阙即倍用之。  

元素曰：黄 甘温纯阳，其用有五：补诸虚不足，一也；益元气，二也；壮脾胃，三也；去肌热，四也；排脓止痛，活血生血，内托阴疽，为疮家圣药，五也。又曰：补五脏诸虚，治脉弦自汗，泻阴火，去虚热，无汗，则发之；有汗，则止之。  

好古曰：黄 ，治气虚盗汗，并自汗及肤痛，是皮表之药；治咯血，柔脾胃，是中州之药；治伤寒尺脉不至，补肾脏元气，是里药。乃上、中、下、内、外、三焦之药也。  

杲曰：《灵枢》云：卫气者，所以温分肉而充皮肤，肥腠理而司开阖。黄 既补三焦，实卫气，与桂同功；特比桂甘平，不辛热为异耳。但桂则通血脉，能破血而实卫气， 则益气也。又黄 与人参、甘草三味，为除躁热肌热之圣药。脾胃一虚，肺气先绝，必用黄 温分肉，益皮毛，实腠理，不令汗出，以益元气而补三焦。  

震亨曰：黄 补元气，肥白而多汗者，为宜；若面黑形实而瘦者，服之，令人胸满，宜以三拗汤泻之。  

宗 曰：防风、黄 ，世多相须而用。唐许胤宗初仕陈为新蔡王外兵参军时，柳太后病风不能言，脉沉而口噤。胤宗曰：既不能下药，宜汤气蒸之，药入腠理，周时可瘥。乃造黄防风汤数斛，置于床下，气如烟雾，其夕便得语也。  

杲曰：防风能制黄 ，黄 得防风其功愈大，乃相畏而相使也。  

震亨曰：人之口通乎地，鼻通乎天。口以养阴，鼻以养阳。天主清，故鼻不受有形而受无形；地主浊，故口受有形而兼乎无形。柳太后之病不言，若以有形之汤，缓不及事；今投以二物，汤气满室，则口鼻俱受。非智者通神，不可回生也。  

杲曰：小儿外物惊，宜用黄连安神丸镇心药。若脾胃寒湿，呕吐腹痛，泻痢青白，宜用益黄散药。如脾胃伏火，劳役不足之证，及服巴豆之类，胃虚而成慢惊者，用益黄、理中之药，必伤人命。当于心经中，以甘温补土之源，更于脾土中，以甘寒泻火，以酸凉补金，使金旺火衰，风木自平矣。今立黄 汤泻火补金益土，为神治之法。用炙黄 二钱，人参一钱，炙甘草五分，白芍药五分，水一大盏，煎半盏，温服。  

机曰：萧山魏直着《博爱心鉴》三卷，言小儿痘疮，惟有顺、逆、险三证。顺者为吉，不用药。逆者为凶，不必用药。惟险乃悔吝之象，当以药转危为安，宜用保元汤加减主之。  

此方原出东垣，治慢惊土衰火旺之法。今借而治痘，以其内固营血，外护卫气，滋助阴阳，作为脓血，其证虽异，其理则同。去白芍药，加生姜，改名曰保元汤。炙黄 三钱，人参二钱，炙甘草一钱，生姜一片，水煎服之。险证者，初出圆晕干红少润也，浆长光泽，顶陷不起也；既出虽起惨色不明也，浆行色灰不荣也，浆定光润不消也，浆老湿润不敛也，结痂而胃弱内虚也，痂落而口渴不食也，痂后生痈肿也，痈肿溃而敛迟也。凡有诸症，并宜此汤。  

或加芎 ，加官桂，加糯米以助之。详见本书。  

嘉谟曰：人参补中，黄 实表。凡内伤脾胃，发热恶寒，吐泄怠卧，胀满痞塞，神短脉微者，当以人参为君，黄 为臣；若表虚自汗亡阳，溃疡痘疹阴疮者，当以黄 为君，人参为臣，不可执一也。  

【`附方`】旧五，新九。  

小便不通：绵黄 二钱，水二盏，煎一盏，温服。小儿减半。（《总微论》）酒疸黄疾：心下懊痛，足胫满，小便黄，饮酒发赤黑黄斑，由大醉当风，入水所致。黄二两，木兰一两，为末。酒服方寸匕，日三服。（《肘后方》）气虚白浊：黄 （盐炒）半两，茯苓一两。为末。每服一钱，白汤下。（《经验良方》）治渴补虚：男子妇人诸虚不足，烦悸焦渴，面色萎黄，不能饮食，或先渴而后发疮疖，或先痈疽而后发渴，并宜常服此药，平补气血，安和脏腑，终身可免痈疽之疾。用绵黄 （箭杆者，去芦）六两（一半生焙，一半以盐水润湿，饭上蒸三次，焙，锉），粉甘草一两（一半生用，一半炙黄为末）。每服二钱，白汤点服，早晨、日午各一服，亦可煎服，名黄 六一汤。（《外科精要》）老人秘塞：绵黄 、陈皮（去白）各半两。为末。每服三钱，用大麻子一合，研烂，以水滤浆，煎至乳起，入白蜜一匙，再煎沸，调药空心服，甚者不过二服。此药不冷不热，常服无秘塞之患，其效如神。（《和剂局方》）肠风泻血：黄 、黄连等分，为末。面糊丸绿豆大。每服三十丸，米饮下。（孙用和《秘宝方》）尿血沙淋，痛不可忍：黄 、人参等分。为末，以大萝卜一个，切一指浓大，四、五片，蜜二两，淹炙令尽，不令焦，点末，食无时，以盐汤下。（《永类方》）吐血不止：黄 二钱半，紫背浮萍五钱。为末。每服一钱，姜、蜜水下。（《圣济总录》）咳嗽脓血咽干，乃虚中有热，不可服凉药。以好黄 四两，甘草一两。为末。每服二钱，点汤服。（席延赏方）肺痈得吐：黄 二两。为末。每服二钱，水一中盏，煎至六分，温服，日三、四服。（《圣惠方》）甲疽疮脓：生足趾甲边，赤肉突出，时常举发者。黄 二两， 茹一两。醋浸一宿，以猪脂五合，微火上煎取二合，绞去滓，以封疮口上，日三度，其肉自消。（《外台秘要》）胎动不安腹痛，下黄汁。黄 、川芎 各一两，糯米一合。水一升，煎半升，分服。（《妇人良方》）阴汗湿痒：绵黄 ，酒炒为末，以熟猪心点吃妙。（赵真人《济急方》）痈疽内固：黄 、人参各一两。为末，入真龙脑一钱，用生藕汁和丸绿豆大。每服二十，温水下，日三服。（《本事方》）  

茎叶  

【`主治`】疗渴及筋挛，痈肿疽疮（《别录》）。  

***人参***  

（《本经》上品  

【`释名`】人 （音参。或省作 ）、黄参（《吴普》）、血参（《别录》）、人衔（《本经》）、鬼盖（《本经》）、神草（《别录》）、土精（《别录》）、地精（《广雅》）、海腴、皱面还丹（《广雅》）。  

时珍曰：人KT 年深，浸渐长成者，根如人形，有神，故谓之人 、神草。 字，从，亦浸渐之义。 ，即浸字，后世因字文繁，遂以参星之字代之，从简便尔。然承误日久，亦不能变矣，惟张仲景《伤寒论》尚作KT 字。《别录》一名人衔衔乃 字之讹也。其成有阶级，故曰人衔。其草背阳向阴，故曰鬼盖。其在五参，色黄属土，而补脾胃，生阴血，故有黄参、血参之名。得地之精灵，故有土精、地精之名。《广五行记》云：隋文帝时，上党有人宅后每夜闻人呼声，求之不得。去宅一里许，见人参枝叶异常，掘之入地五尺，得人参，一如人体，四肢毕备，呼声遂绝。观此，则土精之名，尤可证也。《礼斗威仪》云：下有人参，上有紫气。《春秋运斗枢》云：摇光星散而为人参。人君废山渎之利，则摇光不明，人参不生。观此，则神草之名，又可证矣。  

【`集解`】《别录》曰：人参生上党山谷及辽东，二月、四月、八月上旬采根，竹刀刮，曝干，无令见风。根如人形者，有神。  

普曰：或生邯郸，三月生叶小锐，枝黑茎有毛。三月、九月采根。根有手足、面目如人者神。  

弘景曰：上党在冀州西南，今来者形长而黄，状如防风，多润实而甘。俗乃重百济者，形细而坚白，气味薄于上党者。次用高丽者，高丽地近辽东，形大而虚软，不及百济，并不及上党者。其草一茎直上，四、五叶相对生，花紫色。高丽人作《人参赞》云：三桠五叶，背阳向阴。欲来求我， 树相寻。 ，音贾，树似桐，甚大，附广则多生，采作甚有法。今近山亦有，但作之不好。  

恭曰：人参见用多是高丽、百济者，潞州太行紫团山所出者，谓之紫团参。  

保升曰：今沁州、辽州、泽州、箕州、平州、易州、檀州、幽州、妫州、并州并出人参，盖其山皆与太行连亘相接故也。  

曰：新罗国所产者，有手足，状如人形，长尺余，以杉木夹定，红丝缠饰之。又沙州参，短小，不堪用。  

颂曰：今河东诸州及泰山皆有之，又有河北榷场及闽中来者，名新罗人参，俱不及上党者佳。春生苗，多于深山背阴，近 漆下湿润处。初生小者三、四寸许，一桠五叶；四、五年后生两桠五叶，未有花茎；至十年后生三桠；年深者生四桠，各五叶。中心生一茎，俗名百尺杵。三月、四月有花，细小如粟，蕊如丝，紫白色。秋后结子，或七、八枚，如大豆，生青熟红，自落。根如人形者，神。泰山出者，叶干青，根白，殊别。江淮间出一种土人参，苗长一、二尺，叶如匙而小，与桔梗相似，相对生，生五、七节。根亦如桔梗而柔，味极甘美。秋生紫花，又带青色。春秋采根，土人或用之。相传欲试上党参，但使二人同走，一含人参，一空口，度走三、五里许，其不含人参者，必大喘；含者气息自如，其人参乃真也。  

宗 曰：上党者，根颇纤长，根下垂，有及一尺余者，或十歧者，其价与银等，稍为难得。土人得一窠，则置板上，以新彩绒饰之。  

嘉谟曰：紫团参，紫大稍扁；百济参，白坚且圆，名白条参，俗名羊角参；辽东参，黄润纤长有须，俗名黄参，独胜；高丽参，近紫体虚；新罗参，亚黄味薄。肖人形者神；其类鸡腿者，力洪。  

时珍曰：上党，今潞州也。民以人参为地方害，不复采取。今所用者皆是辽参。其高丽、百济、新罗三国，今皆属于朝鲜矣。其参犹来中国互市。亦可收子，于十月下种，如种菜法。  

秋冬采者，坚实；春夏采者，虚软，非地产有虚实也。辽参，连皮者，黄润色如防风；去皮者，坚白如粉；伪者，皆以沙参、荠 、桔梗采根造作乱之。沙参，体虚无心而味淡；荠 ，体虚无心；桔梗，体坚有心而味苦；人参，体实有心而味甘，微带苦，自有余味，俗名金井玉阑也。其似人形者，谓之孩儿参，尤多赝伪。宋苏颂《图经本草》所绘潞州者，三桠五叶，真人参也；其滁州者，乃沙参之苗叶；沁州、兖州者，皆荠 之苗叶。其所云江淮土人参者，亦荠 也。并失之详审。今潞州者尚不可得，则他处者尤不足信矣。近又有薄夫以人参先浸取汁自啜，乃晒干复售，谓之汤参，全不任用，不可不察。考月池翁讳言闻，字子郁，衔太医吏目。尝着《人参传》上、下卷甚详，不能备录，亦略节要语于下条云耳。  

【`修治`】弘景曰：人参易蛀 ，唯纳新器中密封，可经年不坏。  

炳曰：人参频见风日则易蛀，惟用盛过麻油瓦罐，泡净焙干。入华阴细辛与参相间收之，密封，可留经年。一法：用淋过灶灰，晒干罐收亦可。李言闻曰：人参生时背阳，故不喜见风日。凡生用宜 咀；熟用，宜隔纸焙之，或醇酒润透 咀、焙熟用，并忌铁器。  

根  

【`气味`】甘，微寒，无毒。《别录》曰：微温。普曰：神农：小寒；桐君、雷公：苦；黄帝、岐伯：甘，无毒。  

元素曰：性温，味甘、微苦，气味俱薄，浮而升，阳中之阳也。又曰：阳中微阴。  

之才曰：茯苓、马蔺为之使，恶溲疏、卤碱，反藜芦。一云：畏五灵脂，恶皂荚、黑豆，动紫石英。  

元素曰：人参得升麻引用，补上焦之元气，泻肺中之火；得茯苓引用，补下焦之元气，泻肾中之火。得麦门冬则生脉；得干姜，则补气。  

杲曰：得黄 、甘草，乃甘温除大热，泻阴火，补元气，又为疮家圣药。  

震亨曰：人参入手太阴。与藜芦相反，服参一两，入黎芦一钱，其功尽废也。  

言闻曰：东垣李氏理脾胃，泻阴火，交泰丸内用人参、皂荚，是恶而不恶也。古方疗月闭四物汤加人参、五灵脂，是畏而不畏也。又疗痰在胸膈，以人参、黎芦同用而取涌越，是激其怒性也。此皆精微妙奥，非达权衡者不能知。  

【`主治`】补五脏，安精神，定魂魄，止惊悸，除邪气，明目开心益智。久服轻身延年（《本经》）。疗肠胃中冷，心腹鼓痛，胸胁逆满，霍乱吐逆，调中，止消渴，通血脉，破坚积，令人不忘（《别录》）。主五劳七伤，虚损痰弱，止呕哕，补五脏六腑，保中守神。消胸中痰，治肺痿及痫疾，冷气逆上，伤寒不下食，凡虚而多梦纷纭者加之（甄权）。止烦躁，变酸水（李）。消食开胃，调中治气，杀金石药毒（大明）。治肺胃阳气不足，肺气虚促，短气少气，补中缓中，泻心、肺、脾、胃中火邪，止渴生津液（元素）。治男妇一切虚证，发热自汗，眩晕头痛，反胃吐食， 疟，滑泻久痢，小便频数淋沥，劳倦内伤，中风中暑，痿痹，吐血、嗽血、下血，血淋、血崩，胎前、产后诸病（时珍）。  

【`发明`】弘景曰：人参为药切要，与甘草同功。  

杲曰：人参甘温，能补肺中元气，肺气旺则四脏之气皆旺，精自生而形自盛，肺主诸气故也。张仲景云：病患汗后身热、亡血、脉沉迟者，下痢身凉、脉微、血虚者，并加人参。  

古人血脱者益气，盖血不自生，须得生阳气之药乃生，阳生则阴长，血乃旺也。若单用补血药，血无由而生矣。《素问》言：无阳则阴无以生，无阴则阳无以化。故补气须用人参，血虚者亦须用之。本草十剂云：补可去弱，人参、羊肉之属是也。盖人参补气，羊肉补形，形气者，有无之象也。  

好古曰：洁古老人言：以沙参代人参，取其味甘也。然人参补五脏之阳，沙参补五脏之阴，安得无异？虽云补五脏，亦须各用本脏药相佐使引之。  

言闻曰：人参生用气凉，熟用气温；味甘补阳，微苦补阴。气主生物，本呼天；味主成物，本呼地。气味生成，阴阳之造化也。凉者，高秋清肃之气，天之阴也，其性降；温者，阳春生发之气，天之阳也，其性升。甘者，湿土化成之味，地之阳也，其性浮；微苦者，火土相生之味，地之阴也，其性沉。人参气味俱薄。气之薄者，生降熟升；味之薄者，生升熟降。如土虚火旺之病，则宜生参，凉薄之气，以泻火而补土，是纯用其气也；脾虚肺怯之病，则宜熟参，甘温之味，以补土而生金，是纯用其味也。东垣以相火乘脾，身热而烦，气高而喘，头痛而渴，脉洪而大者，用黄柏佐人参。孙真人治夏月热伤元气，人汗大泄，欲成痿厥，用生脉散，以泻热火而救金水。君以人参之甘寒，泻火而补元气；臣以麦门冬之苦甘寒，清金而滋水源，佐以五味子之酸温，生肾精而收耗气。此皆补天元之真气，非补热火也。白飞霞云：人参炼膏服，回元气于无何有之乡。凡病后气虚及肺虚嗽者，并宜之。若气虚有火者，合天门冬膏对服之。  

【`正误`】 曰：夏月少使人参，发心 之患。  

好古曰：人参甘温，补肺之阳，泄肺之阴。肺受寒邪，宜此补之；肺受火邪，则反伤肺，宜以沙参代之。  

王纶曰：凡酒色过度，损伤肺肾真阴，阴虚火动，劳嗽吐血、咳血等证，勿用之。盖人参入手太阴能补火，故肺受火邪者忌之。若误服参、 甘温之剂，则病日增；服之过多，则死不可治。盖甘温助气，气属阳，阳旺则阴愈消；惟宜苦甘寒之药，生血降火。世人不识，往往服参、 为补，而死者多矣。  

言闻曰：孙真人云：夏月服生脉散、肾沥汤三剂，则百病不生。李东垣亦言生脉散、清暑益气汤，乃三伏泻火益金之圣药，而雷 反谓发心 之患非矣。 乃脐旁积气，非心病也。  

人参能养正破坚积，岂有发 之理？观张仲景治腹中寒气上冲，有头足，上下痛不可触近，呕不能食者，用大建中汤，可知矣。又海藏王好古言人参补阳泄阴，肺寒宜用，肺热不宜用。  

节斋王纶因而和之，谓参、 能补肺火，阴虚火动失血诸病，多服必死。二家之说皆偏矣。  

夫人参能补元阳，生阴血，而泻阴火，东垣李氏之说也明矣。仲景张氏言：亡血血虚者，并加人参；又言：肺寒者，去人参，加干姜，无令气壅。丹溪朱氏亦言虚火可补，参、 之属；实火可泻，芩、连之属。二家不察三氏之精微，而谓人参补火，谬哉。夫火与元气不两立，元气胜则邪火退。人参既补元气而又补邪火，是反复之小人矣，何以与甘草、苓、术谓之四君子耶？虽然，三家之言不可尽废也。惟其语有滞，故守之者，泥而执一，遂视人参加蛇蝎，则不可也。凡人面白、面黄、面青黧悴者，皆脾、肺、肾气不足，可用也；面赤、面黑者，气壮神强，不可用也。脉之浮而芤、濡、虚、大、迟缓无力，沉而迟、涩、弱、细、结、代无力者，皆虚而不足，可用也；若弦长紧实、滑数有力者，皆火郁内实，不可用也。洁古谓喘嗽勿用者，痰实气壅之喘也；若肾虚气短喘促者，必用也。仲景谓肺寒而咳勿用者，寒束热邪壅郁在肺之咳也；若自汗恶寒而咳者，必用也。东垣谓久病郁热在肺勿用者，乃火郁于内宜发不宜补也；若肺虚火旺，气短自汗者，必用也。丹溪言诸痛不可骤用者，乃邪气方锐，宜散不宜补也；若里虚吐利及久病胃弱虚痛喜按者，必用也。节斋谓阴虚火旺勿用者，乃血虚火亢能食，脉弦而数，凉之则伤胃，温之则伤肺，不受补者也。若自汗气短，肢寒脉虚者，必用也。如此详审，则人参之可用不可用，思过半矣。机曰：节斋、王纶之说，本于海藏王好古，但纶又过于矫激。丹溪言虚火可补，须用参、 。又云阴虚潮热，喘嗽吐血，盗汗等证，四物加人参、黄柏、知母。又云好色之人，肺肾受伤，咳嗽不愈，琼玉膏主之。又云肺肾虚极者，独参膏主之。是知阴虚劳瘵之证，未尝不用人参也。节斋，私淑丹溪者也，而乃相反如此。斯言一出，印定后人眼目。凡遇前证，不问病之宜用不宜，辄举以借口。致使良工掣肘，惟求免夫病家之怨。病家亦以此说横之胸中，甘受苦寒，虽至上呕下泄，去死不远，亦不悟也。古今治劳莫过于葛可久，其独参汤、保真汤，何尝废人参而不用耶？节斋之说，诚未之深思也。杨起曰：人参功载本草，人所共知。近因病者吝财薄医，医复算本惜费，不肯用参疗病，以致轻者至重，重者至危。然有肺寒、肺热、中满、血虚四证，只宜散寒、消热、消胀、补营，不用人参，其说近是；殊不知各加人参在内，护持元气，力助群药，其功更捷。若曰气无补法，则谬矣。古方治肺寒以温肺汤，肺热以清肺汤，中满以分消汤，血虚以养营汤，皆有人参在焉。所谓邪之所辏，其气必虚。又曰养正邪自除，阳旺则生阴血，贵在配合得宜尔。庸医每谓人参不可轻用，诚哉庸也。好生君子，不可轻命薄医，医亦不可计利不用。书此奉勉，幸勿曰迂。  

【`附方`】旧七，新六十。  

人参膏：用人参十两细切，以活水二十盏浸透，入银石器内，桑柴火缓缓煎取十盏，滤汁，再以水十盏，煎取五盏，与前汁合煎成膏，瓶收，随病作汤使。丹溪云：多欲之人，肾气衰惫，咳嗽不止，用生姜、橘皮煎汤，化膏服之。浦江郑兄，五月患痢，又犯房室，忽发昏晕，不知人事，手撒目暗，自汗如雨，喉中痰鸣如曳锯声，小便遗失，脉大无伦，此阴亏阳绝之证也。予令急煎大料人参膏，仍与灸气海十八壮，右手能动，再三壮，唇口微动，遂与膏服一盏，半夜后服三盏，眼能动，尽三斤，方能言而索粥，尽五斤而痢止，至十斤而全安，若作风治则误矣。一人背疽，服内托十宣药已多，脓出作呕，发热，六脉沉数有力，此溃疡所忌也。遂与大料人参膏，入竹沥饮之，参尽一十六斤，竹伐百余竿，而安。后经旬余，值大风拔木，疮起有脓，中有红线一道，过肩胛，抵右肋。予曰：急作参膏，以芎、归、橘皮作汤，入竹沥、姜汁饮之。尽三斤而疮溃，调理乃安。若痈疽溃后，气血俱虚，呕逆不食，变证不一者，以参、 、归、术等分，煎膏服之，最妙。  

治中汤：颂曰：张仲景治胸痹，心中痞坚，留气结胸，胸满，胁下逆气抢心，治中汤主之。即理中汤，人参、术、干姜、甘草各三两。四味以水八升，煮三升，每服一升，日三服，随证加减。此方自晋宋以后至唐名医，治心腹病者，无不用之，或作汤，或蜜丸，或为散，皆有奇效。胡洽居士治霍乱，谓之温中汤。陶隐居《百一方》云：霍乱余药乃或难求，而治中方、四顺汤、浓朴汤不可暂缺，常须预合自随也。唐石泉公王方庆云：数方不惟霍乱可医，诸病皆疗也。四顺汤，用人参、甘草、干姜、附子（炮）各二两，水六升，煎二升半，分四服。  

四君子汤：治脾胃气虚，不思饮食，诸病气虚者，以此为主。人参一钱，白术二钱，白茯苓一钱，炙甘草五分，姜三片，枣一枚。水二钟，煎一钟，食前温服。随证加减。（《和剂局方》）开胃化痰：不思饮食，不拘大人小儿。人参（焙）二两，半夏（姜汁浸，焙）五钱。  

为末，飞罗面作糊，丸绿豆大。食后姜汤下三、五十丸，日三服。《圣惠方》：加陈橘皮五钱。  

（《经验后方》）胃寒气满不能传化，易饥不能食。人参（末）二钱，生附子（末）半钱，生姜二钱。水七合，煎二合，鸡子清一枚，打转空心服之。（《圣济总录》）脾胃虚弱，不思饮食：生姜半斤（取汁），白蜜十两，人参（末）四两。银锅煎成膏。每米饮调服一匙。（《普济方》）胃虚恶心，或呕吐有痰：人参一两。水二盏，煎一盏，入竹沥一杯，姜汁三匙，食远温服，以知为度，老人尤宜。（《简便方》）胃寒呕恶不能腐熟水谷，食即呕吐：人参、丁香、藿香各二钱半，橘皮五钱，生姜三片，水二盏，煎一盏，温服。（《拔萃方》）反胃呕吐 饮食入口即吐，困弱无力，垂死者。上党人参三大两（拍破）。水一大升，煮取四合，热服，日再。  

兼以人参汁，入粟米、鸡子白、薤白，煮粥与啖。李直方司勋，于汉南患此，两月余，诸方不瘥。遂与此方，当时便定。后十余日，遂入京师。绛每与名医论此药，难可为俦也。  

（李绛《兵部手集方》）食入即吐 人参半夏汤：用人参一两，半夏一两五钱，生姜十片。  

水一斗，以杓扬二百四十遍，取三升，入白蜜三合，煮一升半，分服。（张仲景《金匮方》）霍乱呕恶：人参二两，水一盏半，煎汁一盏，入鸡子白一枚，再煎温服。一加丁香。（《卫生家宝方》）霍乱烦闷：人参五钱，桂心半钱。水二盏，煎服。（《圣惠方》）霍乱吐泻、烦躁不止：人参二两，橘皮三两，生姜一两。水六升，煮三升，分三服。（《圣济总录》）妊娠吐水，酸心腹痛，不能饮食：人参、干姜（炮）等分，为末，以生地黄汁和丸梧子大。每服五十丸，米汤下。（《和剂局方》）阳虚气喘：自汗盗汗，气短头晕。人参五钱，熟附子一两。  

分作四帖，每帖以生姜十片，流水二盏，煎一盏，食远温服。（《济生方》）喘急欲绝，上气鸣息者：人参末，汤服方寸匕，日五、六服效。（《肘后方》）产后发喘 乃血入肺窍，危症也：人参（末）一两，苏木二两。水二碗，煮汁一碗，调参末服，神效。（《圣惠方》）产后血晕：人参一两，紫苏半两以童尿、酒、水三合，煎服。（《医方摘要》）产后不语：人参、石菖蒲、石莲肉等分，每服五钱，水煎服。（《妇人良方》）产后诸虚，发热自汗：人参、当归等分。为末，用猪腰子一个，去膜，切小片，以水三升，糯米半合，葱白二茎，煮米熟，取汁一盏，入药煎至八分，食前温服。（《永类方》）  
后秘塞出血多：以人参、麻子仁、枳壳（麸炒）。为末，炼蜜丸梧子大。每服五十丸，米饮下。（《济生方》）横生倒产：人参（末）、乳香（末）各一钱，丹砂（末）五分。研匀，鸡子白一枚，入生姜自然汁三匙，搅匀，冷服，即母子俱安，神效，此施汉卿方也。（《妇人良方》）开心益智：人参（末）一两，炼成 猪肥肪十两。以淳酒和匀。每服一杯，日再服。服至百日，耳目聪明，骨髓充盈，肌肤润泽，日记千言，兼去风热痰病。（《千金方》）闻雷即昏：一小儿七岁，闻雷即昏倒，不知人事，此气怯也。以人参、当归、麦门冬各二两，五味子五钱。水一斗，煎汁五升；再以水五升，煎滓取汁二升，合煎成膏。每服三匙，白汤化下。服尽一斤，自后闻雷自若矣。（杨起《简便方》）忽喘闷绝：方见大黄下。离魂异疾：有人卧则觉身外有身，一样无别，但不语。盖人卧则魂归于肝，此由肝虚邪袭，魂不归舍，病名曰离魂。用人参、龙齿、赤茯苓各一钱。水一盏，煎半盏，调飞过朱砂末一钱，睡时服。一夜一服，三夜后，真者气爽，假者即化矣。（夏子益《怪证奇疾方》）怔忡自汗：心气不足也。人参半两，当归半两，用 猪腰子二个，以水二碗，煮至一碗半，取腰子细切，人参、当归同煎至八分，空心吃腰子，以汁送下。其滓焙干为末，以山药末作糊丸绿豆大。每服五十丸，食远枣汤下，不过两服即愈。此昆山神济大师方也，一加乳香二钱。（王 《百一选方》）心下结气：凡心下硬，按之则无，常觉膨满，多食则吐，气引前后，噫呃不除，由思虑过多，气不以时而行则结滞，谓之结气。人参一两，橘皮（去白）四两。为末，炼蜜丸梧子大，每米饮下五六十丸。（《圣惠方》）房后困倦：人参七钱，陈皮一钱，水一盏半，煎八分，食前温服，日再服，千金不传。（赵永庵方）虚劳发热：愚鲁汤：用上党人参、银州柴胡各三钱，大枣一枚，生姜三片。水一钟半，煎七分，食远温服，日再服，以愈为度。（《奇效良方》）肺热声哑：人参二两，诃子一两，为末噙咽。  

（《丹溪摘玄》）肺虚久咳：人参（末）二两，鹿角胶（炙，研）一两。每服三钱，用薄荷、豉汤一盏，葱少许，入铫子煎一、二沸，倾入盏内。遇咳时，温呷三、五口，甚佳。（《食疗本草》）止嗽化痰：人参（末）一两，明矾二两。以酽醋二升，熬矾成膏，入参末、炼蜜和收。  

每以豌豆大一丸，放舌下，其嗽即止，痰自消。（《简便方》）小儿喘咳：发热自汗吐红，脉虚无力者。人参、天花粉等分。每服半钱，蜜水调下，以瘥为度。（《经济方》）喘咳嗽血：咳喘上气，喘急，嗽血吐血，脉无力者。人参末每服三钱，鸡子清调之，五更初服便睡，去枕仰卧，只一服愈。年深者，再服。咯血者，服尽一两甚好。一方以乌鸡子水磨千遍，自然化作水，调药尤妙。忌醋、咸、腥、酱，面酢、醉饱，将息乃佳。（沈存中《灵苑方》）咳嗽吐血：人参、黄 、飞罗面各一两，百合五钱。为末，水丸梧子大。每服五十丸，食前茅根汤下。《朱氏集验方》：用人参、乳香、辰砂等分。为末，乌梅肉和丸弹子大。每白汤化下一丸，日一服。虚劳吐血甚者，先以十灰散止之，其人必困倦，法当补阳生阴，独参汤主之。  

好人参一两，肥枣五枚。水二钟，煎一钟服，熟睡一觉，即减五、六，继服调理药。（葛可久《十药神书》）吐血下血：因七情所感，酒色内伤，气血妄行，口鼻俱出，心肺脉破，血如涌泉，须臾不救。用人参（焙）、侧柏叶（蒸，焙）、荆芥穗（烧存性）各五钱。为末。用二钱，入飞罗面二钱，以新汲水调如稀糊服，少倾再啜，一服立止。（华佗《中藏经》）衄血不止：人参、柳枝（寒食采者）等分，为末。每服一钱，东流水服，日三服。无柳枝，用莲子心。  

（《圣济总录》）齿缝出血：人参、赤茯苓、麦门冬各二钱。水一钟，煎七分，食前温服，日再。  

苏东坡得此，自谓神奇。后生小子多患此病，予累试之，累如所言。（《谈野翁试验方》）阴虚尿血：人参（焙）、黄 （盐水炙）等分。为末。用红皮大萝卜一枚，切作四片，以蜜二两，将萝卜逐片蘸炙，令干再炙，勿令焦，以蜜尽为度。每用一片，蘸药食之，仍以盐汤送下以瘥为度。（《三因方》）沙淋石淋：方同上。消渴引饮：人参为末，鸡子清调服一钱，日三、四服。《集验》：用人参、栝蒌根等分。生研为末，炼蜜丸梧子大。每服百丸，食前麦门冬汤下，日二服，以愈为度。名玉壶丸。忌酒面炙爆。《郑氏家传》消渴方：人参一两，粉草二两。以雄猪胆汁浸炙，脑子半钱。为末，蜜丸芡子大。每嚼一丸，冷水下。《圣济总录》：用人参一两，葛粉二两。为末。发时以 猪汤一升，入药三钱，蜜二两，慢火熬至三合，状如黑饧，以瓶收之，每夜以一匙含咽，不过三服，取效也。虚疟寒热：人参二钱二分，雄黄五钱。为末，端午日用粽尖捣丸梧子大。发日侵晨，井华水吞下七丸，发前再服。忌诸般热物，立效。一方：加神曲等分。（《丹溪纂要》）冷痢厥逆、六脉沉细：人参、大附子各一两半。每服半两，生姜十片，丁香十五粒，粳米一撮。水二盏，煎七分，空心温服。（《经验方》）下痢噤口：人参、莲肉各三钱。以井华水二盏，煎一盏，细细呷之。或加姜汁炒黄连三钱。（《经验良方》）老人虚痢不止，不能饮食：上党人参一两，鹿角（去皮，炒研）五钱。  

为末。每服方寸匕，米汤调下，日三服。（《十便良方》）伤寒坏证：凡伤寒时疫，不问阴阳，老幼妊妇，误服药饵，困重垂死，脉沉伏，不省人事，七日以后，皆可服之，百不失一。此名夺命散，又名复脉汤。人参一两，水二钟，紧火煎一钟，以井水浸冷服之，少顷鼻梁有汗出，脉复立瘥。苏韬光侍郎云：用此救数十人。予作清流宰，县 申屠行辅之子妇患时疫三十余日，已成壤病，令服此药而安。（王 《百一选方》）伤寒厥逆：身有微热，烦躁，六脉沉细微弱，此阴极发躁也。无忧散：用人参半两。水一钟，煎七分，调牛胆南星末二钱，热服，立苏。（《三因方》）夹阴伤寒：先因欲事，后感寒邪，阳衰阴盛，六脉沉伏，小腹绞痛，四肢逆冷，呕吐清水，不假此药，无以回阳。人参、干姜（炮）各一两，生附子一枚（破作八片）。水四升半，煎一升，顿服。脉出身温，即愈。（吴绶《伤寒蕴要》）筋骨风痛：人参四两（酒浸三日，晒干），土茯苓一斤，山慈菇一两。为末，炼蜜丸梧子大。每服一百丸，食前米汤下。（《经验方》）小儿风痫螈 ：用人参、蛤粉、辰砂等分。为末，以 猪心血和丸绿豆大。每服五十丸，金银汤下，一日二服，大有神效。（《卫生宝鉴》）脾虚慢惊：黄 汤，见黄 发明下。痘疹险证：保元汤，见黄 发明下。惊后瞳斜：小儿惊后瞳人不正者。人参、阿胶（糯米炒成珠）各一钱。水一盏，煎七分，温服，日再服。愈乃止，效。（《直指方》）小儿脾风多困：人参、冬瓜仁各半两，南星一两。浆水煮过，为末。每用一钱，水半盏，煎二、三分，温服。（《本事方》）酒毒目盲：一人形实，好饮热酒，忽病目盲而脉涩，此热酒所伤，胃气污浊，血死其中而然。以苏木煎汤，调人参末一钱服。次日鼻及两掌皆紫黑，此滞血行矣。再以四物汤，加苏木、桃仁、红花、陈皮，调人参末服，数日而愈。（《丹溪纂要》）酒毒生疽：一妇嗜酒，胸生一疽，脉紧而涩。用酒炒人参、酒炒大黄，等分为末，姜汤服一钱，得睡汗出而愈。效。（《丹溪医案》）狗咬风伤肿痛：人参置桑柴炭上烧存性，以碗覆定，少顷为末，掺之，立瘥。（《经验后方》）蜈蚣咬伤：嚼人参涂之。（《医学集成》）蜂虿螫伤：人参末敷之。（《证治要诀》）胁破肠出：急以油抹入，煎人参、枸杞汁淋之，内吃羊肾粥，十日愈。（危氏《得效方》）气奔怪疾：方见虎杖。  

***芦***  

【`气味`】苦，温，无毒。  

【`主治`】吐虚劳痰饮（时珍）。  

【`发明`】吴绶曰：人弱者，以人参芦代瓜蒂。  

震亨曰：人参入手太阴，补阳中之阴；芦，则反能泻太阴之阳。亦如麻黄，苗，能发汗；根，则止汗。谷属金而糠之性热，麦属阳而麸之性凉。先儒谓物物具一太极，学人可不触类而长之乎？一女子性躁味浓，暑月因怒而病呃，每作则举身跳动，昏冒不知人。其形气俱实，乃痰因怒郁，气不得降，非吐不可。遂以人参芦半两，逆流水一盏半，煎一大碗饮之，大吐顽痰数碗，大汗昏睡一日而安。又一人作劳发疟，服疟药变为热病，舌短痰嗽，六脉洪数而滑，此痰蓄胸中，非吐不愈。以参芦汤加竹沥二服，涌出胶痰三块，次与人参、黄 、当归煎服，半月乃安。  

***沙参***  

（《本经》上品  

【`校正`】并入《别录》有名未用部羊乳。  

【`释名`】白参（《吴普》）、知母（《别录》）、羊乳（《别录》）、羊婆奶（《纲目》）、铃儿草（《别录》）、虎须（《别录》）、苦心（《别录》，又名文希，一名识美，一名志取。）弘景曰：此与人参、玄参、丹参、苦参是为五参，其形不尽相类，而主疗颇同，故皆有参名。又有紫参，乃牡蒙也。  

时珍曰：沙参白色，宜于沙地，故名。其根多白汁，俚人呼为羊婆奶。《别录》有名未用，羊乳即此也。此物无心味淡，而《别录》一名苦心，又与知母同名，不知所谓也。铃儿草，象花形也。  

【`集解`】《别录》曰：沙参，生河内川谷及冤句般阳续山，二月、八月采根，曝干。又名：羊乳，一名地黄，三月采，立夏后母死。  

恭曰：出华山者，为善。普曰：二月生苗，如葵，叶青色，根白，实如芥，根大如芜菁，三月采。  

弘景曰：今出近道，丛生，叶似枸杞，根白实者佳。  

保升曰：其根若葵根，其花白色。  

颂曰：今淄、齐、潞、随、江、淮、荆、湖州郡皆有之。苗长一、二尺以来，丛生崖壁间，叶似枸杞而有叉丫，七月开紫花，根如葵根，大如指许，赤黄色，中正白实者佳。二月、八月采根。南土生者叶有细有大，花白，瓣上仍有白粘，此为小异。  

藏器曰：羊乳根加荠 而圆，大小如拳，上有角节，折之有白汁，人取根当荠 。苗作蔓，折之有白汁。  

时珍曰：沙参处处山原有之。二月生苗，叶如初生小葵叶，而团扁不光。八、九月抽茎，高一、二尺。茎上之叶，则尖长如枸杞叶，而小有细齿。秋月叶间开小紫花，长二、三分，状如铃铎，五出，白蕊，亦有白花者。并结实，大如冬青实，中有细子。霜后苗枯。其根生沙地者，长尺余，大一虎口；黄土地者则短而小。根茎皆有白汁。八、九月采者，白而实；春月采者，微黄而虚。小人亦往往絷蒸压实以乱人参，但体轻松，味淡而短耳。  

根  

【`气味`】苦，微寒，无毒。《别录》曰：羊乳，温，无毒。  

普曰：沙参，岐伯：咸；神农、黄帝、扁鹊：无毒。李当之：大寒。好古曰：甘、微苦。  

之才曰：恶防己，反藜芦。  

【`主治`】血积惊气，除寒热，补中，益肺气（《本经》）。  

疗胃痹心腹痛，结热邪气头痛，皮间邪热，安五脏。久服利人。又云：羊乳，主头眩痛，益气，长肌肉（《别录》）。去皮肌浮风，疝气下坠，治常欲眠，养肝气，宣五脏风气（甄权）。  

补虚，止惊烦，益心肺，并一切恶疮疥癣及身痒，排脓，消肿毒（大明）。清肺火，治久咳肺痿（时珍）。  

【`发明`】元素曰：肺寒者，用人参；肺热者，用沙参代之，取其味甘也。好古曰：沙参味甘微苦，厥阴本经之药，又为脾经气分药。微苦补阴，甘则补阳，故洁古取沙参代人参。  

盖人参性温，补五脏之阳；沙参性寒，补五脏之阴。虽云补五脏，亦须各用本脏药相佐，使随所引而相辅之可也。  

时珍曰：人参甘苦温，其体重实，专补脾胃元气，因而益肺与肾，故内伤元气者宜之。  

沙参甘淡而寒，其体轻虚，专补肺气，因而益脾与肾，故金能受火克者宜之。一补阳而生阴，一补阴而制阳，不可不辨之也。  

【`附方`】旧一，新二。  

肺热咳嗽：沙参半两。水煎服之。（《卫生易简方》）猝得疝气：小腹及阴中相引痛如绞，自汗出，欲死者。沙参，捣筛为末，酒服方寸匕，立瘥。（《肘后方》）妇人白带：多因七情内伤或下元虚冷所致。沙参为末，每服二钱，米饮调下。《证治要诀》  

***荠***  

（音齐尼，并上声。《别录》中品  

【`校正`】并入《图经》杏参。  

【`释名`】杏参（《图经》）、杏叶沙参（《救荒》）、 （ ，音底。《尔雅》）、甜桔梗（《纲目》）、白面根（《救荒》），苗名隐忍。  

时珍曰：荠 多汁，有济 之状，故以名之。济 ，浓露也。其根如沙参而叶如杏，故河南人呼为杏叶沙参。苏颂《图经》杏参，即此也。俗谓之甜桔梗。《尔雅》云： ，也。郭璞云：即荠 也。隐忍，说见下文。  

【`集解`】弘景曰：荠 根茎都似人参，而叶小异，根味甜绝，能杀毒。以其与毒药共处，毒皆自然歇，不正入方家用也。又曰：魏文帝言荠 乱人参，即此也。  

荠 叶甚似桔梗，但叶下光明滑泽无毛为异，又不如人参相对耳。  

恭曰：人参苗似五加而阔短，茎圆有三、四桠，桠头有五叶，陶引荠 乱人参，误矣。  

且荠 、桔梗又有叶差互者，亦有叶三、四对者，皆一茎直上，叶既相乱，惟以根有心为别尔。  

颂曰：今川蜀、江浙皆有之。春生苗茎，都似人参，而叶小异，根似桔梗，但无心为异。  

润州、陕州尤多，人家收以为果，或作脯啖，味甚甘美，兼可寄远。二月、八月采根，曝干。  

承曰：今人多以蒸过压扁乱人参，但味淡尔。  

宗 曰：陶以根言，故云荠 乱人参；苏以苗言，故以陶为误也。  

机曰：荠 苗茎与桔梗相似，其根与人参相乱。今言苗茎都似人参，近于误也。当以人参、荠 、桔梗三注参看自明矣。  

时珍曰：荠 苗似桔梗，根似沙参，故奸商往往以沙参、荠 通乱人参。苏颂《图经》所谓杏参，周定王《救荒本草》所谓杏叶沙参，皆此荠 也。《图经》云：杏参生淄州田野，根如小菜根。土人五月采苗叶，治咳嗽上气。《救荒本草》云：杏叶沙参，一名白面根。苗高一、二尺，茎色青白。叶似杏叶而小，微尖而背白，边有叉牙。杪间开五瓣白碗子花。根形如野胡萝卜，颇肥，皮色灰黝，中间白色，味甜微寒。亦有开碧花者。嫩苗炸熟水淘，油盐拌食。根换水煮，亦可食。人以蜜煎充果。又陶弘景注桔梗，言其叶名隐忍，可煮食之，治蛊毒。谨按《尔雅》云：蒡，隐忍也。郭璞注云：似苏，有毛。江东人藏以为菹，亦可瀹食。葛洪《肘后方》云：隐忍草，苗似桔梗，人皆食之。捣汁饮，治蛊毒。据此则隐忍非桔梗，乃荠 苗也。荠 苗甘，可食；桔梗苗苦，不可食，尤为可证。《神农本经》无荠，只有桔梗一名荠 ，至《别录》始出荠 。盖荠 、桔梗乃一类，有甜、苦二种，则其苗亦可呼为隐忍也。  

根  

【`气味`】甘，寒，无毒。  

【`主治`】解百药毒（《别录》）。  

杀蛊毒，治蛇虫咬，热狂温疾， 毒箭（大明）。利肺气，和中明目止痛，蒸切作羹粥食，或作齑菹食（昝殷）。食之，压丹石发动（孟诜）。主咳嗽消渴强中，疮毒疔肿，辟沙虱短狐毒（时珍）。  

【`发明`】时珍曰：荠 寒而利肺，甘而解毒，乃良品也，而世不知用，惜哉。按葛洪《肘后方》云：一药而兼解众毒者，惟荠 汁浓饮二升，或煮嚼之，亦可作散服。此药在诸药中，毒皆自解也。  

又张 《朝野佥载》云：各医言虎中药箭，食清泥而解；野猪中药箭， 荠 而食。物犹知解毒，何况人乎？又孙思邈《千金方》，治强中为病，茎长兴盛，不交精出，消渴之后，发为痈疽，有荠 丸、猪肾荠 汤方，此皆本草所未及者。然亦取其解热解毒之功尔，无他义。  

【`附方`】旧四，新三。强中消渴：猪肾荠 汤：治强中之病，茎长兴盛，不交精液自出，消渴之后，即发痈疽。皆由恣意色欲，或饵金石所致，宜此以制肾中热也。用猪肾一具，荠、石膏各三两，人参、茯苓、磁石、知母、葛根、黄芩、栝蒌根、甘草各二两，黑大豆一升，水一斗半，先煮猪肾、大豆，取汁一斗，去滓下药，再煮三升，分三服。后人名为石子荠汤。又荠 丸：用荠 、大豆、茯神、磁石、栝蒌根、熟地黄、地骨皮、玄参、石斛、鹿茸各一两，人参、沉香各半两。为末，以猪肚治净煮烂，杵和丸梧子大。每服七十丸，空心盐汤下。（并《千金方》）疔疮肿毒：生荠 根捣汁，服一合，以滓敷之，不过三度。（《千金翼》）面上 ：荠 、肉桂各一两。为末。每用方寸匕，酢浆服之，日一服。又灭瘢痣。（《圣济总录》）解诸蛊毒：荠 根捣末，饮服方寸匕，立瘥。（陈延之《短剧方》）解钩吻毒：钩吻叶与芹叶相似，误食之杀人。惟以荠 八两，水六升，煮取三升，每服五合，日五服。（仲景《金匮玉函》）解五石毒：荠 生捣汁，多服之，立瘥。（苏颂《图经》）  

***隐忍叶***  

【`气味`】甘、苦，寒，无毒。  

【`主治`】蛊毒腹痛，面目青黄，林露骨立，煮汁一二升饮（时珍）。主腹脏风壅，咳嗽上气（苏颂）。  

***桔梗***  

（《本经》下品  

【`释名`】白药（《别录》）、梗草（《别录》）、荠 （《本经》）。  

时珍曰：此草之根结实而梗直，故名。《吴普本草》一名利如，一名符扈，一名房图，方书并无见，盖亦瘦辞尔。桔梗、荠 乃一类，有甜、苦二种，故《本经》桔梗一名荠 ，而今俗呼荠 为甜桔梗也。至《别录》始出荠 条，分为二物，然其性味功用皆不同，当以《别录》为是。  

【`集解`】《别录》曰：桔梗，生嵩高山谷及冤句。二、八月采根，曝干。  

普曰：叶如荠 ，茎如笔管，紫赤色，二月生苗。  

弘景曰：近道处处有，二、三月生苗，可煮食之。桔梗疗蛊毒，甚验。俗方用此，乃名荠。今别有荠 ，能解药毒，可乱人参，叶甚相似。但荠 叶下光明滑泽无毛为异，叶生又不如人参相对耳。  

恭曰：荠 、桔梗，叶有差互者，亦有叶三、四对者，皆一茎直上，叶既相乱，惟以根有心为别耳。  

颂曰：今在处有之。根如小指大，黄白色。春生苗，茎高尺余。叶似杏叶而长椭，四叶相对而生，嫩时亦可煮食。夏开小花紫碧色，颇似牵牛花，秋后结子。八月采根，其根有心，若无心者为荠 。关中所出桔梗，根黄皮，似蜀葵根。茎细，青色。叶小，青色，似菊叶也。  

根  

【`修治`】 曰：凡使勿用木梗，真似桔梗，只是咬之腥涩不堪。凡用桔梗，须去头上尖硬二、三分以来，并两畔附枝。于槐砧上细锉，用生百合捣膏，投水中浸一伏时滤出，缓火熬令干用。每桔梗四两，用百合二两五钱。  

时珍曰：今但刮去浮皮，米泔水浸一夜，切片微炒用。  

【`气味`】辛，微温，有小毒。普曰：神农、医和：苦，无毒；黄帝、扁鹊：辛、咸；岐伯、雷公：甘，无毒。李当之：大寒。权曰：苦、辛。时珍曰：当以苦、辛、平为是。  

之才曰：节皮为之使。畏白芨、龙眼、龙胆草忌猪肉。得牡蛎、远志，疗恚怒；得硝石石膏，疗伤寒。白粥解其 毒。  

时珍曰：伏砒。徐之才所云节皮，不知何物也。  

【`主治`】胸胁痛如刀刺，腹满肠鸣幽幽，惊恐悸气（《本经》）。  

利五脏肠胃，补血气，除寒热风痹，温中消谷，疗喉咽痛，下蛊毒（《别录》）。治下痢，破血去积气，消积聚痰涎，去肺热气促嗽逆，除腹中冷痛，主中恶及小儿惊痫（甄权）。  

下一切气，止霍乱转筋，心腹胀痛，补五劳，养气，除邪辟温，破症瘕肺痈，养血排脓，补内漏及喉痹（大明）。利窍，除肺部风热，清利头目咽嗌，胸膈滞气及痛，除鼻塞（元素）。  

治寒呕（李杲）。主口舌生疮，赤目肿痛（时珍）。  

【`发明`】好古曰：桔梗气微温，味苦辛，味浓气轻，阳中之阴，升也。入手太阴肺经气分及足少阴经。  

元素曰：桔梗清肺气，利咽喉，其色白，故为肺部引经。  

与甘草同行，为舟楫之剂。如大黄苦泄峻下之药，欲引至胸中至高之分成功，须用辛甘之剂升之。譬如铁石入江，非舟楫不载。所以诸药有此一味，不能下沉也。  

时珍曰：朱肱《活人书》治胸中痞满不痛，用桔梗、枳壳，取其通肺利膈下气也。张仲景《伤寒论》治寒实结胸，用桔梗、贝母、巴豆，取其温中消谷破积也。又治肺痈唾脓，用桔梗、甘草，取其苦辛清肺，甘温泻火，又能排脓血、补内漏也。其治少阴证二、三日咽痛，亦用桔梗、甘草，取其苦辛散寒，甘平除热，合而用之，能调寒热也。后人易名甘桔汤，通治咽喉口舌诸病。宋仁宗加荆芥、防风、连翘，遂名如圣汤，极言其验也。按：王好古《医垒元戎》载之颇详，云失音，加诃子；声不出，加半夏；上气，加陈皮；涎嗽，加知母、贝母；咳渴，加五味子；酒毒，加葛根；少气，加人参；呕，加半夏、生姜；唾脓血，加紫菀；肺痿，加阿胶；胸膈不利，加枳壳；心胸痞满，加枳实；目赤，加栀子、大黄；面肿，加茯苓；肤痛，加黄 ；发斑，加防风、荆芥；疫毒，加鼠粘子、大黄；不得眠，加栀子。震亨曰：干咳嗽，乃痰火之邪郁在肺中，宜苦梗以开之；痢疾腹痛，乃肺金之气郁在大肠，亦宜苦梗开之，后用痢药。此药能开提气血，故气药中宜用之。  

【`附方`】旧十，新八。胸满不痛：桔梗、枳壳等分。水二钟，煎一钟，温服。（《南阳活人书》）伤寒腹胀：阴阳不和也，桔梗半夏汤主之。桔梗、半夏、陈皮各三钱，姜五片。  

水二钟，煎一钟服。（《南阳活人书》）痰嗽喘急：桔梗一两半。为末。用童子小便半升，煎四合，去滓，温服。（《简要济众方》）肺痈咳嗽：胸满振寒，脉数咽干，不渴，时出浊唾腥臭，久久吐脓如粳米粥者，桔梗汤主之。桔梗一两，甘草二两。水三升，煮一升，分温再服。朝暮吐脓血则瘥。（张仲景《金匮玉函方》）喉痹毒气：桔梗二两。水三升，煎一升，顿服。（《千金方》）少阴咽痛：少阴证，二、三日，咽痛者，可与甘草汤；不瘥者，与桔梗汤主之。桔梗一两，甘草二两。水三升，煮一升，分服。（张仲景《伤寒论》）口舌生疮：方同上。齿 肿痛：桔梗、薏苡仁等分。  

为末服。（《永类方》）骨槽风痛，牙根肿痛：桔梗为末，枣瓤和丸皂子大。绵裹咬之。仍以荆芥汤漱之。（《经验后方》）牙疳臭烂：桔梗、茴香等分。烧研，敷之。（《卫生易简方》）肝风眼黑：目睛痛，肝风盛也，桔梗丸主之。桔梗一斤，黑牵牛（头末）三两，为末，蜜丸梧子大。每服四十丸，温水下，日二服。（《保命集》）鼻出衄血：桔梗为末，水服方寸匕，日四服。一加生犀角屑。（《普济方》）吐血下血：方同上。打击瘀血在肠内，久不消，时发动者。桔梗为末，米汤下一刀圭。（《肘后要方》）中蛊下血如鸡肝，昼夜出血石余，四脏皆损，惟心未毁，或鼻破将死者。苦桔梗为末，以酒服方寸匕，日三服。不能下药，以物拗口灌之。  

心中当烦，须臾自定，七日止。当食猪肝 以补之。神良。一方加犀角等分。（《古今录验》）妊娠中恶，心腹疼痛：桔梗一两（锉）。水一钟，生姜三片，煎六分，温服。（《圣惠方》）小儿客忤，死不能言：桔梗（烧研）三钱，米汤服之。仍吞麝香少许。（张文仲《备急方》）  

芦头  

【`主治`】吐上膈风热痰实，生研末，白汤调服一二钱，探吐（时珍）。  

***长松***  

（《拾遗》  

【`释名`】仙茆。  

时珍曰：其叶如松，服之长年，功如松脂及仙茆，故有二名。  

【`集解`】藏器曰：长松生关内山谷中，叶似松，叶上有脂，山人服之。  

时珍曰：长松生古松下，根色如荠 ，长三、五寸。味甘微苦，类人参，清香可爱。  

按：《张天觉文集》云：僧普明居五台山，患大风，眉发俱堕，哀苦不堪。忽遇异人，教服长松，示其形状。明采服之，旬余毛发俱生，颜色如故。今并代间土人，多以长松杂甘草、山药为汤煎，甚佳。然本草及方书皆不载，独释慧祥《清凉传》始叙其详如此。韩 《医通》云：长松产太行西北诸山，根似独活而香。  

根  

【`气味`】甘，温，无毒  

【`主治`】风血冷气宿疾，温中去风（藏器）。治大风恶疾，眉发堕落，百骸腐溃。每以一两，入甘草少许，水煎服，旬日即愈。又解诸虫毒，补益长年（时珍）。  

【`附方`】新一。长松酒：滋补一切风虚，乃庐山休休子所传。长松一两五钱（状似独活而香，乃酒中圣药也）。熟地黄八钱，生地黄、黄 （蜜炙）、陈皮各七钱，当归、浓朴、黄柏各五钱，白芍药（煨）、人参、枳壳各四钱，苍术（米泔制）、半夏（制）、天门冬、麦门冬、砂仁、黄连各三钱，木香、蜀椒、胡桃仁各二钱，小红枣肉八个，老米一撮，灯心（五寸长）一百二十根。一料分十剂，绢袋盛之。凡米五升，造酒一尊，煮一袋，窨久乃饮。（《韩氏医通》）  

***黄精***  

（《别录》上品  

【`校正`】并入《拾遗》救荒草。  

【`释名`】黄芝（《瑞草经》）、戊己芝（《五符经》）、菟竹（《别录》）、鹿竹（《别录》）、仙人余粮（弘景）、救穷草（《别录》）、米铺（《蒙筌》）、野生姜（《蒙筌》）、重楼（《别录》）、鸡格（《别录》）、龙衔（《广雅》）、垂珠。  

颂曰：隋时羊公服黄精法云：黄精是芝草之精也，一名葳蕤，一名白芨，一名仙人余粮，一名苟格，一名马箭，一名垂珠，一名菟竹。  

时珍曰：黄精为服食要药，故《别录》列于草部之首，仙家以为芝草之类，以其得坤土之精粹，故谓之黄精。《五符经》云：黄精获天地之淳精，故名为戊己芝，是此义也。余粮、救穷，以功名也；鹿竹、菟竹，因叶似竹，而鹿兔食之也。垂珠，以子形也。陈氏《拾遗》救荒草即此也，今并为一。嘉谟曰：根如嫩姜，俗名野生姜。九蒸九曝，可以代粮，又名米。  

【`集解`】《别录》曰：黄精生山谷。二月采根，阴干。  

弘景曰：今处处有之。二月始生，一枝多叶，叶状似竹而短。根似葳蕤。葳蕤根如荻根及菖蒲，概节而平直；黄精根如鬼臼、黄连，大节而不平。虽燥，并柔软有脂润。俗方无用此，而为《仙经》所贵。根、叶、花、实，皆可饵服，酒散随宜，具在断谷方中。其叶乃与钩吻相似，惟茎不紫、花不黄为异，而人多惑之。其类乃殊，遂致死、生之反，亦为奇事。  

曰：钩吻真似黄精，只是叶头尖有毛钩子二个，若误服之，害人。黄精叶似竹也。  

恭曰：黄精，肥地生者，即大如拳；薄地生者，犹如拇指。葳蕤肥根，颇类其小者，肌理形色，大都相似。今以鬼臼、黄连为比，殊无仿佛。黄精叶似柳及龙胆、徐长卿辈而坚。  

其钩吻蔓生，叶如柿叶，殊非比类。  

藏器曰：黄精叶偏生不对者，名偏精，功用不如正精。正精叶对生。钩吻乃野葛之别名，二物殊不相似，不知陶公凭何说此？保升曰：钩吻，一名野葛，陶说叶似黄精者当是。苏说叶似柿者，当别是一物。  

颂曰：黄精南北皆有，以嵩山、茅山者为佳。三月生苗，高一、二尺以来。叶如竹叶而短，两两相对。茎梗柔脆，颇似桃枝，本黄末赤。四月开细青白花，状如小豆花。结子白如黍粒，亦有无子者。根如嫩生姜而黄色，二月采根，蒸过曝干用。今遇八月采，山中人九蒸九曝作果卖，黄黑色而甚甘美。其苗初生时，人多采为菜茹，谓之笔菜，味极美。江南人说黄精苗叶稍类钩吻，但钩吻叶头极尖而根细，而苏恭言钩吻蔓生，恐南北所产之异耳。  

时珍曰：黄精野生山中，亦可劈根长二寸，稀种之，一年后极稠，子亦可种。其叶似竹而不尖，或两叶、三叶、四、五叶，俱对节而生。其根横行，状如葳蕤，俗采其苗爆熟，淘去苦味食之，名笔管菜。《陈藏器本草》言青粘是葳蕤，见葳蕤发明下。又黄精、钩吻之说，陶弘景、雷 、韩保升皆言二物相似。苏恭、陈藏器皆言不相似。苏颂复设两可之辞。今考《神农本草》、《吴普本草》，并言钩吻是野葛，蔓生，其茎如箭，与苏恭之说相合。张华《博物志》云：昔黄帝问天老曰：天地所生，有食之令人不死者乎？天老曰：太阳之草名黄精，食之可以长生；太阴之草名钩吻，不可食之，入口立死。人信钩吻杀人，不信黄精之益寿，不亦惑乎？按：此但以黄精、钩吻相对待而言，不言其相似也。陶氏因此遂谓二物相似，与神农所说钩吻不合。恐当以苏恭所说为是，而陶、雷所说别一毒物，非钩吻也。历代本草惟陈藏器辨物最精审，尤当信之。余见钩吻条。  

根  

【`修治`】 曰：凡采得以溪水洗净蒸之，从巳至子，薄切，曝干用。  

颂曰：羊公服黄精法：二月、三月采根，入地八九寸为上。细切一石，以水二石五斗，煮去苦味，漉出，囊中压取汁，澄清再煎，如膏乃止。以炒黑黄豆末，相和得所，捏作饼子，如钱大。初服二枚，日益之。亦可焙干筛末，水服。  

诜曰：饵黄精法：取瓮子去底，釜内安置得所，入黄精令满，密盖，蒸至气溜，即曝之。  

如此九蒸九曝。若生则刺人咽喉。若服生者，初时只可一寸半，渐渐增之，十日不食，服止三尺五寸。三百日后，尽见鬼神，久必升天。根、叶、花、实皆可食之。但以相对者是正，不对者名偏精也。  

【`气味`】甘，平，无毒。权曰：寒。  

时珍曰：忌梅实，花、叶、子并同。  

【`主治`】补中益气，除风湿，安五脏。久服轻身延年不饥（《别录》）。  

补五劳七伤，助筋骨，耐寒暑，益脾胃，润心肺。单服九蒸九曝食之，驻颜断谷（大明）。  

补诸虚，止寒热，填精髓，下三尸虫（时珍）。  

【`发明`】时珍曰：黄精受戊己之淳气，故为补黄宫之胜品。土者万物之母，母得其养，则水火既济，木金交合，而诸邪自去，百病不生矣。《神仙芝草经》云：黄精宽中益气，使五脏调良，肌肉充盛，骨髓坚强，其力增倍，多年不老，颜色鲜明，发白更黑，齿落更生。  

又能先下三尸虫：上尸名彭质，好宝货，百日下；中尸，名彭矫，好五味，六十日下；下尸名彭居，好五色，三十日下，皆烂出也。根为精气，花实为飞英，皆可服食。又按：雷氏《炮炙论》序云：驻色延年，精蒸神锦。注云：以黄精自然汁拌研细神锦，于柳木甑中蒸七日，以木蜜丸服之。木蜜，枳 也。神锦不知是何物，或云朱砂也。  

禹锡曰：按《抱朴子》云：黄精服其花胜其实服其实胜其根。但花难得，得其生花十斛，干之，才可得五、六斗尔，非大有力者不能办也。日服三合，服之十年，乃得其益。其断谷不及术。术饵令人肥健，可以负重涉险；但不及黄精甘美易食，凶年可与老少代粮，谓之米脯也。  

慎微曰：徐铉《稽神录》云：临川士家一婢，逃入深山中，久之，见野草枝叶可爱，取根食之，久久不饥。夜息大树下，闻草中动，以为虎攫，上树避之。及晓下地，其身 然凌空而去，若飞鸟焉。数岁家人采薪见之，捕之不得，临绝壁下网围之，俄而腾上山顶。或云此婢安有仙骨，不过灵药服食尔。遂以酒饵置往来之路，果来，食讫，遂不能去，擒之，具述其故。指所食之草，即是黄精也。  

【`附方`】旧一，新四。  

服食法：《圣惠方》：用黄精根茎不限多少，细锉阴干捣末。每日水调末服，任多少。一年内变老为少，久久成地仙。 仙《神隐书》：以黄精细切一石，用水二石五斗煮之，自旦至夕，候冷，以手 碎，布袋榨取汁煎之。渣焙干为末，同入釜中，煎至可丸，丸如鸡头子大。每服一丸，日三服。绝粮轻身，除百病。渴则饮水。  

补肝明目：黄精二斤，蔓菁子一斤（淘），同和，九蒸九晒，为末。空心每米饮下二钱，日二服，延年益寿。（《圣惠方》）大风癞疮：营气不清，久风入脉，因而成癞，鼻坏色败、皮肤痒溃。用黄精根（去皮，洗净）二斤，日中曝令软，纳粟米饭甑中，同蒸至二斗米熟，时时食之。（《圣济总录》）补虚精气：黄精、枸杞子等分。捣作饼，日干为末，炼蜜丸梧子大。每汤下五十丸。（《奇效良方》）  

***葳蕤***  

（音威 。《本经》上品  

【`释名`】女萎（《本经》）、葳蕤（《吴普》）、萎 （音威移）、委萎（《尔雅》）、萎香（《纲目》）、荧（《尔雅》，音行）、玉竹（《别录》）、地节（《别录》）。  

时珍曰：按：黄公绍《古今韵会》云：葳蕤，草木叶垂之貌。此草根长多须，如冠缨下垂之 而有威仪，故以名之。凡羽盖旌旗之缨 ，皆象葳蕤，是矣。张氏《瑞应图》云：王者礼备，则葳蕤生于殿前。一名萎香。则威仪之义，于此可见。《别录》作葳蕤，省文也。  

《说文》作萎 ，音相近也。《尔雅》作委萎，字相近也。其叶光莹而象竹，其根多节，故有荧及玉竹、地节诸名。《吴普本草》又有乌女、虫蝉之名。宋本一名马熏，即乌萎之讹者也。  

【`正误`】弘景曰：《本经》有女萎无葳蕤，《别录》无女萎有葳蕤，而功用正同，疑女萎即葳蕤，惟名异尔。  

恭曰：女萎功用及苗蔓与萎蕤全别。今《本经》朱书是女萎功效，故《别录》墨书乃葳蕤功效也。  

藏器曰：本草女萎、葳蕤同传。陶云是一物，苏云二物不同，于中品别出女萎一条。然其主霍乱泄痢肠鸣，正与上品女萎相合，则是更非二物矣。  

颂曰：观古方书所用，胡洽治时气洞下有女萎丸；治伤寒冷下结肠丸中用女萎；治虚劳下痢小黄 酒中加女萎，详此数方所用，乃似中品女萎，缘其性温主霍乱泄痢故也。又治贼风手足枯痹四肢拘挛茵蓣酒中用女萎；古今录验治身体 疡斑驳，有女萎膏，乃似上品《本经》朱书女萎，缘其主中风不能动摇及去 好色故也。又治伤寒七、八日不解续命鳖甲汤；及治脚弱，鳖甲汤，并用葳蕤；及《延年方》，治风热项急痛，四肢骨肉烦热，有葳蕤饮；又主虚风热发即头热，有葳蕤丸，乃似上品《别录》墨书葳蕤，缘其主虚热湿毒腰痛故也。  

三者既别，则非一物明矣。且葳蕤甘平，女萎辛温，安得为一物？时珍曰：《本经》女萎，乃《尔雅》委萎二字，即《别录》葳蕤也，上古钞写讹为女萎尔。古方治伤寒风虚用女萎者，即葳蕤也，皆承本草之讹而称之。诸家不察，因中品有女萎名字相同，遂致费辩如此。今正其误，只依《别录》书葳蕤为纲，以便寻检。其治泄痢女萎，乃蔓草也，见本条。  

【`集解`】《别录》云：葳蕤生泰山山谷及丘陵，立春后采，阴干。  

普曰：叶青黄色，相值如姜叶，二月、七月采。  

弘景曰：今处处有之。根似黄精，小异。服食家亦用之。  

颂曰：今滁州、舒州及汉中、均州皆有之。茎干强直，似竹箭杆，有节。叶狭而长，表白里青，亦类黄精。根黄而多须，大如指，长一、二尺。或云可啖。三月开青花，结圆实。  

时珍曰：处处山中有之。其根横生似黄精，差小，黄白色，性柔多须，最难燥。其叶如竹，两两相值。亦可采根种之，极易繁也。嫩叶及根，并可煮淘食茹。  

根  

【`修治`】 曰：凡使勿用黄精并钩吻，二物相似。葳蕤节上有须毛，茎斑，叶尖处有小黄点，为不同。采得以竹刀刮去节皮，洗净，以蜜水浸一宿，蒸了焙干用。  

【`气味`】甘，平，无毒。普曰：神农：苦；桐君、雷公、扁鹊：甘，无毒；黄帝：辛。  

之才曰：畏卤碱。  

【`主治`】女萎：主中风暴热，不能动摇，跌筋结肉，诸不足。久服，去面黑 ，好颜色润泽，轻身不老（《本经》）。葳蕤：主心腹结气，虚热湿毒腰痛，茎中寒，及目痛 烂泪出（《别录》）。时疾寒热，内补不足，去虚劳客热。头痛不安，加而用之，良（甄权）。补中益气（萧炳）。除烦闷，止消渴，润心肺，补五劳七伤虚损，腰脚疼痛。天行热狂，服食无忌（大明）。服诸石人不调和者，煮汁饮之（弘景）。主风温自汗灼热，及劳疟寒热，脾胃虚乏，男子小便频数，失精，一切虚损（时珍）。  

【`发明`】杲曰：葳蕤能升能降，阳中阴也。其用有四：主风淫四末，两目泪烂，男子湿注腰痛，女子面生黑 。  

时珍曰：葳蕤性平味甘，柔润可食。故朱肱《南阳活人书》，治风温自汗身重，语言难出，用葳蕤汤，以之为君药。予每用治虚劳寒热 疟，及一切不足之证，用代参、 ，不寒不燥，大有殊功，不只于去风热湿毒而已，此昔人所未阐者也。  

藏器曰：陈寿《魏志　樊阿传》云：青粘，一名黄芝，一名地节。此即葳蕤，极似偏精。  

本功外，主聪明，调血气，令人强壮。和漆叶为散服，主五脏益精，去三虫，轻身不老，变白，润肌肤，暖腰脚惟有热不可服。晋嵇绍有胸中寒疾，每酒后苦唾，服之得愈。草似竹，取根花叶阴干用。  

昔华佗入山见仙人所服，以告樊阿，服之寿百岁也。  

颂曰：陈藏器以青粘即葳蕤。世无识者，未敢以为信然。  

时珍曰：苏颂注黄精，疑青粘是黄精，与此说不同。今考黄精、葳蕤性味功用大抵相近，而葳蕤之功更胜。故青粘，一名黄芝，与黄精同名；一名地节，与葳蕤同名，则二物虽通用亦可。  

【`附方`】旧一，新六。  

服食法：二月、九月采葳蕤根，切碎一石，以水二石煮之，从旦至夕，以手 烂，布囊榨取汁，熬稠。其渣晒为末，同熬至可丸，丸如鸡头子大。每服一丸，白汤下，日三服。导气脉，强筋骨，治中风湿毒，去面皱颜色，久服延年。（ 仙《神隐书》）赤眼涩痛：葳蕤、赤芍药、当归、黄连等分。煎汤，薰洗。（《卫生家宝方》）眼见黑花，赤痛昏暗：甘露汤：用葳蕤（焙）四两。每服二钱，水一盏，入薄荷二叶，生姜一片，蜜少许，同煎七分，卧时温服，日一服。（《圣济总录》）小便猝淋：葳蕤一两，芭蕉根四两。水二大碗，煎一碗半，入滑石二钱，分三服。（《太平圣惠方》）发热口干，小便涩：用葳蕤五两，煎汁饮之。（《外台秘要》）乳石发热：葳蕤三两，炙甘草二两，生犀角一两。水四升，煮一升半，分三服。（《圣惠方》）痫后虚肿：小儿痫病瘥后，血气上虚，热在皮肤，身面俱肿。葳蕤、葵子、龙胆、茯苓、前胡等分，为末。每服一钱，水煎服。（《圣济总录》  

【`附录`】鹿药（《开宝》）  
曰：鹿药甘，温，无毒。主风血，去诸冷，益老起阳，浸酒服之。生姑藏已西，苗根并似黄精，鹿好食其根。  

时珍曰：胡洽居士言：鹿食九种解毒之草，此其一也。或云即是萎蕤，理亦近之。姑附以俟考访。委蛇（音威贻）  
别录》曰：味甘，平，无毒。主消渴少气，令人耐寒。生人家园中，大枝长须，多叶而两两相值，子如芥子。  

时珍曰：此亦似是葳蕤，并俟考访。  

***知母***  

（《本经》中品  

【`释名`】 母（《本经》音迟。《说文》作 ）、连母（《本经》）、 母（ 音匙，又音提，或作 ）、货母（《本经》）、地参（《本经》）、水参（又名水须、水浚）、 （《尔雅》，音覃）、 藩（音沉烦）、苦心（《别录》）、儿草（《别录》，又名儿踵草、女雷、女理、鹿列、韭逢、东根、野蓼、昌支）时珍曰：宿根之旁，初生子根，状如 虻之状，故谓之 母，讹为知母、 母也。余多未详。  

【`集解`】《别录》曰：知母，生河内川谷。二月、八月采根，曝干。  

弘景曰：今出彭城。形似菖蒲而柔润，叶至难死，掘出随生，须枯燥乃止。  

禹锡曰：按：《范子》云：提母出三辅，黄白者善。郭璞释《尔雅》云： ， 母也。  

生山上，叶如韭。  

颂曰：今濒河怀、卫、彰、德诸郡及解州、滁州亦有之。四月开青花如韭花，八月结实。  

根  

【`修治`】 曰：凡使，先于槐砧上锉细，焙干，木臼杵捣，勿犯铁器。  

时珍曰：凡用，拣肥润里白者，去毛，切。引经上行则用酒浸焙干；下行，则用盐水润焙。  

【`气味`】苦，寒，无毒。大明曰：苦、甘。权曰：平。  

元素曰：气寒，味大辛、苦。气味俱浓，沉而降，阴也。又云：阴中微阳，肾经本药，入足阳明、手太阴经气分。  

时珍曰：得黄柏及酒良，能伏盐及硼砂。  

【`主治`】消渴热中，除邪气，肢体浮肿，下水，补不足，益气（《本经》）。  

疗伤寒久疟烦热，胁下邪气，膈中恶，及风汗内疸。多服令人泄（《别录》）。心烦躁闷，骨热劳往来，产后蓐劳，肾气劳，憎寒虚烦（甄权）。热劳传尸疰痛，通小肠，消痰止嗽，润心肺，安心，止惊悸（大明）。凉心去热，治阳明火热，泻膀胱、肾经火，热厥头痛，下痢腰痛，喉中腥臭（元素）。泻肺火，滋肾水，治命门相火有余（好古）。安胎，止子烦，辟射工、溪毒（时珍）。  

【`发明`】权曰：知母治诸热劳，患人虚而口干者，加用之。  

杲曰：知母入足阳明、手太阴。其用有四：泻无根之肾火，疗有汗之骨蒸，止虚劳之热，滋化源之阴。仲景用此入白虎汤治不得眠者，烦躁也。烦出于肺，躁出于肾。君以石膏，佐以知母之苦寒，以清肾之源；缓以甘草、粳米，使不速下也。又凡病小便 塞而渴者，热在上焦气分，肺中伏热不能生水，膀胱绝其化源，宜用气薄、味薄、淡渗之药，以泻肺火、清肺金而滋水之化源。若热在下焦血分而不渴者，乃真水不足，膀胱干涸，乃无阴则阳无以化，法当用黄柏、知母大苦寒之药，以补肾与膀胱，使阴气行而阳自化，小便自通。方法详载木部黄柏下。  

时珍曰：肾苦燥，宜食辛以润之。肺苦逆，宜食苦以泻之。知母之辛苦寒凉，下则润肾燥而滋阴，上则清肺金而泻火，乃二经气分药也。黄柏则是肾经血分药。故二药必相须而行，昔人譬之虾与水母，必相依附。补阴之说，详黄柏条。  

【`附方`】旧二，新六。  

久近痰嗽 自胸膈下塞停饮，至于脏腑。用知母、贝母各一两（为末），巴豆三十枚（去油，研匀）。每服一字，用姜三片，二面蘸药，细嚼咽下，便睡，次早必泻一行，其嗽立止。  

壮人乃用之。一方不用巴豆。（《医学集成》）久嗽气急 知母（去毛，切）五钱（隔纸炒），杏仁（姜水泡，去皮尖，焙）五钱。以水一钟半，煎一钟，食远温服。次以萝卜子、杏仁等分。  

为末，米糊丸。服五十丸，姜汤下，以绝病根。（邓笔峰《杂兴方》）妊娠子烦 因服药致胎气不安，烦不得卧者。知母一两（洗焙）。为末，枣肉丸弹子大。每服一丸，人参汤下。医者不识此病，作虚烦治，反损胎气。产科郑宗文得此方于陈藏器《本草拾遗》中，用之良验。  

（杨归浓《产乳集验方》）妊娠腹痛 月未足，如欲产之状。用知母二两为末，蜜丸梧子大。  

每粥饮下二十丸。（《圣惠方》）溪毒射工 凡中溪毒。知母（连根叶）捣作散服，亦可投水捣绞汁饮一二升。夏月出行，多取其屑自随。欲入水，先取少许投水上流，便无畏。兼辟射工。  

亦可煮汤浴之，甚佳。（《肘后良方》）紫癜风疾 醋磨知母擦之，日三次。（《卫生易简方》）嵌甲肿痛 知母（烧存性）研，掺之。（《多能方》）  

***肉苁蓉***  

（《本经》上品  

【`释名`】肉松容（《吴普》）、黑司命（《吴普》）。  

时珍曰：此物补而不峻，故有从容之号。从容，和缓之貌。  

【`集解`】《别录》曰：肉苁蓉，生河西山谷及代郡雁门，五月五日采，阴干。  

普曰：生河西山阴地，丛生，二月至八月采。  

弘景曰：代郡雁门属并州，多马处便有之，言是野马精落地所生。生时似肉，以作羊肉羹补虚乏极佳，亦可生啖。芮芮河南间至多。今第一出陇西，形扁广，柔润多花而味甘。次出北地者，形短而少花。巴东建平间亦有，而不嘉也。  

恭曰：此乃论草苁蓉也，陶未见肉者。今人所用亦草苁蓉刮去花，代肉苁蓉，功力稍劣。  

保升曰：出肃州福禄县沙中。三月、四月掘根，长尺余，切取中央好者三四寸，绳穿阴干，八月始好，皮有松子鳞甲。其草苁蓉，四月中旬采，长五、六寸至一尺以来，茎圆紫色。  

大明曰：生 落树下，并土堑上，此即非马交之处，陶说误尔。又有花苁蓉，即暮春抽苗者，力较微尔。  

颂曰：今陕西州郡多有之，然不及西羌界中来者，肉浓而力紧。旧说是野马遗沥所生，今西人云大木间及土堑垣中多生，乃知自有种类尔。或疑其初生于马沥，后乃滋殖，如茜根生于人血之类是也。五月采取，恐老不堪，故多三月采之。  

震亨曰：河西混一之后，今方识其真形，何尝有所谓鳞甲者？盖苁蓉罕得，人多以金莲根用盐盆制而为之，又以草苁蓉充之，用者宜审。  

嘉谟曰：今人以嫩松梢盐润伪之。  

【`修治`】 曰：凡使先须清酒浸一宿，至明以棕刷去沙土浮甲，劈破中心，去白膜一重，如竹丝草样。有此，能隔人心前气不散，令人上气也。以甑蒸之，从午至酉取出，又用酥炙得所。  

【`气味`】甘，微温，无毒。《别录》曰：酸、咸。普曰：神农、黄帝：咸；雷公：酸；李当之：小温。  

【`主治`】五劳七伤，补中，除茎中寒热痛，养五腑，强阴，益精气，多子，妇人症瘕。  

久服轻身（《本经》）。除膀胱邪气腰痛，止痢（《别录》）。益髓，悦颜色，延年，大补壮阳，日御过倍，治女人血崩（甄权）。男子绝阳不兴，女子绝阴不产，润五脏，长肌肉，暖腰膝，男子泄精尿血遗沥，女子带下阴痛（大明）。  

【`发明`】好古曰：命门相火不足者，以此补之，乃肾经血分药也。凡服苁蓉以治肾，必妨心。  

震亨曰：峻补精血，骤用，反动大便滑也。  

藏器曰：强筋健髓，以苁蓉、鳝鱼二味为末，黄精汁丸服之，力可十倍。此说出《干宁记》。  

颂曰：西人多用作食。只刮去鳞甲，以酒浸洗去黑汁，薄切，合山芋、羊肉作羹，极美好，益人，胜服补药。  

宗 曰：洗去黑汁，气味皆尽矣。然嫩者，方可作羹；老者，味苦。入药，少则不效。  

【`附方`】旧一，新四。  

补益劳伤，精败面黑：用苁蓉四两，水煮令烂，薄切细研精羊肉，分为四度，下五味，以米煮粥空心食。（《药性论》）肾虚白浊：肉苁蓉、鹿茸、山药、白茯苓等分，为末，米糊丸梧子大，每枣汤下三十丸。（《圣济总录》）汗多便秘，老人虚人皆可用。肉苁蓉（酒浸，焙）二两，研沉香末一两。为末，麻子仁汁打糊，丸梧子大。每服七十丸，白汤下。（《济生方》）消中易饥：肉苁蓉、山茱萸、五味子为末。蜜丸梧子大。每盐酒下二十丸。（《医学指南》）破伤风病，口噤身强：肉苁蓉切片晒干，用一小盏，底上穿定，烧烟于疮上熏之，累效。（《卫生总微》）  

***列当***  

（宋《开宝》  

【`释名`】栗当（《开宝》）、草苁蓉（《开宝》）、花苁蓉（《日华》）。  

【`集解`】志曰：列当生山南岩石上，如藕根，初生掘取阴干。  

保升曰：原州、秦州、渭州、灵州皆有之。暮春抽苗，四月中旬采取，长五、六寸至一尺以来，茎圆紫色，采取压扁，日干。  

颂曰：草苁蓉根与肉苁蓉极相类，刮去花，压扁以代肉者，功力殊劣。即列当也。  

根  

【`气味`】甘，温，无毒。  

【`主治`】男子五劳七伤，补腰肾，令人有子，去风血，煮酒、浸酒服之（《开宝》）。  

【`附方`】旧一。  

阳事不兴：栗当（好者）二斤（即列当）。捣筛毕，以好酒一斗浸之经宿，随性日饮之。  

（昝殷《食医心镜》）  

***锁阳***  

（《补遗》  

【`集解`】时珍曰：锁阳出肃州。按：陶九成《辍耕录》云：锁阳，生鞑靼田地，野马或与蛟龙遗精入地，久之发起如笋，上丰下俭，鳞甲栉比，筋脉联系，绝类男阳，即肉苁蓉之类。或谓里之淫妇，就而合之，一得阴气，勃然怒长。土人掘取洗涤，去皮薄切晒干，以充药货，功力百倍于苁蓉也。时珍疑此自有种类，如肉苁蓉、列当，亦未必尽是遗精所生也。  

【`气味`】甘，温，无毒。  

【`主治`】大补阴气，益精血，利大便。虚人大便燥结者，啖之可代苁蓉，煮粥弥佳。不燥结者勿用（震亨）。润燥养筋，治痿弱（时珍）。  

***天麻***  

（宋《开宝》  

【`校正`】天麻，系宋本重出，今并为一。  

【`释名`】赤箭芝（《药性》）、独摇芝（《抱朴子》）、定风草（《药性》）、离母（《本经》）、合离草（《抱朴子》）、神草（《吴普》）、鬼督邮（《本经》）。  

弘景曰：赤箭，亦是芝类。其茎如箭杆，赤色，叶生其端。根如人足，又云如芋，有十二子为卫。有风不动，无风自摇。如此，亦非俗所见。而徐长卿亦名鬼督邮。又有鬼箭，茎有羽，其主疗并相似，而益大乖异，并非此赤箭也。  

颂曰：按：《抱朴子》云：仙方有合离草，一名独摇芝，一名离母。所以谓之合离、离母者，此草下根如芋魁，有游子十二枚周环之，以仿十二辰也。去大魁数尺，皆有细根如白发，虽相须而实不相连，但以气相属尔。如菟丝之草，下有伏菟之根，无此则丝不得上，亦不相属也。然则赤箭之异，陶隐居已云非俗所见，菟丝之下有伏菟，亦不闻有见者，殆其种类，时有神异者而如此尔。  

时珍曰：赤箭，以状而名；独摇、定风，以性异而名；离母、合离，以根异而名；神草、鬼督邮，以功而名。天麻即赤箭之根，《开宝本草》重出一条，详后集解下。  

【`集解`】《别录》曰：赤箭生陈仓川谷、雍州及太山少室。三月、四月、八月采根，曝干。  

弘景曰：陈仓，今属雍州扶风郡。  

志曰：天麻，生郓州、利州、太山、崂山诸处，五月采根曝干。叶如芍药而小，当中抽一茎，直上如箭杆。茎端结实，状若续随子。至叶枯时，子黄熟。其根连一、二十枚，犹如天门冬之类。形如黄瓜，亦如芦菔，大小不定。彼人多生啖，或蒸煮食之。今多用郓州者佳。  

恭曰：赤箭，是芝类。茎似箭杆，赤色。端有花，叶赤色，远看如箭有羽。四月开花，结实似苦楝子，核作五、六棱，中有肉如面，日曝则枯萎。其根皮肉汁，大类天门冬，惟无心脉尔。去根五、六寸，有十余子卫之，似芋，可生啖之，无干服之法。颂曰：赤箭，今江湖间亦有之，然不中药用。其苗如苏恭所说，但《本经》云三月、四月、八月采根，不言用苗。而今方家乃三月、四月采苗，七月、八月、九月采根，与《本经》参差不同，难以兼着，故但从今法。又曰：天麻，今汴京东西、湖南、淮南州郡皆有之。春生苗，初出若芍药，独抽一茎直上，高三、四尺，如箭杆状，青赤色，故名赤箭芝。茎中空，依半以上，贴茎微有尖小叶。梢头生成穗，开花结子，如豆粒大。其子至夏不落，却透虚入茎中，潜生土内。其根形如黄瓜，连生一、二十枚，大者至重半斤，或五、六两。其皮黄白色，名曰龙皮。  

肉名天麻，二月、三月、五月、八月内采。初得乘润刮去皮，沸汤略煮过，曝干收之。嵩山、衡山人，或取生者，蜜煎作果食，甚珍之。宗 曰：赤箭，天麻苗也。与天麻治疗不同，故后人分为二条。承曰：今医家见用天麻，即是赤箭根。《开宝本草》又于中品出天麻一条，云出郓州。今之赤箭根苗，皆自齐、郓而来者为上。苏颂《图经》所载天麻之状，即赤箭苗之未长大者也。赤箭用苗，有自表入里之功；天麻用根，有自内达外之理；根则抽苗径直而上，苗则结子成熟而落，返从杆中而下，至土而生，此粗可识其外内主治之理。今翰林沈括最为博识，尝云：古方用天麻不用赤箭，用赤箭不用天麻，则天麻、赤箭本为一物明矣。  

机曰：赤箭、天麻，一物也，经分为二，以根与苗主治不同也。产不同地者，各有所宜也。时珍曰：《本经》止有赤箭，后人称为天麻。甄权《药性论》云：赤箭芝一名天麻，本自明白。宋人马志《重修本草》，重出天麻，遂致分辩如此。沈括《笔谈》云：《神农本草》明言赤箭采根，后人谓其根如箭，疑当用茎，盖不然也。譬如鸢尾、牛膝，皆因茎叶相似，则用其根，何足疑哉？上品五芝之外，补益上药，赤箭为第一。世人惑于天麻之说，遂止用之治风，良可惜哉。沈公此说虽是，但根、茎并皆可用。天麻子从茎中落下，俗名还筒子。其根曝干，肉色坚白，如羊角色，呼羊角天麻；蒸过黄皱如干瓜者，俗呼酱瓜天麻，皆可用者。一种形尖而空，薄如玄参状者，不堪用。《抱朴子》云：独摇芝，生高山深谷之处，所生左右无草。其茎大如手指，赤如丹素。叶似小苋。根有大魁如斗，细者如鸡子十二枚绕之。人得大者，服之延年。按：此乃天麻中一种神异者，如人参中之神参也。 曰：凡使天麻，勿用御风草，二物相似，只是叶、茎不同。御风草根茎斑，叶背白有青点。使御风草，即勿使天麻。若同用，令人有肠结之患。  

【`正误`】藏器曰：天麻，生平泽，似马鞭草，节节生紫花。花中有子，如青葙子。子性寒，作饮去热气。茎叶捣敷痈肿。承曰：藏器所说，与赤箭不相干，乃别一物也。时珍曰：陈氏所说，乃一种天麻草，是益母草之类是也。《嘉 本草》误引入天麻下耳。今正其误。  

【`修治`】 曰：修事天麻十两，锉，安于瓶中。用蒺藜子一镒，缓火熬焦，盖于天麻上，以三重纸封系，从巳至未取出，蒺藜炒过，盖系如前，凡七遍。用布拭上气汗，刀劈焙干，单捣用。若用御风草，亦同此法。时珍曰：此乃治风痹药，故如此修事也。若治肝经风虚，惟洗净，以湿纸包，于糠火中煨熟，取出切片，酒浸一宿，焙干用。  

***赤箭***  

（《本经》上品  

【`气味`】辛，温，无毒。志曰：天麻，辛、平，无毒。大明曰：甘，暖。权曰：赤箭芝，一名天麻。味甘，平，无毒。好古曰：苦，平，阴中之阳也。  

【`主治`】杀鬼精物，蛊毒恶气。久服益气力，长阴肥健，轻身增年（《本经》）。消痈肿，下支满，寒疝下血（《别录强筋力。久服益气，轻身长年（《开宝》）。治冷气 痹，摊缓不随，语多恍惚，善惊失志（甄权）。助阳气，补五劳七伤，鬼疰，通血脉，开窍。服食无忌。（大明）治风虚眩运头痛（元素）。  

【`发明`】杲曰：肝虚不足者，宜天麻、芎 以补之。其用有四：疗大人风热头痛，小儿风痫惊悸，诸风麻痹不仁，风热语言不遂。时珍曰：天麻，乃肝经气分之药。《素问》云：诸风掉眩，皆属于肝。故天麻入厥阴之经而治诸病。按：罗天益云：眼黑头旋，风虚内作，非天麻不能治。天麻乃定风草，故为治风之神药。今有久服天麻药，遍身发出红丹者，是其祛风之验也。宗 曰：天麻，须别药相佐使，然后见其功，仍须加而用之。人或蜜渍为果，或蒸煮食，当深思则得矣。  

【`附方`】新二。  

天麻丸：消风化痰，清利头目，宽胸利膈。治心忪烦闷，头晕欲倒，项急，肩背拘倦，神二两。为末，炼蜜丸如芡子大。每食后嚼一丸，茶、酒任下。（《普济方》）腰脚疼痛：天麻、半夏、细辛各二两。绢袋二个，各盛药令匀，蒸热，交互熨痛处。汗出则愈。数日再熨。  

（《卫生易简方》）还筒  

【`主治`】定风补虚，功同天麻（时珍）。  

【`附方`】新一。  

益气固精：补血，黑发，益寿，有奇效。还筒子半两，芡实半两，金银花二两，破故纸（酒浸，春三、夏一、秋二，冬五日，焙，研末）二两。各研末，蜜糊丸梧子大。每服五十丸，空心盐汤  

***术***  

（直律切。《本经》上品  

【`释名`】山蓟（《本经》）、杨桴（音孚）、桴蓟（《尔雅》）、马蓟（《纲目》）、山姜（《别录》）、山连（《别录》）、吃力伽（《日华》）。时珍曰：按《六书本义》，术字篆文，象其根干枝叶之形。《吴普本草》一名山芥，一名天蓟。因其叶似蓟，而味似姜、芥也。西域谓之吃力伽，故《外台秘要》有吃力伽散。扬州之域多种白术，其状如桴，故有杨桴及桴蓟之名，今人谓之吴术是也。桴乃鼓槌之名。古方二术通用。后人始有苍、白之分，详见下。  

【`集解`】《别录》曰：术，生郑山山谷、汉中、南郑。二月、三月、八月、九月采根，曝干。  

弘景曰：郑山，即南郑也。今处处有，以蒋山、白山、茅山者为胜。十一月、十二月采者好，多脂膏而甘。其苗可作饮，甚香美。术有两种：白术，叶大有毛而作桠，根甜而少膏，可作丸、散用；赤术，叶细无桠，根小苦而多膏，可作煎用。东境术大而无气烈，不任用。今市人卖者，皆以米粉涂令白，非自然矣，用时宜刮去之。  

颂曰：术，今处处有之，以茅山、嵩山者为佳。春生苗，青色无桠。茎作蒿干状，青赤色，长三、二尺以来。夏开花，紫碧色，亦似刺蓟花，或有黄白色者。入伏后结子，至秋而苗枯。根似姜而旁有细根，皮黑，心黄白色，中有膏液紫色。其根干湿并通用。陶隐居言术有二种，则《尔雅》所谓桴蓟，即白术也。今白术生杭、越、舒、宣州高山岗上，叶叶相对，上有毛，方茎，茎端生花，淡紫碧红数色，根作桠生。二月、三月、八月、九月采，曝干用，以大块紫花为胜。古方所用术者，皆白术也。  

宗 曰：苍术，长如大拇指，肥实，皮色褐，其气味辛烈，须米泔浸洗，去皮用。白术粗促，色微褐，其气亦微辛苦而不烈。古方及《本经》止言术，不分苍、白二种，亦宜两审时珍曰：苍术，山蓟也，处处山中有之。苗高二、三尺，其叶抱茎而生，梢间叶似棠梨叶，其脚下叶有三、五叉，皆有锯齿小刺。根如老姜之状，苍黑色，肉白有油膏。白术，桴蓟也，吴越有之。人多取根栽莳，一年即稠。嫩苗可茹，叶稍大而有毛。根如指大，状如鼓槌，亦有大如拳者。彼人剖开曝干，谓之削术，亦曰片术。陈自良言：白而肥者，是浙术；瘦而黄者，是幕阜山所出，其力劣。昔人用术不分赤、白。自宋以来，始言苍术苦辛气烈，白术苦甘气和，各自施用，亦颇有理。并以秋采者，佳；春采者，虚软易坏。嵇含《南方草木状》云：药有吃力伽，即术也。濒海所产，一根有至数斤者，采饵尤良。嘉谟曰：浙术，俗名云头术，种平壤，颇肥大，由粪力也，易润油。歙术，俗名狗头术，虽瘦小，得土气充也，甚燥白，胜于浙术。宁国、昌化、池州者，并同歙术，境相邻也。  

术  

（白术也  

【`气味`】甘，温，无毒。《别录》曰：甘。权曰：甘，辛。  

杲曰：味苦而甘，性温，味浓气薄，阳中阴也，可升可降。  

好古曰：入手太阳、少阴，足太阴、阳明，少阴、厥阴六经。  

之才曰：防风、地榆为之使。  

权曰：忌桃、李、菘菜、雀肉、青鱼。  

嘉谟曰：咀后人乳汁润之，制其性也。脾病，以陈壁土炒过，窃土气以助脾也。  

【`主治`】风寒湿痹，死肌痉疸，止汗除热消食。作煎饵，久服，轻身延年不饥（《本经》）。主大风在身面，风眩头痛，目泪出，消痰水，逐皮间风水结肿，除心下急满，霍乱吐下不止，利腰脐间血，益津液，暖胃消谷嗜食（《别录》）。治心腹胀满，腹中冷痛，胃虚下利，多年气痢，除寒热，止呕逆（甄权）。止反胃，利小便，主五劳七伤，补腰膝，长肌肉，治冷气， 癖气块，妇人冷症瘕（大明）。除湿益气，和中补阳，消痰逐水，生津止渴，止泻痢，消足胫湿肿，除胃中热、肌热。得枳实，消痞满气分；佐黄芩，安胎清热（元素）。理胃益脾，补肝风虚，主舌本强，食则呕，胃脘痛，身体重，心下急痛，心下水痞。冲脉为病，逆气里急，脐腹痛（好古）。  

【`发明`】好古曰：本草无苍、白术之名。近世多用白术，治皮间风，止汗消痞，补胃和发，有汗则止，与黄 同功。  

元素曰：白术除湿益燥，和中补气。其用有九：温中，一也；去脾胃中湿，二也；除胃中热，三也；强脾胃，进饮食，四也；和胃生津液，五也；止肌热，六也；四肢困倦，嗜卧，目不能开，不思饮食，七也；止渴，八也；安胎，九也。凡中焦不受湿不能下利，必须白术以逐水益脾。非白术不能去湿，非枳实不能消痞，故枳术丸以之为君。  

机曰：脾恶湿，湿胜则气不得施化，津何由生？故曰：膀胱者津液之府，气化则能出焉。用白术以除其湿，则气得周流而津液生矣。  

【`附方`】旧七，新二十四。  

枳术丸：消痞强胃，久服令人食自不停也。白术一两（黄壁土炒过，去土），枳实（麸炒，去麸）一两。为末，荷叶包饭烧熟，捣和丸梧子大。每服五十丸，白汤下。气滞，加橘皮一两；有火，加黄连一两；有痰，加半夏一两；有寒，加干姜五钱，木香三钱；有食，加神曲、麦 各五钱。（《洁古家珍》）枳术汤：心下坚大如盘，边如旋杯，水饮所作。寒气不足，则手足厥逆，腹满胁鸣相逐。阳气不通即身冷，阴气不通即骨疼。阳前通则恶寒，阴前通则痹不仁。阴阳相得，其气乃行；大气一转，其气乃散。实则失气，虚则遗尿。名曰气分，宜此主之。白术一两，枳实七个。水五升，煮三升，分三服。腹中软，即散。（仲景《金匮玉函》）白术膏：服食滋补，止久泄痢。上好白术十斤，切片，入瓦锅内，水淹过二寸，文武火煎至一半，倾汁入器内，以渣再煎，如此三次，乃取前后汁同熬成膏，入器中一夜，倾去上面清水，收之。每服二、三匙，蜜汤调下。（《千金良方》）参术膏：治一切脾胃虚损，益元气。白术一斤，人参四两。切片，以流水十五碗浸一夜，桑柴文武火煎取浓汁，熬膏，入炼蜜收之。每以白汤点服。（《集简方》）胸膈烦闷：白术末，水服方寸匕。（《千金方》）心下有水：白术三两，泽泻五两。水三升，煎一升半，分三服。（《梅师方》）五饮酒癖：一、留饮，水停心下；二、癖饮，水在两胁下；三、痰饮，水在胃中；四、溢饮，水在五脏间；五、流饮，水在肠间。皆因饮食冒寒，或饮茶过多致此。倍术丸：用白术一斤，干姜（炮）、桂心各半斤。为末，蜜丸梧子大。每温水服二、三十丸。（《惠民和剂局方》）四肢肿满：白术三两。 咀。每服半两，水一盏半，大枣三枚，煎九分，温服，日三、四服，不拘时候。  

（产后中寒，遍身冷直，口噤，不识人：白术四两，泽泻一两，生姜五钱。水一升，煎服。（《产宝》）头忽眩运，经久不瘥，四体渐羸，饮食无味，好食黄土：用术三斤，曲三斤。  

捣筛，酒和湿气作痛：白术切片，煎汁熬膏，白汤点服。（《集简方》）中湿骨痛：术一两，酒三盏，煎一盏，顿服。不饮酒，以水煎之。（《三因良方》）妇人肌热，血虚者。吃力伽散：用白术、白茯苓、白芍药各一两，甘草半两。为散。姜、枣煎服。（王焘《外台秘要》）风瘙瘾疹：白术为末，酒服方寸匕，日二服。（《千金方》）面多 雀卵色：苦酒渍术，日日拭之。极效。（《肘后方》）自汗不止：白术末，饮服方寸匕，日二服。（《千金方》）脾虚盗汗：白术四两，切片，以一两同黄 炒，一两同牡蛎炒，一两同石斛炒，一两同麦麸炒，拣术为末。每服三钱，食远粟米汤下，日三服。（丹溪方）老小虚汗 白术五钱，小麦一撮。水煮干，去麦为末，用黄 汤下一钱。（《全幼心鉴》）产后呕逆，别无他疾者：白术一两二钱，生姜一两五钱。酒、水各二升，煎一升，分三服。（《妇人良方》）脾虚胀满，脾气不和，冷气客于中，壅遏不通，是为胀满。宽中丸：用白术二两，橘皮四两。为末，酒糊丸梧子大。每食前木香汤送下三十丸，效。（《指迷方》）脾虚泄泻：白术五钱，白芍药一两，冬月用肉豆蔻（煨）。为末，米饭丸梧子大。每米饮下湿泻暑泻：白术、车前子等分。炒为末，白汤下二、三钱。（《简便方》）久泻滑肠：白术（炒）、茯苓各一两，糯米（炒）二两。为末，枣肉拌食，或丸服之。（《简便方》）老小滑泻：白术半斤（黄土炒过），山药四两（炒）。为末，饭丸。量人大小，米汤服。  

或加人参三钱。（《濒湖集简方》）老人常泻：白术二两（黄土拌蒸，焙干去土），苍术五钱（泔浸炒），茯苓一两。为末，米糊丸梧子大，每米汤下七、八十丸。（《简便方》）小儿久泻：脾虚，米谷不化，不进饮食。温白丸：用白术（炒）二钱半，半夏曲二钱半，丁泻血萎黄：肠风痔漏，脱肛泻血，面色萎黄，积年不瘥者。白术一斤（黄土炒过，研末），干地黄半斤。饭上蒸熟，捣和，干则入少酒，丸梧子大。每服十五丸，米饮下，日三服。（《普济方》）孕妇束胎：白术、枳壳（麸炒）等分。为末，烧饭丸梧子大。入月一日，每食前温水下三十丸。胎瘦，则易产也。（《保命集》）牙齿日长，渐至难食，名髓溢病。白术煎汤，漱服取效，即愈也。（张锐《鸡峰备急方》）  

苍术  

【`释名`】赤术（《别录》）、山精（《抱朴》）、仙术（《纲目》）、山蓟。  

时珍曰：《异术》言：术者山之精也，服之令人长生辟谷，致神仙，故有山精、仙术之号。术有赤、白二种，主治虽近，而性味止发不同。本草不分苍、白，亦未可据。今将《本经》并《别录》、甄权、大明四家所说功用，参考分别，各自附方，庶用户有所依凭。  

【`修治`】大明曰：用术以米泔浸一宿，入药。  

宗 曰：苍术辛烈，须米泔浸洗，再换泔浸二日，去上粗皮用。  

时珍曰：苍术性燥，故以糯米泔浸去其油，切片，焙干用。亦有用脂麻同炒，以制其燥者。  

【`气味`】苦，温，无毒。《别录》曰：甘。权曰：甘、辛。  

时珍曰：白术，甘而微苦，性温而和；赤术，甘而辛烈，性温而燥，阴中阳也，可升可降，入足太阴、阳明、手太阴、阳明、太阳之经。忌同白术。  

【`主治`】风寒湿痹，死肌痉疸。作煎饵久服，轻身延年不饥（《本经》）。主头痛，消痰水，逐皮间风水结肿，除心下急满及霍乱吐下不止，暖胃消谷嗜食（《别录》）。除恶气，弭灾（弘景）。主大风 痹，心腹胀痛，水肿胀满，除寒热，止呕逆下泄冷痢（甄权）。治筋骨软弱， 癖气块，妇人冷气症瘕，山岚瘴气温疾（大明）。明目，暖水脏（刘完素）。除湿发汗，健胃安脾，治痿要药（李杲）。散风益气，总解诸郁（震亨）。治湿痰留饮，或挟瘀血成窠囊，及脾湿下流，浊沥带下，滑泻肠风（时珍）。  

【`发明`】宗 曰：苍术，气味辛烈；白术，微辛苦而不烈。古方及《本经》止言术，未分苍、白。只缘陶隐居言术有两种，自此人多贵白者，往往将苍术置而不用。如古方平胃散之类，苍术为最要药，功效尤速。殊不详本草原无白术之名。嵇康曰：闻道人遗言，饵术、黄精，令人久寿。亦无白字，用宜两审。  

杲曰：本草但言术，不分苍、白。而苍术别有雄壮上行之气，能除湿，下安太阴，使邪气不传入脾也。以其经泔浸、火炒，故能出汗，与白术止汗特异，用者不可以此代彼。盖有止、发之殊，其余主治则同。  

元素曰：苍术与白术主治同，但比白术气重而体沉。若除上湿发汗，功最大；若补中焦，除脾胃湿，力少不如白术。腹中窄狭者，须用之。  

震亨曰：苍术治湿，上、中、下皆有可用。又能总解诸郁。痰、火、湿、食、气、血六郁，皆因传化失常，不得升降。病在中焦，故药必兼升降。将欲升之，必先降之；将欲降之，必先升之。故苍术为足阳明经药，气味辛烈，强胃强脾，发谷之气，能径入诸经，疏泄阳明之湿，通行敛涩。香附乃阴中快气之药，下气最速。一升一降，故郁散而平。杨士瀛曰：脾精不禁，小便漏浊淋不止，腰背酸疼，宜用苍术以敛脾精，精生于谷故也。弘景曰：白术少膏，可作丸散；赤术多膏，可作煎用。昔刘涓子 取其精而丸之，名守中金丸，可以长生。颂曰：服食多单饵术，或合白茯苓，或合石菖蒲，并捣末。旦日水服，晚再进，久久弥佳。 取生术，去土水浸，再三煎如饴糖，酒调饮之，更善。今茅山所造术煎，是此法也。  

陶隐居言取其精丸之，今乃是膏煎，恐非真也。慎微曰：梁庾肩吾答陶隐居 术煎启云：绿叶抽条，紫花标色。百邪外御，六腑内充。山精见书，华神在录。木荣火谢，尽采撷之难；启旦移申，穷淋漉之剂。又谢术蒸启云：味重金浆，芳逾玉液。足使坐致延生，伏深铭感。  

又葛洪《抱朴子　内篇》云：南阳文氏，汉末逃难壶山中，饥困欲死。有人教之食术，遂不饥。数十年乃还乡里，颜色更少，气力转胜。故术一名山精，《神农药经》所谓必欲长生，常服山精，是也。  

时珍曰：按：《吐纳经》云：紫微夫人术序云：吾察草木之胜速益于己者，并不及术之多验也。可以长生久视，远而更灵。山林隐逸，得服术者，五岳比肩。又《神仙传》云：陈子皇得饵术要方，其妻姜氏得疲病，服之自愈，颜色气力如二十时也。时珍谨按：以上诸说，皆似苍术，不独白术。今服食家亦呼苍术为仙术，故皆列于苍术之后。又张仲景辟一切恶气，用赤术同猪蹄甲烧烟。陶隐居亦言术能除恶气，弭灾 。故今病疫及岁旦，人家往往烧苍术以辟邪气。《类编》载越民高氏妻，病恍惚谵语，亡夫之鬼凭之。其家烧苍术烟，鬼遽求去。《夷坚志》载江西一士人，为女妖所染。其鬼将别曰：君为阴气所浸，必当暴泄，但多服平胃散为良。中有苍术能去邪也。许叔微《本事方》云：微患饮癖三十年。始因少年夜坐写文，左向伏几，是以饮食多坠左边。中夜必饮酒数杯，又向左卧。壮时不觉，三、五年后，觉酒止从左下有声，胁痛食减嘈杂，饮酒半杯即止。十数日，必呕酸水数升。暑月止右边有汗，左边绝无。遍访名医及海上方，间或中病，止得月余复作。其补，如天雄、附子、矾石辈；利，如牵牛、甘遂、大戟，备尝之矣。自揣必有癖囊，如潦水之有科臼，不盈科不行。但清者可行，而浊者停滞，无路以决之，故积至五、七日必呕而去。脾土恶湿，而水则流湿，莫若燥脾以去湿，崇土以填科臼。乃悉屏诸药，只以苍术一斤（去皮，切片，为末），生油麻（半两）（水二盏，研，滤汁），大枣（五十枚）（煮，去皮核）。捣和丸梧子大。每日空腹温服五十丸，增至一、二百丸。忌桃、李、雀肉。服三月而疾除。自此常服，不呕不痛，胸膈宽利，饮啖如故，暑月汗亦周身，灯下能书细字，皆术之力也。初服时必觉微燥，以山栀子末，沸汤点服解之，久服亦自不燥矣。  

【`附方`】旧二，新三十二。  

服术法：乌髭发，驻颜色，壮筋骨，明耳目，除风气，润肌肤，久服令人轻健。苍术不计多少，米泔水浸三日，逐日换水，取出刮去黑皮，切片曝干，慢火炒黄，细捣为末。每一斤，用蒸过白茯苓末半斤，炼蜜和丸梧子大，空心卧时热水下十五丸。别用术末六两，甘草末一两，拌和作汤点之，吞丸尤妙。忌桃、李、雀、蛤，及三白、诸血。（《经验方》）苍术膏：邓才笔峰《杂兴方》：除风湿，健脾胃，变白驻颜，补虚损，大有功效。苍术新者，刮去皮，薄切，米泔水浸二日，一日一换，取出，以井华水浸过二寸，春、秋五日，夏三日，冬七日，漉出，以生绢袋盛之，放在一半原水中，揉洗津液出，纽干。将渣又捣烂，袋盛于一半原水中，揉至汁尽为度。将汁入大砂锅中，慢火熬成膏。每一斤，入白蜜四两，熬二炷香。每膏一斤，入水澄白茯苓末半斤，搅匀瓶收。每服三匙，清早、临卧各一服，以温酒送下。忌醋及酸物、桃、李、雀、蛤、菘菜、首鱼等物。吴球《活人心统》苍术膏：治脾经湿气，少食，足肿无力，伤食，酒色过度，劳逸有伤，骨热。用鲜白苍术二十斤，浸，刮去粗皮，晒切，以米泔浸一宿，取出，同溪水一石，大砂锅慢火煎半干，去渣。再入石楠叶三斤（刷去红衣），楮实子一斤，川当归半斤，甘草四两，切，同煎黄色，滤去滓，再煎苍术丸：萨谦斋《瑞竹堂方》云：清上实下，兼治内外障，服。茅山苍术（洗刮净）一斤，分作四分，用酒、醋、糯泔、童尿各浸三日，一日一换；取出，洗捣晒焙，以黑脂麻同炒香，共为末，酒煮面糊丸梧子大。每空心白汤下五十丸。李仲南《永类方》八制苍术丸：疏风顺气养肾，治腰脚湿气痹痛。苍术一斤（洗刮净），分作四分，用酒、醋、米泔、盐水各浸三日，晒干。又分作四分，用川椒红、茴香、补骨脂、黑牵牛各一两，同炒香，拣去不用，只取术研末，醋糊丸梧子大。每服五十丸，空心盐酒送下。五十岁后，加沉香末一两。  

苍术散：治风湿，常服壮筋骨，明目。苍术一斤，粟米泔浸过，竹刀刮去皮。半斤以无灰酒浸，半斤以童子小便浸，春五、夏三、秋七、冬十日，取出。净地上掘一坑，炭火 赤，去炭，将浸药酒，小便倾入坑内，却放术在中，以瓦器盖定，泥封一宿，取出为末。每服一钱，空心温酒或盐汤下。万表《积善堂方》：六制苍术散：治下元虚损，偏坠茎痛。茅山苍术（净刮）六斤，分作六分：一斤，仓米泔浸二日，炒；一斤，酒浸二日，炒；一斤，青盐半斤炒黄，去盐；一斤，小茴香四两炒黄，去茴；一斤，大茴香四两炒黄，去茴；一斤，用桑椹子汁浸二日，炒。取术为末。每服三钱，空心温酒下。  

固真丹：《瑞竹堂方》固真丹：燥湿养脾，助胃固真。茅山苍术（刮净）一斤，分作四分一两炒。并拣术研末，酒煮面，糊丸梧子大。每空心米饮下五十丸。《乾坤生意》平补固真丹：治元脏久虚，遗精白浊，妇人赤白带下崩漏。金州苍术（刮净）一斤，分作四分：一分，川椒一两炒；一分，破故纸一两炒；一分，茴香、食盐各一两炒；一分，川楝肉一两炒。取净术为末，入白茯苓末二两，酒洗当归末二两，酒煮，面糊丸梧子大。每空心盐酒下五十丸。  

固元丹：治元脏久虚，遗精白浊五淋，及小肠膀胱疝气，妇人赤白带下，血崩便血等疾，以小便频数为效。好苍术（刮净）一斤，分作四分：一分，小茴香、食盐各一两，同炒；一分，川椒、补骨脂各一两，同炒；一分，川乌头、川楝子肉各一两，同炒；一分，用醇醋、老酒各半斤，同煮干焙，连同炒药通为末，用酒煮糊丸梧子大。每服五十丸，男以温酒，女以醋汤，空心下。此高司法方也。（王 《百一选方》）少阳丹：苍术（米泔浸半日，刮皮，晒干为末）一斤，地骨皮（温水洗净，去心晒研）一斤，熟桑椹二十斤（入瓷盆揉烂，绢袋压汁）。和末如糊，倾入盘内，日晒夜露，采日精月华，待干，研末，炼蜜和丸赤小豆大。每服二十丸，无灰酒下，日三服。一年辫发返黑，三年面如童子。（刘松石《保寿堂方》）交感丹：补虚损，固精气，乌髭发。此铁瓮城申先生方也，久服令人有子。茅山苍术（刮净）一斤（分作四分，用酒、醋、米泔、盐汤各浸七日，晒研），川椒红、小茴香各四两（炒研交加丸：升水降火，除百病。苍术（刮净）一斤（分作四分：一分，米泔浸炒；一分，盐水浸炒；一分，川椒炒；一分，破故纸炒），黄柏皮（刮净）一斤（分作四分：一分，酒炒；一分，童尿浸炒；一分，小茴香炒；一分，生用）。拣去各药，只取术、柏为末，炼蜜丸梧子大。每服六十丸，空心盐汤下。（邓才笔峰《杂兴方》）坎离丸：滋阴降火，开胃进食，强筋骨，去湿热。白苍术（刮净）一斤（分作四分：一分，川椒一两炒；一分，破故纸一两炒；一分，五味子一两炒；一分，川芎 一两炒，只取术研末），川柏皮四斤（分作四分：一斤，酥炙；一斤，人乳汁炙；一斤，童尿炙；一斤，米泔炙，各十二次，研末）。和匀，炼蜜丸梧子大。每服三十丸，早用酒，午用茶，晚用白汤下。（《积善堂方》）不老丹：补脾益肾，服之，七十亦无白发。茅山苍术（刮净，米泔浸软，切片）四斤（一斤，酒浸焙；一斤，醋浸焙；一斤，盐四两炒；一斤，椒四两炒），赤、白何首乌各二斤（泔浸，竹刀刮切，以黑豆、红枣各五升，同蒸至豆烂，曝干），地骨皮（去骨）一斤。各取净末，以桑椹汁和成剂，铺盆内，汁高三指，日晒夜露，取日月精华，待干，以石臼捣末，炼蜜和丸梧子大。每空心酒服一百丸。此皇甫敬之方也。（王海藏《医垒元戎》）灵芝丸：治脾肾气虚，添补精髓，通利耳目。苍术一斤。米泔水浸，春、夏五日，秋、冬七日，逐日换水，竹刀刮皮切晒，石臼为末，枣肉蒸，和丸梧子大。每服三、五十丸，枣汤空心服。（《奇效良方》）补脾滋肾、生精强骨，真仙方也。苍术（去皮）五斤（为末，米泔水漂，澄取底用），脂麻二升半（去壳研烂，绢袋滤去渣）。澄浆拌术，曝干。每服三钱，米汤或酒空心调服。（《孙氏面黄食少：男妇面无血色，食少嗜卧。苍术一斤，熟地黄半斤，干姜（炮）冬一两（春、秋小儿癖疾：苍术四两，为末。羊肝一具，竹刀批开，撒术末，线缚，入砂锅煮熟，捣作丸服。（《生生编》）好食生米：男子、妇人因食生熟物留滞肠胃，遂至生虫，久则好食生米，否则终日不乐，至憔悴萎黄，不思饮食，以害其生。用苍术米泔水浸一夜，锉焙为末，蒸饼丸梧子大。每服五十丸，食前米饮下，日三服。益昌伶人刘清啸，一娼名曰花翠，年逾笄病此。惠民局监赵尹，以此治之，两旬而愈。盖生米留滞，肠胃受湿，则谷不磨而成此疾，苍术能去湿暖胃消谷也。（杨氏《家藏经验方》）腹中虚冷，不能饮食，食辄不消，羸弱生病。术二斤，曲一斤。  

炒为末，蜜丸梧子大。每服三十丸，米汤下，日三服。大冷，加干姜三两；腹痛，加当归三两；羸弱，加甘草二两。（《肘后方》）脾湿水泻注下，困弱无力，水谷不化，腹痛甚者。苍术二两，白芍药一两，黄芩半两，淡桂二钱。每服一两，水一盏半，煎一盏，温服。脉弦头微痛，去芍药，加防风二两。（《保命集》）暑月暴泻：壮脾温胃，及疗饮食所伤。曲术丸：用神曲（炒）、苍术（米泔浸一夜，焙）等分为末，糊丸梧子大。每服三、五十丸，米饮下。  

（《和剂局方》）飧泻久痢：椒术丸：用苍术二两，川椒一两。为末，醋糊丸梧子大。每服二十丸，食前温水下。恶痢久者，加桂。（《保命集》）脾湿下血：苍术二两，地榆一两。分作二服，水二盏，煎一盏，食前温服。久痢虚滑，以此下桃花丸。（《保命集》）。  

肠风下血：苍术不拘多少，以皂角 浓汁浸一宿，煮干，焙研为末，面糊丸如梧子大。  

每服五十丸，空心米饮下，日三服。（《妇人良方》）湿气身痛：苍术泔浸切，水煎，取浓汁熬膏，白汤点服。（《简便方》）补虚明目、健骨和血。苍术（泔浸）四两，熟地黄（焙）二两。为末，酒糊丸梧子大。每温酒下三、五十丸，日三服。（《普济方》）青盲雀目：《圣惠方》：用苍术四两，泔浸一夜，切焙研末。每服三钱，猪肝三两，劈开掺药在内，扎定，入粟米一合，水一碗，砂锅煮熟，熏眼，临卧食肝饮汁，不拘大人、小儿皆治。又方：不计时月久近。用苍术二两，泔浸，焙捣为末。每服一钱，以好羊子肝一斤，竹刀切破，掺药在内，麻扎，以粟米泔煮熟，待冷食之，以愈为度。  

眼目昏涩：苍术半斤（泔浸七日，去皮切焙），木贼各二两。为末。每服一钱，茶、酒任下。（《圣惠方》）婴儿目涩不开，或出血。苍术二钱，入猪胆中扎煮。将药气熏眼后，更嚼取汁与服。妙。（《幼幼新书》）风牙肿痛：苍术盐水浸过，烧存性，研末揩牙。去风热。（《普济方》）脐虫怪病：腹中如铁石，脐中水出，旋变作虫行，绕身匝痒难忍，拨扫不尽。用苍术浓煎汤浴之。仍以苍术末  

苗  

【`主治`】作饮甚香，去水（弘景）。亦止自汗。  

***狗脊***  

（《本经》中品  

【`释名`】强膂（《别录》）、扶筋（《别录》）、百枝（《本经》）、狗青（《吴普》）。  

恭曰：此药苗似贯众，根长多歧，状如狗之脊骨，而肉作青绿色，故以名之。  

时珍曰：强膂、扶筋，以功名也。《别录》又名扶盖，乃扶筋之误。《本经》狗脊一名百枝，《别录》萆 一名赤节，而《吴普本草》谓百枝为萆 ，赤节为狗脊，皆似误也。  

【`集解`】《别录》曰：狗脊，生常山川谷。二月、八月采根，曝干。普曰：狗脊如萆 ，茎节如竹有刺，叶圆赤，根黄白，亦如竹根，毛有刺。《岐伯经》云：茎无节，叶端圆青赤，皮白有赤脉。弘景曰：今山野处处有之，与菝 相似而小异。其茎叶小肥，其节疏，其茎大直，上有刺，叶圆有赤脉，根凸凹 KT 如羊角强细者是。颂曰：今太行山、淄、温、眉州亦有之。苗尖细碎青色，高一尺以来，无花。其茎叶似贯众而细。其根黑色，长三、四寸，多歧，似狗之脊骨，大有两指许。其肉青绿色。春秋采根，曝干。今方亦有用金毛者。陶氏所说乃有刺萆 ，非狗脊也，今江左俗犹用之。 曰：凡使狗脊，勿用透山藤根，形状一般，只是入顶苦，不可饵也。  

时珍曰：狗脊有二种：一种根黑色，如狗脊骨，一种有金黄毛，如狗形，皆可入药。其茎细而叶、花两两对生，正似大叶蕨，比贯众叶有齿，面背皆光。其根大如拇指，有硬黑须簇之。吴普、陶弘景所说根苗，皆是菝 ；苏恭、苏颂所说，即真狗脊也。按张揖《广雅》云：菝 ，狗脊也。张华《博物志》云：菝 ，与萆 相乱，一名狗脊。观此则昔人以菝为狗脊，相承之误久矣。然菝 、萆 、狗脊三者，形状虽殊，而功用亦不甚相远。  

根  

【`修治`】 曰：凡修事，火燎去须，细锉了，酒浸一夜，蒸之，从巳至申，取出晒干用。  

时珍曰：今人惟锉炒，去毛须用。  

【`气味`】苦，平，无毒。《别录》曰：甘，微温。普曰：神农：苦；桐君、黄帝、岐伯、雷公、扁鹊：甘，无毒；李当之：小温。权曰：苦、辛、微热。之才曰：萆 为之使，恶败酱、莎草。  

【`主治`】腰背强，关机缓急，周痹寒湿膝痛，颇利老人（《本经》）。疗失溺不节，男子脚弱腰痛，风邪淋露，少气目暗，坚脊利俯仰，女子伤中关节重（《别录》）。男子女人毒风软脚，肾气虚弱，续筋骨，补益男子（甄权）。强肝肾，健骨，治风虚（时珍）。  

【`附方`】新四。  

男子诸风：四宝丹：用金毛狗脊（盐泥固济， 红去毛）、苏木、萆 、川乌头（生用）等分。为末，米醋和丸梧子大。每服二十丸，温酒、盐汤下。（《普济方》）室女白带，冲任虚寒。鹿茸丸：用金毛狗脊（燎去毛）、白蔹各一两，鹿茸（酒蒸，焙）二两。为末，用艾煎醋汁打糯米糊丸梧子大。每服五十丸，空心温酒下。（《济生方》）固精强骨：金毛狗脊、远志肉、白茯神、当归身等分。为末，炼蜜丸梧子大。每酒服五十丸。（《集简方》）病后足肿，但节食以养胃气。外用狗脊，煎汤渍洗。（吴绶《蕴要》）  

***贯众***  

（《本经》下品  

【`释名`】贯节（《本经》）、贯渠（《本经》）、百头（《本经》、又名虎卷、扁苻）、草鸱头（《别录》）、黑狗脊（《纲目》）、凤尾草（《图经》）。  

时珍曰：此草叶茎如凤尾，其根一本而众枝贯之，故草名凤尾，根名贯众、贯节、贯渠。渠者，魁也。《吴普本草》作贯中，俗名贯仲、管仲者，皆谬称也。《尔雅》云：泺（音灼），贯众，即此也。《别录》一名伯萍，一名药藻，皆字讹也。金星草一名凤尾草，与此同名，宜互考之。  

弘景曰：近道皆有之。叶如大蕨。其根形色毛芒，全似老鸱头，故呼为草鸱头。  

【`集解`】《别录》曰：贯众生玄山山谷及冤句少室山。二月、八月采根，阴干。  

普曰：叶青黄色，两两相对，茎有黑毛，丛生，冬夏不死。四月花白，七月实黑，聚相连卷旁生。三月、八月采根，五月采叶。  

保升曰：苗似狗脊，状如雉尾，根直多枝，皮黑肉赤，曲者名草鸱头，所在山谷阴处则有之。  

颂曰：今陕西、河东州郡及荆、襄间多有之，而少有花者。春生苗，赤。叶大如蕨。茎干三棱。叶绿色似鸡翎，又名凤尾草。其根紫黑色，形如犬爪，下有黑须毛，又似老鸱。郭璞注《尔雅》云：叶圆锐，茎毛黑，布地，冬不死，《广雅》谓之贯节是矣。  

时珍曰：多生山阴近水处。数根丛生，一根数茎，茎大如箸，其涎滑。其叶两两对生，如狗脊之叶而无锯齿，青黄色，面深背浅。其根曲而有尖嘴，黑须丛簇，亦似狗脊根而大，状如伏鸱。  

根  

【`气味`】苦，微寒，有毒。  

之才曰： 菌、赤小豆为之使，伏石钟乳。  

【`主治`】腹中邪热气，诸毒，杀三虫（《本经》）。去寸白，破症瘕，除头风，止金疮（《别录》）。为末，水服一钱，止鼻血有效（苏颂）。治下血崩中带下，产后血气胀痛，斑疹毒，漆毒，骨哽。解猪病（时珍）。  

【`发明`】时珍曰：贯众大治妇人血气，根汁能制三黄，化五金，伏钟乳，结砂制汞，且能解毒软坚。王海藏治夏月痘出不快，快斑散用之。云贯众有毒，而能解腹中邪热之毒。病因内感而发之于外者多效，非古法之分经也。又黄山谷《煮豆帖》，言荒年以黑豆一升 净，入贯众一斤，锉如骰子大，同以水煮，文火斟酌至豆熟，取出日干，覆令展尽余汁，簸去贯众。每日空心 豆五、七粒，能食百草木枝叶有味可饱。又王 《百一选方》，言滁州蒋教授，因食鲤鱼玉蝉羹，为肋肉所哽，凡药皆不效。或令以贯众浓煎汁一盏半，分三服，连进至夜，一咯而出。亦可为末，水服一钱。观此可知其软坚之功，不但治血、治疮而已也。  

【`附方`】新一十五。  

鼻衄不止：贯众根末，水服一钱。（《普济方》）诸般下血：肠风酒痢，血痔鼠痔下血。黑狗脊，黄者不用，须内肉赤色者，即本草贯众也。去皮毛，锉焙为末。每服二钱，空心米饮下。或醋糊丸梧子大，每米饮下三、四十丸。  

或烧存性，出火毒为末，入麝香少许，米饮服二钱。（《普济方》）女人血崩：贯众半两，煎酒服之，立止。（《集简方》）产后亡血：过多，心腹彻痛者。用贯众状如刺 者一个，全用不锉，只揉去毛及花萼，以赤白带下：年深，诸药不能疗者，用上方治之亦验，名独圣汤。方同上。年深咳嗽出脓血。贯众、苏方木等分，每服三钱，水一盏，生姜三片，煎服，日二服。久咳，渐成劳瘵。  

凤尾草为末，用鱼 蘸食之。（《圣惠方》）痘疮不快：快斑散：用贯众、赤芍药各一钱，升麻、甘草各五分。入淡竹叶三片，水一盏半，煎七分，温服。（王海藏方）头疮白秃：贯众、白芷为末，油调涂之。又方：贯众烧末，油调涂。（《圣惠方》）漆疮作痒：油调贯众末，涂之。（《千金方》）鸡鱼骨哽：贯众、缩砂、甘草等分。为粗末，绵包少许，含之咽汁，久则随痰自出。（《普济方》）解轻粉毒：齿缝出血，臭肿。贯众、黄连各半两。煎水，入冰片少许，时时漱之。（陆氏《积德堂方》）血痢不止：凤尾草根（即贯众）五钱，煎酒服。陈解元吉言所传。（《集简方》）便毒肿痛：贯众，酒服二钱，良。（《多能鄙事》）  

花  

【`主治`】恶疮，令人泄（《别录》）。  

***巴戟天***  

（《本经》上品  

【`释名`】不凋草（《日华》）、三蔓草。  

时珍曰：名义殊不可晓。  

【`集解`】《别录》曰：巴戟天生巴郡及下邳山谷。二月、八月采根，阴干。  

弘景曰：今亦用建平、宜都者，根状如牡丹而细，外赤内黑，用之打去心。  

恭曰：其苗俗名三蔓草。叶似茗，经冬不枯。根如连珠，宿根青色，嫩根白紫，用之亦同，以连珠多肉浓者为胜。  

大明曰：紫色如小念珠，有小孔子，坚硬难捣。  

宗 曰：巴戟天本有心，干缩时偶自落，或抽去，故中心或空，非自有小孔也。今人欲要中间紫色，则多伪以大豆汁沃之，不可不察。  

颂曰：今江淮、河东州郡亦有，但不及蜀川者佳。多生竹林内。内地生者，叶似麦门冬而浓大，至秋结实。今方家多以紫色为良。蜀人云：都无紫色者。采时或用黑豆同煮，欲其色紫，殊失气味，尤宜辨之。又有一种山 根，正似巴戟，但色白。土人采得，以醋水煮之，乃以杂巴戟，莫能辨也。但击破视之，中紫而鲜洁者，伪也；其中虽紫，又有微白，糁有粉色，而理小暗者，真也。真巴戟嫩时亦白，干时亦煮治使紫，力劣弱耳。  

根  

【`修治`】 曰：凡使须用枸杞子汤浸一宿，待稍软漉出，再酒浸一伏时，漉出，同菊花熬焦黄，去菊花，以布拭干用。  

时珍曰：今法：惟以酒浸一宿，锉焙入药。若急用，只以温水浸软去心也。  

【`气味`】辛、甘，微温，无毒。大明曰：苦。  

之才曰：覆盆子为之使，恶雷丸、丹参、朝生。  

【`主治`】大风邪气，阴痿不起，强筋骨，安五脏，补中增志益气（《本经》）。疗头面游风，小腹及阴中相引痛，补五劳，益精，利男子（《别录》）。治男子夜梦鬼交精泄，强阴下气，治风癞（甄权）。治一切风，疗水胀（《日华》）。治脚气，去风疾，补血海（时珍，出《仙经》）。  

【`发明`】好古曰：巴戟天，肾经血分药也。  

权曰：病患虚损，加而用之。  

宗 曰：有人嗜酒，日须五、七杯，后患脚气甚危。或教以巴戟半两（糯米同炒，米微转色，去米不用），大黄一两（锉，炒）。同为末，熟蜜丸。温水服五、七十丸。仍禁酒，遂愈。  

【`附录`】巴棘 《别录》曰：味苦，有毒。主恶疥疮出虫。生高地，叶白有刺，根连数  

***远志***  

（《本经》上品  

【`释名`】苗名小草（《本经》）、细草（《本经》）、棘菀（《本经》）、 绕（《本经》）。  

时珍曰：此草服之能益智强志，故有远志之称。《世说》载郝隆讥谢安云：处则为远志，出则为小草。《记事珠》谓之醒心杖。  

【`集解`】《别录》曰：远志，生太山及冤句川谷。四月采根、叶，阴干。  

弘景曰：冤句，属兖州济阴郡。今此药犹从彭城北兰陵来。用之去心取皮，一斤止得三两尔。亦入仙方用。小草，状似麻黄而青。  

志曰：茎叶似大青而小。比之麻黄，陶不识也。  

禹锡曰：按：《尔雅》云： 绕，棘菀。郭璞注云：今远志也。似麻黄，赤华，叶锐而黄。其上谓之小草。  

颂曰：今河、陕、洛西州郡亦有之。根形如蒿根，黄色。苗似麻黄而青，又如毕豆。叶亦有似大青而小者。三月开白花。根长及一尺。泗州出者，花红，根叶俱大于他处。商州出者，根乃黑色。俗传夷门出者最佳。四月采根，晒干。古方通用远志、小草。今医但用远志，稀用小草。  

时珍曰：远志有大叶、小叶二种，陶弘景所说者，小叶也；马志所说者，大叶也。大叶者，花红。  

根  

【`修治`】 曰：凡使，须去心，否则令人烦闷。仍用甘草汤浸一宿，曝干或焙干用。  

【`气味`】苦，温，无毒。之才曰：远志、小草，得茯苓、冬葵子、龙骨良。畏珍珠、藜芦、蜚蠊、齐蛤。弘景曰：药无齐蛤，恐是百合也。权曰：是蛴螬也。恭曰：《药录》下卷有齐蛤，陶说：非也。  

【`主治`】咳逆伤中，补不足，除邪气，利九窍，益智慧，耳目聪明，不忘，强志倍力。  

久服轻身不老（《本经》）。利丈夫，定心气，止惊悸，益精，去心下膈气，皮肤中热，面目黄（《别录》）。杀天雄、附子、乌头毒，煎汁饮之（之才）。治健忘，安魂魄，令人不迷，坚壮阳道（甄权）。长肌肉，助筋骨，妇人血噤失音，小儿客忤（《日华》）。肾积奔豚（好古）。  

治一切痈疽（时珍）。  

叶  

【`主治`】益精补阴气，止虚损梦泄（《别录》）。  

【`发明`】好古曰：远志，肾经气分药也。  

时珍曰：远志，入足少阴肾经，非心经药也。其功专于强志益精，治善忘。盖精与志，皆肾经之所藏也。肾经不足，则志气衰，不能上通于心，故迷惑善忘。《灵枢经》云：肾藏精，精合志。肾盛怒而不止则伤志，志伤则喜忘其前言，腰脊不可以俯仰屈伸，毛悴色夭。  

又云：人之善忘者，上气不足，下气有余，肠胃实而心肺虚，虚则营卫留于下，久之不以时上，故善忘也。陈言《三因方》远志酒，治痈疽，云有奇功，盖亦补肾之力尔。葛洪《抱  

【`附方`】旧三，新四。  

心孔昏塞：多忘善误。丁酉日密自至市买远志，着巾角中，还为末服之，勿令人知。（《肘后方》）胸痹心痛：逆气，膈中饮不下。小草丸：用小草、桂心、干姜、细辛、蜀椒（出汗）各三分，附子二分（炮）。六物下筛，蜜和丸梧子大。先食米汁下三丸，日三服，不知稍增，以知为度。忌猪肉、冷水、生葱、生菜。（《范汪东阳方》）喉痹作痛：远志肉为末，吹之。  

涎出为度。（《直指方》）脑风头痛：不可忍。远志末 鼻。（《宣明方》）吹乳肿痛：远志焙研，酒服二钱，以滓敷之。（《袖珍方》）一切痈疽：远志酒：治一切痈疽、发背、疖毒，恶候侵大。有死血，阴毒在中则不痛，敷之即痛。有忧怒等气积而怒攻则痛不可忍，敷之即不痛。或蕴热在内，热逼人手不可近，敷之即清凉。或气虚血冷，溃而不敛，敷之即敛。此本韩大夫宅用以救人方，极验。若七情内郁，不问虚实寒热，治之皆愈。用远志不以多少，米泔浸洗，捶去心，为末。每服三钱，温酒一盏调，澄少顷饮其清，以滓敷患处。（《三因方》）小便赤浊 远志（甘草水煮）半斤，茯神、益智仁各二两。为末，酒糊丸梧子大。每空心枣  

***百脉根***  

（《唐本》  

【`集解`】恭曰：出肃州、巴西。叶似苜蓿，花黄，根如远志。二月、三月采根，晒干。  

时珍曰：按：《唐书》作柏脉根，肃州岁贡之。《千金》、《外台》大方中亦时用之。今不复闻此，或者名称又不同也。  

根  

【`气味`】甘，苦，微寒，无毒。  

【`主治`】下气止渴去热，除虚劳，补不足。酒浸或水煮，丸散兼用。（《唐本》）  

***淫羊藿***  

（《本经》中品  

【`释名`】仙灵脾（《唐本》）、放杖草（《日华》）、弃杖草（《日华》）、千两金（《日华》）、干鸡筋（《日华》）、黄连祖（《日华》）、三枝九叶草（《图经》）、刚前（《本经》）。  

弘景曰：服之使人好为阴阳。西川北部有淫羊，一日百遍合，盖食此藿所致，故名淫羊时珍曰：豆叶曰藿，此叶似之，故亦名藿。仙灵脾、千两金、放杖、刚前，皆言其功力也。鸡筋、黄连祖，皆因其根形也。柳子浓文作仙灵毗，入脐曰毗，此物补下，于理尤通。  

【`集解`】《别录》曰：淫羊藿生上郡阳山山谷。  

恭曰：所在皆有。叶形似小豆而圆薄，茎细亦坚，俗名仙灵脾是也。  

颂曰：江东、陕西、泰山、汉中、湖湘间皆有之。茎如粟秆。叶青似杏，叶上有刺。根紫色有须。四月开白花，亦有紫花者，碎小，独头子。五月采叶，晒干。湖湘出者，叶如小豆，枝茎紧细，经冬不凋，根似黄连。关中呼为三枝九叶草，苗高一、二尺许，根叶俱堪用。《蜀本草》言生处不闻水声者，良。  

时珍曰：生大山中。一根数茎，茎粗如线，高一、二尺。一茎三桠，一桠三叶。叶长二、三寸，如杏叶及豆藿，面光背淡，甚薄而细齿，有微刺。  

根叶  

【`修治`】 曰：凡使时呼仙灵脾，以夹刀夹去叶四畔花枝，每一斤用羊脂四两拌炒，待脂尽为度。  

【`气味`】辛，寒，无毒。普曰：神农、雷公：辛；李当之：小寒。权曰：甘，平。可单用。保升曰：性温。  

时珍曰：甘、香、微辛，温。  

之才曰：薯蓣、紫芝为之使，得酒良。  

【`主治`】阴痿绝伤，茎中痛，利小便，益气力，强志（《本经》）。坚筋骨，消瘰 赤痈，下部有疮，洗出虫。丈夫久服，令人无子（《别录》。机曰：无子字误，当作有子。）丈夫绝阳无子，女人绝阴无子，老人昏耄，中年健忘，一切冷风劳气，筋骨挛急，四肢不仁，补腰膝，强心力（大明）。  

【`发明`】时珍曰：淫羊藿，味甘气香，性温不寒，能益精气，乃手足阳明、三焦、命门药也。真阳不足者，宜之。  

【`附方`】旧三，新五。  

仙灵脾酒：益丈夫兴阳，理腰膝冷。用淫羊藿一斤，酒一斗，浸三日，逐时饮之。（《食医心镜》）偏风不遂、皮肤不仁，宜服。仙灵脾酒：仙灵脾一斤，细锉，生绢袋盛，于不津器中，用无灰酒二斗浸之，重封，春、夏三日、秋、冬五日后，每日暖饮，常令醺然，不得大醉，酒尽再合，无不效验。合时，切忌鸡、犬、见。（《圣惠方》）三焦咳嗽，腹满不饮食，气不顺。仙灵脾、覆盆子、五味子（炒）各一两，为末，炼蜜丸梧子大。每姜茶下二十丸。  

（《圣济录》）目昏生翳：仙灵脾，生王瓜（即小栝蒌红色者）等分，为末。每服一钱，茶下，日二服。  

（《圣济总录》）病后青盲，日近者可治。仙灵脾一两，淡豆豉一百粒。水一碗半，煎一碗，顿服即瘳。（小儿雀目：仙灵脾根、晚蚕蛾各半两，炙甘草、射干各二钱半，为末。用羊子肝一枚，切痘疹入目：仙灵脾、威灵仙等分，为末。每服五分，米汤下。（《痘疹便览》）牙齿虚痛：仙  

***仙茅***  

（《开宝》  

【`释名`】独茅（《开宝》）、茅爪子（《开宝》）、婆罗门参。  

曰：其叶似茅，久服轻身，故名仙茅。梵音呼为阿输干陀。  

颂曰：其根独生。始因西域婆罗门僧献方于唐玄宗，故今江南呼为婆罗门参，言其功补如人参也。  

【`集解`】 曰：仙茅生西域。叶似茅。其根粗细有筋，或如笔管，有节纹理。其花黄色多涎。自武城来，蜀中诸州亦皆有之。  

颂曰：今大庾岭、蜀川、江湖、两浙诸州亦有之。叶青如茅而软，且略阔，面有纵纹。  

又似初生棕榈秧，高尺许。至冬尽枯，春初乃生。三月有花如栀子花，黄色，不结实。其根独茎而直，大如小指，下有短细肉根相附，外皮稍粗褐色，内肉黄白色。二月、八月采根，曝干用。衡山出者，花碧，五月结黑子。  

时珍曰：苏颂所说详尽得之。但四、五月中抽茎四、五寸，开小花深黄色六出。不似栀子，处处大山中有之。人惟取梅岭者用，而《会典》成都岁贡仙茅二十一斤。  

根  

【`修治`】 曰：采得，以清水洗，刮去皮，于槐砧上用铜刀切豆许大，以生稀布袋盛，于乌豆水中浸一宿，取出，用酒拌湿蒸之，从巳至亥，取出曝干。勿犯铁器及牛乳，斑人鬓须。大明曰：彭祖单服法：以竹刀刮切，糯米泔浸去赤汁出毒，后无妨损。  

【`气味`】辛，温，有毒。 曰：甘，微温，有小毒。又曰：辛，平，宣而复补，无大毒，有小热、小毒。  

【`主治`】心腹冷气不能食，腰脚风冷挛痹不能行，丈夫虚劳，老人失溺无子，益阳道。  

久服通神强记，助筋骨，益肌肤，长精神，明目（《开宝》）。治一切风气，补暖腰脚，清安五脏。久服轻身，益颜色。丈夫五劳七伤，明耳目，填骨髓（李 ）。开胃消食下气，益房  

【`发明`】颂曰：五代伪唐筠州刺史王颜着《续传信方》，因国书编录西域婆罗门僧服仙茅方，当时盛行。云五劳七伤，明目益筋力，宣而复补。云十斤乳石，不及一斤仙茅，表其功力也。本西域道人所传。开元元年婆罗门僧进此药，明皇服之有效，当时禁方不传。天宝之乱，方书流散，上都僧不空三藏始得此方，传与司徒李勉、尚书路嗣恭、给事齐杭、仆射张建封服之，皆得力。路公久服金石无效，得此药，其益百倍。齐给事守缙云日，少气力，风疹继作，服之遂愈。八、九月采得，竹刀刮去黑皮，切如豆粒，米泔浸两宿，阴干捣筛，熟蜜丸梧子大。每旦空心酒饮任便下二十丸。忌铁器，禁食牛乳及黑牛肉，大减药力。机曰：五台山有仙茅，患大风者，服之多瘥。  

时珍曰：按：《许真君书》云：仙茅久服长生。其味甘能养肉，辛能养肺，苦能养气，咸能养骨，滑能养肤，酸能养筋，宜和苦酒服之，必效也。又范成《大虞衡志》云：广西英州多仙茅，其羊食之，举体悉化为筋，不复有血肉，食之补人，名乳羊。沈括《笔谈》云：夏文庄公禀赋异于人，但睡则身冷如逝者，既觉须令人温之，良久乃能动。常服仙茅、钟乳、硫黄，莫知纪极。观此则仙茅盖亦性热，补三焦命门之药也。惟阳弱精寒，禀赋素怯者宜之。若体壮相火炽盛者服之，反能动火。按：张杲《医说》云：一人中仙茅毒，舌胀退场门，渐大与肩齐。因以小刀 之，随破随合， 至百数，始有血一点出，曰可救矣。煮大黄、朴硝与服，以药掺之，应时消缩。此皆火盛性淫之人过服之害也。弘治间东海张弼梅岭仙茅诗，“有使君昨日才持去，今日人来乞墓铭”之句。皆不知服食之理，惟借药纵恣以速其生者，于仙茅何尤  

【`附方`】新二。  

仙茅丸：壮筋骨，益精神，明目，黑髭须。仙茅二斤（糯米泔浸五日，去赤水，夏月浸三车前子十二两，白茯苓（去皮）、茴香（炒）、柏子仁（去壳）各八两，生地黄（焙）、熟地黄（焙）各四两。为末，酒煮糊丸如梧子大。每服五十丸，食前温酒下，日二服。（《圣济总录》）定喘下气，补心肾。神秘散：用白仙茅半两（米泔浸三宿，晒炒），团参二钱半，阿胶一两半（炒），鸡 一两（烧）。为末。每服二钱，糯米饮空心下，日二服。（《三因方》）  

***玄参***  

（《本经》中品  

【`释名`】黑参（《纲目》）、玄台（《吴普》）、重台（《本经》）、鹿肠（《吴普》）、正马（《别录》）、逐马（《药性》）、馥草（《开宝》）、野脂麻（《纲目》）、鬼藏（《吴普》）。时珍曰：玄，黑色也。《别录》一名端，一名咸，多未详。  

弘景曰：其茎微似人参，故得参名。志曰：合香家用之，故俗呼馥草。  

【`集解`】《别录》曰：玄参，生河间川谷及冤句，三月、四月采根，曝干。  

普曰：生冤句山阳。三月生苗。其叶有毛，四四相值，似芍药。黑茎，茎方，高四、五尺。叶亦生枝间。四月实黑。  

弘景曰：今出近道，处处有之。茎似人参而长大。根甚黑，亦微香，道家时用，亦以合香。  

恭曰：玄参根苗并臭，茎亦不似人参，未见合香。  

志曰：其茎方大，高四、五尺，紫赤色而有细毛。叶如掌大而尖长。根生青白，干即紫黑，新者润腻。陶云茎似人参，苏言根苗并臭，似未深识。  

颂曰：二月生苗。叶似脂麻对生，又如槐柳而尖长有锯齿。细茎青紫色。七月开花青碧色。八月结子黑色。又有白花者，茎方大，紫赤色而有细毛；有节若竹者，高五、六尺，其根一根五、七枚。三月、八月采，曝干。或云蒸过曝干。  

时珍曰：今用玄参，正如苏颂所说。其根有腥气，故苏恭以为臭也。宿根多地蚕食之，故其中空。花有紫、白二种。  

根  

【`修治`】 曰：凡采得后，须用蒲草重重相隔，入甑蒸两伏时，晒干用。勿犯铜器，饵之噎人喉，丧人目。  

【`气味`】苦，微寒，无毒。《别录》曰：咸。普曰：神农、桐君、黄帝、雷公：苦，无毒；岐伯：寒。  

元素曰：足少阴肾经君药也，治本经须用。  

之才曰：恶黄 、干姜、大枣、山茱萸，反藜芦。  

【`主治`】腹中寒热积聚，女子产乳余疾，补肾气，令人目明（《本经》）。主暴中风伤寒，身热支满，狂邪忽忽不知人，温疟洒洒，血瘕，下寒血，除胸中气，下水止烦渴，散颈下核，痈肿，心腹痛，坚症，定五脏。久服补虚明目，强阴益精（《别录》）。热风头痛，伤寒劳复，治暴结热，散瘤 瘰 （甄权）。治游风，补劳损，心惊烦躁，骨蒸传尸邪气，止健  

【`发明`】元素曰：玄参乃枢机之剂，管领诸气上下，清肃而不浊，风药中多用之。故《活人书》治伤寒阳毒，汗下后毒不散，及心下懊 ，烦不得眠，心神颠倒欲绝者，俱用玄参。  

以此论之，治胸中氤氲之气，无根之火，当以玄参为圣剂也。时珍曰：肾水受伤，真阴失守，孤阳无根，发为火病。法宜壮水以制火，故玄参与地黄同功。其消瘰 亦是散火，刘守真言：结核是火病。  

【`附方`】旧二，新七。  

诸毒鼠 ：玄参渍酒，日日饮之。（《开宝本草》）年久瘰 ：生玄参，捣敷上，日二易之。（《广利方》）赤脉贯瞳：玄参为末，以米泔煮猪肝，日日蘸食之。（《济急仙方》）发斑咽痛：玄参升麻汤：用玄参、升麻、甘草各半两。水三盏，煎一盏半，温服。（《南阳活人书》）急喉痹风：不拘大人小儿。玄参、鼠粘子（半生半炒）各一两，为末。新水服一盏，立瘥。（《圣惠方》）鼻中生疮：玄参末涂之，或以水浸软，塞之。（《卫生易简方》）三焦积热：玄参、黄连、大黄各一两。为末，炼蜜丸梧子大。每服三、四十丸，白汤下。  

小儿，丸粟米大。（丹溪方）小肠疝气：黑参 咀，炒，为丸。每服一钱半，空心酒服，出汗即效。（孙天仁《集效方》）  

烧香治痨  

《经验方》：用玄参一斤，甘松六两。为末，炼蜜一斤和匀，入瓶中封闭，地中埋 十日取出。更用炭末六两，炼蜜六两，同和入瓶，更 五日取出。烧之，常令闻香，疾自愈。  

颂曰：初入瓶中封固，煮一伏时，破瓶取捣入蜜，别以瓶盛，埋地中 过用。亦可熏衣。  

***地榆***  

（《本经》中品  

【`校正`】并入《别录》有名未用酸赭。  

【`释名`】玉豉、酸赭。  

弘景曰：其叶似榆而长，初生布地，故名。其花子紫黑色如豉，故又名玉豉。时珍曰：按：外丹方言：地榆一名酸赭，其味酸、其色赭故也。今蕲州俚人呼地榆为酸赭，又讹赭为枣，则地榆、酸赭为一物甚明，其主治之功亦同，因并《别录》有名未用酸赭为一云。  

【`集解`】《别录》曰：地榆，生桐柏及冤句山谷。二月、八月采根曝干。又曰：酸赭生昌阳山。采无时。颂曰：今处处平原川泽皆有之。宿根三月内生苗，初生布地，独茎直上，高三、四尺，对分出叶。叶似榆叶而稍狭，细长作锯齿状，青色。七月开花如椹子，紫黑色。  

根山人乏茗时，采作饮亦好，又可炸茹。  

根  

【`气味`】苦，微寒，无毒。《别录》曰：甘、酸。权曰：苦，平。元素曰：气微寒，味微苦，气味俱薄，其体沉而降，阴中阳也，专主下焦血。杲曰：味苦、酸，性微寒，沉也，阴也。之才曰：得发良，恶麦门冬，伏丹砂、雄黄、硫黄。  

【`主治`】妇人乳产， 痛七伤，带下五漏，止痛止汗，除恶肉，疗金疮（《本经》）。止脓血，诸 恶疮热疮，补绝伤，产后内塞，可作金疮膏，消酒，除渴，明目（《别录》）。止冷热痢疳痢，极效（《开宝》）。止吐血鼻衄肠风，月经不止，血崩，产前后诸血疾，并水泻（大明）。治胆气不足（李杲）。汁酿酒治风痹，补脑。捣汁涂虎犬蛇虫伤（时珍）。酸赭：味酸。主内漏，止血不足（《别录》）。  

【`发明`】颂曰：古者断下多用之。炳曰：同樗皮治赤白痢。  

宗 曰：其性沉寒，入下焦。若热血痢则可用。若虚寒人及水泻白痢，即未可轻使。  

时珍曰：地榆除下焦热，治大小便血证。止血取上截切片炒用。其梢则能行血，不可不知。杨士瀛云：诸疮，痛者，加地榆；痒者，加黄芩。  

【`附方`】旧八，新七。  

男女吐血：地榆三两。米醋一升，煮十余沸，去滓，食前稍热服一合。（《圣惠方》）妇人漏下，赤白不止，令人黄瘦。方同上。  

血痢不止：地榆晒研。每服二钱，掺在羊血上，炙熟食之，以捻头煎汤送下。一方：以地榆煮汁作饮，每服三合。（《圣济》）赤白下痢，骨立者。地榆一斤。水三升，煮一升半，去滓，再煎如稠饧，绞滤，空腹服三合，日再服。（崔元亮《海上方》）久病肠风：痛痒不止。  

地榆五钱，苍术一两。水二钟，煎一钟，空心服，日一服。（《活法机要》）下血不止二十年者。取地榆、鼠尾草各二两。水二升，煮一升，顿服。若不断，以水渍屋尘饮一小杯投之。  

（《肘后方》）结阴下血：腹痛不已。地榆四两，炙甘草三两。每服五钱，水三盏，入缩砂仁七枚，煎一盏半，分二服。（《宣明方》）小儿疳痢：地榆煮汁，熬如饴糖，与服便已。（《肘后方》）毒蛇螫人：新地榆根捣汁饮，兼以渍疮。（《肘后方》）虎犬咬伤：地榆煮汁饮，并为末敷之。亦可为末，白汤服，日三。忌酒。（《梅师方》）代指肿痛：地榆煮汁渍之，半日愈。（《千金翼》）小儿湿疮：地榆煮浓汁，日洗二次。（《千金方》）小儿面疮， 赤肿痛。地榆八两。水一斗，煎五升，温洗之。（《卫生总微方》）煮白石法：七月七日取地榆根，不拘多少阴干，百日烧为灰。复取生者，与灰合捣万下。灰三分，生末一分，合之。若石二、三斗，以水浸过三寸，以药入水搅之，煮至石烂可食乃已。（ 仙《神隐书》）  

叶  

【`主治`】作饮代茶，甚解热（苏恭）。  

***丹参***  

（《本经》上品  

【`释名`】赤参（《别录》）、山参（《日华》）、 蝉草（《本经》）、木羊乳（《吴普》）、逐马（弘景）、奔马草。  

时珍曰：五参五色配五脏。故人参入脾，曰黄参；沙参入肺，曰白参；玄参入肾，曰黑参；牡蒙入肝，曰紫参；丹参入心，曰赤参。其苦参，则右肾命门之药也。古人舍紫参而称苦参，未达此义尔。炳曰：丹参治风软脚，可逐奔马，故名奔马草。曾用，实有效。  

【`集解`】《别录》曰：丹参，生桐柏山川谷及太山。五月采根，曝干。  

弘景曰：此桐柏山在义阳，是淮水发源之山，非江东临海之桐柏也。今近道处处有之。  

茎方有毛，紫花，时人呼为逐马。  

普曰：茎叶小房如荏有毛，根赤色，四月开紫花。二月、五月采根，阴干。  

颂曰：今陕西、河东州郡及随州皆有之。二月生苗，高一尺许。茎方有棱，青色。叶相对，如薄荷而有毛。三月至九月开花成穗，红紫色，似苏花。根赤色，大者如指，长尺余，一苗数根。  

恭曰：冬采者，良；夏采者，虚恶。时珍曰：处处山中有之。一枝五叶，叶如野苏而尖，青  

根  

【`气味`】苦，微寒，无毒。  

普曰：神农、桐君、黄帝、雷公：苦，无毒；岐伯：咸。李当之：大寒。  

弘景曰：久服多眼赤，故应性热，今云：微寒，恐谬也。  

权曰：平。  

之才曰：畏咸水，反藜芦。  

【`主治`】心腹邪气，肠鸣幽幽如走水，寒热积聚，破症除瘕，止烦满，益气（《本经》）。养血，去心腹痼疾结气，腰脊强脚痹，除风邪留热。久服利人（《别录》）。渍酒饮，疗风痹足软（弘景）。主中恶及百邪鬼魅，腹痛气作，声音鸣吼，能定精（甄权）。养神定志，通利落死胎，止血崩带下，调妇人经脉不匀，血邪心烦，恶疮疥癣，瘿赘肿毒丹毒，排脓止痛，生肌长肉。（大明）活血，通心包络，治疝痛（时珍）。  

【`发明`】时珍曰：丹参色赤味苦，气平而降，阴中之阳也。入手少阴、厥阴之经，心与包络血分药也。按：《妇人明理论》云：四物汤治妇人病，不问产前、产后，经水多少，皆可通用。唯一味丹参散，主治与之相同。盖丹参能破宿血，补新血，安生胎，落死胎，止崩中带下，调经脉，其功大类当归、地黄、芎 、芍药故也。  

【`附方`】旧三，新四。  

丹参散：治妇人经脉不调，或前或后，或多或少，产前胎不安，产后恶血不下，兼治冷热落胎下血：丹参十二两，酒五升，煮取三升，温服一升，一日三服。亦可水煮。（《千金方》）寒疝腹痛：小腹阴中相引痛，白汗出，欲死。以丹参一两为末。每服二钱，热酒调下。（《圣惠方》）小儿身热，汗出拘急，因中风起。丹参半两，鼠屎（炒）三十枚。为末。  

每服惊痫发热：丹参摩膏：用丹参、雷丸各半两，猪膏二两。同煎七上七下，滤去滓盛之。  

每妇人乳痈：丹参、白芷、芍药各二两。 咀，以醋腌一夜，猪脂半斤，微火煎成膏，去滓敷之。（孟诜《必效方》）热油火灼，除痛生肌。丹参八两锉，以水微调，取羊脂二斤，煎三上三下，以涂疮上。（《肘后方》）  

***紫参***  

（《本经》中品  

【`释名`】牡蒙（《本经》）、童肠（《别录》）、马行（《别录》）、众戎（《别录》）、五鸟花（《纲目》）。  

时珍曰：紫参、王孙，并有牡蒙之名。古方所用牡蒙，多是紫参也。按：《钱起诗集》云：紫参，幽芳也。五葩连萼，状如飞禽羽举。故俗名五鸟花。  

【`集解`】《别录》曰：紫参，生河西及冤句山谷。三月采根，火炙使紫色。  

普曰：紫参一名牡蒙，生河西或商山。圆聚生根，黄赤有纹，皮黑中紫，五月花紫赤，实黑大如豆。  

弘景曰：今方家皆呼为牡蒙，用之亦少。  

恭曰：紫参叶似羊蹄，紫花青穗。其根皮紫黑，肉红白，肉浅皮深。所在有之。长安见用者，出蒲州。牡蒙乃王孙也，叶似及己而大，根长尺余，皮肉亦紫色，根苗不相似。  

颂曰：今河中、晋、解、齐及淮、蜀州郡皆有之。苗长一、二尺，茎青而细。其叶青似槐叶，亦有似羊蹄者。五月开花白色，似葱花，亦有红紫而似水荭者。根淡紫，根皮紫黑色，如地黄状，肉红白色，肉浅而皮深。三月采根，火炙紫色。又云：六月采，晒干用。  

时珍曰：紫参根干紫黑色，肉带红白，状如小紫草。《范子计然》云：紫参出三辅，有三色，以青赤色为善。  

根  

【`气味`】苦，辛，寒，无毒。《别录》曰：微寒。普曰：牡蒙：神农、黄帝：苦。李当之：小寒。之才曰：畏辛夷。  

【`主治`】心腹积聚，寒热邪气，通九窍，利大小便（《本经》）。疗肠胃大热，唾血衄血，肠中聚血，痈肿诸疮，止渴益精（《别录》）。治心腹坚胀，散瘀血，治妇人血闭不通（甄权）。主狂疟瘟疟，鼽血汗出（好古）。治血痢（好古）。牡蒙：治金疮，破血，生肌肉，止痛，赤白痢，补虚益气，除脚肿，发阴疡（苏恭）。  

【`发明`】时珍曰：紫参色紫黑，气味俱浓，阴也，沉也。入足厥阴之经，肝脏血分药也。故治诸血病，及寒热疟痢、痈肿积块之属厥阴者。古方治妇人肠覃病乌啄丸，所用牡蒙，即此物也。唐苏恭注王孙，引陈延之《短剧方》牡蒙所主之证，正是紫参；若王孙则止治风湿痹证，不治血病。故今移附于此。  

【`附方`】旧一，新三。  

紫参汤：治痢下。紫参半斤。水五升，煎二升，入甘草二两，煎取半升，分三服。（张仲景《金匮玉函》）吐血不止：紫参、人参、阿胶（炒）等分。为末。乌梅汤服一钱。一方去人参，加甘草，以面上酒刺：五参丸：用紫参、丹参、人参、苦参、沙参各一两。为末，胡桃仁杵和丸，梧  

***王孙***  

（《本经》中品  

【`校正`】并入《拾遗》旱藕。  

【`释名`】牡蒙（弘景）、黄孙（《别录》）、黄昏（《别录》）、旱藕。普曰：楚名王孙。齐名长孙，又名海孙。吴名白功章，又名蔓延。时珍曰：紫参一名牡蒙，木部合欢一名黄昏，皆与此名同物异。  

【`集解`】《别录》曰：王孙，生海西川谷，及汝南城郭垣下。普曰：蔓延赤文，茎叶相当。  

弘景曰：今方家皆呼为黄昏，云牡蒙，市人少识者。恭曰：按：陈延之《短剧方》，述本草牡蒙一名王孙。徐之才《药对》有牡蒙，无王孙。此则一物明矣。牡蒙叶似及己而大，根长尺余，皮肉皆紫色。藏器曰：旱藕生太行山中，状如藕。时珍曰：王孙叶生颠顶，似紫河车叶。按神农及《吴普本草》，紫参一名牡蒙。陶弘景亦曰，今方家呼紫参为牡蒙。其王孙并无牡蒙之名，而陶氏于王孙下乃云：又名牡蒙，且无形状。唐苏恭始以紫参、牡蒙为二物，谓紫参叶似羊蹄，王孙叶似及己。但古方所用牡蒙，皆为紫参；后人所用牡蒙，乃王孙非紫参也。不可不辨。唐玄宗时隐民姜抚上言：终南山有旱藕，饵之延年，状类葛粉。帝取作汤饼，赐大臣。右骁骑将军甘守诚曰：旱藕者，牡蒙也，方家久不用，抚易名以神之尔。  

据此牡蒙乃王孙也。盖紫参止治血证积聚疟痢；而王孙主五脏邪气痹痛，疗百病之文，自可推也。苏恭引《短剧方》牡蒙所主之证，乃紫参，非王孙，故今移附紫参之下。  

根  

【`气味`】苦，平，无毒。普曰：神农、雷公：苦，无毒；黄帝：甘。藏器曰：旱藕：甘，平，无毒。  

【`主治`】五脏邪气，寒湿痹，四肢疼酸，膝冷痛（《本经》）。疗百病，益气（《别录》）。旱藕：主长生不饥，黑毛发（藏器）。  

***紫草***  

（《本经》中品  

【`释名`】紫丹（《别录》）、紫 （音袄）、茈 （《广雅》，音紫戾）、藐（《尔雅》，音邈）、地血（《吴普》）、鸦衔草。  

时珍曰：此草花紫根紫，可以染紫，故名。《尔雅》作茈草。瑶、侗人呼为鸦衔草。  

【`集解`】《别录》曰：紫草，生砀山山谷及楚地。三月采根，阴干。  

弘景曰：今出襄阳，多从南阳新野来，彼人种之，即是今染紫者，方药都不复用。《博物志》云：平氏阳山，紫草特好。魏国者，染色殊黑。比年东山亦种之，色小浅于北者。  

恭曰：所在皆有，人家或种之。苗似兰香，茎赤节青。二月开花紫白色。结实白色，秋月熟。  

时珍曰：种紫草，三月逐垄下子，九月子熟时刈草，春社前后采根阴干，其根头有白毛如茸。未花时采，则根色鲜明；花过时采，则根色黯恶。采时，以石压扁，曝干；收时，忌人溺及驴马粪并烟气，皆令草黄色。  

根  

【`修治`】 曰：凡使，每一斤，用蜡三两溶水，拌蒸之，待水干，取去头并两畔髭，细锉用。  

【`气味`】苦，寒，无毒。权曰：甘，平。完素曰：苦，温。  

时珍曰：甘、咸，寒。入手、足厥阴经。  

【`主治`】心腹邪气，五疸，补中益气，利九窍，通水道（《本经》）。疗腹肿胀满痛。以合膏，疗小儿疮，及面 （《别录》）。治恶疮 癣（甄权）。治斑疹痘毒，活血凉血，利大肠（时珍）。  

【`发明`】颂曰：紫草古方稀用。今医家多用治伤寒时疾发疮疹不出者，以此作药，使其发出。《韦宙独行方》治豌豆疮，煮紫草汤饮，后人相承用之，其效尤速。时珍曰：紫草味甘咸而气寒，入心包络及肝经血分。其功长于凉血活血，利大小肠。故痘疹欲出未出，血热毒盛，大便闭涩者，宜用之。已出而紫黑便闭者，亦可用。若已出而红活，及白陷大便利者，切尤为有益。又曾世荣《活幼心书》云：紫草性寒，小儿脾气实者犹可用；脾气虚者反能作泻。古方惟用茸，取其初得阳气，以类触类，所以用发痘疮。今人不达此理，一概用之，非矣。  

【`附方`】旧三，新六。消解痘毒：紫草一钱，陈皮五分，葱白三寸。新汲水煎服。（《直指封勿泄气，待温时服半合，则疮虽出亦轻。大便利者，勿用。煎服亦可。（《经验后方》）痘毒黑疔：紫草三钱，雄黄一钱。为末，以胭脂汁调，银簪挑破，点之极妙。（《集简方》）痈疽便闭：紫草、栝蒌实等分，新水煎服。（《直指方》）小儿白秃：紫草煎汁涂之。（《圣惠方》）小便卒淋：紫草一两，为散，每食前用井华水服二钱。（《圣惠方》）产后淋沥：方同上。（《产宝》）恶虫咬人：紫草煎油涂之。（《圣惠方》）火黄身热、午后却凉，身有赤点，如生黑点者，不可治。宜烙手足心、背心、百会、下廉。  

内服紫草汤：紫草、吴蓝各一两，木香、黄连各半两。粗捣筛，每服五钱匕，水煎服。  

（《三十六黄方》）  

***白头翁***  

（《本经》下品  

【`释名`】野丈人（《本经》）、胡王使者（《本经）》）、奈何草（《别录》）。  

弘景曰：处处有之。近根处有白茸，状似白头老翁，故以为名。  

时珍曰：丈人、胡使、奈何，皆状老翁之意。  

【`集解`】《别录》曰：白头翁，生高山山谷及田野。四月采。  

恭曰：其叶似芍药而大，抽一茎。茎头一花，紫色，似木槿花。实大者如鸡子，白毛寸余，皆披下，似纛头，正似白头老翁，故名焉。陶言近根有白茸，似不识也。太常所贮蔓生者，乃是女葳。其白头翁根，似续断而扁。  

保升曰：所在有之。有细毛，不滑泽，花蕊黄。二月采花，四月采实，八月采根，皆晒干。  

颂曰：处处有之。正月生苗，作丛生，状似白薇而柔细稍长。叶生茎头，如杏叶，上有细白毛而不滑泽。近根有白茸。根紫色，深如蔓菁。其苗有风则静，无风而摇，与赤箭、独活同也。陶注未述茎叶，苏注言叶似芍药，实如鸡子，白毛寸余者，皆误矣。  

宗 曰：白头翁生河南洛阳界，其新安山野中屡尝见之，正如苏恭所说。至今本处山中人卖白头翁丸，言服之寿考，又失古人命名之义。陶氏所说，失于不审，宜其排叱也。  

机曰：寇宗 以苏恭为是，苏颂以陶说为是。大抵此物用根，命名取象，当准苏颂《图经》，而恭说恐别是一物也。  

根  

【`气味`】苦，温，无毒。《别录》曰：有毒。吴绶曰：苦、辛，寒。权曰：甘、苦，有小毒。豚实为之使。大明曰：得酒良。花、子、茎、叶同。  

【`主治`】温疟狂 ，寒热，症瘕积聚瘿气，逐血，止痛，疗金疮（《本经》）。鼻衄（《别录》）。止毒痢（弘景）。赤痢腹痛，齿痛，百骨节痛，项下瘤 。（甄权）。一切风气，暖腰膝，明目消赘（大明）。  

【`发明`】颂曰：俗医合补下药，甚验，亦冲人。  

杲曰：气浓味薄，可升可降，阴中阳也。张仲景治热痢下重，用白头翁汤主之。盖肾欲坚，急食苦以坚之。痢则下焦虚，故以纯苦之剂坚之。男子阴疝偏坠，小儿头秃膻腥，鼻衄无此不效，毒痢有此获功。  

吴绶曰：热毒下痢紫血鲜血者，宜之。  

【`附方`】旧二，新三。白头翁汤：治热痢下重。用白头翁二两，黄连、黄柏、秦皮各三两。水七升，煮二升，每服一升，不愈更服。妇人产后痢虚极者，加甘草、阿胶各二两。（仲景《金匮玉函方》）下痢咽痛：春夏病此，宜用白头翁、黄连各一两，木香二两。水五升，煎一升半，分三服。（《圣惠方》）阴 偏肿：白头翁根生者，不限多少，捣敷肿处。一宿当作疮，二十日愈。（《外台秘要》）外痔肿痛：白头翁草，一名野丈人，以根捣涂之，逐血止痛。（《卫生易简方》）小儿秃疮：白头翁根捣敷，一宿作疮，半月愈。（《肘后方》）  

花  

【`主治`】疟疾寒热，白秃头疮（时珍）。  

***白芨***  

（《本经》下品  

【`校正`】并入《别录》白给。  

【`释名`】连及草（《本经》）、甘根（《本经》）、白给。  

时珍曰：其根白色，连及而生，故曰白芨。其味苦，而曰甘根，反言也。《吴普》作白根，其根有白，亦通。《金光明经》谓之罔达罗喝悉多。又《别录》有名未用白给，即白芨也，性味功用皆同，系重出，今并为一。  

【`集解`】《别录》曰：白芨，生北山川谷及冤句及越山。又曰：白给生山谷，叶如藜芦，根白相连，九月采。普曰：茎叶如生姜、藜芦。十月花，直上，紫赤色。根白连。二月、八月、九月采。弘景曰：近道处处有之。叶似杜若，形根似菱米，节间有毛。方用亦稀，可以作糊。保升曰：今出申州。叶似初生棕苗叶及藜芦。三、四月抽出一苔，开紫花。七月实熟，黄黑色。冬凋。根似菱，有三角，白色，角头生芽。八月采根用。颂曰：今江淮、河、陕、汉、黔诸州皆有之，生石山上。春生苗，长一尺许。叶似棕榈，两指大，青色。夏开紫花。二月、七月采根。  

时珍曰：韩保升所说形状正是，但一科止抽一茎。开花长寸许，红紫色，中心如舌。其根如菱米，有脐，如凫茈之脐，又如扁扁螺旋纹。性难干。  

根  

【`气味`】苦，平，无毒。《别录》曰：辛，微寒。白给：辛，平，无毒。普曰：神农：苦；黄帝：辛；李当之：大寒；雷公：辛，无毒。大明曰：甘、辛。杲曰：苦、甘，微寒，性涩，阳中之阴也。  

之才曰  

【`主治`】痈肿恶疮败疽，伤阴死肌，胃中邪气，贼风鬼击，痱缓不收（《本经》）。除白癣疥虫（《别录》）。结热不消，阴下痿，面上 ，令人肌滑（甄权）。止惊邪血邪血痢，痫疾风痹，赤眼症结，温热疟疾，发背瘰 ，肠风痔 ，扑损，刀箭疮，汤火疮，生肌止痛（大明）。止肺血（李杲）。  

白给：主伏虫白癣肿痛（《别录》）。  

【`发明`】恭曰：山野人患手足皲拆者，嚼以涂之，有效。为其性粘也。  

颂曰：今医家治金疮不瘥及痈疽方，多用之。  

震亨曰：凡吐血不止，宜加白芨。  

时珍曰：白芨性涩而收，得秋金之令，故能入肺止血，生肌治疮也。按洪迈《夷坚志》云：台州狱吏悯一大囚。囚感之，因言：吾七次犯死罪，遭讯拷，肺皆损伤，至于呕血。  

人传一方：只用白芨为末，米饮日服，其效如神。后其囚凌迟，刽者剖其胸，见肺间窍穴数十处，皆白芨填补，色犹不变也。洪贯之闻其说，赴任洋州，一卒忽苦咯血，甚危，用此救之，一日即止也。《摘玄》云：试血法：吐在水碗内，浮者，肺血也；沉者，肝血也；半浮半沉者，心血也。各随所见，以羊肺、羊肝、羊心煮熟，蘸白芨末，日日服之。  

【`附方`】旧一，新八。鼻衄不止：津调白芨末，涂山根上，仍以水服一钱，立止。（《经验生编》）重舌鹅口：白芨末，乳汁调涂足心。（《圣惠方》）妇人阴脱：白芨、川乌头等分。为末，绢裹一钱，纳阴中，入三寸，腹内热即止，日用一次。（《广济方》）疔疮肿毒：白芨末半钱，以水澄之，去水，摊于浓纸上贴之。（《袖珍方》）打跌骨折：酒调白芨末二钱服，其功不减自然铜、古铢钱也。（《永类方》）刀斧伤损：白芨、石膏（ ）等分。为末。掺之，亦可收口。（《济急方》）手足皲裂：白芨末水调塞之。  

勿犯水。（《济急方》）汤火伤灼：白芨末，油调敷之。（《赵真人方》）  

***三七***  

（《纲目》  

【`释名`】山漆（《纲目》）、金不换。  

时珍曰：彼人言其叶左三右四，故名三七，盖恐不然。或云本名山漆，谓其能合金疮，如漆粘物也，此说近之。金不换，贵重之称也。  

【`集解`】时珍曰：生广西、南丹诸州番峒深山中，采根曝干，黄黑色。团结者，状略似白芨；长者，如老干地黄，有节。味微甘而苦，颇似人参之味。或云：试法，以末糁猪血中，血化为水者乃真。近传一种草，春生苗，夏高三、四尺。叶似菊艾而劲浓，有歧尖。茎有赤棱。夏秋开黄花，蕊如金丝，盘纽可爱，而气不香。花干则吐絮如苦 絮。根叶味甘。治金疮折伤出血，及上下血病，甚效。云是三七，而根大如牛蒡根，与南中来者不类，恐是刘寄奴之属，甚易繁衍。  

根  

【`气味`】甘、微苦，温，无毒。  

【`主治`】止血散血定痛，金刃箭伤、跌扑杖疮、血出不止者，嚼烂涂，或为末掺之，其血即止。亦主吐血衄血，下血血痢，崩中经水不止，产后恶血不下，血运血痛，赤目痈肿，虎咬蛇伤诸病（时珍）。  

【`发明`】时珍曰：此药近时始出，南人军中用为金疮要药，云有奇功。又云：凡杖扑伤损，瘀血淋漓者，随即嚼烂，罨之即止；青肿者，即消散。若受杖时，先服一、二钱，则血不冲心；杖后，尤宜服之。产后服，亦良。大抵此药气温、味甘微苦，乃阳明、厥阴血分之药，故能治一切血病，与骐 竭、紫矿相同。  

【`附方`】新八。  

吐血衄血：山漆一钱，自嚼，米汤送下。或以五分，加入八核汤。（《濒湖集简方》）赤痢血痢：三七三钱，研末，米泔水调服。即愈。（同上）大肠下血：三七研末，同淡白酒调一、二钱服，三服可愈。加五分入四物汤，亦可。（同上）妇人血崩：方同上。产后血多：山漆研末，米汤服一钱。（同上）男妇赤眼，十分重者：以山漆根磨汁，涂四围。甚妙。（同上）虎咬蛇伤：山漆研末，米饮服三钱，仍嚼涂之。（并同上）  

叶  

【`主治`】折伤跌扑出血，敷之即止；青肿，经夜即散，余功同根（时珍）。  
