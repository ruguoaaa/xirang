---
title: 本草纲目3
index: true
icon: editor
order: 3
category:
  - 医藏
  - 本草
  - 本草纲目
tag:
  - 李时珍
  - 明
---

## 水部第五卷

李时珍曰：水者，坎之象也。其文横则为 ，纵则为KT 。其体纯阴，其用纯阳。上则为雨露霜雪，下则为海河泉井。流止寒温，气之所钟既异；甘淡咸苦，味之所入不同。是以昔人分别九州水土，以辨人之美恶寿夭。盖水为万化之源，土为万物之母。饮资于水，食资于土。饮食者，人之命脉也，而营卫赖之。故曰：水去则营竭，谷去则卫亡。然则水之性味，尤慎疾卫生者之所当潜心也。今集水之关于药食者，凡四十三种，分为二类：曰天，曰地。（旧本水类共三十二种，散见玉石部。）《名医别录》二种（梁陶弘景注）《本草拾遗》二十六种（唐陈藏器）《嘉 本草》四种（宋掌禹锡）《本草纲目》一十一种（明李时珍。  

【`附注`】魏李当之《药录》 《吴普本草》 宋雷 《炮炙》 齐徐之才《药对》唐苏恭《本草》 孙思邈《千金》 唐李 《海药》 甄权《药性》 杨损之《删繁》 唐孟诜《食疗》 陈士良《食性》 蜀韩保升《重注》 宋马志《开宝》 苏颂《图经》 唐慎微《证类》 寇宗 《衍义》 大明《日华》 金张元素《珍珠囊》 元李杲《法象》 王好古《汤液》 朱震亨《补遗》 明汪颖《食物》 汪机《会编》 王纶《集要》  

### 水之一  

天水类一十三种。  

***雨水***  

（《拾遗》  

【`释名`】（时珍曰）：地气升为云，天气降为雨，故人之汗，以天地之雨名之。  

【`气味`】咸，平，无毒。  

***立春雨水*** 【`主治`】夫妻各饮一杯，还房，当获时有子，神效。（藏器）宜煎发散及补中益气药。（时珍  

【`发明`】时珍曰：虞抟《医学正传》云：立春节雨水，其性始是春升生发之气，故可以煮中气不足、清气不升之药。古方妇人无子，是日夫妇各饮一杯，还房有孕，亦取其资始发育万物之义也。  

***梅雨水*** 【`主治`】洗疮疥，灭瘢痕，入酱易熟。（藏器  

【`发明`】藏器曰：江淮以南，地气卑湿，五月上旬连下旬尤甚。《月令》土润溽暑，是五月中气。过此节以后，皆须曝书画。  

梅雨沾衣，便腐黑。浣垢如灰汁，有异他水。但以梅叶汤洗之乃脱，余并不脱。时珍曰：梅雨或作霉雨，言其沾衣及物，皆生黑霉也。芒种后逢壬为入梅，小暑后逢壬为出梅。又以三月为迎梅雨，五月为送梅雨。此皆湿热之气，郁遏熏蒸，酿为霏雨。人受其气则生病，物受其气则生霉，故此水不可造酒醋。其土润溽暑，乃六月中气，陈氏之说误矣。  

***液雨水*** 【`主治`】杀百虫，宜煎杀虫消积之药（时珍）  

【`发明`】时珍曰：立冬后十日为入液，至小雪为出液，得雨谓之液雨，亦曰药雨。百虫饮此皆伏蛰，至来春雷鸣起蛰乃出也。  

***潦水***  

（《纲目》  

【`释名`】时珍曰：降注雨水谓之潦，又淫雨为潦。韩退之诗云，潢潦无根源，朝灌夕已除，是矣。  

【`气味`】甘，平，无毒。  

【`主治`】煎调脾胃、去湿热之药（时珍）。  

【`发明`】成无己曰：仲景治伤寒瘀热在里，身发黄，麻黄连轺赤小豆汤，煎用潦水者，取其味薄则不助湿气。  

***露水***  

（《拾遗》  

【`释名`】时珍曰：露者，阴气之液也，夜气着物而润泽于道旁也。  

【`气味`】甘，平，无毒。  

【`主治`】秋露繁时，以盘收取，煎如饴，令人延年不饥（藏器）。禀肃杀之气，宜煎润肺杀祟之药，及调疥癣虫癞诸散（虞抟）。百草头上秋露，未 时收取，愈百疾，止消渴，令人身轻不饥，肥肉悦泽。别有化云母作粉服法（藏器）。八月朔日收取，摩墨点太阳穴，止头痛；点膏肓穴，治劳瘵，谓之天灸（时珍）。百花上露：令人好颜色（藏器）。  

柏叶上露，菖蒲上露，并能明目，旦旦洗之（时珍）。  

韭叶上露，去白癜风，旦旦涂之（时珍）。  

凌霄花上露：入目损目（时珍）。  

【`发明`】藏器曰：KT 用弱《续齐谐记》云：司农邓绍，八月朝入华山，见一童子，以五采囊盛取柏叶下露珠满囊。绍问之。答云：赤松先生取以明目也。今人八月朝作露华囊，象此也。又郭宪《洞冥记》云：汉武帝时，有吉云国，出吉云草，食之不死。日照之，露皆五色。东方朔得玄、青、黄三露，各盛五合，以献于帝。赐群臣服之，病皆愈。朔曰：日初出处，露皆如饴。今人煎露如饴，久服不饥。《吕氏春秋》云，水之美者，有三危之露，为水即重于水也。时珍曰：秋露造酒最清冽。姑射神人吸风饮露。汉武帝作金盘承露，和玉屑服食。杨贵妃每晨吸花上露，以止渴解酲。番国有蔷薇露，甚芬香，云是花上露水，未知是否？藏器曰：凡秋露春雨着草，人素有疮及破伤者触犯之，疮顿不痒痛，乃中风及毒水，身必反张似角弓之状。急以盐豉和面作碗子，于疮上灸一百壮，出恶水数升，乃知痛痒而瘥也。  

***甘露***  

（《拾遗》  

【`释名`】膏露（《纲目》）、瑞露（《纲目》）、天酒（《纲目》）、神浆。时珍曰：按《瑞应图》云：甘露，美露也。神灵之精，仁瑞之泽，其凝如脂，其甘如饴，故有甘、膏、酒、浆之名。《晋中兴书》云：王者敬养耆老，则降于松柏；尊贤容众，则降于竹苇。《列星图》云：天乳一星明润，则甘露降。以上诸说，皆瑞气所感者也。《吕氏春秋》云：水之美者，三危之露。和之美者，揭雩之露，其色紫。《拾遗记》云：昆仑之山有甘露，望之如丹，着草木则皎莹如雪。《山海经》云：诸沃之野，摇山之民，甘露是饮不寿者八百岁。《一统志》云：雅州蒙山常有甘露。以上诸说，皆方域常产者也。杜镐言：甘露，非瑞也，乃草木将枯，精华顿发于外，谓之雀饧，于理甚通。  

【`气味`】甘，大寒，无毒。  

【`主治`】食之润五脏，长年，不饥，神仙（藏器）。  

***甘露蜜***  

（《拾遗》  

【`集解`】藏器曰：生巴西绝域中，状如饧也。时珍曰：按《方国志》云：大食国秋时收露，朝阳曝之，即成糖霜，盖此物也。又《一统志》云：撒马儿罕地在西番，有小草丛生，叶细如蓝，秋露凝其上，味如蜜，可熬为饧，夷人呼为达即古宾，盖甘露也。此与刺蜜相近，又见果部。  

【`气味`】甘，平，无毒。  

【`主治`】胸膈诸热，明目止渴。（藏器）  

***明水***  

（《拾遗》  

【`释名`】方诸水。藏器曰：方诸，大蚌也。熟摩令热，向月取之，得水二三合，亦如朝露。阳燧向日，方诸向月，皆能致水火也。《周礼》明诸承水于月，陈馔为玄酒是也。时珍曰：明水者，取其清明纯洁，敬之至也。《周礼》：司 氏，以夫燧取明火于日，鉴取明水于月，以恭祭祀。魏伯阳《参同契》云：阳燧以取火，非日不生光；方诸非星月，安能得水浆。  

《淮南子》云：方诸见月，则津而为水。注者或以方诸为石，或以为大蚌，或以为五石炼成，皆非也。按《考工记》云，铜锡相半，谓之鉴燧之剂，是火为燧、水为鉴也。高堂隆云：阳燧一名阳符，取火于日。阴燧一名阴符，取水于月。并以铜作之，谓之水火之镜。此说是矣。  

干宝《搜神记》云：金锡之性，一也。五月丙午日午时铸，为阳燧；十一月壬子日子时铸，为阴燧。  

【`气味`】甘，寒，无毒。  

【`主治`】明目定心，去小儿烦热，止渴（藏器）。  

***冬霜***  

（《拾遗》  

【`释名`】时珍曰：阴盛则露凝为霜，霜能杀物而露能滋物，性随时异也。干象占云：天气下降而为露，清风薄之而成霜。霜所以杀万物，消 。当降而不降，当杀物而不杀物，皆政弛而慢也。不当降而降，不当杀物而杀物，皆政急而残也。许慎《说文》云：早霜，曰KT；白霜，曰皑。又有玄霜。承曰：凡取霜，以鸡羽扫之，瓶中密封阴处，久亦不坏。  

【`气味`】甘，寒，无毒。  

【`主治`】食之解酒热，伤寒鼻塞，酒后诸热面赤者（藏器）。和蚌粉，敷暑月痱疮，及腋下赤肿，立瘥（陈承）。  

【`附方`】新一。寒热疟疾（秋后霜一钱半，热酒服之。《集玄方》）  

***腊雪***  

（宋《嘉 》  

【`释名`】时珍曰：按刘熙《释名》云：雪，洗也。洗除瘴疠虫蝗也。凡花五出，雪花六出，阴之成数也。冬至后第三戊为腊。腊前三雪，大宜菜麦，又杀虫蝗。腊雪密封阴处，数十年亦不坏；用水浸五谷种，则耐旱不生虫；洒几席间，则蝇自去；淹藏一切果食，不蛀蠹，岂非除虫蝗之验乎。藏器曰：春雪有虫，水亦易败，所以不收。  

【`气味`】甘，冷，无毒。  

【`主治`】解一切毒，治天行时气温疫，小儿热痫狂啼，大人丹石发动，酒后暴热，黄胆，仍小温服之（藏器）。洗目，退赤（张从正）。煎茶煮粥，解热止渴（吴瑞）。宜煎伤寒火之药，抹痱亦良（时珍）。  

【`发明`】宗 曰：腊雪水，大寒之水也，故治以上诸病。  

***雹***  

（音驳。《拾遗》  

【`释名`】时珍曰：程子云：雹者阴阳相搏之气，盖 气也。或云：雹者，炮也，中物如炮也。曾子云：阳之专气为雹，阴之专气为霰。陆农师云：阴包阳为雹，阳包阴为霰。雪六出而成花，雹三出而成实。阴阳之辨也。《五雷经》云：雹乃阴阳不顺之气结成。亦有懒龙鳞甲之内，寒冻生冰，为雷所发，飞走堕落，大者如斗升，小者如弹丸。又蜥蜴含水，亦能作雹，未审果否  

【`气味`】咸，冷，有毒。时珍曰：按《五雷经》云：人食雹，患疫疾大风颠邪之证。藏器曰：酱味不正者，当时取一、二升纳入瓮中，即还本味也。  

***夏冰***  

（《拾遗》  

【`释名`】凌（去声）。时珍曰：冰者，太阴之精，水极似土，变柔为刚，所谓物极反兼化也。故字从水，从 。《周礼》：凌人掌冰，以供祭祀宾客。《左传》：古者日在北陆而藏冰，西陆朝觌而出之。其藏之也，深山穹谷，涸阴冱寒；其用之也，录位宾客丧祭。  

郎 曰：藏冰以时，则雷出不震；弃冰不用，则雷不发而震。今人冬月藏冰于窖，登之以盐，是也。《淮南万毕术》，有凝水石作冰法，非真也。  

【`气味`】甘，冷，无毒。  

【`主治`】去热烦，熨人乳石发热肿（藏器）。解烦渴，消暑毒（吴瑞）。伤寒阳毒，热盛昏迷者，以冰一块置于膻中良，亦解烧酒毒（时珍）。  

【`发明`】藏器曰：夏暑盛热食冰，应与气候相反，便非宜人，诚恐入腹冷热相激，却致诸疾也。《食谱》云：凡夏用水，只可隐映饮食，令气凉尔，不可食之。虽当时暂快，久皆成疾也。时珍曰：宋徽宗食冰太过，病脾疾。国医不效，召杨介诊之。介用大理中丸。土曰：服之屡矣。介曰：疾因食冰，臣因以冰煎此药，是治受病之原也。服之果愈。若此，可谓舌机之士矣。  

【`附方`】新一。灭瘢痕：以冻凌频熨之，良。（《千金方》）  

***神水***  

（《纲目》  

【`集解`】时珍曰：《金门记》云：五月五日午时有雨，急伐竹竿，中必有神水，沥取为药。  

【`气味`】甘，寒，无毒。  

【`主治`】心腹积聚及虫病，和獭肝为丸服。又饮之，清热化痰，定惊安神（时珍）。  

***半天河***  

（《别录》下品  

【`释名`】上池水。弘景曰：此竹篱头水，及空树穴中水也。时珍曰：《战国策》云：长桑君饮扁鹊以上池之水，能洞见脏腑。注云：上池水，半天河也。然别有法。  

【`气味`】甘，微寒，无毒。  

【`主治`】鬼疰，狂，邪气。恶毒（《别录》）。洗诸疮（弘景）。主蛊毒（《日华》）。杀鬼精，恍惚妄语，与饮之，勿令知之（甄权）。槐树间者，主诸风及恶疮风瘙疥痒（藏器）。  

【`发明`】宗 曰：半天河水，在上天泽之水也，故治心病鬼疰狂邪恶毒。  

【`附方`】旧一，新一。辟禳时疫：半天河水，饮之。（《医林集要》）身体白驳：取树木孔中水洗之，捣桂末唾和敷之，日再上。（张文仲《备急方》）  

***屋漏水***  

（《拾遗》  

【`气味`】辛、苦，有毒。李廷飞曰：水滴脯肉，食之，成症瘕，生恶疮。又檐下雨滴菜，亦有毒，不可食之。  

【`主治`】洗犬咬疮，更以水浇屋檐，取滴下土敷之，效（藏器）。涂疣目，敷丹毒（时珍）。  

### 水之二  

地水类三十种  

***流水***  

（《拾遗》  

【`集解`】时珍曰：流水者，大而江河，小而溪涧，皆流水也。其外动而性静，其质柔而气刚，与湖泽陂塘之止水不同。然江河之水浊，而溪涧之水清，复有不同焉。观浊水流水之鱼，与清水止水之鱼，性色迥别；淬剑染帛，各色不同；煮粥烹茶，味亦有异。则其入药，岂可无辨乎。  

千里水 东流水 甘澜水（一名劳水  

【`气味`】甘，平，无毒  

【`主治`】病后虚弱，扬之万遍，煮药禁神最验（藏器）。主五劳七伤，肾虚脾弱，阳盛阴虚，目不能瞑，及霍乱吐利，伤寒后欲作奔豚（时珍）。  

逆流  

【`主治`】中风、卒厥、头风、疟疾、咽喉诸病，宣吐痰饮（时珍）。  

【`发明`】藏器曰：千里水、东流水二水，皆堪荡涤邪秽，煎煮汤药，噤咒神鬼。潢污行潦，尚可荐之王公，况其灵长者哉。《本经》云，东流水为云母石所畏。炼云母用之，与诸水不同，即其效也。  

思邈曰：江水，流泉远涉，顺势归海，不逆上流，用以治头，必归于下。故治五劳七伤羸弱之病，煎药宜以陈芦、劳水，取其水不强、火不盛也。无江水，则以千里东流水代之，如泾、渭之类。  

时珍曰：劳水即扬泛水，张仲景谓之甘澜水。用流水二斗，置大盆中，以杓高扬之千遍，有沸珠相逐，乃取煎药。盖水性本咸而体重，劳之则甘而轻，取其不助肾气而益脾胃也。虞抟《医学正传》云：甘澜水甘温而性柔，故烹伤寒阴证等药用之。顺流水性顺而下流，故治下焦腰膝之证，及通利大小便之药用之。急流水湍上峻急之水，其性急速而下达，故通二便风痹之药用之。逆流水，洄澜之水，其性逆而倒上，故发吐痰饮之药用之也。  

宗 曰：东流水取其性顺疾速，通膈下关也。倒流水取其回旋流止，上而不下也。  

张从正曰：昔有患小便 者，众工不能治，令取长川急流之水煎前药，一饮立溲，则水可不择乎。  

【`附方`】新三。目不得瞑：乃阳气盛不得入于阴，阴气虚，故目不得瞑。治法饮以半夏汤，用流水千里外者八升，扬之万遍，取其清五升煮之，炊苇薪火，置秫米一升，半夏五合，徐炊令竭为一升半，去滓饮汁一小杯，日三饮，以知为度。详半夏下。（《灵枢经》）汗后奔豚：茯苓桂枝甘草大枣汤，治发汗后脐下悸，欲作奔豚者。茯苓一两，炙甘草二钱半，桂枝三钱，大枣二枚。以甘澜水二升，先煮茯苓，纳诸药煮服之，日三。（张仲景《金匮要略》）服药过剂烦闷：东流水饮一、二升。（《肘后方》）  

***井泉水***  

（宋《嘉 》  

【`释名`】时珍曰：井字象井形，泉字象水流穴中之形。  

【`集解`】颖曰：井水新汲，疗病利人。平旦第一汲，为井华水，其功极广，又与诸水不同。凡井水有远从地脉来者，为上；有从近处江湖渗来者，次之；其城市近沟渠污水杂入者，成碱，用须煎滚，停一时，候碱澄乃用之，否则气味俱恶，不堪入药、食、茶、酒也。雨后水浑，须擂入桃、杏仁澄之。  

时珍曰：凡井以黑铅为底，能清水散结，人饮之无疾。入丹砂镇之，令人多寿。按麻知几《水解》云：九畴昔访灵台太史，见铜壶之漏水焉。太史召司水者曰：此水已三周环，水滑则漏迅，漏迅则刻差，当易新水。子因悟曰：天下之水，用之灭火则同，濡槁则同，至于性从地变，质与物迁，未尝同也。故蜀江濯锦则鲜，济源烹楮则 。南阳之潭渐于菊，其人多寿；辽东之涧通于参，其人多发。晋之山产矾石，泉可愈疽；戎之麓伏硫黄，汤可浴疠。  

扬子宜 ，淮菜宜醪；沧 能盐，阿井能胶。澡垢以污，茂田以苦。瘿消于藻带之波，痰破于半夏之洳。冰水咽而霍乱息，流水饮而癃 通。雪水洗目而赤退，咸水濯肌而疮干。  

菜之为齑，铁之为浆，曲之为酒， 之为醋，千派万种，言不可尽。至于井之水一也，尚数名焉，况其他者乎。反酌而倾曰倒流，出 未放曰无根，无时初出曰新汲，将旦首汲曰井华。  

夫一井之水，而功用不同，岂可烹煮之间，将行药势，独不择夫水哉？昔有患小溲 者，众不能瘥。张子和易之以长川之急流，煎前药，一饮立溲。此正与《灵枢经》治不瞑半夏汤，用千里流水同意味。后之用水者，当以子和之法为制。予于是作《水解》。  

***井华水***  

【`气味`】甘，平，无毒。  

【`主治`】酒后热痢，洗目中肤翳，治人大惊九窍四肢指歧皆出血，以水 面。和朱砂服，令人好颜色，镇心安神。治口臭，堪炼诸药石。投酒醋，令不腐（《嘉 》）。宜煎补阴之药（虞抟）。宜煎一切痰火气血药（时珍）。  

新汲  

【`主治`】消渴反胃，热痢热淋，小便赤涩，却邪调中，下热气，并宜饮之。射痈肿令散，洗漆疮。治坠损肠出，冷喷其身面，则肠自入也。又解闭口椒毒，下鱼骨哽（《嘉》）。解马刀毒（之才）。解砒石、乌喙、烧酒、煤炭毒。治热闷昏瞀烦渴（时珍）。  

【`发明`】禹锡曰：凡饮水疗疾，皆取新汲清泉，不用停污浊暖，非直无效，亦且损人。  

虞抟曰：新汲井华水，取天一真气，浮于水面，用以煎补阴之剂，及炼丹煮茗，性味同于雪水也。  

时珍曰：井泉地脉也，人之经血象之，须取其土浓水深，源远而质洁者，食用可也。  

《易》曰：井泥不食，井冽寒泉食，是矣。人乃地产，资禀与山川之气相为流通，而美恶寿夭，亦相关涉。金石草木，尚随水土之性，而况万物之灵者乎。贪淫有泉，仙寿有井，载在往牒，必不我欺。《淮南子》云：土地各以类生人。是故山气多男，泽气多女，水气多，风气多聋，林气多癃，木气多伛，岸下气多 ，石气多力，险阻气多瘿，暑气多夭，寒气多寿，谷气多痹，丘气多狂，广气多仁，陵气多贪。坚土人刚，弱土人脆，垆土人大，沙土人细，息土人美，耗土人丑，轻土多利，重土多迟。清水音小，浊水音大，湍水人轻，迟水人重。皆应其类也。又《河图括地象》云：九州殊题，水泉刚柔各异。青州角征会，其气轻，人声急，其泉酸以苦。梁州商征接，其气刚勇，人声塞，其泉苦以辛。兖豫宫征会，其气平静，人声端，其泉甘以苦。雍冀商羽合，其气快烈，人声捷，其泉咸以辛。观此二说，则人赖水土以养生，可不慎所择乎。  

时珍曰：按《后汉书》云：有妇人病经年，世谓寒热注病。十一月，华佗令坐石槽中，平旦用冷水灌，云当至百。始灌七十，冷颤欲死，灌者惧欲止，佗不许。灌至八十，热气乃蒸出，嚣嚣然高二、三尺。满百灌，乃使燃火温床，浓覆而卧，良久冷汗出，以粉扑之而愈。  

又《南史》云：将军房伯玉，服五石散十许剂，更患冷疾，夏月常复衣。徐嗣伯诊之，曰：乃伏热也，须以水发之，非冬月不可。十一月冰雪大盛时，令伯玉解衣坐石上，取新汲冷水，从头浇之，尽二十斛，口噤气绝。家人啼哭请止，嗣伯执挝KT 者。又尽水百斛，伯玉始能动，背上彭彭有气。俄而起坐，云热不可忍，乞冷冻饮料。嗣伯以水一升饮之，疾遂愈。自尔常发热，冬月犹单衫，体更肥壮。时珍窃谓二人所病，皆伏火之证，《素问》所谓诸噤鼓栗，皆属于火也。治法火郁则发之，而二子乃于冬月平旦浇以冷水者，冬至后阳气在内也，平旦亦阳气方盛时也，折之以寒，使热气郁遏至极，激发而汗解，乃物不极不反，是亦发之之意。  

《素问》所谓逆者正治，从者反治，逆而从之，从而逆之，疏通道路，令气调和者也。  

春月则阳气已泄，夏秋则阴气在内，故必于十一月至后，乃可行之。二子之医，可谓神矣。  

【`附方`】旧八，新二十一。  

九窍出血：方见主治下。  

衄血不止：叶氏用新汲水，随左右洗足即止，累用有效。一方：用冷水 面。一方：冷水浸纸贴囟上，以熨斗熨之，立止。一方：用冷水一瓶，淋射顶上及哑门上。或以湿纸贴之。  

金疮血出不止：冷水浸之即止。（《延寿方》）犬咬血出：以水洗，至血止，绵裹之。（《千金方》）蝎虿螫伤：以水浸故布拓之，暖即易。（《千金方》）马汗入疮或马毛入疮，肿入腹，杀人。以冷水浸之，频易水，仍饮好酒，立瘥。（《千金方》）鱼骨哽咽：取水一杯，合口向水，张口取水气，哽当自下。（《肘后方》）中砒石毒：多饮新汲井水，得吐利佳。（《集简方》）中乌喙毒：方同上。  

中蒙汗毒：饮冷水即安。（《济急方》）中煤炭毒：一时晕倒，不救杀人。急以清水灌之。（唐瑶《经验方》）服药过剂，卒呕不已：饮新汲水一升。（《肘后方》）烧酒醉死：急以新汲水浸其发，外以故帛浸湿，贴其胸膈，仍细细灌之，至苏乃已。（《濒湖集简方》）饮酒齿痛：井水频含漱之。（《直指方》）破伤风病：用火命妇人取无根水一盏，入百草霜调捏作饼，放患处。三、五换如神，此蒋亚香方也。（《谈野翁试验方》）坠损肠出：方见主治下。  

眼睛突出一二寸者：以新汲水灌渍睛中，数易之，自入。（《梅师方》）时行火眼：患人每日于井上。视井旋匝三遍，能泄火气。（《集玄方》）心闷汗出不识人：新汲水和蜜饮之，甚效。（《千金方》）呕吐阳厥卒死者：饮新汲水三升佳。（《千金方》）霍乱吐泻：勿食热物，饮冷水一碗，仍以水一盆浸两足，立止。（《急救良方》）厌禳瘟疫：腊旦除夜，以小豆、川椒各七七粒投井中，勿令人知，能却瘟疫。又法：元旦以大麻子三七粒，投井中。  

口气臭恶：正旦含井华水吐弃厕下，数度即瘥也。（《肘后方》）心腹冷痛：男子病，令女人取水一杯饮之；女人病，令男子取水一杯饮之。（《肘后方》）寒热注病：方见发明下。  

火病恶寒：方见发明下。  

疔毒疽疮：凡手指及诸处有疮起，发痒，身热恶寒，或麻木，此极毒之疮也。急用针刺破，挤去恶血，候血尽，口噙凉水吮之，水温再换，吮至痛痒皆住即愈，此妙法也。（《保寿堂方》）妇人将产：井华水服半升，不作运。（《千金方》）初生不啼：取冷水灌之，外以葱白茎细鞭之，即啼。（《全幼心鉴》）  

***节气水***  

（《纲目》  

【`集解`】时珍曰：一年二十四节气，一节主半月，水之气味，随之变迁，此乃天地之气候相感，又非疆域之限也。《月令通纂》云：正月初一至十二日止，一日主一月。每旦以瓦瓶秤水，视其轻重，重则雨多，轻则雨少。观此，虽一日之内，尚且不同，况一月乎。立春、清明二节贮水，谓之神水。  

【`主治`】宜浸造诸风脾胃虚损诸丹丸散及药酒，久留不坏。  

寒露、冬至、小寒、大寒四节，及腊日水。  

【`主治`】宜浸造滋补五脏及痰火、积聚、虫毒诸丹丸，并煮酿药酒，与雪水同功。  

立秋日五更井华  

【`主治`】长幼各饮一杯，能却疟痢百病。  

重午日午时  

【`主治`】宜造疟痢疮疡金疮、百虫蛊毒诸丹丸。  

小满、芒种、白露三节内  

【`主治`】并有毒。造药，酿酒、醋一应食物，皆易败坏。人饮之，亦生脾胃疾（并时珍）。  

***醴泉***  

（《拾遗》  

【`释名`】甘泉。  

时珍曰：醴，薄酒也，泉味如之，故名。出无常处，王者德至渊泉，时代升平，则醴泉出，可以养老。《瑞应图》云：醴泉，水之精也，味甘如醴，流之所及，草木皆茂；饮之令人多寿。《东观记》云：光武中元元年，醴泉出京师，人饮之者，痼疾皆除。  

【`气味`】甘，平，无毒。  

【`主治`】心腹痛，疰忤鬼气邪秽之属，并就泉空腹饮之。又止热消渴及反胃霍乱为上，亦以新汲者为佳（藏器）。  

***玉井水***  

（《拾遗》  

【`集解`】藏器曰：诸有玉处山谷水泉皆是也。山有玉而草木润，身有玉而毛发黑。玉既重宝，水又灵长，故有延生之望。今人近山多寿者，岂非玉石津液之功乎。太华山有玉水溜下，土人得服之，多长生。  

【`气味`】甘，平，无毒。  

【`主治`】久服神仙，令人体润，毛发不白（藏器）。  

***乳穴水***  

（《拾遗》  

【`集解`】藏器曰：近乳穴处流出之泉也。人多取水作饮酿酒，大有益。其水浓者，秤之重于他水。煎之上有盐花，此真乳液也。  

【`气味`】甘，温，无毒。  

【`主治`】久服肥健人，能食，体润不老，与钟乳同功（藏器）。  

***温汤***  

（《拾遗》  

【`释名`】温泉（《纲目》）、沸泉。  

藏器曰：下有硫黄，即令水热，犹有硫黄臭。硫黄主诸疮，故水亦宜然。当其热处，可猪羊、熟鸡子也。  

时珍曰：温泉有处甚多。按胡仔《渔隐丛话》云：汤泉多作硫黄气，浴之则袭人肌肤。  

唯新安黄山是朱砂泉，春时水即微红色，可煮茗。长安骊山是 石泉，不甚作气也。朱砂泉虽红而不热，当是雄黄尔。有砒石处亦有汤泉，浴之有毒。  

【`气味`】辛，热，微毒。  

【`主治`】诸风筋骨挛缩，及肌皮顽痹，手足不遂，无眉发，疥癣诸疾，在皮肤骨节者，入浴。浴讫，当大虚惫，可随病与药，及饮食补养。非有病患，不宜轻入（藏器）。  

【`发明`】颖曰：庐山有温泉，方士往往教患疥癣、风癞、杨梅疮者，饱食入池，久浴得汗出乃止，旬日自愈也。  

***碧海水***  

（《拾遗》  

【`集解`】藏器曰：东方朔《十洲记》云：夜行海中，拨之有火星者，咸水也。色既碧，故曰碧海。  

时珍曰：海乃百川之会。天地四方，皆海水相通，而地在其中。其味咸，其色黑，水行之正也。  

【`气味`】咸，小温，有小毒。  

【`主治`】煮浴，去风瘙疥癣。饮一合，吐下宿食胪胀（藏器）。  

***盐胆水***  

（《拾遗》  

【`释名`】卤水。藏器曰：此乃盐初熟，槽中沥下黑汁也。时珍曰：盐下沥水，则味苦不堪食。今人用此水，收豆腐。独孤滔云：盐胆煮四黄，焊物。  

【`气味`】咸，苦，有大毒。  

【`主治`】 蚀疥癣， 疾虫咬，及马牛为虫蚀，毒虫入肉生子。六畜饮一合，当时死，人亦然。凡疮有血者，不可涂之（藏器）。痰厥不省，灌之取吐，良（时珍）。  

***阿井水***  

（《纲目》  

【`气味`】甘、咸，平，无毒。  

【`主治`】下膈，疏痰，止吐（时珍）。  

【`发明`】时珍曰：阿井在今兖州阳谷县，即古东阿县也。沈括《笔谈》云：古说济水伏流地中，今历下凡发地下皆是流水。东阿亦济水所经，取井水煮胶谓之阿胶。其性趣下，清而且重，用搅浊水则清，故以治淤浊及逆上之痰也。又青州范公泉，亦济水所注，其水用造白丸子，利膈化痰。《管子》云：齐之水，其泉青白，其人坚劲，寡有疥瘙，终无 酲。  

水性之不同如此。陆羽烹茶，辨天下之水性美恶，烹药者反不知辨此，岂不戾哉！  

***山岩泉水***  

（《拾遗》  

【`释名`】时珍曰：此山岩土石间所出泉，流为溪涧者也。《尔雅》云：水正出，曰滥泉；悬出，曰沃泉；仄出曰 泉。其泉源远清冷，或山有玉石美草木者为良；其山有黑土毒石恶草者不可用。陆羽云：凡瀑涌漱湍之水，饮之令人有颈疾。  

颖曰：昔在浔阳，忽一日城中马死数百。询之，云：数日前雨，洗出山谷中蛇虫之毒，马饮其水然也。  

【`气味`】甘，平，无毒。  

【`主治`】霍乱烦闷，呕吐腹空，转筋恐入腹，宜多服之，名曰洗肠，勿令腹空，空则更服。人皆惧此，然尝试有效。但身冷力弱者，防致脏寒，当以意消息之（藏器）。  

***古冢中水***  

（《拾遗》  

【`主治`】有毒，杀人。洗诸疮皆瘥（藏器）。  

***粮罂中水***  

（《拾遗》  

【`集解`】藏器曰：乃古冢中食罂中水也，取清澄久远者佳。古文曰：蔗留余节，瓜表遗犀。言二物不烂，余皆成水也。  

【`气味`】辛，平，有小毒。  

【`主治`】鬼气中恶疰忤，心腹痛，恶梦鬼神，杀蛔虫。进一合，不可多饮，令人心闷。  

又云，洗眼见鬼，未试（藏器）。  

【`附方`】新一。噎疾：古冢内罐罂中水，但得饮之即愈，极有神效。（《寿域方》）  

***赤龙浴水***  

（《拾遗》  

【`集解`】藏器曰：此泽间小泉有赤蛇在中者，人或遇之，经雨取水服。  

【`气味`】有小毒。  

【`主治`】瘕结气，诸瘕，恶虫入腹，及咬人生疮者（藏器）。  

***车辙中水***  

（《纲目》  

【`释名`】时珍曰：辙，乃车行迹也。  

【`主治`】 疡风，五月五日取洗之，甚良。牛蹄中水亦可（时珍）。  

***地浆***  

（《别录》下品  

【`释名`】土浆。弘景曰：此掘黄土地作坎，深三尺，以新汲水沃入搅浊，少顷取清用之，故曰地浆，亦曰土浆。  

【`气味`】甘，寒，无毒。  

【`主治`】解中毒烦闷（《别录》）。解一切鱼肉、果菜、药物、诸菌毒，疗霍乱及中 卒死者，饮一升妙（时珍）。  

【`发明`】弘景曰：枫上菌，食之令人笑不休，饮此即解。  

时珍曰：按罗天益《卫生宝鉴》云：中暑霍乱，乃暑热内伤，七神迷乱所致。阴气静则神脏，躁则消亡，非至阴之气不愈。坤为地，地属阴，土平曰静顺。地浆作于墙阴坎中，为阴中之阴，能泻阳中之阳也。  

【`附方`】旧一，新六。  

热渴烦闷：地浆一盏，饮之。（《圣惠方》）干霍乱病：不吐不利，胀痛欲死。地浆三、五盏服即愈。大忌米汤。（《千金方》）服药过剂闷乱者：地浆饮之。（《肘后方》）闭口椒毒吐白沫：身冷欲死者。地浆饮之。（张仲景《金匮方》）中野芋毒：土浆饮之。（《集简方》）黄 鱼毒：食此鱼，犯荆芥，能害人。服地浆解之。（《集简方》）中砒霜毒：地浆调铅粉服之，立解。（《集玄方》）  

***热汤***  

（宋《嘉 》  

【`释名`】百沸汤（《纲目》）、麻沸汤（仲景）、太和汤。  

【`气味`】甘，平，无毒。  

时珍曰：按汪颖云：热汤须百沸者佳。若半沸者，饮之反伤元气，作胀。或云：热汤漱口损齿。病目人勿以热汤洗浴。冻僵人勿以热汤灌之，能脱指甲。铜瓶煎汤服，损人之声。  

【`主治`】助阳气，行经络（宗 ）。熨霍乱转筋入腹及客忤死（《嘉 》）。  

【`发明`】宗 曰：热汤能通经络，患风冷气痹人，以汤渫脚至膝上，浓覆取汗周身，然别有药，亦假汤气而行尔。四时暴泄痢，四肢冷，脐腹疼，深汤中坐，浸至腹上，频频作之，生阳佐药，无速于此。虚寒人始坐汤中必颤。仍常令人伺守之。  

张从正曰：凡伤寒、伤风、伤食、伤酒，初起无药，便饮太和汤碗许，或酸齑汁亦可，以手揉肚，觉恍惚，再饮再揉，至无所容，探吐，汗出则已。  

时珍曰：张仲景治心下痞，按之濡，关上脉浮，大黄黄连泻心汤，用麻沸汤煎之，取其气薄而泄虚热也。《朱真人灵验篇》云：有人患风疾数年，掘坑令坐坑内，解衣，以热汤淋之，良久，以簟盖之，汗出而愈，此亦通经络之法也。时珍常推此意，治寒湿，加艾煎汤；治风虚，加五枝或五加煎汤淋洗，觉效更速也。  

【`附方`】旧四，新九。  

伤寒初起：取热汤饮之，候吐则止。（陈藏器《本草》）初感风寒，头痛憎寒者。用水七碗，烧锅令赤，投水于内，取起再烧再投，如此七次，名沸汤，乘热饮一碗，以衣被覆头取汗，神效。（《伤寒蕴要》）忤恶卒死：铜器或瓦器盛热汤，隔衣熨其腹上，冷即易，立愈。（陈藏器《本草》）霍乱转筋：以器盛汤熨之，仍令蹋器，使足底热彻，冷则易。（《嘉 本草》）暑月 死：以热汤徐徐灌之，小举其头，令汤入腹，即苏。（《千金方》）火眼赤烂紧闭目：以热汤沃之，汤冷即止，频沃取安，妙在闭目。或加薄荷、防风、荆芥煎汤沃之，亦妙。（赵原阳《济急方》）金疮血出不止：以故布蘸热汤 之。（《延寿书》）代指肿痛：麻沸汤渍之，即安。（《千金方》）痈肿初起：以热汤频沃之，即散也。（《集简方》）冻疮不瘥：热汤洗之。（陈藏器）马汗入疮，肿痛欲死。沸汤温洗，即瘥。（《千金方》）蝎虿螫伤：温汤渍之，数易，至旦愈。（华佗治彭城夫人方）蛇绕不解：热汤淋之，即脱。（《千金方》）  

***生熟汤***  

（《拾遗》  

【`释名`】阴阳水。  

时珍曰：以新汲水百沸汤合一盏和匀，故曰生熟，今人谓之阴阳水。  

【`气味`】甘、咸，无毒。  

【`主治`】调中消食。凡痰疟，及宿食毒恶之物，胪胀欲作霍乱者，即以盐投中，进一、二升，令吐尽痰食，便愈（藏器）。凡霍乱及呕吐，不能纳食及药，危甚者，先饮数口即定（时珍）。  

【`发明`】时珍曰：上焦主纳，中焦腐化，下焦主出。三焦通利，阴阳调和，升降周流，则脏腑畅达。一失其道，二气淆乱，浊阴不降，清阳不升，故发为霍乱呕吐之病。饮此汤辄定者，分其阴阳，使得其平也。  

藏器曰：凡人大醉，及食瓜果过度者，以生熟汤浸身，则汤皆为酒及瓜味。《博物志》云：浸至腰，食瓜可五十枚，至颈则无限也。未试。  

***齑水***  

（《纲目》  

【`集解`】时珍曰：此乃作黄齑菜水也。  

【`气味`】酸、咸，无毒。  

【`主治`】吐诸痰饮宿食，酸苦涌泄为阴也（时珍）。  

***浆水***  

（宋《嘉 》  

【`释名`】酸浆。  

嘉谟曰：浆，酢也。炊粟米热，投冷水中，浸五、六日，味酢，生白花，色类浆，故名。若浸至败者，害人。  

【`气味`】甘、酸，微温，无毒。  

宗 曰：不可同李食，令人霍乱吐利。妊妇勿食，令儿骨瘦。水浆尤不可饮，令绝产。  

醉后饮之，失音。  

【`主治`】调中引气，宣和强力，通关开胃止渴，霍乱泄利，消宿食。宜作粥薄暮啜之，解烦去睡，调理腑脏。煎令酸，止呕哕，白人肤，体如缯帛（《嘉 》）。利小便（时珍）。  

【`发明`】震亨曰：浆水性凉善走，故解烦渴而化滞物。  

【`附方`】旧五，新一。  

霍乱吐下：酸浆水，煎干姜屑，呷之。（《兵部手集》）过食脯腊：筋痛闷绝。浆水煮粥，入少鹰屎，和食。（孙真人方）滑胎易产：酸浆水和水少许，顿服。（《产宝》）手指肿痛：浆水入少盐，热渍之，冷即易之。（孙真人方）面上黑子：每夜以暖浆水洗面，以布揩赤，用白檀香磨汁涂之。（《外台秘要》）骨哽在咽：磁石（火 醋淬）、陈橘红（焙）、多年浆水脚（炒），等分为末，别以浆水脚和丸芡子大，每含咽一丸。（《圣济录》）  

***甑气水***  

（《拾遗》  

【`主治`】以器承取，沐头，长毛发，令黑润；朝朝用梳摩小儿头，久觉有益也（藏器）。  

【`附方`】新一。  

小儿诸疮，遍身或面上生疮，烂成孔臼，如大人杨梅疮，用蒸糯米时甑蓬四边滴下气水，以盘承取，扫疮上，不数日即效。百药不效者，用之神妙。（《集简方》）  

***铜壶滴漏水***  

（《纲目》  

【`主治`】性滑，上可至颠，下可至泉，宜煎四末之药（虞抟）。  

***三家洗碗水***  

（《拾遗》  

【`主治`】恶疮久不瘥，煎沸入盐洗之，不过三五度，立效（藏器）。  

***磨刀水***  

（《纲目》  

【`气味`】咸，寒，无毒。  

时珍曰：洗手则生癣。  

【`主治`】利小便，消热肿（时珍）。  

【`附方`】新五。  

小便不通：磨刀交股水一盏，服之效。（《集简方》）肛门肿痛，欲作痔疮：急取屠刀磨水服，甚效。（《集简方》）盘肠生产，肠干不上者：以磨刀水少润肠，煎好磁石二杯，温服，自然收上，乃扁鹊方也。  

蛇咬毒攻入腹：以两刀于水中相摩，饮其汁。（《救急方》）耳中卒痛：磨刀铁浆，滴入即愈。（《活人心统》）  

***浸蓝水***  

（《纲目》  

【`气味`】辛、苦，寒，无毒。  

【`主治`】除热，解毒，杀虫。治误吞水蛭成积，胀痛黄瘦，饮之，取下则愈（时珍）。  

染布水，疗咽喉病及噎疾，温服一钟，良（时珍）。  

【`发明`】时珍曰：蓝水、染布水，皆取蓝及锻石能杀虫解毒之义。昔有人因醉饮田中水，误吞水蛭，胸腹胀痛，面黄，遍医不效。因宿店中渴甚，误饮此水，大泻数行，平明视之，水蛭无数，其病顿愈也。  

***猪槽中水***  

（《拾遗》  

【`气味`】无毒。  

【`主治`】蛊毒，服一盏。又疗蛇咬疮，浸之效（藏器）。  

***市门溺坑水***  

（《拾遗》  

【`气味`】无毒。  

【`主治`】止消渴，重者服一小盏，勿令知之，三度瘥（藏器）。  

***洗手足水***  

（《纲目》  

【`主治`】病后劳复，或因梳头，或食物复发，取一合饮之，效（《圣惠》）。  

***洗儿汤***  

（《纲目》  

【`主治`】胎衣不下，服一盏，勿令知之（《延年秘录》）。  

***诸水有毒***  

（《拾遗》）水府龙宫，不可触犯。藏器曰：水之怪魍魉，温峤然犀照水，为神所怒是也。  

水中有赤脉，不可断之。井水沸溢，不可饮。时珍曰：但于三十步内取青石一块投之，即止。  

古井眢井不可入，有毒杀人。时珍曰：夏月阴气在下，尤忌之。但以鸡毛投之，盘旋而舞不下者，必有毒也。以热醋数斗投之，则可入矣。古冢亦然。  

古井不可塞，令人盲聋。  

阴地流泉有毒，二、八月行人饮之，成瘴疟，损脚力。  

泽中停水，五、六月有鱼鳖精，人饮之，成瘕病。  

沙河中水，饮之，令人喑。  

两山夹水，其人多瘿。  

流水有声，其人多瘿。  

花瓶水，饮之杀人。腊梅尤甚。  

炊汤洗面，令人无颜色；洗体，令人成癣；洗脚，令人疼痛生疮。  

铜器上汗入食中，令人生疽，发恶疮。  

冷水沐头，热泔沐头，并成头风，女人尤忌之。  

水经宿，面上有五色者，有毒，不可洗手。  

时病后浴冷水，损心胞。盛暑浴冷水，成伤寒。  

汗后入冷水，成骨痹。时珍曰：顾闵远行，汗后渡水，遂成骨痹痿蹶，数年而死也。  

产后洗浴，成痉风，多死。  

酒中饮冷水，成手颤。  

酒后饮茶水，成酒癖。  

饮水便睡，成水癖。小儿就瓢及瓶饮水，令语讷。  

夏月远行，勿以冷水濯足。  

冬月远行，勿以热汤濯足。  

火部第六卷  

李时珍曰：水火所以养民，而民赖以生者也。本草医方，皆知辨水而不知辨火，诚缺文哉。火者，南方之行，其文横则为三卦，直则为火字，炎上之象也。其气行于天，藏于地，而用于人。太古燧人氏上观下察，钻木取火，教民熟食，使无腹疾。周官司 氏以燧取明火于日，鉴取明水于月，以供祭祀。司 氏掌火之政令，四时变国火以救时疾。《曲礼》云：圣王用水火金木，饮食必时。则古先圣王之于火政，天人之间，用心亦切矣，而后世慢之何哉？今撰火之切于日用灸 者凡一十一种，为火部云。  

《本草拾遗》一种（唐陈藏器）  
本草纲目》一十种（明李时珍  

【`附注`】元朱震亨。  

## 火部第六卷  

### 火之一  

凡一十一种  

***阳火、阴火***  

（《纲目》  

【`集解`】李时珍曰：火者五行之一，有气而无质，造化两间，生杀万物，显仁藏用，神妙无穷，火之用其至矣哉。愚尝绎而思之，五行皆一，唯火有二。二者，阴火、阳火也。其纲凡三，其目凡十有二。所谓三者，天火也，地火也，人火也。所谓十有二者，天之火四，地之火五，人之火三也。试申言之，天之阳火二：太阳，真火也；星精，飞火也（赤物暾暾，降则有灾，俗呼火殃）。天之阴火二：龙火也，雷火也（龙口有火光，霹雳之火，神火也）。地之阳火三：钻木之火也，击石之火也，戛金之火也。地之阴火二：石油之火也（见石部石脑油），水中之火也（江湖河海，夜动有火。或云：水神夜出，则有火光）。人之阳火一，丙丁君火也（心、小肠，离火也）。人之阴火二：命门相火也（起于北海，坎火也，游行三焦，寄位肝胆），三昧之火也（纯阳，干火也）。合而言之，阳火六，阴火亦六，共十二焉。诸阳火遇草而 ，得木而燔，可以湿伏，可以水灭。诸阴火不焚草木而流金石，得湿愈焰，遇水益炽。以水折之，则光焰诣天，物穷方止；以火逐之，以灰扑之，则灼性自消，光焰自灭。故人之善反于身者，上体于天而下验于物，则君火相火、正治从治之理，思过半矣。此外又有萧丘之寒火（萧丘在南海中，上有自然之火，春生秋灭。生一种木，但小焦黑。出《抱朴子外篇》。又陆游云：火山军，其地锄耘深入，则有烈焰，不妨种植。亦寒火也），泽中之阳焰（状如火焰，起于水面。出《素问王冰注》），野外之鬼磷（其火色青，其状如炬，或聚或散，俗呼鬼火。或云：诸血之磷光也），金银之精气（凡金银玉宝，皆夜有火光）。此皆似火而不能焚物者也。至于樟脑、猾髓，皆能水中发火，（樟脑见木部，猾髓见兽部）。浓酒、积油，得热气则火自生。（烧酒、醇酒，得火气则自焚。油满百石，则火自生。油纸、油衣、油铁，得热蒸激，皆自生火也）。南荒有厌火之民（国近黑昆仑，人能食火炭）、食火之兽（《原化记》云：祸斗兽，状如犬而食火，粪复为火，能烧人屋）；西戎有食火之鸟（驼鸟，见禽部）。火鸦蝙蝠，能食焰烟；火龟火鼠，生于火地。（火龟见介部龟下，火鼠见兽部鼠下）。此皆五行物理之常，而乍闻者目为怪异，盖未深诣乎此理故尔。复有至人，入水不溺，入火不焚，入金石无碍，步日月无影。斯人也，与道合真，不知其名，谓之至人。蔡九峰只言木火、石火、雷火、水火、虫火、磷火，似未尽该也。  

震亨曰：太极动而生阳，静而生阴，阳动而变，阴静而合，而生水火木金土，各一其性。唯火有二：曰君火，人火也；曰相火，天火也。火内阴而外阳，主乎动者也，故凡动皆属火。以名而言，形气相生，配于五行，故谓之君；以位而言，生于虚无，守位禀命，因其动而可见，故谓之相。天主生物，故恒于动，人有此生，亦恒于动。动者，皆相火之为也。见于天者，出于龙雷则木之气，出于海则水之气也；具于人者，寄于肝肾二部，肝木而肾水也。胆者肝之腑，膀胱者肾之腑，心包络者肾之配，三焦以焦言，而下焦司肝肾之分，皆阴而下者也。天非此火不能生物，人非此火不能自生。天之火虽出于木，而皆本乎地。故雷非伏，龙非蛰，海非附于地，则不能鸣，不能飞，不能波也。鸣也，飞也，波也，动而为火者也。肝肾之阴，悉具相火，人而同乎天也。然而东垣以火为元气之贼，与元气不两立，一胜则一负者，何哉？周子曰：神发知矣。五性感物而万事出。有知之后，五者之性，为物所感而动，即《内经》五火也。五性缺阳之火，与相火相扇，则妄动矣。火起于妄，变化莫测，煎熬真阴，阴虚则病，阴绝则死。君火之气，《经》以暑与湿言之；相火之气，《经》以火言之，盖表其暴悍酷烈甚于君火也。故曰：相火元气之贼。周子又曰：圣人定之以中正仁义而主静。朱子曰：必使道心常为一身之主，而人心每听命焉。夫人心听命而又主之以静，则彼五火之动皆中节，相火唯有裨补造化，以为生生不息之运用尔，何贼之有？或曰：《内经》只于六气言火，未言及脏腑也。曰：岐伯历举病机一十九条，而属火者五：诸热瞀螈，皆属于火；诸逆冲上，皆属于火；诸躁狂越，皆属于火；诸禁鼓栗，如丧神守，皆属于火；诸病肿，疼酸惊骇，皆属于火，是也。刘河间云：诸风掉眩属于肝，风火也；诸气 郁属于肺，燥火也；诸湿肿满属于脾，湿火也；诸痛痒疮属于心，郁火也。是皆火之为病，出于脏腑者然也。以陈无择之通敏，犹以暖温为君火，日用之火为相火，无怪乎后人之聋瞽也。  

***燧火***  

（《纲目》  

【`集解`】时珍曰：周官司 氏四时变国火以救时疾，季春出火，季秋纳火，民咸从之。  

盖人之资于火食者，疾病寿夭生焉。四时钻燧，取新火以为饮食之用，依岁气而使无亢不及，所以救民之时疾也。榆柳先百木而青，故春取之，其火色青。杏枣之木心赤，故夏取之，其火色赤。柞 之木理白，故秋取之，其火色白。槐檀之木心黑，故冬取之，其火色黑。桑柘之木肌黄，故季夏取之，其火色黄。天文大火之次，于星为心。季春龙见于辰而出火，于时为暑。季秋龙伏于戌而纳火，于时为寒。顺天道而百工之作息皆因之，以免水旱灾祥之流行也。后世寒食禁火，乃季春改火遗意，而俗作介推事，谬矣。《道书》云：灶下灰火谓之伏龙屎，不可 香事神。  

***桑柴火***  

（《纲目》  

【`主治`】痈疽发背不起，瘀肉不腐，及阴疮瘰疠流注， 疮顽疮，然火吹灭，日灸二次，未溃拔毒止痛，已溃补接阳气，去腐生肌。凡一切补药诸膏，宜此火煎之。但不可点艾，伤肌（时珍）。  

【`发明`】震亨曰：火以畅达拔引郁毒，此从治之法也。  

时珍曰：桑木能利关节，养津液。得火则拔引毒气，而祛逐风寒，所以能去腐生新。《抱朴子》云：一切仙药，不得桑煎不服。桑乃箕星之精，能助药力，除风寒痹诸痛，久服终身不患风疾故也。藏器曰：桑柴火灸蛇，则足见。  

***炭火***  

（《纲目》  

【`集解`】时珍曰：烧木为炭。木久则腐，而炭入土不腐者，木有生性，炭无生性也。葬家用炭，能使虫蚁不入，竹木之根自回，亦缘其无生性耳。古者冬至、夏至前二日，垂土炭于衡两端，轻重令匀，阴气至则土重，阳气至则炭重也。  

【`主治`】栎炭火，宜锻炼一切金石药。桴炭火，宜烹煎焙炙百药丸散（时珍）。  

***白炭***  

【`主治`】误吞金银铜铁在腹，烧红，急为末，煎汤呷之；甚者，刮末三钱，井水调服，未效再服。又解水银、轻粉毒。带火炭纳水底，能取水银出也。上立炭带之，辟邪恶鬼气。除夜立之户内，亦辟邪恶（时珍）。  

【`附方`】新六。  

卒然咽噎：炭末蜜丸，含咽。（《千金方》）白虎风痛，日夜走注，百节如啮。炭灰五升，蚯蚓屎一升，红花七捻，和熬。以醋拌之，用故布包二包，更互熨痛处，取效。（《圣惠方》）久近肠风（下血）。用紧炭三钱，枳壳（烧存性）五钱。为末。每服三钱，五更米饮下一服，天明再服，当日见效。忌油腻毒物。（《普济方》）汤火灼疮：炭末，香油调涂。（《济急方》）白癞头疮：白炭烧红，投沸汤中，温洗之取效。（《百一方》）阴囊湿痒：桴炭、紫苏叶末，扑之。（《经验方》）  

***芦火、竹火***  

（《纲目》  

【`主治`】宜煎一切滋补药（时珍）。  

【`发明`】时珍曰：凡服汤药，虽品物专精，修治如法，而煎药者卤莽造次，水火不良，火候失度，则药亦无功。观夫茶味之美恶，饭味之甘 ，皆系于水火烹饪之得失，即可推矣。是以煎药须用小心老成人，以深罐密封，新水活火，先武后文，如法服之，未有不效者。  

火用陈芦、枯竹，取其不强，不损药力也；桑柴火取其能助药力；桴炭，取其力慢；栎炭，取其力紧；温养用糠及马屎、牛屎者，取其缓而能使药力匀遍也。  

***艾火***  

（《纲目》  

【`主治`】灸百病。若灸诸风冷疾，入硫黄末少许，尤良（时珍）。  

【`发明`】时珍曰：凡灸艾火者，宜用阳燧、火珠承日，取太阳真火。其次则钻槐取火，为良。若急卒难备，即用真麻油灯，或蜡烛火，以艾茎烧点于炷，滋润灸疮，至愈不痛也。  

其戛金、击石、钻燧入木之火，皆不可用。邵子云：火无体，因物以为体，金石之火，烈于草木之火，是矣。八木者，松火，难瘥；柏火，伤神多汗；桑火，伤肌肉；柘火，伤气脉；枣火，伤内吐血；橘火，伤营卫经络；榆火，伤骨失志；，竹火，伤筋损目也。《南齐书》载武帝时，有沙门从北齐 赤火来，其火赤于常火而小，云以疗疾，贵贱争取之，灸至七炷，多得其验。吴兴杨道庆虚疾二十年，灸之即瘥。咸称为圣火，诏禁之不止。不知此火，何物之火也。  

【`附录`】阳燧 时珍曰：火镜也。以铜铸成，其面凹，摩热向日，以艾承之，则得火。  

《周礼》司 氏以火燧取明火于日，是矣。  

火珠 见石部水精下。  

***神针火***  

（《纲目》  

【`主治`】心腹冷痛，风寒湿痹，附骨阴疽，凡在筋骨隐痛者，针之，火气直达病所，甚效（时珍）。  

【`发明`】时珍曰：神针火者，五月五日取东引桃枝，削为木针，如鸡子大，长五、六寸，干之。用时以绵纸三、五层衬于患处，将针蘸麻油点着，吹灭，乘热针之。又有雷火神针法，用熟蕲艾末一两，乳香、没药、穿山甲、硫黄、雄黄、草乌头、川乌头、桃树皮末各一钱，麝香五分，为末，拌艾，以浓纸裁成条，铺药艾于内，紧卷如指大，长三、四寸，收贮瓶内，埋地中七七日，取出。用时，于灯上点着，吹灭，隔纸十层，乘热针于患处，热气直入病处，其效更速。并忌冷水。  

***火针***  

（《纲目》  

【`释名`】燔针（《素问》）、淬针（《素问》）、烧针（《伤寒论》）、煨针。  

时珍曰：火针者，《素问》所谓燔针、淬针也，张仲景谓之烧针，川蜀人谓之煨针。其法：麻油满盏，以灯草二七茎点灯，将针频涂麻油，灯上烧令通赤用之。不赤或冷，则反损人，且不能去病也。其针须用火箸铁造之为佳。点穴墨记要明白，差则无功。  

【`主治`】风寒筋急挛引痹痛，或瘫痪不仁者，针下疾出，急按孔穴则疼止，不按则疼甚。症块结积冷病者，针下慢出，仍转动，以发出污浊。痈疽发背有脓无头者，针令脓溃，勿按孔穴。凡用火针，太深则伤经络，太浅则不能去病，要在消息得中。针后发热恶寒，此为中病。凡面上及夏月湿热在两脚时，皆不可用此（时珍）。  

【`发明`】时珍曰：《素问》云：病在筋，调之筋，燔针劫刺其下，及筋急者。病在骨，调之骨，淬针药熨之。又《灵枢经》叙十二经筋所发诸痹痛，皆云治在燔针劫刺，以知为度，以痛为输。又云：经筋之病，寒则反折筋急，热则纵弛不收，阴痿不用。淬刺者，淬寒急也。纵缓不收者，无用燔针。观此，则燔针乃为筋寒而急者设，以热治寒，正治之法也。而后世以针积块，亦假火气以散寒涸，而发出污浊也。或又以治痈疽者，则是以从治之法，溃泄其毒气也。而昧者以治伤寒热病，则非矣。张仲景云：太阳伤寒，加温针必发惊。营气微者，加烧针则血流不行，更发热而烦躁。太阳病，下之，心下痞，表里俱虚，阴阳俱竭，复加烧针，胸烦、面色青黄、肤润者，难治。此皆用针者不知往哲设针之理，而谬用以致害人也。又凡肝虚目昏多泪，或风赤，及生翳膜顽浓，或病后生白膜失明，或五脏虚劳风热，上冲于目生翳，并宜熨烙之法。盖气血得温则宣流，得寒则凝涩故也。其法用平头针如翳大小，烧赤，轻轻当翳中烙之，烙后翳破，即用除翳药敷点。  

***灯火***  

（《纲目》  

【`主治`】小儿惊风、昏迷、搐搦、窜视诸病。又治头风胀痛，视头额太阳络脉盛处，以灯心蘸麻油点灯淬之，良。外痔肿痛者，亦淬之。油能去风解毒，火能通经也。小儿初生，因冒寒气欲绝者，勿断脐，急烘絮包之，将胎衣烘热，用灯炷于脐下，往来燎之，暖气入腹内，气回自苏。又烧铜匙柄熨烙眼弦内，去风退赤，甚妙（时珍）。  

【`发明`】时珍曰：凡灯唯胡麻油、苏子油然者，能明目治病。其诸鱼油、诸禽兽油、诸菜子油、棉花子油、桐油、豆油、石脑油诸灯烟，皆能损目，亦不治病也。  

【`附方`】新七。搅肠沙痛：阴阳腹痛，手足冷，但身上有红点。以灯草蘸油点火，淬于点上。（《济急方》）小儿诸惊：仰向后者，灯火淬其囟门、两眉际之上下。眼翻不下者，淬其脐之上下。不省人事者，淬其手足心、心之上下。手拳不开、目往上者，淬其顶心、两手心。撮口出白沫者，淬其口上下、手足心。（《小儿惊风秘诀》）百虫咬伤：以灯火熏之，出水妙。（《济急方》）杨梅毒疮：方广《心法附余》：用铅汞结砂、银朱各二钱，白花蛇一钱。为末，作纸捻七条。初日用三条，自后日用一条，香油点灯于烘炉中，放被内盖卧，勿透风。须食饱口含椒茶，热则吐去，再含。神灯熏法：用银朱二钱，孩儿茶、龙挂香、皂角子各一钱，为末，以纸卷作灯心大，长三寸。每用一条，安灯盏内，香油浸点，置水桶中，以被围坐，用鼻吸烟咽之，口含冷茶，热则吐去。日熏二次。三日后口中破皮，以陈酱水漱之。神灯照法：治杨梅疮，年久破烂坑陷者。用银朱、水粉、线香各三钱，乳香、没药各五分，片脑二分。为末，以纸卷作捻，浸油点灯照疮，日三次，七日见效。须先服通圣散数帖，临时口含椒茶，以防毒气入齿也。  

年深疥癣，遍身延蔓者：硫黄、艾叶研匀作捻，浸油点灯，于被中熏之。以油涂口鼻耳目，露之。（《集玄方》）  

***灯花***  

（《拾遗》  

【`气味`】缺。  

【`主治`】敷金疮，止血生肉（藏器）。小儿邪热在心，夜啼不止，以二、三颗，灯心汤调，抹乳吮之（时珍）。  

【`发明`】时珍曰：昔陆贾言灯花爆而百事喜，《汉书　艺文志》有占灯花术，则灯花固灵物也。钱乙用治夜啼，其亦取此义乎？我明宗室富顺王一孙，嗜灯花，但闻其气，即哭索不已。时珍诊之，曰：此癖也。以杀虫治癖之药丸服，一料而愈。  

***烛烬***  

（《纲目》  

【`集解`】时珍曰：烛有蜜蜡烛、虫蜡烛、 油烛、牛脂烛，唯蜜蜡、 油者，烬可入药。  

【`气味`】缺。  

【`主治`】疔肿，同胡麻、针砂等分，为末，和醋敷之。治九漏，同阴干马齿苋等分，为末，以泔水洗净，和腊猪脂敷之。日三上（时珍）。  

## 土部第七卷  

李时珍曰：土者，五行之主，坤之体也。具五色而以黄为正色，具五味而以甘为正味。  

是以禹贡辨九州之土色，周官辨十有二壤之土性。盖其为德，至柔而刚，至静有常，兼五行生万物而不与其能，坤之德其至矣哉。在人则脾胃应之，故诸土入药，皆取其裨助戊己之功。今集土属六十一种为土部（旧本三十九种，散见玉石部）。  

《神农本经》二种（梁陶弘景注）  
名医别录》三种（梁陶弘景）  
唐本草》三种（唐苏恭）  
本草拾遗》二十八种（唐陈藏器）  
四声本草》一种（唐萧炳）  
开宝本草》一种（宋马志）  
证类本草》一种（宋唐慎微）  
衍义补遗》一种（元朱震亨）《本草纲目》二十一种（明李时珍  

【`附注`】魏李当之《药录》 《吴普本草》 宋雷 《炮灸》 齐徐之才《药封》 唐甄权《药性》 孙思邈《千金》 唐杨损之《删繁》 李 《海药》 蜀韩保升《重注》宋掌禹锡《补注》 苏颂《图经》 大明《日华》 宋寇宗 《衍义》 金张元素《珍珠囊》元王好古《汤液》 明汪机《会编》 元李杲《法象》 陈嘉谟《蒙筌》  

### 土之一  

凡六十一种  

***白垩***  

（音恶。《本经》下品  

【`释名`】白善土（《别录》）、白土粉（《衍义》）、画粉。  

时珍曰：土以黄为正色，则白者为恶色，故名垩。后人讳之，呼为白善。  

【`集解`】《别录》曰：白垩，生邯郸山谷。采无时。  

弘景曰：即今画家用者，甚多而贱，俗方稀用。  

颂曰：胡居士云：始兴小桂县晋阳乡有白善，而今处处皆有之，人家往往用以浣衣。《西山经》云：大次之山，其阳多垩。《中山经》云：葱聋之山，其中有大谷，多白、黑、青、黄、垩。垩有五色，入药唯白者耳。  

宗 曰：白善土，京师谓之白土子，切成方块，卖于人浣衣。  

时珍曰：白土处处有之，用烧白瓷器坯者。  

【`修治`】 曰：凡使，勿用色青并底白者，捣筛末，以盐汤飞过，曝干用，则免结涩人肠也。每垩二两，用盐一分。  

大明曰：入药烧用，不入汤饮。  

【`气味`】苦，温，无毒。  

《别录》曰：辛，无毒。不可久服。伤五脏，令人羸瘦。  

权曰：甘，平，温暖。  

【`主治`】女子寒热症瘕，月闭积聚（《本经》）。阴肿痛，漏下，无子，泄痢（《别录》）。疗女子血结，涩肠止痢（甄权）。治鼻洪吐血，痔 泄精，男子水脏冷，女子子宫冷（大明）。合王瓜等分，为末，汤点二钱服，治头痛（宗 ）。  

【`发明`】时珍曰：诸土皆能胜湿补脾，而白垩土，则兼入气分也。  

【`附方`】新九。  

衄血不止：白土末五钱，井华水调服，二服除根。（《瑞竹堂方》）水泄不化，日夜不止：白垩（ ）、干姜（炮）各一两，楮叶（生研二两）。为末，糊丸绿豆大。每米饮下二十丸。（《普济方》）翻胃吐食，男妇皆治。白善土（ 赤，以米醋一升淬之，再 再淬，醋干为度），取一两（研），干姜二钱半（炮）。为末。每服一钱，调下。服至一斤以上为妙。（《千金翼》）卒暴咳嗽：白善土粉、白矾各一两。为末，姜汁糊丸梧子大。临卧姜汤服二十丸。（《普济方》）风赤烂眼，倒睫拳毛。华佗方：用白土一两，铜青一钱。为末。每以半钱泡汤洗。《干坤生意》：加焰硝半两。为末，汤泡杏仁杵，和丸皂子大。每用凉水浸一丸，洗眼。（《乾坤秘韫》）小儿热丹：白土一分，寒水石半两。为末。新水调涂。（钱乙《小儿方》）痱子瘙痒：旧屋梁上刮赤白垩末，敷之。（《普济方》）代指肿痛：猪膏和白善土，敷之。（《肘后方》）疮不干：白善土 研末，生油调搽。（《集玄方》）  

***甘土***  

（《拾遗》  

【`集解`】藏器曰：甘土，出安西及东京龙门。土底澄取之，洗腻服如灰，水和涂衣，去油垢。  

【`气味`】无毒。  

【`主治`】草药及诸菌毒，热汤调末服之（藏器）。  

***赤土***  

（《纲目》  

【`气味`】甘，温，无毒。  

【`主治`】主汤火伤，研末涂之（时珍）。  

【`附方`】新三。牙宣疳 ：赤土、荆芥叶同研，揩之，日三次。（《普济方》）风疹瘙痒甚，不能忍者。赤土研末，空心温酒服一钱。（《御药院方》）身面印文刺破：以醋调赤土敷之，干又易，以黑灭为度。（《千金方》）  

***黄土***  

（《拾遗》  

【`释名`】藏器曰：张司空言：三尺以上，曰粪；三尺以下，曰土。凡用，当去上恶物，勿令入客水。  

【`气味`】甘，平，无毒。  

藏器曰：土气久触，令人面黄。掘土犯地脉，令人上气身肿。掘土犯神杀，令人生肿毒。  

【`主治`】泄痢冷热赤白，腹内热毒绞结痛，下血。取干土，水煮三、五沸，绞去滓，暖服一、二升。又解诸药毒，中肉毒，合口椒毒，野菌毒（藏器）。  

【`发明`】时珍曰：按刘 《钱乙传》云：元丰中，皇子仪国公病螈 ，国医未能治，长公主举乙入，进黄土汤而愈。神宗召见，问黄土愈疾之状。乙对曰：以土胜水，木得其平，则风自退尔。上悦，擢太医丞。又《夷坚志》云：吴少师得疾，数月消瘦，每日饮食入咽，如万虫攒攻，且痒且病，皆以为劳瘵，迎明医张锐诊之。锐令明旦勿食，遣卒诣十里外，取行路黄土至，以温酒二升搅之，投药百粒饮之。觉痛几不堪，及登溷，下马蝗千余，宛转，其半已困死，吴亦惫甚，调理三日乃安。因言夏月出师，燥渴，饮涧水一杯，似有物入咽，遂得此病。锐曰：虫入人脏，势必孳生，饥则聚咂精血，饱则散处脏腑。苟知杀之而不能扫取，终无益也。是以请公枵腹以诱之，虫久不得土味，又喜酒，故乘饥毕集，一洗而空之。  

公大喜，浓赂谢之，以礼送归。  

【`附方`】旧二，新十。  

小儿吃土：用干黄土一块，研末，浓煎黄连汤调下。《救急方》乌纱惊风：小儿惊风，遍身都乌者。急推向下，将黄土一碗，捣末，入久醋一钟，炒热包定熨之，引下至足，刺破为妙。（《小儿秘诀》）卒患心痛：画地作王字，撮取中央土，水和一升服，良。（陈藏器《本草》）目卒无见：黄土搅水中，澄清洗之。（《肘后方》）牛马肉毒及肝毒。取好土三升，水煮，清一升服，即愈。一方：入头发寸截和之，发皆贯肝而出也。（《肘后方》）内痔痛肿：朝阳黄土、黄连末、皮硝各一两。用猪胆汁同研如泥，每日旋丸枣大，纳入肛内，过一夜，随大便去之。内服乌梅、黄连二味丸药。（孙氏《集效方》）颠扑欲死，一切伤损，从高坠下，及木石所迮，落马扑车，淤血凝滞，气绝欲死者，亦活。用净土五升蒸热，以故布重裹作二包，更互熨之。勿大热，恐破肉，取痛止则已，神效之方。（孙真人《千金方》）杖疮未破：干黄土末，童尿入鸡子清调涂刷上，干即上，随以热水洗去，复刷复洗，数十次，以紫转红为度。仍刷两胯，以防血攻阴也。（《摄生方》）汤火伤灼：醋调黄土，涂之。（《谈野翁方》）蜈蚣螫伤：画地作王字，内取土掺之，即愈。（《集简方》）蜂蚁叮螫：反手取地上土敷之，或入醋调。（《千金方》）蠼 尿疮：画地作蠼 形，以刀细取腹中土，唾和涂之，再涂即愈。孙真人云：予得此疾，经五、六日不愈，或教此法，遂瘳。乃知万物相感，莫晓其由也。（《千金方》）  

***铸钟黄土***  

（《拾遗》  

【`主治`】卒心痛，疰忤恶气，温酒服一钱（藏器）。  

***铸铧孔中黄土***  

（《拾遗》  

【`主治`】丈夫阴囊湿痒，及阴汗，细末扑之（藏器）。  

***东壁土***  

（《别录》下品  

【`气味`】甘，温，无毒。  

【`主治`】下部疮，脱肛（《别录》）。止泄痢霍乱烦闷（藏器）。温疟，点目去翳。同蚬壳为末，敷豌豆疮（甄权）。疗小儿风脐（弘景）。摩干、湿二癣，极效（苏恭）。  

【`发明`】弘景曰：此屋之东壁上土也，常先见日故尔。又可除油垢衣，胜锻石、滑石。  

藏器曰：取其向阳久干也。  

宗 曰：久干之说不然。盖东壁先得太阳真火烘炙，故治瘟疫。初出少火之气壮，及当午则壮火之气衰，故不用南壁而用东壁。  

时珍曰：昔一女，忽嗜河中污泥，日食数碗。玉田隐者以壁间败土调水饮之，遂愈。又凡脾胃湿多，吐泻霍乱者，以东壁土，新汲水搅化，澄清服之，即止。盖脾主土，喜燥而恶湿，故取太阳真火所照之土，引真火生发之气，补土而胜湿，则吐泻自止也。《岭南方》治瘴疟香椿散内用南壁土，近方治反胃呕吐用西壁土者，或取太阳离火所照之气，或取西方收敛之气，然皆不过借气补脾胃也。  

【`附方`】旧三，新九。  

急心痛：五十年陈壁土、枯矾各二钱。为末，蜜丸，艾汤服。（《集玄方》）霍乱烦闷：向阳壁土，煮汁服。（《圣济录》）药毒烦闷欲死者。东壁土调水三升，顿饮之。（《肘后方》）解乌头毒：不拘川乌、草乌毒。用多年陈壁土，泡汤服之。冷水亦可。（《通变要法》）六畜肉毒：东壁土末，水服一钱，即安。（《集玄方》）目中翳膜：东壁土细末，日点之，泪出佳。（《肘后方》）肛门凸出：故屋东壁上土一升，研末，以长皂荚挹末粉之，仍炙皂荚，更互熨之。（《外台秘要》）痱子瘙痒：干壁土末敷之，随手愈。（《普济方》）耳疮唇疮：东壁土和胡粉敷之。（《救急方》）破经年，脓水不绝。用百年茅屋厨中壁土为末，入轻粉调敷，半月即干愈。（《永类方》）诸般恶疮：拔毒散：东墙上土、大黄等分。为末，用无根井华水调搽，干再上。（《瑞竹堂方》）发背痈疖多年：烟熏壁土、黄柏等分，为末。姜汁拌调摊贴之，更以茅香汤调服一钱匕。  

（《经验方》）  

***太阳土***  

（《纲目》  

【`主治`】人家动土犯禁，主小儿病气喘，但按九宫，看太阳在何宫，取其土煎汤饮之，喘即定（时珍。出《正传》）。  

【`附录`】执日天星上土 藏器曰：取和薰草、柏叶以涂门户，方一尺，令盗贼不来。  

执日六癸上土 时珍曰：《抱朴子》云：常以执日取六癸上土、市南门土、岁破土、月建土，合作人，着朱鸟地上，辟盗。  

二月上壬日土 藏器曰：泥屋之四角，宜蚕。  

清明日戌上土时珍曰：同狗毛作泥，涂房户内孔穴，蛇鼠诸虫永不入。  

神后土时珍曰：逐月旦日取泥屋之四角，及塞鼠穴，一年鼠皆绝迹，此李处士禁鼠法也。神后，正月起申，顺行十二辰。  

***天子藉田三推犁下土***  

（《拾遗》  

【`释名`】时珍曰：《月令》：天子以元日祈谷于上帝，亲载耒耜，率三公、九卿、诸侯、大夫躬耕。天子三推，三公五推，卿、诸侯九推。反执爵于太寝，命曰劳酒。  

【`气味`】无毒。  

【`主治`】水服，主惊悸癫邪，安神定魄强志。藏之，入官不惧，利见大官，宜婚市。王者封禅五色土次之（藏器）。  

【`附录`】社稷坛土 藏器曰：牧宰临官，自取涂门户，令盗贼不入境也。  

春牛土 藏器曰：收角上土置户上，令人宜田。  

时珍曰：宋时立春日进春牛，御药院取牛睛以充眼药。今人鞭春时，庶民争取牛土，云宜蚕；取土撒檐下，云辟蚰蜒。  

富家土 藏器曰：七月丑日，取中庭土泥灶，令人富。勿令人知。时珍曰：除日取富家田中土泥灶，招吉。  

亭部中土 时珍曰：取作泥涂灶，水火盗贼不经；涂屋四角，鼠不食蚕；涂仓 ，鼠不食稻；塞穴百日，鼠皆绝去。出《阴阳杂书》云。  

***道中热土***  

（《拾遗》  

【`主治`】夏月 死，以土积心口，少冷即易，气通则苏（藏器）。亦可以热土围脐旁，令人尿脐中；仍用热土、大蒜等分，捣水去滓灌之，即活（时珍）。  

十字道上  

【`主治`】主头面黄烂疮，同灶下土等分敷之（时珍）。  

***车辇土***  

（《拾遗》  

【`主治`】恶疮出黄汁，取盐车边脂角上土涂之（藏器）。行人 死，取车轮土五钱，水调澄清服，一碗即苏。又小儿初生，无肤色赤，因受胎未得土气也。取车辇土碾敷之，三日后生肤（时珍）。  

***市门土***  

（《拾遗》  

【`释名`】时珍曰：日中为市之处门闸极也。  

【`气味`】无毒。  

【`主治`】妇人易产，入月带之。产时，酒服一钱（藏器）。  

***户限下土***  

（《拾遗》  

【`释名`】时珍曰：限，即门阈也。  

【`气味`】无毒。  

【`主治`】产后腹痛，热酒服一钱。又治吹奶，和雄雀粪，暖酒服方寸匕（藏器）。  

***千步峰***  

（《纲目》  

【`集解`】时珍曰：此人家行步地上高起土也，乃人往来鞋履沾积而成者。技家言人宅有此，主兴旺。  

【`主治`】便毒初发，用生姜蘸醋，磨泥涂之（时珍）。  

***鞋底下土***  

（《拾遗》  

【`主治`】适他方不伏水土，刮下，和水服，即止（藏器）。  

***柱下土***  

（《拾遗》  

【`气味`】无毒。  

【`主治`】腹痛暴卒，水服方寸匕（藏器）。胎衣不下，取宅中柱下土，研末，鸡子清和服之（思邈）。  

***床脚下土***  

（《拾遗》  

【`主治`】 犬咬，和水敷之，灸七壮（藏器）。  

***烧尸场上土***  

（《纲目》  

【`主治`】邪疟，取带黑土同葱捣作丸，塞耳，或系膊上，即止。男左女右（时珍）。  

【`附方`】新四。  

好魇多梦：烧人灰，置枕中、履中，自止。（《本草拾遗》）尸厥猝死，不知人者。烧尸场土二、三钱，擂细，汤泡灌之，即活。如无，以灶心土代之。（何氏方）小儿夜啼：烧尸场土，置枕边。（《集简方》）脚底多汗：烧人场上土，铺于鞋底内蹉之。灰亦可。（《集玄方》）  

***冢上土***  

（《拾遗》  

【`主治`】瘟疫。五月一日，取土或砖石，入瓦器中，埋着门外阶下，合家不患时气。又正旦取古冢砖，咒悬大门上，一年无疫疾（藏器）。  

【`附方`】新一。  

肠痈：死人冢上土，作泥涂之，良。《千金方》）  

***桑根下土***  

（《拾遗》  

【`主治`】中恶风、恶水而肉肿者，水和敷上，灸二三十壮，热气透入，即平（藏器）。  

***胡燕窠土***  

（《拾遗》  

【`气味`】无毒。  

【`主治`】同屎。作汤，浴小儿，去惊邪（弘景）。主风瘙瘾疹，及恶刺疮，浸淫 疮绕身至心者死，并水和敷之，三两日瘥（藏器）。治口吻白秃诸疮（时珍）。  

【`附方`】旧三，新八。  

湿 疥疮：胡燕窠大者，用抱子处土，为末，以淡盐汤洗拭，干敷之，日一上。（《小品方》）黄水肥疮：燕窠土一分，麝香半分。研敷之。（《善济方》）浸淫湿疮发于心下者，不早治杀人。用胡燕窠中土，研末，水和敷。（葛氏）口角烂疮：燕窠泥敷之，良。（《救急方》）白秃头疮：百年屋下燕窠泥、 窠。研末，剃后麻油调搽。（《圣济录》）蠼 尿疮绕身汁出。以燕窠中土和猪脂、苦酒敷之。（《外台秘要》）瘭疽恶疮，着手足肩背，累累如赤豆，出汁。剥痂，以温醋、米泔洗净，用胡燕窠土和百日男儿屎，敷之。（《千金方》）皮肤中毒，名症疰。用醋和燕窠土敷之。（《千金方》）风瘙瘾疹：胡燕窠土，水和敷之。（《千金方》）小儿丹毒：向阳燕窠土，为末，鸡子白和敷。（《卫生易简方》）一切恶疮：燕窠内外泥粪，研细，油调搽。一加黄柏末。（《瑞竹堂方》）  

***百舌窠中土***  

（《拾遗》  

【`主治`】蚯蚓及诸恶虫咬疮，醋调敷之（藏器）。  

***土蜂窠***  

（《拾遗》  

【`释名`】 窠。  

时珍曰：即细腰蜂也。  

【`气味`】甘，平，无毒。  

【`主治`】痈肿风头（《别录》）。小儿霍乱吐泻，炙研，乳汁服一钱（《圣惠》）。醋调涂肿毒，及蜘蛛咬（藏器）。  

醋调涂蜂虿毒（宗 ）。治疔肿乳蛾，妇人难产（时珍）。  

【`附方`】新六。女人难产：土蜂儿窠，水泡汤饮之。取时逢单是男，双是女，最验。（《妇人良方》）肿毒 痛：陈藏器《本草》：用醋和泥蜂窠，涂之。《直指》：加川乌头等分，云未结则散，已结则破也。疔疮肿痛：土蜂窠（ ）、蛇皮（烧）等分。酒服一钱。（《直指方》）咽喉乳蛾：土蜂窠一个。为末。先用楮叶擦破病患舌，令血出。  

以醋和末，用翎点之。令痰涎出为效。后用扁竹根擂水服数口，取利。（《瑞竹堂方》）手足发指毒痛不可忍。用壁间泥蜂窠为末，入乳香少许研匀，以醋调涂，干即以醋润之。（《奇效方》）蠼 尿疮：螟蛉窠，水调敷之。（《集玄方》）  

***蜣螂转丸***  

（《拾遗》  

【`释名`】土硝。  

藏器曰：此蜣螂所推丸也。藏在土中，掘地得之，正圆如人捻作，弥久者佳。  

【`气味`】咸、苦，大寒，无毒。  

【`主治`】汤淋绞汁服，疗伤寒时气，黄胆烦热，及霍乱吐泻。烧存性酒服，治项瘿。涂一切 疮（藏器）。  

***鬼屎***  

（《拾遗》  

【`集解`】藏器曰：生阴湿地，如屎，亦如地钱，黄白色。  

【`主治`】人马反花疮，刮取，和油涂之（藏器）。  

***鼠壤土***  

（《拾遗》  

【`释名`】时珍曰：柔而无块曰壤。  

【`主治`】中风筋骨不随，冷痹骨节疼，手足拘急，风掣痛，偏枯死肌，多收曝干，蒸热袋盛，更互熨之（藏器）。小儿尿和，涂疔肿（思邈）。  

***鼢鼠壤土***  

（《拾遗》  

【`集解`】藏器曰：此是田中尖嘴小鼠也。阴穿地中，不能见日。  

【`主治`】鬼疰气痛，秫米泔汁和作饼，烧热绵裹熨之。又主肿毒，和醋敷之，极效（藏器）。孕妇腹内钟鸣，研末二钱，麝香汤下，立愈（时珍）。  

***屋内下虫尘土***  

（《拾遗》  

【`释名`】时珍曰： 音软平声。河边地及垣下地，皆谓之 。  

【`主治`】恶疮久不干，油调敷之（藏器）。  

***蚁垤土***  

（《拾遗》  

【`释名`】蚁封。  

时珍曰：垤，音迭，高起也。封，聚土也。  

【`主治`】狐刺疮，取七粒和醋搽。又死胎在腹，及胞衣不下，炒三升，囊盛，拓心下，自出也（藏器）。  

***白蚁泥***  

（《纲目》  

【`主治`】恶疮肿毒，用松木上者，同黄丹各炒黑，研和香油涂之，取愈乃止（时珍）。  

***蚯蚓泥***  

（《纲目》  

【`释名`】蚓蝼（音娄）、六一泥。  

【`气味`】甘、酸，寒，无毒。  

【`主治`】赤白久热痢，取一升炒烟尽，沃汁半升，滤净饮之（藏器）。  

小儿阴囊忽虚热肿痛，以生甘草汁入轻粉末调涂之。以盐研敷疮，去热毒，及蛇犬伤（《日华》）。敷狂犬伤，出犬毛，神效（苏恭）。  

【`附方`】旧五，新十七。  

断截热疟：邵氏《青囊方》：用五月五日午时取蚯蚓粪，以面和丸梧子大，朱砂为衣。  

每服三丸，无根水下。忌生冷，即止。皆效。或加菖蒲末、独蒜头同丸。  

伤寒谵语：蚯蚓屎，凉水调服。（《简便方》）小便不通：蚯蚓粪、朴硝等分。水和敷脐下，即通。（《皆效方》）小儿吐乳：取田中地龙粪一两，研末，空心以米汤服半钱，不过二、三服效。（《圣惠方》）小儿卵肿：地龙粪，以薄荷汁和涂之。（危氏《得效方》）妇人吹乳：用韭地中蚯蚓屎，研细筛过，米醋调，浓敷，干则换，三次即愈。凉水调亦可。（蔺氏《经验方》）时行腮肿：柏叶汁，调蚯蚓泥涂之。（丹溪方）一切丹毒：水和蛐 泥敷之。（《外台》）脚心肿痛，因久行久立致者。以水和蚯蚓粪浓敷，一夕即愈。（《永类钤方》）耳后月蚀：烧蚯蚓粪，猪脂和敷。（《子母秘录》）耳出水成疮：蚯蚓粪，为末敷之，并吹入。（《千金方》）齿 宣露：蚯蚓泥，水和成团， 赤，研末，腊猪脂调敷之，日三。（《千金方》）咽喉骨哽：五月五日午时韭畦中，面东勿语，取蚯蚓泥收之，每用少许，搽喉外，其骨自消，名六一泥。  

蜈蚣螫伤：蚯蚓泥敷之，效。（《集效方》）金疮困顿：蚯蚓屎末，水服方寸匕，日三服。（《千金方》）解射罔毒：蚯蚓屎末，井水服二方寸匕。（《千金方》）吐血不止：石榴根下地龙粪，研末，新汲水服三钱。（《圣惠》）反胃转食：地龙粪一两，木香三钱，大黄七钱。为末。每服五钱，无根水调服。忌煎爆酒醋椒姜热物。一、二服，其效如神。（邵真人《经验方》）燕窝生疮：韭地蛐 屎，米泔水和， 过，入百草霜等分。研末，香油调涂之。（《摘玄方》）小儿头热，鼻塞不通：湿地龙粪研饼，贴囟上，日数易之。（《圣惠方》）足 烂疮：韭地蚯蚓泥，干研，入轻粉，清油调敷。（《便民图纂》）外肾生疮：蚯蚓屎二分，绿豆粉一分。水研涂之，干又上之。（《便民图纂》）  

***螺蛳泥***  

（《纲目》  

【`气味`】性凉。  

【`主治`】反胃吐食，取螺蛳一斗，水浸，取泥晒干，每服一钱，火酒调下（时珍）。  

***白鳝泥***  

（《纲目》  

【`主治`】火带疮，水洗取泥炒研，香油调敷（时珍）。  

***猪槽上垢土***  

（《拾遗》  

【`主治`】难产，取一合和面半升，乌豆二十颗，煮汁服（藏器）。  

火焰丹毒，赤黑色，取槽下泥敷之，干又上（时珍）。  

***犬尿泥***  

（《纲目》  

【`主治`】妊娠伤寒，令子不落，涂腹上，干即易（时珍）。  

***驴尿泥***  

（《拾遗》  

【`主治`】蜘蛛咬敷之（藏器）。  

***尿坑泥***  

（《纲目》  

【`主治`】主蜂蝎诸虫咬，取涂之（时珍）。  

***粪坑底泥***  

（《纲目》  

【`主治`】发背诸恶疮，阴干为末，新水调敷，其痛立止（时珍）。  

【`附方`】新一。  

疔肿：粪下土、蝉蜕、全蝎等分。捣作钱大饼，香油煎滚，温服。以滓敷疮四围，疔自出也。（《圣济总录》）  

***檐溜下泥***  

（《纲目》  

【`主治`】猪咬、蜂螫、蚁叮、蛇伤毒，并取涂之。又和羊脂，涂肿毒、丹毒（时珍）。  

【`附方`】新一。  

蝎虿螫叮：蝎有雌雄：雄者痛在一处，以井底泥封之，干则易；雌者痛牵诸处，以瓦沟下泥封之。若无雨，以新汲水，从屋上淋下取泥。（《肘后方》）  

***田中泥***  

（《纲目》  

【`主治`】马蝗入人耳，取一盆枕耳边，闻气自出。人误吞马蝗入腹者，酒和一、二升服，当利出（时珍）。  

***井底泥***  

（《证类》  

【`气味`】至冷。  

【`主治`】涂汤火疮（《证类》）。疗妊娠热病，取敷心下及丹田，可护胎气（时珍）。  

【`附方`】新五。  

头风热痛：井底泥和大黄、芒硝末，敷之。（《千金方》）胎衣不下：井底泥，以鸡子大，井华水服，即下。（《集玄方》）卧忽不寤：勿以火照，但痛啮其踵及足拇趾甲际，而多唾其面，以井底泥涂其目，令人垂头入井中，呼其姓名，便苏也。（《肘后方》）小儿热疖：井底泥敷其四围。（《谈野翁方》）蜈蚣螫人：井底泥频敷之。（《千金方》）  

***乌爹泥***  

（《纲目》  

【`释名`】乌叠泥（《纲目》）、孩儿茶。  

时珍曰：乌爹，或作乌丁，皆番语，无正字。  

【`集解`】时珍曰：乌爹泥，出南番爪哇、暹罗、老挝诸国，今云南等地造之。云是细茶末入竹筒中，坚塞两头，埋污泥沟中，日久取出，捣汁熬制而成。其块小而润泽者，为上；块大而焦枯者，次之。  

【`气味`】苦、涩，平，无毒。  

【`主治`】清上膈热，化痰生津。涂金疮、一切诸疮，生肌定痛，止血收湿（时珍）。  

【`附方`】新八。  

鼻渊流水：孩儿茶末，吹之，良。（《本草权度》）牙疳口疮：孩儿茶、硼砂等分。为末搽之。《积德堂方》：治走马牙疳，用孩儿茶、雄黄、贝母等分。为末，米泔漱净搽之。  

下疳阴疮：外科用孩儿茶末，米泔洗净，敷之神效。或加胡黄连等分。《纂奇方》：孩儿茶一钱，珍珠一分，片脑半分，为末敷之。唐氏用孩儿茶一钱，轻粉一分，片脑一字。为末搽之。  

痔疮肿痛：孩儿茶、麝香为末，唾津调敷。（孙氏《集效方》）脱肛气热：孩儿茶二分，熊胆五分，片脑一分。为末，人乳搽肛上，热汁自下而肛收也。  

亦治痔疮。（董炳方）  

***弹丸土***  

（《拾遗》  

【`主治`】妇人难产，热酒服一钱（藏器）。  

***自然灰***  

（《拾遗》  

【`集解`】藏器曰：生南海畔，状如黄土，灰可浣衣。琉璃、玛瑙、玉石，以此灰埋之，即烂如泥，至易雕刻。  

【`主治`】白癜风、 疡风，重淋取汁，和醋敷之。以布揩破乃敷之，为疮勿怪（藏器）。  

***伏龙肝***  

（《别录》下品  

【`释名`】灶心土。  

弘景曰：此灶中对釜月下黄土也。以灶有神，故号为伏龙肝，并以迂隐其名尔。今人又用广州盐城屑，以疗漏血瘀血，亦是近月之土，盖得火烧之义也。  

曰：凡使，勿误用灶下土。其伏龙肝，是十年以来，灶额内火气积久自结，如赤色石，中黄，其形貌八棱，取得研细，以水飞过用。  

时珍曰：按《广济历》作灶忌日云：伏龙在不可移作。则伏龙者，乃灶神也。《后汉书》言：阴子方腊日晨炊而灶神见形。注云：宜市买猪肝泥灶，令妇孝。则伏龙肝之名义，又取此也。临安陈舆言：砌灶时，纳猪肝一具于土，俟其日久，与土为一，乃用之，始与名符。  

盖本于此。  

《独孤滔丹书》言：伏龙肝取经十年灶下，掘深一尺，有色如紫瓷者是真，可缩贺，伏丹砂。盖亦不知猪肝之义，而用灶下土以为之也。  

【`气味`】辛，微温，无毒。权曰：咸。大明曰：热，微毒。  

【`主治`】妇人崩中吐血，止咳逆血。醋调，涂痈肿毒气（《别录》）。止鼻洪，肠风带下，尿血泄精，催生下胞，及小儿夜啼（大明）。  

治心痛狂癫，风邪蛊毒，妊娠护胎，小儿脐疮重舌，风噤反胃，中恶猝魇，诸疮（时珍）。  

【`附方`】旧十六，新十七。  

猝中恶气：伏龙肝末，一鸡子大，水服取吐。（《千金方》）魇寐暴绝：灶心对锅底土，研末，水服二钱，更吹入鼻。（《千金方》）中风口噤不语，心烦恍惚，手足不随，或腹中痛满，或时绝而复苏。伏龙肝末五升。水八升，搅，澄清濯之。（《千金方》）狂癫谬乱不识人：伏龙肝末，水服方寸匕，日三服。（《千金方》）小儿夜啼：伏龙肝末二钱，朱砂一钱，麝香少许。为末，蜜丸绿豆大。每服五丸，桃符汤下。（《普济方》）小儿重舌：釜下土，和苦酒涂之。（《千金方》）重舌肿木：伏龙肝末，牛蒡汁调涂之。（《圣惠方》）冷热心痛：伏龙肝末，方寸匕，热以水温，冷以酒服。（《外台秘要》）反胃吐食：灶中土年久者，为末，米饮服三钱，经验。（《百一选方》）猝然咳嗽：釜月土一分，豉七分，捣丸梧桐子大。每饮下四十丸。（《肘后方》）吐血衄血：伏龙肝末半升。新汲水一升，淘汁，和蜜服。（《广利方》）吐血泻血心腹痛：伏龙肝、地垆土、多年烟壁土，等分，每服五钱，水二碗，煎一碗，澄清，空心服，白粥补之。（《普济方》）妇人血漏：伏龙肝半两，阿胶、蚕砂（炒）各一两。为末。每空肚酒服二、三钱，以知为度。（寇氏《衍义》）赤白带下，日久黄瘁，六脉微涩。伏龙肝（炒令烟尽）、棕榈灰、屋梁上尘（炒烟尽）等分。  

为末，入龙脑、麝香各少许，每服三钱，温酒或淡醋汤下。一年者，半月可安。（《大全方》）产后血气攻心痛，恶物不下：用灶中心土研末，酒服二钱，泻出恶物，立效。（《救急方》）妊娠热病：伏龙肝末一鸡子许，水调服之，仍以水和涂脐方寸，干又上。（《伤寒类要》）子死腹中，母气欲绝：伏龙肝末三钱，水调下。（《十全博救方》）横生逆产：灶中心对锅底土，细研。每服一钱，酒调，仍搽母脐中。（《救急方》）胞衣不下：灶下土一寸，醋调，纳脐中，续服甘草汤三、四合。（《产宝》）中诸蛊毒：伏龙肝末一鸡子大，水服取吐。（《千金方》）六畜肉毒：方同上。  

阴冷发闷，冷气入腹，肿满杀人。釜月下土，和鸡子白敷之。（《千金方》）男阴猝肿：方同上。  

诸腋狐臭：伏龙肝末，频敷之。（《千金方》）耳出汁：绵裹伏龙肝末塞之，日三易。（《圣济录》）小儿脐疮：伏龙肝末敷之。（《圣惠方》）小儿丹毒：多年灶下黄土末，和屋漏水敷之，新汲水亦可，鸡子白或油亦可，干即易。  

（《肘后方》）小儿热疖：釜下土、生椒末等分。醋和涂之。（《千金方》）疮久烂：灶内黄土（年久者，研细）、入黄柏、黄丹、赤石脂、轻粉（末）等分。清油调入，油绢中贴之。勿动，数日愈。纵痒，忍之良。（《济急方》）发背欲死：伏龙肝末，酒调，浓敷之。干即易，平乃止。（《千金》）一切痈肿：伏龙肝，以蒜和作泥，贴之，干再易。或鸡子黄和亦可。（《外台秘要》）杖疮肿痛：釜月下土为末，油和涂之，卧羊皮上，频涂。（《千金方》）灸疮肿痛：灶中黄土末，煮汁淋之。（《千金方》）  

***土墼***  

（音急。《纲目》  

【`释名`】煤赭。时珍曰：此是烧锻石窑中流结土渣也，轻虚而色赭。  

【`主治`】妇人鳖瘕，及头上诸疮。凡人生痰核如指大红肿者，为末，以菜子油调搽，其肿即消；或出脓，以膏药贴之（时珍）。  

【`附方`】新一。  

白秃腊梨：灰窑内烧过红土墼四两，百草霜一两，雄黄一两，胆矾六钱，榆皮三钱，轻粉一钱。为末，猪胆汁调，剃头后搽之，百发百中，神方也。（《陆氏积德堂方》）  

***坩锅***  

（《纲目》  

【`释名`】销金银锅。  

吴人收瓷器屑，碓舂为末，筛澄取粉，呼为滓粉，用胶水和剂作锅，以销金银者。  

【`主治`】偏坠疝气，研末，热酒调服二钱。又主炼眉疮、汤火疮，研末，入轻粉少许敷之。锅上黝，烂肉（时珍）。  

***砂锅***  

（《纲目》  

【`集解`】时珍曰：沙土埏埴烧成者。  

【`主治`】消积块黄肿，用年久者，研末，水飞过，作丸，每酒服五钱（时珍）。  

***白瓷器***  

（《唐本草》  

【`集解`】恭曰：定州者良，余皆不如。时珍曰：此以白土为坯，坯烧成者，古人以代白垩用。今饶州者，亦良。  

【`气味`】平，无毒。  

【`主治`】妇人带下白崩，止呕吐，破血止血。水磨，涂疮灭瘢（《唐本》）。  

研末，敷痈肿，可代针。又点目，去翳（时珍）。  

【`附方`】旧二，新七。鼻衄不止：定州白瓷细末，吹少许，立止。（《经验方》）吐血不止：上色白瓷器末二钱，皂荚子仁煎汤下，连服三服，即愈。（《圣济录》）小便淋痛：真定瓷器（ 研）二两，生熟地黄末各一两。每用二钱，木通煎汤服。（《传信适用方》）一切 ：处州瓷器为末。发时用二钱，以手指点津液蘸药，点舌下咽之，即效。（《普济方》）目生翳膜：用细料白瓷钟一个，大火 过，研末，纸筛，加雄黄二分，为末。早晚各点少许，不可多用，牛角簪拨出翳膜为妙。若红，用人退末点四角，即愈。（孙天仁《集效方》）身面白丹：白瓷瓦末，和猪脂涂之。（《梅师方》）赤黑丹疥，或痒或燥，不急治，遍身即死。白瓷末，猪脂和涂之。（《圣济录》）汤火伤灼：《多能鄙事》：用青瓷碗片为末，水飞过，和桐油敷，数次瘥。《活幼口议》：用景德镇瓷器打碎，埋灶内，炭火铺上，一夜取出，去火毒，为末，入黄丹少许敷之，立愈。  

***乌古瓦***  

（《唐本草》  

【`集解`】时珍曰：夏桀始以泥坯烧作瓦。  

【`气味`】甘，寒，无毒。  

【`主治`】以水煮及渍汁饮，止消渴，取屋上年深者良（《唐本》）。  

煎汤服，解人心中大热（甄权）。止小便，煎汁服（大明）。  

研末，涂汤火伤（藏器）。治折伤，接骨（时珍）。  

【`附方`】旧一，新六。  

暑月 死 屋上两畔瓦，热熨心头，冷即易之。（《千金方》）折伤筋骨：秘传神效散：治跌扑伤损，骨折骨碎，筋断，痛不可忍。此药极能理伤续断，累用累验。用路上墙脚下，往来人便溺处，久碎瓦片一块，洗净火 ，米醋淬五次，黄色为度，刀刮细末。每服三钱，好酒调下。在上食前，在下食后。不可以轻易而贱之，诚神方也。  

（邵以正真人经验方）汤火伤灼：取多年屋上吻兽为末，油和涂之，立效。（《儒门事亲方》）灸牙痛法：取土底年深，既古且润，三角瓦一块。令三姓童子，候星初出时，指第一星，下火于瓦上灸之。（《本草拾遗》）唇吻生疮：新瓦为末，生油调涂。（《集玄方》）瘢痕凸起：热瓦频熨之。（《千金方》）蜂虿螫伤：瓦摩其上，唾二七遍，置瓦于故处。（《千金》）  

***古砖***  

（《拾遗》  

【`主治`】哕气，水煮汁服之。久下白痢虚寒者，秋月小腹多冷者，并烧热，布裹坐之，令热气入腹，良。又治妇人五色带下，以面作煎饼七个，安于烧赤黄砖上，以黄栝蒌敷面上，安布两重，令患者坐之，令药气入腹熏之，当有虫出如蚕子，不过三、五度瘥（藏器）。  

【`附方`】新三。  

寒湿香港脚：砖烧红，以陈臭米泔水淬之，乘热布包三块，用膝夹住，绵被覆之，三、五次愈。（《扶寿方》）赤眼肿痛：新砖浸粪池中，年久取放阴处，生花刷下，入脑子和点之。（《普济方》）臀生湿疮：日以新砖坐之，能去湿气。（《集玄方》）  

***烟胶***  

（《纲目》  

【`集解`】时珍曰：此乃熏消牛皮灶上，及烧瓦窑上黑土也。  

【`主治`】头疮白秃，疥疮风癣，痒痛流水，取牛皮灶岸为末，麻油调涂。或和轻粉少许（时珍）。  

【`附方`】新三。  

牛皮血癣：烟胶三钱，寒水石三钱，白矾二钱，花椒一钱半。为末，腊猪脂调搽。（《积德堂方》）消渴引饮：瓦窑突上黑煤，干似铁屎者，半斤。为末，入生姜四两，同捣，绢袋盛，水五升浸汁，每饮五合。（《圣济录》）胞衣不下：灶突后黑土三指撮，五更酒下。（陈藏器）  

***墨***  

（宋《开宝》  

【`释名`】乌金（《纲目》）、陈玄（《纲目》）、玄香（《纲目》）、乌玉 。  

时珍曰：古者以黑土为墨，故字从黑土。许慎《说文》云：墨，烟煤所成，土之类也，故从黑土。刘熙《释名》云：墨者，晦也。  

【`集解`】宗 曰：墨，松之烟也。世有以粟草灰伪为者，不可用；须松烟墨方可入药，唯远烟细者为佳，粗者不可用。今高丽国所 墨于中国，不知何物合，不宜入药。 延有石油，其烟甚浓，其煤可为墨，黑光如漆，不可入药。  

时珍曰：上墨，以松烟用 皮汁解胶和造，或加香药等物。今人多以窑突中墨烟，再三以麻油入内，用火烧过造墨，谓之墨烟；墨光虽黑，而非松烟矣，用者详之。石墨见石炭下。  

乌贼鱼腹中有墨，马之宝墨，各见本条。  

【`气味`】辛，温，无毒。  

【`主治`】止血，生肌肤，合金疮，治产后血运，崩中猝下血，醋磨服之。又止血痢，及小儿客忤，捣筛温水服之。又眯目物芒入目，点摩瞳子上（《开宝》）。利小便，通月经，治痈肿（时珍）。  

【`发明`】震亨曰：墨属金而有火，入药甚健，性又能止血。  

【`附方`】旧十，新六。  

吐血不止：金墨磨汁，同莱菔汁饮。或生地黄汁亦可。（《集简方》）衄血不止，眩冒欲死：浓墨汁滴入鼻中。（《梅师方》）热病衄血出数升者：取好墨为末，鸡子白丸梧子大。用生地黄汁下一、二十丸，少顷再服，仍以葱汁磨墨，滴入鼻内，即止。（《外台秘要》）大小便血：好墨细末二钱，阿胶化汤调服。热多者尤相宜。（寇氏《本草衍义》）猝淋不通：好墨（烧）一两，为末。每服一字，温水服之。（《普济方》）赤白下痢：姜墨丸：用干姜、好墨各五两。为末，醋浆和丸梧子大。  

每服三、四十丸，米饮下，日夜六、七服，愈。（《肘后方》）崩中漏下，青黄赤白，使人无子：好墨一钱，水服，日二服。（《肘后方》）堕胎血溢不止。墨三两（火烧醋淬三次，出火毒），没药一两。为末。每服二钱，醋汤下。  

（《普济方》）妇人难产：墨一寸，末之，水服立产。（《肘后方》）胎死腹中：新汲水磨金墨，服之。（《普济方》）胞衣不出，痛引腰脊：好墨，温酒服二钱。（《肘后方》）痈肿发背：醋磨浓墨涂四围，中以猪胆汁涂之，干又上，一夜即消。（赵氏方）客忤中恶：多于道间、门外得之，令人心腹绞痛，胀满，气冲心胸，不即治杀人。捣墨，水和服二钱。（《肘后方》）飞丝入目：磨浓墨点之，即出。（《千金方》）尘物入目：方同上。  

产后血运，心闷气绝：以丈夫小便研浓墨一升服。（《子母秘录》）  

***釜脐墨***  

（《四声》  

【`释名`】釜月中墨（《四声》）、铛墨（《开宝》）、釜煤（《纲目》）、釜 （《纲目》）、锅底墨。  

时珍曰：大者曰釜、曰锅，小者曰铛。  

【`气味`】辛，温，无毒。  

【`主治`】中恶蛊毒，吐血血运，以酒或水温服二钱。亦涂金疮，止血生肌（《开宝》）。  

消食积，舌肿喉痹口疮，阳毒发狂（时珍）。  

【`发明`】颂曰：古方治伤寒黑奴丸，用釜底墨、灶突墨、梁上尘三物同合诸药，为其功用相近耳。  

【`附方`】旧七，新六。  

猝心气痛：铛墨二钱，热小便调下。（《千金方》）中恶心痛：铛墨五钱，盐一钱。研匀，热水一盏调下。（《千金方》）转筋入腹：釜底墨末，和酒服一钱。（《肘后方》）霍乱吐下：锅底墨煤半钱，灶额上墨半钱，百沸汤一盏，急搅数千下，以碗覆之，通口服，一、二口立止。（《经验方》）吐血咯血：锅底墨炒过，研细，井华水服二钱，连进三服。（《济急方》）妇人逆产：以手中指取釜下墨，交画儿足下，即顺。（《千金方》）产血不下：锅底墨烟，热酒服二钱。（《生生编》）舌猝肿大：如猪脬状，满口，不治杀人。釜墨和酒涂之。（《千金方》）鼻气壅塞：水服釜墨一钱。（《千金方》）鼻中息肉：方同上，三、五日愈。（《普济方》）耳脓血：月下灰吹满耳，深入无苦，即自出。（《肘后方》）小儿口疮：釜底墨，时时搽之。（《普济方》）手搔疮肿作脓：用锅脐墨研细，清油调搽。（《简便方》）  

***百草霜***  

（《纲目》  

【`释名`】灶突墨（《纲目》）、灶额墨。  

时珍曰：此乃灶额及烟炉中墨烟也。其质轻细，故谓之霜。  

【`气味`】辛，温，无毒。  

【`主治`】消化积滞，入下食药中用（苏颂）。止上下诸血，妇人崩中带下、胎前产后诸病，伤寒阳毒发狂，黄胆，疟痢，噎膈，咽喉口舌一切诸疮（时珍）。  

【`发明`】时珍曰：百草霜、釜底墨、梁上倒挂尘，皆是烟气结成，但其体质有轻虚结实之异。重者归中下二焦，轻者入心肺之分。古方治阳毒发狂，黑奴丸，三者并用，而内有麻黄、大黄，亦是攻解三焦结热，兼取火化从治之义。其消积滞，亦是取其从化，故疸、膈、疟、痢诸病多用之。其治失血胎产诸病，虽是血见黑则止，亦不离从化之理。  

【`附方`】新二十。  

衄血不止：百草霜末吹之，立止也。  

衄血吐血：《刘长春经验方》：治吐血，及伤酒食醉饱，低头掬损肺脏，吐血汗血，口鼻妄行，但声未失者。用乡外人家百草霜末，糯米汤服二钱。一方：百草霜五钱，槐花末二两。  

每服二钱，茅根汤下。  

齿缝出血：百草霜末掺之，立止。（《集简方》）妇人崩中：百草霜二钱，狗胆汁拌匀，分作二服，当归酒下。（《经验方》）胎动下血，或胎已死。百草霜二钱，棕灰一钱，伏龙肝五钱。为末。每服一、二钱，白汤入酒及童尿调下。（笔峰《杂兴方》）胎前产后，逆生横生，瘦胎，产前产后虚损，月候不调，崩中。百草霜、白芷等分。为末。每服二钱，童子小便、醋各少许调匀，热汤化服，不过二服。（《杜壬方》）妇人白带：百草霜一两，香金墨半两。研末。每服三钱，猪肝一叶，批开入药在内，纸裹煨熟，细嚼，温酒送之。（《永类方》）脏毒下血：百草霜五钱，以米汤调，露一夜，次早空心服。（邵真人《经验方》）暴作泻痢：百草霜末，米饮调下二钱。（《续十全方》）一切痢下：初起一服如神，名铁刷丸。百草霜三钱，金墨一钱，半夏七分，巴豆（煮）十四粒。研匀，黄蜡三钱，同香油化开，和成剂。量大小，每服三、五丸，或四、五十丸，姜汤下。（《 江方》）小儿积痢：驻车丸：用百草霜二钱，巴豆（煨去油）一钱。研匀，以飞罗面糊和丸绿豆大。  

每服三、五丸，赤痢，甘草汤下；白痢，米饮下；红白，姜汤下。（《全幼心鉴》）挟热下痢脓血：灶突中墨、黄连各一两。为末。每酒下二钱，日二服。（《圣惠方》）寒热疟疾：方见铅丹下。  

魇寐猝死：锅底墨，水灌二钱，并吹鼻。（《医说》）尸厥不醒，脉动如故：灶突墨弹丸，浆水和饮，仍针百会、足大趾、中趾甲侧。（《千金方》）咽中结块，不通水食，危困欲死：百草霜，蜜和丸芡子大。每新汲水化一丸灌下。甚者不过二丸，名百灵丸。（《普济方》）鼻疮脓臭：百草霜末，冷水服二钱。（《三因方》）白秃头疮：百草霜和猪脂涂之。（《简便方》）头疮诸疮：以醋汤洗净，百草霜入腻粉少许，生油调涂，立愈。（《证类本草》）瘭疽出汁，着手足肩背，累累如米。用灶突墨、灶屋尘、釜下土研匀。水一斗，煮三沸，取汁洗，日三、四度。（《外台秘要》）  

***梁上尘***  

（《唐本草》  

【`释名`】倒挂尘名乌龙尾（《纲目》）、烟珠。  

【`修治`】 曰：凡梁上尘，须去烟火大远，高堂殿上者，拂下，筛净末用。  

时珍曰：凡用倒挂尘，烧令烟尽，筛取末入药，雷氏所说，似是梁上灰尘，今人不见用。  

【`气味`】辛、苦，微寒，无毒。大明曰：平。  

【`主治`】腹痛，噎膈，中恶，鼻衄，小儿软疮（《唐本》）。食积，止金疮血出，齿龈出血（时珍）。  

【`附方`】旧七，新十二。  

翻胃吐食：梁上尘，黑驴尿调服之。（《集简方》）霍乱吐利：屋下倒挂尘，滚汤泡，澄清服，即止。（《卫生易简方》）小便不通：梁上尘二指撮，水服之。（《外台秘要》）大肠脱肛：乌龙尾即梁上尘，同鼠屎烧烟于桶内，坐上熏之。数次即不脱也。（《济急》）喉痹乳蛾：乌龙尾、枯矾、猪牙皂荚（以盐炒黄）等分。为末。或吹或点皆妙。（《孙氏集效方》）牙疼 鼻：壁上扫土，用盐炒过，为末。随左右 鼻。（《普济方》）鼻中息肉：梁尘吹之。（《普济方》）夜卧魇死：勿用火照，急取梁尘纳鼻中，即活。（《琐碎录》）猝自缢死：梁上尘如豆大，各纳一筒中，四人同时极力吹两耳及鼻中，即活。（《外台秘要》）经血不止：乌龙尾（炒烟尽）、荆芥穗各半两。为末。每服二钱，茶下。（《圣济录》）妇人胎动，日月未足欲产。梁上尘、灶突墨等分，酒服方寸匕。（《千金方》）横生逆产：梁上尘，酒服方寸匕。（《子母秘录》）妇人妒乳：醋和梁上尘涂之。（《千金方》）石痈不脓：梁上尘灰、葵根茎灰等分。用醋和敷之。（《千金翼》）发背肿痛：厨内倒吊尘，为末。以生葱极嫩心同捣膏敷之，留顶，一日一换，干则以水润之。（《濒湖集简方》）无名恶疮：梁上倒挂尘二条，韭地蚯蚓泥少许。生蜜和捻作饼如钱大，阴干，用蜜水调，频敷之。（杨起《简便方》）小儿头疮，浸淫成片：梁上尘和油瓶下滓，以皂荚汤洗后涂之。（《子母秘录》）小儿赤丹：屋尘和腊猪脂敷之。（《千金方》）老嗽不止：故茅屋上尘，年久着烟火者，和石黄、款冬花、妇人月经衣带为末，水和涂茅上待干，入竹筒中烧烟吸咽，无不瘥也。（陈藏器《本草》）  

***门臼尘***  

（《纲目》  

【`主治`】止金疮出血。又诸般毒疮，切蒜蘸擦，至出汗即消（时珍）。  

***寡妇床头尘土***  

（《拾遗》  

【`主治`】耳上月割疮，和油涂之（藏器）。  

***瓷瓯中白灰***  

（《拾遗》  

【`集解`】藏器曰：瓷器物初烧时，相隔皆以灰为泥，然后烧之。但看瓷里有灰，即收之备用。  

【`主治`】游肿，醋磨敷之（藏器）。  

***香炉灰***  

（《纲目》  

【`主治`】跌扑金刃伤损，罨之，止血生肌。香炉岸，主疥疮（时珍）。  

***锻灶灰***  

（《别录》下品  

【`集解`】弘景曰：此锻铁灶中灰尔，兼得铁力故也。  

【`主治`】症瘕坚积，去邪恶气（《别录》）。  

恭曰：疗暴症有效，古方二车丸中用之。  

【`附方`】新一。  

产后阴脱：铁炉中紫尘、羊脂，二味和匀，布裹炙热，熨推纳上。（《徐氏胎产方》）  

***冬灰***  

（《本经》下品  

【`释名`】宗 曰：诸灰一 面成，其体轻力劣；唯冬灰则经三、四月方撤炉，其灰既晓夕烧灼，其力全燥烈，而体益重故也。  

【`集解`】《别录》曰：冬灰，生方谷川泽。  

弘景曰：此即今浣衣黄灰尔，烧诸蒿藜积聚炼作之，性亦烈，荻灰尤烈。  

恭曰：冬灰本是藜灰，余草不真。又有青蒿灰、柃灰（一作苓字），乃烧木叶作。并入染家用，亦蚀恶肉。  

时珍曰：冬灰，乃冬月灶中所烧薪柴之灰也。专指作蒿藜之灰，亦未必然。原本一名藜灰，生方谷川泽，殊为不通。此灰既不当言川泽，又岂独方谷乃有耶？今人以灰淋汁，取碱浣衣，发面令皙，治疮蚀恶肉，浸蓝靛染青色。  

【`气味`】辛，微温，有毒。  

【`主治`】去黑子、疣、息肉、疽，蚀疥瘙（《本经》）。  

煮豆食，大下水肿（苏恭）。醋和热灰，熨心腹冷气痛，及血气绞痛，冷即易（藏器）。  

治犬咬，热灰敷之。又治溺死、冻死，蚀诸痈疽恶肉（时珍）。  

【`发明`】时珍曰：古方治人溺水死，用灶中灰一石埋之，从头至足，唯露七孔，良久即苏。  

凡蝇溺水死，试以灰埋之，少顷即便活，甚验。盖灰性暖而能拔水也。  

【`附方`】新五。  

人溺水死：方见上。  

堕水冻死，只有微气者，勿以火炙，用布袋盛热灰，放在心头，冷即换，待眼开，以温酒与之。（《普济方》）阴冷疼闷，冷气入腹，肿满杀人：醋和热灰，频熨之。（《千金方》）汤火伤灼：饼炉中灰，麻油调敷。不得着水。  

仍避风。（寇氏《衍义》）犬咬伤人：苦酒和灰敷之，或热汤和之。（《千金方》）  

***石碱***  

（《补遗》  

【`释名`】灰碱、花碱。  

时珍曰：状如石类碱，故亦得碱名。  

【`集解`】时珍曰：石碱，出山东济宁诸处。彼人采蒿蓼之属，开窖浸水，漉起，晒干烧灰，以原水淋汁，每百引入粉面二、三斤，久则凝淀如石，连汁货之四方，浣衣发面，甚获利也。他处以灶灰淋浓汁，亦去垢发面。  

【`气味`】辛、苦，温，微毒。  

【`主治`】去湿热，止心痛，消痰，磨积块，去食滞，洗涤垢腻，量虚实用，过服损人（震亨）。杀齿虫，去目翳，治噎膈反胃，同锻石烂肌肉，溃痈疽瘰 ，去瘀血，点痣 疣赘痔核，神效（时珍）。  

【`附方`】新五。  

多年反胃：方见铅下。  

消积破气：石碱三钱，山楂三两，阿魏五钱，半夏（皂荚水制过）一两，为末，以阿魏化醋煮糊丸服。（《摘玄方》）一切目疾：石碱拣去黑碎者，浓纸七层，包挂风处，四十九日取，研极细，日日点之。  

（《普济方》）拳毛倒睫：用刀微划动，以药泥眼胞上，睫自起也。石碱一钱，锻石一钱。醋调涂之。  

（《摘玄方》）虫牙疼痛：花碱填孔内，立止。（《儒门事亲》）痣 疣赘：花碱、矿灰（以小麦秆灰汁煎二味令干）等分。为末。以针刺破，水调点之，三日三上，即去，须新合乃效。（《圣济录》）  

## 金石部第八卷  

李时珍曰：石者，气之核，土之骨也。大则为岩岩，细则为砂尘。其精为金为玉，其毒为为砒。气之凝也，则结而为丹青；气之化也，则液而为矾汞。其变也：或自柔而刚，乳卤成石是也；或自动而静，草木成石是也；飞走含灵之为石，自有情而之无情也；雷震星陨之为石，自无形而成有形也。大块资生，鸿钧炉 ，金石虽若顽物，而造化无穷焉。身家攸赖，财剂卫养，金石虽曰死瑶，而利用无穷焉。是以禹贡、周官列其土产，《农经》、轩典详其性功，亦良相、良医之所当注意者也。乃集其可以济国却病者一百六十一种为金石部，分为四类：曰金，曰玉，曰石，曰卤。  

（旧本玉石部三品，共二百五十三种。今并入二十八种，移三十二种入水部，三十九种入土部，三种入服器部，一种入介部，一种入人部）《神农本草经》四十一种（梁陶弘景注）《名医别录》三十二种（同上）  
唐本草》一十四种（唐苏恭）  
本草拾遗》一十七种（唐陈藏器）  
药性本草》一种（唐甄权）  
开宝本草》九种（宋马志）  
嘉 本草》八种（宋掌禹锡）  
图经本草》三种（宋苏颂）  
日华本草》八种（宋人大明）  
证类本草》一种（宋唐慎微）  
本草纲目》二十七种（明李时珍  

【`附注`】魏李当之《药录》 《吴普本草》 宋雷 《炮炙》 齐徐之才《药对》 唐孙思邈《千金》 李 《海药》 唐杨损之《删繁》 萧炳《四声》 蜀韩保升《重注》 宋寇宗 《衍义》 陈承《别说》 金张元素《珍珠囊》 元李杲《法象》 王好古《汤液》朱震亨《补遗》 明汪机《会编》 徐用诚《发挥》 王纶《集要》  

金石部第八卷  

金石之一  

金类二十八种  

***金***  

（《别录》中品  

【`校正`】并入《拾遗》金浆。  

【`释名`】黄牙（《镜源》）、太真。  

时珍曰：按许慎《说文》云：五金黄为之长，久埋不生衣，百炼不轻，从革不违，生于土，1.故字左右注，象金在土中之形。《尔雅》云：黄金，谓之 ，美者谓之 ，饼金，谓之钣；绝泽谓之铣。独孤滔云：天生牙谓之黄牙。梵书谓之苏伐罗。  

弘景曰：仙方名金为太真。  

【`集解`】《别录》曰：金屑生益州，采无时。  

弘景曰：金之所生，处处皆有，梁、益、宁三州多有，出水沙中。作屑，谓之生金。建平、晋安亦有金沙，出石中，烧熔鼓铸为砣，虽被火亦未熟，犹须更炼。  

高丽、扶南及西域等地成器，皆炼熟可服。  

藏器曰：生金生岭南夷獠峒穴山中，如赤黑碎石、金铁屎之类。南人云：毒蛇齿落在石中。又云：蛇屎着石上，及 鸟屎着石上皆碎，取毒处为生金，有大毒，杀人。本草言黄金有毒，误矣。生金与黄金全别也。常见人取金，掘地深丈余，至纷子石，石皆一头黑焦，石下有金，大者如指，小者犹麻豆，色如桑黄，咬时极软，即是真金。夫匠窃而吞者，不见有毒。其麸金出水沙中，毡上淘取，或鹅鸭腹中得之，即便打成器物，亦不重炼。煎取金汁，便堪镇心。  

志曰：今医家所用，皆炼熟金箔，及以水煮金器，取汁用之，则无毒矣。皇朝收复岭表，询访彼人，并无蛇屎之说，藏器传闻之言，非矣。  

颂曰：今饶、信、南剑、登州所出，采亦多端，或有若山石状者，若米豆粒者，此类皆未经火，并为生金。  

曰：《山海经》所说诸山出金极多，不能备录。《广州记》云：大食国出金最多，货易并用金钱。《异物志》云：金生丽水。又蔡州出瓜子金，云南出颗块金，在山石间采之。黔南、遂府、吉州水中，并产麸金。《岭表录异》云：五岭内富州、宾州、澄州、涪县，江溪河皆产金。居人多养鹅鸭取屎，以淘金片，日得一两或半两，有经日不获一星者。其金夜明。  

宗 曰：颗块金，即穴山至百十尺，见伴金石，定见金也。其石褐色，一头如火烧黑之状，其金色深赤黄。麸金，即在江沙水中淘汰而得，其色浅黄。皆是生金，得之皆当铸炼，麸金耗多。入药当用块金，色既深，则金气足余。须防药制成及点化者，此等焉得有造化之气。  

如紫雪之类，用金煮汁，盖假其自然之气尔。又东南金色深，西南金色淡，亦土地所宜也。时珍曰：金有山金、沙金二种。其色七青、八黄、九紫、十赤，以赤为足色。和银者性柔，试石则色青；和铜者性硬，试石则有声。《宝货辨疑》云：马蹄金象马蹄，难得。橄榄金出荆湖岭南；胯子金象带胯，出湖南北；瓜子金大如瓜子，麸金如麸片，出湖南等地；沙金细如沙屑，出蜀中；叶子金出云南。《地镜图》云：黄金之气赤，夜有火光及白鼠。或云：山有薤，下有金。凡金曾在冢墓间及为钗钏溲器者，陶隐居谓之辱金，不可合炼。《宝藏论》云：金有二十种。又外国五种。还丹金，出丹穴中，体含丹砂，色尤赤，合丹服之，稀世之宝也。麸金出五溪、汉江，大者如瓜子，小者如麦，性平无毒。山金出交广南韶诸山，衔石而生。马蹄金乃最精者，二蹄一斤。毒金即生金，出交广山石内，赤而有大毒，杀人，炼十余次，毒乃已。此五种皆真金也。水银金、丹砂金、雄黄金、雌黄金、硫黄金、曾青金、石绿金、石胆金、母砂金、白锡金、黑铅金，并药制成者。铜金、生铁金、熟铁金、 石金，并药点成者。已上十五种，皆假金也，性顽滞有毒。外有五种，乃波斯紫磨金、东夷青金、林邑赤金、西戎金、占城金也。  

金屑 【`气味`】辛，平，有毒。大明曰：无毒。  

曰：生者有毒，熟者无毒。  

宗 曰：不曰金而更加屑字者，是已经磨屑可用之义，必须烹炼锻屑为箔，方可入药。  

金箔亦同生金，有毒能杀人，且难解。有中其毒者，唯鹧鸪肉可解之。若不经锻，屑即不可用。  

金性恶锡，畏水银，得余甘子则体柔，亦相感耳。  

时珍曰：洗金以盐。骆驼、驴、马脂，皆能柔金。金遇铅则碎，翡翠石能屑金，亦物性相制也。金蛇能解生金毒。晋贾后饮金屑酒而死，则生金有毒可知矣。凡用金箔，须辨出铜箔。  

【`主治`】镇精神，坚骨髓，通利五脏邪气，服之神仙（《别录》）。  

疗小儿惊伤五脏，风痫失志，镇心安魂魄（甄权）。癫痫风热，上气咳嗽，伤寒肺损吐血，骨蒸劳极作渴，并以箔入丸散服（李 ）。  

破冷气，除风（青霞子）。  

***金浆***  

（《拾遗》  

【`气味`】同金。  

【`主治`】长生神仙。久服，肠中尽为金色（藏器）。  

【`发明`】弘景曰：生金辟恶而有毒，不炼，服之杀人。仙经以醯、蜜及猪肪、牡荆、酒辈炼至柔软，服之成仙，亦以合水银作丹砂。医方都无用者，当是虑其有毒耳。损之曰：生者杀人，百炼者乃堪服，水银合膏饮即不炼。  

颂曰：金屑，古方不见用者，唯作金箔，入药甚便。又古方金石凌、红雪、紫雪辈，皆取金银煮汁，此通用经炼者，假其气尔。时珍曰：金乃西方之行，性能制木，故疗惊痫风热肝胆之病，而古方罕用，唯服食家言之。  

《淮南三十六水法》，亦化为浆服饵。葛洪《抱朴子》言：饵黄金不亚于金液。其法用豕负革肪、苦酒，炼之百遍即柔，或以樗皮治之，或以牡荆酒、磁石消之为水，或以雄黄、雌黄合饵，皆能地仙。又言丹砂化为圣金，服之升仙。《别录》、陈藏器亦言久服神仙。其说盖自秦皇、汉武时方士传流而来，岂知血肉之躯，水谷为赖，可能堪此金石重坠之物久在肠胃乎？求生而丧生，可谓愚也矣。故《太清法》云：金，禀中宫阴己之气，性本刚，服之伤损肌肉。又《东观秘记》云：亡人以黄金塞九窍，则尸不朽。此虽近于理，然亦诲盗矣，曷若速化归虚之为愈也哉。  

【`附方`】新五。  

风眼烂弦：金环烧红，掠上下睑肉，日数次，甚妙。（《集简方》）牙齿风痛：火烧金钗针之，立止。（《集简方》）轻粉破口：凡水肿及疮病，服轻粉后口疮龈烂。金器煮汁频频含漱，能杀粉毒，以愈为度。（《外台秘要》）水银入耳，能蚀人脑：以金枕耳边，自出也。（张仲景方）水银入肉，令人筋挛：唯以金物熨之，水银当出蚀金，候金白色是也，频用取效，此北齐徐王方也。（《本草拾遗》）  

***银***  

（《别录》中品  

【`校正`】并入《开宝》生银。  

【`释名`】白金（《纲目》）、鋈。  

时珍曰：《尔雅》：白金谓之银，其美者曰 。《说文》云：鋈，白金也。梵书谓之阿路巴。  

【`集解`】《别录》曰：银屑生永昌，采无时。  

弘景曰：银之所出处，亦与金同，但是生土中也。炼饵法亦似金。永昌属益州，今属宁州。  

恭曰：银与金，生不同处，所在皆有，而以虢州者为胜，此外多铅秽为劣。高丽作帖者，云非银矿所出，然色青不如虢州者。  

志曰：生银出饶州乐平诸坑银矿中，状如硬锡，纹理粗错自然者真。  

颂曰：银在矿中与铜相杂，土人采得，以铅再三煎炼方成，故为熟银。生银则生银矿中，状如硬锡。其金坑中所得，乃在土石中渗漏成条，若丝发状，土人谓之老翁须，极难得。  

方书用生银，必得此乃真。  

曰：按《南越志》：波斯国有天生药银，用为试药指环。又烧朱粉瓮下，多年沉积有银，号杯铅银，光软甚好，与波斯银功力相似，只是难得。今时烧炼家，每一斤生铅，只得一、二铢。《山海经》云：东北乐平郡堂少山出银甚多。黔中生银体硬，不堪入药。  

宗 曰：银出于矿，须煎炼成，故名熟银。其生银即不自矿中出而特然生者，又谓之老翁须，其入用不同。世之术士，以朱砂而成，以铅汞而成，以焦铜而成者，既无造化之气，岂可入药，不可不别。  

时珍曰：闽、浙、荆、湖、饶、信、广、滇、贵州诸处，山中皆产银，有矿中炼出者，有沙土中炼出者。其生银，俗称银笋、银牙者也，亦曰出山银。独孤滔《丹房镜源》所谓铅坑中出褐色石，形如笋，打破即白，名曰自然牙，曰自然铅，亦曰生铅，此有变化之道，不堪服食者，是也。《管子》云：上有铅，下有银。《地镜图》云：山有葱，下有银。银之气，入夜正白，流散在地，其精变为白雄鸡。《宝藏论》云：银有十七种，又外有四种。天生牙，生银坑内石缝中，状如乱丝，色红者上，入火紫白如草根者次之，衔黑石者最奇，生乐平、鄱阳产铅之山，一名龙牙，一名龙须，是正生银，无毒，为至药根本也。生银生石矿中，成片块、大小不定，状如硬锡。母砂银，生五溪丹砂穴中，色理红光。黑铅银，得子母之气。  

此四种为真银。有水银银、草砂银、曾青银、石绿银、雄黄银、雌黄银、硫黄银、胆矾银、灵草银，皆是以药制成者；丹阳银、铜银、铁银、白锡银，皆以药点化者，十三种皆假银也。  

外有四种：新罗银、波斯银、林邑银、云南银，并精好。  

银屑  

【`修治`】弘景曰：医方镇心丸用之，不可正服。为屑，当以水银研，令消也。  

恭曰：方家用银屑，取见成银箔，以水银消之为泥，合硝石及盐研为粉，烧出水银，淘去盐石，为粉极细，用之乃佳，不得只磨取屑耳。  

时珍曰：入药只用银箔易细，若用水银盐硝制者，反有毒矣。  

《龙木论》谓之银液。又有锡箔可伪，宜辨之。  

【`气味`】辛，平。有毒。  

曰：大寒，无毒。详生银下。  

【`主治`】安五脏，定心神，止惊悸，除邪气，久服轻身长年（《别录》）。定志，去惊痫，小儿癫疾狂走（甄权）。破冷除风（青霞子）。银箔：坚骨，镇心明目，去风热癫痫。入丸散用（李 ）。  

生  

【`气味`】辛，寒，无毒。独孤滔云：铅内银：有毒。  

保升曰：畏黄连、甘草、飞廉、石亭脂、砒石，恶羊血、马目毒公。  

大明曰：冷，微毒。畏磁石，恶锡，忌生血。  

时珍曰：荷叶、蕈灰能粉银。羚羊角、乌贼鱼骨、鼠尾、龟壳、生姜、地黄、磁石，俱能瘦银。羊脂、紫苏子，皆能柔银。  

【`主治`】热狂惊悸，发痫恍惚，夜卧不安谵语，邪气鬼祟。  

服之明目镇心，安神定志。小儿诸热丹毒，并以水磨服之，功胜紫雪（《开宝》）。小儿中恶，热毒烦闷，水磨服之（大明）。煮水，入葱白、粳米作粥食，治胎动不安，漏血（时珍）。  

【`发明`】好古曰：白银属肺。  

颂曰：银屑，葛洪《肘后方》治痈肿五石汤中用之。  

宗 曰：本草言银屑有毒，生银无毒，释者略漏不言。盖生银已发于外，无蕴郁之气，故无毒；矿银蕴于石中，郁结之气全未敷畅，故有毒也。  

时珍曰：此说非矣。生银初煎出如缦理，乃其天真，故无毒。熔者投以少铜，则成丝纹金花，铜多则反败银，去铜则复还银。而初入少铜终不能出，作伪者又制以药石铅锡。且古法用水银煎消，制银箔成泥入药，所以银屑有毒。银本无毒，其毒则诸物之毒也。今人用银器饮食，遇毒则变黑；中毒死者，亦以银物探试之，则银之无毒可征矣。其入药，亦是平肝镇怯之义。故《太清服炼书》言：银禀西方辛阴之神，结精为质，性刚戾，服之能伤肝，是也。《抱朴子》言银化水服，可成地仙者，亦方士谬言也，不足信。  

曰：凡使金银铜铁，只可浑安在药中，借气生药力而已，勿入药服，能消人脂。  

【`附方`】旧二，新四。  

妊娠腰痛如折者：银一两，水三升，煎二升，服之。（《子母秘录》）胎动欲堕，痛不可忍：银五两，苎根二两。清酒一盏，水一大盏，煎一盏，温服。（《妇人良方》）胎热横闷：生银五两，葱白三寸，阿胶（炒）半两。水一盏，煎服。亦可入糯米，作粥食。（《圣惠方》）风牙疼痛：文银一两，烧红淬烧酒一盏，热漱饮之，立止。（《集简方》）口鼻疳蚀，穿唇透颊：银屑一两，水三升，铜器煎一升，日洗三、四次。（《圣济录》）身面赤疵：常以银揩，令热，久久自消。（《千金翼》  

【`附录`】黄银（《拾遗》）恭曰：黄银，本草不载，俗云为器辟恶，乃为瑞物。  

藏器曰：黄银载在《瑞物图经》，既堪为器，明非瑞物。  

时珍曰：按《方勺泊宅编》云：黄银出蜀中，色与金无异，但上石则白色。《熊太古冀越集》云：黄银绝少，道家言鬼神畏之。《六帖》载唐太宗赐房玄龄带云：世传黄银鬼神畏之。《春秋运斗枢》云：人君秉金德而生，则黄银见世。人以 石为黄银，非也。 石，即药成黄铜也。  

乌银  

藏器曰：今人用硫黄熏银，再宿泻之，则色黑矣。工人用为器。养生者以器煮药，兼于庭中高一、二丈处，夜承露醴饮之，长年辟恶。  

***锡吝脂***  

（《纲目》  

【`集解`】时珍曰：此乃波斯国银矿也，一作悉蔺脂。  

【`主治`】目生翳膜，用火烧铜针轻点，乃敷之，不痛。又主一切风气，及三焦消渴饮水，并入丸药用（时珍）。  

【`附方`】新一。  

小儿天吊多涎，搐搦不定：锡吝脂一两（水淘黑汁令尽），水银一分（以少枣肉研，不见星），牛黄半分，麝香半分，研匀，粳米饭丸黍米大。每服三十二丸，新汲水下，名保命丹。  

（《普济方》）  

***银膏***  

（《唐本草》  

【`集解`】恭曰：其法用白锡和银薄及水银合成之，凝硬如银，合炼有法。  

时珍曰：今方士家有银脆，恐即此物也。  

【`气味`】辛，大寒，有毒。  

【`主治`】热风，心虚惊悸，恍惚狂走，膈上热，头面热，风冲心上下，安神定志，镇心明目，利水道，治人心风健忘，亦补牙齿缺落（苏恭）。  

***朱砂银***  

（《日华》  

【`集解`】时珍曰：此乃方士用诸药合朱砂炼制而成者。《鹤顶新书》云：丹砂受青阳之气，始生矿石，二百年成丹砂而青女孕，三百年而成铅，又二百年而成银，又二百年复得太和之气，化而为金。又曰：金公以丹砂为子，是阴中之阳，阳死阴凝，乃成至宝。  

【`气味`】冷，无毒。大明曰：畏石亭脂、磁石、铁，忌一切血。  

【`主治`】延年益色，镇心安神，止惊悸，辟邪，治中恶蛊毒，心热煎烦，忧忘虚劣（大明）。  

***赤铜***  

（《唐本草》  

【`释名`】红铜（《纲目》）、赤金（弘景），屑名铜落、铜末、铜花、铜粉、铜砂。  

时珍曰：铜与金同，故字从金、同也。  

【`集解`】弘景曰：铜为赤金，生熟皆赤，而本草无用。今铜青及大钱皆入方用，并是生铜，应在下品之例也。  

时珍曰：铜有赤铜、白铜、青铜。赤铜出川、广、云、贵诸处山中，土人穴山采矿炼取之。  

白铜出云南，青铜出南番，唯赤铜为用最多，且可入药。人以炉甘石炼为黄铜，其色如金。砒石炼为白铜，杂锡炼为响铜。《山海经》言：出铜之山四百六十七，今则不知其几也。  

《宝藏论》云：赤金一十种：丹阳铜、武昌白慢铜、一生铜、生银铜，皆不出陶冶而生者，无毒，宜作鼎器。波斯青铜，可为镜。新罗铜，可作钟。石绿、石青、白、青等铜，并是药制成。铁铜以苦胆水浸至生赤，煤熬炼成而黑坚。锡坑铜大软，可点化。自然铜见本条。《鹤顶新书》云：铜与金银同一根源也，得紫阳之气而生绿，绿二百年而生石，铜始生于中，其气禀阳，故质刚戾。《管子》云：上有陵石，下有赤铜。《地镜图》云：山有磁石，下有金若铜。草茎黄秀，下有铜器。铜器之精，为马为僮。《抱朴子》云：铜有牝牡。在火中尚赤时，令童男、童女以水灌之，铜自分为两段，凸起者牡也，凹下者牝也。以牝为雌剑，牡为雄剑，带之入江湖，则蛟龙水神皆畏避也。  

赤铜  

【`修治`】时珍曰：即打铜落下屑也。或以红铜火 水淬，亦自落下。以水淘净，用好酒入沙锅内炒见火星，取研末用。  

【`气味`】苦，平，微毒。  

时珍曰：苍术粉铜，巴豆、牛脂软铜，慈菇、乳香哑铜，物性然也。  

【`主治`】贼风反折，熬使极热，投酒中，服五合，日三。或以五斤烧赤，纳二斗酒中百遍，如上服之。又治腋臭，以醋和如麦饭，袋盛，先刺腋下脉去血，封之，神效（《唐本》）。  

明目，治风眼，接骨焊齿，疗女人血气及心痛（大明）。  

同五倍子，能染须发（时珍）。  

【`发明`】时珍曰：《太清服炼法》云：铜禀东方乙阴之气结成，性利，服之伤肾。既云伤肾，而又能接骨，何哉？藏器曰：赤铜屑主折伤，能焊人骨，及六畜有损者，细研酒服，直入骨损处，六畜死后，取骨视之，犹有焊痕，可验。打熟铜不堪用。  

慎微曰：《朝野佥载》云：定州崔务坠马折足，医者取铜末和酒服之，遂瘥，及亡后十年改葬，视其胫骨折处，犹有铜束之也。  

【`附方`】旧一。  

腋下狐臭：崔氏方：用清水洗净，又用清酢浆洗净，微揩破，取铜屑和酢热揩之，甚验。  

（《外台》）  

***自然铜***  

（宋《开宝》  

【`释名`】石髓铅。志曰：其色青黄如铜，不从矿炼，故号自然铜。  

【`集解`】志曰：自然铜生邕州山岩间出铜处，于坑中及石间采得，方圆不定，其色青黄如铜。  

颂曰：今信州、火山军铜坑中及石间皆有之。信州出一种如乱铜丝状，云在铜矿中，山气熏蒸，自然流出，亦若生银老翁须之类。入药最好。火山军出者，颗块如铜，而坚重如石，医家谓之 石，用之力薄。采无时。今南方医者说：自然铜有两三体：一体大如麻黍，或多方解，累累相缀，至如斗大者，色煌煌明烂如黄金、 石，入药最上。一体成块，大小不定，亦光明而赤。一体如姜石、铁屎之类。又有如不冶而成者，形大小不定，皆出铜坑中，击之易碎，有黄赤，有青黑，炼之乃成铜也。其说分析颇精，而未尝见似乱丝者。又云：今市人多以 石为自然铜，烧之成青焰如硫黄者是也。此亦有二、三种：一种有壳如禹余粮，击破其中光明如鉴，色黄类 石也；一种青黄而有墙壁，成纹如束针；一种碎理如团砂者，皆光明如铜，色多青白而赤少者，烧之皆成烟焰，顷刻都尽。今医家多误以此为自然铜，市中所货往往是此，而自然铜用须火 ，此乃畏火，不必形色，只此可辨也。独孤滔曰：自然铜出信州铅山县，银场铜坑中深处有铜矿，多年矿气结成，似马屁勃也。色紫重，食之苦涩者是真。今人以大 石为自然铜，误矣。  

承曰：今辰州川泽中，出一种自然铜，形圆似蛇含，大者如胡桃，小者如栗，外有皮，黑色光润，破之与 石无别，但比 石不作臭气耳，入药用之殊验。  

曰：石髓铅即自然铜。勿用方金牙，真相似，若误饵之，吐杀人。石髓铅似干银泥，味微甘也。  

时珍曰：按《宝藏论》云：自然铜生曾青、石绿穴中，状如寒林草根，色红腻，亦有墙壁。又一类似丹砂，光明坚硬有棱，中含铜脉，尤佳。又一种似木根，不红腻，随手碎为粉，至为精明，近铜之山则有之。今俗中所用自然铜，皆非也。  

【`修治`】 曰：采得石髓铅捶碎，同甘草汤煮一伏时，至明漉出，摊令干，入臼中捣了，重筛过，以醋浸一宿，至明，用六一泥泥瓷盒子，盛二升，文武火中养三日夜，才干用盖盖了，火 两伏时，去土研如粉用。凡修事五两，以醋两镒为度。  

时珍曰：今人只以火 醋淬七次，研细水飞过用。  

【`气味`】辛，平，无毒。大明曰：凉。  

【`主治`】折伤，散血止痛，破积聚（《开宝》）。消瘀血，排脓，续筋骨，治产后血邪，安心，止惊悸，以酒磨服（大明）。  

【`发明`】宗 曰：有人以自然铜饲折翅胡雁，后遂飞去。今人打扑损，研细水飞过，同当归、没药各半钱，以酒调服，仍手摩病处。  

震亨曰：自然铜，世以为接骨之药，然此等方尽多，大抵宜补气、补血、补胃。俗工唯在速效，迎合病患之意，而铜非 不可用，若新出火者，其火毒、金毒相扇，挟香药热毒，虽有接骨之功，燥散之祸，甚于刀剑，戒之。  

时珍曰：自然铜接骨之功，与铜屑同，不可诬也。但接骨之后，不可常服，即便理气活血可尔。  

【`附方`】新三。  

心气刺痛：自然铜，火 醋淬九次，研末，醋调一字服，即止。（《卫生易简方》）项下气瘿：自然铜贮水瓮中，逐日饮食，皆用此水，其瘿自消。或火烧烟气，久久吸之，亦可。（杨仁斋《直指方》）暑湿瘫痪，四肢不能动：自然铜（烧红，酒浸一夜）、川乌头（炮）、五灵脂、苍术（酒浸）各一两，当归二钱（酒浸）。为末，酒糊丸梧子大。每服七丸，酒下，觉四肢麻木即止。（陆氏《积德堂方》）  

***铜矿石***  

（矿音古猛切，亦作 。《唐本草》  

【`释名`】时珍曰：矿，粗恶也。五金皆有粗石衔之，故名。麦之粗者，曰KT ；犬之恶者，亦曰犷。  

【`集解`】恭曰：铜矿石，状如姜石而有铜星，熔之取铜也。出铜山中。许慎《说文》云：矿，铜铁朴石也。  

【`气味`】酸，寒，有小毒。  

【`主治`】疔肿恶疮，为末敷之。驴马脊疮，臭腋，磨汁涂之《唐本》）。  

***铜青***  

（宋《嘉 》  

【`释名`】铜绿。  

【`集解`】藏器曰：生熟铜皆有青，即是铜之精华，大者即空绿，以次空青也。铜青则是铜器上绿色者，淘洗用之。  

时珍曰：近时人以醋制铜生绿，取收晒干货之。  

【`气味`】酸，平，微毒。  

【`主治`】妇人血气心痛，合金疮止血，明目，去肤赤息肉（藏器）。主风烂眼泪出（之才）。  

治恶疮、疳疮，吐风痰，杀虫（时珍）。  

【`发明`】时珍曰：铜青乃铜之液气所结，酸而有小毒，能入肝胆，故吐利风痰，明目杀疳，皆肝胆之病也。《抱朴子》云：铜青涂木，入水不腐。  

【`附方`】旧二，新十一。  

风痰猝中：碧琳丹：治痰涎潮盛，卒中不语，及一切风瘫。用生绿二两，乳细，水化去石，慢火熬干，取辰日、辰时、辰位上修合，再研入麝香一分，糯米粉糊和丸弹子大，阴干。  

猝中者，每丸作二服，薄荷酒研下；余风，朱砂酒化下。吐出青碧涎，泻下恶物，大效。治小儿，用绿云丹：铜绿不计多少，研粉，醋面糊丸芡子大。每薄荷酒化服一丸，须臾吐涎如胶，神效。（《经验方》）烂弦风眼：铜青，水调涂碗底，以艾熏干，刮下，涂烂处。（《卫生易简方》）赤发秃落：油磨铜钱衣，涂之即生。（《普济方》）面 黑痣：以草划破，铜绿末敷之，三日勿洗水，自落。浓者，再上之。（《圣济录》）走马牙疳：铜青、滑石、杏仁等分，为末，擦之立愈。（邵真人《经验方》）口鼻疳疮：铜青、枯矾等分。研敷之。又方：人中白一钱，铜绿三分。  

研敷之。杨梅毒疮：铜绿醋煮研末，烧酒调搽，极痛出水，次日即干。或加白矾等分，研掺。（《简便方》）  
顽癣：铜绿七分（研），黄蜡一两化熬，以浓纸拖过，表里别以纸隔贴之。出水妙。亦治杨梅疮及虫咬。（笔峰《杂兴》）肠风痔 ：方见密陀僧下。  

诸蛇螫毒：铜青敷之。（《千金方》）百虫入耳：生油调铜绿滴入。（《卫生家宝方》）头上生虱：铜青、明矾末，掺之。（《摘玄方》）  

***铅***  

（《日华》  

【`释名`】青金（《说文》）、黑锡、金公（《纲目》）、水中金。  

时珍曰：铅易沿流，故谓之铅。锡为白锡，故此为黑锡。而神仙家拆其字为金公，隐其名为水中金。  

【`集解`】颂曰：铅生蜀郡平泽，今有银坑处皆有之，烧矿而取。  

时珍曰：铅生山穴石间，人挟油灯，入至数里，随矿脉上下曲折斫取之。其气毒人，若连月不出，则皮肤痿黄，腹胀不能食，多致疾而死。《地镜图》云：草青茎赤，其下多铅。  

铅锡之精为老妇。独孤滔云：嘉州、利州出草节铅，生铅未 者也。打破脆，烧之气如硫黄。紫背铅，即熟铅，铅之精华也，有变化，能碎金刚钻。雅州出钓脚铅，形如皂子大，又如蝌蚪子，黑色，生山涧沙中，可干汞。卢氏铅粗恶力劣，信州铅杂铜气，阴平铅出剑州，是铜铁之苗，并不可用。《宝藏论》云：铅有数种：波斯铅，坚白为天下第一。草节铅，出犍为，银之精也。  

衔银铅，银坑中之铅也，内含五色。并妙。上饶乐平铅，次于波斯、草节。负版铅，铁苗也，不可用。倭铅，可勾金。《土宿真君本草》云：铅乃五金之祖，故有五金狴犴、追魂使者之称，言其能伏五金而死八石也。雌黄乃金之苗，而中有铅气，是黄金之祖矣。银坑有铅，是白金之祖矣。信铅杂铜，是赤金之祖矣。与锡同气，是青金之祖矣。朱砂伏于铅而死于硫，硫恋于铅而伏于 ，铁恋于磁而死于铅，雄恋于铅而死于五加。故金公变化最多，一变而成胡粉，再变而成黄丹，三变而成密陀僧，四变而为白霜。《雷氏炮炙论》云：令铅住火，须仗修天；如要形坚，岂忘紫背。注云：修天，补天石也。紫背，天葵也。  

【`修治`】时珍曰：凡用以铁铫熔化泻瓦上，滤去渣脚，如此数次收用。其黑锡灰，则以铅沙取黑灰。白锡灰，不入药。  

【`气味`】甘，寒，无毒。藏器曰：小毒。  

【`主治`】镇心安神，治伤寒毒气，反胃呕哕，蛇蜴所咬，炙熨之（大明）。疗瘿瘤，鬼气疰忤。错为末，和青木香，敷疮肿恶毒（藏器）。消瘰 痈肿，明目固牙，乌须发，治实女，杀虫坠痰，治噎膈消渴风痫，解金石药毒（时珍）。  

黑锡  

【`主治`】积聚，杀虫，同槟榔末等分，五更米饮服（震亨）。  

【`发明`】好古曰：黑锡，属肾。时珍曰：铅，禀北方癸水之气，阴极之精，其体重实，其性濡滑，其色黑，内通于肾，故《局方》黑锡丹，《宣明》补真丹皆用之。得汞交感，即能治一切阴阳混淆，上盛下虚，气升不降，发为呕吐眩晕、噎膈反胃危笃诸疾，所谓镇坠之剂，有反正之功。但性带阴毒，不可多服，恐伤人心胃耳。铅性又能入肉，故女子以铅珠耳，即自穿孔；实女无窍者，以铅作铤，逐日 之，久久自开，此皆昔人所未知者也。铅变化为胡粉、黄丹、密陀僧、铅白霜，其功皆与铅同。但胡粉入气分，黄丹入血分，密陀僧镇坠下行，铅白霜专治上焦胸膈，此为异耳。方士又铸为梳，梳须发令光黑，或用药煮之，尤佳。  

【`附方`】旧四，新十七。  

乌须明目：黑铅半斤，锅内熔汁，旋入桑条灰，柳木搅成沙，筛末。每早揩牙，以水漱口洗目，能固牙明目，黑须发。（《胜金方》）揩牙乌髭：黑铅消化，以不蛀皂荚寸切投入，炒成炭，入盐少许，研匀。日用揩牙。摘去白髭，黑者更不白也。又方：黑锡一斤，炒灰埋地中五日，入升麻、细辛、诃子同炒黑。  

日用揩牙，百日效。（《普济》）牙齿动摇：方同上。  

乌须铅梳：铅十两，锡三两，婆罗得三个，针砂、熟地黄半两，茜根、胡桃皮一两，没石子、诃黎勒皮、硫黄、石榴皮、磁石、皂矾、乌麻油各二钱半，为末。先化铅锡，入末一半，柳木搅匀，倾入梳模子，印成修齿。余末同水煮梳，三日三夜，水耗加之，取出故帛重包五日。每以熟皮衬手梳一百下，须先以皂荚水洗净拭干。（《普济》）肾脏气发攻心，面黑欲死，及诸气奔豚喘急。铅二两，石亭脂二两，丁香一两，木香一两，麝香一钱。先化铅炒干，入亭脂急炒，焰起以醋喷之，倾入地坑内覆住，待冷取研，粟饭丸芡子大。每用二丸，热酒化服，取汗或下或通气即愈。如大便不通，再用一丸，入玄明粉五分服。（《圣济录》）妇人血气，冷痛攻心：方同上。  

风痫吐沫，反目抽掣，久患者：黑铅、水银（结砂）、南星（炮）各一两。为末，糯饭丸绿豆大。一岁一丸，乳汁下。（《普济方》）反胃哕逆：黑铅化汁，入纸灰以柳木槌研成粉，一两，入米醋一升，砂锅熬膏，入蒸饼末少许，捣丸小豆大。  

每服一丸，姜汤下。（《圣济录》）多年反胃不止：紫背铅二两，石亭脂二两，盐卤汁五两，烧铅以卤汁淬尽，与亭脂同炒，或焰起，铫子盖上焰即止，研匀，蒸饼和丸梧子大。每服二十丸，煎石莲、干柿汤下。（《圣济录》）消渴烦闷：黑铅、水银等分。结如泥，常含豆许，吞津。（《圣惠方》）寸白虫病：先食猪肉一片，乃以沙糖水调黑铅灰四钱，五更服之，虫尽下，食白粥一日。  

许学士病嘈杂，服此下二虫，一寸断，一长二尺五寸，节节有斑纹也。（《本事方》）水肿浮满：乌锡五两，皂荚一挺（炙）。酒二斗，煮六沸。频服，至小便出二、三升，即消。（《千金翼》）小便不通：黑铅错末一两，生姜半两，灯心一握，井水煎服，先以炒葱贴脐。（《圣惠方》）猝然咳嗽：炉中铅屑、桂心、皂荚等分。为末，蜜丸如梧子大。每饮下十五丸，忌葱。（《备急方》）瘰 结核：铅三两，铁器炒取黑灰，醋和涂上，故帛贴之，频换，去恶汁。如此半月，不痛不破，内消为水而愈。（刘禹锡《传信方》）痈疽发背：黑铅一斤，甘草三两（微炙）。瓶盛酒一斗浸甘草，乃熔铅投酒中，如此九度，去滓。饮酒醉卧即愈。（《经验方》）金石药毒：黑铅一斤，熔化，投酒一升，如此十余次，待酒至半升，顿饮。（《胜金方》）取轻粉毒：出山黑铅五斤，打壶一把，盛烧酒十五斤，纳土茯苓半斤，乳香三钱，封固，重汤煮一日夜，埋土中，出火毒。每日早晚任性饮数杯，后用瓦盆接小便，自有粉出为验。  

服至筋骨不痛，乃止。（《医方摘要》）解砒霜毒，烦躁如狂，心腹疼痛，四肢厥冷，命在须臾。黑铅四两，磨水一碗灌之。（《华佗危病方》）解硫黄毒：黑锡煎汤服，即解。（《集简方》）  

***铅霜***  

（《日华》  

【`释名`】铅白霜。  

【`修治`】颂曰：铅霜，用铅杂水银十五分之一合炼作片，置醋瓮中密封，经久成霜。  

时珍曰：以铅打成钱，穿成串，瓦盆盛生醋，以串横盆中，离醋三寸，仍以瓦盆覆之，置阴处，候生霜刷下，仍合住。  

【`气味`】甘、酸，冷，无毒。  

宗 曰：铅霜涂木瓜，即失酸味，金克木也。  

【`主治`】消痰，止惊悸，解酒毒，去胸膈烦闷，中风痰实，止渴（大明）。去膈热涎塞（宗 ）。治吐逆，镇惊去怯，黑须发（时珍）。  

【`发明`】颂曰：铅霜性极冷，治风痰及婴孺惊滞药，今医家用之尤多。  

时珍曰：铅霜乃铅汞之气交感英华所结，道家谓之神符白雪，其坠痰去热，定惊止泻，盖有奇效，但非久服常用之物尔。病在上焦者，宜此清镇。  

【`附方`】旧二，新九。  

小儿惊热，心肺积热，夜卧多惊：铅霜、牛黄各半分，铁粉一分。研匀。每服一字，竹沥调下。（《圣济录》）惊风痫疾，喉闭牙紧：铅白霜一字，蟾酥少许。为末，乌梅肉蘸药于龈上揩之，仍吹通关药，良久便开。（《普济方》）消渴烦热：铅白霜、枯白矾等分。为末，蜜丸芡子大。绵裹，含化咽汁。又方：铅白霜一两，根黄、硝石各一两。为末。每冷水服一钱。（《圣济录》）喉痹肿痛：铅白霜、甘草半两，青黛一两，为末，醋糊丸芡子大。每含咽一丸，立效。  

（《圣济录》）悬痈肿痛：铅白霜一分，甘草（半生半炙）一分。为末。绵裹含咽。（《圣惠方》）口疳龈烂，气臭血出，不拘大人小儿。铅白霜、铜绿各二钱，白矾豆许。为末扫之。（《宣明方》）鼻衄不止：铅白霜末。新汲水服一字。（《十全博救方》）痔疮肿痛：铅白霜、白片脑各半字。酒调涂之，随手见效。（《婴童百问》）室女经闭，恍惚烦热：铅霜半两，生地黄汁一合。调下，日三服。（《圣惠方》）梳发令黑：铅霜包梳，日日梳之，胜于染者。（《普济方》）  

***粉锡***  

（《本经》下品  

【`释名`】解锡（《本经》）、铅粉（《纲目》）、铅华（《纲目》）、胡粉（弘景）、定粉（《药性》）、瓦粉（《汤液》）、光粉（《日华》）、白粉（《汤液》）、水粉（《纲目》）、官粉。  

弘景曰：即今化铅所作胡粉也，而谓之粉锡，以与今乖。  

时珍曰：铅、锡一类也，古人名铅为黑锡，故名粉锡。《释名》曰：胡者，糊也，和脂以糊面也。  

定、瓦言其形，光、白言其色。俗呼吴越者，为官粉；韶州者，为韶粉；辰州者，为辰粉。  

【`正误`】恭曰：铅丹、胡粉，实用炒锡造，陶言化铅误矣。  

震亨曰：胡粉是锡粉，非铅粉也。古人以锡为粉，妇人用以附面者，其色类肌肉，不可入药。  

志曰：粉锡、黄丹二物，俱是化铅为之。英公李 序云铅锡莫辨者，谓此也。按李含光《音义》云：黄丹、胡粉皆是化铅，未闻用锡者。《参同契》云：胡粉投炭中，色坏，还为铅。《抱朴子　内篇》云：愚人不信黄丹、胡粉是化铅所作。苏恭以二物俱炒锡作，大误矣。  

时珍曰：锡炒则成黑灰，岂有白粉。苏恭已误，而朱震亨复踵其误，何哉  

【`集解`】时珍曰：按《墨子》云：禹造粉。张华《博物志》云：纣烧铅锡作粉。则粉之来亦远矣。今金陵、杭州、韶州、辰州皆造之，而辰粉尤真，其色带青。彼人言造法：每铅百斤，熔化，削成薄片，卷作筒，安木甑内，甑下、甑中各安醋一瓶，外以盐泥固济，纸封甑缝。风炉安火四两，养一七，便扫入水缸内，依旧封养，次次如此，铅尽为度。不尽者，留炒作黄丹。每粉一斤，入豆粉二两，蛤粉四两，水内搅匀，澄去清水。用细灰按成沟，纸隔数层，置粉于上，将干，截成瓦定形，待干收起，而范成大《虞衡志》言：桂林所作铅粉最有名，谓之桂粉，以黑铅着糟瓮中罨化之。《何孟春余冬录》云：嵩阳产铅，居民多造胡粉。其法：铅块悬酒缸内，封闭四十九日，开之则化为粉矣。化不白者，炒为黄丹。黄丹滓为密陀僧。三物收利甚博。其铅气有毒，工人必食肥猪犬肉、饮酒及铁浆以厌之。枵腹中其毒，辄病至死。长幼为毒熏蒸，多痿黄瘫挛而毙。其法略皆不同，盖巧者时出新意，以速化为利故尔。又可见昔人炒锡之谬。《相感志》云：韶粉蒸之不白，以萝卜瓮子蒸之则白。  

【`气味`】辛，寒，无毒。权曰：甘、辛，凉。  

时珍曰：胡粉能制硫黄。又雌黄得胡粉而失色，胡粉得雌黄而色黑，盖相恶也。又入酒中去酸味，收蟹不沙。  

【`主治`】伏尸毒螫，杀三虫（《本经》）。去鳖瘕，疗恶疮，止小便利，堕胎（《别录》）。  

治积聚不消。炒焦，止小儿疳痢（甄权）。治痈肿 烂，呕逆，疗症瘕，小儿疳气（大明）。  

止泄痢、久积痢（宗 ）。治食复劳复，坠痰消胀，治疥癣狐臭，黑须发（时珍）。  

【`发明`】弘景曰：胡粉金色者，疗尸虫弥良。  

藏器曰：久痢成疳者，胡粉和水及鸡子白服，以粪黑为度，为其杀虫而止痢也。  

时珍曰：胡粉，即铅之变黑为白者也。其体用虽与铅及黄丹同，而无硝盐火烧之性，内有豆粉、蛤粉杂之，只能入气分，不能入血分，此为稍异。人服食之，则大便色黑者，此乃还其本质，所谓色坏还为铅也。亦可入膏药代黄丹用。  

【`附方`】旧十四，新三十。  

劳复食复欲死者：水服胡粉少许。（《肘后方》）小儿脾泄不止：红枣二十个去核，将官粉入内，以阴阳瓦焙干，去枣研粉。每服三分，米汤下。（孙真人《集效方》）赤白痢下频数，肠痛：定粉一两，鸡子清和，炙焦为末。冷水服一钱。（《肘后方》）小儿无辜疳，下痢赤白：胡粉熟蒸，熬令色变，以饮服半钱。（《子母秘录》）小儿腹胀：胡粉、盐熬色变，以摩腹上。（《子母秘录》）腹皮青色，不速治，须臾死。方同上。  

小儿夜啼：水服胡粉三豆大，日三服。（《子母秘录》）身热多汗：胡粉半斤，雷丸四两，为末粉身。（《千金方》）妇人心痛急者：好官粉为末，葱汁和丸小豆大。每服七丸，黄酒送下即止。粉能杀虫，葱能透气故也。（邵真人方）寸白蛔虫：胡粉炒燥，方寸匕，入肉 中，空心服，大效。（张文仲《备急方》）服药过剂闷乱者。水和胡粉服之。（《千金方》）鼻衄不止：胡粉炒黑，醋服一钱，即止（《圣惠方》）齿缝出血：胡粉半两，麝香半钱，为末。卧时揩牙。（《圣济录》）坠扑瘀血，从高落下，瘀血抢心，面青气短欲死。胡粉一钱，和水服即安。（《肘后方》）折伤接骨：官粉、硼砂等分，为末。每服一钱，苏木汤调下，仍频饮苏木汤，大效。（《接骨方》）杖疮肿痛：水粉一两，赤石脂（生）一钱，水银一分，以麻油杵成膏，摊油纸贴之。肉消者，填满紧缚。（《救急方》）抓伤面皮：香油调铅粉搽之，一夕愈。（《集简方》）食梅牙 ：韶粉揩之。（《相感志》）染白须发：胡粉、锻石等分，水和涂之，以油纸包，烘令温暖，候未燥间洗去，以油润之，黑如漆也。（《博物志》）腋下胡臭：胡粉常粉之。或以胡粉三合，和牛脂煎稠涂之。（《千金方》）阴股常湿：胡粉粉之。（《备急方》）干湿癣疮：方同上。  

黄水脓疮：官粉（ 黄）、松香各三钱，黄丹一钱，飞矾二钱。为末，香油二两，熬膏敷之。（邵真人方）小儿耳疮月蚀：胡粉，和土涂之。（《子母秘录》）小儿疳疮：熬胡粉，猪脂和涂。（张文仲方）小儿舌疮：胡粉，和猪 骨中髓，日三敷之。（《食医心镜》）燕口吻疮：胡粉（炒）一分，黄连半两，为末，敷之。（《普济方》）痘疮瘢痕，或凸或凹。韶粉一两，轻粉一定，和研，猪脂调敷。（陈文中小儿方）妒精阴疮：铅粉二钱，银杏仁七个，铜铫内炒至杏黄，去杏取粉，出火毒，研搽效。（《集简方》）反花恶疮：胡粉一两，胭脂一两。为末。盐汤洗净敷之，日五次。（《圣惠方》）疮似蜂窠，愈而复发。胡粉、朱砂等分。为末，蜜和涂之。（《圣济录》）血风 疮：《孙氏集效方》：用官粉四两，水调入碗内，以蕲州艾叶烧烟熏干，入乳香少许同研，香油调作隔纸膏，反复贴之。《杨氏简便方》：用官粉炒过，桐油调作隔纸贴之。  

小儿丹毒：唾和胡粉，从外至内敷之良。（《千金方》）汤火烧疮：胡粉，羊髓和，涂之。（孙真人方）疮伤水湿：胡粉、炭灰等分，脂和涂孔上，水即出也。（《千金方》）蠼 尿疮：酢和胡粉涂之。（《千金方》）诸蛇螫伤：胡粉和大蒜捣涂。（《千金方》）误吞金银及钱：胡粉一两，猪脂调，分再服，令消烊出也。（《外台秘要》）三年目翳：胡粉涂之。（《圣惠方》）口中干燥，烦渴无津。雄猪胆五枚，酒煮皮烂，入定粉一两研匀，丸芡子大，每含化一丸咽汁。（《太平圣惠方》）腹中鳖症：胡粉、黍米，淋汁温服，大效。（《卫生易简方》）接骨续筋，止痛活血。定粉、当归各一钱，硼砂一钱半。为末。每服一钱，苏木煎汤调下，仍频饮汤。（同上）发背恶疮，诸痈疽。好光粉二两，真麻油三两。慢火熬，以柳枝急搅，至滴水成珠，入白胶末少许，入器，水浸两日，油纸摊贴，名神应膏。（《直指方》）  

***铅丹***  

（《本经》下品  

【`释名`】黄丹（弘景）、丹粉（《唐本》）、朱粉（《纲目》）、铅华。  

【`正误`】见粉锡下。  

【`集解`】《别录》曰：铅丹生于铅，出蜀郡平泽。  

弘景曰：即今熬铅所作黄丹也。俗方稀用，惟仙经涂丹釜所须。云化成九光者，当谓九光丹以为釜尔，无别法也。  

宗 曰：铅丹化铅而成，《别录》言生于铅，则苏恭炒锡作成之说误矣。不为难辨，锡则色黯，铅则明白，以此为异。  

时珍曰：按独孤滔《丹房镜源》云：炒铅丹法：用铅一斤，土硫黄十两，硝石一两。熔铅成汁，下醋点之，滚沸时下硫一块，少顷下硝少许，沸定再点醋，依前下少许硝、黄，待为末，则成丹矣。今人以作铅粉不尽者，用硝石、矾石炒成丹。若转丹为铅，只用连须葱白汁拌丹慢煎， 成金汁倾出，即还铅矣。货者多以盐硝砂石杂之。凡用以水漂去硝盐，飞去砂石，澄干，微火炒紫色，地上去火毒，入药。《会典》云：黑铅一斤，烧丹一斤五钱三分也。  

【`气味`】辛，微寒，无毒。  

大明曰：微咸，凉，无毒。伏砒，制 、硫。  

震亨曰：一妇因多子，月内服铅丹二两，四肢冰冷，食不入口。时正仲冬，急服理中汤加附子数十帖乃安。谓之凉无毒可乎？时珍曰：铅丹本无甚毒，此妇产后冬月服之过剂，其病宜矣。  

【`主治`】吐逆胃反，惊痫癫疾，除热下气，炼化还成九光，久服通神明（《本经》）。止小便，除毒热脐挛，金疮血溢（《别录》）。  

惊悸狂走，消渴。煎膏用，止痛生肌（甄权）。镇心安神，止吐血及嗽，敷疮长肉，及汤火疮，染须（大明）。治疟及久积（宗 ）。  

坠痰杀虫，去怯除忤恶，止痢明目（时珍）。  

【`发明`】成无己曰：仲景龙骨牡蛎汤中用铅丹，乃收敛神气以镇惊也。  

好古曰：涩可去脱而固气。  

时珍曰：铅丹体重而性沉，味兼盐、矾，走血分，能坠痰去怯，故治惊痫癫狂、吐逆反胃有奇功。能消积杀虫，故治疳疾下痢疟疾有实绩。能解热拔毒，长肉去瘀，故治恶疮肿毒，及入膏药，为外科必用之物也。  

【`附方`】旧八，新二十五。  

消渴烦乱：黄丹，新汲水服一钱，以荞麦粥压之。（《圣惠方》）吐逆不止：碧霞丹：用北黄丹四两，米醋半升，煎干，炭火三秤，就铫内 红，冷定为末，粟米饭丸梧子大。每服七丸，醋汤下。（《集验方》）伏暑霍乱：水浸丹，见木部巴豆下。  

小儿吐逆不止，宜此清镇。烧针丸：用黄丹研末，小枣肉和丸芡子大。每以一丸，针签于灯上烧过，研细，乳汁调下。一加朱砂、枯矾等分。（谢氏《小儿方》）反胃气逆：胃虚。铅丹二两，白矾二两，生石亭脂半两。以丹、矾研匀，入坩锅内，以炭半秤 赤，更养一夜，出毒两日，入亭脂同研，粟米饭和丸绿豆大。每日米饮下十五丸。  

（《圣济录》）泄泻下痢赤白。用枣肉捣烂，入黄丹、白矾各皂子大，粳米饭一团，和丸弹子大，铁线穿，于灯上烧过，为末。米饮服之。（《摘玄方》）赤白痢下：黄丹（炒紫）、黄连（炒）等分。为末，以糊丸麻子大。每服五十丸，生姜、甘草汤下。（《普济方》）妊娠下痢疼痛：用乌鸡卵一个，开孔去白留黄，入铅丹五钱搅匀，泥裹煨干研末。每服二钱，米饮下。一服愈，是男；二服愈，是女。（《三因方》）吐血咯血咳血：黄丹，新汲水服一钱。（《经验方》）寒热疟疾，体虚汗多者。黄丹、百草霜等分，为末。发日，空心米饮服三钱，不过二服愈。或糊丸，或蒜丸，皆效。《肘后方》：用飞炒黄丹一两，恒山末三两，蜜丸梧子大。每服五十丸，温酒下。平旦及未发、将发时，各一服，无不效。《普济方》：端午日，用黄丹（炒）二两，独蒜一百个，捣丸梧子大。每服九丸，空心长流水面东下。二、三发后乃用，神效。  

亦治痢疾。  

《三因方》：用黄丹（炒）、建茶等分。为末。温酒服二钱。又黄丹飞焙，面糊丸芡子大。  

每枣子一枚，去核，包一丸，纸裹煨熟食之。  

温疟不止：黄丹（炒）半两，青蒿（童尿浸）二两，为末。每服二钱，寒多酒服，热多茶服。  

（《仁存堂方》）小儿瘅疟，壮热不寒。黄丹二钱，蜜水和服，冷者酒服，名鬼哭丹。（《刘涓子鬼遗方》）风痫发止：驱风散：用铅丹二两，白矾二两，为末。用三角砖相斗，以七层纸铺砖上，铺丹于纸上，矾铺丹上，以十斤柳木柴烧过为度，取研。每服二钱，温酒下。（王氏《博济方》）客忤中恶，道间门外得之，令人心腹刺痛，气冲心胸胀满，不治害人。  

真丹方寸匕，蜜三合，和灌之。（《肘后方》）一切目疾：昏障，治；只障，不治。蜂蜜半斤，铜锅熬起紫色块，入飞过真黄丹二两，水一碗，再炼，至水气尽，以细生绢铺薄纸一层，滤净，瓶封埋地内三七。每日点眼七次，药粘则洗之。一方：入诃子肉四个。（《保寿堂方》）赤眼痛：黄丹，蜂蜜调贴太阳穴，立效。（《明目经验方》）赤目及翳：铅丹、白矾等分，为末点之。又方：铅丹、乌贼骨等分，合研，白蜜蒸点之。（《千金方》）眼生珠管：铅丹半两，鲤鱼胆汁和如膏。日点三、五次。（《圣惠方》）痘疹生翳：黄丹、轻粉等分，为末。吹少许入耳内，左患吹右，右患吹左。（《疹痘方》）小儿重舌：黄丹一豆大，安舌下。（《子母秘录》）小儿口疮糜烂：黄丹一钱，生蜜一两，相和蒸黑。每以鸡毛蘸搽，甚效。（《普济方》）腋下胡臭：黄丹入轻粉，唾调，频掺之。（《普济方》）妇人逆产：真丹涂儿足下。（《集验方》）蚰蜓入耳：黄丹、酥、蜜、杏仁等分，熬膏。绵裹包塞之，闻香即出，抽取。（《圣惠方》）蝎虿螫人：醋调黄丹涂之。（《肘后方》）金疮出血：不可以药速合，则内溃伤肉。只以黄丹、滑石等分，为末敷之。（《集玄方》）外痔肿痛：黄丹、滑石等分，为末。新汲水调，日五上之。（《婴童百问》）血风 疮：黄丹一两，黄蜡一两，香油五钱，熬膏。先以葱、椒汤洗，贴之，（陆氏《积德堂方》）远近 疮：黄丹（飞炒）、黄柏（酒浸七日，焙）各一两，轻粉半两。研细。以苦茶洗净，轻粉填满，次用黄丹护之，外以柏末摊膏贴之，勿揭动，一七见效。（孙氏《集效方》）  

***密陀僧***  

（《唐本草》  

【`释名`】没多僧（《唐本》）、炉底。恭曰：密陀、没多，并胡言也。  

【`集解`】恭曰：出波斯国，形似黄龙齿而坚重，亦有白色者，作理石纹。  

颂曰：今岭南、闽中银铜冶处亦有之，是银铅脚。其初采矿时，银铜相杂，先以铅同煎炼，银随铅出。又采山木叶烧灰，开地作炉，填灰其中，谓之灰池。置银铅于灰上，更加火，铅渗灰下，银住灰上，罢火候冷，出银。其灰池感铅银气，积久成此物，未必自胡中来也。承曰：今市中所货，是小瓶实铅丹锻成者，大块尚有瓶形。银冶所出最良，而罕有货者。外国者，未尝见之。  

时珍曰：密陀僧原取银冶者，今既难得，乃取煎销银铺炉底用之。造黄丹者，以脚滓炼成密陀僧，其似瓶形者是也。  

【`修治`】 曰：凡使捣细，安瓷锅中，重纸袋盛柳蛀末焙之，次下东流水浸满，火煮一伏时，去柳末、纸袋，取用。  

【`气味`】咸、辛，平，有小毒。大明曰：甘，平，无毒。  

时珍曰：制野狼毒。  

【`主治`】久痢，五痔，金疮，面上瘢 ，面膏药用之（《唐本》。  

保升曰：五痔，谓牡、酒、肠、血、气也。）镇心，补五脏，治惊痫咳嗽，呕逆吐痰（大明）。疗反胃消渴，疟疾下痢。止血，杀虫，消积。治诸疮，消肿毒，除狐臭，染髭发（时珍）。  

【`发明`】时珍曰：密陀僧感铅银之气，其性重坠下沉，直走下焦，故能坠痰、止吐、消积，定惊痫，治疟痢，止消渴，疗疮肿。洪迈《夷坚志》云：惊气入心络，喑不能言语者，用密陀僧末一匕，茶调服，即愈。昔有人伐薪，为野狼所逐，而得是疾，或授此方而愈。又一军校采藤逢恶蛇病此，亦用之而愈。此乃惊则气乱，密陀僧之重以去怯而平肝也。其功力与铅丹同，故膏药中用代铅丹云。  

【`附方`】旧三，新一十五。痰结胸中不散：密陀僧一两。醋、水各一盏，煎干为末。每服二钱，以酒、水各一小盏，煎一盏，温服，少顷当吐出痰涎为妙。（《圣惠方》）消渴饮水：神效丸：用密陀僧二两。研末，汤浸蒸饼丸梧子大。浓煎蚕茧、盐汤，或茄根汤，或酒下，一日五丸，日增五丸，至三十丸止，不可多服，五、六服后，以见水恶心为度。恶心时，以干物压之，日后自定，甚奇。（《选奇方》）赤白下痢：密陀僧三两，烧黄色研粉。每服一钱，醋、茶下，日三服。（《圣惠方》）肠风痔 ：铜青、密陀僧各一钱，麝香少许，为末，津和涂之。（《济急方》）小儿初生，遍身如鱼脬，又如水晶，破则成水，流渗又生者。密陀僧生研 之，仍服苏合香丸。（《救急方》）惊气失音：方见发明。  

腋下狐臭：浆水洗净，油调密陀僧涂之。以一钱，用热蒸饼一个，切开掺末夹之。（《集简方》）香口去臭：密陀僧一钱，醋调漱口。（《普济方》）大人口疮：密陀僧锻研，掺之。（《圣济方》）小儿口疮，不能吮乳。密陀僧末，醋调涂足心，疮愈洗去。蔡医博方也。（黎居士《简易方》）鼻内生疮：密陀僧、香白芷等分。为末。蜡烛油调涂之。（《简便方》）鼻 赤 ：密陀僧二两，细研，人乳调，夜涂旦洗。（《圣惠方》）痘疮瘢 ：方同上。（谭氏）斑点：方同上。（《外台》）夏月汗斑如疹：用密陀僧八钱，雄黄四钱，先以姜片擦热，仍以姜片蘸末擦之，次日即焦。（《活人心统》）骨疽出骨，一名多骨疮，不时出细骨，乃母受胎未及一月，与六亲骨肉交合，感其精气，故有多骨之名。以密陀僧末，桐油调匀，摊贴之，即愈。（寿域方》）血风 疮：密陀僧，香油入粗碗内磨化，油纸摊膏，反复贴之。（孙氏《集效方》）阴汗湿痒：密陀僧末敷之。戴氏，加蛇床子末。  

***锡***  

（《拾遗》  

【`释名`】白 （音腊）、 （音引）、贺。  

时珍曰：《尔雅》：锡，谓之 。郭璞注云：白 也。方术家谓之贺，盖锡以临贺出者为美也。  

【`集解`】《别录》曰：锡，生桂阳山谷。  

弘景曰：今出临贺，犹是桂阳地界。铅与锡相似，而入用大异。  

时珍曰：锡出云南、衡州。许慎《说文》云：锡者，银铅之间也。《土宿本草》云：锡受太阴之气而生，二百年不动成砒，砒二百年而锡始生。锡禀阴气，故其质柔。二百年不动，遇太阳之气乃成银。今人置酒于新锡器内，浸渍日久或杀人者，以砒能化锡，岁月尚近，便被采取，其中蕴毒故也。又曰：砒乃锡根。银色而铅质，五金之中独锡易制，失其药则为五金之贼，得其药则为五金之媒。《星槎胜览》言：满刺加国，于山溪中淘沙取锡，不假煎炼成块，名曰斗锡也。  

【`正误`】恭曰：临贺采者名铅，一名白 ，惟此一处资天下用。其锡，出银处皆有之。  

体相似，而入用大异。  

时珍曰：苏恭不识铅、锡，以锡为铅，以铅为锡。其谓黄丹、胡粉为炒锡，皆由其不识故也。  

今正之。  

【`气味`】甘，寒，微毒。独孤滔曰： 羊角、五灵脂、伏龙肝、马鞭草皆能缩贺。 、砒能硬锡。巴豆、蓖麻、姜汁、地黄能制锡。松脂焊锡。锡矿缩银。  

【`主治`】恶毒风疮（大明）。  

【`发明`】时珍曰：洪迈《夷坚志》云：汝人多病瘿。地饶风沙，沙入井中，饮其水则生瘿。故金房间人家，以锡为井阑，皆夹锡钱镇之，或沉锡井中，乃免此患。  

【`附方`】新二。  

解砒霜毒：锡器，于粗石上磨水服之。（《济急方》）杨梅毒疮：黑铅、广锡各二钱半（结砂），蜈蚣二条，为末，纸卷作小捻，油浸一夜，点灯日照疮二次，七日见效。（《集玄方》）  

***古镜***  

（《拾遗》  

【`校正`】并入《本经》锡铜镜鼻。  

【`释名`】鉴、照子。  

时珍曰：镜者，景也，有光景也。鉴者，监也，监于前也。《轩辕内传》言：帝会王母，铸镜十二，随月用之。此镜之始也，或云始于尧臣尹寿。  

【`气味`】辛，无毒。  

大明曰：平，微毒。  

【`主治`】惊痫邪气，小儿诸恶，煮汁和诸药煮服，文本弥古者佳（藏器）。辟一切邪魅，女人鬼交，飞尸蛊毒，催生，及治暴心痛，并火烧淬酒服。百虫入耳鼻中，将镜就敲之，即出（大明）。小儿疝气肿硬，煮汁服（时珍）。  

【`发明`】时珍曰：镜乃金水之精，内明外暗。古镜如古剑，若有神明，故能辟邪魅忤恶。  

凡人家宜悬大镜，可辟邪魅。《刘根传》云：人思形状，可以长生。用九寸明镜照面，熟视令自识己身形，久则身神不散，疾患不入。葛洪《抱朴子》云：万物之老者，其精悉能托人形惑人，唯不能易镜中真形。故道士入山，以明镜径九寸以上者背之，则邪魅不敢近，自见其形，必反却走。转镜对之，视有踵者山神，无踵者老魅也。群书所载，古镜灵异，往往可证，谩撮于左方：《龙江录》云：汉宣帝有宝镜，如八铢钱，能见妖魅，帝常佩之。  

《异闻记》云：隋时王度有一镜，岁疫令持镜诣里中，有疾者，照之即愈。《樵牧闲谈》云：孟昶时张敌得一古镜，径尺余，光照寝室如烛，举家无疾，号无疾镜。《西京杂记》云：汉高祖得始皇方镜，广四尺，高五尺，表里有明，照之则影倒见，以手捧心，可见肠胃五脏；人疾病照之，则知病之所在；女子有邪心，则胆张心动。《酉阳杂俎》云：无劳县舞溪石窟有方镜，径丈，照人五脏，云是始皇照骨镜。《松窗录》云：叶法善有一铁镜，照物如水。  

人有疾病，照见脏腑。《宋史》云：秦宁县耕夫得镜，浓三寸，径尺二，照见水底，与日争辉。病热者照之，心骨生寒。《云仙录》云：京师王氏有镜六鼻，常有云烟，照之则左右前三方事皆见。黄巢将至，照之，兵甲如在目前。《笔谈》云：吴僧一镜，照之知未来吉凶出处。又有火镜取火，水镜取水，皆镜之异者也。  

【`附方`】新一。  

小儿夜啼：明鉴挂床脚上。（《圣惠方》）锡铜镜鼻（《本经》下品  

【`释名`】弘景曰：此物与胡粉异类而共条者，古无纯铜作镜，皆用锡杂之，即今破古铜镜鼻尔。用之当烧赤纳酒中。若醯中出入百遍，乃可捣也。  

志曰：凡铸镜皆用锡，不尔即不明白，故言锡铜镜鼻，今广陵者为胜。  

时珍曰：锡铜相和，得水浇之极硬，故铸镜用之。《考工记》云：金锡相半，谓之鉴燧之剂，是也。  

【`气味`】酸，平，无毒。  

权曰：微寒。  

《药诀》曰：冷，无毒。  

【`主治`】女子血闭症瘕，伏肠绝孕（《本经》）。  

伏尸邪气（《别录》）。产后余疹刺痛，三十六候，取七枚投醋中熬，呷之。亦可入当归、芍药煎服（甄权）。  

【`附方`】新一。  

小儿客忤，面青惊痛。铜照子鼻烧赤，少酒淬过，与儿饮。（《圣惠方》）镜锈（即镜上绿也。俗名杨妃垢  

【`主治`】腋臭，又疗下疳疮，同五倍子末等分，米泔洗后敷之（时珍）。  

***古文钱***  

（《日华》  

【`释名`】泉、孔方兄、上清童子（《纲目》）、青蚨。  

时珍曰：《管子》言：禹以历山之金铸币，以救人困，此钱之始也。至周太公立九府泉法，泉体圆含方，轻重以铢，周流四方，有泉之象，故曰泉。后转为钱。鲁褒《钱神论》云：为世神宝，亲爱如兄，字曰孔方。又昔有钱精，自称上清童子。青蚨血涂子母钱，见虫部。  

【`集解`】颂曰：凡铸铜之物，多和以锡。《考工记》云：攻金之工，金有六剂，是也。  

药用古文钱、铜弩牙之类，皆有锡，故其用近之。  

宗 曰：古钱其铜焦赤有毒，能腐蚀坏肉，非特为有锡也。此说非是。但取周景王时大泉五十及宝货，秦半两，汉荚钱、大小五铢，吴大泉五百、大钱当千，宋四铢、二铢，及梁四柱、北齐常平五铢之类，方可用。  

时珍曰：古文钱，但得五百年之外者即可用，而唐高祖所铸开元通宝，得轻重大小之中，尤为古今所重。綦毋氏《钱神论》云：黄金为父，白银为母，铅为长男，锡为适妇，其性坚刚，须水终始，体圆应天，孔方效地，此乃铸钱之法也。三伏铸钱，其汁不清，俗名炉冻，盖火克金也。唐人端午于江心铸镜，亦此意也。  

【`气味`】辛，平，有毒。  

时珍曰：同胡桃嚼即碎，相制也。  

【`主治`】翳障，明目，疗风赤眼，盐卤浸用。妇人生产横逆，心腹痛，月膈五淋，烧以醋淬用（大明）。大青钱煮汁服，通五淋；磨入目，主盲障肤赤；和薏苡根煮服，止心腹痛（藏器）。  

【`发明`】宗 曰：古钱有毒，治目中障瘀，腐蚀坏肉，妇人横逆产，五淋，多用之。予少时常患赤目肿痛，数日不能开。客有教以生姜一块，洗净去皮，以古青铜钱刮汁点之。初甚苦，热泪蔑面，然终无损。后有患者，教之，往往疑惑；信士点之，无不一点遂愈，更不须再。但作疮者，不可用也。  

时珍曰：以胡桃同嚼食二、三枚，能消便毒。便毒属肝，金伐木也。  

【`附方`】旧一，新二十一。  

时气欲死：大钱百文，水一斗煮八升，入麝香末三分，稍饮至尽，或吐或下愈。（《肘后方》）时气温病，头痛壮热脉大，始得一日者。比轮钱一百五十七文，水一斗，煮取七升，服汁。  

须臾复以水五升，更煮一升，以水二升投中，合得三升，出钱饮汁，当吐毒出也。（《肘后方》）心腹烦满及胸胁痛欲死者。比轮钱二十枚，水五升，煮三升，分三服。（《肘后方》）急心气痛：古文钱一个（打碎），大核桃三个，同炒热，入醋一碗冲服。（《杨诚经验方》）霍乱转筋：青铜钱四十九枚，木瓜一两，乌梅（炒）五枚。水二盏，煎分温服。（《圣济录》）慢脾惊风，利痰奇效：用开元通宝钱背后上下有两月痕者，其色淡黑，颇小。以一个放铁匙上，炭火烧四围上下，各出珠子，取出候冷，倾入盏中，作一服，以南木香汤送下，或人参汤亦可。钱虽利痰，非胃家所好，须以木香佐之。（《杨仁斋直指方》）下血不止：大古钱四百文，酒三升，煮二升，分三服。（《普济方》）赤白带下：铜钱四十文。酒四升，煮取二升，分三服。（《千金方》）小便气淋：比轮钱三百文。水一斗，煮取三升，温服。（《千金方》）沙石淋痛：古文钱，煮汁服。（《普济方》）伤水喘急，因年少饮冷水惊恐所致者。古文钱七枚（洗净），白梅七个，水一钟，同浸三宿，空心一呷，良久得吐效。（《仁存方》）唇肿黑痛，痒不可忍：四文大钱于石上磨猪脂汁涂之，不过数遍愈。（《幼幼新书》）口内热疮：青钱二十文，烧赤投酒中服之，立瘥。（陈藏器《本草》）眼赤生疮，连年不愈。古钱一文，青江石一个，洗净，以钱于石上磨蜜，取浓汁三、四滴在盏，覆瓦上，以艾灸瓦内七壮熏蜜，取点之，效。（《普济方》）赤目浮翳：古钱一文，盐方寸匕，治筛点之。（《千金方》）目猝不见：钱于石上磨汁，注 中。（《普济方》）目生珠管及肤翳。铜钱青一两，细墨半两，为末，醋丸白豆大。每以一丸，乳汁、新汲水各少许，浸化点之。（《圣惠方》）腋下狐臭：古文钱十文，铁线串烧，醋淬十次，入麝香研末，调涂。（《应急良方》）跌扑伤损：半两钱五个（火 醋淬四十九次），甜瓜子五钱，珍珠二钱。研末。每服一字，好酒调，随上下，食前后。（《青囊》）误吞铁钱：古文铜钱十个，白梅肉十个，淹过即烂，捣丸绿豆大。每服一丸，流水吞下，即吐出。（《圣济录》）百虫入耳：青钱十四文，煎猪膏二合，少少滴之。（《圣济录》）便毒初起：方见发明下。  

***铜弩牙***  

（《别录》下品  

【`释名`】时珍曰：黄帝始作弩。刘熙《释名》云：弩，怒也，有怒势也。  

其柄曰臂，似人臂也。钩弦者曰牙，似人牙也。牙外曰郭。下曰悬刀。合名之曰机。  

颂曰：药用铜弩牙，以其有锡也。  

【`气味`】平，微毒。  

【`主治`】妇人难产，血闭，月水不通，阴阳隔塞（《别录》）。  

【`发明`】弘景曰：铜弩牙治诸病，烧赤纳酒中饮汁，古者弥胜。  

刘完素曰：弩牙速产，以机发而不括，因其用而为使也。  

【`附方`】旧一。误吞珠钱，哽在咽者：铜弩牙烧赤，纳水中，冷冻饮料汁，立愈。（《圣惠方》）  

***诸铜器***  

（《纲目》  

【`气味`】有毒。  

时珍曰：铜器盛饮食茶酒，经夜有毒。煎汤饮，损人声。  

藏器曰：铜器上汗有毒，令人发恶疮内疽。  

【`主治`】霍乱转筋，肾堂及脐下疰痛，并炙器隔衣熨其脐腹肾堂（大明）。古铜器畜之，辟邪祟（时珍）。  

【`发明`】时珍曰：赵希鹄《洞天录》云：山精水魅多历年代，故能为邪祟。三代钟鼎彝器，历年又过之，所以能辟祟也。  

铜钴 （一作钴KT ，熨斗也  

【`主治`】折伤接骨，捣末研飞，和少酒服，不过二方寸匕。又盛灰火，熨脐腹冷痛（时珍）。  

铜秤  

【`主治`】产难横生，烧赤淬酒服（大明）。  

铜匙  

【`主治`】风眼赤烂，及风热赤眼翳膜，烧热烙之，频用妙（时珍）。  

***铁***  

（《本经》中品  

【`校正`】并入《别录》生铁、《拾遗》劳铁。  

【`释名`】黑金（《说文》）、乌金。  

时珍曰：铁，截也，刚可截物也。于五金属水，故曰黑金。  

【`集解`】《别录》曰：铁出牧羊平泽及 城，或析城，采无时。  

弘景曰：生铁是不破 ，枪、釜之类。钢铁是杂炼生 ，作刀、镰者。 音柔。  

颂曰：铁，今江南、西蜀有炉冶处皆有之。初炼去矿，用以铸泻器物者，为生铁。再三销拍，可以作 者，为 铁，亦谓之熟铁。以生柔相杂和，用以作刀剑锋刃者，为钢铁。锻家烧铁赤沸，砧上打下细皮屑者，为铁落。锻灶中飞出如尘，紫色而轻虚，可以莹磨铜器者，为铁精。作针家磨 细末者，谓之针砂。取诸铁于器中水浸之，经久色青沫出可以染皂者，为铁浆。以铁拍作片段，置醋糟中积久衣生刮取者，为铁华粉。入火飞炼者，为铁粉。又马衔、秤锤、车辖及锯、杵、刀、斧，并俗用有效。  

时珍曰：铁皆取矿土炼成。秦、晋、淮、楚、湖南、闽、广诸山中皆产铁，以广铁为良。甘肃土锭铁，色黑性坚，宜作刀剑。西番出宾铁尤胜。《宝藏论》云：铁有五种：荆铁出当阳，色紫而坚利；上饶铁次之；宾铁出波斯，坚利可切金玉；太原、蜀山之铁顽滞；刚铁生西南瘴海中山石上，状如紫石英，水火不能坏，穿珠切玉如土也。《土宿本草》云：铁受太阳之气。始生之初，卤石产焉。一百五十年而成磁石，二百年孕而成铁，又二百年不经采炼而成铜，铜复化为白金，白金化为黄金，是铁与金银同一根源也。今取磁石碎之，内有铁片，可验矣。  

铁禀太阳之气，而阴气不交，故燥而不洁。性与锡相得。《管子》云：上有赭，下有铁。  

铁（《本经》）  
曰：此柔铁也，即熟铁。  

藏器曰：经用辛苦者，曰劳铁。  

【`气味`】辛，平，有毒。  

大明曰：畏磁石、灰炭，能制石亭脂毒。  

曰：铁遇神砂，如泥似粉。  

时珍曰：铁畏皂荚、猪犬脂、乳香、朴硝、 砂、盐卤、荔枝。貘食铁而蛟龙畏铁。凡诸草木药皆忌铁器，而补肾药尤忌之，否则反消肝肾，盖肝伤则母气愈虚矣。  

【`主治`】坚肌耐痛（《本经》）。劳铁疗贼风，烧赤投酒中饮（藏器）。  

生铁（《别录》中品  

【`气味`】辛，微寒，微毒。（见铁下  

【`主治`】下部及脱肛（《别录》）。镇心安五脏，治痫疾，黑鬓发。治癣及恶疮疥，蜘蛛咬，蒜磨，生油调敷（大明）。散瘀血，消丹毒（时珍）。  

【`发明`】恭曰：诸铁疗病，并不入丸散，皆煮取汁用之。  

藏器曰：铁砂、铁精，并入丸散。  

时珍曰：铁于五金，色黑配水，而其性则制木，故痫疾宜之。《素问》治阳气太盛，病狂善怒者，用生铁落，正取伐木之义。《日华子》言其镇心安五脏，岂其然哉？本草载太清服食法，言服铁伤肺者，乃肝字之误。  

【`附方`】旧五，新一。  

脱肛历年不入者。生铁二斤。水一斗，煮汁五升，洗之，日再。（《集验方》）热甚耳聋：烧铁投酒中饮之，仍以磁石塞耳，日易，夜去之。（《千金方》）小儿丹毒：烧铁淬水，饮一合。（陈氏《本草》）小儿 疮，一名烂疮。烧铁淬水中二七遍，浴之，二、三遍，起作浆。（《子母秘录》）打扑瘀血，在骨节及胁外不去。以生铁一斤，酒三升，煮一升服。（《肘后方》）熊虎伤毒：生铁煮令有味，洗之。（《肘后方》）  

***钢铁***  

（《别录》中品  

【`校正`】并入《开宝》铁粉、《拾遗》针砂。  

【`释名`】跳铁（音条）。  

【`集解`】时珍曰：钢铁有三种：有生铁夹熟铁炼成者，有精铁百炼出钢者，有西南海山中生成状如紫石英者。凡刀剑斧凿诸刃，皆是钢铁。其针砂、铁粉、铁精，亦皆用钢铁者。  

按沈括《笔谈》云：世用钢铁，以柔铁包生铁泥封，炼令相入，谓之团钢，亦曰灌钢，此乃伪钢也。真钢是精铁百炼，至斤两不耗者，纯钢也。此乃铁之精纯，其色明莹，磨之黯然，青且黑，与常铁异。亦有炼尽无钢者，地产不同也。又有地溲，淬柔铁二、三次，即钢可切玉，见石脑油下。凡铁内有硬处不可打者，名铁核，以香油涂烧之即散。  

【`气味`】甘，平，无毒。  

【`主治`】金疮，烦满热中，胸膈气塞，食不化（《别录》）。  

铁粉（宋《开宝》）  
曰：乃钢铁飞炼而成者。人多取杂铁作屑飞之，其体重，真钢者不尔也。  

【`气味`】咸，平，无  

【`主治`】安心神，坚骨髓，除百病，变黑，润肌肤，令人不老，体健能食。久服令人身重肥黑。合和诸药，各有所主（《开宝》）。化痰镇心，抑肝邪，特异（许叔微）。  

【`发明`】见铁落下。  

【`附方`】新六。  

惊痫发热：铁粉，水调少许服之。（《圣惠方》）急惊涎潮，壮热闷乱。铁粉二钱，朱砂一钱。为末。每服一字，薄荷汤调下。（《杨氏家藏方》）伤寒阳毒，狂言妄语乱走，毒气在脏也。铁粉二两，龙胆草一两。为末。磨刀水调服一钱，小儿五分。（《全幼心鉴》）头痛鼻塞：铁粉二两，龙脑半分。研匀。每新汲水服一钱。（《圣惠方》）雌雄疔疮：铁粉一两，蔓菁根三两，捣如泥封之，日二换。（《集玄方》）风热脱肛：铁粉研，同白蔹末敷上，按入。（《直指方》）  

***针砂***  

（《拾遗》）藏器曰：此是作针家磨 细末也。须真钢砂乃堪用，人多以柔铁砂杂和之，飞为粉，人莫能辨也。亦堪染皂。  

【`主治`】功同铁粉。和没食子染须，至黑（藏器）。  

消积聚肿满黄胆，平肝气，散瘿（时珍）。  

【`附方`】新十。  

风湿脚痛：针砂、川乌头为末，和匀炒热，绵包熨之。（《摘玄方》）风痹暖手：针砂四两， 砂三钱，黑脚白矾六钱，研末，以热醋或水拌湿，油纸裹置袋内，任意执之，冷再拌。（《圣济录》）脾劳黄病：针砂四两（醋炒七次），干漆（烧存性）二钱，香附三钱，平胃散五钱，为末，蒸饼丸梧子大。任汤使下。（《摘玄方》）湿热黄疮，助脾去湿。针砂丸：用针砂不拘多少，擂尽锈，淘洗白色，以米醋于铁铫内浸过一指，炒干，再炒三、五次，候通红取出。用陈粳米半升，水浸一夜，捣粉作块，煮半熟，杵烂，入针砂二两半，百草霜（炒）一两半，捣千下，丸梧子大。每服五十丸，用五加皮、牛膝根、木瓜浸酒下。初服若泄泻，其病源去也。（《乾坤生意》）水肿尿少：针砂（醋煮炒干）、猪苓、生地龙各三钱。为末，葱涎研和，敷脐中约一寸浓，缚之，待小便多为度，日二易之。入甘遂更妙。（《德生堂方》）泄泻无度，诸药不效：方同上，不用甘遂。（《医学正传》）虚寒下痢，肠滑不禁：针砂七钱半，官桂一钱，枯矾一钱。为末，以凉水调摊脐上下，缚之。当觉大热，以水润之。可用三、四次，名玉胞肚。（《仁存方》）项下气瘿：针砂入水缸中浸之，饮食皆用此水，十日一换砂，半年自消散。（杨仁斋《直指方》）染白须发：针砂（醋炒七次）一两，诃子、白芨各四钱，百药煎六钱，绿矾二钱，为末，用热醋调刷须发，菜叶包住，次早酸浆洗去。此不坏须，亦不作红。又方：针砂、荞面各一两。百药煎为末，茶调，夜涂旦洗。再以诃子五钱，没石子（醋炒）一个，百药煎少许，水和涂一夜，温浆洗去，黑而且光。  

***铁落***  

（《本经》中品  

【`释名`】铁液（《别录》）、铁屑（《拾遗》）、铁蛾。  

弘景曰：铁落，是染皂铁浆也。  

恭曰：是锻家烧铁赤沸，砧上锻之，皮甲落者。若以浆为铁落，则钢浸之汁，复谓何等？落是铁皮，滋液黑于余铁，故又名铁液。  

时珍曰：生铁打铸，皆有花出，如兰如蛾，故俗谓之铁蛾，今烟火家用之。铁末浸醋书字于纸，背后涂墨，如碑字也。  

【`气味`】辛，平，无毒。  

《别录》曰：甘。  

【`主治`】风热恶疮，疡疽疮痂，疥气在皮肤中（《本经》）。  

除胸膈中热气，食不下，止烦，去黑子，可以染皂（《别录》）。治惊邪癫痫，小儿客忤，消食及冷气，并煎汁服之（大明）。主鬼打鬼疰邪气，水渍沫出，澄清，暖饮一二杯（藏器）。  

炒热投酒中饮，疗贼风痉。又裹以熨腋下，疗狐臭，有验（苏恭）。平肝去怯，治善怒发狂（时珍）。  

【`发明`】时珍曰：按《素问　病态论》云：帝曰：有病怒狂者，此病安生？岐伯曰：生于阳也。阳气者，暴折而不决，故善怒，病名阳缺。曰：何以知之？曰：阳明者常动，巨阳、少阳不动而动大疾，此其候也。治之当夺其食即已。夫食入于阴，长气于阳，故夺其食即已。以生铁落为饮。夫生铁落者，下气疾也。此《素问》本文也，愚尝释之云：阳气怫郁而不得疏越，少阳胆木，挟三焦少阳相火、巨阳阴火上行，故使人易怒如狂，其巨阳、少阳之动脉，可诊之也。夺其食，不使胃火复助其邪也。饮以生铁落，金以制木也。  

木平则火降，故曰下气疾速，气即火也。又李仲南《永类方》云：肿药用铁蛾及针砂入丸子者，一生须断盐。盖盐性濡润，肿若再作，不可为矣。制法：用上等醋煮半日，去铁蛾，取醋和蒸饼为丸。每姜汤服三、四十丸，以效为度，亦只借铁气尔，故《日华子》云煎汁服之。  

不留滞于脏腑，借铁虎之气以制肝木，使不能克脾土，土不受邪，则水自消矣。铁精、铁粉、铁华粉、针砂、铁浆入药，皆同此意。  

【`附方`】新一。  

小儿丹毒： 铁屎研末，猪脂和敷之。（《千金方》）  

***铁精***  

（《本经》中品  

【`释名`】铁花。  

弘景曰：铁精，铁之精华也。出 灶中，如尘紫色，轻为佳，亦以磨莹铜器用之。  

【`气味`】平，微温。  

【`主治`】明目，化铜（《本经》）。疗惊悸，定心气，小儿风痫，阴溃脱肛（《别录》）。  

【`发明`】见铁落。  

【`附方`】旧五，新一。  

下痢脱肛：铁精粉敷之。（《至宝方》）女人阴脱：铁精、羊脂，布裹炙热，熨推之。（《圣惠方》）男子阴肿：铁精粉敷之。（《子母秘录》）疔肿拔根：铁渣一两，轻粉一钱，麝香少许，为末。针画十字口，点药入内，醋调面糊敷之，神效。（《普济方》）食中有蛊，腹内坚痛，面目青黄，淋露骨立，病变无常。用炉中铁精研末，鸡肝和丸梧子大。食前酒下五丸，不过十日愈。（《肘后》）蛇骨刺人毒痛：铁精粉豆许，吹入疮内。（《肘后方》）  

***铁华粉***  

（宋《开宝》  

【`释名`】铁胤粉（《日华》）、铁艳粉、铁霜。  

【`修治`】志曰：作铁华粉法：取钢 作叶，如笏或团，平面磨错，令光净，以盐水洒之，于醋瓮中，阴处埋之，一百日铁上衣生，即成粉矣。刮取细捣筛，入乳钵研如面，和合诸药为丸散，此铁之精华，功用强于铁粉也。  

大明曰：悬于酱瓿上生霜者，名铁胤粉。淘去粗滓咸味，烘干用。  

【`气味`】咸，平，无毒。  

【`主治`】安心神，坚骨髓，强志力，除风邪，养血气，延年变白，去百病，随所冷热，和诸药用，枣膏为丸（《开宝》）。止惊悸虚痫，镇五脏，去邪气，治健忘，冷气心痛， 癖症结，脱肛痔 ，宿食等，及敷竹木刺入肉（大明）。  

【`发明`】见铁落。  

【`附方`】新一。  

妇人阴挺：铁胤粉一钱，龙脑半钱，研，水调刷产门。（危氏《得效方》）  

***铁锈***  

（《拾遗》  

【`释名`】铁衣。  

藏器曰：此铁上赤衣也，刮下用。  

【`主治`】恶疮疥癣，和油涂之。蜘蛛虫咬，蒜磨涂之（藏器）。  

平肝坠热，消疮肿、口舌疮。醋磨，涂蜈蚣咬（时珍）。  

【`发明`】时珍曰：按陶华云：铁锈水和药服，性沉重，最能坠热开结有神也。  

【`附方`】新八。  

风瘙瘾疹：锈铁磨水涂之。（《集简方》）汤火伤疮：青竹烧油，同铁锈搽之。（《积德堂方》）疔肿初起：多年土内锈钉，火 醋淬，刮下锈末，不论遍次， 取收之。每用少许，人乳和，挑破敷之。仍炒研二钱，以齑水煎滚，待冷调服。（《普济方》）脚腿红肿，热如火炙，俗名赤游风。用铁锈水涂解之。（《惠济方》）重舌肿胀：铁锈锁烧红，打下锈，研末。水调一钱，噙咽。（《生生编》）小儿口疮：铁锈末，水调敷之。（《集简方》）内热遗精：铁锈末，冷水服一钱，三服止。（《活人心统》）妇人难产：杂草烧镬锈、白芷等分。为末。每服一钱，童尿、米醋各半，和服见效。（《救急方》）  

***铁***  

（《拾遗》  

【`释名`】刀烟（《拾遗》）、刀油。  

藏器曰：以竹木 火，于刀斧刃上烧之，津出如漆者，是也。江东人多用之。  

【`主治`】恶疮蚀 ，金疮毒物伤皮肉，止风水不入，入水不烂，手足皲坼，疮根结筋，瘰毒肿，染髭发，令永黑，及热未凝时涂之，少顷当干硬。用之须防水。又杀虫立效（藏器）。  

【`附方`】新一。  

项边 子：以桃核于刀上烧烟熏之。（陈氏《本草》）  

***铁浆***  

（《拾遗》  

【`集解`】藏器曰：陶氏谓铁落为铁浆，非也。此乃取诸铁于器中，以水浸之，经久色青沫出，即堪染皂者。  

承曰：铁浆，是以生铁渍水服饵者。旋入新水，日久铁上生黄膏，则力愈胜。唐太妃所服者，乃此也。若以染皂者为浆，其酸苦臭涩不可近，矧服食乎  

【`气味`】咸，寒，无毒。  

【`主治`】镇心明目。主癫痫发热，急黄狂走，六畜癫狂，人为蛇、犬、虎、野狼、毒恶虫等啮，服之毒不入内也。兼解诸毒入腹（藏器）。  

【`附方`】旧二，新三。  

时气生疮胸中热。铁浆饮之。（《梅师方》）一切疔疮：铁浆，日饮一升。（《千金方》）发背初起：铁浆饮二升，取利。（《外台秘要》）蛇皮恶疮：铁浆，频涂之。（《谈野翁方》）漆疮作痒：铁浆，频洗，愈。（《外台》）  

***诸铁器***  

（《纲目》  

【`集解`】时珍曰：旧本铁器条繁，今撮为一。大抵皆是借其气，平木解毒重坠，无他义也。  

铁杵（《拾遗》。即药杵也  

【`气味`】无毒。  

【`主治`】妇人横产，胞衣不下，烧赤淬酒饮，自顺（藏器）。  

铁秤锤（宋《开宝》  

【`气味`】辛，温，无毒。  

【`主治`】贼风。止产后血瘕腹痛，及喉痹热塞，烧赤淬酒，热饮（《开宝》）。治男子疝痛，女子心腹妊娠胀满，漏胎，猝下血（《时珍》）。  

【`附方`】新四。  

喉痹肿痛：菖蒲根嚼汁，烧秤锤淬一杯，饮之。（《普济方》）舌肿咽痛，咽生息肉，舌肿。秤锤烧赤，淬醋一盏，咽之。（《圣惠方》）误吞竹木：秤锤烧红，淬酒饮之。（《集玄方》）便毒初起，极力提起，令有声。以铁秤锤摩压一夜，即散。（《集简方》）  

***铁铳***  

（《纲目》  

【`主治`】催生，烧赤，淋酒入内，孔中流出，乘热饮之，即产。旧铳尤良（时珍）。  

***铁斧***  

（《纲目》  

【`主治`】妇人产难横逆，胞衣不出，烧赤淬酒服。亦治产后血瘕，腰腹痛（时珍）。  

【`发明`】时珍曰：古人转女为男法：怀妊三月，名曰始胎，血脉未流，象形而变，是时宜服药，用斧置床底，系刃向下，勿令本妇知。恐不信，以鸡试之，则一窠皆雄也。盖胎化之法，亦理之自然。故食牡鸡，取阳精之全于天产者；佩雄黄，取阳精之全于地产者；操弓矢，藉斧斤，取刚物之见于人事者。气类潜感，造化密移，物理所必有。故妊妇见神像异物，多生鬼怪，即其征矣。象牙、犀角，纹逐象生；山药、鸡冠，形随人变。以鸡卵告灶而抱雏，以苕帚扫猫而成孕。物且有感，况于人乎？藏器曰：凡人身有弩肉，可听人家钉棺下斧声之时，便下手速擦二七遍，以后自得消平。产妇勿用。  

***铁刀***  

（《拾遗》  

【`气味`】辛，平，无毒。  

【`主治`】蛇咬毒入腹，取两刀于水中相磨，饮其汁。百虫入耳，以两刀于耳门上摩敲作声，自出（藏器）。磨刀水，服，利小便。涂脱肛痔核，产肠不上，耳中猝痛（时珍）。  

***大刀环***  

（《纲目》  

【`主治`】产难数日不出，烧赤淬酒一杯，顿服（时珍）。  

***剪刀股***  

（《纲目》  

【`主治`】小儿惊风。钱氏有剪刀股丸，用剪刀环头研破，煎汤服药（时珍）。  

***故锯***  

（《拾遗》  

【`气味`】无毒。  

【`主治`】误吞竹木入咽，烧故锯令赤，渍酒热饮（藏器）。  

***布针***  

（《拾遗》  

【`主治`】妇人横产，取二七枚烧赤淬酒七遍，服（藏器）。  

【`附方`】新一。  

眼生偷针：布针一个，对井睨视，已而折为两段，投井中，勿令人见。（张杲《医说》）  

***铁镞***  

（《纲目》  

【`主治`】胃热呃逆，用七十二个，煎汤啜之（时珍）。  

***铁甲***  

（《纲目》  

【`主治`】忧郁结滞，善怒狂易，入药煎服（时珍）。  

***铁锁***  

（《纲目》  

【`主治`】 鼻不闻香臭，磨石上取末，和猪脂绵裹塞之，经日肉出，瘥（《普济》）。  

***钥匙***  

（《日华》  

【`主治`】妇人血噤，失音冲恶，以生姜、醋、小便同煎服。弱房人亦可煎服（大明）。  

***铁钉***  

（《拾遗》  

【`主治`】酒醉齿漏出血不止，烧赤注孔中即止（时珍）。  

藏器曰：有犯罪者，遇恩赦免，取枷上铁及钉等收之。后入官带之，得除免。  

铁铧（即锸也。《纲目》  

【`主治`】心虚风邪，精神恍惚健忘，以久使者四斤，烧赤投醋中七次，打成块，水二斗，浸二七日，每食后服一小盏。（时珍）。  

【`附方`】新三。  

小儿伤寒，百日内患壮热。用铁铧一斤，烧赤，水二斗，淬三七次，煎一半，入柳叶七片，浴之。（《圣济录》）积年齿 ：旧铁铧头一枚，炭火烧赤，捻硫黄一分，猪脂一分，于上熬沸。以绵包柳杖 药，热烙齿缝，数次愈。（《普济方》）灌顶油法：治脑中热毒风，除目中翳障，镇心明目。生油二斤，故铁铧五两（打碎），硝石半两，寒水石一两，马牙硝半两，曾青一两，绵裹入油中浸七日。每以一钱顶上摩之，及滴少许入鼻内，甚妙。此大食国胡商方。（《圣惠方》）铁犁 尖（《日华》  

【`主治`】得水，制朱砂、水银、石亭脂毒（大明）。  

车辖（即车轴铁辖头，一名车缸。宋《开宝》  

【`气味`】 无毒。  

【`主治`】喉痹及喉中热塞，烧赤，投酒中热饮（《开宝》）。主小儿大便下血，烧赤，淬水服（外台）。  

【`附方`】旧二，新一。  

小儿下血：方见上。  

妊娠咳嗽：车缸一枚，烧赤投酒中，冷冻饮料。（《圣惠方》）走注气痛：车缸烧赤，湿布裹熨病上。（《千金方》）马衔 （即马勒口铁也。大明曰：古旧者好，亦可作医工针也。《开宝》  

【`气味`】平，无毒。  

【`主治`】小儿痫，妇人难产，临时持之，并煮汁服一盏（《开宝》）。治马喉痹，肿连颊，壮热，吐气数，煎水服之（《圣惠》）。  

***马镫***  

（《纲目》  

【`主治`】田野磷火，人血所化，或出或没，来逼夺人精气，但以马镫相戛作声即灭。故张华云：金叶一振，游光敛色（时珍）。  

### 金石之二  

玉类一十四种  

***玉***  

（《别录》上品  

【`校正`】并入《别录》玉屑。  

【`释名`】玄真。  

时珍曰：按许慎《说文》云：玉乃石之美者。有五德：润泽以温，仁也； 理自外可以知中，义也；其声舒扬远闻，智也；不挠而折，勇也；锐廉而不技，洁也。其字象三玉连贯之形。葛洪《抱朴子》云：玄真者，玉之别名也，服之令人身飞轻举。故曰：服玄真者，其命不极。  

【`集解`】《别录》曰：玉泉、玉屑，生蓝田山谷，采无时。  

弘景曰：好玉出蓝田及南阳徐善亭部界中，日南、卢容水中，外国于阗、疏勒诸处皆善。洁白如猪膏，叩之鸣者，是真也。其比类者，甚多相似，宜精别之。所以燕石入笥，卞氏长号也。 曰：《异物志》云：玉出昆仑。《别宝经》云：凡石韫玉，但将石映灯看之，内有红光，明如初出日，便知有玉也。  

颂曰：今蓝田、南阳、日南不闻有玉，惟于阗出之。晋平居诲为鸿胪卿张匡邺使于阗，作《行程记》，载其采玉之地云：玉河，在于阗城外。其源出昆山，西流一千三百里，至于阗界牛头山，乃疏为三河：一曰白玉河，在城东三十里；二曰绿玉河，在城西二十里；三曰乌玉河，在绿玉河西七里。其源虽一，而其玉随地而变，故其色不同。每岁五、六月大水暴涨，则玉随流而至。玉之多寡，由水之大小。七、八月水退，乃可取，彼人谓之捞玉，其地有禁，器用服食，往往用玉。各地所有，亦自彼来。王逸《玉论》，载玉之色曰：赤如鸡冠，黄如蒸栗，白如截肪，黑如纯漆，谓之玉符，而青玉独无说焉。今青白者常有，黑者时有，黄赤者绝无，虽礼之六器，亦不能得其真者。今仪州出一种石，如蒸栗色，彼人谓之栗玉，或云亦黄玉之类，但少润泽，声不清越，为不及也。然服食者，惟贵纯白，他色亦不取焉。  

承曰：仪州栗玉，乃黄石之光莹者，非玉也。玉坚而有理，火刃不可伤。此石小刀便可雕刻，与阶州白石同体而异色尔。时珍曰：按：《太平御览》云：交州出白玉，夫余出赤玉，挹娄出青玉，大秦出菜玉，西蜀出黑玉。蓝田出美玉，色如蓝，故曰蓝田。《淮南子》云：钟山之玉，炊以炉炭，三日三夜，而色泽不变，得天地之精也。观此诸说，则产玉之处亦多矣，而今不出者，地方恐为害也，故独以于阗玉为贵焉。古礼玄圭苍璧，黄琮赤璋，白琥玄璜，以象天地四时而立名尔。《礼记》云：石蕴玉则气如白虹，精神见于山川也。《博物志》云：山有谷者生玉。《尸子》云：水圆折者有珠，方折者有玉。《地镜图》云：二月山中草木生光下垂者有玉，玉之精如美女。《玉书》云：玉有山玄文，水苍文，生于山而木润，产于水而流芳，藏于璞而文采露于外。观此诸说，则玉有山产、水产二种。各地之玉多在山，于阗之玉则在河也。其石似玉者， 、琨、 、璁、璎也。北方有罐子玉，雪白有气眼，乃药烧成者，不可不辨，然皆无温润。《稗官》载火玉色赤，可烹鼎；暖玉可辟寒；寒玉可辟暑；香玉有香；软玉质柔；观日玉，洞见日中宫阙，此皆希世之宝也。  

宗 曰：燕玉出燕北，体柔脆如油，和粉色，不入药用。  

***玉屑***  

（《别录》  

【`修治`】弘景曰：玉屑是以玉为屑，非别一物也。《仙经》服 玉，有捣如米粒，乃以苦酒辈，消令如泥，亦有合为浆者。  

凡服玉皆不得用已成器物，及冢中玉璞。  

恭曰：饵玉当以消作水者为佳。屑如麻豆服者，取其精润脏腑，滓秽当完出也。又为粉服者，即使人淋壅。屑如麻豆，其义殊深。化水法，在《淮南三十六水法》中。  

【`气味`】甘，平，无毒。 曰：咸，寒，无毒。  

时珍曰：恶鹿角，养丹砂。  

【`主治`】除胃中热，喘息烦满，止渴，屑如麻豆服之，久服轻身长年（《别录》）。润心肺，助声喉，滋毛发（大明）。滋养五脏，止烦躁，宜共金、银、麦门冬等同煎服，有益（李）。  

【`附方`】新三。  

小儿惊啼：白玉二钱半，寒水石半两，为末，水调涂心下。（《圣惠方》）癖鬼气，往来疼痛，及心下不可忍者，不拘大人小儿。白玉、赤玉等分，为末，糊丸梧子大。每服三十丸，姜汤下。（《圣惠方》）面身瘢痕：真玉日日磨之，久则自灭。（《圣济录》）玉泉（《本经》  

【`释名`】玉札（《本经》）、玉浆（《开宝》）、琼浆。  

普曰：玉泉，一名玉屑。  

弘景曰：此当是玉之精华，白者质色明澈，可消之为水，故名玉泉。今人无复的识者，通一为玉尔。  

志曰：按：别本注云：玉泉者，玉之泉液也。以仙室玉池中者为上，故一名玉液。今《仙经》、《三十六水法》中，化玉为玉浆，称为玉泉，服之长年不老，然功劣于自然泉液也。  

宗 曰：《本经》言：玉泉生蓝田山谷，采无时。今蓝田无玉，而泉水古今不言采。陶氏言玉为水，故名玉泉。如此则当言玉水，不当言玉泉，泉乃流布之义。今详泉字乃浆之误，去古既远，文本脱误也。《道藏经》有金饭、玉浆之文，唐李商隐有“琼浆未饮结成冰”之诗，是采玉为浆，断无疑矣。别本所注不可取也。若如所言，则举世不能得，亦漫立此名耳。  

时珍曰：玉泉作玉浆甚是。别本所注乃玉髓也，《别录》自有条，诸家未深考尔。  

【`修治`】青霞子曰：作玉浆法：玉屑一升，地榆草一升，稻米一升，取白露二升，铜器中煮，米熟绞汁，玉屑化为水，以药纳入，所谓神仙玉浆也。  

藏器曰：以玉投朱草汁，化成醴。朱草，瑞草也。术家取蟾蜍膏软玉如泥，以苦酒消之成水。  

【`气味`】甘，平，无毒。  

普曰：神农、岐伯、雷公：甘。李当之：平。畏款冬花、青竹。  

【`主治`】五脏百病，柔筋强骨，安魂魄，长肌肉，益气，利血脉，久服耐寒暑，不饥渴，不老神仙。人临死服五斤，三年色不变（《本经》）。疗妇人带下十二病，除气癃，明耳目，久服轻身长年（《别录》）。治血块（大明）。  

【`发明`】慎微曰：《天宝遗事》：杨贵妃含玉咽津，以解肺渴。王莽遗孔休玉曰：君面有疵，美玉可以灭瘢。后魏李预得餐玉之法，乃采访蓝田，掘得若环璧杂器形者，大小百余枚，捶作屑，日食之，经年云有效验，而好酒损志。及疾笃，谓妻子曰：服玉当屏居山林，排弃嗜欲，而吾酒色不绝，自致于死，非药之过也。尸体必当有异于人，勿使速殡，令后人知餐服之功。时七月中旬，长安毒热，停尸四日，而体色不变，口无秽气。  

弘景曰：张华云：服玉用蓝田谷玉白色者，平常服之，则应神仙。有人临死服五斤，死经三年，其色不变。古来发冢见尸如生者，其身腹内外，无不大有金玉。汉制，王公皆用珠襦玉匣，是使不朽故也。炼服之法，水屑随宜。虽曰性平，而服玉者亦多发热，如寒食散状。  

金玉既天地重宝，不比余石，若未深解节度，勿轻用之。  

志曰：《抱朴子》云：服金者，寿如金；服玉者，寿如玉。但其道迟成，须服一、二百斤，乃可知也。玉可以乌米酒及地榆酒化之为水，亦可以葱浆消之为 ，亦可饵以为丸，亦可以烧为粉。服之一年以上，入水不沾，入火不灼，刃之不伤，百毒不死。不可用已成之器，伤人无益，得璞玉乃可用也。赤松子以玄虫血渍玉为水服之，故能乘烟霞上下。玉屑与水服之，俱令人不死。所以不及金者，令人数数发热，似寒食散状也。若服玉屑，宜十日一服雄黄、丹砂各一刀圭，散发洗沐冷水，迎风而行，则不发热也。董君异常以玉醴与盲人服，旬日而目愈也。时珍曰：汉武帝取金茎露和玉屑服，云可长生，即此物也。但玉亦未必能使生者不死，惟使死者不朽尔。养尸招盗，反成暴弃，曷若速朽归虚之为见理哉。  

***白玉髓***  

（《别录》有名未用  

【`校正`】并入《拾遗》玉膏。  

【`释名`】玉脂（《纲目》）、玉膏（《拾遗》）、玉液。  

【`集解`】《别录》曰：生蓝田玉石间。时珍曰：此即玉膏也，别本以为玉泉者是矣。《山海经》云：密山上多丹木，丹水出焉，西流注于稷泽。其中多白玉，是有玉膏。其源沸沸汤汤，黄帝是食是飨。是生玄玉，玉膏所出，以灌丹木。黄帝乃取密山之玉，KT 而投之钟山之阳，瑾瑜之玉为良，坚栗精密，泽而有光，五色发作，以和柔刚。天地鬼神，是食是飨。  

君子服之，以御不祥。谨按密山亦近于阗之间。是食者，服食也。是飨者，祭祀也。服之者，佩服也。玉膏，即玉髓也。《河图玉版》云：少室之山，有白玉膏，服之成仙。《十洲记》云：瀛洲有玉膏如酒，名曰玉醴，饮数升辄醉，令人长生。《抱朴子》云：生玉之山，有玉膏流出，鲜明如水精，以无心草末和之，须臾成水，服之一升长生。皆指此也。藏器曰：今玉石间水饮之，亦长生润泽。  

【`气味`】甘，平，无毒。  

【`主治`】妇人无子，不老延年（《别录》）。  

***青玉***  

（《别录》有名未用  

【`释名`】谷玉。  

时珍曰：谷，一作 ，又作 ，谷、角二音。二玉相合曰 ，此玉常合生故也。  

【`集解`】《别录》曰：生蓝田。  

弘景曰：张华言合玉浆用谷玉，正缥白色，不夹石者。大如升，小者如鸡子，取于穴中者，非今作器物玉也。出襄乡县旧穴中。黄初时，诏征南将军夏侯尚求之。  

时珍曰：按：《格古论》云：古玉以青玉为上，其色淡青，而带黄色。绿玉深绿色者佳，淡者次之。菜玉非青非绿，如菜色，此玉之最低者。  

【`气味`】甘，平，无毒。  

【`主治`】妇人无子，轻身不老长年（《别录》）。  

【`附录`】璧玉 《别录》曰：味甘，无毒。主明目益气，使人多精生子。  

时珍曰：璧，瑞玉圜也。此玉可为璧，故曰璧玉。璧外圆象天，内方象地。《尔雅》云：璧大六寸谓之 ；肉倍好谓之壁；好倍肉，谓之瑗。  

玉英 《别录》曰：味甘，主风瘙皮肤痒，生山窍中，明白可作镜，一名石镜，十二月采。  

合玉石 《别录》曰：味甘，无毒。主益气，疗消渴，轻身辟谷。生常山中丘，如彘肪。  

时珍曰：此即碾玉砂也，玉须此石碾之乃光。  

青琅 （《本经》下品  

【`校正`】并入《拾遗》石阑干。  

【`释名`】石阑干（《拾遗》）、石珠（《本经》）、青珠（《别录》）。  

时珍曰：琅 ，象其声也。  

可碾为珠，故得珠名。  

【`集解`】《别录》曰：青琅 ，生蜀郡平泽，采无时。  

弘景曰：此《蜀都赋》所称青珠、黄环者也。琅 亦是昆仑山上树名，又《九真经》中大丹名。  

恭曰：琅 有数种色，以青者入药为胜，是琉璃之类，火齐宝也。今出 州以西乌臼蛮中，及于阗。  

藏器曰：石阑干生大海底，高尺余，如树，有根茎，茎上有孔，如物点之。渔人以网罾得之，初从水出微红，后渐青。  

颂曰：今秘书中有异鱼图，载琅 青色，生海中，云海人以网于海底取之，初出水红色，久而青黑，枝柯似珊瑚，而上有孔窍，如虫蛀，击之有金石之声，乃与珊瑚相类。其说与《别录》生蜀郡平泽，及苏恭所云不同，人莫能的识。谨按《尚书》：雍州缺贡球、琳、琅 。《尔雅》云：西北之美者，有昆仑墟之 、琳、琅 。孔安国、郭璞注，皆以为石之似珠者。而《山海经》云：昆仑山有琅 。若然是石之美者，明莹若珠之色，而状森植尔。大抵古人谓石之美者，多谓之珠，《广雅》谓琉璃、珊瑚皆为珠是也。以上所说，皆出西北山中，而今《图》乃云海底得之。盖珍贵之物，山、海或俱产焉，今医家亦以难得而稀用也。  

宗 曰：《书》云：雍州厥贡球、琳、琅 。《西域记》云：天竺国正出此物。苏恭云：是琉璃之类。琉璃乃火成之物，琅 非火成者，安得同类？时珍曰：按许慎《说文》云：琅 ，石之似玉者。  

孔安国云：石之似珠者。《总龟》云：生南海石崖间，状如笋，质似玉。《玉册》云：生南海崖石内，自然感阴阳之气而成，似珠而赤。《列子》云：蓬莱之山，珠 之树丛生。据诸说，则琅 生于西北山中及海山崖间。其云生于海底网取者，是珊瑚，非琅 也。  

在山为琅 ，在水为珊瑚，珊瑚亦有碧色者。今回民地方出一种青珠，与碧靛相似，恐是琅 所作者也。《山海经》云：开明山北有珠树。《淮南子》云：曾城九重，有珠树在其西。  

珠树即琅 也。余见珊瑚下。  

【`气味`】辛，平，无毒。  

之才曰：杀锡毒，得水银良，畏鸡骨。  

【`主治`】身痒，火疮痈疡，疥瘙死肌（《本经》）。白秃，浸淫在皮肤中，煮炼服之，起阴气，可化为丹（《别录》）。疗手足逆胪（弘景）。  

石阑干：主石淋，破血，产后恶血，磨服，或煮服，亦火烧投酒中服（藏器）。  

***珊瑚***  

（《唐本草》  

【`释名`】钵摆娑福罗（《梵书》）。  

【`集解`】恭曰：珊瑚生南海，又从波斯国及师子国来。  

颂曰：今广州亦有，云生海底作枝柯状，明润如红玉，中多有孔，亦有无孔者，枝柯多者更难得，采无时。谨按《海中经》云：取珊瑚，先作铁网沉水底，珊瑚贯中而生，岁高三二尺，有枝无叶，因绞网出之，皆摧折在网中，故难得完好者。不知今之取者，果尔否？汉积翠池中，有珊瑚高一丈二尺，一本三柯，上有四百六十三条，云是南越王赵佗所献，夜有光景。晋石崇家有珊瑚高六、七尺。今并不闻有此高硕者。  

宗 曰：珊瑚有红油色者，细纵纹可爱。有如铅丹色者，无纵纹，为下品。入药用红油色者。波斯国海中有珊瑚洲，海人乘大舶堕铁网水底取之。珊瑚初生磐石上，白如菌，一岁而黄，三岁变赤，枝干交错，高三、四尺。人没水以铁发其根，系网舶上，绞而出之，失时不取则腐蠹。  

时珍曰：珊瑚生海底，五、七株成林，谓之珊瑚林。居水中直而软，见风日则曲而硬，变红色者为上，汉赵佗谓之火树是也。亦有黑色者不佳，碧色者亦良。昔人谓碧者为青琅，俱可作珠。许慎《说文》云：珊瑚色赤，或生于海，或生于山。  

据此说，则生于海者为珊瑚，生于山者为琅 ，尤可征矣。互见琅 下。  

【`气味`】甘，平，无毒。  

【`主治`】去目中翳，消宿血。为末吹鼻，止鼻衄（《唐本》）。  

明目镇心，止惊痫（大明）。点眼，去飞丝（时珍）。  

【`发明`】 曰：珊瑚主治与金相似。  

宗 曰：今人用为点眼箸，治目翳。  

藏器曰：珊瑚刺之汁流如血，以金投之为丸名金浆，以玉投之为玉髓，久服长生。  

【`附方`】旧一。小儿麸翳未坚，不可乱药。宜以珊瑚研如粉，日少少点之，三日愈。（钱相公《箧中方》）  

***马脑***  

（宋《嘉 》  

【`释名`】玛瑙、文石、摩罗迦隶（佛书）。  

藏器曰：赤烂红色，似马之脑，故名，亦云马脑珠。胡人云是马口吐出者，谬言也。  

时珍曰：按《增韵》云：玉属也。纹理交错，有似马脑，因以名之。《拾遗记》云是鬼血所化，更谬。  

【`集解`】藏器曰：马脑生西国玉石间，亦美石之类，重宝也。来中国者，皆以为器。又出日本国。用砑木不热者为上，热者非真也。  

宗 曰：马脑非玉非石，自是一类。有红、白、黑三种，亦有纹如缠丝者。西人以小者为玩好之物，大者研为器。  

时珍曰：马脑出西南诸国，云得自然灰即软，可刻也。曹昭《格古论》云：多出北地、南番、西番，非石非玉，坚而且脆，刀刮不动，其中有人物鸟兽形者最贵。顾荐《负暄录》云：马脑品类甚多，出产有南北，大者如斗，其质坚硬，碾造费工。南马脑产大食等国，色正红无瑕，可作杯 。西北者色青黑，宁夏、瓜、沙、羌地砂碛中得者尤奇。有柏枝马脑，花如柏枝。有夹胎马脑，正视莹白，侧视则若凝血，一物二色也。截子马脑，黑白相间。合子马脑，漆黑中有一白线间之。锦江马脑，其色如锦；缠丝马脑，红白如丝，此皆贵品。浆水马脑，有淡水花；酱斑马脑，有紫红花；蛐 马脑，粉红花，皆价低。又紫云马脑出和州，土马脑出山东沂州，亦有红色云头，缠丝、胡桃花者。又竹叶马脑，出淮右，花如竹叶，并可作桌面、屏风。金陵雨花台小马脑，只可充玩耳。试马脑法：以砑木不热者为真。  

【`气味`】辛，寒，无毒。  

【`主治`】辟恶，熨目赤烂（藏器）。主目生障翳，为末日点（时珍）。  

***宝石***  

（《纲目》  

【`集解`】时珍曰：宝石出西番、回鹘地方诸坑井内，云南、辽东亦有之。有红、绿、碧、紫数色：红者名刺子；碧者名靛子；翠者，名马价珠；黄者，名木难珠；紫者，名蜡子；又有鸦鹘石、猫精石、石榴子、红扁豆等名色，皆其类也。《山海经》言骒山多玉，凄水出焉，西注于海，中多采石。采石，即宝石也。碧者，唐人谓之瑟瑟。红者，宋人谓之 蝎。今通呼为宝石。以镶首饰器物，大者如指头，小者如豆粒，皆碾成珠状。《张勃吴录》云：越 、云南河中出碧珠，须祭而取之，有缥碧、绿碧。此即碧色宝石也。  

【`主治`】去翳明目，入点药用之。灰尘入目，以珠拭拂即去（时珍）。  

***玻璃***  

（《拾遗》  

【`释名`】颇黎（《纲目》）、水玉（《拾遗》）。  

时珍曰：本作颇黎。颇黎，国名也。其莹如水，其坚如玉，故名水玉，与水精同名。  

【`集解`】藏器曰：玻璃，西国之宝也。玉石之类，生土中。或云千岁冰所化，亦未必然。  

时珍曰：出南番。有酒色、紫色、白色，莹澈与水精相似，碾开有雨点花者为真。外丹家亦用之。药烧者有气眼而轻。《玄中记》云：大秦国有五色颇黎，以红色为贵，《梁四公子记》云：扶南人来卖碧颇黎镜，广一尺半，重四十斤，内外皎洁，向明视之，不见其质。蔡绦云：御库有玻璃母，乃大食所产，状如铁滓， 之但作珂子状，青、红、黄、白数色。  

【`气味`】辛，寒，无毒。  

【`主治`】惊悸心热，能安心明目，去赤眼，熨热肿（藏器）。  

摩翳障（大明）。  

***水精***  

（《拾遗》  

【`释名`】水晶（《纲目》）、水玉（《纲目》）、石英。  

时珍曰：莹澈晶光，如水之精英，会意也。《山海经》谓之水玉，《广雅》谓之石英。  

【`集解`】时珍曰：水精，亦颇黎之属，有黑、白二色。倭国多水精，第一。南水精白，北水精黑，信州、武昌水精浊。性坚而脆，刀刮不动，色澈如泉，清明而莹，置水中无瑕、不见珠者佳。古语云水化，谬言也。药烧成者，有气眼，谓之硝子，一名海水精。《抱朴子》言：交广人作假水精碗，是此。  

【`气味`】辛，寒，无毒。  

【`主治`】熨目，除热泪（藏器）。亦入点目药。穿串吞咽中，推引诸哽物（时珍）。  

【`附录`】火珠 时珍曰：《说文》谓之火齐珠。《汉书》谓之玫瑰（音枚回）。《唐书》云：东南海中有罗刹国，出火齐珠，大者如鸡卵，状类水精，圆白，照数尺。日中以艾承之则得火，用灸艾炷不伤人。今占城国有之，名朝霞大火珠。又《续汉书》云：哀牢夷出火精、琉璃，则火齐乃火精之讹，正与水精对。  

石（音软）时珍曰：出雁门。石次于玉，白色如冰，亦有赤者。《山海经》云：北山多石。《礼》云：士佩 玫，是也。  

***琉璃***  

（《拾遗》  

【`释名`】火齐。  

时珍曰：《汉书》作流离，言其流光陆离也。火齐，与火珠同名。  

【`集解`】藏器曰：《集韵》云：琉璃，火齐珠也。《南州异物志》云：琉璃，本质是石，以自然灰治之可为器，石不得此则不可释。佛经所谓七宝者，琉璃、车渠、马脑、玻璃、真珠是也。时珍曰：按：《魏略》云：大秦国出金银琉璃，有赤、白、黄、黑、青、绿、缥、绀、红、紫十种。此乃自然之物，泽润光采，逾于众玉。今俗所用，皆销冶石汁，以众药灌而为之，虚脆不贞。《格古论》云：石琉璃出高丽，刀刮不动，色白，浓半寸许，可点灯，明于牛角者。《异物志》云：南天竺诸国出火齐，状如云母，色如紫金，重沓可开，析之则薄如蝉翼，积之乃如纱 ，亦琉璃、云母之类也。按：此石今人以作灯球，明莹而坚耐久。  

苏颂言亦可入药，未见用者。  

【`主治`】身热目赤，以水浸冷熨之（藏器）。  

***云母***  

（《本经》上品  

【`释名`】云华、云珠、云英、云液、云砂、磷石（《本经》）。  

时珍曰：云母以五色立名，详见下文。按《荆南志》云：华容方台山出云母，土人候云所出之处，于下掘取，无不大获，有长五、六尺可为屏风者，但掘时忌作声也。据此，则此石乃云之根，故得云母之名，而云母之根，则阳起石也。《抱朴子》有云：服云母十年，云气常覆其上。服其母以致其子，理自然也。  

【`集解`】《别录》曰：云母生泰山山谷、齐山、庐山及琅琊北定山石间，二月采之。云华，五色具；云英，色多青；云珠，色多赤；云液，色多白；云砂，色青黄；磷石，色正白。  

弘景曰：按：《仙经》云母有八种：向日视之，色青白多黑者，名云母；色黄白多青者，名云英；色青黄多赤者，名云珠；如冰露乍黄乍白者，名云砂；黄白 者，名云液；皎然纯白明澈者，名磷石。此六种并好服，各有时月。其黯黯纯黑，有纹斑斑如铁者，名云胆；色杂黑而强肥者，名地涿，此二种并不可服。炼之有法，宜精细；不尔，入腹大害人。今江东惟用庐山者为胜，青州者亦好，以沙土养之，岁月生长。  

颂曰：今兖州云梦山及江州、淳州、杭越间亦有之，生土石间。作片成层可析，明滑光白者为上。其片有绝大而莹洁者，今人以饰灯笼，亦古扇屏之遗意也。江南生者多青黑，不堪入药。谨按：方书用云母，皆以白泽者为贵，惟中山卫叔卿单服法，用云母五色具者。葛洪《抱朴子》云：云母有五种，而人不能别，当举以向日看之，阴地不见杂色也。五色并具而多青者，名云英，宜春服之；五色并具而多赤者，名云珠，宜夏服之；五色并具而多白者，名云液，宜秋服之；五色并具而多黑者，名云母，宜冬服之；但有青黄二色者，名云砂，宜季夏服之； 纯白者，名磷石，四时可服也。古方服五云甚多，然修炼节度，恐非文本可详，不可轻饵也。损之曰：青、赤、黄、紫、白者，并堪服；白色轻薄通透者，为上；黑者，不任用，令人淋沥发疮。  

【`修治`】 曰：凡使，黄黑者，浓而顽；赤色者，经妇人手把者，并不中用。须要光莹如冰色者，为上。每一斤，用小地胆草、紫背天葵、生甘草、地黄汁各一镒，干者细锉，湿者取汁了，于瓷锅中安置，下天池水三镒，着火煮七日夜，水火勿令失度，云母自然成碧玉浆在锅底，却以天池水猛投其中，搅之，浮如蜗涎者即去之。如此三度淘净，取沉香一两捣作末，以天池水煎沉香汤三升以来，分为三度，再淘云母浆了，日晒任用。  

《抱朴子》曰：服五云之法：或以桂葱水玉化之为水，或以露于铁器中，以玄水熬之为水，或以硝石合于筒中埋之为水，或以蜜溲为酪，或以秋露渍之百日，韦囊 以为粉，或以无颠草樗血合饵之。服至一年，百病除；三年，反老成童；五年，役使鬼神。  

胡演曰：炼粉法：八、九月间取云母，以矾石拌匀，入瓦罐内封口；三伏时则自柔软，去矾；次日取百草头上露水渍之；百日，韦囊 以为粉。  

时珍曰：道书言盐汤煮云母可为粉。又云：云母一斤，盐一斗渍之，铜器中蒸一日，臼中捣成粉。又云：云母一斤，白盐一升，同捣细，入重布袋 之，沃令盐味尽，悬高处风吹，自然成粉。  

【`气味`】甘，平，无毒。  

权曰：有小毒。恶徐长卿，忌羊血、粉。  

之才曰：泽泻为之使，畏 甲及流水。弘景曰：炼之用矾则柔烂，亦是相畏也。百草上露乃胜东流水，亦有用五月茅屋溜水者。  

独孤滔曰：制汞，伏丹砂。  

【`主治`】身皮死肌，中风寒热，如在车船上，除邪气，安五脏，益子精，明目，久服轻身延年（《本经》）。下气坚肌，续绝补中，疗五劳七伤，虚损少气，止痢，久服悦泽不老，耐寒暑，志高神仙（《别录》）。主下痢肠 ，补肾冷（甄权）。  

【`发明`】保升曰：云母属金，故色白而主肺。  

宗 曰：古虽有服炼法，今人服者至少，谨之至也。惟合云母膏，治一切痈毒疮等，方见《和剂局方》。  

慎微曰：《明皇杂录》云：开元中，名医纪朋，观人颜色谈笑，知病浅深，不待诊脉。  

帝召入掖庭，看一宫人，每日昃则笑歌啼号若狂疾，而足不能履地。朋视之曰：此必因食饱而大促力，顿仆于地而然。乃饮云母汤，熟寐而失所苦。问之，乃言太华公主载诞，某当主讴，惧声不能清长，因吃 蹄羹，饱而歌大曲，唱罢觉胸中甚热，戏于砌台，因坠下，久而方苏，遂病此也。又《经效方》云：青城山丈人观主康道丰，治百病云母粉方：用云母一斤，拆开揉入大瓶内筑实，上浇水银一两封固，以十斤顶火 赤取出，却拌香葱、紫连翘草二件，合捣如泥，后以夹绢袋盛，于大水盆内摇取粉，余滓未尽，再添草药重捣取粉。以木盘一面，于灰上印一浅坑，铺纸倾粉在内，候干焙之，以面糊丸梧子大。遇有病者，服之无不效。知成都府辛谏议，曾患大风，众医不愈，道丰进此，服之神验。《抱朴子》曰：他物埋之即朽，着火即焦；而五云入猛火中经时不焦，埋之不腐。故服之者长生，入水不濡，入火不烧，践棘不伤。  

时珍曰：昔人言云母壅尸，亡人不朽。盗发冯贵人冢，形貌如生，因共奸之；发晋幽公冢，百尸纵横。及衣服皆如生人，中并有云母壅之故也。  

【`附方`】旧七，新七。服食云母：上白云母二十斤薄擘，以露水八斗作汤，分半淘洗二次。又取二斗作汤，纳芒硝十斤，木器中渍二十日，取出绢袋盛，悬屋上，勿见风日，令燥。  

以鹿皮为囊揉之，从旦至午，筛滓复揉，得好粉五斗，余者弃之。以粉一斗纳崖蜜二斤，搅糊，入竹筒中，薄削封口漆固，埋北垣南崖下，入地六尺，覆土。春夏四十日、秋冬三十日出之，当成水。若洞洞不消，更埋三十日。此水能治万病，及劳气风疹。每以温水一合和服之，日三服。十日，小盒饭变黄；二十日，腹中寒 消；三十日，龋齿更生；四十日，不畏风寒；五十日，诸病皆愈，颜色日少，长生神仙。（《千金方》）痰饮头痛、往来寒热：云母粉二两（炼过），恒山一两。为末。每服方寸匕，汤服取吐。  

忌生葱、生菜。（《深师方》）牝疟多寒：云母（烧二日夜）、龙骨、蜀漆（烧去腥）等分。为散。  

未发前，浆水服钱。（仲景《金匮方》）小儿下痢赤白及水痢：云母粉半两，煮白粥调食之。（《食医心镜》）赤白久痢、积年不愈：饮调云母粉方寸匕服。二服，立见神效。（《千金方》）妇人带下：水和云母粉方寸匕服，立见神效。（《千金方》）小便淋疾：温水和云母粉服三钱。（《千金方》）妇人难产，经日不生：云母粉半两，温酒调服，入口即产，不顺者即顺，万不失一。陆氏云：此是何德扬方也，已救三、五十人。  

（《积德堂方》）粉滓面 ：云母粉、杏仁等分。为末。黄牛乳拌，略蒸，夜涂旦洗。（《圣济录》）风疹遍身，百计不愈： 云母粉，清水调服二钱，良。（《千金方》）一切恶疮：云母粉敷之。（《千金方》）火疮败坏：云母粉和生羊髓涂之。（《圣惠方》）金疮出血：云母粉敷之，绝妙。（《事林广记》）风热汗出：水和云母粉，服三钱，不过再服，立愈。（《千金翼》）  

***白石英***  

（《本经》上品  

【`释名`】时珍曰：徐锴云：英，亦作瑛，玉光也。今五种石英，皆石之似玉而有光莹者。  

【`集解`】《别录》曰：白石英，生华阴山谷及泰山，大如指，长二、三寸，六面如削，白澈有光，长五、六寸者，弥佳。其黄端白棱，名黄石英；赤端白棱，名赤石英；青端赤棱，名青石英，黑泽有光，名黑石英。二月采，亦无时。  

弘景曰：今医家用新安所出，极细长白澈者，寿阳八公山多大者，不正用之。《仙经》大小并有用，惟须精白无瑕杂者。如此说，则大者为佳。其四色英，今不复用。  

恭曰：白石英所在皆有，今泽州、虢州、洛州山中俱出。虢州者大，径三、四寸，长五、六寸。今通以泽州者为胜。  

宗 曰：白石英状如紫石英，但差大而六棱，白色若水精。  

时珍曰：泽州有英鸡，食石英，性最补。见禽部。  

【`气味`】甘；微温，无毒。《别录》曰：辛。  

普曰：神农：甘，岐伯、黄帝、雷公、扁鹊：无毒。之才曰：恶马目毒公。  

【`主治`】消渴，阴痿不足，咳逆，胸膈间久寒，益气，除风湿痹，久服轻身长年（《本经》）。疗肺痿，下气，利小便，补五脏，通日月光，耐寒热（《别录》）。治肺痈吐脓，咳逆上气，疸黄（甄权）。  

实大肠（好古）。  

五色石  

【`主治`】心腹邪气，女人心腹痛，镇心，胃中冷气，益毛发，悦颜色，治惊悸，安魂定魄，壮阳道，下乳。随脏而治：青治肝；赤治心；黄治脾；白治肺；黑治肾（大明）。  

【`发明`】藏器曰：湿可去枯，白石英、紫石英之属是也。  

时珍曰：白石英，手太阴、阳阴气分药也，治痿痹肺痈枯燥之病。但系石类，只可暂用，不宜久服。  

颂曰：古人服食，惟白石英为重。紫石英但入五石饮。其黄、赤、青、黑四种，本草虽有名，而方家都不见用者。《乳石论》以钟乳为乳，以白石英为石，是六英之贵，惟白石也。又曰：乳者，阳中之阴；石者，阴中之阳。故阳生十一月后甲子服乳，阴生五月后甲子服石。然而相反畏恶，动则为害不浅。故乳石之发，方治虽多，而罕有济者，诚不可轻饵也。  

宗 曰：紫、白二石英，攻疾可暂煮汁用，未闻久服之益。张仲景只令 咀，不为细末，岂无意焉？若久服，宜详审。  

【`附方`】旧二，新八。  

服石英法：白石英一斤，打成豆大，于砂盆中和粗砂，着水 二三千下，洗净又 ，仍安柳箕中，入蒿叶少许，同水熟 至光净，即以绵袋盛，悬门上。每日未梳前，以水或酒吞七粒，用饭二匙压下小腹。一切秽恶、白酒、牛肉，石家所忌者，皆不忌。久则新石推出陈石，石常在小腹内温暖，则气息调和，经脉通达，腰肾坚强，百病自除。石若得力，一斤即止；若不得力，十斤亦须服。此物光滑，既无浮碎着人肠胃作疮，又无石气发作诸病也。又法：泽州白石英，光净无点翳者，打小豆大，去细者，水淘净，袋盛，悬铛内，清水五大升，煮汁一升，澄清，平早服。以汁煮粥更佳。服后饮酒三、二杯，可行百步。一袋可煮二十度。  

如无力，以布裹埋南墙下三尺土内，百日又堪用也。石煮猪肉法：白石英一两，袋盛，水三斗，煮四升；猪肉一斤，同葱、椒、盐、豉煮，以汁作羹食。石蒸羊肉法：白石英三两，打作小块，精羊肉一斤包之，荷叶裹之，于一石米饭中蒸熟，取出去石，切肉，和葱、椒作小馄饨，煮熟。每旦空腹冷浆水吞一百个，后以冷饭压之。百无所忌，永不发动。石煮牛乳法：白石英五两，捣碎密绢盛，以牛乳三升，酒三升，同煎至四升，去石，以瓶收之。每食前暖服三合。治虚损劳瘦，皮燥阴痿，脚弱烦疼。石饲 牛法：白石英三斤，捣筛。取十岁以上生犊 牛一只，每日和豆与食，经七日，即可收乳。每旦热服一升，余者作粥食。百无所忌。  

润养脏腑，悦泽肌肉，令人体健。凡服石并忌芥菜、蔓菁、芜荑、葵菜、荠 ，宜食冬瓜、龙葵，压石气。（孙真人《千金翼》）风虚冷痹，诸阳不足，及肾虚耳聋，益精保神。白石英三两，坩锅内火 酒淬三次，入瓶中密封，勿泄气。每早温服一钟，以少饭压之。一法：磁石（火 醋淬五次）、白石英各五两，绢袋盛，浸一升酒中五六日，温服。将尽，更添酒。（《千金翼》）惊悸善忘，心脏不安，上膈风热，化痰安神。白石英一两，朱砂一两。为散。每服半钱，食后煎金银汤下。（《简要济众方》）石水腹坚胀满：用白石英十两，捶豆大，瓷瓶盛好酒二斗浸之，以泥重封，将马粪及糠火烧之，常令小沸，从卯至午住火。次日暖一中盏饮之，日三度。酒尽，可再烧一度。（《圣惠方》）  

***紫石英***  

（《本经》上品  

【`集解`】《别录》曰：紫石英生泰山山谷，采无时。  

普曰：生泰山或会稽，欲令如削，紫色达头如樗蒲者。  

弘景曰：今第一用泰山石，色重澈下有根。次出雹零山，亦好。又有南城石，无根。又有青绵石，色亦重黑明澈。又有林邑石，腹里必有一物如眼。吴兴石，四面才有紫色，无光泽。会稽诸暨石，形色如石榴子。先时并杂用，今惟采泰山最胜。《仙经》不正用，而俗方重之。  

禹锡曰：按《岭表录异》云：泷州山中多紫石英，其色淡紫，其质莹澈，随其大小皆五棱，两头如箭镞。煮水饮之，暖而无毒，比之北中白石英，其力倍矣。  

宗 曰：紫石英明澈如水精，但色紫而不匀。  

时珍曰：按：《太平御览》云：自大岘至泰山，皆有紫石英。泰山所出，甚瑰玮。平氏阳山县所出，色深特好。乌程县北垄山所出，甚光明，但小黑，东莞县爆山所出，旧以贡献。  

江夏矾山亦出之。永嘉固陶村小山所出，芒角甚好，但色小薄尔。  

【`修治`】时珍曰：凡入丸散，扩火 醋淬七次，碾末水飞过，晒干入药。  

【`气味`】甘，温，无毒。《别录》曰：辛。  

普曰：神农、扁鹊：味甘，平；李当之：大寒；雷公：大温；岐伯：甘，无毒。  

之才曰：长石为之使。畏扁青、附子。恶 甲、黄连、麦句姜。得茯苓、人参，疗心中结气；得天雄、菖蒲，疗霍乱。  

时珍曰：服食紫石英，乍寒乍热者，饮酒良。  

【`主治`】心腹咳逆邪气，补不足，女子风寒在子宫，绝孕十年无子。久服温中，轻身延年（《本经》）。  

疗上气心腹痛，寒热邪气结气，补心气不足，定惊悸，安魂魄。填下焦，止消渴，除胃中久寒。散痈肿，令人悦泽（《别录》）。  

养肺气，治惊痫，蚀脓（甄权）。  

【`发明`】好古曰：紫石英，入手少阴、足缺阴经。  

权曰：虚而惊悸不安者，宜加用之。女子服之，有子。  

颂曰：《乳石论》，无单服紫石者。惟五石散中用之。《张文仲备急方》，有镇心单服紫石煮水法。  

胡洽及《千金方》，则多杂诸药同用。今方治妇人及心病，时有使者。  

时珍曰：紫石英，手少阴、足缺阴血分药也。上能镇心，重以去怯也。下能益肝，湿以去枯也。心生血，肝藏血，其性暖而补，故心神不安，肝血不足，及女子血海虚寒不孕者宜之。《别录》言其补心气，甄权言其养肺者，殊昧气阳血阴营卫之别。惟《本经》所言诸证，甚得此理。  

【`附方`】旧三虚劳惊悸，补虚止惊，令人能食：紫石英五两，打如豆大，水淘一遍，以水一斗，煮取二升，细细服，或煮粥食，水尽可再煎之。（张文仲方）风热螈 ：风引汤：治风热螈 ，及惊痫螈 。紫石英、赤石脂、白石脂、寒水石、石膏、干姜、大黄、龙齿、桂枝、牡蛎、甘草、滑石等分。 咀。水一升，煎去三分，食后温呷，无不效者。  

（仲景《金匮方》）痈肿毒气：紫石英火烧醋淬，为末。生姜、米醋煎敷之，磨亦得。  

（《日华本草》）  

***菩萨石***  

（《日华》  

【`释名`】放光石、阴精石（《纲目》。义见下）。  

【`集解`】宗 曰：嘉州峨眉山出菩萨石，色莹白明澈，若泰山野狼牙石、上饶水精之类，日中照之有五色，如佛顶圆光，因以名之。  

时珍曰：出峨眉、五台、匡庐岩窦间。其质六棱，或大如枣栗，其色莹洁，映日则光采微芒，有小如樱珠，则五色粲然可喜，亦石英之类也。丹炉家 制，作五金三黄匮。  

【`气味`】甘，平，无毒。  

【`主治`】解药毒蛊毒，及金石药发动作痈疽渴疾，消扑损瘀血，止热狂惊痫，通月经，解风肿，除淋，并水磨服。蛇、虫、蜂、蝎、野狼、犬、毒箭等伤，并末敷之（大明）。明目去翳（时珍）。  

## 石部第九卷  

### 金石之三  

石类上三十二种  

***丹砂***  

（《本经》上品  

【`释名`】朱砂。  

时珍曰：丹乃石名，其字从井中一点，象丹在井中之形，义出许慎《说文》。后人以丹为朱色之名，故呼朱砂。  

【`集解`】《别录》曰：丹砂生符陵山谷，采无时。光色如云母可拆者，良。作末名真朱。  

弘景曰：即今朱砂也。俗医别取武都仇池雄黄夹雌黄者，名为丹砂用之，谬矣。符陵是涪州接巴郡南，今无复采者。乃出武陵、西川诸蛮夷中，皆通属巴地，故谓之巴砂。《仙经》亦用越砂，即出广州临漳者。此二处并好，惟须光明莹澈为佳。如云母片者，谓之云母砂。  

如樗蒲子、紫石英形者，谓之马齿砂，亦好。如大小豆及大块圆滑者，谓之豆砂。细末碎者，谓之末砂。此二种粗，不入药用，但可画用尔。采砂皆凿坎入数丈许。虽同出一郡县，亦有好恶。地有水井，胜火井也。仙方炼饵，最为长生之宝。  

恭曰：丹砂大略二种，有土砂、石砂。其土砂，复有块砂、末砂，体并重而色黄黑，不任画。用疗疮疥亦好，但不入心腹之药。然可烧之，出水银乃多也。其石砂有十数品：最上者为光明砂，云一颗别生一石龛内，大者如鸡卵，小者如枣栗，形似芙蓉，破之如云母，光明照彻，在龛中石台上生，得此者，带之辟恶，为上。其次或出石中，或出水内，形块大者如拇指，小者如杏仁，光明无杂，名马牙砂，一名无重砂，入药及画俱善，俗间亦少有之。  

其磨 新井、别井、水井、火井、芙蓉、石末、石堆、豆末等砂，形类颇相似。入药及画，当择去其杂土石，便可用矣。别有越砂，大者如拳，小者如鸡鸭卵，形虽大，其杂土石，不如细而明净者。《经》言末之名真朱者，谬矣，岂有一物以全末殊名乎？曰：砂凡百等，不可一一论。有妙硫砂，如拳许大，或重一镒，有十四面，面如镜，若遇阴沉天雨，即镜面上有红浆汁出。有梅柏砂，如梅子许大，夜有光生，照见一室。有白庭砂，如帝珠子许大，面上有小星现。有神座砂、金座砂、玉座砂，不经丹灶，服之而自延寿命。次有白金砂、澄水砂、阴成砂、辰锦砂、芙蓉砂、镜面砂、箭镞砂、曹末砂、土砂、金星砂、平面砂、神末砂等，不可一一细述也。  

颂曰：今出辰州、宜州、阶州，而辰砂为最。生深山石崖间，土人采之，穴地数十尺始见其苗，乃白石，谓之朱砂床。砂生石上，其大块者如鸡子，小者如石榴子，状若芙蓉头、箭镞，连床者紫黯若铁色，而光明莹澈，碎之崭岩作墙壁，又似云母片可拆者，真辰砂也，无石者弥佳。过此皆淘土石中得之，非生于石床者。宜砂绝有大块者，碎之亦作墙壁，但罕有类物状，而色亦深赤，为用不及辰砂，盖出土石间，非白石床所生也。然近宜州邻地、春州、融州皆有砂，故其水尽赤。每烟雾郁蒸之气，亦赤黄色，土人谓之朱砂气，尤能作瘴疠为人患也。阶砂又次之，都不堪入药，惟可画色尔。凡砂之绝好者，为光明砂，其次谓之颗块，其次谓之鹿簌，其下谓之末砂。惟光明砂入药，余并不用。  

宗 曰：丹砂，今人谓之朱砂。辰州砂多出蛮峒、锦州界、 獠峒、老鸦井。其井深广数十丈，先聚薪于井焚之。其青石壁迸裂处，即有小龛。龛中自有白石床，其石如玉。床上乃生砂，小者如箭镞，大者如芙蓉，光明可鉴，研之鲜红，砂洎床大者重七、八两至十两。  

晃州所出形如箭镞带石者，得自土中，非此比也。  

承曰：金州、商州亦出一种砂，色微黄，作土气。陕西、河东、河北、汴东、汴西并以入药，长安、蜀州研以代银朱作漆器。又信州近年出一种砂，极有大者，光芒墙壁，略类宜州所产。然有砒气，破之多作生砒色。若入药用，见火恐杀人。今浙中市肆往往货之，不可不审。  

时珍曰：丹砂以辰、锦者为最。麻阳即古锦州地。佳者为箭镞砂，结不实者为肺砂，细者为末砂。色紫不染纸者，为旧坑砂，为上品；色鲜染纸者，为新坑砂，次之。苏颂、陈承所谓阶州、金、商州砂者，乃陶弘景所谓武都雄黄，非丹砂也。范成大《桂海志》云：本草以辰砂为上，宜砂次之。然宜州出砂处，与湖北大牙山相连。北为辰砂，南为宜砂，地脉不殊，无甚分别，老者亦出白石床上。苏颂乃云：宜砂出土石间，非石床所生，是未识此也。  

别有一种色红质嫩者，名土坑砂，乃土石间者，不甚耐火。邕州亦有砂，大者数十、百两，作块黑暗，少墙壁，不堪入药，惟以烧取水银。颂云：融州亦有，今融州无砂，乃邕州之讹也。 仙《庚辛玉册》云：丹砂石以五溪山峒中产者，得正南之气为上。麻阳诸山与五溪相接者，次之。云南、波斯、西胡砂，并光洁可用。柳州一种砂，全似辰砂，惟块圆如皂角子，不入药用。商州、黔州土丹砂，宣、信州砂，皆内含毒气及金、银、铜、铅气，不可服。张果《丹砂要诀》云：丹砂者，万灵之主，居之南方。或赤龙以建号，或朱鸟以为名。上品生于辰、锦二州石穴，中品生于交、桂，下品生于衡、邵。名有数种，清浊体异，真伪不同。  

辰、锦上品砂，生白石床之上，十二枚为一座，色如未开莲花，光明耀日。亦有九枚为一座。  

七枚、五枚者次之。每座中有大者为主，四围小者为臣朝护，四面杂砂一、二斗抱之。中有芙蓉头成颗者，亦入上品。又有如马牙光明者，为上品；白光若云母，为中品。又有紫灵砂，圆长似笋而红紫，为上品；石片棱角生青光，为下品。交、桂所出，但是座上及打石得，形似芙蓉头面光明者，亦入上品；颗粒而通明者，为中品；片段不明澈者，为下品。衡、邵所出，虽是紫砂，得之砂石中者，亦下品也。有溪砂，生溪州砂石之中；土砂，生土穴之中，土石相杂，故不入上品，不可服饵。唐李德裕《黄冶论》云：光明砂者，天地自然之宝，在石室之间，生雪床之上。如初生芙蓉，红芭未拆。细者环拱，大者处中，有辰居之象，有君臣之位。光明外澈，采之者，寻石脉而求，此造化之所铸也。土宿真君曰：丹砂受青阳之气，始生矿石，二百年成丹砂而青女孕，又二百年而成铅，又二百年成银，又二百年复得太和之气，化而为金，故诸金皆不若丹砂金为上也。  

【`修治`】 曰：凡修事朱砂，静室焚香斋沐后，取砂以香水浴过，拭干，碎捣之，钵中更研三伏时。取一瓷锅子，每朱砂五两，用甘草二两，紫背天葵一镒，五方草一镒，着砂上下，以东流水煮三伏时，勿令水火阙。去药，以东流水淘净干晒，又研如粉。用小瓷瓶入青芝草、山须草半两盖之，下十斤火 ，从巳至子方歇，候冷取出，细研用。如要服，则以熬蜜丸细麻子大，空腹服一丸。  

时珍曰：今法惟取好砂研末，以流水飞三次用。其末砂多杂石末、铁屑，不堪入药。又法：以绢袋盛砂，用荞麦灰淋汁，煮三伏时取出，流水浸洗过，研粉飞晒用。又丹砂以石胆、硝石和埋土中，可化为水。  

【`气味`】甘，微寒，无毒。  

普曰：神农：甘；岐伯：苦，有毒。扁鹊：苦。李当之：大寒。  

权曰：有大毒。  

大明曰：凉，微毒。之才曰：恶磁石，畏碱水，忌一切血。  

时珍曰：丹砂，《别录》云无毒，岐伯、甄权言有毒，似相矛盾。按《何孟春余冬录》云：丹砂性寒而无毒，入火则热而有毒，能杀人，物性逐火而变。此说是也。丹砂之畏磁石、碱水者，水克火也。 曰：铁遇神砂，如泥似粉。  

土宿真君曰：丹砂用阴地缺、地骨皮、车前草、马鞭草、皂荚、石苇、决明、瞿麦、南星、白附子、乌头、三角酸、藕荷、桑椹、地榆、紫河车、地丁，皆可伏制。而金公以砂为子，有相生之道，可变化。  

【`主治`】身体五脏百病，养精神，安魂魄，益气明目，杀精魅邪恶鬼。久服通神明不老。  

能化为汞（《本经》）。通血脉，止烦满消渴，益精神，悦泽人面，除中恶腹痛，毒气疥 诸疮。轻身神仙（《别录》）。镇心，主尸疰抽风（甄权）。润心肺，治疮痂息肉，并涂之（大明）。  

治惊痫，解胎毒痘毒，驱邪疟，能发汗（时珍）。  

【`发明`】保升曰：朱砂法火色赤而主心。  

杲曰：丹砂纯阴，纳浮溜之火而安神明，凡心热者非此不能除。  

好古曰：乃心经血分主药，主命门有余。  

青霞子曰：丹砂外包八石，内含金精，禀气于甲，受气于丙，出胎见壬，结块成庚，增光归戊，阴阳升降，各本其原，自然不死。若以气衰血败，体竭骨枯，八石之功，稍能添益。  

若欲长生久视，保命安神，须饵丹砂。且八石见火，悉成灰烬；丹砂伏火，化为黄银。能重能轻，能神能灵，能黑能白，能暗能明。一斛人擎，力难升举；万斤遇火，轻速上腾。鬼神寻求，莫知所在。  

时珍曰：丹砂生于炎方，禀离火之气而成，体阳而性阴，故外显丹色而内含真汞。其气不热而寒，离中有阴也。其味不苦而甘，火中有土也。是以同远志、龙骨之类，则养心气；同当归、丹参之类，则养心血；同枸杞、地黄之类，则养肾；同浓朴、川椒之类，则养脾；同南星、川乌之类，则祛风。可以明目，可以安胎，可以解毒，可以发汗，随佐使而见功，无所往而不可。夏子益《奇疾方》云：凡人自觉本形作两人，并行并卧，不辨真假者，离魂病也。用辰砂、人参、茯苓，浓煎日饮，真者气爽，假者化也。《类编》云：钱丕少卿夜多恶梦，通宵不寐，自虑非吉。遇邓州推官胡用之曰：昔常如此。有道士教戴辰砂如箭镞者，涉旬即验，四五年不复有梦。因解髻中一绛囊遗之。即夕无梦，神魂安静。道书谓丹砂辟恶安魂，观此二事可征矣。  

《抱朴子》曰：临沅县廖氏家，世世寿考。后徙去，子孙多夭折。他人居其故宅，复多寿考。疑其井水赤，乃掘之，得古人埋丹砂数十斛也。饮此水而得寿，况炼服者乎？颂曰：郑康成注《周礼》，以丹砂、石胆、雄黄、 石、磁石为五毒。古人惟以攻疮疡，而《本经》以丹砂为无毒，故多炼治服食，鲜有不为药患者，岂五毒之说胜乎？当以为戒。  

宗 曰：朱砂镇养心神，但宜生使。若炼服，少有不作疾者。一医疾，服伏火者数粒，一旦大热，数夕而毙。沈存中云：表兄李善胜炼朱砂为丹，岁余，沐浴再入鼎，误遗一块。  

其徒丸服之，遂发懵冒，一夕而毙。夫生朱砂，初生小儿便可服；因火力所变，遂能杀人，不可不谨。  

陈文中曰：小儿初生，便服朱砂、轻粉、白蜜、黄连水，欲下胎毒。此皆伤脾败阳之药，轻粉下痰损心，朱砂下涎损神，儿实者服之软弱，弱者服之易伤，变生诸病也。  

时珍曰：叶石林《避暑录》载：林彦振、谢任伯皆服伏火丹砂，俱病脑疽死。张杲《医说》载：张悫服食丹砂，病中消数年，发鬓疽而死。皆可为服丹之戒。而周密《野语》载：临川周推官平生孱弱，多服丹砂、乌、附药，晚年发背疽。医悉归罪丹石，服解毒药不效。  

疡医老祝诊脉曰：此乃极阴证，正当多服伏火丹砂及三建汤。乃用小剂试之，复作大剂，三日后用膏敷贴，半月而疮平，凡服三建汤一百五十服。此又与前诸说异。盖人之脏腑禀受万殊，在智者辨其阴阳脉证，不以先入为主。非妙入精微者，不能企此。  

【`附方`】旧八，新二十七。  

服食丹砂：三皇真人炼丹方：丹砂一斤，研末重筛，以醇酒沃之如泥状。盛以铜盘，置高阁上，勿令妇人见。  

燥则复以酒沃，令如泥，阴雨疾风则藏之。尽酒三斗，乃曝之，三百日当紫色。斋戒沐浴七日，静室饭丸麻子大，常以平旦，向日吞三丸。一月，三虫出；半年，诸病瘥；一年，须发黑；三年，神人至。（《太上玄变经》）小神丹方：真丹末三斤，白蜜六斤。搅合日曝，至可丸，丸麻子大。每旦服十丸。一年，白发反黑，齿落更生，身体润泽，老翁成少。（《抱朴子内编》）明目轻身，去三尸，除疮癞。美酒五升，浸朱砂五两，五宿，日干研末，蜜丸小豆大。  

每服二十丸，白汤下，久服见效。（《卫生易简方》）神注丹方：白茯苓四两（糯米酒煮，软竹刀切片，阴干为末），入朱砂末二钱。以乳香水打糊丸梧子大，朱砂末二钱为衣。阳日，二丸；阴日，一丸。要秘精，新汲水下；要逆气过精，温酒下。并空心。（王好古《医垒元戎》）乌髭变白：小雌鸡二只，只与乌油麻一件同水饲之。放卵时，收取。先放者打窍，以朱砂末填入糊定，同众卵抱出鸡取出，其药自然结实，研粉，蒸饼和丸绿豆大。每酒下五、七丸。不惟变白，亦且愈疾。（张潞方）小儿初生六日，解胎毒，温肠胃，壮气血。朱砂豆大，细研，蜜一枣大，调与吮之，一日令尽。（姚和众《至宝方》）预解痘毒，初发时或未出时。以朱砂末半钱，蜜水调服。多者，可少；少者，可无；重者，可轻也。（丹溪方）初生儿惊，月内惊风欲死：朱砂磨新汲水涂五心，最验。（《斗门方》）小儿惊热，夜卧多啼：朱砂半两，牛黄一分。为末。每服一字，犀角磨水调下。（《普济方》）急惊搐搦：丹砂半两，天南星一个（一两重者。炮裂酒浸），大蝎三个。为末。每服一字，薄荷汤下。（《圣济录》）惊忤不语，打扑惊忤，血入心窍，不能言语。朱砂为末，以雄猪心血和，丸麻子大。每枣汤下七丸。（《直指方》）客忤猝死：真丹方寸匕，蜜三合，和灌之。（《肘后方》）癫痫狂乱 归神丹：治一切惊忧，思虑多忘，及一切心气不足，癫痫狂乱。 猪心二个，切，入大朱砂二两、灯心三两在内，麻扎，石器煮一伏时，取砂为末，以茯神末二两，酒打薄糊丸梧子大。每服九丸至十五丸、至二十五丸，麦门冬汤下。甚者，乳香、人参汤下。（《百一选方》）产后癫狂：败血及邪气入心，如见祟物，癫狂。用大辰砂一、二钱，研细飞过，用饮儿乳汁三、四茶匙调湿，以紫项地龙一条入药滚三滚，刮净，去地龙不用，入无灰酒一盏，分作三、四次服。（何氏方）心虚遗精：猪心一个，批片相连，以飞过朱砂末掺入，线缚，白水煮熟食之。（唐瑶《经验方》）离魂异病：方见发明。  

夜多恶梦：方见发明。  

男妇心痛：朱砂、明矾（枯）等分。为末。沸汤调服。（《摘玄方》）心腹宿症及猝得症。  

朱砂研细，搜饭，以雄鸡一只，饿二日，以饭饲之，收粪曝燥为末。温酒服方寸匕，日三服。  

服尽更服，愈乃止。（《外台秘要》）霍乱转筋身冷，心下微温者。朱砂（研）二两，蜡三两。  

和丸，着火笼中熏之，周遭浓覆，勿令烟泄。兼床下着火，令腹微暖，良久当汗出而苏。（《外台秘要》）辟瘴正阳：丹砂三两，水飞。每服半钱，温蜜汤下。（《圣济录》）伤寒发汗：《外台秘要》：治伤寒时气温疫，头痛壮热脉盛，始得一、二日者。取真丹一两，水一斗，煮一升，顿服，覆被取汗。忌生血物。《肘后》：用真丹末，酒调，遍身涂之，向火坐，得汗愈。  

辟禳温疫：上品朱砂一两，细研，蜜和丸麻子大。常以太岁日平旦，一家大小勿食诸物，向东各吞三七丸，勿令近齿，永无温疫。（《外台》）诸般吐血：朱砂、蛤粉等分，为末。酒服二钱。又方：丹砂半两，金箔四片，蚯蚓三条。  

同研，丸小豆大。每冷酒下二丸。（《圣济录》）妊妇胎动：朱砂末一钱，和鸡子白三枚，搅匀顿服。胎死即出，未死即安。（《普济方》）子死腹中不出：朱砂一两，水煮数沸，为末。酒服立出。（《十全博救方》）目生障翳：生辰砂一块，日日擦之，自退。王居云病此，用之如故。（《普济方》）目膜息肉：丹砂一两，五月五日研匀，铜器中以水浆一盏，腊水一盏，浸七日，曝干，铜刀刮下，再研瓶收。每点少许 上。（《圣济录》）目生弩肉及珠管：真丹、贝母等分，为末。点注，日三、四度。（《肘后方》）面上 ：鸡子一枚（去黄），朱砂末一两。入鸡子内封固，入白伏雌下，抱至雏出，取涂面即去。不过五度，面白如玉。此乃陈朝张贵妃常用方，出《西王母枕中方》。（《外台秘要》）沙蜂叮螫：朱砂末，水涂之。（《摘玄方》）木蛭疮毒，南方多雨，有物曰木蛭，大类鼻涕，生于枯木之上，闻人气则闪闪而动。人过其下，堕人体间，即立成疮，久则遍体。惟以朱砂、麝香涂之，即愈。（张杲《医说》）产后舌出不收：丹砂敷之，暗掷盆盎作堕地声惊之，即自收。（《集简方》）  

***水银***  

（《本经》中品  

【`释名`】汞（《别录》）、 （汞同）、灵液（《纲目》）、 女（《药性》）。  

时珍曰：其状如水似银，故名水银。 者，流动貌。方术家以水银和牛、羊、豕三脂杵成膏，以通草为炷，照于有金宝处，即知金、银、铜、铁、铅、玉、龟、蛇、妖怪，故谓之灵液。颂曰：《广雅》：水银谓之 。丹灶家名汞，其字亦通用尔。  

【`集解`】《别录》曰：水银生符陵平土，出于丹砂。  

弘景曰：今水银有生熟。此云生符陵平土者，是出朱砂腹中，亦有别出沙地者，青白色，最胜。出于丹砂者，是今烧粗末朱砂所得，色小白浊，不及生者。甚能消化金银，使成泥，人以镀物是也。烧时飞着釜上灰，名汞粉，俗呼为水银灰，最能去虱。  

恭曰：水银出于朱砂，皆因热气，未闻朱砂腹中自出之者。火烧飞取，人皆解法。南人蒸取之，得水银虽少，而朱砂不损，但色少变霍尔。  

颂曰：今出秦州、商州、道州、邵武军，而秦州乃来自西羌界。《经》云出于丹砂者，乃是山石中采粗次朱砂，作炉置砂于中，下承以水，上覆以盆，器外加火 养，则烟飞于上，水银溜于下，其色小白浊。陶氏言别出沙地者青白色，今不闻有此。西羌人亦云如此烧取，但其山中所生极多，至于一山自拆裂，人采得砂石，皆大块如升斗，碎之乃可烧 ，故西来水银极多于南方者。又取草汞法：用细叶马齿苋干之，十斤得水银八两或十两。先以槐木槌之，向日东作架晒之，三、二日即干。如经年久，烧存性，盛入瓦瓮内，封口，埋土坑中四十九日，取出自成矣。  

时珍曰：汞出于砂为真汞。雷 言有草汞。陶弘景言有沙地汞。《淮南子》言弱土之气生白 石， 石生白 。苏颂言陶说者不闻有之。按《陈霆墨谈》云。拂林国当日没之处，地有水银海，周遭四五十里。国人取之，近海十里许掘坑井数十，乃使健夫骏马，皆贴金箔，行近海边。日照金光晃耀，则水银滚沸如潮而来，其势若粘裹。其人即回马疾驰，水银随赶。若行缓，则人马俱扑灭也。人马行速，则水银势远力微，遇坑堑而溜积于中。然后取之，用香草同煎，则成花银，此与中国所产不同。按：此说似与陶氏沙地所出相合；又与陈藏器言人服水银病拘挛，但炙金物熨之，则水银必出蚀金之说相符。盖外番多丹砂，其液自流为水银，不独炼砂取出，信矣。胡演《丹药秘诀》云：取砂汞法：用瓷瓶盛朱砂，不拘多少，以纸封口，香汤煮一伏时，取入水火鼎内，炭塞口，铁盘盖定。凿地一孔，放碗一个盛水，连盘覆鼎于碗上，盐泥固缝，周遭加火 之，待冷取出，汞自流入碗矣。邕州溪峒烧取极易，以百两为一铫，铫之制似猪脬，外糊浓纸数重，贮之即不走漏。若撒失在地，但以川椒末或茶末收之，或以真金及 石引之即上。  

嘉谟曰：取去汞之砂壳，名天流，可点化。  

【`修治`】 曰：凡使勿用草汞并旧朱漆中者，经别药制过者，在尸中过者，半生半死者。  

其朱砂中水银色微红，收得后用葫芦贮之，免遗失。若先以紫背天葵并夜交藤自然汁二味同煮一伏时，其毒自退。若修十两，二汁各七镒。  

【`气味`】辛，寒，有毒。权曰：有大毒。大明曰：无毒。  

之才曰：畏磁石、砒霜。  

宗 曰：水银得铅则凝，得硫则结，并枣肉研则散，别法 为腻粉、粉霜，唾研之死虱，铜得之则明，灌尸中则后腐，以金银铜铁置其上则浮，得紫河车则伏，得川椒则收。可以勾金，可为涌泉匮，盖借死水银之气也。  

土宿真君曰：荷叶、松叶、松脂、谷精草、萱草、金星草、瓦松、夏枯草、忍冬、莨菪子、雁来红、马蹄香、独脚莲、水慈菇，皆能制汞。  

【`主治`】疥 痂疡白秃，杀皮肤中虱，堕胎除热，杀金银铜锡毒。熔化还复为丹，久服神仙不死（《本经》）。以敷男子阴，阴消无气（《别录》）。  

利水道，去热毒（藏器）。主天行热疾，除风，安神镇心，治恶疮 疥，杀虫，催生，下死胎（大明）。治小儿惊热涎潮（宗 ）。镇坠痰逆，呕吐反胃（时珍）。  

【`发明`】弘景曰：还复为丹，事出《仙经》。酒和日曝，服之长生。权曰：水银有大毒，朱砂中液也。乃还丹之元母，神仙不死之药，能伏炼五金为泥。《抱朴子》曰：丹砂烧之成水银，积变又还成丹砂，其去凡草木远矣，故能令人长生。金汞在九窍，则死人为之不朽，况服食乎？藏器曰：水银入耳，能食人脑至尽；入肉令百节挛缩，倒阴绝阳。人患疮疥，多以水银涂之，性滑重，直入肉，宜谨之。头疮切不可用，恐入经络，必缓筋骨，百药不治也。  

宗 曰：水银入药，虽各有法，极须审谨，有毒故也。妇人多服绝娠。今有水银烧成丹砂，医人不晓误用，不可不谨。唐韩愈云：太学士李于遇方士柳泌，能烧水银为不死药。以铅满一鼎，按中为空，实以水银，盖封四际，烧为丹砂。服之下血，四年病益急，乃死。余不知服食说自何世起，杀人不可计，而世慕尚之益至，此其惑也。在文书所记及耳闻者不说。  

今直取目见，亲与之游，而以药败者六、七公，以为世诫。工部尚书归登，自说服水银得病，有若烧铁杖自颠贯其下，摧而为火，射窍节以出，狂痛呼号泣绝。其 席得水银，发且止，唾血十数年以毙。殿中御史李虚中，疽发其背死。刑部尚书李逊谓余曰：我为药误。遂死。  

刑部侍郎李建，一旦无病死。工部尚书孟简，邀我于万州，屏人曰：我得秘药，不可独不死。  

今遗子一器，可用枣肉为丸服之。别一年而病。后有人至，讯之，曰：前所服药误，方且下之，下则平矣。病二岁卒。东川节度御史大夫卢坦，溺血，肉痛不可忍，乞死。金吾将军李道古，以柳泌得罪，食泌药，五十死海上。此皆可为戒者也。蕲不死乃速得死，谓之智，可不可也？五谷三牲，盐醯果蔬，人所常御。人相浓勉，必曰强食。今惑者皆曰：五谷令人夭，三牲皆杀人，当务减节。一筵之馔，禁忌十之二、三。不信常道而务鬼怪，临死乃悔。后之好者又曰：彼死者皆不得其道也，我则不然。始动曰：药动故病，病去药行，乃不死矣。及且死又悔。呜呼！可哀也已。  

时珍曰：水银乃至阴之精，禀沉着之性。得凡火 炼，则飞腾灵变；得人气熏蒸，则入骨钻筋，绝阳蚀脑。阴毒之物无似之者。而大明言其无毒，《本经》言其久服神仙，甄权言其还丹元母，《抱朴子》以为长生之药。六朝以下贪生者服食，致成废笃而丧厥躯，不知若干人矣。方士固不足道，本草其可妄言哉？水银但不可服食尔，而其治病之功，不可掩也。  

同黑铅结砂，则镇坠痰涎；同硫黄结砂，则拯救危病。此乃应变之兵，在用者能得肯KT而执其枢机焉。余见铅白霜及灵砂下。  

【`附方`】旧五，新二十四。  

初生不乳，咽中有噤物如麻豆许。用水银米粒大与之，下咽即愈。（《圣惠方》）小儿痫疾，能压一切热：水银小豆许，安盏中，沉汤内煮一食顷，与服。勿仰儿头，恐入脑也。（《圣济方》）急惊坠涎：水银半两，生南星一两，麝香半分，为末，入石脑油同捣，和丸绿豆大。每服一丸，薄荷汤下。失心风疾：水银一两，藕节八个。研成砂子，丸如芡子大。每服二丸，磨刀水下，一、二服。（《经验方》）精魅鬼病：水银一两，浆水一升，炭火煎减三分。取水银一豆许，神符裹吞之，晚又服，一、二日止。（《广济方》）反胃吐食，水不能停：黑铅、水银各一钱半（结砂），舶硫黄五钱，官桂一钱，为末。  

每服六钱，一半米汤，一半自然姜汁，调作一处服。（《圣济录》）消渴烦热：水银一两，铅一两（结砂），皂荚一挺（酥炙），麝香一钱。为末。每服半钱，白汤下。（《圣济录》）胆热衄蔑，血上妄行：水银、朱砂、麝香等分。为末。每服半钱，新汲水下。（《宣明方》）血汗不止：方同上。  

妊妇胎动，母欲死，子尚在，以此下之。水银、朱砂各半两。研膏。以牛膝半两，水五大盏。煎汁，入蜜调服半匙。（《圣惠方》）妇人难产：水银二两，先煮后服，立出。（《梅师方》）胎死腹中，其母欲死：水银二两吞之，立出。（《梅师方》）妇人断产：水银以麻油煎一日，空心服枣大一丸，永断，不损人。（《妇人良方》）解金银毒：水银一两，服之即出。（《千金方》）误吞金银及环子钗子：以汞半两吞之，再服即出。（《圣惠方》）百虫入耳：水银豆许，倾入耳中，以耳向下，击铜物数声即出。能食人脑，非急切勿用。（《圣济录》）头上生虱：水银和蜡烛油揩之，一夜皆死。（《摘玄方》）腋下狐臭：水银、胡粉等分，以面脂和，频掺之。（《千金方》）少年面 ：水银、胡粉等分。研，腊猪脂和。夜涂旦拭，勿见水，三度瘥。（《肘后方》）老小口疮：水银一分，黄连六分，水二升，煮五合。含之，日十次。（《普济方》）白癜风痒：水银数拭之，即消。（《千金方》）虫癣瘙痒：水银、胡粉等分。研敷。又水银、芜荑，和酥敷之。（《外台秘要》）痔虫作痒：水银、枣膏各二两同研，绵裹纳下部，明日虫出。（《梅师方》）恶肉毒疮：一女年十四，腕软处生物如黄豆大，半在肉中，红紫色，痛甚，诸药不效。  

一方士以水银四两，白纸二张揉熟，蘸银擦之，三日自落而愈。（李楼《怪证方》）一切恶疮：水银、黄连、胡粉（熬黄），各一两，研匀敷之，干则以唾调。（《肘后方》）杨梅毒疮：水银、黑铅各一钱（结砂），黄丹一钱，乳香、没药各五分。为末。以纸卷作小捻，染油点灯，日照疮三次，七日见效。方广《附余》：用水银、黑铅（结砂）、银朱各二钱，白花蛇一钱。为末，作纸捻七条。头日用三条，自后日用一条，香油点灯于炉中，放被内熏之，勿透风。头上有疮，连头盖之。一方：水银一钱二分，黑铅、白锡各八分，（共结砂），黄丹四分，朱砂六分。为末，分作十二纸捻，以香油浸灯盏内，点于小桶中。以被围病患坐之，以鼻细细吸烟，三日后口出恶物为效。  

痘后生翳：水银一钱，虢丹五钱。研作六丸，坩锅糊定，火 一日取出，薄绵裹之。左翳塞右耳，右翳塞左耳，自然坠下。（危氏方）  

***水银粉***  

（宋《嘉 》  

【`释名`】汞粉、轻粉（《拾遗》）、峭粉（《日华》）、腻粉。时珍曰：轻，言其质；峭，言其状，腻，言其性。昔萧史与秦穆公炼飞云丹，第一转乃轻粉，即此。  

【`修治`】时珍曰：升炼轻粉法：用水银一两，白矾二两，食盐一两，同研不见星，铺于铁器内，以小乌盆覆之。筛灶灰，盐水和，封固盆口。以炭打二炷香取开，则粉升于盆上矣。  

其白如雪，轻盈可爱。一两汞，可升粉八钱。又法：水银一两，皂矾七钱，白盐五钱，同研，如上升炼。又法：先以皂矾四两，盐一两，焰硝五钱，共炒黄为曲。水银一两，又曲二两，白矾二钱。研匀，如上升炼。《海客论》云：诸矾不与水银相合，而绿矾和盐能制水银成粉，何也？盖水银者，金之魂魄；绿矾者铁之精华，二气同根，是以暂制成粉。无盐则色不白。  

【`气味`】辛，冷，无毒。大明曰：畏磁石、石黄，忌一切血，本出于丹砂故也。  

时珍曰：温燥有毒，升也，浮也。黄连、土茯苓、陈酱、黑铅、铁浆，可制其毒。  

【`主治`】通大肠，转小儿疳并瘰 ，杀疮疥癣虫，及鼻上酒 ，风疮瘙痒（藏器）。治痰涎积滞，水肿鼓胀，毒疮（时珍）。  

【`发明`】宗 曰：水银粉下膈涎，并小儿涎潮螈 药多用。然不可常服及过多，多则损人。若兼惊则危，须审之。盖惊为心气不足，不可下。下之里虚，惊气入心，不可治。其人本虚，更须禁此，慎之至也。  

刘完素曰：银粉能伤牙齿。盖上下齿龈属手足阳明之经，毒气感于肠胃，而精神气血水谷既不胜其毒，则毒即循经上行，而至齿龈嫩薄之分为害也。时珍曰：水银乃至阴毒物，因火丹砂而出，加以盐、矾炼而为轻粉，以硫黄升而为银朱，轻飞灵变，化纯阴为燥烈。其性走而不守，善劫痰涎，消积滞。故水肿风痰湿热毒疮被劫，涎从齿龈而出，邪郁为之暂开，而疾因之亦愈。若服之过剂，或不得法，则毒气被蒸，窜入经络筋骨，莫之能出。痰涎既去，血液耗亡，筋失所养，营卫不从。变为筋挛骨痛，发为痈肿疳漏，或手足皲裂，虫癣顽痹，经年累月，遂成废痼，其害无穷。观丹客升炼水银轻粉，鼎器稍失固济，铁石撼透，况人之筋骨皮肉乎？陈文中言轻粉下痰而损心气，小儿不可轻用，伤脾败阳，必变他证，初生尤宜慎之；而演山氏谓小儿在胎，受母饮食热毒之气，畜在胸膈，故生下个个发惊，宜三日之内与黄连去热，腻粉散毒，又与人参、朱砂、蜜汤解清心肺，积毒既化，儿可免此患。二说不同，各有所见：一谓无胎毒者，不可轻服；一谓有胎毒者，宜预解之。用者宜审。  

【`附方`】旧三，新三十一。  

小儿初生：浴汤中入盐少许，拭干，以腻粉少许摩其身，既不畏风，又散诸气。（《全幼心鉴》）初生锁肚：证由胎中热毒，结于肛门，儿生之后，闭而不通三日者。急令妇人咂儿前后心手足心并脐七处，四、五次。以轻粉半钱，蜜少许，温水化开，时时与少许，以通为度。（《全幼心鉴》）小儿涎喘，服药不退者：用无雄鸡子一个取清，入轻粉（炒）十钱拌和，银器盛，置汤瓶上蒸熟。三岁儿尽食，当吐痰或泄而愈。气实者乃可用。（演山《活幼口议》）幼儿 乳不止，服此立效：腻粉一钱，盐豉七粒（去皮）。研匀，丸麻子大。每服三丸，藿香汤下。（《活幼口议》）小儿吃泥及KT 肚。用腻粉一分，沙糖和丸麻子大。空心米饮下一丸，良久泄出泥土，瘥。（《经验方》）大小便闭，胀闷欲死，二三日则杀人。腻粉一钱，生麻油一合，相和，空心服。（《圣惠方》）大便壅结：腻粉半钱，沙糖一弹丸。研丸梧子大。每服五丸，临卧温水下。又方：腻粉二钱，黄丹一钱。为末。每米饮服一钱。（《普济方》）血痢腹痛：腻粉五钱，定粉三钱。同研，水浸蒸饼心少许，和丸绿豆大。每服七丸或十丸，艾一枚，水一盏，煎汤下。（《秘宝方》）消中嗜食，多因外伤瘅热，内积忧思，啖食咸物及面，致脾胃干燥，饮食倍常，不生肌肉，大便反坚，小便无度。轻粉一钱为末，姜汁拌匀，长流水下，齿浮是效，后服猪肚丸补之。（危氏《得效方》）一切虚风：不二散：用腻粉一两（汤煎五度如麻脚，慢火焙干），麝香半两。细研。每服一字，温水调下。（孙用和《秘宝方》）水气肿满：汞粉一钱（乌鸡子去黄，盛粉，蒸饼包，蒸熟取出），苦葶苈（炒）一钱，同蒸饼杵丸绿豆大。每车前汤下三、五丸，日三服，神效。（《医垒元戎》）痘疮生翳：轻粉、黄丹等分。为末。左目患吹右耳，右目吹左耳，即退。（王氏《痘疹方》）女人面脂：太真红玉膏：轻粉、滑石、杏仁（去皮）等分。为末。蒸过，入脑、麝少许，以鸡子清调匀，洗面毕敷之。旬日后，色如红玉。（《闺阁事宜》）抓破面皮：生姜自然汁调轻粉末搽之。更无痕迹。（《救急方》）牙齿疼痛：轻粉一钱，大蒜一瓣，杵饼，安膈骨前陷中。先以铜钱隔了，用蚬壳盖定扎住，一宿愈。左疼安右，右疼安左。（《摘玄方》）风虫牙疳，脓血有虫：轻粉一钱，黄连一两，为末掺之。（《普济方》）小儿耳烂：轻粉、枣子灰等分，研，油调敷。（《摘玄方》）底耳肿痛，汁水不绝：轻粉一钱，麝香一分，为末掺之。（《简便方》）烂弦风眼：腻粉末，口津和，点大 ，日二、三次。（《圣惠方》）小儿头疮：葱汁调腻粉涂之。又方：鸡子黄炒出油，入麻油及腻粉末，敷之。（《集简方》）小儿生癣：猪脂和轻粉抹之。（《直指方》）牛皮恶癣：五更食炙牛肉一片，少刻以轻粉半钱，温酒调下。（《直指方》）杨梅疮癣：《岭南卫生方》：用汞粉、大风子肉等分，为末，涂之即愈。《医方摘玄》：用轻粉二钱，杏仁四十二个（去皮）。洗疮拭干，搽之。不过三次，即愈。干，则以鹅胆汁调。  

杨梅毒疮：《医学统旨》：用轻粉一钱，雄黄、丹砂各二钱半，槐花（炒）、龟板（炙）各一两。为末，糊丸梧子大。每服一钱，冷茶下，日二服，七日愈。《杨诚经验方》：用轻粉、胡桃仁、槐花（炒研）、红枣肉各二钱。捣丸。分作三服，初日鸡汤下，二日酒下，三日茶下，三日服尽，五日疮干，七日痂落。一方：用 猪肾一对，去膜批开，各掺轻粉一钱扎定，麻油二两炸熟。顿食，不破口肿牙。仍服金银花药。一方：用大鸡卵一个，去黄留白，入轻粉一钱搅匀，纸糊饭上蒸熟食。下疳阴疮：轻粉末，干掺之，即结靥而愈。（万表《积善堂方》）疮不合：以齑汁温洗拭干，用葱汁调轻粉，敷之。一方：轻粉五分，黄蜡一两。以粉掺纸上，以蜡铺之。缚在疮上，黄水出即愈。（《永类方》）痈疽恶疮，杨梅诸疮：水银一两，朱砂、雄黄各二钱半，白矾、绿矾各二两半。研匀罐盛，灯盏盖定，盐泥固济，文武火炼，升罐口扫收。每以三钱，入乳香、没药各五分，洒太乙膏上贴之，绝效，名曰五宝霜。  

***粉霜***  

（《纲目》  

【`释名`】水银霜、白雪（《纲目》）、白灵砂。  

时珍曰：以汞粉转升成霜，故曰粉霜。《抱朴子》云：白雪，粉霜也。以海卤为匮，盖以土鼎。勿泄精华，七日乃成。要足阳气，不为阴侵。惟姜、藕、地丁、河车，可以炼之点化。在仙，为玄壶；在人，为精原；在丹为木精；在造化为白雪；在天为甘露。  

【`修治`】时珍曰：升炼法：用真汞粉一两，入瓦罐内令匀。以灯盏仰盖罐口，盐泥涂缝。  

先以小炭火铺罐底四围，以水湿纸不住手在灯盏内擦，勿令间断。逐渐加火，至罐颈住火。  

冷定取出，即成霜如白蜡。按《外台秘要》载古方崔氏造水银霜法云：用水银十两，石硫黄十两，各以一铛熬之。良久银热黄硝，急倾入一铛，少缓即不相入，仍急搅之。良久硫成灰，银不见，乃下伏龙肝末十两，盐末一两，搅之。别以盐末铺铛底一分，入药在上，又以盐末盖面一分，以瓦盆覆之，盐土和泥涂缝，炭火 一伏时，先文后武，开盆刷下，凡一转。后分旧土为四分，以一分和霜，入盐末二两，如前法飞之讫。又以土一分，盐末二两，和飞如前，凡四转。土尽更用新土，如此七转，乃成霜用之。此法后人罕知，故附于此云。  

【`气味`】辛，温，有毒。  

时珍曰：畏荞麦秆灰、硫黄。  

【`主治`】下痰涎，消积滞，利水，与轻粉同功（时珍）。  

【`发明`】元素曰：粉霜、轻粉，亦能洁净腑，去膀胱中垢腻，既毒而损齿，宜少用之。  

时珍曰：其功过与轻粉同。  

【`附方`】新六。  

小儿急惊，搐搦涎盛：粉霜二钱，白牵牛（炒）、轻粉各一钱。为末。每服一字，薄荷汤下，吐涎为效。（《全婴方》）小儿躁渴：粉霜一字，大儿半钱，莲花汤调下。冬月用莲肉。（《保幼大全》）风热惊狂：神白丹：治伤寒积热，及风生惊搐，或如狂病，诸药不效。粉霜一两，（以白面六钱，和作饼子，炙熟同研），轻粉半两，铅白霜二钱半。为末，滴水丸梧子大。每服十丸至十五丸，米饮下。（《宣明方》）疹生翳：粉霜八分，朱砂一钱。为末。水调少许，倾入耳内。（《鸿飞集》）腋下狐臭：粉霜、水银等分，以面脂和涂之。（《圣济录》）杨梅恶疮：粉霜一味搽之。  

（《集简方》）  

***银朱***  

（《纲目》  

【`释名`】猩红、紫粉霜。时珍曰：昔人谓水银出于丹砂，熔化还复为朱者，即此也。名亦由此。  

【`集解`】时珍曰：胡演《丹药秘诀》云：升炼银朱，用石亭脂二斤，新锅内熔化，次下水银一斤，炒作青砂头，炒不见星。研末罐盛，石板盖住，铁线缚定，盐泥固济，大火 之。  

待冷取出，贴罐者为银朱，贴口者为丹砂。今人多以黄丹及矾红杂之，其色黄黯，宜辨之。  

真者谓之水华朱。每水银一斤，烧朱一十四两八分，次朱三两五钱。  

【`气味`】辛，温，有毒。  

【`主治`】破积滞，劫痰涎，散结胸，疗疥癣恶疮，杀虫及虱，功同粉霜（时珍）。  

【`发明`】时珍曰：银朱乃硫黄同汞升炼而成，其性燥烈，亦能烂龈挛筋，其功过与轻粉同也。今厨人往往以之染色供馔，宜去之。  

【`附方`】新二十。  

小儿内钓多啼：银朱半钱，乳香、煨蒜各一钱，为末，研丸黍米大。半岁五丸，薄荷汤下。（《心鉴》）男女阴毒：银朱、轻粉各一钱。用五日独蒜一枚，捣和作饼。贴手心，男左女右，两手合定，放阴下，顷间气回、汗出即愈。但口中微有气，即活。（唐瑶《经验方》）痰气结胸：鹤顶丹：不问阴阳虚实，炒过陷胸、泻心等药。用银朱半两，明矾一两，同碾。以熨斗盛火，瓦盏盛药，熔化，急刮搓丸。每服一钱，真茶入姜汁少许服之。心上隐隐有声，结胸自散。不动脏腑，不伤真气，明矾化痰，银朱破积，故也。（曾世荣《活幼全书》）正水肿病，大便利者：银朱半两，硫黄（ ）四两。为末，面糊丸梧子大。每饮下三十丸。（《普济方》）咽喉疼痛：银朱、海螵蛸末等分。吹之取涎。（《急救方》）火焰丹毒：银朱调鸡子清涂之。（李楼《怪症方》）汤火灼伤：银朱研细，菜油调敷，二次愈。（《多能鄙事》）疽疮发背：银朱、白矾等分，煎汤温洗，却用桑柴火远远炙之，日三次，甚效。（《救急方》）鱼脐疔疮，四面赤，中央黑：银朱，水和丸。每服一丸，温酒下，名走马丹。（《普济方》）杨梅毒疮：银朱、官香等分。为末，以纸卷作捻，点灯置桶中。以鼻吸烟，一日一作，七日愈。又方：银朱二钱，孩儿茶一钱，龙挂香一钱，皂角子一钱，为末。如上法用。又方：银朱、轻粉各一钱，黄蜡、清油各一两，化开和收。以油纸摊贴，疮痂自脱也。  

筋骨疼痛：猩红三钱，枯矾四钱。为末，作三纸捻。每旦以一捻蘸油点火熏脐，被覆卧之，取汗。（《纂要奇方》）日久顽疮不收者：银朱一钱，千年地下锻石五分，松香五钱，香油一两。为末。化摊纸上贴之。（《应急良方》）疮不敛：方同上。  

血风 疮生脚股上，乃湿毒成风也。黄蜡一两溶化，入银朱一两，搅摊纸上，刺孔贴之。  

（《简便方》）黄水湿疮：银朱、盐梅和捣敷之。（《集玄方》）癣疮有虫：银朱、牛骨髓，桐油调搽。（《医方摘要》）头上生虱：银朱浸醋，日日梳头。包银朱纸，以碗覆烧之，茶清洗下烟子揉之。包头一夜，至旦虱尽死。（《积德堂方》）  

***灵砂***  

（《证类》  

【`释名`】二气砂。  

慎微曰：《茅亭客话》载：以灵砂饵胡孙、鹦鹉、鼠、犬等，变其心，辄会人言，丹之通为灵者。  

时珍曰：此以至阳勾至阴，脱阴反阳，故曰灵砂。  

【`修治`】慎微曰：灵砂，用水银一两，硫黄六铢，细研炒作青砂头，后入水火既济炉，抽之如束针纹者，成就也。  

时珍曰：按胡演《丹药秘诀》云：升灵砂法：用新锅安逍遥炉上，蜜揩锅底，文火下烧，入硫黄二两熔化，投水银半斤，以铁匙急搅，作青砂头。如有焰起，喷醋解之。待汞不见星，取出细研，盛入水火鼎内，盐泥固济，下以自然火升之，干水十二盏为度，取出如束针纹者，成矣。《庚辛玉册》云：灵砂者，至神之物也。硫汞制而成形，谓之丹基。夺天地造化之功，窃阴阳不测之妙。可以变化五行，炼成九还。  

其未升鼎者，谓之青金丹头；已升鼎者，乃曰灵砂。灵砂有三：以一伏时周天火而成者，谓之金鼎灵砂；以九度抽添用周天火而成者，谓之九转灵砂；以地数三十日炒炼而成者，谓之医家老火灵砂。并宜桑灰淋醋煮伏过用，乃良。  

【`气味`】甘，温，无毒。  

【`主治`】五脏百病，养神安魂魄，益气明目，通血脉，止烦满，益精神，杀精魅恶鬼气。  

久服通神明不老，轻身神仙，令人心灵（慎微）。主上盛下虚，痰涎壅盛，头旋吐逆，霍乱反胃，心腹冷痛，升降阴阳，既济水火，调和五脏，辅助元气。研末，糯糊为丸，枣汤服，最能镇坠，神丹也（时珍）。  

【`发明`】时珍曰：硫黄，阳精也；水银，阴精也。以之相配夫妇之道，纯阴纯阳二体合璧。故能夺造化之妙，而升降阴阳，既济水火，为扶危拯急之神丹，但不可久服尔。苏东坡言：此药治久患反胃，及一切吐逆，小儿惊吐，其效如神，有配合阴阳之妙故也。时珍常以阴阳水送之，尤妙。  

【`附方`】新七。  

伏热吐泻：阴阳丸：用硫黄半两，水银一钱，研黑，姜汁糊丸小豆大。三岁三丸，冷水下；大人三、四十丸。（郑氏《小儿方》）诸般吐逆：方同上。霍乱吐逆：不问虚实冷热。  

二气散，一名青金丹：用水银、硫黄等分。研不见星。每服一字至半钱，生姜汤调下。  

（钱氏《小儿方》）脾疼反胃：灵砂一两，蚌粉一两（同炒赤），丁香、胡椒各四十九粒。为末，自然姜汁煮，半夏粉糊丸梧子大。每姜汤下二十丸。（《普济方》）冷气心痛：灵砂三分，五灵脂一分。为末，稀糊丸麻子大。每服二十丸，食前石菖蒲、生姜汤下。（《直指方》）九窍出血，因暴惊而得，其脉虚者。灵砂三十粒，人参汤下，三服愈。此证不可错认作血得热则流，妄用凉药误事。（杨仁斋《直指方》）。  

养正丹：又名交泰丹，乃宝林真人谷伯阳方也。却邪辅正，助阳接真。  

治元气亏虚，阴邪交荡，上盛下虚，气不升降，呼吸不足，头旋气短，心怯惊悸，虚烦狂言，盗汗，腹痛腰痛，反胃吐食，霍乱转筋，咳逆。又治中风涎潮，不省人事，阳气欲脱，四肢厥冷。伤寒阴盛自汗，唇青脉沉。妇人产后月候不匀，带下腹痛。用黑盏一只，入黑铅熔汁，次下水银，次下朱砂末，炒不见星，少顷乃下硫黄末，急搅。有焰，酒醋解之。取出研末，糯粉煮糊丸绿豆大。每服二十丸，盐汤下。四味皆等分。此药升降阴阳，既济心肾，神效。不可具述。（《和济局方》）  

***雄黄***  

（《本经》中品  

【`释名`】黄金石（《本经》）、石黄（《唐本》）、熏黄。  

普曰：雄黄生山之阳，是丹之雄，所以名雄黄也。  

恭曰：出石门者，名石黄，亦是雄黄，而通名黄金石，石门者为劣尔。恶者，名熏黄，只用熏疮疥，故名之。  

藏器曰：今人敲取石黄中精明者，为雄黄；外黑者，为熏黄。雄黄烧之不臭，熏黄烧之则臭，以此分别。  

权曰：雄黄，金之苗也。故南方近金坑冶处时有之，但不及西来者真好尔。  

宗 曰：非金苗也。有金窟处无雄黄。时珍曰：雄黄入点化黄金用，故名黄金石，非金苗也。  

【`集解`】《别录》曰：雄黄生武都山谷、敦煌山之阳，采无时。  

弘景曰：武都，氐羌也，是为仇池。宕昌亦有之，小劣。敦煌在凉州西数千里，近来纷扰，皆用石门、始兴石黄之好者耳。凉州黄，好者作鸡冠色，不臭而坚实。其黯黑及虚软者，不好也。恭曰：宕昌、武都者为佳，块方数寸，明澈如鸡冠，或以为枕，服之辟恶。其青黑坚者，不入药用。贞观年中，以宕州新出有得方数尺者，但重脆不可全致之耳。  

禹锡曰：《水经注》云：黄水出零陵县，西北连巫山，溪出雄黄，颇有神异。常以冬月祭祀，凿石深数丈，方采得之，故溪水取名焉。又《抱朴子》云：雄黄当得武都山中出者，纯而无杂，其赤如鸡冠，光明晔晔者，乃可用。其但纯黄似雌黄色无光者，不任作仙药，可合理病药耳。  

颂曰：今阶州即古武都山中有之。形块如丹砂，明澈不夹石，其色如鸡冠者真。有青黑色而坚者名熏黄；有形色似真而气臭者，名臭黄，并不入服食，只可疗疮疥。其臭，以醋洗之便去，足以乱真，尤宜辨。又阶州接西戎界，出一种水窟雄黄，生于山岩中有水流处。其石名青烟石、白鲜石。雄黄出其中，其块大者如胡桃，小者如粟豆，上有孔窍，其色深红而微紫，体极轻虚而功用更胜，丹灶家尤贵重之。  

时珍曰：武都水窟雄黄，北人以充丹砂，但研细色带黄耳。《丹房镜源》云：雄黄千年化为黄金。武都者上，西番次之。铁色者上，鸡冠次之。以沉水银脚铁末上拭了，旋有黄衣生者为真。一云：验之可以 虫死者为真，细嚼口中含汤不臭辣者次之。  

曰：凡使，勿用臭黄（气臭），黑鸡黄（色如乌鸡头），夹腻黄（一重黄，一重石），并不堪用。真雄黄，似鹧鸪鸟肝色者，为上。  

【`修治`】 曰：每雄黄三两，以甘草、紫背天葵、地胆、碧棱花各五两，细锉，东流水入坩锅中，煮三伏时，漉出，捣如粉，水飞澄去黑者，晒干再研用。其内有劫铁石，又号赴矢黄，能劫于铁，并不入药用。  

思邈曰：凡服食用武都雄黄，须油煎九日九夜，乃可入药；不尔有毒，慎勿生用。  

时珍曰：一法：用米醋入萝卜汁，煮干用，良。  

《抱朴子》曰：饵法：或以蒸煮，或以硝石化为水，或以猪脂裹蒸之于赤土下，或以松脂和之，或以三物炼之，引之如布，白如冰。服之令人长生，除百病，杀三虫。伏火者，可点铜成金，变银成金。  

【`气味`】苦，平、寒，有毒。  

《别录》曰：甘，大温。  

权曰：辛，有大毒。大明曰：微毒。  

土宿真君曰：南星、地黄、莴苣、五加皮、紫河车、地榆、五叶藤、黄芩、白芷、当归、地锦、鹅肠草、鸡肠草、苦参、鹅不食草、圆桑、 脂，皆可制雄黄。  

【`主治`】寒热，鼠 恶疮，疽痔死肌，杀精物恶鬼邪气百虫毒，胜五兵。炼食之，轻身神仙（《本经》）。疗疥虫 疮，目痛，鼻中息肉，及绝筋破骨，百节中大风，积聚癖气，中恶腹痛鬼疰，杀诸蛇虺毒，解藜芦毒，悦泽人面。饵服之者，皆飞入脑中，胜鬼神，延年益寿，保中不饥。得铜可作金（《别录》）。主疥癣风邪，癫痫岚瘴，一切虫兽伤（大明）。搜肝气，泻肝风，消涎积（好古）。治疟疾寒热，伏暑泄痢，酒饮成癖，惊痫，头风眩晕，化腹中瘀血，杀劳虫疳虫（时珍）。  

【`发明`】权曰：雄黄能杀百毒，辟百邪，杀蛊毒。人佩之，鬼神不敢近；入山林，虎野狼伏；涉川水，毒物不敢伤。《抱朴子》曰：带雄黄入山林，即不畏蛇。若蛇中人，以少许敷之，登时愈。吴楚之地，暑湿郁蒸，多毒虫及射工、沙虱之类，但以雄黄、大蒜等分，合捣一丸佩之。或已中者，涂之亦良。  

宗 曰：焚之，蛇皆远去。治蛇咬方，见五灵脂下。《唐书》云：甄立言究习方书，为太常丞。有尼年六十余，患心腹鼓胀，身体羸瘦，已二年。立言诊之，曰：腹内有虫，当是误食发而然。令饵雄黄一剂，须臾吐出一蛇，如拇指，无目，烧之犹有发气，乃愈。又《明皇杂录》云：有黄门奉使交广回。太医周顾曰：此人腹中有蛟龙。上惊问黄门有疾否？曰：臣驰马大庾岭，热困且渴，遂饮涧水，觉腹中坚痞如石。周遂以硝石、雄黄煮服之。立吐一物，长数寸，大如指，视之鳞甲皆具。此皆杀蛊毒之验也。  

颂曰：雄黄治疮疡尚矣。《周礼》：疡医，疗疡，以五毒攻之。郑康成注云：今医方有五毒之药，作之，合黄 ，置石胆、丹砂、雄黄、 石、磁石其中，烧之三日三夜，其烟上着，鸡羽扫取以注疮，恶肉破骨则尽出也。《杨亿笔记》载：杨 少时，有疡生于颊，连齿辅车，外肿若覆瓯，内溃出脓血，痛楚难忍，百疗弥年不瘥。人令依郑法烧药注之，少顷，朽骨连牙溃出，遂愈，信古方攻病之速也。黄 音武，即今有盖瓦合也。  

时珍曰：五毒药，《范汪东阳方》变为飞黄散，治缓疽恶疮，蚀恶肉。其法取瓦盆一个，安雌黄于中，丹砂居南，磁石居北，曾青居东，白石英居西， 石居上，石膏次之，钟乳居下，雄黄覆之，云母布于下，各二两末。  

以一盆盖之，羊毛泥固济，作三隅灶，以陈苇烧一日，取其飞黄用之。夫雄黄乃治疮杀毒要药也。而入肝经气分，故肝风肝气、惊痫痰涎、头痛眩晕、暑疟泄痢、积聚诸病，用之有殊功。  

又能化血为水。而方士乃炼治服饵，神异其说，被其毒者多矣。按洪迈《夷坚志》云：虞雍公允文感暑痢，连月不瘥。忽梦至一处，见一人如仙官，延之坐。壁间有药方，其辞云：暑毒在脾，湿气连脚；不泄则痢，不痢则疟。独炼雄黄，蒸饼和药；别作治疗，医家大错。  

公依方，用雄黄水飞九度，竹筒盛，蒸七次，研末，蒸饼和丸梧子大。每甘草汤下七丸，日三服，果愈。《太平广记》载成都刘无名服雄黄长生之说，方士言尔，不可信。  

【`附方`】旧十四，新三十八。猝中邪魔：雄黄末，吹鼻中。（《集验方》）鬼击成病，血漏腹中，烦满欲绝：雄黄粉酒服一刀圭，日三服，化血为水也。（孙真人《千金方》）辟禳魇魔：以雄黄带头上，或以枣许系左腋下，终身不魇。（张文仲方）家有邪气：用真雄黄三钱，水一碗，以东南桃枝咒洒满屋，则绝迹。勿令妇女见知。（《集简方》）女人病邪，女人与邪物交通，独言独笑，悲思恍惚者。雄黄一两，松脂二两，溶化，以虎爪搅之，丸如弹子。夜烧于笼中，令女坐其上，以被蒙之，露头在外，不过三剂自断。仍以雄黄、人参、防风、五味子等分为末，每旦井水服方寸匕，取愈。（《肘后方》）小丹服法：雄黄、柏子仁各二斤，松脂（炼过）十斤。合捣为丸。每旦北向服五丸。  

百日后，拘魂制魄，与神人交见。（《太上玄变经》）转女为男，妇人觉有妊。  

以雄黄一两，绛囊盛之，养胎转女成男，取阳精之全于地产也。（《千金方》）小儿诸痫：雄黄、朱砂等分。为末。每服一钱，猪心血入齑水调下。（《直指方》）骨蒸发热：雄黄末一两，入小便一升，研如粉。乃取黄理石一枚（方圆一尺者），炭火烧之三食顷，浓淋汁于石上。置薄毡于上，患人脱衣坐之，衣被围住，勿令泄气，三、五度瘥。（《外台秘要》）伤寒咳逆，服药无效：雄黄二钱。酒一盏，煎七分，乘热嗅其气，即止。（《活人》书）伤寒狐惑，虫蚀下部，痛痒不止：雄黄半两，烧于瓶中，熏其下部。（《圣惠方》）偏头风病：至灵散：用雄黄、细辛等分。为末。每以一字吹鼻，左痛吹右，右痛吹左。  

（《博济方》）五尸注病，发则痛变无常，昏恍沉重，缠结脏腑，上冲心胁，即身中尸鬼接引为害也。  

雄黄、大蒜各一两，杵丸弹子大。每热酒服一丸。（《肘后方》）腹胁痞块：雄黄一两，白矾一两，为末，面糊调膏摊贴，即见功效。未效，再贴，待大便数百斤之状乃愈，秘方也。（《集玄方》）胁下 癖及伤饮食：煮黄丸：用雄黄一两，巴豆五钱。  

同研，入白面二两，滴水为丸梧子大。每服二十四丸，浆水煮三十沸，入冷浆水沉冷吞下，以利为度，如神。（《保命集》）饮酒成癖：酒症丸：治饮酒过度，头旋恶心呕吐，及酒积停于胃间，遇饮即吐，久而成癖。雄黄（皂角子大）六个，巴豆（连皮油）十五个，蝎梢十五个。同研，入白面五两半，滴水丸豌豆大，将干，入麸内炒香。将一粒放水试之，浮则取起收之。每服二丸，温酒下。（《和剂局方》）发症饮油，有饮油五升以来方快者，不尔则病，此是发入于胃，气血裹之，化为虫也。  

雄黄半两为末，水调服之，虫自出。（夏子益《奇疾方》）症瘕积聚，去三尸，益气延年却老。雄黄二两为末，水飞九度，入新竹筒内，以蒸饼一块塞口，蒸七度，用好粉脂一两，和丸绿豆大。每服七丸，酒下，日三服。（《千金方》）小腹痛满，不得小便：雄黄末，蜜丸，塞阴孔中。（《伤寒类要》）阴肿如斗，痛不可忍：雄黄、矾石各二两，甘草一尺。水五升，煮二升，浸之。（《肘后方》）中饮食毒：雄黄、青黛等分。为末。每服二钱，新汲水下。（邓笔峰方）虫毒蛊毒：雄黄、生矾等分。端午日研化，蜡丸梧子大。每服七丸，念药王菩萨七遍，熟水下。（苏东坡《良方》）结阴便血：雄黄不拘多少，入枣内，线系定，煎汤。用铅一两化汁，倾入汤内同煮，自早至晚，不住添沸汤，取出为末，共枣杵和丸梧子大。每服三十丸，煎黑铅汤空心下，只三服止。（《普济方》）暑毒泄痢：方见发明下。中风舌强：正舌散：用雄黄、荆芥穗等分。为末。豆淋酒服二钱。（《卫生宝鉴》）破伤中风：雄黄、白芷等分。为末。酒煎灌之，即苏。（邵真人《经验方》）疯狗咬伤：雄黄五钱，麝香二钱。为末。酒下，作二服。（《救急良方》）百虫入耳：雄黄烧捻熏之，自出。（《十便良方》）马汗入疮：雄黄、白矾各一钱，乌梅三个，巴豆一个。合研。以油调半钱，敷之，良。  

（《经验方》）蜘蛛伤人：雄黄末，敷之。（《朝野佥载》）金疮内漏：雄黄末豆大，纳之。仍以小便服五钱，血皆化为水。（《肘后方》）杖疮肿痛：雄黄二分，密陀僧一分。研末。水调敷之，极妙。（《救急方》）中药箭毒：雄黄末敷之，沸汁出愈。（《外台秘要》）解藜芦毒：水服雄黄末一钱。（《外台》）小儿痘疔：雄黄一钱，紫草三钱。为末。胭脂汁调，先以银簪挑破，搽之，极妙。（《痘疹证治》）白秃头疮：雄黄、猪胆汁和，敷之。（《圣济录》）眉毛脱落：雄黄末一两。醋和涂之。（《圣济录》）筋肉化虫，有虫如蟹走于皮下，作声如小儿啼，为筋肉之化。雄黄、雷丸各一两，为末。  

掺猪肉上炙熟，吃尽自安。（夏氏《奇疾方》）风痒如虫：成炼雄黄、松脂等分。研末，蜜丸梧子大。每饮下十丸，日三服，百日愈。  

忌酒肉盐豉。（《千金方》）疔疮恶毒：《千金方》：刺四边及中心，以雄黄末敷之，神验。《积德堂方》：用雄黄、蟾酥各五分。为末，葱、蜜捣丸小米大。以针刺破疮顶，插入，甚妙。  

广东恶疮：雄黄一钱半，杏仁三十粒（去皮），轻粉一钱。为末。洗净，以雄猪胆汁调上，二、三日即愈。百发百中，天下第一方，出武定侯府内。（《积德堂方》）蛇缠恶疮：雄黄末，醋调敷之。（《普济方》）缠喉风痹：雄黄，磨新汲水一盏服，取吐、下愈。（《续十全方》）风热头痛：用雄黄、干姜各等分。为末。 鼻，左痛 右，右痛 左。  

牙齿虫痛：雄黄末，和枣肉丸，塞孔中。（《类要》）走马牙疳，臭烂出血：雄黄（豆大）七粒。每粒以淮枣（去核）包之，铁线串，于灯上烧化为末。每以少许掺之，去涎，以愈为度。（《全幼心鉴》）小儿牙疳：雄黄一钱，铜绿二钱。为末贴之。（陈氏《小儿方》）疳虫蚀齿：雄黄、葶苈等分。研末。腊猪胆和，以槐枝点之。（《金匮方》）耳出臭脓：雄黄、雌黄、硫黄等分。为末，吹之。（《圣济方》）疮日久：雄黄二钱，陈艾五钱。青布卷作大捻，烧烟熏之，热水流出，数次愈。（笔峰《杂兴》）鼻准赤色：雄黄、硫黄五钱，水粉二钱，用头生乳汁调敷，不过三、五次愈。（《摄生妙用方》）熏  

【`主治`】恶疮疥癣，杀虫虱，和诸药熏嗽（藏器）。  

【`附方`】新五。小便不通：熏黄末豆许，纳孔中，良。（崔氏方）卅年呷嗽：熏黄、木香、莨菪子等分。为末。羊脂涂青纸上，以末铺之，竹筒烧烟，吸之。（崔氏方）咳嗽熏法：熏黄一两。以蜡纸调卷作筒十枚，烧烟吸咽，取吐止。一日一熏，惟食白粥，七日后以羊肉羹补之。（《千金方》）水肿上气，咳嗽腹胀：熏黄一两，款冬花二分，熟艾一分。以蜡纸铺艾，洒二末于上，苇管卷成筒，烧烟吸咽三十口则瘥。三日尽一剂，百日断盐、醋。（《外台秘要》）手足甲疽：熏黄、蛇皮等分为末。以泔洗净，割去甲，入肉处敷之，一顷痛定，神效。（《近效方》）  

***雌黄***  

（《本经》中品  

【`释名`】坐（七火切）。  

时珍曰：生山之阴，故曰雌黄。《土宿本草》云：阳石气未足者，为雌；已足者，为雄，相距五百年而结为石。造化有夫妇之道，故曰雌、雄。  

【`集解`】《别录》曰：雌黄，生武都山谷，与雄黄同山生。其阴山有金，金精熏则生雌黄。采无时。  

弘景曰：今雌黄出武都仇池者，谓之武都仇池黄，色小赤。出扶南林邑者，谓之昆仑黄，色如金，而似云母甲错，画家所重。既有雌雄之名，又同山之阴阳，合药盒饭以武都为胜。  

《仙经》无单服法，惟以合丹砂、雄黄飞炼为丹尔。金精是雌黄，铜精是空青，而服空青反胜于雌黄，其义难了。  

曰：雌黄一块重四两，拆开得千重，软如烂金者，佳；其夹石及黑如铁色者，不可用。  

时珍曰：按独孤滔《丹房镜源》云：背阴者，雌黄也。淄成者，即黑色轻干，如焦锡块。  

臭黄作者，硬而无衣。试法：但于甲上磨之，上色者好。又烧熨斗底，以雌划之，如赤黄线一道者好。舶上来如 血者上，湘南者次之，青者尤佳。叶子者为上，造化黄金非此不成。  

亦能柔五金，干汞，转硫黄，伏粉霜。又云：雄黄变铁，雌黄变锡。  

【`修治`】 曰：凡修事，勿令妇人、鸡、犬、新犯淫人、有患人、不男人、非形人，及曾是刑狱臭秽之地；犯之则雌黄黑如铁色，不堪用也，反损人寿。每四两，用天碧枝、和阳草、粟遂子草各五两，入瓷锅中煮三伏时，其色如金汁，一垛在锅底下。用东流水猛投于中，如此淘三度，去水拭干，臼中捣筛，研如尘用。又曰：雌得芹花，立便成庾。芹花，一名立起草，形如芍药，煮雌能住火也。  

【`气味`】辛，平，有毒。  

《别录》曰：大寒。不入汤用。  

土宿真君曰：芎 、地黄、独帚、益母、羊不食草、地榆、五加皮、瓦松、冬瓜汁，皆可制伏。又雌见铅及胡粉则黑。  

【`主治`】恶疮头秃痂疥，杀毒虫虱身痒邪气诸毒。炼之久服，轻身增年不老（《本经》）。  

蚀鼻内息肉，下部 疮，身面白驳，散皮肤死肌，及恍惚邪气，杀蜂蛇毒。久服令人脑满（《别录》）。治冷痰劳嗽，血气虫积，心腹痛，癫痫，解毒（时珍）。  

【`发明`】保升曰：雌黄法土，故色黄而主脾。  

时珍曰：雌黄、雄黄同产，但以山阳、山阴受气不同分别。故服食家重雄黄，取其得纯阳之精也；雌黄则兼有阴气故尔。若夫治病，则二黄之功亦仿佛，大要皆取其温中、搜肝杀虫、解毒祛邪焉尔。  

【`附方`】旧七，新五。  

反胃吐食：雌黄一分，甘草（生）半分。为末，饭丸梧子大。以五叶草、糯米煎汤，每服四丸。（《圣济录》）停痰在胃，喘息不通，呼吸欲绝：雌黄一两，雄黄一钱。为末，化蜡丸弹子大。每服一丸，半夜时投热糯米粥中食之。（《济生方》）心痛吐水，不下饮食，发止不定：雌黄二两，醋二斤，慢火煎成膏，用干蒸饼和丸梧子大。每服七丸，姜汤下。（《圣惠方》）妇人久冷，血气攻心，痛不止：以叶子雌黄二两。细研，醋一升，煎浓，和丸小豆大。  

每服十五丸，醋汤下。（《圣惠方》）小腹痛满，天行病，小腹满，不得小便。雌黄末，蜜丸，纳尿孔中，入半寸。（《肘后方》）癫痫螈 ，眼暗嚼舌：雌黄、黄丹（炒）各一两。为末，入麝香少许，以牛乳汁半升熬成膏，和杵千下，丸麻子大。每温水服三、五丸。（《直指方》）肺劳咳嗽：雌黄一两，入瓦合内，不固济，坐地上，以灰培之，浓二寸；以炭一斤簇定顶，火 三分去一，退火出毒，为末，蟾酥和丸粟米大。每日空心杏仁汤下三丸。（《斗门方》）久嗽暴嗽：金粟丸：用叶子雌黄一两研。以纸筋泥固济小合子一个，令干，盛药。水调赤石脂封口，更以泥封，待干，架在地上，炭火十斤簇 。候火消三分之一，去火，候冷取出，当如镜面，光明红色；钵内细研，蒸饼丸粟米大。每服三丸、五丸，甘草水服。服后睡良久。（《胜金方》）肾消尿数：干姜半两，以盐四钱（炒黄成颗），雌黄一两半。为末，蒸饼和丸绿豆大。  

每服十丸至三十丸，空心盐汤下。（《圣济录》）小便不禁：颗块雌黄一两半（研），干姜半两，盐四钱（同炒姜色黄）。为末，水和蒸饼丸绿豆大。每服十丸至二十丸，空心盐汤下之。（《经验方》）乌癞虫疮：雌黄粉，醋和鸡子黄调，涂之。（《圣惠方》）牛皮顽癣：雌黄末，入轻粉，和猪膏敷之。（《直指方》）  

***石膏***  

（《本经》中品  

【`释名`】细理石（《别录》）、寒水石（《纲目》）。  

震享曰：火 细研醋调，封丹灶，其固密甚于脂膏。此盖兼质与能而得名，正与石脂同意。  

时珍曰：其纹理细密，故名细理石。其性大寒如水，故名寒水石，与凝水石同名异物。  

【`集解`】《别录》曰：石膏，生齐山山谷及齐卢山、鲁蒙山。采无时。细理白泽者，良；黄者，令人淋。  

弘景曰：二郡之山，即青州、徐州也。今出钱塘县，皆在地中，雨后时时自出，取之如棋子，白澈最佳。彭城者亦好。近道多有而大块，用之不及彼也。《仙经》不须此。  

恭曰：石膏、方解石大体相似，而以未破为异。今市人皆以方解代石膏，未见有真石膏也。石膏生于石旁。其方解不因石而生，端然独处，大者如升，小者如拳，或在土中，或生溪水，其上皮随土及水苔色，破之方解，大者方尺。今人以此为石膏，疗风去热虽同，而解肌发汗不如真者。  

大明曰：石膏通亮，理如云母者上。又名方解石。  

曰：凡使，勿用方解石。方解虽白不透明，其性燥；若石膏则出剡州茗山县义情山，其色莹净如水精，性良善也。  

颂曰：石膏今汾、孟、虢、耀州、兴元府亦有之。生于山石上，色至莹白，与方解石肌理形段刚柔绝相类。今难得真者。用时，惟以破之皆作方棱者，为方解石。今石膏中时时有莹澈可爱有纵理而不方解者，或以为石膏；然据本草又似长石。或又谓青石间往往有白脉贯彻类肉之膏肪者，为石膏；此又本草所谓理石也。不知石膏定是何物？今且依市人用方解石尔。  

阎孝忠曰：南方以寒水石为石膏，以石膏为寒水石，正与汴京相反，乃大误也。石膏洁白坚硬，有墙壁。寒水石则软烂，以手可碎，外微青黑，中有细纹。又一种坚白全类石膏，而敲之成方者，名方解石也。  

承曰：陶言钱塘山中雨后时自出。今钱塘人凿山取之甚多，捣作齿药货用，浙人呼为寒水石，入药最胜他处者。  

宗 曰：石膏纷辩不决，未悉缺理。本草只言生齐山、卢山、蒙山，细理白泽者良，即知他处者非石膏也。  

震亨曰：本草药之命名，多有意义，或以色，或以形，或以气，或以质，或以味，或以能，或以时，是也。石膏固济丹炉，苟非有膏，岂能为用？此盖兼质与能而得名。昔人以方解为石膏，误矣。石膏味甘而辛，本阳明经药，阳明主肌肉。其甘也，能缓脾益气，止渴去火。其辛也，能解肌出汗，上行至头，又入太阴、少阳。彼方解石，只有体重、质坚、性寒而已，求其有膏而可为三经之主治者，焉在哉？时珍曰：石膏有软、硬二种。软石膏，大块生于石中，作层如压扁米糕形，每层浓数寸。  

有红、白二色，红者不可服，白者洁净，细纹短密如束针，正如凝成白蜡状，松软易碎，烧之即白烂如粉。其中明洁，色带微青，而纹长细如白丝者，名理石也。与软石膏乃一物二种，碎之则形色如一，不可辨矣。硬石膏，作块而生，直理起棱，如马齿坚白，击之则段段横解，光亮如云母、白石英，有墙壁，烧之亦易散，仍硬不作粉。其似硬石膏成块，击之块块方解，墙壁光明者，名方解石也，烧之则 散亦不烂。与硬石膏乃一类二种，碎之则形色如一，不可辨矣。自陶弘景、苏恭、大明、雷 、苏颂、阎孝忠皆以硬者为石膏，软者为寒水石；至朱震亨始断然以软者为石膏，而后人遵用有验，千古之惑始明矣。盖昔人所谓寒水石者，即软石膏也；所谓硬石膏者，乃长石也。石膏、理石、长石、方解石四种，性气皆寒，俱能去大热结气；但石膏又能解肌发汗为异尔。理石即石膏之类，长石即方解之类，俱可代用，各从其类也。今人以石膏收豆腐，乃昔人所不知。  

【`修治`】 曰：凡使，石臼中捣成粉，罗过，生甘草水飞过，澄晒筛研用。  

时珍曰：古法惟打碎如豆大，绢包入汤煮之。近人因其性寒，火 过用，或糖拌炒过，则不妨脾胃。  

【`气味`】辛，微寒，无毒。  

《别录》曰：甘，大寒。  

好古曰：入足阳明、手太阴、少阳经气分。  

之才曰：鸡子为之使。恶莽草、巴豆、马目毒公。畏铁。  

【`主治`】中风寒热，心下逆气惊喘，口干舌焦，不能息，腹中坚痛，除邪鬼，产乳金疮（《本经》）。除时气头痛身热，三焦大热，皮肤热，肠胃中结气，解肌发汗，止消渴烦逆，腹胀暴气，喘息咽热，亦可作浴汤（《别录》）。  

治伤寒头痛如裂，壮热皮如火燥。和葱煎茶，去头痛（甄权）。治天行热狂，头风旋，下乳，揩齿益齿（大明）。除胃热肺热，散阴邪，缓脾益气（李杲）。止阳明经头痛，发热恶寒，日晡潮热，大渴引饮，中暑潮热，牙痛（元素）。  

【`发明`】成无己曰：风，阳邪也；寒，阴邪也。风喜伤阳，寒喜伤阴。营卫阴阳，为风寒所伤，则非轻剂所能独散，必须轻重之剂同散之，乃得阴阳之邪俱去，营卫之气俱和。是以大青龙汤，以石膏为使。石膏乃重剂，而又专达肌表也。又云：热淫所胜，佐以苦甘。知母、石膏之苦甘以散热。  

元素曰：石膏性寒，味辛而淡，气味俱薄，体重而沉，降也，阴也，乃阳明经大寒之药。  

善治本经头痛牙痛，止消渴中暑潮热。然能寒胃，令人不食，非腹有极热者，不宜轻用。又阳明经中热，发热恶寒燥热，日晡潮热，肌肉壮热，小便浊赤，大渴引饮，自汗，苦头痛之药，仲景用白虎汤是也。若无以上诸证，勿服之。多有血虚发热象白虎证，及脾胃虚劳，形体病证，初得之时，与此证同。医者不识而误用之，不可胜救也。  

杲曰：石膏，足阳明药也。故仲景治伤寒阳明证，身热、目痛、鼻干、不得卧。身以前，胃之经也；胸前，肺之室也；邪在阳明，肺受火制，故用辛寒以清肺气，所以有白虎之名。  

又治三焦皮肤大热，入手少阳也。凡病脉数不退者，宜用之；胃弱者，不可用。  

宗 曰：孙兆言：四月以后天气热时，宜用白虎。但四方气候不齐，岁中运气不一，亦宜两审。其说甚雅。  

时珍曰：东垣李氏云：立夏前多服白虎汤者，令人小便不禁，此乃降令太过也。阳明津液不能上输于肺，肺之清气亦复下降故尔。甄立言《古今录验方》：治诸蒸病有五蒸汤，亦是白虎加人参、茯苓、地黄、葛根，因病加减。王焘《外台秘要》：治骨蒸劳热久嗽，用石膏（纹如束针者）一斤，粉甘草一两。细研如面，日以水调三、四服。言其无毒有大益，乃养命上药，不可忽其贱而疑其寒。《名医录》言：睦州杨士丞女，病骨蒸内热外寒，众医不瘥，处州吴医用此方而体遂凉。愚谓此皆少壮肺胃火盛，能食而病者言也。若衰暮及气虚、血虚、胃弱者，恐非所宜。  

广济林训导年五十，病痰嗽发热。或令单服石膏药至一斤许，遂不能食，而咳益频，病益甚，遂至不起。此盖用药者之瞀瞀也，石膏何与焉。杨士瀛云：石膏 过，最能收疮晕，不至烂肌。按：刘 《钱乙传》云：宗室子病呕泄，医用温药加喘。乙曰：病本中热，奈何以刚剂燥之，将不得前后溲，宜与石膏汤。宗室与医皆不信。后二日果来召。乙曰：仍石膏汤证也。  

竟如言而愈。又按：古方所用寒水石，是凝水石；唐宋以来诸方所用寒水石，即今之石膏也。故寒水石诸方多附于后。近人又以长石、方解石为寒水石，不可不辨之。  

【`附方`】旧四，新二十五。  

伤寒发狂，逾垣上屋：寒水石二钱，黄连一钱。为末。煎甘草冷服，名鹊石散。（《本事方》）风热心躁，口干狂言，浑身壮热。寒水石半斤，烧半日。净地坑内盆合，四面湿土拥起，经宿取出。入甘草末、天竺黄各二两，龙脑二分，糯米糕丸弹子大。蜜水磨下。（《集验方》）解中诸毒：方同上。  

乳石发渴：寒水石一块含之，以瘥为度。（《圣济录》）男女阴毒：寒水石不拘多少为末，用两馏饭捣丸栗子大，日干。每用一丸，炭火 红烧研，以滚酒调服，饮葱醋汤投之，得汗愈。（蔡氏《经验必用方》）小儿丹毒：寒水石末一两，和水涂之。（《集玄方》）小儿身热：石膏一两，青黛一钱。为末，糕糊丸龙眼大。每服一丸，灯心汤化下。（《普济方》）骨蒸劳病，外寒内热，附骨而蒸也。其根在五脏六腑之中，必因患后得之。骨肉日消，饮食无味，或皮燥而无光。蒸盛之时，四肢渐细，足趺肿起。石膏十两，研如乳粉法，水和服方寸匕，日再，以身凉为度。（《外台秘要》）热盛喘嗽：石膏二两，甘草（炙）半两，为末。每服三钱，生姜、蜜调下。（《普济方》）痰热喘嗽，痰涌如泉：石膏、寒水石各五钱。为末。每入参汤服三钱。（《保命集》）食积痰火，泻肺火、胃火。白石膏（火 ，出火毒）半斤。为末，醋糊丸梧子大。每服四五十丸，白汤下。（丹溪方）。  

胃火牙疼：好软石膏一两火 ，淡酒淬过，为末），入防风、荆芥、细辛、白芷五分。  

为末。日用揩牙，甚效。（《保寿堂方》）老人风热内热，目赤头痛，视不见物。石膏三两，竹叶五十片，沙糖一两，粳米三合，水三大盏，煎石膏、竹叶，去滓，取二盏煮粥，入糖食。（《养老方》）风邪眼寒，乃风入头系，败血凝滞，不能上下流通，故风寒客之而眼寒也。石膏（ ）二两，川芎二两，甘草（炙）半两。为末。每服一钱，葱白、茶汤调下，日二服。（《宣明方》）头风涕泪，疼痛不已：方同上。  

鼻衄头痛，心烦：石膏、牡蛎各一两。为末。每新汲水服二钱，并滴鼻内。（《普济方》）筋骨疼痛因风热者：石膏三钱，飞罗面七钱。为末，水和 红，冷定。滚酒化服，被盖取汗。连服三日，即除根。（笔峰《杂兴》）雀目夜昏，百治不效：石膏末，每服一钱，猪肝一片薄批，掺药在上缠定，沙瓶煮熟，切食之，一日一服。（《明目方》）湿温多汗，妄言烦渴：石膏、炙甘草等分为末。每服二钱匕，浆水调下。（庞安时《伤寒论》）小便猝数，非淋，令人瘦。石膏半斤捣碎，水一斗，煮五升，每服五合。（《肘后方》）小儿吐泻黄色者，伤热也。玉露散：用石膏、水石各五钱，生甘草二钱半，为末。滚汤调服一钱。（钱乙小儿方）水泻腹鸣如雷，有火者。石膏火 ，仓米饭和丸梧子大，黄丹为衣。米饮下二十丸。不二服，效。（李楼《奇方》）乳汁不下：石膏三两，水二升，煮三沸。三日饮尽，妙。（《子母秘录》）妇人乳痈：一醉膏：用石膏 红，出火毒，研。每服三钱，温酒下，添酒尽醉。睡觉，再进一服。（陈日华《经验方》）油伤火灼，痛不可忍：石膏末敷之，良。（《梅师方》）金疮出血：寒水石、沥青等分。为末。干掺，勿经水。（《积德堂方》）刀疮伤湿，溃烂不生肌：寒水石（ ）一两，黄丹二钱。为末。洗敷。甚者，加龙骨一钱，孩儿茶一钱。（《积德堂方》）疮口不敛，生肌肉，止疼痛，去恶水。寒水石（烧赤，研）二两，黄丹半两。为末，掺之。  

名红玉散。（《和剂局方》）口疮咽痛，上膈有热：寒水石（ ）三两，朱砂三钱半，脑子半字。为末，掺之。（《三因方》  

【`附录`】玉火石 颂曰：密州九仙山东南隅地中，出一种石，青白而脆，击之内有火，谓之玉火石。彼医用之。其味甘、微辛，温。疗伤寒发汗，止头目昏眩痛，功与石膏等，土人以当石膏用之。  

龙石膏 《别录》曰：有名未用，无毒，主消渴益寿。生杜陵，如铁脂中黄。  

***理石***  

（《本经》中品  

【`释名`】肌石（《别录》）、立制石（《本经》）。  

时珍曰：理石即石膏之顺理而微硬有肌者，故曰理石、肌石。  

弘景曰：《仙经》时须，呼为长理石。石胆，一名立制，此今又名立制，疑必相类。  

【`集解`】《别录》曰：理石如石膏，顺理而细，生汉中山谷及庐山，采无时。  

弘景曰：汉中属梁州，庐山属青州。今出宁州。俗用亦稀。  

恭曰：此石夹两石间如石脉，打用之，或在土中重叠而生。皮黄赤，肉白，作斜理纹，全不似石膏。市人或刮削去皮，以代寒水石，并以当 石，并是假伪。今庐山亦无此物，见出襄州西泛水侧。  

宗 曰：理石如长石。但理石如石膏，顺理而细；其非顺理而细者，为长石。疗体亦不相远。  

时珍曰：理石，即石膏中之长纹细直如丝而明洁，色带微青者。唐人谓石膏为寒水石，长石为石膏，故苏恭言其不似石膏也。此石与软石膏一类二色，亦可通用，详石膏下。  

【`气味`】辛，寒，无毒。《别录》曰：甘，大寒。之才曰：滑石为之使，恶麻黄。  

【`主治`】身热，利胃解烦，益精明目，破积聚，去三虫（《本经》）。除营卫中去来大热结热，解烦毒，止消渴，及中风痿痹（《别录》）。  

渍酒服，疗癖，令人肥悦（苏恭）。  

【`附录`】白肌石 《别录》有名未用曰：味辛，无毒。主强筋骨，止渴不饥，阴热不足。  

一名肌石，一名洞石。生广焦国卷山青石间。  

时珍曰：按：此即理石也，其形、名、气味、主疗皆同。  

***长石***  

（《本经》中品  

【`释名`】方石（《本经》）、直石（《别录》）、土石（《别录》）、硬石膏（《纲目》）。  

【`集解`】《别录》曰：长石，理如马齿，方而润泽，玉色。生长子山谷及泰山、临淄，采无时。弘景曰：长子县属上党，临淄县属青州。俗方、《仙经》并无用此者。恭曰：此石状同石膏而浓大，纵理而长，纹似马齿。今均州辽 山有之，土人以为理石。颂曰：今惟潞州有之，如苏恭所说。按《本经》理石、长石二物，味效亦别。又云：理石似石膏，顺理而细。陶隐居言，亦呼为长理石。今灵宝丹用长理石为一物。医家相承用者，乃似石膏，与今潞州所出长石无异，而诸郡无复出理石者，医方亦不见单用，往往呼长石为长理石。  

时珍曰：长石，即俗呼硬石膏者，状似软石膏而块不扁，性坚硬洁白，有粗理，起齿棱，击之则片片横碎，光莹如云母、白石英，亦有墙壁似方解石，但不作方块尔。烧之亦不粉烂而易散，方解烧之亦然，但 声为异尔。昔人以此为石膏，以为方解，今人以此为寒水石，皆误矣。但与方解乃一类二种，故亦名方石，气味功力相同，通用无妨。唐宋诸方所用石膏，多是此石，昔医亦以取效，则亦可与石膏通用，但不可解肌发汗耳。  

【`气味`】辛、苦，寒，无毒。  

【`主治`】身热，胃中结气，四肢寒厥，利小便，通血脉，明目去翳眇，下三虫，杀蛊毒。久服不饥（《本经》）。止消渴，下气，除胁肋肺间邪气（《别录》）。  

***方解石***  

（《别录》下品  

【`释名`】黄石。  

志曰：敲破，块块方解，故以为名。  

【`集解`】《别录》曰：方解石生方山，采无时。  

弘景曰：《本经》长石一名方石，疗体相似，疑即此也。  

恭曰：此物大体与石膏相似，不附石而生，端然独处。大者如升，小者如拳，甚大者方尺，或在土中，或生溪水，其上皮随土及水苔色，破之方解。今人以为石膏，用疗风去热虽同，而解肌发汗不及也。  

志曰：今沙州大鸟山出者，佳。  

颂曰：方解石，本草言生方山，陶隐居疑与长石为一物，苏恭云疗热不减石膏。若然，似可通用，但主头风不及石膏也。其肌理、形段刚柔皆同，但以附石不附石为言，岂得功力顿异？如雌黄、雄黄亦有端然独处者，亦有附石生者，不闻别有名号，功力相异也。  

时珍曰：方解石与硬石膏相似，皆光洁如白石英，但以敲之段段片碎者，为硬石膏；块块方棱者，为方解石，盖一类二种，亦可通用。唐宋诸方皆以此为石膏，今人又以为寒水石，虽俱不是，而其性寒治热之功，大抵不相远，惟解肌发汗不能如硬石膏为异尔。  

【`气味`】苦、辛，大寒，无毒。  

之才曰：恶巴豆。  

【`主治`】胸中留热结气，黄胆，通血脉，去蛊毒（《别录》）。  

***滑石***  

（《本经》上品  

【`释名`】画石（《衍义》）、液石（《别录》）、 石（音辽）、脱石（音夺）、冷石（弘景）、番石（《别录》）、共石。  

宗 曰：滑石，今谓之画石，因其软滑可写画也。  

时珍曰：滑石性滑利窍，其质又滑腻，故以名之。表画家用刷纸代粉，最白腻。  

，乃脂膏也，因以名县。脱乃肉无骨也。此物最滑腻，无硬者为良，故有诸名。  

【`集解`】《别录》曰：滑石生赭阳山谷，及泰山之阴，或掖北白山，或卷山，采无时。  

弘景曰：滑石色正白，《仙经》用之为泥。今出湘州、始安郡诸处，初取软如泥，久渐坚强，人多以作冢中明器物。赭阳属南阳，掖县属青州东莱，卷县属司州荥阳。又有冷石，小青黄，并冷利，能熨油污衣物。恭曰：此石所在皆有。岭南始安出者，白如凝脂，极软滑。  

出掖县者，理粗质青有黑点；惟可为器，不可入药。齐州南山神通寺南谷亦大有，色青白不佳，而滑腻则胜。  

藏器曰：始安、掖县所出二石，形质既异，所用又殊。始安者软滑而白，宜入药；东莱者，硬涩而青，乃作器石也。  

曰：凡使有多般：其白滑石如方解石，色似冰白，画石上有白腻纹者，真也。乌滑石似，画石上有青白腻纹，入用亦妙。绿滑石性寒有毒，不入药用。黄滑石似金颗颗圆，画石上有青黑色者，勿用，杀人。冷滑石青苍色，画石上作白腻纹，亦勿用之。  

颂曰：今道、永、莱、濠州皆有之。凡二种。道、永州出者白滑如凝脂。《南越志》云：城县出 石，即滑石也。土人以为烧器，烹鱼食，是也。莱、濠州出者理粗质青，有黑点，亦谓之斑石。二种皆可作器，甚精好。初出软柔，彼人就穴中制作，用力殊少也。本草所载土地皆是北方，而今医家所用白色者，自南方来。或云沂州所出甚白佳，与本草所云泰山之阴相合，而彼土不取为药。今濠州所供青滑石，云性寒无毒，主心气涩滞，与《本经》大同小异。  

又《张勃吴录地理志》及《大康地记》云：郁林州布山县马湖马岭山皆有虺，甚毒杀人，有冷石可以解之。石色赤黑，味苦，屑之着疮中，并以切齿立苏，一名切齿石。今人多用冷石作粉，治痱疮，或云即滑石也，但味之甘苦不同尔。  

时珍曰：滑石，广之桂林各邑及瑶峒中皆出之，即古之始安也。白、黑二种，功皆相似。山东蓬莱县桂府村所出者亦佳，故医方有桂府滑石，与桂林者同称也。今人亦以刻图书，不甚坚牢。滑石之根，为不灰木。滑石中有光明黄子，为石脑芝。  

【`修治`】 曰：凡用白滑石，先以刀刮净研粉，以牡丹皮同煮一伏时。去牡丹皮，取滑石，以东流水淘过，晒干用。  

【`气味`】甘，寒，无毒。《别录》曰：大寒。  

之才曰：石苇为之使，恶曾青，制雄黄。  

【`主治`】身热泄 ，女子乳难癃闭，利小便，荡胃中积聚寒热，益精气。久服轻身耐饥长年（《本经》）。通九窍六腑津液，去留结，止渴，令人利中（《别录》）。燥湿，分水道，实大肠，化食毒，行积滞，逐凝血，解燥渴，补脾胃，降心火，偏主石淋为要药（震亨）。  

疗黄胆水肿香港脚，吐血衄血，金疮血出，诸疮肿毒（时珍）。  

【`发明`】颂曰：古方治淋沥，多单使滑石。又与石苇同捣末，饮服刀圭，更快。又主石淋，发烦闷，取十二分研粉，分作两服，水调下。烦热定，即停后服。  

权曰：滑石疗五淋，主产难，服其末。又末与丹参、蜜、猪脂为膏，入其月即空心酒下弹丸大，临产倍服，令胎滑易生，除烦热心躁。  

元素曰：滑石气温味甘，治前阴窍涩不利，性沉重，能泄上气令下行，故曰滑则利窍，不与诸淡渗药同。  

好古曰：入足太阳经。滑能利窍，以通水道，为至燥之剂。猪苓汤用滑石、阿胶，同为滑剂以利水道；葱、豉、生姜同煎，去滓澄清以解利。淡味渗泄为阳，故解表利小便也。若小便自利者，不宜用。  

时珍曰：滑石利窍，不独小便也。上能利毛腠之窍，下能利精溺之窍。盖甘淡之味，先入于胃渗走经络，游溢津气，上输于肺，下通膀胱。肺主皮毛，为水之上源。膀胱司津液，气化则能出。故滑石上能发表，下利水道，为荡热燥湿之剂。发表是荡上中之热，利水道是荡中下之热；发表是燥上中之湿，利水道是燥中下之湿。热散则三焦宁而表里和，湿去则阑门通而阴阳利。刘河间之用益元散，通治表里上下诸病，盖是此意，但未发出尔。  

【`附方`】旧六，新一十三。  

益元散：又名天水散、太白散、六一散。解中暑伤寒疫疠，饥饱劳损，忧愁思虑，惊恐悲怒，传染并汗后遗热劳复诸疾。兼解两感伤寒，百药酒食邪热毒。治五劳七伤，一切虚损，内伤阴痿，惊悸健忘，痫螈烦满，短气痰嗽，肌肉疼痛，腹胀闷痛，淋 涩痛，服石石淋。  

疗身热呕吐泄泻，肠 下痢赤白。除烦热，胸中积聚，寒热。止渴，消畜水。  

妇人产后损液，血虚阴虚热甚，催生下乳。治吹乳乳痈，牙疮齿疳。此药大养脾肾之气，通九窍六腑，去留结，益精气，壮筋骨，和气，通经脉，消水谷，保真元，明耳目，安魂定魄，强志轻身，驻颜益寿，耐劳役饥渴，乃神验之仙药也。白滑石（水飞过）六两，粉甘草一两。  

为末。每服三钱，蜜少许，温水调下。实热，用新汲水下；解利用葱豉汤下；通乳，用猪肉面汤调下；催生，用香油浆下。凡难产或死胎不下，皆由风热燥涩，结滞紧敛，不能舒缓故也。此药力至，则结滞顿开而瘥矣。（刘河间《伤寒直格》）膈上烦热多渴，利九窍。滑石二两（捣）。水三大盏，煎二盏，去滓，入粳米煮粥食。（《圣惠》）女劳黄胆，日晡发热恶寒，小腹急，大便溏黑，额黑。滑石、石膏等分。研末。大麦汁服方寸匕，日三，小便大利愈。腹满者，难治。（《千金方》）伤寒衄血：滑石末，饭丸梧子大。每服十丸，微嚼破，新水咽下，立止。汤晦叔云：鼻衄，乃当汗不汗所致。其血紫黑时，不以多少，不可止之。且服温和药，调其营卫；待血鲜时，急服此药止之也。（《本事方》）乳石发动，烦热烦渴：滑石粉半两，水一盏，绞白汁，顿服。（《圣惠方》）暴得吐逆不下食：生滑石末二钱匕，温水服，仍以细面半盏押定。（寇氏《衍义》）气壅关格不通，小便淋结，脐下烦闷兼痛。滑石粉一两，水调服。（《广利方》）小便不通：滑石末一升，以车前汁和，涂脐之四畔，方四寸，干即易之。冬月水和。（杨氏《产乳》）妇人转脬，因过忍小便而致。滑石末，葱汤服二钱。（《圣惠方》）妊娠子淋，不得小便：滑石末水和，泥脐下二寸。（《外台秘要》）伏暑水泄：白龙丸：滑石（火 过）一两，硫黄四钱。为末，面糊丸绿豆大。每用淡姜汤随大小服。（《普济方》）伏暑吐泄，或吐，或泄，或疟，小便赤，烦渴。玉液散：用桂府滑石（烧）四两，藿香一钱，丁香一钱。为末，米汤服二钱。（《普济方》）霍乱及疟：方同上。  

痘疮狂乱，循衣摸床，大热引饮。用益元散，加朱砂二钱，冰片三分，麝香一分。每灯草汤下，二、三服。（王氏《痘疹方》）风毒热疮，遍身出黄水。桂府滑石末敷之，次日愈。  

先以虎杖、豌豆、甘草等分。煎汤洗后，乃搽。（《普济方》）阴下湿汗：滑石一两，石膏（ ）半两，枯白矾少许，研掺之。（《集简方》）脚指缝烂：方同上。  

杖疮肿痛：滑石、赤石脂、大黄等分，为末。茶汤洗净，贴。（赵氏《经验方》）热毒怪病，目赤鼻胀，大喘，浑身出斑，毛发如铁，乃因中热，毒气结于下焦。用滑石、白矾各一两。为末，作一服。水三碗，煎减半，冷，不住饮之。（夏子益《奇疾方》）  

***不灰木***  

（宋《开宝》  

【`释名`】无灰木（见下）。  

【`集解`】颂曰：不灰木出上党，今泽、潞山中皆有之，盖石类也。其色白，如烂木，烧之不燃，以此得名。或云滑石之根也，出滑石处皆有之。采无时。  

藏器曰：要烧成灰，但斫破，以牛乳煮了，黄牛粪烧之，即成灰。  

时珍曰：不灰木有木、石二种：石类者，其体坚重，或以纸裹，蘸石脑油燃灯，彻夜不成灰，人多用作小刀靶。《开山图》云：徐无山出不灰之木，生火之石。山在今顺天府玉田县东北。《庚辛玉册》云：不灰木，阴石也。生西南蛮夷中，黎州、茂州者好，形如针，文全若木，烧之无烟。此皆言石者也。《伏深齐地记》云：东武城有胜火木，其木经野火烧之不灭，谓之不灰木。杨慎《丹铅录》云：《太平寰宇记》云：不灰木俗多为铤子，烧之成炭而不灰，出胶州。  

其叶如蒲草，今人束以为燎，谓之万年火把。此皆言木者也。时珍常得此火把，乃草叶束成，而中夹松脂之类，一夜仅烧一二寸尔。  

【`气味`】甘，大寒，无毒。独孤滔曰：煮汞，结草砂， 三黄，匮五金。  

【`主治`】热痱疮，和枣叶、锻石为粉，敷之（《开宝》）。  

除烦热阳厥（时珍）。  

【`发明`】时珍曰：不灰木性寒，而同诸热药治阴毒。刘河间《宣明方》，治阳绝心腹痞痛，金针丸中亦用服之。盖寒热并用，所以调停阴阳也。  

【`附方`】新四。  

肺热咳嗽，卧时盛者：不灰木一两半，太阴玄精石二两，甘草（炙）半两，贝母一两半，天南星（白矾水煮过）半两。为末。每服半钱，姜汤下。（《圣济录》）咽喉肿痛，五心烦热：不灰木（以牛粪烧赤）四两，太阴玄精石（ 赤）四两，真珠一钱。  

为末，糯米粥丸芡子大。每服一丸，以生地黄汁、粟米泔研化服，日二次。（《圣济录》）霍乱烦满，气逆腹胀，手足厥冷：不灰木、阳起石（ ）、阿魏各半两，巴豆（去心）、杏仁（去皮）各二十五个。为末，粟饭丸樱桃大，穿一孔。每服一丸，灯上烧烟尽，研末，米姜汤下，以利为度。（《圣济录》）阴毒腹痛：回阳丹：用不灰木（ ）、牡蛎（ ）、高良姜（炒）、川乌头（炮）、白芍药各一钱。为末，入麝香少许。每用一钱，男，用女唾调涂外肾；女，用男唾调涂乳上，得汗即愈。  

（《玉机微义》  

【`附录`】松石 颂曰：今处州出一种松石，如松干，而实石也。或云松久化为石。人多取饰山亭及琢为枕。虽不入药，与不灰相类，故附之。  

***五色石脂***  

（《本经》上品  

【`校正`】并入五种石脂。  

【`释名`】时珍曰：膏之凝者，曰脂。此物性粘，固济炉鼎甚良，盖兼体用而言也。  

【`集解`】《别录》曰：五色石脂，生南山之阳山谷中。又曰：青石脂，生齐区山及海涯。  

黄石脂，生嵩高山，色如莺雏。黑石脂，生 川阳城。白石脂，生泰山之阴。赤石脂，生济南、射阳，又泰山之阴。并采无时。  

普曰：五色石脂，一名五色符。青符，生南山或海涯。黄符，生嵩山，色如 脑、雁雏。  

黑符生洛西山空地。白符，生少室天娄山或泰山。赤符，生少室或泰山，色绛滑如脂。  

弘景曰：今俗惟用赤石、白石二脂。好者出吴郡，亦出武陵、建平、义阳。义阳者，出县界东八十里，状如 脑，赤者鲜红可爱，随采复生。余三色石脂无正用，但黑石脂入画用尔。  

恭曰：义阳即申州，所出乃桃花石，非石脂也。白石脂，今出慈州诸山，胜于余处者。  

赤石脂今出虢州卢氏县，泽州陵川县，又慈州吕乡县，宜州诸山亦有，并色理鲜腻为佳。二脂泰山不闻有之，旧出苏州、余杭山，今不收采。承曰：今苏州见贡赤、白二石脂，但入药不甚佳。惟延州山中所出最良，揭两石中取之。颂曰：白石脂、赤石脂，今惟潞州出之，潞与慈州相近也。  

宗 曰：赤、白石脂，四方皆有，以理腻粘舌缀唇者为上。  

【`修治`】 曰：凡使赤脂，研如粉，新汲水飞过三度，晒干用。  

时珍曰：亦有火 水飞者。  

【`气味`】五种石脂，并甘、平。  

大明曰：并温，无毒。畏黄芩、大黄、官桂。  

【`主治`】黄胆，泄痢肠 脓血，阴蚀下血赤白，邪气痈肿，疽痔恶疮，头疡疥瘙。久服补髓益气，肥健不饥，轻身延年。五石脂各随五色，补五脏（《本经》）。治泄痢，血崩带下，吐血衄血，涩精淋沥，除烦，疗惊悸，壮筋骨，补虚损。久服悦色。治疮疖痔漏，排脓（大明）。  

青石  

【`气味`】酸，平，无毒。普曰：青符：神农：甘。雷公：酸，无毒。桐君：辛，无毒。李当之：小寒。  

【`主治`】养肝胆气，明目，疗黄胆泄痢肠 ，女子带下百病，及疽痔恶疮。久服补髓益气，不饥延年（《别录》）。  

黄石  

【`气味`】苦，平，无毒。普曰：黄符：雷公：苦；李当之：小寒。  

之才曰：曾青为之使，恶细辛，畏蜚蠊、黄连、甘草。  

曰：服之忌卵味。  

【`主治`】养脾气，安五脏，调中，大人小儿泄痢肠 下脓血，去白虫，除黄胆痈疽虫。  

久服轻身延年（《别录》）。  

黑石脂 《别录》曰：一名石墨，一名石涅。  

时珍曰：此乃石脂之黑者，亦可为墨，其性粘舌，与石炭不同，南人谓之画眉石。许氏《说文》云：黛，画眉石也。  

【`气味`】咸，平，无毒。普曰：黑符：桐君：甘，无毒。  

【`主治`】养肾气，强阴，主阴蚀疮，止肠泄痢，疗口疮咽痛。久服益气不饥延年（《别录》）。  

白石  

【`气味`】甘、酸，平，无毒。  

普曰：白符，一名随。岐伯、雷公：酸，无毒；桐君：甘，无毒；扁鹊：辛；李当之：小寒。  

权曰：甘、辛。杲曰：温。  

之才曰：得浓朴、米汁饮，止便脓。燕屎为之使，恶松脂，畏黄芩。  

颂曰：畏黄连、甘草、飞廉、马目毒公。  

【`主治`】养肺气，浓肠，补骨髓，疗五脏惊悸不足，心下烦，止腹痛下水，小肠 热溏，便脓血，女子崩中漏下赤白沃，排痈疽疮痔。久服安心不饥，轻身延年（《别录》）。涩大肠（甄权）。  

【`附方`】旧四，新二。  

小儿水痢形羸，不胜汤药。白石脂半两研粉，和白粥空肚食之。（《子母秘录》）小儿滑泄：白龙丸：白石脂、白龙骨等分。为末，水丸黍米大。每量大小，木瓜、紫苏汤下。（《全幼心鉴》）久泄久痢：白石脂、干姜等分。研，百沸汤和面为稀糊搜之，并手丸梧子大。每米饮下三十丸。（《斗门方》）儿脐汁出赤肿：白石脂末熬温，扑之，日三度，勿揭动。（韦宙《独行方》）儿脐血出，多啼：方同上。（寇氏《衍义》）粉滓面 ：白石脂六两，白蔹十二两。为末。鸡子白和，夜涂旦洗。（《圣济录》）赤石  

【`气味`】甘、酸、辛，大温，无毒。普曰：赤符：神农、雷公：甘；黄帝、扁鹊：无毒；李当之：小寒。  

之才曰：畏芫花，恶大黄、松脂。  

颂曰：古人亦单服食，云发则心痛，饮热酒不解。用绵裹葱、豉，煮水饮之。  

【`主治`】养心气，明目益精，疗腹痛肠 ，下痢赤白，小便利，及痈疽疮痔，女子崩中漏下，产难胞衣不出。久服补髓好颜色，益智不饥，轻身延年（《别录》）。补五脏虚乏（甄权）。补心血，生肌肉，浓肠胃，除水湿，收脱肛（时珍）。  

【`发明`】弘景曰：五色石脂，《本经》疗体亦相似，《别录》分条具载，今俗惟用赤、白二脂断下痢耳。  

元素曰：赤、白石脂俱甘、酸，阳中之阴，固脱。  

杲曰：降也。阳中阴也。其用有二：固肠胃有收敛之能，下胎衣无推荡之峻。  

好古曰：涩可去脱，石脂为收敛之剂，赤入丙，白入庚。  

时珍曰：五石脂皆手足阳明药也。其味甘，其气温，其体重，其性涩。涩而重，故能收湿止血而固下；甘而温，故能益气生肌而调中。中者，肠胃肌肉惊悸黄胆是也；下者，肠泄痢、崩带失精是也。五种主疗，大抵相同。故《本经》不分条目，但云各随五色补五脏。  

《别录》虽分五种，而性味、主治亦不甚相远，但以五味配五色为异，亦是强分尔。赤白二种，一入气分，一入血分，故时用尚之。张仲景用桃花汤治下痢便脓血。取赤石脂之重涩，入下焦血分而固脱；干姜之辛温，暖下焦气分而补虚；粳米之甘温，佐石脂、干姜而润肠胃也。  

【`附方`】旧五，新七。  

小儿疳泻：赤石脂末，米饮调服半钱，立瘥。加京芎等分，更妙。（《斗门方》）大肠寒滑，小便精出：赤石脂、干姜各一两，胡椒半两。为末，醋糊丸梧子大。每空心米饮下五、七十丸。有人病此，热药服至一斗二升，不效；或教服此，终四剂而愈。（寇氏《衍义》）赤白下痢：赤石脂末，饮服一钱。（《普济方》）冷痢腹痛，下白冻如鱼脑。桃花丸：赤石脂（ ）、干姜（炮）等分。为末，蒸饼和丸。  

量大小服，日三服。（《和剂局方》）老人气痢虚冷：赤石脂五两（水飞），白面六两。水煮熟，入葱酱作 ，空心食三、四次，即愈。（《养老方》）伤寒下痢，便脓血不止，桃花汤主之。赤石脂一斤（一半全用，一半末用），干姜一两，粳米半升。水七升，煮米熟去滓。每服七合，纳末方寸匕，日三服，愈乃止。（仲景方）痢后脱肛：赤石脂、伏龙肝为末，敷之。一加白矾。（钱氏小儿方）反胃吐食：绝好赤石脂为末，蜜丸梧子大。每空腹姜汤下一、二十丸。先以巴豆仁一枚，勿令破，以津吞之。后乃服药。（《圣惠方》）痰饮吐水无时节者，其原因冷冻饮料过度，遂令脾胃气弱，不能消化饮食。饮食入胃，皆变成冷水，反吐不停，赤石脂散主之。赤石脂一斤，捣筛，服方寸匕，酒饮自任，稍加至三匕。  

服尽一斤，则终身不吐痰水，又不下痢，补五脏，令人肥健。有人痰饮，服诸药不效，用此遂愈。（《千金翼方》）心痛彻背：赤石脂、干姜、蜀椒各四分，附子（炮）二分，乌头（炮）一分。为末，蜜丸梧子大。先食服一丸。不知，稍增之。（张仲景《金匮方》）经水过多：赤石脂、破故纸一两。为末。每服二钱，米饮下。（《普济方》）小便不禁：赤石脂（ ）、牡蛎（ ）各三两，盐一两。为末，糊丸梧子大。每盐汤下十五丸。（《普济方》）  

***桃花石***  

（《唐本草》  

【`集解`】恭曰：桃花石，出申州钟山县，似赤石脂，但舐之不着舌者是也。  

曰：其状亦似紫石英，色若桃花，光润而重，目之可爱。  

颂曰：今信州有之，形块似赤石脂、紫石英辈，采无时。陶弘景言：赤石脂出义阳者，状如 脑，鲜红可爱。苏恭非之，云是桃花石，久服肥人，今土人以疗痢。功用亦不相远。  

宗 曰：桃花石有赤、白二种：有赤地、淡白点如桃花片者，有淡白地、赤点如桃花片者。人往往镌磨为器用，人亦罕服之。  

时珍曰：此即赤白石脂之不粘舌、坚而有花点者，非别一物也。故其气味功用皆同石脂。  

昔张仲景治痢用赤石脂名桃花汤，《和剂局方》治冷痢有桃花丸，皆即此物耳。  

【`气味`】甘，温，无毒。  

【`主治`】大肠中冷脓血痢。久服令人肥悦能食（《唐本》）。  

***炉甘石***  

（《纲目》  

【`释名`】炉先生。  

土宿真君曰：此物点化为神药绝妙，九天三清俱尊之曰炉先生，非小药也。  

时珍曰：炉火所重，其味甘，故名。  

【`集解`】时珍曰：炉甘石所在坑冶处皆有，川蜀、湘东最多，而太原、泽州、阳城、高平、灵丘、融县及云南者为胜，金银之苗也。其块大小不一，状似羊脑，松如石脂，亦粘舌。  

产于金坑者，其色微黄，为上。产于银坑者，其色白，或带青，或带绿，或粉红。赤铜得之，即变为黄。今之黄铜，皆此物点化也。《造化指南》云：炉甘石受黄金、白银之气熏陶，三十年方能结成。以大秽浸及砒煮过，皆可点化，不减三黄。崔 《外丹本草》云：用铜一斤，炉甘石一斤，炼之即成 石一斤半。非石中物取出乎？真 石生波斯，如黄金，烧之赤而不黑。  

【`修治`】时珍曰：凡用炉甘石，以炭火 红，童子小便淬七次，水洗净，研粉，水飞过，晒用。  

【`气味`】甘，温，无毒。  

【`主治`】止血，消肿毒，生肌，明目去翳退赤，收湿除烂。同龙脑点，治目中一切诸病（时珍）。  

【`发明`】时珍曰：炉甘石，阳明经药也。受金银之气，故治目病为要药。时珍常用炉甘石（ 淬）、海螵蛸、硼砂各一两。为细末，以点诸目病，甚妙。入朱砂五钱，则性不粘也。  

【`附方`】新十五。  

目暴赤肿：炉甘石（火 尿淬）、风化硝等分。为末。新水化一粟点之。（《御药院方》）诸般翳膜：炉甘石、青矾、朴硝等分。为末。每用一字，沸汤化开，温洗，日三次。（《宣明方》）一切目疾：真炉甘石半斤，用黄连四两。锉豆大，银石器内，水二碗，煮二伏时，去黄连为末，入片脑二钱半，研匀罐收。每点少许，频用取效。又方：炉甘石（ ）一钱，盆硝一钱。为末。热汤泡洗。目中诸病：石连光明散：治眼中五轮八廓诸证，神效。炉甘石半斤，取如羊脑、鸭头色者，以桑柴灰一斗，火 赤研末，用雅州黄连各四两，切片，煎水浸石，澄取粉，晒干。用铅粉二定，以二连水浸过，炒之。雄黄研末。每用甘石、铅粉各三分，雄黄一分，片脑半分。研匀，点眼甚妙。（张氏方）目暗昏花：炉甘石（火 ，童尿淬七次）、代赭石（火 ，醋淬七次）、黄丹（水飞）各四两。  

为末；白沙蜜半斤，以铜铛炼去白沫，更添清水五、六碗，熬沸下药，文武火熬至一碗，滴水不散，以夹纸滤入瓷器收之。频点日用。（《卫生易简方》）烂弦风眼：刘长春方：治风眼流泪，烂弦。白炉甘石四两，火 童尿淬七次，地上出毒三日，细研。每用椒汤洗目后，临卧点三、四次，次早以茶汤洗去，甚妙。又方：炉甘石一斤（火 ），黄连四两，煎水淬七次，为末，入片脑。每用点目。《宣明眼科方》：用炉甘石、石膏各一钱，海螵蛸三分。  

为末。入片脑、麝香各少许，收点。《卫生易简方》：用炉甘石二两。以黄连一两煎水，入童尿半盏再熬，下朴硝一两又熬成。以火 石淬七次，洗净为末，入蜜陀僧末一两研匀，收点之。  

耳出汁 炉甘石、矾石各二钱，胭脂半钱，麝香少许，为末，缴净吹之。（《普济方》）齿疏陷物：炉甘石（ ）、寒水石等分。为末。每用少许擦牙，忌用刷牙，久久自密。（《集玄方》）漏疮不合：（童尿制）炉甘石、牡蛎粉，外塞之，内服滋补药。（《杂病治例》）下疳阴疮：炉甘石（火 醋淬五次）一两，孩儿茶三钱，为末。麻油调敷，立愈。（通妙邵真人方）阴汗湿痒：炉甘石一分，真蚌粉半分。研粉扑之。（《直指方》）  

***井泉石***  

（宋《嘉 》  

【`释名`】时珍曰：性寒如井泉，故名。  

【`集解`】禹锡曰：井泉石，近道处处有之，以出饶阳郡者为胜。生田野中间，穿地深丈余得之。形如土色，圆方长短大小不等，内实而外圆，重重相叠，采无时。又一种如姜石者，时人多指为井泉石，非是。  

颂曰：深州城西二十里，剧家村出之。  

【`修治`】禹锡曰：凡用，细研水飞过。不尔，令人淋。  

【`气味`】甘，大寒，无毒。  

【`主治`】诸热，解心脏热结，热嗽，小儿热疳，雀目青盲，眼赤肿痛，消肿毒。得决明、菊花，疗小儿眼疳生翳膜。得大黄、栀子，治眼睑肿赤（《嘉 》）。  

【`附方`】新四。  

膀胱热闭，小便不快：井泉石、海金沙、车前子、滑石各一两。为末。每服二钱，蜜汤下。（《圣济录》）风毒赤目：井泉石半两，井中苔（焙）、谷精草一两，豉（焙）一合。为末。每服二钱，空心井华水服。（《圣济录》）产后搐搦，俗名鸡爪风。舒筋散：用井泉石四两（另研），天麻（酒浸）、木香各一两，人参、川芎、官桂、丁香各半两。为末。每服三钱，大豆淋酒调下，出汗即愈。（《宣明方》）痤痱瘙痒：井泉石（生）三两，寒水石（ ）四两，脑子半钱。为末扑之。（《圣济录》）  

***无名异***  

（宋《开宝》  

【`释名`】时珍曰：无名异，瘦词也。  

【`集解`】志曰：无名异出大食国，生于石上，状如黑石炭。番人以油炼如 石，嚼之如饧。  

颂曰：今广州山石中及宜州南八里龙济山中亦有之。黑褐色，大者如弹丸，小者如黑石子，采无时。  

曰：无名异形似石炭，味别。  

时珍曰：生川、广深山中，而桂林极多，一包数百枚，小黑石子也，似蛇黄而色黑，近处山中亦时有之。用以煮蟹，杀腥气；煎炼桐油，收水气；涂剪剪灯，则灯自断也。  

【`气味`】甘，平，无毒。  

颂曰：咸，寒。伏硫黄。  

【`主治`】金疮折伤内损，止痛，生肌肉（《开宝》）。消肿毒痈疽，醋磨敷之（苏颂）。收湿气（时珍）。  

【`发明`】时珍曰：按《雷 炮炙论》序云：无名止楚，截指而似去甲毛。崔 《外丹本草》云：无名异，阳石也。昔人见山鸡被网损其足，脱去，衔一石摩其损处，遂愈而去。乃取其石理伤折，大效，人因傅之。  

【`附方`】新十一。  

打伤肿痛：无名异为末，酒服，赶下四肢之末，血皆散矣。（《集验方》）损伤接骨：无名异、甜瓜子各一两，乳香、没药各一钱。为末。每服五钱，热酒调服，小儿三钱。服毕，以黄米粥涂纸上，掺左顾牡蛎末裹之，竹篦夹住。（《多能鄙事》）临杖预服：无名异末，临时温服三、五钱，则杖不甚痛，亦不甚伤。（《谈野翁试效方》）赤瘤丹毒：无名异末，葱汁调涂，立消。（《简便方》）痔漏肿痛：无名异炭火 红，米醋淬七次，为细末。以温水洗疮，绵裹箸头填末入疮口，数次愈。（《简便方》）天泡湿疮：无名异末，井华水调服之。（《普济方》）疮溃烂：无名异、虢丹细研，清油调搽。湿则干搽之。（《济急方》）股阴 ：无名异二钱，麝香一字，研。酒半碗，午后空腹服，立效。（《多能鄙事》）拳毛倒睫：无名异末，纸卷作捻，点灯吹杀熏之，睫自起。（《保命集》）消渴引饮：无名异一两，黄连二两。为末，蒸饼丸绿豆大。  

每服百丸，以茄根、蚕茧煎汤送下。（《圣济录》）香港脚痛楚：无名异末，化牛皮胶调涂之，频换。（《卫生易简方》）  

***蜜栗子***  

（《纲目》  

【`集解`】时珍曰：蜜栗子生川、广、江、浙金坑中，状如蛇黄而有刺，上有金线缠之，色紫褐，亦无名异之类也。丹炉家采作五金匮药，制三黄。  

【`主治`】金疮折伤，有效（时珍）。  

***石钟乳***  

（《本经》上品  

【`释名`】公乳（《别录》）、虚中（《吴普》）、芦石《别录》）、鹅管石（《纲目》）、夏石（《别录》）、黄石砂（《药性》）。  

时珍曰：石之津气，钟聚成乳，滴溜成石，故名石钟乳。芦与鹅管，象其空中之状也。  

【`集解`】《别录》曰：石钟乳生少室山谷及泰山，采无时。  

普曰：生泰山山谷阴处岸下，溜汁所成，如乳汁，黄白色，空中相通。二月、三月采，阴干。  

弘景曰：第一出始兴，而江陵及东境名山石洞亦皆有。惟通中轻薄如鹅翎管，碎之如爪甲，中无雁齿，光明者为善。长挺乃有一、二尺者，色黄，以苦酒洗刷则白。《仙经》少用，而俗方所重。  

恭曰：第一始兴，其次广、连、澧、朗、郴等州者，虽浓而光润，可受，饵之并佳。今峡州、青溪、房州三洞出者，亚于始兴。自余非其土地，不可轻服。多发淋渴。止可捣筛，白练裹之，合诸药草浸酒服之。陶云有一、二尺者，谬说也。  

思邈曰：乳石必须土地清白光润，罗纹、鸟翮、蝉翼一切皆成，白者可用。其非土地者，慎勿服之，杀人甚于鸩毒。  

志曰：别本注云：凡乳生于深洞幽穴，皆龙蛇潜伏，或龙蛇毒气，或洞口阴阳不均，或通风气，雁齿涩，或黄或赤，乳无润泽，或煎炼火色不调，一煎以后不易水，则生火毒，服即令人发淋。又乳有三种：石乳者，其山洞纯石，以石津相滋，阴阳交备，蝉翼纹成，其性温；竹乳者，其山洞遍生小竹，以竹津相滋，乳如竹状，其性平；茅山之乳者，其山有土石相杂，遍生茅草，以茅津相滋为乳，乳色稍黑而滑润，其性微寒。一种之中，有上、中、下色，皆以光泽为好。余处亦有，不可轻信。  

炳曰：如蝉翅者上，爪甲者次，鹅管者下。明白而薄者，可服。  

颂曰：今道州江华县及连、英、韶、阶、峡州山中皆有之。生岩穴阴处，溜山液而成，空中相通，长者六、七寸，如鹅翎管状，色白微红。唐李补阙炼乳法云：取韶州钟乳，无问浓薄，但令颜色明净光泽者，即堪入炼，惟黄、赤二色不任用。柳宗元书亦云：取其色之美而已，不必惟土之信。是此药所重，惟在明白者，不必如上所说数种也。今医家但以鹅管中空者为最。又《本经》中品载殷 云：钟乳根也。孔公 ，殷 根也。石花、石床并与殷同。又有石脑，亦钟乳之类。凡此五种，医家亦复稀用，但用钟乳尔。  

时珍曰：按：范成大《桂海志》所说甚详明。云桂林接宜、融山洞穴中，钟乳甚多。仰视石脉涌起处，即有乳床，白如玉雪，石液融结成者。乳床下垂，如倒数峰小山，峰端渐锐，且长如冰柱，柱端轻薄中空如鹅翎。乳水滴沥不已，且滴且凝，此乳之最精者，以竹管仰承取之。炼治家又以鹅管之端，尤轻明如云母爪甲者为胜。  

【`修治`】 曰：凡使勿用头粗浓并尾大者，为孔公石，不用。色黑及经大火惊过，并久在地上收者，曾经药物制者，并不得用。须要鲜明、薄而有光润者，似鹅翎筒子为上，有长五、六寸者。凡修事法：钟乳八两，用沉香、零陵香、藿香、甘松、白茅各一两，水煮过，再煮汁，方用煮乳，一伏时漉出。以甘草、紫背天葵各二两同煮，漉出拭干，缓火焙之，入臼杵粉，筛过入钵中。令有力少壮者二、三人不住研，三日三夜勿歇。然后以水飞澄，过绢笼，于日中晒干，入钵再研二万遍，乃以瓷盒收之。  

慎微曰：《太清经》炼钟乳法：取好细末置金银器中，瓦一片密盖，勿令泄气，蒸之，自然化作水也。  

李补阙炼乳法见后。  

【`气味`】甘，温，无毒。普曰：神农：辛；桐君、黄帝、医和：甘；扁鹊：甘，无毒。  

权曰：有大毒。  

之才曰：蛇床为之使。恶牡丹、玄石、牡蒙。畏紫石英、 草。忌羊血。  

时珍曰：《相感志》云：服乳石，忌参、术，犯者多死。  

土宿真君曰：钟乳产于阳洞之内，阳气所结，伏之可柔五金。麦门冬、独蒜、韭实、胡葱、胡荽、猫儿眼草，皆可伏之。  

【`主治`】咳逆上气，明目益精，安五脏，通百节，利九窍，下乳汁（《本经》）。益气，补虚损，疗脚弱疼冷，下焦伤竭，强阴。久服延年益寿，好颜色，不老，令人有子。不炼服之，令人淋（《别录》）。主泄精寒嗽，壮元气，益阳事，通声（甄权）。补五劳七伤（大明）。  

补髓，治消渴引饮（青霞子）。  

【`发明`】慎微曰：柳宗元《与崔连州书》云：草木之生也依于土，有居山之阴阳，或近木，或附石，其性移焉。况石钟乳直产于石，石之精粗疏密，寻尺特异，而穴之上下，土之浓薄，石之高下不可知；则其依而产者，固不一性。然由其精密而出者，则油然而清，炯然而辉，其窍滑以夷，其肌廉以微，食之使人荣华温柔，其气宣流，生胃通肠，寿考康宁。其粗疏而下者，则奔突结涩，乍大乍小，色如枯骨，或类死灰，奄悴不发，丛齿积 ，重浊顽璞，食之使人偃蹇壅郁，泄火生风，戟喉痒肺，幽关不聪，心烦喜怒，肝举气刚，不能平和。  

故君子慎取其色之美，而不必惟土之信，以求其至精，凡为此也。  

震享曰：石钟乳为剽悍之剂。《内经》云：石药之气悍，仁哉言也。凡药气之偏者，可用于暂而不可久，夫石药又偏之甚者也。自唐时太平日久，膏粱之家惑于方士服食致长生之说，以石药体浓气浓，习以成俗，迨宋至今，犹未已也。斯民何辜，受此气悍之祸而莫之能救，哀哉！本草赞其久服延年之功，柳子浓又从而述美之，予不得不深言也。  

时珍曰：石钟乳，乃阳明经气分药也，其气 疾，令阳气暴充，饮食倍进，而形体壮盛。  

昧者得此自庆，益肆淫 ，精气暗损，石气独存，孤阳愈炽。久之营卫不从，发为淋渴，变为痈疽，是果乳石之过耶？抑人之自取耶？凡人阳明气衰，用此合诸药以救其衰，疾平则止，夫何不可？五谷五肉久嗜不已，犹有偏绝之弊，况石药乎？《种树书》云：凡果树，作穴纳钟乳末少许固密，则子多而味美。纳少许于老树根皮间，则树复茂。信然，则钟乳益气、令人有子之说，亦可类推。但恐嗜欲者未获其福，而先受其祸也。然有禀赋异常之人，又不可执一而论。张杲《医说》载：武帅雷世贤多侍外家，常饵砂、母、钟乳，日夜煎炼，以济其欲。  

其外家父苦寒泄不嗜食，求丹十粒服之，即觉脐腹如火，少焉热狂，投井中，救出遍身发紫泡，数日而死；而世贤服饵千计，了无病恼，异哉！沈括《笔谈》载：夏英公性豪侈，而禀赋异于人。才睡即身冷而僵如死者，常服仙茅、钟乳、硫黄，莫知纪极。每晨以钟乳粉入粥食之。  

有小吏窃食，遂发疽死。此与终身服附子无恙者，同一例也。沈括又云：医之为术，苟非得之于心，未见能臻其妙也。如服钟乳，当终身忌术，术能动钟乳也。然有药势不能蒸，须要其动而激发者。正如火少，必借风气鼓之而后发；火盛则鼓之反为害。此自然之理也。凡服诸药，皆宜仿此。又《十便良方》云；凡服乳人，服乳三日，即三日补之；服乳十日，即十日补之。欲饱食，以牛、羊、獐、鹿等骨煎汁，任意作羹食之。勿食仓米、臭肉，及犯房事。  

一月后精气满盛，百脉流通，身体觉热，绕脐肉起，此为得力，可稍近房事，不可频数，令药气顿竭，弥更害人，戒之慎之！名之为乳，以其状人之乳也。与神丹相配，与凡石迥殊，故乳称石。语云：上士服石服其精，下士服石服其滓。滓之与精，其力远也。此说虽明快，然须真病命门火衰者宜之，否则当审。  

【`附方`】新十一。李补阙服乳法：主五劳七伤，咳逆上气，治寒嗽，通音声，明目益精，安五脏，通百节，利九窍，下乳汁，益气补虚损，疗脚弱疼冷，下焦伤竭，强阴，久服延年益寿不老，令人有子。取韶州钟乳，无问浓薄，但颜色明净光泽者，即堪入炼；惟黄、赤二色，不任用。置于金、银器中，大铛着水，沉器煮之，令如鱼眼沸，水减即添。乳少，三日三夜；乳多，七日七夜。候干，色变黄白即熟。如疑生，更煮满十日最佳。取出去水，更以清水煮半日，其水色清不变即止，乳无毒矣。入瓷钵中，玉槌着水研之。觉干涩，即添水，常令如稀米泔状。研至四、五日，揩之光腻，如书中白鱼，便以水洗之，不随水落者即熟，落者更研，乃澄取曝干。每用一钱半，温酒空腹调下，兼和丸散用。其煮乳黄浊水，切勿服。  

服之损人咽喉，伤肺，令人头痛，或下利不止。其有犯者，但食猪肉解之。（孙真人《千金方》）钟乳煎：治风虚劳损，腰脚无力，补益强壮。用钟乳粉炼成者三两，以夹练袋盛之，牛乳一大升，煎减三之一，去袋饮乳，分二服，日一作。不吐不利，虚冷人微溏无苦。一袋可煮三十度，即力尽，别作袋。每煎讫，须濯净，令通气。其滓和面喂鸡，生子食之。此崔尚书方也。（孙真人《千金翼》）钟乳酒：安五脏，通百节，利九窍，主风虚，补下焦，益精明目。钟乳炼成粉五两，以夹练袋盛之，清酒六升，瓶封，汤内煮减三之二，取出添满，封七日，日饮三合。忌房事、葱、豉、生食、硬食。（《外台秘要》）钟乳丸：治丈夫衰老，阳绝肢冷，少气减食，腰疼脚痹，下气消食，和中长肌。钟乳粉二两，菟丝子（酒浸焙）、石斛各一两，吴茱萸（汤泡七次，炒）半两。为末，炼蜜和丸梧子大。  

每服七丸，空心温酒或米汤下，日二服。服讫行数百步，觉胸口热，稍定即食干饭豆酱。忌食粗臭恶食，及闻尸秽等气。初服七日，勿为阳事，过七日乃可行，不宜伤多。服过半剂，觉有功，乃续服。此曹公卓方也。（《和剂局方》）元气虚寒：方见阳起石下。  

一切劳嗽，胸膈痞满：焚香透膈散：用鹅管石、雄黄、佛耳草、款冬花等分。为末。每用一钱，安香炉上焚之，以筒吹烟入喉中，日二次。（《宣明》）肺虚喘急，连绵不息：生钟乳粉（光明者）五钱，蜡三两（化和）。饭甑内蒸熟，研丸梧子大。每温水下一丸。（《圣济录》）吐血损肺：炼成钟乳粉，每服二钱，糯米汤下，立止。（《十便良方》）大肠冷滑不止：钟乳粉一两，肉豆寇（煨）半两。为末，煮枣肉丸梧子大。每服七十丸，空心米饮下。（《济生方》）乳汁不通：气少血衰，脉涩不行，故乳少也。炼成钟乳粉二钱，浓煎漏芦汤调下。或与通草等分为末，米饮服方寸匕，日三次。（《外台秘要》）精滑不禁，大腑溏泄，手足厥冷。  

方见阳起石下。  

***孔公***  

（《本经》中品  

【`释名`】孔公石（《纲目》）、通石。  

时珍曰：孔窍空通，附垂于石，如木之芽 ，故曰孔空 ，而俗讹为孔公尔。  

恭曰：此 次于钟乳，状如牛羊角，中有孔通，故名通石。《别录》误以此为殷 之根，而俗犹呼为孔公 是也。  

【`集解`】《别录》曰：孔公 ，殷 根也。青黄色，生梁山山谷。  

弘景曰：梁山属冯翊郡，此即今钟乳床也，亦出始兴，皆大块，打破之。凡钟乳之类有三种，同一体。从石室上汁溜积久盘结者，为钟乳床，即孔公 也。  

其以次小 者，为殷 ，大如牛羊角，长一、二尺，今人呼此为孔公 也。殷 复溜，轻好者为钟乳。虽同一类，而疗体各异，贵贱悬殊。三种同根，而所生各处，当是随其土地为胜尔。  

保升曰：钟乳之类凡五种：钟乳、殷 、孔公 、石床、石花也。虽同一体，而主疗各异。  

颂曰：孔公 、殷 既是钟乳同生，则有 处皆当有乳，今不闻有之。岂用之既寡，则采者亦稀乎？抑时人不知 中有乳，不尽采乎？不能尽究也。  

恭曰：孔公 次于钟乳，《别录》误以为殷 之根。殷 即孔公 之根，俗人乃以孔公为殷 ，陶氏依之，以孔公 为钟乳床，非矣。  

时珍曰：以姜石、通石二石推之，则似附石生而粗者，为殷 ；接殷 而生，以渐空通者，为孔公 ；接孔公 而生者，为钟乳。当从苏恭之说为优。盖殷 如人之乳根，孔公如乳房，钟乳如乳头也。  

【`气味`】辛，温，无毒。普曰：神农：辛；岐伯：咸；扁鹊：酸，无毒。  

大明曰：甘，暖。  

权曰：甘，有小毒。  

之才曰：木兰为之使，恶细辛、术，忌羊血。  

【`主治`】伤食不化，邪结气恶，疮疽 痔，利九窍，下乳汁（《本经》）。  

男子阴疮，女子阴蚀，及伤食病，常欲眠睡（《别录》）。  

主腰冷膝痹毒气，能使喉声圆亮（甄权）。轻身充肌（青霞子）。  

【`发明`】弘景曰：二 不堪丸散，只可水煮汤，并酒浸饮之，甚疗脚弱香港脚。  

【`附方`】新一。  

风气脚弱：孔公 二斤，石斛五两，酒二斗，浸服。（《肘后方》）  

***殷***  

（《本经》中品  

【`释名`】姜石。  

时珍曰：殷，隐也。生于石上，隐然如木之 也。  

恭曰：此即孔公 根也，盘结如姜，故名姜石。俗人乃以孔公 为之，误矣。详孔公下。  

【`集解`】《别录》曰：殷 ，钟乳根也。生赵国山谷，又梁山及南海，采无时。  

弘景曰：赵国属冀州，亦出始兴。  

【`气味`】辛，温，无毒。  

之才曰：恶防己，畏术。  

【`主治`】烂伤瘀血，泄痢寒热，鼠 症瘕结气，本经脚冷疼弱别录。熏筋骨弱并痔 ，及下乳汁（《大明》）。  

【`发明`】见孔公 下。  

【`附录`】石床（《唐本草》）恭曰：味甘，温，无毒。酒渍服，与殷 同功。一名乳床，一名逆石，一名石笋。生钟乳堂中，采无时。钟乳水滴下凝积，生如笋状，久渐与上乳相接为柱也。陶谓孔公 为乳床，非也。殷 、孔公 在上，石床、石花在下，性体虽同，上下有别。  

石花（《唐本草》）  
曰：味甘，温，无毒。主腰脚风冷，渍酒服，与殷 同功。一名乳花。生乳穴堂中，乳水滴石上，散如霜雪者。三月、九月采之。  

大明曰：壮筋骨，助阳道。  

宗 曰：石花白色，圆如覆大马杓，上有百十枝，每枝各搓牙分歧如鹿角。上有细纹起，以指撩之，铮铮然有声。其体甚脆，不禁触击。多生海中石上，世方难得，家中曾得一本。  

本条所注皆非是。  

时珍曰：石花是钟乳滴于石上迸散，日久积成如花者。苏恭所说甚明。寇宗 所说，乃是海中石梅石柏之类，亦名石花，不入药用，非本草石花，正自误矣。  

石骨 恭曰：石骨，服之力胜钟乳，似骨，如玉坚润，生五石脂中。  

***土殷***  

（《别录》下品  

【`释名`】土乳（《唐本》）。  

志曰：此则土脂液也，生于土穴，状如殷 ，故名。  

【`集解`】《别录》曰：生高山崖上之阴，色白如脂，采无时。弘景曰：此犹似钟乳、孔公之类，故亦有 名，但在崖上尔，今不知用。恭曰：此即土乳也。出渭州鄣县三交驿西北坡平地土窟中，见有六十余坎，昔人采处。土人云：服之亦同钟乳，而不发热。陶及本草云，生崖上，非也。  

时珍曰：此即钟乳之生于山崖土中者，南方名山多有之。人亦掘为石山，货之充玩，不知其为土钟乳也。  

【`气味`】咸，平，无毒。  

【`主治`】妇人阴蚀，大热，干痂（《别录》）。  

***石脑***  

（宋《嘉 》  

【`释名`】石饴饼（《别录》）、石芝（《纲目》）、化公石。  

时珍曰：其状如结脑，故名。昔有化公服此，又名化公石。  

【`集解`】《别录》曰：石脑生名山土石中，采无时。  

弘景曰：此石亦钟乳之类，形如曾青而白色黑斑，软易破。今茅山东及西平山并有之，凿土龛取出。  

恭曰：出徐州宋里山，初在烂石中，入土一丈以下得之，大如鸡卵，或如枣许，触着即散如面，黄白色。土人号为握雪 石，云服之长生。  

保升曰：苏恭引握雪 石为注，非矣。  

时珍曰：按《抱朴子　内篇》云：石脑芝生滑石中，亦如石中黄子状，但不皆有耳。打破大滑石千计，乃可得一枚。初破之，在石中五色光明而自得，服一升得长生。乃石芝也。  

《别录》所谓石脑及诸仙服食，当是此物也。苏恭所说本是石脑，而又以注握雪 石，误矣。握雪乃石上之液，与此不同。见后本条。  

【`气味`】甘，温，无毒。  

【`主治`】风寒虚损，腰脚疼痹，安五脏，益气（《别录》）。  

【`发明`】弘景曰：俗方不见用，《仙经》有刘君导仙散用之。又《真诰》云：李整采服，疗风痹虚损，而得长生。  

恭曰：隋时化公所服，亦名石脑。  

时珍曰：《真诰》载姜伯真在大横山服石脑，时时使人身热而不渴，即此。  

***石髓***  

（《拾遗》  

【`集解`】藏器曰：石髓，生临海华盖山石窟。土人采取澄淘如泥，作丸如弹子，有白有黄弥佳。  

时珍曰：按《列仙传》言： 疏煮石髓服，即钟乳也。《仙经》云：神山五百年一开，石髓出，服之长生。王列入山见石裂，得髓食之，因撮少许与嵇康，化为青石。《北史》云：龟兹北大山中，有如膏者，流出成川，行数里入地，状如醍醐，服之齿发更生，病患服之皆愈。《方镇编年录》云：高展为并州判官，一日见砌间沫出，以手撮涂老吏面，皱皮顿改，如少年色。展以为神药，问承天道士。道士曰：此名地脂，食之不死。乃发砌，无所见。此数说皆近石髓也。  

【`气味`】甘，温，无毒。  

【`主治`】寒热，羸瘦无颜色，积聚，心腹胀满，食饮不消，皮肤枯槁，小便数疾，癖块，腹内肠鸣，下痢，腰脚疼冷性壅，宜寒瘦人（藏器）。  

***石脑油***  

（宋《嘉 》  

【`校正`】并入《拾遗》石漆。  

【`释名`】石油（《纲目》）、石漆（《拾遗》）、猛火油、雄黄油、硫黄油（《纲目》）。  

【`集解`】禹锡曰：石脑油宜以瓷器贮之。不可近金银器，虽至完密，直尔通过。道家多用，俗方不甚须。  

宗 曰：真者难收，多渗蚀器物。入药最少。烧炼家研生砒入油，再研如膏，入坩锅内，瓦盖置火上，俟油泣尽出之，又研又入油，又上火炼之，砒即伏矣。  

时珍曰：石油所出不一，出陕之肃州、 州、延州、延长，广之南雄，以及缅甸者，自石岩流出，与泉水相杂，汪汪而出，肥如肉汁。土人以草挹入缶中，黑色颇似淳漆，作雄硫气。土人多以燃灯甚明，得水愈炽，不可入食。其烟甚浓，沈存中宦西时，扫其煤作墨，光黑如漆，胜于松烟。张华《博物志》载：延寿县南山石泉注为沟，其水有脂，挹取着器中，始黄后黑如凝膏，燃之极明，谓之石漆。段成式《酉阳杂俎》载：高奴县有石脂水，腻浮水上如漆，采以膏车及燃灯。康誉之《昨梦录》载：猛火油出高丽东，日烘石热所出液也，惟真琉璃器可贮之。入水涓滴，烈焰遽发；余力入水，鱼鳖皆死。边人用以御敌。此数说，皆石脑油也。国朝正德末年，嘉州开盐井，偶得油水，可以照夜，其光加倍。沃之以水则焰弥甚，扑之以灰则灭。作雄硫气，土人呼为雄黄油，亦曰硫黄油。近复开出数井，官司主之。  

此亦石油，但出于井尔。盖皆地产雄、硫、石脂诸石，源脉相通，故有此物。王冰谓龙火得湿而焰，遇水而燔，光焰诣天，物穷方止，正是此类，皆阴火也。  

【`气味`】辛、苦，有毒。独孤滔曰：化铜，制砒。  

【`主治`】小儿惊风，化涎，可和诸药作丸散（《嘉 》）。  

涂疮癣虫癞，治针、箭入肉药中用之（时珍）。  

【`发明`】时珍曰：石油气味与雄、硫同，故杀虫治疮。其性走窜，诸器皆渗，惟瓷器、琉璃不漏。故钱乙治小儿惊热膈实，呕吐痰涎，银液丸中，用和水银、轻粉、龙脑、蝎尾、白附子诸药为丸，不但取其化痰，亦取其能透经络、走关窍也。  

【`附录`】地溲 时珍曰：沟涧流水，及引水灌田之次，多有之。形状如油，又如泥，色如黄金，甚腥烈。冬月收取，以柔铁烧赤投之二、三次，刚可切玉。  

***石炭***  

（《纲目》  

【`释名`】煤炭、石墨、铁炭、乌金石（《纲目》）、焦石。  

时珍曰：石炭即乌金石，上古以书字，谓之石墨，今俗呼为煤炭，煤、墨音相近也。《拾遗记》言焦石如炭，《岭表录》言康州有焦石穴，即此也。  

【`集解`】时珍曰：石炭南北诸山产处亦多，昔人不用，故识之者少。今则人以代薪炊爨，炼铁石，大为民利。土人皆凿山为穴，横入十余丈取之。有大块如石而光者，有疏散如炭末者，俱作硫黄气，以酒喷之则解。入药用坚块如石者。昔人言夷陵黑土为劫灰者，即此疏散者也。《孝经　援神契》云：王者德至山陵，则出黑丹。《水经》言：石炭可书，燃之难尽，烟气中人。《酉阳杂俎》云：无劳县出石墨，爨之弥年不消。《夷坚志》云：彰德南郭村井中产石墨。宜阳县有石墨山， 阳县有石墨洞。燕之西山，楚之荆州、兴国州，江西之庐山、袁州、丰城、赣州，皆产石炭，可以炊爨。并此石也。又有一种石墨，舐之粘舌，可书字画眉，名画眉石者，即黑石脂也。见石脂下。  

【`气味`】甘、辛，温，有毒。  

时珍曰：人有中气毒者，昏瞀至死，惟饮冷水即解。  

独孤滔曰：去锡晕，制三黄、 砂、硝石。  

【`主治`】妇人血气痛，及诸疮毒，金疮出血，小儿痰痫（时珍）。  

【`附方`】新五。  

金疮出血：急以石炭末浓敷之。疮深不宜速合者，加滑石。（《医学集成》）误吞金银及钱，在腹中不下者。光明石炭一杏核大，硫黄一皂子大。为末，酒下。（《普济方》）腹中积滞：乌金石（即铁炭也）三两，自然铜（为末醋熬）一两，当归一两，大黄（童尿浸晒）一两。为末。每服二钱，红花酒一盏，童尿半盏，同调，食前服，日二服。（张子和《儒门事亲》）月经不通：巴豆去油，如绿豆大三丸，以乌金石末一钱，调汤送下，即通。（《卫生易简方》）产后儿枕刺痛：黑白散：用乌金石（烧酒淬七次）、寒水石（ 为末）等分。每用粥饮服一钱半，即止，未止再服。（洁古《保命集》  

【`附录`】然石 时珍曰：曹叔雅《异物志》云：豫章有石，黄色，如理疏，以水灌之便热，可以烹鼎，冷则再灌。张华谓之然石。高安亦有之。  

***锻石***  

（《本经》下品  

【`释名`】石垩（弘景）、垩灰（《本经》）、希灰（《别录》）、锻石（《日华》）、白虎（《纲目》）、矿灰（《纲目》）。  

【`集解`】《别录》曰：锻石生中山川谷。  

弘景曰：近山生石，青白色，作灶烧竟，以水沃之，即热蒸而解。俗名石垩。  

颂曰：所在近山处皆有之，烧青石为灰也。又名石锻。有风化、水化二种：风化者，取锻了石置风中自解，此为有力；水化者，以水沃之，热蒸而解，其力差劣。  

时珍曰：今人作窑烧之，一层柴或煤炭一层在下，上累青石，自下发火，层层自焚而散。  

入药惟用风化、不夹石者良。  

【`气味`】辛，温，有毒。  

大明曰：甘，无毒。独狐滔曰：伏雄黄、硫黄、 砂，去锡晕。  

【`主治`】疽疡疥瘙，热气，恶疮癞疾，死肌堕眉，杀痔虫，去黑子息肉（《本经》）。疗髓骨疽（《别录》）。治 疥，蚀恶肉。止金疮血，甚良（甄权）。生肌长肉，止血，白癜 疡，瘢疵痔 ，瘿赘疣子。妇人粉刺，产后阴不能合。解酒酸，治酒毒，暖水脏，治气（大明）。  

堕胎（保升）。散血定痛，止水泻血痢，白带白淫，收脱肛阴挺，消积聚结核，贴口 ，黑须发（时珍）。  

【`发明`】弘景曰：锻石性至烈，人以度酒饮之，则腹痛下利。古今多以构冢，用捍水而辟虫。故古冢中水洗诸疮，皆即瘥。  

恭曰：《别录》及今人用疗金疮，止血大效。若五月五日采繁缕、葛叶、鹿活草、槲叶、芍药、地黄叶、苍耳叶、青蒿叶，合锻石捣，为团如鸡卵，曝干末，以疗疮生肌大妙，神验。权曰：止金疮血，和鸡子白、败船茹甚良。不入汤饮。  

颂曰：古方多用合百草团末，治金疮殊胜。今医家或以腊月黄牛胆汁搜和，纳入胆中风干，研用，更胜草药者。古方以诸草杂锻石熬煎，点疣痣黑子。丹灶家亦用之。  

时珍曰：锻石，止血神品也。但不可着水，着水即烂肉。  

【`附方`】旧十四，新三十二。  

人落水死：裹锻石纳下部中，水出尽即活。（《千金方》）痰厥气绝，心头尚温者：千年锻石一合。水一盏，煎滚去清水，再用一盏煎极滚，澄清灌之。少顷痰下自愈。（《集玄方》）中风口 ：新锻石醋炒，调如泥，涂之。左涂右，右涂左，立便牵正。（寇氏《衍义》）风牙肿痛：二年锻石、细辛等分。研。搽即止。（《普济方》）虫牙作痛：矿灰，沙糖和，塞孔中。（《普济方》）风虫牙痛：百年陈锻石（为末）四两，蜂蜜三两。拌匀，盐泥固济，火 一日，研末。  

擦牙神效。名神仙失笑散。（张三丰方）干霍乱病：千年锻石，沙糖水调服二钱，或淡醋汤亦可。名落盏汤。（《摘玄方》）偏坠气痛：陈锻石（炒）、五倍子、山栀子等分。为末。面和醋调，敷之，一夜即消。（《医方摘要》）妇人血气：方见兽部猪血下。  

产后血渴不烦者：新锻石一两，黄丹半钱。渴时浆水调服一钱。名桃花散。（张洁古《活法机要》）白带白淫：风化锻石一两，白茯苓三两。为末。糊丸梧子大。每服二、三十丸，空心米饮下，绝妙。（《集玄方》）水泻不止：方同上。  

酒积下痢：锻石五两，水和作团，黄泥包， 一日夜，去泥为末，醋糊丸梧子大。每服三十丸，姜汤空心下。（《摘玄方》）血痢十年：锻石三升熬黄，水一斗投之，澄清。一服一升，日三服。（崔知悌方）虚冷脱肛：锻石烧热，故帛裹坐，冷即易之。（《圣惠方》）产门不闭，产后阴道不闭，或阴脱出。锻石一斗熬黄，以水二斗投之，澄清，熏。（《肘后方》）产门生合不开：用铜钱磨利割开，以陈锻石敷之，即愈。（《通变方》）腹胁积块：风化锻石半斤，瓦器炒极热，入大黄末一两，炒红取起，入桂末半两，略烧，入米醋和成膏，摊绢上贴之。内服消块药，甚效。（《丹溪心法》）疟疾寒热，一日一发或二、三发，或三日一发。古城锻石二钱，头垢、五灵脂各一钱。  

研末，饭丸皂子大。每服一丸，五更无根水下，即止。（《集玄方》）老小暴嗽：锻石一两，蛤粉四钱，为末，蒸饼丸豌豆大，焙干。每服三十丸，温齑汁下。  

（《普济方》）猝暴吐血：锻石于刀头上烧研，井水下二钱。（《普济方》）发落不止，乃肺有劳热，瘙痒。用锻石三升，水拌炒焦，酒三升浸之。每服三合，常令酒气相接，则新发更生，神验。（《千金翼》）染发乌须：矿灰一两，水化开，七日，用铅粉一两研匀，好醋调搽，油纸包一夜。先以皂角水洗净乃用。（《集玄方》）身面疣目：苦酒浸锻石，六、七日，取汁频滴之，自落。（《千金方》）面 疣痣：水调矿灰一盏，好糯米全者，半插灰中，半在灰外，经宿米色变如水精。先以针微拨动，点少许于上，经半日汁出，剔去药，不得着水，二日而愈也。（《集玄方》）疣痣瘤赘：锻石一两，用桑灰淋汁熬成膏。刺破点之。（《普济方》）痈疽瘀肉：锻石半斤，荞麦秸灰半斤，淋汁煎成霜，密封。每以针画破涂之，自腐。（《普济方》）疔疮恶肿：锻石、半夏等分，为末，敷之。（《普济方》）脑上痈疖：锻石入饭内捣烂，合之。（李楼《奇方》）痰核红肿寒热，状如瘰 。锻石火 为末，以白果肉同捣，贴之。蜜调亦可。（《活人心统》）KT 肿痛：醋调锻石敷之。  

（《简便方》）多年恶疮：多年锻石，研末，鸡子清和成块， 过再研，姜汁调敷。（《救急方》）疮不合：古冢中锻石，浓敷之。（《千金方》）痔疮有虫：古锻石、川乌头（炮）等分。为末，烧饭丸梧子大。每服二、三十丸，白汤下。  

（《活法机要》）疥疮有虫：锻石淋汁，洗之数次。（孙真人方）血风湿疮：千年陈锻石研搽，痛即止，疮即愈，神效。（蔺氏方）火焰丹毒：醋和锻石，涂之，或同青靛涂。（《摘玄方》）猝发风疹：醋浆，和锻石涂之，随手灭。元希声侍郎秘方也。（《外台秘要》）夏月痱 ：锻石（ ）一两，蛤粉二两，甘草一两。研，扑之。（《集玄方》）汤火伤灼：年久锻石，敷之。或加油调。（《肘后方》）杖疮肿痛：新锻石，麻油调搽，甚妙。（《集简方》）刀刃金疮：锻石裹之，定痛止血，又速愈。疮深不宜速合者，入少滑石敷之。  

（《肘后方》）误吞金银或钱，在腹内不下。锻石、硫黄一皂子大。同研为末。酒调服之。  

（孙用和《秘宝方》）马汗入疮：锻石敷之。（《摘玄方》）蝼蛄咬人：醋和锻石涂之。（《圣惠方》）蚯蚓咬人，其毒如大风，眉须皆落。以锻石水浸之，良。（《经验方》）古墓中锻石（名地龙骨  

【`主治`】顽疮 疮，脓水淋漓，敛诸疮口。棺下者尤佳（时珍）。  

船油锻石，名水龙骨。  

【`主治`】金疮跌扑伤损，破皮出血，及诸疮 ，止血杀虫（时珍）。  

【`附方`】新三。  

软疖不愈：烂船底油锻石，研末。油调敷之。（胡氏方）下体癣疮： 船灰、牛粪，烧烟熏之，一日一次，即安。（《医方摘玄》）血风 疮：船上旧油灰，将泥作釜，火 过研末，入轻粉少许，苦茶洗净，敷之。忌食发物。（邓真人《经验方》）  

***石面***  

（《纲目》  

【`集解`】时珍曰：石面不常生，亦瑞物也。或曰：饥荒则生之。唐玄宗天宝三载，武威番禾县醴泉涌出，石化为面，贫民取食之。宪宗元和四年，山西云、蔚、代三州山谷间，石化为面，人取食之。宋真宗祥符五年四月，慈州民饥，乡宁县山生石脂如面，可作饼饵。仁宗嘉 七年三月，彭城地生面；五月，钟离县地生面。哲宗元丰三年五月，青州临朐、益都石皆化面，人取食之。搜集于此，以备食者考求云。  

【`气味`】甘，平，无毒。  

【`主治`】益气调中，食之止饥（时珍）。  

***浮石***  

（《日华》  

【`校正`】并入《拾遗》水花。  

【`释名`】海石（《纲目》）、水花。  

【`集解`】时珍曰：浮石，乃江海间细沙、水沫凝聚，日久结成者。  

状如水沫及钟乳石，有细孔如蛀窠，白色，体虚而轻。今皮作家用磨皮垢甚妙。海中者，味咸，入药更良。  

《抱朴子》云：烧泥为瓦，燔木为炭，水沫为浮石，此皆去其柔脆，变为坚刚也。《交州记》云：海中有浮石，轻虚可以磨脚，煮水饮之止渴。即此也。  

【`气味`】咸，平，无毒。时珍曰：小寒。  

【`主治`】煮汁饮，止渴，治淋，杀野兽毒（大明）。止咳（弘景）。去目翳（宗 ）。清金降火，消积块，化老痰（震亨）。消瘤瘿结核疝气，下气，消疮肿（时珍）。  

【`发明`】藏器曰：水花主远行无水止渴，和苦栝蒌为丸，每旦服二十丸，永无渴也。  

震亨曰：海石治老痰积块，咸能软坚也。  

时珍曰：浮石乃水沫结成，色白而体轻，其质玲珑，肺之象也。气味咸寒，润下之用也。故入肺除上焦痰热，止咳嗽而软坚。清其上源，故又治诸淋。按余琰《席上腐谈》云：肝属木，当浮而反沉；肺属金，当沉而反浮，何也？肝实而肺虚也。故石入水则沉，而南海有浮水之石；木入水则浮，而南海有沉水之香。虚实之反如此。  

【`附方`】新十二。  

咳嗽不止：浮石末汤服，或蜜丸服。（《肘后方》）消渴引饮：《本事方》：浮石、舶上青黛等分，麝香少许，为末。温汤服一钱。又方：白浮石、蛤粉、蝉壳等分，为末。鲫鱼胆汁七个，调服三钱，神效。  

血淋砂淋，小便涩痛：用黄烂浮石为末。每服二钱，生甘草煎汤调服。（《直指方》）石淋破血：浮石满一手，为末，以水三升，酢一升，和煮二升，澄清，每服一升。（《传信适用方》）小肠疝气，茎缩囊肿者。  

《直指方》：用浮石为末。每服二钱，木通、赤茯苓、麦门冬煎汤调下。丹溪方：用海石、香附等分，为末。每服二钱，姜汁调下。  

头核脑痹，头枕后生痰核，正者为脑，侧者为痹。用轻虚白浮石烧存性，为末，入轻粉少许，麻油调，扫涂之。勿用手按，即涨。或加焙干黄牛粪尤好。亦治头 。（《直指方》）底耳有脓：海浮石一两，没药一钱，麝香一字。为末。缴净吹之。（《普济方》）疳疮不愈：海浮石（烧红，醋淬数次）二两，金银花一两，为末。每服二钱半，水煎服。  

病在上，食后；在下，食前。一年者，半年愈。（《儒门事亲》）疔疮发背：白浮石半两，没药二钱半。为末，醋糊丸梧子大。每服六、七丸，临卧，冷酒下。（《普济方》）诸般恶疮：方同上。  

【`附录`】晕石（《拾遗》）  
器曰：生海底，状如姜石，紫褐色，极紧似石，是咸水结成，自然生晕。味咸，寒，无毒。主石淋，磨汁饮之，亦烧赤投酒中饮。  

***石芝***  

（《纲目》  

【`集解`】葛洪曰：芝有石、木、草、菌、肉五类，各近百种。道家有《石芝图》。石芝者，石象芝也。生于海隅名山岛屿之涯，有积石处。其状如肉，有头尾四足如生物，附于大石。赤者如珊瑚，白者如截肪，黑者如泽漆，青者如翠羽，黄者如紫金，皆光明洞彻。大者十余斤，小者三、四斤，须斋祭取之，捣末服。其类有七明九光芝，生临水高山石崖之间。  

状如盘碗，不过径尺，有茎连缀之，起三、四寸。有七孔者名七明，九孔者名九光，光皆如星，百步内夜见其光。常以秋分伺之，捣服方寸匕，入口则 然身热，五味甘美。得尽一斤，长生不老，可以夜视也。玉脂芝，生于有玉之山。玉膏流出，千百年凝而成芝。有鸟兽之形，色无常彩，多似玄玉、苍玉及水精。得而末之，以无心草汁和之，须臾成水。服至一升，长生也。石蜜芝生少室石户中。有深谷不可过，但望见石蜜从石户上入石偃盖中，良久辄有一滴。得服一升，长生不老也。石桂芝生石穴中，有枝条似桂树，而实石也。高尺许，光明而味辛。  

时珍曰：神仙之说，渺茫不知有无；然其所述之物，则非无也。贵州普定分司署内有假山，山间有树，根干枝条皆石，而中有叶如榴，袅袅茂翠，开花似桂微黄。嘉靖丁巳，佥事焦希程赋诗纪之，以比康于断松化石之事，而不知其名。时珍按《图》及《抱朴子》之说，此乃石桂芝也。海边有石梅，枝干横斜，石柏，叶如侧柏，亦是石桂之类云。  

【`主治`】诸芝捣末，或化水服，令人轻身长生不老（葛洪）。  
