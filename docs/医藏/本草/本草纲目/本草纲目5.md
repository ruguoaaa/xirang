---
title: 本草纲目5
index: true
icon: editor
order: 5
category:
  - 医藏
  - 本草
  - 本草纲目
tag:
  - 李时珍
  - 明
---

## 草部第十三卷  

### 草之二  

山草类下三十九种  

***黄连***  

（《本经》上品  

【`释名`】王连（《本经》）、支连（《药性》）。  

时珍曰：其根连珠而色黄，故名。  

【`集解`】《别录》曰：黄连，生巫阳川谷及蜀郡太山之阳。二月、八月采根。  

弘景曰：巫阳在建平。今西间者色浅而虚，不及东阳、新安诸县最胜。临海诸县者不佳。  

用之当布裹 去毛，令如连珠。保升曰：苗似茶，丛生，一茎生三叶，高尺许，凌冬不凋，花黄色。江左者，节高若连珠；蜀都者，节下不连珠。今秦地及杭州、柳州者佳。  

颂曰：今江、湖、荆、夔州郡亦有，而以宣城九节坚重相击有声者为胜，施、黔者次之，东阳、歙州、处州者又次之。苗高一尺以来，叶似甘菊，四月开花黄色，六月结实似芹子，色亦黄。江左者，根若连珠，其苗经冬不凋，叶如小雉尾草，正月开花作细穗，淡白微黄色。六、七月根紧，始堪采。恭曰：蜀道者粗大，味极浓苦，疗渴为最。江东者节如连珠，疗痢大善。澧州者更胜。时珍曰：黄连，汉末李当之本草，惟取蜀郡黄肥而坚者为善。唐时以澧州者为胜。今虽吴、蜀皆有，惟以雅州、眉州者为良。药物之兴废不同如此。大抵有二种：一种根粗无毛有珠，如鹰、鸡爪形而坚实，色深黄；一种无珠多毛而中虚，黄色稍淡。  

各有所宜。  

根  

【`修治`】 曰：凡使以布拭去肉毛，用浆水浸二伏时，漉出，于柳木火上焙干用。  

时珍曰：五脏六腑皆有火，平则治，动则病，故有君火、相火之说，其实一气而已。黄连入手少阴心经，为治火之主药：治本脏之火，则生用之；治肝胆之实火，则以猪胆汁浸炒；治肝胆之虚火，则以醋浸炒；治上焦之火，则以酒炒；治中焦之火，则以姜汁炒；治下焦之火，则以盐水或朴硝研细调水和炒；治气分湿热之火，则以茱萸汤浸炒；治血分块中伏火，则以干漆末调水炒；治食积之火，则以黄土研细调水和炒。诸法不独为之引导，盖辛热能制其苦寒，咸寒能制其燥性，在用者详酌之。  

【`气味`】苦，寒，无毒。《别录》曰：微寒。普曰：神农、岐伯、黄帝、雷公：苦，无毒；李当之：小寒。之才曰：黄芩、龙骨、理石为之使，恶菊花、玄参、白藓皮、芫花、白僵蚕，畏款冬、牛膝，胜乌头，解巴豆毒。权曰：忌猪肉，恶冷水。  

曰：服此药至十两，不得食猪肉；若服至三年，一生不得食也。时珍曰：道书言服黄连犯猪肉令人泄泻，而方家有猪肚黄连丸、猪脏黄连丸，岂只忌肉而不忌脏腑乎  

【`主治`】热气，目痛 伤泣出，明目，肠 腹痛下痢，妇人阴中肿痛。久服令人不忘（《本经》）。主五脏冷热，久下泄 脓血，止消渴大惊，除水利骨，调胃浓肠益胆，疗口疮（《别录》）。治五劳七伤，益气，止心腹痛，惊悸烦躁，润心肺，长肉止血，天行热疾，止盗汗并疮疥。猪肚蒸为丸，治小儿疳气，杀虫（大明）。羸瘦气急（藏器）。治郁热在中，烦躁恶心，兀兀欲吐，心下痞满（元素）。主心病逆而盛，心积伏梁（好古）。去心窍恶血，解服  

【`发明`】元素曰：黄连性寒味苦，气味俱浓，可升可降，阴中阳也，入手少阴经。其用有六：泻心脏火，一也；去中焦湿热，二也；诸疮必用，三也；去风湿，四也；赤眼暴发，五也；止中部见血，六也。张仲景治九种心下痞，五等泻心汤，皆用之。  

成无己曰：苦入心，寒胜热，黄连、大黄之苦寒，以导心下之虚热。蛔得甘则动，得苦则安，黄连、黄柏之苦，以安蛔也。  

好古曰：黄连苦燥，苦入心，火就燥。泻心者，其实泻脾也，实则泻其子也。  

震亨曰：黄连，去中焦湿热而泻心火。若脾胃气虚，不能转运者，则以茯苓、黄芩代之。以猪胆汁拌炒，佐以龙胆草，则大泻肝胆之火。下痢胃口热禁口者，用黄连、人参煎汤，终日呷之，如吐再强饮，但得一呷下咽便好。  

刘完素曰：古方以黄连为治痢之最。盖治痢惟宜辛苦寒药，辛能发散开通郁结，苦能燥湿，寒能胜热，使气宣平而已。诸苦寒药多泄，惟黄连、黄柏性冷而燥，能降火去湿而止泻痢，故治痢以之为君。  

宗 曰：今人多用黄连治痢，盖执以苦燥之义。下俚但见肠虚渗泄，微似有血，便即用之，又罔顾寒热多少，惟欲尽剂，由是多致危困。若气实初病，热多血痢，服之便止，不必尽剂。虚而冷者，慎勿轻用。  

杲曰：诸痛痒疮疡，皆属心火。凡诸疮宜以黄连、当归为君，甘草、黄芩为佐。凡眼暴发赤肿，痛不可忍者，宜黄连、当归以酒浸煎之。宿食不消，心下痞满者，须用黄连、枳实。  

颂曰：黄连治目方多，而羊肝丸尤奇异。今医家洗眼，以黄连、当归、芍药等分，用雪水或甜水煎汤热洗之，冷即再温，甚益眼目。但是风毒赤目花翳，用之无不神效。盖眼目之病，皆是血脉凝滞使然，故以行血药合黄连治之。血得热则行，故乘热洗也。  

韩 曰：火分之病，黄连为主，不但泻心火，而与芩、柏诸苦药例称者比也。目疾，入以人乳浸蒸，或点或服之。生用为君，佐以官桂少许，煎百沸，入蜜空心服之，能使心肾交于顷刻。入五苓、滑石，大治梦遗。以黄土、姜汁、酒、蜜四炒为君，以使君子为臣，白芍药酒煮为佐，广木香为使，治小儿五疳。以茱萸炒者，加木香等分，生大黄倍之，水丸，治五痢。此皆得制方之法也。  

时珍曰：黄连，治目及痢为要药。古方治痢：香连丸，用黄连、木香；姜连散，用干姜、黄连；变通丸，用黄连、茱萸；姜黄散，用黄连、生姜。治消渴，用酒蒸黄连；治伏暑，用酒煮黄连；治下血，用黄连、大蒜；治肝火，用黄连、茱萸；治口疮，用黄连、细辛。皆是一冷一热，一阴一阳，寒因热用，热因寒用，君臣相佐，阴阳相济，最得制方之妙，所以有成功而无偏胜之害也。  

弘景曰：俗方多用黄连治痢及渴，道方服食长生。  

慎微曰：刘宋王微《黄连赞》云：黄连味苦，左右相因。断凉涤暑，阐命轻身。缙云昔御，飞跸上 。不行而至，吾闻其人。又梁江淹《黄连颂》云：黄连上草，丹砂之次。御孽辟妖，长灵久视。骖龙行天，驯马匝地。鸿飞以仪，顺道则利。  

时珍曰：《本经》、《别录》并无黄连久服长生之说，惟陶弘景言道方久服长生。  

《神仙传》载封君达、黑穴公，并服黄连五十年得仙。窃谓黄连大苦大寒之药，用之降火燥湿，中病即当止。岂可久服，使肃杀之令常行，而伐其生发冲和之气乎？《素问》载岐伯言：五味入胃，各归所喜攻。久而增气，物化之常也。气增而久，夭之由也。王冰注云：酸入肝为温，苦入心为热，辛入肺为清，咸入肾为寒，甘入脾为至阴而四气兼之，皆增其味而益其气，故各从本脏之气为用。所以久服黄连、苦参反热，从火化也，余味皆然。久则脏气偏胜，即有偏绝，则有暴夭之道。是以绝粒服饵之人不暴亡者，无五味偏助也。又秦观与乔希圣论黄连书云：闻公以眼疾饵黄连，至十数两犹不巳，殆不可也。医经有久服黄连、苦参反热之说。此虽大寒，其味至苦，入胃则先归于心，久而不己，心火偏胜则热，乃其理也。况眼疾本于肝热，肝与心为子母。心火也，肝亦火也，肾孤脏也，人患一水不胜二火。岂可久服苦药，使心有所偏胜，是以火救火，其可乎？秦公此书，盖因王公之说而推详之也。我明荆端王素多火病，医令服金花丸，乃芩、连、栀、柏四味，饵至数年，其火愈炽，遂至内障丧明。观此，则寒苦之药，不但使人不能长生，久则气增偏胜，速夭之由矣。当以《素问》之言为法，陶氏道书之说，皆谬谈也。杨士瀛云：黄连能去心窍恶血。  

【`附方`】旧二十二，新五十三。  

心经实热：泻心汤：用黄连七钱。水一盏半，煎一盏，食远温服。小儿减之。（《和剂局方》）猝热心痛：黄连八钱。 咀，水煎热服。（《外台秘要》）肝火为痛：黄连（姜汁炒），为末，粥糊丸梧子大。每服三十丸，白汤下。左金丸：用黄连六两，茱萸一两。同炒为末，神曲糊丸梧子大。每服三、四十丸，白汤下。（丹溪方）伏暑发热，作渴呕恶，及赤白痢，消渴，肠风酒毒，泄泻诸病，并宜酒煮黄龙丸主之。川黄连一斤（切）。以好酒二升半，煮干焙研，糊丸梧子大。每服五十丸，熟水下，日三服。（《和剂局方》）阳毒发狂，奔走不定。宜黄连、寒水石等分，为末。每服三钱，浓煎甘草汤下。（《易简方》）骨节积热，渐渐黄瘦。黄连四分（切）。以童子小便五大合，浸经宿，微煎三、四沸，去滓，分作二服。（《广利方》）小儿疳热流注，遍身疮蚀，或潮热，肚胀作渴。  

猪肚黄连丸：用猪肚一个（洗净），宣黄连五两。切碎，水和，纳入肚中缝定，放在五升粳米上，蒸烂，石臼捣千杵，或入少饭同杵，丸绿豆大。每服二十丸，米饮下。仍服调血清心之药佐之。盖小儿之病，不出于疳，则出于热，常须识此。（《直指方》）三消骨蒸：黄连末，以冬瓜自然汁浸一夜，晒干又浸，如此七次，为末，以冬瓜汁和丸梧子大。每服三、四十丸，大麦汤下。寻常渴，只一服见效。（《易简方》）消渴尿多：《肘后方》：用黄连末，蜜丸梧子大。每服三十丸，白汤下。《宝鉴》：用黄连半斤，酒一升浸，重汤内煮一伏时，取晒为末，水丸梧子大。每服五十丸，温水下。  

崔氏：治消渴，小便滑数如油。黄连五两，栝蒌根五两，为末，生地黄汁丸梧子大。每牛乳下五十丸，日二服。忌冷水、猪肉。《总录》：用黄连末，入猪肚内蒸烂，捣丸梧子大，饭》）破伤风病：黄连五钱，酒二盏，煎七分，入黄蜡三钱，溶化热服之。（高文虎《蓼花洲闲录》）小便白淫：因心肾气不足，思想无穷所致。黄连、白茯苓等分，为末，酒糊丸梧子大。每服三十丸，煎补骨脂汤下，日三服。（《普济方》）热毒血痢：宣黄连一两。水二升，煮取半升，露一宿，空腹热服，少卧将息，一二日即止。（《千金方》）赤痢久下，累治不瘥。  

黄连一两。鸡子白和为饼，炙紫为末，以浆水三升，慢火煎成膏。每服半合，温米饮下。一方：只以鸡子白和丸服。（《胜金方》）热毒赤痢：黄连二两（切，瓦焙令焦），当归一两（焙），为末，入麝香少许。每服二钱，陈米饮下。佛智和尚在闽，以此济人。（《本事方》）赤白久痢，并无寒热，只日久不止。用黄连四十九个，盐梅七个。入新瓶内，烧烟尽，热研。每服二钱，盐米汤下。（杨子建《护命方》）赤白暴痢，如鹅鸭肝者，痛不可忍。用黄连、黄芩各一两，水二升，煎一升，分三次热服。（《经验方》）冷热诸痢：胡洽九盏汤：治下痢，不问冷热赤白，谷滞休息久下，悉主之。黄连（长三寸）三十枚（重一两半），龙骨（如棋子大）四枚（重一两），大附子一枚，干姜一两半，胶一两半。细切。以水五合著铜器中，去火三寸煎沸，便取下，坐土上，沸止，又上水五合，如此九上九下。纳诸药入水内，再煎沸，辄取下，沸止又上，九上九下，度可得一升，顿服即止。（《图经本草》）下痢腹痛、赤白痢下，令人下部疼重，故名重下，日夜数十行，脐腹绞痛。以黄连一斤。酒五升，煮取一升半，分再服，当止绞痛也。（《肘后方》）治痢香连丸：李绛《兵部手集》：治赤白诸痢，里急后重，腹痛。用宣黄连、青木香等分；捣筛，白蜜丸梧子大。每服二、三十丸，空腹饮下，日再服，其效如神。久冷者，以煨蒜捣和丸之。不拘大人婴孺皆效。《易简方》：黄连（茱萸炒过）四两，木香（面煨）一两，粟米饭丸。钱仲阳香连丸：治小儿冷热痢，加煨熟诃子肉。又治小儿泻痢，加煨熟肉豆蔻。  

又治小儿气虚泻痢腹痛，加白附子尖。刘河间治久痢，加龙骨。朱丹溪治禁口痢，加石莲肉。  

王五疳八痢：四治黄连丸：用连珠黄连一斤（分作四分：一分用酒浸炒，一分用自然姜汁炒，一分用吴茱萸汤浸炒，一分用益智仁同炒，去益智，研末），白芍药（酒煮，切焙）四两，使君子仁（焙）四两，广木香二两，为末，蒸饼和丸绿豆大。每服三十丸，米饮食前下，日三服。忌猪肉冷水。（《韩氏医通》）伤寒下痢，不能食者。黄连一斤，乌梅二十枚（去核，炙燥为末），蜡一棋子大，蜜一升。合煎，和丸梧子大。一服二十丸，日三服。又方：黄连二两，熟艾（如鸭子大）一团。水三升，煮取一升，顿服立止。（并《肘后方》）气痢后重，里急或下泄。《杜壬方》姜连散：用宣连一两，干姜半两。各为末，收。每用连一钱，姜半钱，和匀，空心温酒下，或米饮下。神妙。《济生方》秘传香连丸：用黄连四两，木香二两，生姜四两。以姜铺砂锅底，次铺连，上铺香，新汲水三碗，煮焙研，醋调仓米糊为丸。如常，日服五次。  

小儿下痢，赤白多时，体弱不堪。以宣连用水浓煎，和蜜，日服五、六次。《子母秘录》诸痢脾泄，脏毒下血。雅州黄连半斤，去毛切，装肥猪大肠内，扎定，入砂锅中，以水酒煮烂，取连焙，研末，捣肠和丸梧子大。每服百丸，米汤下，极效。（《直指》）湿痢肠风：《百一选方》变通丸：治赤白下痢，日夜无度，及肠风下血。用川黄连（去毛）、吴茱萸（汤泡过）各二两，同炒香，拣出各为末，以粟米饭和丸梧子大，各收。每服三十丸，赤痢，甘草汤下黄连丸；白痢，姜汤下茱萸丸；赤白痢，各用十五丸，米汤下。此乃浙西河山纯老方，救人甚效。《局方》戊己丸：治脾胃受湿，下痢腹痛，米谷不化。用二味加白芍药，同炒研，蒸饼和丸服。  

积热下血：聚金丸：治肠胃积热，或因酒毒下血，腹痛作渴，脉弦数。黄连四两（分作四面糊丸如梧子大。每服五十丸，米泔浸枳壳水，食前送下。冬月，加酒蒸大黄一两。（《杨氏家藏方》）脏毒下血：黄连为末，独头蒜煨研，和丸梧子大，每空心陈米饮下四十丸。（《济生方》）酒痔下血：黄连（酒浸，煮熟）为末，酒糊丸梧子大。每服三、四十丸，白汤下。一方：用自然姜汁浸焙炒。（《医学集成》）鸡冠痔疾：黄连末敷之。加赤小豆末尤良。（《斗门方》）痔病秘结，用此宽肠。黄连、枳壳等分，为末，糊丸梧子大。每服五十丸，空心米饮下。  

痢痔脱肛：冷水调黄连末涂之，良。（《经验良方》）脾积食泄：川黄连二两。为末。大蒜捣和丸梧子大。每服五十丸，白汤下。（《活人心统水泄脾泄：神圣香黄散：宣连一两，生姜四两。同以文火炒至姜脆，各自拣出为末。水泄，用姜末；脾泄，用连末，每服二钱，空心白汤下。甚者不过二服。亦治痢疾。（《博济方》）吐血不止：黄连一两捣散。每服一钱，水七分，入豉二十粒，煎至五分，去滓温服。大人、小儿皆治。（《简要济众方》）眼目诸病：《胜金》黄连丸：用宣连不限多少，捶碎，以新汲水一大碗，浸六十日，绵滤取汁，入原碗内，重汤上熬之，不住搅之，候干。即穿地坑子可深一尺，以瓦铺底，将熟艾四两坐在瓦上，以火燃之。以药碗覆上，四畔泥封，开孔出烟尽，取刮下，丸小豆大，每甜竹叶汤下十丸。刘禹锡《传信方》羊肝丸：治男女肝经不足，风热上攻，头目昏暗羞明，及障翳青盲。用黄连末一两，羊子肝一具，去膜，擂烂和丸梧子大。每食后暖浆水吞十四丸，连作五剂，瘥。昔崔承元活一死囚，囚后病死。一旦崔病内障，逾年半夜独坐，闻阶除悉之声，问之。答曰：是昔蒙活之囚，今故报恩。遂告以此方而没。崔服之，不数月，眼复明。  

因传于世暴赤眼痛：宣黄连锉，以鸡子清浸，置地下一夜，次早滤过，鸡羽蘸滴目内。又方：苦竹两头留节，一头开小孔，入黄连片在内，油纸封，浸井中一夜。次早服竹节内水，加片脑少许，外洗之。《海上方》：用黄连、冬青叶煎汤洗之。《选奇方》：用黄连、干姜、杏仁等分，为末，绵包浸汤，闭目乘热淋洗之。  

小儿赤眼：水调黄连末，贴足心，甚妙。（《全幼心鉴》）烂弦风眼：黄连十文，槐花、轻粉少许，为末。男儿乳汁和之，饭上蒸过，帛裹，熨眼上目猝痒痛：乳汁浸黄连，频点 中。《抱朴子》云：治目中百病。（《外台秘要》）泪出不止：黄连浸浓汁，渍拭之。（《肘后方》）牙痛恶热：黄连末掺之，立止。（李楼《奇方》）口舌生疮：《肘后》：用黄连煎酒，时含呷之。赴筵散：用黄连、干姜等分，为末掺之。  

小儿口疳：黄连、芦荟等分，为末，每蜜汤服五分。走马疳，入蟾灰等分，青黛减半，麝香少许。（《简便方》）小儿鼻 ，鼻下两道赤色，有疳。以米泔洗净，用黄连末敷之，日三、四次。（张杰《子母小儿食土：取好黄土，煎黄连汁搜之，晒干与食。（姚和众《童子秘诀》）预解胎毒：小儿初生，以黄连煎汤浴之，不生疮及丹毒。又方：未出声时，以黄连煎汁灌腹中儿哭：黄连煎浓汁，母常呷之。（《熊氏补遗》）因惊胎动、出血。取黄连末。酒服方寸匕，日三服。（《子母秘录》）妊娠子烦，口干不得卧。黄连末。每服一钱，粥饮下。或酒蒸黄连丸，亦妙。（《妇人良方》）痈疽肿毒，已溃、未溃皆可用。黄连、槟榔等分。为末。  

以鸡子清调搽之。（王氏《简易方》）中巴豆毒，下利不止：黄连、干姜等分。为末。水服方寸匕。（《肘后方》）  

***胡黄连***  

（宋《开宝》  

【`释名`】割孤露泽。  

时珍曰：其性味功用似黄连，故名。割孤露泽，胡语也  

【`集解`】恭曰：胡黄连出波斯国，生海畔陆地。苗若夏枯草，根头似鸟嘴，折之内似鹆眼者，良。八月上旬采之。颂曰：今南海及秦陇间亦有之。初生似芦，干则似杨柳枯枝，心黑外黄，不拘时月收采。承曰：折之尘出如烟者，乃为真也！  

根  

【`气味`】苦，平，无毒。  

恭曰：大寒。恶菊花、玄参、白藓皮，解巴豆毒。忌猪肉，令人漏精。  

【`主治`】补肝胆，明目，治骨蒸劳热，三消，五心烦热，妇人胎蒸虚惊，冷热泄痢，五痔，浓肠胃，益颜色。浸人乳汁，点目甚良（苏恭）。治久痢成疳，小儿惊痫、寒热、不下食，霍乱下痢，伤寒咳嗽温疟，理腰肾，去阴汗（《开宝》）。去果子积（震亨）。  

【`附方`】旧二，新一十二。  

伤寒劳复：身热，大小便赤如血色。用胡黄连一两，山栀子二两（去壳）。入蜜半两，拌和，炒令微焦为末，用猪胆汁和丸梧子大。每服十丸，用生姜二片，乌梅一个，童子小便三合，浸半日去滓，食后暖小便令温吞之，卧时再服，甚效。（苏颂《图经本草》）小儿潮热，往来盗汗。用南番胡黄连、柴胡等分。为末，炼蜜丸芡子大。每服一丸至五丸，安器中，以酒少许化开，更入水五分，重汤煮二三十沸，和滓服。（孙兆《秘宝方》）小儿疳热：肚胀潮热发焦，不可用大黄、黄芩伤胃之药，恐生别证。以胡黄连五钱，灵脂肥热疳疾：胡黄连丸：用胡黄连、黄连各半两，朱砂二钱半。为末，入猪胆内扎定，以杖子钩悬于砂锅内，浆水煮一炊久，取出研烂，入芦荟、麝香各一分，饭和丸麻子大。每服五、七丸至一、二十丸，米饮下。（钱乙《小儿方诀》）五心烦热：胡黄连末，米饮服一钱。  

（《易简方》）小儿疳泻，冷热不调。胡黄连半两，绵姜一两（炮）。为末。每服半钱，甘草节汤下。（《卫生总微论》）小儿自汗：盗汗，潮热往来。胡黄连、柴胡等分，为末，蜜丸芡子大。每用一、二丸，水化开，入酒少许，重汤煮一、二十沸，温服。（《保幼大全》）小儿黄胆：胡黄连、川黄连各一两。为末，用黄瓜一个，去瓤留盖，入药在内合定，面裹煨熟，去面，捣丸绿豆大。每量大小温水下。（《总微论》）吐血衄血：胡黄连、生地黄等分。为末，猪胆汁丸梧子大，卧时茅花汤下五十丸。（《普济方》）血痢不止：胡黄连、乌梅肉、灶下土等分，为末，腊茶清下。（《普济方》）热痢腹痛：胡黄连末，饭丸梧子大，每米汤下三十丸。（鲜于枢《钩玄》）婴儿赤目：茶调胡黄连末，涂手足心，即愈。（《济急仙方》）痈疽疮肿，已溃、未溃皆可用之。胡黄连、穿山甲（烧存性）等分为末，以茶或鸡子清调涂。（《简易方》）痔疮疼肿，不可忍者。胡黄连末，鹅胆汁调搽之。（孙氏《集效方》）血余怪病：方见木部茯苓下。  

***黄芩***  

（《本经》中品  

【`释名`】腐肠（《本经》）、空肠（《别录》）、内虚（《别录》）、妒妇（《吴普》）、经芩（《别录》）、黄文（《别录》）、印头（《吴普》）、苦督邮（《记事》），内实者名子芩（弘景）、条芩（《纲目》）、 尾芩（《唐本》）、鼠尾芩。弘景曰：圆者，名子芩；破者，名宿芩，其腹中皆烂，故名腐肠。时珍曰：芩，《说文》作 ，谓其色黄也。或云芩者，黔也，黔乃黄黑之色也。宿芩乃旧根，多中空，外黄内黑，即今所谓片芩，故又有腐肠、妒妇诸名。妒妇心黯，故以比之。子芩乃新根，多内实，即今所谓条芩。或云西芩多中空而色黔，北芩多内实而深黄。  

【`集解`】《别录》曰：黄芩，生秭归川谷及冤句。三月三日采根，阴干。  

弘景曰：秭归，属建平郡。今第一出彭城，郁州亦有之，惟深色坚实者好。俗方多用，道家不须。恭曰：今出宜州、 州、泾州者，佳。兖州大实亦好，名 尾芩。  

颂曰：今川蜀、河东、陕西近郡，皆有之。苗长尺余，茎干粗如箸，叶从地四面作丛生，类紫草，高一尺许。亦有独茎者，叶细长，青色，两两相对。六月开紫花，根如知母粗细，长四、五寸，二月、八月采根，曝干。  

《吴普本草》云：二月生赤黄叶，两两四四相值。其茎空中，或方圆，高三、四尺。四月花紫红赤，五月实黑、根黄。二月至九月采，与今所说有小异也。  

根  

【`气味`】苦，平，无毒。《别录》曰：大寒。普曰：神农、桐君、雷公：苦，无毒；李当之：小温。杲曰：可升可降，阴也。好古曰：气寒，味微苦而甘，阴中微阳，入手太阴血分。元素曰：气凉，味苦、甘，气浓味薄，浮而升，阳中阴也，入手少阳、阳明经。酒炒则上行。之才曰：山茱萸、龙骨为之使，恶葱实，畏丹砂、牡丹、藜芦。得浓朴、黄连，止腹痛；得五味子、牡蒙、牡蛎，令人有子；得黄 、白蔹、赤小豆，疗鼠 。  

时珍曰：得酒，上行；得猪胆汁，除肝胆火；得柴胡，退寒热；得芍药，治下痢；得桑白皮，泻肺火；得白术，安胎。  

【`主治`】诸热黄胆，肠 泄痢，逐水，下血闭，恶疮疽蚀火疡（《本经》）。疗痰热胃中热，小腹绞痛，消谷，利小肠，女子血闭，淋露下血，小儿腹痛（《别录》）。治热毒骨蒸，寒热往来，肠胃不利，破拥气，治五淋，令人宣畅，去关节烦闷，解热渴（甄权）。下气，主天行热疾，疔疮排脓，治乳痈发背（大明）。凉心，治肺中湿热，泻肺火上逆，疗上热，目中肿赤，瘀血壅盛，上部积血，补膀胱寒水，安胎，养阴退阳（元素）。治风热湿热头疼，奔豚热痛，火咳肺痿喉腥，诸失血（时珍）。  

【`发明`】杲曰：黄芩之中枯而飘者，泻肺火，利气，消痰，除风热，清肌表之热；细实而坚者，泻大肠火，养阴退阳，补膀胱寒水，滋其化源。高下之分与枳实、枳壳同例。  

元素曰：黄芩之用有九：泻肺热，一也；上焦皮肤风热风湿，二也；去诸热，三也；利胸中气，四也；消痰膈，五也；除脾经诸湿，六也；夏月须用，七也；妇人产后养阴退阳，八也；安胎，九也。酒炒上行，主上部积血，非此不能除。下痢脓血，腹痛后重，身热久不能止者，与芍药、甘草同用之。凡诸疮痛不可忍者，宜芩、连苦寒之药，详上下，分身、梢及引经药用之。  

震亨曰：黄芩降痰，假其降火也。凡去上焦湿热，须以酒洗过用。片芩泻肺火，须用桑白皮佐之。若肺虚者，多用则伤肺，必先以天门冬保定肺气而后用之。黄芩、白术乃安胎圣药，俗以黄芩为寒而不敢用，盖不知胎孕宜清热凉血，血不妄行，乃能养胎。黄芩乃上、中二焦药，能降火下行，白术能补脾也。  

罗天益曰：肺主气，热伤气，故身体麻木。又五臭入肺为腥，故黄芩之苦寒，能泻火、补气而利肺，治喉中腥臭。颂曰：张仲景治伤寒心下痞满，泻心汤。凡四方皆用黄芩，以其主诸热、利小肠故也。又太阳病下之利不止，喘而汗出者，有葛根黄芩黄连汤，及主妊娠安胎散，亦多用之。  

时珍曰：洁古张氏言：黄芩泻肺火，治脾湿；东垣李氏言：片芩治肺火，条芩治大肠火；丹溪朱氏言：黄芩治上中二焦火；而张仲景治少阳证小柴胡汤，太阳少阳合病下利黄芩汤，少阳证下后心下满而不痛泻心汤，并用之；成无己言黄芩苦而入心，泄痞热。是黄芩能入手少阴阳明、手足太阴少阳六经矣。盖黄芩气寒味苦，色黄带绿，苦入心，寒胜热，泻心火，治脾之湿热，一则金不受刑，一则胃火不流入肺，即所以救肺也。肺虚不宜者，苦寒伤脾胃，损其母也。少阳之证，寒热胸胁痞满，默默不欲饮食，心烦呕，或渴或痞，或小便不利。虽曰病在半表半里，而胸胁痞满，实兼心肺上焦之邪。心烦喜呕，默默不欲饮食，又兼脾胃中焦之证。故用黄芩以治手足少阳相火，黄芩亦少阳本经药也。成无己《注伤寒论》，但云柴胡、黄芩之苦，以发传邪之热；芍药、黄芩之苦，以坚敛肠胃之气，殊昧其治火之妙。杨士瀛《直指方》云：柴胡退热，不及黄芩。盖亦不知柴胡之退热，乃苦以发之，散火之标也；黄芩之退热，乃寒能胜热，折火之本也。仲景又云：少阳证腹中痛者，去黄芩，加芍药。心下悸，小便不利者，去黄芩，加茯苓。似与《别录》治少腹绞痛、利小肠之文不合。成氏言黄芩寒中，苦能坚肾，故去之，盖亦不然。至此当以意逆之，辨以脉证可也。若因饮寒受寒，腹中痛，及饮水心下悸，小便不利，而脉不数者，是里无热证，则黄芩不可用也。若热厥腹痛，肺热而小便不利者，黄芩其可不用乎？故善观书者，先求之理，毋徒泥其文。昔有人素多酒欲，病少腹绞痛不可忍，小便如淋，诸药不效。偶用黄芩、木通、甘草三味煎服，遂止。王海藏言有人因虚服附子药多，病小便秘，服芩、连药而愈。此皆热厥之痛也，学人其可拘乎？予年二十时，因感冒咳嗽既久，且犯戒，遂病骨蒸发热，肤如火燎，每日吐痰碗许，暑月烦渴，寝食几废，六脉浮洪。遍服柴胡、麦门冬、荆沥诸药，月余益剧，皆以为必死矣。先君偶思李东垣治肺热如火燎，烦躁引饮而昼盛者，气分热也。宜一味黄芩汤，以泻肺经气分之火。遂按方用片芩一两，水二钟，煎一钟，顿服。次日身热尽退，而痰嗽皆愈。药中肯綮，如鼓应桴，医中之妙，有如此哉。  

【`附方`】旧三，新一十四。  

三黄丸：孙思邈《千金方》云：巴郡太守奏：加减三黄丸：疗男子五痨七伤，消渴不生肌肉，妇人带下，手足寒热，泻五脏火。春三月，黄芩四两，大黄三两，黄连四两；夏三月，黄芩六两，大黄一两，黄连七两；秋三月，黄芩六两，大黄二两，黄连三两；冬三月，黄芩三两，大黄五两，黄连二两。三物随时合捣下筛，蜜丸乌豆大。米饮每服五丸，日三。不知，增至七丸，服一月病愈。久服走及奔马，人用有验。禁食猪肉。（《图经本草》）三补丸：治上焦积热，泻五脏火。黄芩、黄连、黄柏等分，为末，蒸饼丸梧子大。每白汤下二、三十丸。（《丹溪纂要》）肺中有火：清金丸：用片芩（炒）为末，水丸梧子大。每服二、三十丸，白汤下。（同上）肤热如燎：方见发明下。小儿惊啼：黄芩、人参等分，为末。每服一字，水饮下。（《普济方》）肝热生翳，不拘大人小儿。黄芩一两，淡豉三两。为末。每服三钱，以熟猪肝裹吃，温汤送下，日二服。忌酒、面。（《卫生家宝方》）少阳头痛，亦治太阳头痛，不拘偏正。小清空膏：用片黄芩（酒浸透，晒干）为末。每服一钱，茶、酒任下。（东垣《兰室秘藏》）眉眶作痛，风热有痰。黄芩（酒浸）、白芷等分。为末。每服二钱，茶下。（《洁古家珍》）吐血衄血，或发或止，积热所致。黄芩一两（去中心黑朽者），为末。每服三钱，水一盏，煎六分，和滓温服。（《圣惠方》）吐衄下血：黄芩三两。水三升，煎一升半，每温服一盏。亦治妇人漏下血。（庞安时《总病论》）血淋热痛：黄芩一两。水煎热服。（《千金方》）经水不断：芩心丸：治妇人四十九岁以后，天癸当住，每月却行，或过多不止。用条芩心二两（米醋浸七日，炙干又浸，如此七次）。为末，醋糊丸梧子大。每服七十丸，空心温酒下，日二次。（《瑞竹堂方》）崩中下血：黄芩为细末。每服一钱，霹雳酒下，以秤锤烧赤，淬酒中也。  

许学士云：崩中，多用止血及补血药。此方乃治阳乘于阴，所谓天暑地热，经水沸溢者也。（《本事方》）安胎清热：条芩、白术等分。炒为末，米饮和丸梧子大。每服五十丸，白汤下。或加神曲。凡妊娠调理，以四物去地黄，加白术、黄芩为末，常服甚良。（《丹溪纂要》）产后血渴，饮水不止。黄芩、麦门冬等分。水煎温服，无时。（《杨氏家藏方》）灸疮血出：一人灸火至五壮，血出不止如尿，手冷欲绝。以酒炒黄芩二钱为末，酒服即止老小火丹：黄芩末，水调涂之。（《梅师方》）  

子  

【`主治`】肠 脓血（《别录》）。  

***秦艽***  

（音交。《本经》中品  

【`释名`】秦 （《唐本》）、秦爪（萧炳）。  

恭曰：秦艽，俗作秦胶，本名秦 ，与纠同。  

时珍曰：秦艽出秦中，以根作罗纹交纠者佳，故名秦艽、秦 。  

【`集解`】《别录》曰：秦艽，生飞鸟山谷，二月、八月采根，曝干。  

弘景曰：今出甘松、龙用宜破去。  

恭曰：今出泾州、 州、岐州者，良。  

颂曰：今河陕州郡多有之。其根土黄色而相交纠，长一尺以来，粗细不等。枝干高五、六寸。叶婆娑，连茎梗俱青色，如莴苣叶。六月中开花紫色，似葛花，当月结子。每于春秋采根，阴干。  

根  

【`修治`】 曰：秦艽须于脚纹处认取：左纹列为秦，治疾；右纹列为艽，即发脚气。凡用秦，以布拭去黄白毛，乃用还元汤浸一宿，晒干用。  

时珍曰：秦艽，但以左纹者为良，分秦与艽为二名，谬矣。  

【`气味`】苦，平，无毒。《别录》曰：辛，微温。大明曰：苦，冷。  

元素曰：气微温，味苦、辛，阴中微阳，可升可降，入手阳明经。  

之才曰：菖蒲为之使，畏牛乳。  

【`主治`】寒热邪气，寒湿风痹，肢节痛，下水利小便（《本经》）。疗风无问久新，通身挛急（《别录》）。传尸骨蒸，治疳及时气（大明）。牛乳点服，利大小便，疗酒黄、黄胆，解酒毒，去头风（甄权）。除阳明风湿，及手足不遂，口噤牙痛口疮，肠风泻血，养血荣筋（元素）。泄热，益胆气（好古）。治胃热虚劳发热（时珍）。  

【`发明`】时珍曰：秦艽，手足阳明经药也，兼入肝胆，故手足不遂、黄胆烦渴之病须之，取其去阳明之湿热也。阳明有湿，则身体酸疼烦热；有热，则日晡潮热骨蒸。所以《圣惠方》治急劳烦热，身体酸疼。用秦艽、柴胡各一两，甘草五钱。为末，每服三钱，白汤调下。治小儿骨蒸潮热，减食瘦弱。用秦艽、炙甘草各一两。每用一、二钱，水煎服之。钱乙加薄荷叶五钱。  

【`附方`】旧六，新七。  

五种黄胆：崔元亮《海上方》云：凡黄有数种：伤酒发黄，误食鼠粪亦作黄，因劳发黄，多痰涕，目有赤脉，益憔悴，或面赤恶心者是也。用秦艽一大两，锉作两帖。每帖用酒半升，浸绞取汁，空腹服，或利便止。就中饮酒人易治，屡用得力。《贞元广利方》：治黄病内外皆黄，小便赤，心烦口干者。以秦艽三两，牛乳一大升，煮取七合，分温再服。此方出于许仁则。又孙真人方：加芒硝六钱。暴泻引饮：秦艽二两，甘草（炙）半两。每服三钱，水（《太平圣惠方》）急劳烦热：方见发明下。小儿骨蒸：同上。小便艰难或转胞，腹满闷，不急疗，杀人。用秦艽一两，水一盏，煎七分，分作二服。又方：加冬葵子等分，为末，酒服一匕。（《圣惠方》）胎动不安：秦艽、甘草（炙）、鹿角胶（炒）各半两。为末。每服三钱，水发背初起疑似者。便以秦艽、牛乳煎服，得快利三、五行，即愈。（崔元亮《海上集验方》）疮口不合，一切皆治。秦艽为末，掺之。（《直指方》）  

***茈胡***  

（《本经》上品  

【`释名`】地熏（《本经》）、芸蒿（《别录》）、山菜（《吴普》）、茹草（《吴普》）。  

恭曰：茈，是古柴字。《上林赋》云茈姜，及《尔雅》云茈草，并作此茈字。此草根紫色，今太常用茈胡是也。又以木代系，相承呼为柴胡。且检诸本草无名此者。  

时珍曰：茈字，有柴、紫二音。茈姜、茈草之茈，皆音紫；茈胡之茈，音柴。茈胡生山中，嫩则可茹，老则采而为柴，故苗有芸蒿、山菜、茹草之名，而根名柴胡也。苏恭之说殊欠明。古本张仲景《伤寒论》  

【`集解`】《别录》曰：茈胡，叶名芸蒿，辛香可食。生弘农川谷及冤句。二月、八月采根，曝干。弘景曰：今出近道，状如前胡而强。《博物志》云：芸蒿叶似邪蒿，春秋有白 ，长四、五寸，香美可食，长安及河内并有之。恭曰：伤寒大小柴胡汤，为痰气之要。若以芸蒿根为之，大谬矣。颂曰：今关陕、江湖间近道皆有之，以银州者为胜。二月生苗甚香。茎青紫坚硬，微有细线。叶似竹叶而稍紧小，亦有似斜蒿者，亦有似麦门冬叶而短者。七月开黄花。根淡赤色，似前胡而强。生丹州者结青子，与他处者不类。其根似芦头，有赤毛如鼠尾，独窠长者好。 曰：茈胡，出在平州平县，即今银州银县也。西畔生处，多有白鹤、绿鹤于此飞翔，是茈胡香直上云间，若有过往闻者，皆气爽也。承曰：柴胡以银、夏者最良，根如鼠尾，长一、二尺，香味甚佳。今《图经》所载，俗不识其真，市人以同、华者代之。  

然亦胜于他处者，盖银、夏地方多沙，同、华亦沙苑所出也。机曰：解散用北柴胡，虚热用海阳软柴胡为良。时珍曰：银州，即今延安府神木县，五原城是其废迹。所产柴胡长尺余而微白且软，不易得也。北地所产者，亦如前胡而软，今人谓之北柴胡是也，入药亦良。南土所产者，不似前胡，正如蒿根，强硬不堪使用。其苗有如韭叶者、竹叶者，以竹叶者为胜。  

其如邪蒿者最下也。按：《夏小正月令》云：仲春芸始生。《仓颉解诂》云：芸，蒿也。似邪蒿，可食。亦柴胡之类，入药不甚良，故苏恭以为非柴胡云。近时有一种，根似桔梗、沙参，白色而大，市人以伪充银柴胡，殊无气味，不可不辨。  

根  

【`修治`】 曰：凡采得银州柴胡，去须及头，用银刀削去赤薄皮少许，以粗布拭净，锉用。勿令犯火，立便无效也。  

【`气味`】苦，平，无毒。《别录》曰：微寒。普曰：神农、岐伯、雷公：苦，无毒。大明曰：甘。元素曰：气味俱轻，阳也，升也，少阳经药，引胃气上升。苦寒以发散表热。杲曰：升也，阴中之阳，手足少阳、厥阴四经引经药也。在脏主血，在经主气。欲上升，则用根，以酒浸；欲中及下降，则用梢。之才曰：半夏为之使，恶皂荚，畏女菀、藜芦。时珍曰：行手、足少阳，以黄芩为佐；行手、足厥阴，以黄连为佐。  

【`主治`】心腹、去肠胃中结气，饮食积聚，寒热邪气，推陈致新。久服轻身明目益精（《本经》）。除伤寒心下烦热，诸痰热结实，胸中邪逆，五脏间游气，大肠停积水胀，及湿痹拘挛，亦可作浴汤（《别录》）。治热劳骨节烦疼，热气肩背疼痛，劳乏羸瘦，下气消食，宣畅气血，主时疾内外热不解，单煮服之良（甄权）。补五劳七伤，除烦止惊，益气力，消痰止嗽，润心肺，添精髓，健忘（大明）。除虚劳，散肌热，去早晨潮热，寒热往来，胆瘅，妇人产前、产后诸热，心下痞，胸胁痛（元素）。治阳气下陷，平肝胆三焦包络相火，及头痛眩运，目昏赤痛障翳，耳聋鸣，诸疟，及肥气寒热，妇人热入血室，经水不调，小儿痘疹余热  

【`发明`】之才曰：茈胡，得茯苓、桔梗、大黄、石膏、麻子仁、甘草、桂。以水一斗，煮取四升入硝石三方寸匕，疗伤寒寒热头痛，心下烦满。  

颂曰：张仲景治伤寒，有大、小柴胡，及柴胡加龙骨、柴胡加芒硝等汤，故后人治寒热，此为最要之药。  

杲曰：能引清气而行阳道，伤寒外，诸有热则加之，无热则不加也。又能引胃气上行、升腾而行春令者，宜加之。又凡诸疟，以柴胡为君，随所发时所在经分，佐以引经之药。十二经疮疽中，须用柴胡以散诸经血结气聚，功与连翘同也。  

好古曰：柴胡能去脏腑内外俱乏，既能引清气上行而顺阳道，又入足少阳。在经主气，在脏主血。证前行则恶热，却退则恶寒。惟气之微寒，味之薄者，故能行经。若佐以三棱、广术、巴豆之类，则能消坚积，是主血也。妇人经水适来适断，伤寒杂病，易老俱用小柴胡汤，加以四物之类，并秦艽、牡丹皮辈，为调经之剂。又言妇人产后血热必用之药也。  

宗 曰：柴胡，《本经》并无一字治劳，今人治劳方中鲜有不用者。呜呼！凡此误世甚多。尝原病劳，有一种其脏虚损，复受邪热，因虚而致劳，故曰劳者牢也，当须斟酌用之。  

如《经验方》中治劳热青蒿煎之用柴胡，正合宜尔，服之无不效，热去即须急止。若或无热，得此愈甚，虽至死，人亦不怨，目击甚多。《日华子》又谓补五劳七伤，《药性论》亦谓治劳乏羸瘦。若此等病，苟无实热，医者执而用之，不死何待？注释本草，一字亦不可忽。  

盖万世之后，所误无穷，可不谨哉？如张仲景治寒热往来如疟状，用柴胡汤，正合其宜也。  

时珍曰：劳有五劳，病在五脏。若劳在肝、胆、心，及包络有热，或少阳经寒热者，则柴胡乃手足厥阴、少阳必用之药；劳在脾胃有热，或阳气下陷，则柴胡乃引清气、退热必用之药；惟劳在肺、肾者，不用可尔。然东垣李氏言诸有热者，宜加之；无热，则不加。又言诸经之疟，皆以柴胡为君。十二经疮疽，须用柴胡以散结聚。则是肺疟、肾疟，十二经之疮，有热者皆可用之矣。但要用者精思病原，加减佐使可也。寇氏不分脏腑经络、有热无热，乃谓柴胡不治劳乏，一概摈斥，殊非通论。如《和剂局方》治上下诸血，龙脑鸡苏丸，用银柴胡浸汁熬膏之法，则世人知此意者鲜矣。按：庞元英《谈薮》云：张知 久病疟，热时如火，年余骨立。医用茸、附诸药，热益甚。召医官孙琳诊之。琳投小柴胡汤一帖，热减十之九，三服脱然。琳曰：此名劳疟，热从髓出，加以刚剂，气血愈亏，安得不瘦？盖热有在皮肤、在脏腑、在骨髓，非柴胡不可。若得银柴胡，只须一服；南方者力减，故三服乃效也。观此，则得用药之妙的矣。寇氏之说，可尽凭乎  

【`附方`】旧一，新五。  

伤寒余热：伤寒之后，邪入经络，体瘦肌热，推陈致新，解利伤寒时气伏暑，仓卒并治，不论长幼。柴胡四两，甘草一两。每用三钱，水一盏，煎服。（许学士《本事方》）小儿骨热：十五岁以下，遍身如火，日渐黄瘦，盗汗，咳嗽烦渴。柴胡四两，丹砂三两。为末， 猪胆汁拌和，饭上蒸熟，丸绿豆大。每服一丸，桃仁、乌梅汤下，日三服。（《圣济总录》）虚劳发热：柴胡、人参等分。每服三钱，姜、枣同水煎服。（《澹寮方》）湿热黄胆：柴胡一两，甘草二钱半。作一剂，以水一碗，白茅根一握，煎至七分，任意时时服，一日尽。（孙尚药《秘宝方》）眼目昏暗：柴胡六铢，决明子十八铢。治筛，人乳汁和敷目上，久久夜见五色。（《千金方》）积热下痢：柴胡、黄芩等分。半酒半水煎七分，浸冷，空心服之。（《济急方》）  

苗  

【`主治`】猝聋，捣汁频滴之（《千金》）。  

***前胡***  

（《别录》中品  

【`释名`】时珍曰：按：孙 《唐韵》作湔胡，名义未解。  

【`集解`】《别录》曰：前胡，二月、八月采根，曝干。  

弘景曰：近道皆有，生下湿地，出吴兴者为胜。根似柴胡而柔软，为疗殆欲同，而《本经》上品有茈胡而无此，晚来医乃用之。  

大明曰：越、衢、婺、睦等处者，皆好，七、八月采之，外黑里白。颂曰：今陕西、梁汉、江淮、荆襄州郡及相州、孟州皆有之。春生苗，青白色，似斜蒿。初出时有白芽，长三、四寸，味甚香美，又似芸蒿。七月内开白花，与葱花相类。八月结实。根青紫色。今 延将来者，大与柴胡相似。但柴胡赤色而脆，前胡黄而柔软，为不同尔。一说：今诸方所用前胡皆不同。汴京北地者，色黄白，枯脆，绝无气味。江东乃有三、四种：一种类当归，皮斑黑，肌黄而脂润，气味浓烈；一种色理黄白，似人参而细短，香味都微；一种如草乌头，肤赤而坚，有两、三歧为一本，食之亦戟人咽喉，中破以姜汁渍捣服之，甚下膈解痰实。然皆非真前胡也。今最上者，出吴中。又寿春生者，皆类柴胡而大，气芳烈，味亦浓苦，疗痰下气，最胜诸道者。 曰：凡使勿用野蒿根，缘真似前胡，只是味粗酸。若误用之，令人反胃不受食。若是前胡，味甘微苦也。时珍曰：前胡有数种，惟以苗高一、二尺，色似斜蒿，叶如野菊而细瘦，嫩时可食。秋月开黪白花，类蛇床子花，其根皮黑肉白，有香气为真。大抵北地者为胜，故方书称北前胡云。  

根  

【`修治`】 曰：修事，先用刀刮去苍黑皮并髭土了，细锉，以甜竹沥浸令润，日中晒干用。  

【`气味`】苦，微寒，无毒。权曰：甘、辛，平。  

之才曰：半夏为之使，恶皂荚，畏藜芦。  

【`主治`】痰满，胸胁中痞，心腹结气，风头痛，去痰实，下气，治伤寒寒热，推陈致新，明目益精（《别录》）。能去热实，及时气内外俱热，单煮服之。（甄权）治一切气，破症结，开胃下食，通五脏，主霍乱转筋，骨节烦闷，反胃呕逆，气喘咳嗽，安胎，小儿一切疳气（大明）。清肺热，化痰热，散风邪（时珍）。  

【`发明`】时珍曰：前胡味甘、辛，气微平，阳中之阴，降也。乃手足太阴、阳明之药，与柴胡纯阳上升入少阳、厥阴者不同也。其功长于下气，故能治痰热喘嗽、痞膈呕逆诸疾，气下则火降，痰亦降矣。所以有推陈致新之绩，为痰气要药。陶弘景言其与柴胡同功，非矣。治证虽同，而所入所主则异。  

【`附方`】旧一。  

小儿夜啼：前胡捣筛，蜜丸小豆大。日服一丸，熟水下，至五、六丸，以瘥为度。（《普济方》）  

***防风***  

（《本经》上品  

【`释名`】铜芸（《本经》）、茴芸（《吴普》）、茴草（《别录》）、屏风（《别录》）、 根（《别录》）、百枝（《别录》）、百蜚（《吴普》）。时珍曰：防者，御也。其功疗风最要，故  

【`集解`】《别录》曰：防风，生沙苑川泽及邯郸、琅琊、上蔡。二月、十月采根，曝干。  

普曰：正月生叶细圆，青黑黄白。五月黄花。六月结实黑色。弘景曰：郡县无名沙苑。  

今第一出彭城兰陵，即近琅琊者。郁州百市亦有之。次出襄阳、义阳县界，亦可用。惟以实而脂润，头节坚如蚯蚓头者为好。恭曰：今出齐州龙山最善，淄州、兖州、青州者亦佳。叶似牡蒿、附子苗等。沙苑在同州南，亦出防风，轻虚不如东道者。陶云无沙苑，误矣。  

颂曰：今汴东、淮、浙州郡皆有之。茎叶俱青绿色，茎深而叶淡，似青蒿而短小。春初时嫩紫红色，江东宋毫人采作菜茹，极爽口。五月开细白花，中心攒聚作大房，似莳萝花。  

实似胡荽子而大。根土黄色，与蜀葵根相类，二月、十月采之。关中生者，三月、六月采之，然轻虚不及齐州者良。又有石防风，出河中府，根如蒿根而黄，叶青花白，五月开花，六月采根曝干，亦疗头风眩痛。时珍曰：江淮所产多是石防风，生于山石之间。二月采嫩苗作菜，辛甘而香，呼为珊瑚菜。其根粗丑，其子亦可种。吴绶云：凡使，以黄色而润者为佳，白者多沙条，不堪。  

【`气味`】甘，温，无毒。《别录》曰：辛，无毒。叉头者，令人发狂；叉尾者，发人痼疾。  

普曰：神农、黄帝、岐伯、桐君、雷公、扁鹊：甘，无毒。李当之：小寒。元素曰：味辛而甘，气温，气味俱薄，浮而升，阳也。手足太阳经之本药。好古曰：又行足阳阴、太阴二经，为肝经气分药。杲曰：防风能制黄 ，黄 得防风其功愈大，乃相畏而相使者也。  

之才曰：得葱白，能行周身；得泽泻、蒿本，疗风；得当归、芍药、阳起石、禹余粮，疗妇人子  

【`主治`】大风，头眩痛恶风，风邪目盲无所见，风行周身，骨节疼痹，烦满。久服轻身（《本经》）。胁痛胁风，头面去来，四肢挛急，字乳金疮内痉（《别录》）。治三十六般风，男子一切劳劣，补中益神，风赤眼，止冷泪及瘫痪，通利五脏关脉，五劳七伤，羸损盗汗，心烦体重，能安神定志，匀气脉（大明）。治上焦风邪，泻肺实，散头目中滞气，经络中留湿，主上部见血（元素）。搜肝气（好古）。  

叶  

【`主治`】中风热汗出（《别录》）。颂曰：江东一种防风，茹其嫩苗，云动风，与此文相反，岂别是一物耶？  

花  

【`主治`】四肢拘急，行履不得，经脉虚羸，骨节间痛，心腹痛（甄权）。  

子  

【`主治`】疗风更优，调食之（苏恭）。  

【`发明`】元素曰：防风，治风通用。身半以上风邪用身，身半以下风邪，用梢，治风去湿之仙药也，风能胜湿故尔。能泻肺实，误服泻人上焦元气。杲曰：防风治一身尽痛，乃猝伍卑贱之职，随所引而至，乃风药中润剂也。若补脾胃，非此引用不能行。凡脊痛项强，不可回顾，腰似折，项似拔者，乃手足太阳证，正当用防风。凡疮在胸膈以上，虽无手足太阳证，亦当用之，为能散结，去上部风。病患身体拘倦者，风也，诸疮见此证，亦须用之。钱仲阳泻黄散中倍用防风者，乃于土中泻木也。  

【`附方`】旧二，新十一。  

自汗不止：防风（去芦）为末，每服二钱，浮麦煎汤服。《朱氏集验方》：防风用麸炒，猪皮煎汤下。睡中盗汗：防风二两，芎 一两，人参半两。为末。每服三钱，临卧饮下。（《易简方》）消风顺气：老人大肠秘涩。防风、枳壳（麸炒）一两，甘草半两，为末，每食前白汤服二钱。（《简便方》）偏正头风：防风、白芷等分。为末，炼蜜丸弹子大。每嚼一丸，茶清下。（《普济方》）破伤中风，牙关紧急。天南星、防风等分。为末。每服二、三匙，童子小便五升，煎至四升，分二服，即止也。（《经验后方》）小儿解颅：防风、白芨、柏子仁等分，为末。以乳汁调涂，一日一换。（《养生主论》）妇人崩中：独圣散：用防风（去芦头，炙赤）为末。每服一钱，以面糊酒调下，更以面糊酒投之。此药累经效验。一方：加炒黑蒲黄等分。（《经验后方》）解乌头毒：附子、天雄毒。并用防风煎汁饮之。（《千金方》）解芫花毒：同上。  

解野菌毒：同上。解诸药毒：已死，只要心间温暖者，乃是热物犯之。只用防风一味，擂冷水灌之。（万氏《积善堂》）  

***独活***  

（《本经》上品  

【`释名`】羌活（《本经》）、羌青（《本经》）、独摇草（《别录》）、护羌使者（《本经》）、胡王使者（《吴普》）、长生草。弘景曰：一茎直上，不为风摇，故曰独活。《别录》曰：此草得风不摇，无风自动，故名独摇草。大明曰：独活，是羌活母也。  

时珍曰：独活以羌中来者为良，故有羌活、胡王使者诸名，乃一物二种也。正如川芎、抚芎，白术、苍术之义，入  

【`集解`】《别录》曰：独活，生雍州川谷，或陇西南安。二月、八月采根，曝干。  

弘景曰：此州郡县并是羌地。羌活形细而多节软润，气息极猛烈。出益州、北都、西川者为独活，色微白，形虚大，为用亦相似而小不如。至易蛀，宜密器藏之。颂曰：独活、羌活，今出蜀汉者佳。春生苗，叶如青麻。六月开花作丛，或黄或紫。结实时叶黄者，是夹石上所生；叶青者，是土脉中所生。《本经》云二物同一类。今人以紫色而节密者，为羌活；黄色而作块者，为独活。而陶隐居言独活色微白，形虚大，用与羌活相似。今蜀中乃有大独活，类桔梗而大，气味亦不与羌活相类，用之微寒而少效。今又有独活，亦自蜀中来，类羌活，微黄而极大，收时寸解干之，气味亦芳烈，小类羌活，又有槐叶气者，今京下多用之，极效验，意此为真者。而市人或择羌活之大者为独活，殊未为当。大抵此物有两种：西蜀者，黄色，香如蜜；陇西者，紫色，秦陇人呼为山前独活。古方但用独活，今方既用独活，而又用羌活，兹为谬矣。机曰：《本经》独活一名羌活，本非二物。后人见其形色气味不同，故为异论。然物多不齐，一种之中自有不同。仲景治少阴所用独活，必紧实者；东垣治太阳所用羌活，必轻虚者。正如黄芩，取枯飘者，名片芩，治太阴；条实者，名子芩，治阳明之义同也。况古方但用独活无羌活，今方俱用，不知病宜两用耶？抑未之考耶？时珍曰：独活、羌活乃一类二种，以他地者，为独活；西羌者，为羌活，苏颂所说颇明。  

按：王贶《全生指迷方》云：羌活，须用紫色有蚕头鞭节者。独活，是极大羌活有臼如鬼眼者，寻常皆以老宿前胡为独活者，非矣。近时江淮山中出一种土当归，长近尺许，白肉黑皮，气亦芬香，如白芷气，人亦谓之水白芷，用充独活，解散亦或用之，不可不辨。  

根  

【`修治`】 曰：采得细锉，以淫羊藿拌，蒸二日，曝干，去藿用，免烦人心。  

时珍曰：此乃服食家治法，寻常去皮或焙用尔。  

【`气味`】苦、甘，平，无毒。《别录》曰：微温。权曰：苦、辛。  

元素曰：独活微温，甘、苦、辛，气味俱薄，浮而升，阳也，足少阴行经气分之药。羌活性温，辛苦，气味俱薄，浮而升，阳也，手足太阳行经风药，并入足厥阴、少阴经气分。  

之才曰：豚实为之使。弘景曰：药无豚实，恐是蠡实也。  

【`主治`】风寒所击，金疮止痛，奔豚痫痉，女子疝瘕。久服轻身耐老（《本经》）。疗诸贼风，百节痛风，无问久新（《别录》）。独活：治诸中风湿冷，奔喘逆气，皮肤苦痒，手足挛痛劳损，风毒齿痛。羌活：治贼风失音不语，多痒，手足不遂，口面 斜，遍身 痹、血癞（甄权）。羌、独活：治一切风并气，筋骨挛拳，骨节酸疼，头旋目赤疼痛，五劳七伤，利五脏及伏梁水气（大明）。治风寒湿痹，酸痛不仁，诸风掉眩，颈项难伸（李杲）。去肾间风  

【`发明`】恭曰：疗风，宜用独活；兼水，宜用羌活。  

刘完素曰：独活不摇风而治风，浮萍不沉水而利水，因其所胜而为制也。张元素曰：风能胜湿，故羌活能治水湿。独活与细辛同用，治少阴头痛，头运目眩，非此不能除；羌活与川芎同用，治太阳、少阴头痛，透关利节，治督脉为病，脊强而厥。好古曰：羌活乃足太阳、厥阴、少阴药，与独活不分二种。后人因羌活气雄，独活气细。故雄者，治足太阳风湿相搏，头痛、肢节痛、一身尽痛者，非此不能除，乃却乱反正之主君药也。细者，治足少阴伏风，头痛、两足湿痹、不能动止者，非此不能治，而不治太阳之证。时珍曰：羌活、独活皆能逐风胜湿，透关利节，但气有刚、劣不同尔。《素问》云：从下上者，引而去之。二味苦辛而温，味之薄者，阴中之阳，故能引气上升，通达周身，而散风胜湿。按文系曰：唐刘师贞之兄病风，梦神人曰：但取胡王使者浸酒服，便愈。师贞访问，皆不晓。复梦其母曰：胡王使者，即羌活也。求而用之，兄疾遂愈。嘉谟曰：羌活，本手足太阳表里引经之药，又入足少阴、厥阴。名列君部之中，非比柔懦之主。小无不入，大无不通。故能散肌表八风之邪，利周身百节之痛。  

【`附方`】旧八，新七。  

中风口噤，通身冷，不知人。独活四两。好酒一升，煎半升服。（《千金方》）中风不语：独活一两。酒二升，煎一升，大豆五合，炒有声，以药酒热投，盖之良久，温服三合，未瘥再服。（陈延之《短剧方》）热风瘫痪，常举发者。羌活二斤，构子一升。为末。每酒服方寸匕，日三服。（《广济方》）产后中风语涩，四肢拘急。羌活三两。为末。每服五钱，酒、水各一盏，煎减半服。（《短剧方》）产后风虚：独活、白藓皮各三两，水三升，煮二升，分三服。耐酒者，入酒同煮。（《短剧方》）产后腹痛：羌活二两，煎酒服。（《必效方》）产肠脱出：方同上。（《子母秘录》）妊娠浮肿：羌活、萝卜子同炒香，只取羌活为末。每服二钱，温酒调下，一日一服，二日二服，三日三服。乃嘉兴主簿张昌明所传。（许学士《本事方》）风水浮肿：方同上。历节风痛：独活、羌活、松节等分。用酒煮过，每日空心饮一杯。  

（《外台秘要》）风牙肿痛：《肘后方》：用独活煮酒，热漱之。文潞公《药准》：用独活、地黄各三两，为末。每服三钱，水一盏煎，和滓温服，卧时再服。  

喉闭口噤：羌活三两，牛蒡子二两，水煎一钟，入白矾少许，灌之取效。（《圣济录》）睛垂至鼻：人睛忽垂至鼻，如黑角色，痛不可忍，或时时大便血出，名曰肝胀。用羌活煎汁，服数盏，自愈。（夏子益《奇疾方》）太阳头痛：羌活、防  

***土当归***  

（《纲目》  

【`集解`】生密县山野，茎圆而有线楞，叶似芹菜叶而硬，边有细锯齿刺。又似苍术叶而大，每三叶攒生一处，开黄花，根似前胡，又似野胡萝卜根。  

根  

【`气味`】辛，温，无毒。  

【`主治`】除风和血，煎酒服之。闪拗手足，同荆芥、葱白煎汤淋洗之（时珍。出《卫生易简方》）。  

***都管草***  

（宋《图经》  

【`集解`】颂曰：都管草生宜州田野，根似羌活头，岁长一节。苗高一尺许，叶似土当归，有重台。二月、八月采根，阴干。施州生者作蔓，又名香球，蔓长丈余，赤色，秋结红实，四时皆有，采其根枝，淋洗风毒疮肿。时珍曰：按：范成《大桂海志》云：广西出之，一茎六叶。  

根  

【`气味`】苦、辛，寒，无毒。  

【`主治`】风肿痈毒赤疣，以醋摩涂之。亦治咽喉肿痛，切片含之，立愈（苏颂）。解蜈蚣、蛇毒（时珍）。  

***升麻***  

（《别录》上品  

【`释名`】周麻。时珍曰：其叶似麻，其性上升，故名。按：张揖《广雅》及《吴普本草》并云：升麻，一名周升麻。则周或指周地，如今人呼川升麻之义。今《别录》作周麻，非省文，即脱误也。  

【`集解`】《别录》曰：升麻，生益州山谷。二月、八月采根，晒干。  

弘景曰：旧出宁州者第之鸡骨升麻。北部亦有，而形虚大，黄色。建平亦有，而形大味薄，不堪用。人言是落新妇根，不然也。其形相似，气色非也。落新妇亦解毒，取叶 作小儿浴汤，主惊忤。  

藏器曰：落新妇，今人多呼为小升麻，功用同于升麻，亦大小有殊也。  

志曰：升麻，今嵩高出者色青，功用不如蜀者。  

颂曰：今蜀汉、陕西、淮南州郡皆有之，以蜀川者为胜。春生苗，高三尺以来。叶似麻叶，并青色。四月、五月着花，似粟穗，白色。六月以后结实，黑色。根如蒿根，紫黑色，多须。  

根  

【`修治`】 曰：采得刮去粗皮，用黄精自然汁浸一宿，曝干，锉蒸，再爆用。  

时珍曰：今人惟取里白外黑而紧实者，谓之鬼脸升麻，去须及头芦，锉用。  

【`气味`】甘、苦，平、微寒，无毒。  

元素曰：性温，味辛微苦，气味俱薄，浮而升，阳也，为足阳明、太阴引经的药。得葱白、白芷，亦入手阳明、太阴。杲曰：引葱白，散手阳明风邪。引石膏，止阳明齿痛。人参、黄 ，非此引之，不能上行。时珍曰：升麻，同柴胡，引生发之气上行；同葛根，能发阳明之汗。  

【`主治`】解百毒，杀百精老物殃鬼，辟瘟疫瘴气邪气，蛊毒入口皆吐出，中恶腹痛，时气毒疠，头痛寒热，风肿诸毒，喉痛口疮。久服不夭，轻身长年（《别录》）。安魂定魄，鬼附啼泣，疳 ，游风肿毒（大明）。小儿惊痫，热壅不通，疗痈肿豌豆疮，水煎绵沾拭疮上（甄权）。治阳明头痛，补脾胃，去皮肤风邪，解肌肉间风热，疗肺痿咳唾脓血，能发浮汗（元素）。牙根浮烂恶臭，太阳鼽衄，为疮家圣药（好古）。消斑疹，行瘀血，治阳陷眩运，胸胁虚痛，久泄下痢，后重遗浊，带下崩中，血淋下血，阴痿足寒（时珍）。  

【`发明`】元素曰：补脾胃药，非此为引用不能取效。脾痹非此不能除。其用有四：手足阳明引经，一也；升阳气于至阴之下，二也；去至高之上及皮肤风邪，三也；治阳明头痛，四也。杲曰：升麻，发散阳明风邪，升胃中清气，又引甘温之药上升，以补卫气之散而实其表。故元气不足者，用此于阴中升阳，又缓带脉之缩急。有胃虚伤冷，郁遏阳气于脾土者，宜升麻、葛根以升散其火郁。好古曰：升麻葛根汤，乃阳明发散药。若初病太阳证便服之，发动其汗，必传阳明，反成其害也。朱肱《活人书》言：瘀血入里，吐血衄血者，犀角地黄汤，乃阳明经圣药。如无犀角，以升麻代之。二物性味相远，何以代之？盖以升麻能引地黄及余药同入阳明也。时珍曰：升麻引阳明清气上行，柴胡引少阳清气上行。此乃禀赋素弱，元气虚馁，及劳役饥饱生冷内伤，脾胃引经最要药也。升麻葛根汤，乃发散阳明风寒药也。  

时珍用治阳气郁遏，及元气下陷诸病，时行赤眼，每有殊效，神而明之，方可执泥乎？一人素饮酒，因寒月哭母受冷，遂病寒中，食无姜、蒜，不能一啜。至夏酷暑，又多饮水，兼怀怫郁。因病右腰一点胀痛，牵引右胁，上至胸口，则必欲卧。发则大便里急后重，频欲登圊，小便长而数，或吞酸，或吐水，或作泻，或阳痿，或厥逆，或得酒少止，或得热稍止。但受寒食寒，或劳役，或入房，或怒或饥，即时举发。一止则诸证泯然，如无病患，甚则日发数次。服温脾胜湿、滋补消导诸药，皆微止随发。时珍思之，此乃饥饱劳逸，内伤元气，清阳陷遏，不能上升所致也。遂用升麻葛根汤合四君子汤，加柴胡、苍术、黄 ，煎服，服后仍饮酒一二杯助之。其药入腹，则觉清气上行，胸膈爽快，手足和暖，头目精明，神采迅发，诸证如扫。每发一服即止，神验无比。若减升麻、葛根，或不饮酒，则效便迟。大抵人年五十以后，其气消者多，长者少；降者多，升者少；秋冬之令多，而春夏之令少。若禀受弱而有前诸证者，并宜此药活法治之。《素问》云：阴精所奉其人寿，阳精所降其人夭。千古之下，窥其奥而阐其微者，张洁古、李东垣二人而已。外此，则着《参同契》、《悟真篇》者，旨与此同也。又升麻能解痘毒，惟初发热时，可用解毒；痘已出后，气弱或泄泻者，亦可少用；其升麻葛根汤，则见斑后必不可用，为其解散也。本草以升麻为解毒、吐蛊毒要药，盖以其为阳明本经药，而性又上升故也。按《范石湖文集》云：李焘为雷州推官，鞫狱得治蛊方：毒在上，用升麻吐之；在腹，用郁金下之，或合二物服之，不吐则下。此方活人甚多也。  

【`附方`】旧五，新八。  

服食丹砂：石泉公王方庆《岭南方》云：南方养生治病，无过丹砂。其方用升麻末三两（豌豆斑疮：比岁有病天行发斑疮，头面及身，须臾周匝，状如火烧疮，皆戴白浆，随决随生，不治数日必死，瘥后瘢黯，弥岁方减，此恶毒之气所为。云晋元帝时，此病自西北流起，名虏疮。以蜜煎升麻，时时食之。并以水煮升麻，绵沾拭洗之。（葛洪《肘后方》）辟瘴明目：七物升麻丸：升麻、犀角、黄芩、朴硝、栀子、大黄各二两，豉二升（微熬）。同捣末，蜜丸梧子大。觉四肢大热，大便难，即服三十丸，取微利为度。若四肢小热，只食后服二十丸。非但辟瘴，甚能明目。（王方庆《岭南方》）猝肿毒起：升麻磨醋，频涂之。（《肘后》）喉痹作痛：升麻片，含咽。或以半两，煎服取吐。（《直指方》）胃热齿痛：升麻煎汤，热漱咽之，解毒。或加生地黄。（《直指方》）口舌生疮：升麻一两，黄连三分。为末，绵裹含咽。（《本事方》）热痱瘙痒：升麻，煎汤饮，并洗之。（《千金方》）小儿尿血：蜀升麻五分。  

水五合，煎一合，服之。一岁儿，一日一服。（姚和众《至宝方》）产后恶血不尽，或经月半年。以升麻三两，清酒五升，煮取二升，分半再服。当吐下恶物，极良。（《千金翼方》）解莨菪毒：升麻煮汁，多服之。（《外台秘要》）挑生蛊毒：野葛毒。并以升麻多煎，频饮之。（《直指方》）射工溪毒：升麻、乌 。煎水服，以滓涂之。（《肘后方》）  

***苦参***  

（《本经》中品  

【`释名`】苦 （《本经》）、苦骨（《纲目》）、地槐（《别录》）、水槐（《本经》）、菟槐（《别录》）、骄槐（《别录》）、野槐（《纲目》）、白茎（《别录》，又名芩茎、禄白、陵郎、  

【`集解`】《别录》曰：苦参，生汝南山谷及田野。三月、八月、十月采根，曝干。  

弘景曰：近道处处有之。叶极似槐叶，花黄色，子作荚，根味至苦恶。颂曰：其根黄色，长五、七寸许，两指粗细。三、五茎并生，苗高三、四尺以来，叶碎青色，极似槐叶，春生冬凋，其花黄白色，七月结实如小豆子。河北生者无花子。五月、六月、八月、十月采根，曝干。  

时珍曰：七、八月结角如萝卜子，角内有子二、三粒，如小豆而坚。  

根  

【`修治`】 曰：采根，用糯米浓泔汁浸一宿，其腥秽气并浮在水面上，须重重淘过，即蒸之，从巳至申，取晒切用。  

【`气味`】苦，寒，无毒。之才曰：玄参为之使，恶贝母、菟丝、漏芦，反藜芦。时珍曰：伏汞，制雌黄、焰硝。  

【`主治`】心腹结气，症瘕积聚，黄胆，溺本经》）。养肝胆气，安五脏，平胃气，令人嗜食轻身，定志益精，利九窍，除伏热肠 ，止渴醒酒，小便黄赤，疗恶疮、下部蚀（《别录》）。渍酒饮，治疥杀虫（弘景）。治恶虫、胫酸（苏恭）。治热毒风，皮肌烦躁生疮，赤癞眉脱，除大热嗜睡，治腹中冷痛，中恶腹痛（甄权）。杀疳虫。炒存性，米饮服，治肠风泻血并热痢（《大明》）。  

【`发明`】元素曰：苦参，味苦，气沉，纯阴，足少阴肾经君药也。治本经须用，能逐湿。  

颂曰：古今方用治风热疮疹最多。  

宗 曰：沈存中《笔谈》，载其苦腰重，久坐不能行。有一将佐曰：此乃病齿数年，用苦参揩齿，其气味入齿伤肾所致也。后有太常少卿舒昭亮，亦用苦参揩齿，岁久亦病腰。  

自后悉不用之，腰疾皆愈。此皆方书不载者。震亨曰：苦参能峻补阴气，或得之而致腰重者，因其气降而不升也，非伤肾之谓也。其治大风有功，况风热细疹乎？时珍曰：子午乃少阴君火对化，故苦参、黄柏之苦寒，皆能补肾。盖取其苦燥湿、寒除热也。热生风，湿生虫，故又能治风杀虫。惟肾水弱而相火胜者，用之相宜。若火衰精冷，真元不足，及年高之人，不可用也。《素问》云：五味入胃，各归其所喜攻，久而增气，物化之常也。气增而久，夭之由也。王冰注云：入肝为温，入心为热，入肺为清，入肾为寒，入脾为至阴而兼四气，皆为增其味而益其气，各从本脏之气。故久服黄连、苦参而反热者，此其类也。气增不已，则脏气有偏胜，偏胜则脏有偏绝，故有暴夭。是以药不具五味，不备四气，而久服之，虽且获胜，久必暴夭。但人疏忽，不能精候尔。张从正亦云：凡药皆毒也。虽甘草、苦参，不可不谓之毒。久服则五味各归其脏，必有偏胜气增之患。诸药皆然，学人当触类而长之可也。至于饮食亦然。又按：《史记》云：太仓公淳于意医齐大夫病龋齿，灸左手阳明脉，以苦参汤日漱三升，出入五六日，其风愈。此亦取其去风气湿热、杀虫之义。  

【`附方`】旧十，新一十八。热病狂邪，不避水火，欲杀人。苦参末，蜜丸梧子大。每服十丸，薄荷汤下。亦可为末，二钱，水煎服。（《千金方》）伤寒结胸：天行病四、五日，结胸满痛壮热。苦参一两，以醋三升，煮取一升二合，饮之取吐，即愈。天行毒病，非苦参、醋药不解，及温覆取汗良。（《外台秘要》）谷疸食劳：食毕头旋，心怫郁不安而发黄。由失饥大食，胃气冲熏所致。苦参三两，龙胆小儿身热：苦参，煎汤，浴之良。（《外台秘要》）毒热足肿作痛欲脱者。苦参，煮酒渍之。（姚僧坦《集验方》）梦遗食减：白色苦参三两，白术五两，牡蛎粉四两。为末。用雄猪肚一具，冼净，砂罐煮烂，石臼捣和药，干则入汁，丸小豆大。每服四十丸，米汤下，日三服。久服身肥食进，而梦遗立止。（刘松石《保寿堂方》）小腹热痛，青黑或赤色，不能喘者。苦参一两，醋一升半，煎八合，分二服。（张杰《子中恶心痛：苦参三两。苦酒一升半，煮取八合，分二服。（《肘后方》）饮食中毒，鱼肉菜等毒。上方煎服，取吐即愈。（《梅师方》）血痢不止：苦参炒焦为末，水丸梧子大。每服十五丸，米饮下。（孙氏《仁存堂方》）大肠脱肛：苦参、五倍子、陈壁土等分。煎汤洗之，以木贼末敷之。（《医方摘要》）妊娠尿难：方见贝母下。产后露风，四肢苦烦热、头痛者，与小柴胡；头不痛者，用苦参二两，黄芩一两，生地黄齿缝出血：苦参一两，枯矾一钱。为末，日三揩之，立验。（《普济方》）龋齿风痛：方见发明下。鼻疮脓臭，有虫也。苦参、枯矾一两，生地黄汁三合。水二盏，煎三合，少少滴之。（《普济方》）肺热生疮，遍身皆是。用苦参末，粟米饮，丸梧子大。每服五十丸。空心米饮下。（《御遍身风疹：痒痛不可忍，胸颈脐腹及近隐皆然者，亦多涎痰，夜不得睡。用苦参末一两，皂角二两。水一升，揉滤取汁。银石器熬成膏，和末丸梧子大。每服三十丸，食后温水服，次日便愈。（寇宗 《衍义》）大风癞疾：颂曰：用苦参五两（切）。以好酒三斗渍三十日。每饮一合，日三服，常服不绝。若觉痹，即瘥。张子和《儒门事亲》：用苦参末二两，以猪肚盛之，缝合煮熟，取出去药。先饿一日，次早先饮新水一盏，将猪肚食之，如吐再食。待一、二时，以肉汤调无忧散五、七钱服，取出大、小虫一、二万为效。后以不蛀皂角一斤，去皮子，煮汁，入苦参末调糊。下何首乌末二两，防风末一两半，当归末一两，芍药末五钱，人参末三钱，丸梧子大。  

每服三、五十丸，温酒或茶下，日三服。仍用麻黄、苦参、荆芥煎水洗之。《圣济总录》苦参丸：治大风癞及热毒风疮疥癣。苦参（九月末掘取，去皮曝干，取粉）一斤，枳壳（麸炒）六两。为末，蜜丸。每温酒下三十丸，日二夜一服。一方：去枳壳。肾脏风毒及心肺积热，皮肤生疥癞，瘙痒时出黄水，及大风手足坏烂，一切风疾。苦参三十二两，荆芥穗一十六两。  

为末，水糊丸梧子大。每服三十丸，茶下。（《和剂局方》）上下诸 ，或在项，或在下部。  

用苦参五升。苦酒一斗，渍三、四日服之，以知为度。（《肘后方》）鼠 恶疮：苦参二斤，露蜂房二两，曲二斤。水三斗，渍二宿，去滓，入黍米二升，酿熟，稍饮，日三次。（《肘后方》）下部漏疮：苦参煎汤，日日洗之。（《直指方》）瘰 结核：苦参四两捣末。牛膝汁丸绿豆大。每暖水下二十丸。（张文仲《备急方》）汤火伤灼：苦参末，油调敷之。（《卫生宝鉴》）赤白带下：苦参二两，牡蛎粉一两五钱。为末。以雄猪肚一个，水三碗煮烂，捣泥和丸梧子大。每服百丸，温酒下。（陆氏《积德堂方》）实（十月收采  

【`气味`】同根。  

【`主治`】久服轻身不老，明目。饵如槐子法，有验（苏恭）。  

***白藓***  

（音仙。《本经》中品  

【`释名`】白膻（弘景）、白羊藓（弘景）、地羊藓（《图经》）、金雀儿椒（《日华》）。  

弘景曰：俗呼为白羊藓。气息正似羊膻，故又名白膻。  

时珍曰：藓者，羊之气也。此草根白色，作羊膻气，共子累累如椒，故有诸名。  

【`集解`】《别录》曰：白藓皮，生上谷川谷及冤句。四月、五月采根，阴干。  

弘景曰：近道处处有，以蜀中者为良。  

恭曰：其叶似茱萸，苗高尺余，根皮白而心实，花紫白色。根宜二月采，若四月、五月采，便虚恶矣。  

颂曰：今河中、江宁府、滁州、润州皆有之。苗高尺余，茎青，叶稍白，如槐亦似茱萸。四月开花淡紫色，似小蜀葵花。根似小蔓菁，皮黄白而心实。山人采嫩苗为菜茹。  

根皮  

【`气味`】苦，寒，无毒。《别录》曰：咸。之才曰：恶螵蛸、桔梗、茯苓、  

【`主治`】头风黄胆，咳逆淋沥，女子阴中肿痛，湿痹死肌，不可屈伸起止行步（《本经》）。疗四肢不安，时行腹中大热饮水，欲走大呼，小儿惊痫，妇人产后余痛（《别录》）。治一切热毒风、恶风，风疮疥癣赤烂，眉发脱脆，皮肌急，壮热恶寒，解热黄、酒黄、急黄、谷黄、劳黄（甄权）。通关节，利九窍及血脉，通小肠水气，天行时疾，头痛、眼疼。其花同功（大明）。治肺嗽（苏颂）。  

【`发明`】时珍曰：白藓皮气寒善行，味苦性燥，足太阴、阳明经去湿热药也，兼入手太阴、阳明，为诸黄风痹要药。世医只施之疮科，浅矣。  

【`附方`】旧一，新一。  

鼠 已破，出脓血者。白藓皮煮汁，服一升，当吐若鼠子也。（《肘后方》）产后中风，人虚不可服他药者。一物白藓皮汤，用新汲水三升，煮取一升，温服。（陈延之《短剧方》）  

***延胡索***  

（宋《开宝》  

【`释名`】玄胡索。好古曰：本名玄胡索，避宋真宗讳，改玄为延也。  

【`集解`】藏器曰：延胡索生于奚，从安东道来，根如半夏，色黄。时珍曰：奚乃东北夷也。今二茅山西上龙洞种之。每年寒露后栽，立春后生苗，叶如竹叶样，三月长三寸高，根丛生如芋卵样，立夏掘起。  

根  

【`气味`】辛，温，无毒。 曰：苦，甘。杲曰：甘、辛，温，可升可降，阴中阳也。  

好古曰：苦、辛，温，纯阳，浮也，入手、足太阴经。  

【`主治`】破血，妇人月经不调，腹中结块，崩中淋露，产后诸血病，血运，暴血冲上，因损下血。煮酒或酒磨服（《开宝》）。除风治气，暖腰膝，止暴腰痛，破症癖，扑损瘀血，落胎（大明）。治心气小腹痛，有神（好古）。散气，治肾气，通经络（李 ）。活血利气，止痛，通小便（时珍）。  

【`发明`】 曰：主肾气，及破产后恶露或儿枕。与三棱、鳖甲、大黄为散，甚良，虫蛀成末者，尤良。  

时珍曰：玄胡索，味苦微辛，气温，入手、足太阴、厥阴四经，能行血中气滞，气中血滞，故专治一身上下诸痛，用之中的，妙不可言。荆穆王妃胡氏，因食荞麦面着怒，遂病胃脘当心痛，不可忍。医用吐下行气化滞诸药，皆入口即吐，不能奏功。大便三日不通。因思《雷公炮炙论》云：心痛欲死，速觅延胡。乃以玄胡索末三钱，温酒调下，即纳入，少顷大便行而痛遂止。又华老年五十余，病下痢腹痛垂死，已备棺木。予用此药三钱，米饮服之，痛即减十之五，调理而安。按：《方勺泊宅编》云：一人病遍体作痛，殆不可忍。都下医或云中风，或去中湿，或云脚气，药悉不效。周离亨言：是气血凝滞所致。用玄胡索、当归、桂心等分，为末，温酒服三四钱，随量频进，以止为度，遂痛止。盖玄胡索能活血化气，第一品药也。其后赵待制霆因导引失节，肢体拘挛，亦用此数服而愈。  

【`附方`】旧三，新一十二。  

老小咳嗽：玄胡索一两，枯矾二钱半。为末。每服二钱，软饧一块和，含之。（《仁存堂方》）鼻出衄血：玄胡索末，绵裹塞耳内，左衄塞右，右衄塞左。（《普济方》）小便尿血：玄胡索一两，朴硝七钱半，为末。每服四钱，水煎服。（《活人书》）小便不通：捻头散：治小儿小便不通。用玄胡索、川苦楝子等分，为末。每服半钱或一钱，白汤滴油数点调下。（钱仲阳《小儿直诀》）膜外气疼及气块。玄胡索不限多少。为末。猪胰一具，切作块子，炙熟蘸末，频食之。（《胜金方》）热厥心痛，或发或止，久不愈，身热足寒者。用玄胡索（去皮）、金铃子肉等分，为末，每温酒或白汤下二钱。（《圣惠方》）下痢腹痛：方见发明下。妇女血气，腹中刺痛，经候不调。用玄胡索（去皮，醋炒）、当归（酒浸炒）各一两，橘红二两。为末，酒煮米糊丸梧子大。每服一百丸，空心艾醋汤下。  

（《济生方》）产后诸病：凡产后，秽污不尽，腹满，及产后血运，心头硬，或寒热不禁，或心闷、手足烦热、气力欲绝诸病。并用玄胡索炒研，酒服一钱，甚效。（《圣惠方》）小儿盘肠气痛。玄胡索、茴香等分，炒研，空心米饮量儿大小与服。（《卫生易简方》）疝气危急：玄胡索（盐炒）、全蝎（去毒生用）等分。为末。每服半钱，空心盐酒下。（《直指方》）冷气腰痛：玄胡索、当归、桂心三味，方见发明下。肢体拘痛：方同上。偏正头痛，不可忍者。  

玄胡索七枚，青黛二钱，牙皂二个（去皮子）。为末，水和丸如杏仁大。每以水化一丸，灌入病患鼻内，随左右，口咬铜钱一个，当有涎出成盆而愈。（《永类方》）坠落车马，筋骨痛不止。玄胡索末。豆淋酒服二钱，日二服。（《圣惠方》）  

***贝母***  

（《本经》中品  

【`释名`】 （《尔雅》，音萌）、勤母（《别录》）、苦菜（《别录》）、苦花（《别录》）、空草（《本经》）、药实。弘景曰：形似聚贝子，故名贝母。时珍曰：《诗》云言采其 ，即此。一作虻，谓根状如虻也。苦菜、药实，与野苦 、黄药子同名。  

【`集解`】《别录》曰：贝母，生晋地，十月采根，曝干。恭曰：其叶似大蒜。四月蒜熟时采之，良。若十月，苗枯，根亦不佳也。出润州、荆州、襄州者，最佳；江南诸州亦有。  

颂曰：今河中、江陵府、郢、寿、随、郑、蔡、润、滁州皆有之。二月生苗，茎细，青色。叶亦青，似荞麦叶，随苗出。七月开花，碧绿色，形如鼓子花。八月采根，根有瓣子，黄白色，如聚贝子。此有数种。陆玑《诗疏》云： ，贝母也。叶如栝蒌而细小。其子在根下，如芋子，正白，四方连累相着，有分解。今近道出者正类此。郭璞注《尔雅》言：白花叶似韭，此种罕复见之。 曰：贝母中有独颗团不作两片无皱者，号曰丹龙精，不入药用。  

误服  

根  

【`修治`】 曰：凡使，先于柳木灰中炮黄，擘破，去内口鼻中有米许大者心一颗，后拌糯米于 上同炒，待米黄，去米用。  

【`气味`】辛，平，无毒。《别录》曰：苦，微寒。恭曰：味甘、苦，不辛。之才曰：浓朴、白薇为之使，恶桃花，畏秦艽、莽草、 石，反乌头。  

【`主治`】伤寒烦热，淋沥邪气，疝瘕，喉痹乳难，金疮风痉（《本经》）。疗腹中结实，心下满，洗洗恶风寒，目眩项直，咳嗽上气，止烦热渴，出汗，安五脏，利骨髓（《别录》）。服之不饥断谷（弘景）。消痰，润心肺。末和沙糖丸含，止嗽。烧灰油调，敷人畜恶疮，敛疮口（大明）。主胸胁逆气，时疾黄胆。研末点目，去肤翳。以七枚作末酒服，治产难及  

【`发明`】承曰：贝母能散心胸郁结之气，故《诗》云言：采其 ，是也。作诗者，本以不得志而言。今用治心中气不快、多愁郁者，殊有功。信矣。好古曰：贝母乃肺经气分药也。  

仲景治寒实结胸、外无热证者，三物小陷胸汤主之，白散亦可，以其内有贝母也。成无己云：辛散而苦泄，桔梗、贝母之苦辛，用以下气。机曰：俗以半夏有毒，用贝母代之。夫贝母乃太阴肺经之药，半夏乃太阴脾经、阳明胃经之药，何可以代？若虚劳咳嗽、吐血咯血、肺痿肺痈、妇人乳痈、痈疽及诸郁之证，半夏乃禁忌，皆贝母为向导，犹可代也；至于脾胃湿热，涎化为痰，久则生火，痰火上攻，昏愦僵仆蹇涩诸证，生死旦夕，亦岂贝母可代乎？颂曰：贝母治恶疮。唐人记其事云：江左尝有商人，左膊上有疮如人面，亦无他苦。商人戏以酒滴口中，其面赤色。以物食之，亦能食，多则膊内肉胀起。或不食，则一臂痹焉。有名医教其历试诸药，金石草木之类，悉无所苦，至贝母，其疮乃聚眉闭口。商人喜，因以小苇筒毁其口灌之，数日成痂遂愈，然不知何疾也。《本经》言主金疮，此岂金疮之类欤  

【`附方`】新二十一。  

忧郁不伸，胸膈不宽。贝母去心，姜汁炒研，姜汁面糊丸。每服七十丸，征士锁甲煎汤下。（《集效方》）化痰降气，止咳解郁，消食除胀，有奇效。用贝母（去心）一两，姜制浓朴半两。蜜丸梧子大。每白汤下五十丸。（《笔峰方》）小儿 嗽，百日内咳嗽痰壅。贝母五钱，甘草（半生半炙）二钱。为末，沙糖丸芡子大，每孕妇咳嗽：贝母去心，麸炒黄为末，沙糖拌丸芡子大。每含咽一丸，神效。（《救急易方》）妊娠尿难，饮食如故。用贝母、苦参、当归各四两。为末，蜜丸小豆大，每饮服三丸至十丸。（《金匮要略》）乳汁不下：二母散：贝母、知母、牡蛎粉等分。为细末。每猪蹄汤调服二钱，此祖传方也。（王海藏《汤液本草》）冷泪目昏：贝母一枚，胡椒七粒。为末点之。  

（《儒门事亲》方）目生弩肉：《肘后》：用贝母、真丹等分为末，日点。《摘玄方》：用贝母、丁香等分，为末。乳汁调点。吐血不止：贝母炮研，温浆水服二钱。（《圣惠方》）衄血不止：贝母（炮）研末，浆水服二钱，良久再服。（《普济方》）小儿鹅口，满口白烂。贝母（去心为末）半钱，水五分，蜜少许，煎三沸，缴净抹之，日四五度。（《圣惠方》）吹奶作痛：贝母末，吹鼻中，大效。（危氏《得效方》）乳痈初肿：贝母末，酒服二钱，仍令人吮之，即通。（《仁斋直指方》）便痈肿痛：贝母、白芷等分为末，酒调服或酒煎服，以滓贴之。（《永类钤方》）紫白癜斑：贝母、南星等分为末生姜带汁擦之。《德生堂方》：用贝母、干姜等分，为末，如澡豆，入密室中浴擦，得汗为妙。《谈野翁方》：以生姜擦动，醋磨贝母涂之。《圣惠方》：用贝母、百部等分为末，自然姜汁调搽。蜘蛛咬毒：缚定咬处，勿使毒行。以贝母末酒服半两，至醉。良久酒化为水，自疮口出，水尽，仍塞疮口，甚妙。（《仁斋直指方》）蛇蝎咬伤：方同上。  

***山慈菇***  

（宋《嘉 》  

【`释名`】金灯（《拾遗》）、鬼灯檠（《纲目》）、朱姑（《纲目》）、鹿蹄草（《纲目》）、无义草。时珍曰：根状如水慈菇，花状如灯笼而朱色，故有诸名。段成式《酉阳杂俎》云：金灯之花与叶不相见，人恶种之，谓之无义草。又有试剑草，亦名鹿蹄草，与此同名，见后草之五。  

【`集解`】藏器曰：山慈菇生山中湿地，叶似车前，根如慈菇。大明曰：零陵间有一种团慈菇，根如小蒜，所主略同。时珍曰：山慈菇处处有之。冬月生叶，如水仙花之叶而狭。二月中抽一茎，如箭杆，高尺许。茎端开花白色，亦有红色、黄色者，上有黑点，其花乃众花簇成一朵，如丝纽成可爱。三月结子，有三棱。四月初苗枯，即掘取其根，状如慈菇及小蒜，迟则苗腐难寻矣。根苗与老鸦蒜极相类，但老鸦根无毛，慈菇有毛壳包裹为异尔。用之，去毛壳。  

根  

【`气味`】甘、微辛，有小毒。  

【`主治`】痈肿疮 、瘰 结核等，醋磨敷之。亦剥人面皮，除 （藏器）。主疔肿，攻毒破皮，解诸毒蛊毒，蛇虫狂犬伤（时珍）。  

【`附方`】新五。粉牙龈肿痛：红灯笼枝根，煎汤漱吐。（孙天仁《集效方》）痈疽疔肿，恶疮及黄胆。慈菇连根同苍耳草等分，捣烂，以好酒一钟，滤汁温服。或干之为末，每酒服三钱。（《乾坤生意》）风痰痫疾：金灯花根（似蒜者）一个，以茶清研如泥，日中时以茶调下，即卧日中，良久，吐出鸡子大物，永不发。如不吐，以热茶投之。（《奇效良方》）万病解毒丸：一名太乙紫金丹，一名玉枢丹。解诸毒，疗诸疮，利关节，治百病，起死回生，不可尽述。凡居家远出，行兵动众，不可无此。山慈菇（去皮洗极净，焙）二两，川五倍子（洗刮，焙）二两，千金子仁（白者，研，纸压去油）一两，红芽大戟（去芦洗，焙）一两半，麝香三钱。以端午七夕重阳或天德、月德、黄道上吉日，预先斋戒盛服，精心治药，为末，陈设拜祷，乃重罗令匀，用糯米浓饮和之，木臼杵千下，作一钱一锭。病甚者连服；取利一二行，用温粥补之。凡一切饮食药毒，蛊毒瘴气，河豚、土菌、死牛马等毒，并用凉水磨服一锭，或吐或利即愈。痈疽发背，疔肿杨梅等，一切恶疮，风疹赤游，痔疮，并用凉水或酒磨涂，日数次，立消。阴阳二毒伤寒，狂乱瘟疫，喉痹喉风，并用冷水入薄荷汁数匙化下。心气痛并诸气，用淡酒化下。泄泻痢下，霍乱绞肠沙，用薄荷汤下。中风中气，口紧眼歪，五癫五痫，鬼邪鬼胎，筋挛骨痛，并暖酒下。自缢、溺水、鬼迷，心头温者，冷水磨灌之。传尸痨瘵，凉水化服，取下恶物虫积为妙。久近疟疾，将发时，东流水煎桃枝汤化服。  

女人经闭，红花酒化服。小儿惊风，五疳五痢，薄荷汤下。头风头痛，酒研贴两太阳上。诸腹鼓胀，麦芽汤化下。风虫牙痛，酒磨涂之，亦吞少许。打扑伤损，松节煎酒下；汤火伤，毒蛇恶犬，一切虫伤，并冷水磨涂，仍服之。（王 《百一选方》）  

叶  

【`主治`】疮肿，入蜜捣涂疮口，候清血出，效（慎微）。涂乳痈、便毒，尤妙（时珍）。  

【`附方`】新一。中溪毒生疮：朱菇叶捣烂涂之。生东间，叶如蒜叶。（《外台秘要》）  

花  

【`主治`】小便血淋涩痛，同地柏花阴干，每用三钱，水煎服（《圣惠》）。  

***石蒜***  

（宋《图经》  

【`释名`】乌蒜（《纲目》）、老鸦蒜（《救荒》）、蒜头草（《纲目》）、婆婆酸（《纲目》）、  

【`集解`】颂曰：水麻生鼎州、黔州，其根名石蒜，九月采之。或云金灯花根，亦名石蒜，即此类也。时珍曰：石蒜，处处下湿地有之，古谓之乌蒜，俗谓之老鸦蒜、一枝箭是也。春初生叶，如蒜秧及山慈菇叶，背有剑脊，四散布地。七月苗枯，乃于平地抽出一茎如箭杆，长尺许。茎端开花四、五朵，六出红色，如山丹花状而瓣长，黄蕊长须。其根状如蒜，皮色紫赤，肉白色。此有小毒，而《救荒本草》言其可炸熟水浸过食，盖为救荒尔。一种叶如大韭，四、五月抽茎，开花如小萱花黄白色者，谓之铁色箭，功与此同。二物并抽茎开花，后乃生叶，叶、花不相见，与金灯同。  

根  

【`气味`】辛、甘，温，有小毒。  

【`主治`】敷贴肿毒（苏颂）。疔疮恶核，可水煎服取汗，及捣敷之。又中溪毒者，酒煎半升服，取吐良（时珍）。  

【`附方`】新三。  

便毒诸疮：一枝箭，捣烂涂之即消。若毒太甚者，冼净，以生白酒煎服，得微汗即愈。  

（王永辅《济世方》）产肠脱下：老鸦蒜（即酸头草）一把。以水三碗，煎一碗半，去滓熏洗，神效。（危氏《得效方》）小儿惊风：大叫一声就死者，名老鸦惊。以散麻缠住胁下及手心足心，以灯火爆之。用老鸦蒜（晒干）、车前子等分，为末，水调贴手足心。仍以灯心淬手足心，及肩膊、眉心、鼻  

***水仙***  

（《会编》  

【`释名`】金盏银台。时珍曰：此物宜卑湿处，不可缺水，故名水仙。金盏银台，花之状也。  

【`集解`】机曰：水仙花叶似蒜，其花香甚清。九月初栽于肥壤，则花茂盛，瘦地则无花。  

五月初收根，以童尿浸一宿，晒干，悬火暖处。若不移宿根更旺。时珍曰：水仙丛生下湿处。  

其根似蒜及薤而长，外有赤皮裹之。冬月生叶，似薤及蒜。春初抽茎，如葱头。茎头开花数朵，大如簪头，状如酒杯，五尖上承，黄心，宛然盏样，其花莹韵，其香清幽。一种千叶者，花皱，下轻黄而上淡白，不作杯状，人重之，指为真水仙，盖不然，乃一物二种尔。亦有红花者。按：段成式《酉阳杂俎》云：捺祗出拂林国，根大如鸡卵，苗长三四尺，叶似蒜叶，中心抽条，茎端开花，六出红白色，花心黄赤，不结子，冬生夏死。取花压油，涂身去风气。据此形状，与水仙仿佛，岂外国名谓不同耶？  

根  

【`气味`】苦、微辛，滑，寒，无毒。土宿真君曰：取汁伏汞，煮雄黄，拒火。  

【`主治`】  

花  

【`气味`】缺。  

【`主治`】作香泽，涂身理发，去风气。又疗妇人五心发热，同干荷叶、赤芍药等分，为末，白汤每服二钱，热自退也（时珍，出《卫生易简方》）。  

***白茅***  

（《本经》中品  

【`释名`】根名茹根（《本经》）、兰根（《本经》）、地筋（《别录》）。时珍曰：茅叶如矛，故谓之茅。其根牵连，故谓之茹。《易》曰：拔茅连茹，是也。有数种：夏花者，为茅；秋花者，为菅，二物功用相近，而名谓不同。《诗》云：白华菅兮，白茅束兮，是也。《别录》不分茅、菅乃二种，谓茅根一名地菅，一名地筋，而有名未用又出地筋，一名菅根。盖二物之根状皆如筋，可通名地筋，不可并名菅也，正之。  

【`集解`】《别录》曰：茅根，生楚地山谷田野，六月采根。  

弘景曰：此即今白茅菅，《诗》云：露彼菅茅，是也。其根如渣芹甜美。  

颂曰：处处有之。春生芽，布地如针，俗谓之茅针，亦可啖，甚益小儿。夏生白花茸茸然，至秋而枯。其根至洁白，六月采之。又有菅，亦茅类也。陆玑《草木疏》云：菅，似茅而滑无毛，根下五寸中有白粉者，柔韧宜为索，沤之尤善。其未沤者名野菅，入药与茅功等。  

时珍曰：茅有白茅、菅茅、黄茅、香茅、芭茅数种，叶皆相似。白茅短小，三、四月开白花成穗，结细实。其根甚长，白软如筋而有节，味甘，俗呼丝茅，可以苫盖，及供祭祀苞苴之用，《本经》所用茅根是也。其根干之，夜视有光，故腐则变为萤火。菅茅只生山上，似白茅而长，入秋抽茎，开花成穗如荻花，结实尖黑，长分许，粘衣刺人。其根短硬如细竹根，无节而微甘，亦可入药，功不及白茅，《尔雅》所谓白华野菅是也。黄茅似菅茅，而茎上开叶，茎下有白粉，根头有黄毛，根亦短而细硬无节。秋深开花穗如菅，可为索 ，古名黄菅，《别录》所用菅根是也。香茅，一名菁茅，一名琼茅，生湖南及江淮间，叶有三脊，其气香芬，可以包藉及缩酒，禹贡所谓荆州苞匦菁茅是也。芭茅丛生，叶大如蒲，长六、七尺，有二种，即芒也。见后芒下。  

茅根  

【`气味`】甘，寒，无毒。  

【`主治`】劳伤虚羸，补中益气，除瘀血、血闭寒热，利小便（《本经》）。下五淋，除客热在肠胃，止渴坚筋，妇人崩中。久服利人（《别录》）。主妇人月经不匀，通血脉淋沥（大明）。止吐衄诸血，伤寒哕逆，肺热喘急，水肿黄胆，解酒毒（时珍）。  

【`发明`】弘景曰：茅根，服食断谷甚良。俗方稀用，惟煎汁疗淋及崩中尔。时珍曰：白茅根甘，能除伏热，利小便，故能止诸血哕逆、喘急消渴，治黄胆水肿，乃良物也。世人因微而忽之，惟事苦寒之剂，致伤冲和之气，乌足知此哉  

【`附方`】旧二，新一十三。  

山中辟谷：凡辟难无人之境，取白茅根冼净，咀嚼，或石上晒焦捣末，水服方寸匕，可辟谷不饥。（《肘后方》）温病冷 ：因热甚饮水成暴冷 者。茅根（切）、枇杷叶（拭去毛，炙香）各半斤。水四升，煎二升，去滓，稍热饮之。（庞安常《伤寒总病论》）温病热哕：乃伏热在胃，令人胸满则气逆，逆则哕，或大下后，胃中虚冷，亦致哕也。  

茅反胃上气，食入即吐。茅根、芦根二两。水四升，煮二升，顿服得下，良。（《圣济总录肺热气喘：生茅根一握。 咀，水二盏，煎一盏，食后温服。甚者三服止，名如神汤。  

（虚后水肿：因饮水多，小便不利。用白茅根一大把，小豆三升。水三升，煮干，去茅食豆，水随小便下也。（《肘后方》）五种黄病：黄胆、谷疸、酒疸、女疸、劳疸也。黄汗者，乃大汗出入水所致，身体微肿，汗出如黄柏汁。用生茅根一把，细切，以猪肉一斤，合作羹食。（《肘后》）解中酒毒，恐烂五脏。茅根汁，饮一升。（《千金方》）小便热淋：白茅根四升，水一斗五升，煮取五升，适冷暖饮之，日三服。（《肘后方》）小便出血：茅根煎汤，频饮为佳。（《谈野翁方》）劳伤溺血：茅根、干姜等分。入蜜一匙，水二钟，煎一钟，日一服。  

鼻衄不止：茅根为末，米泔水服二钱。（《圣惠方》）吐血不止：《千金翼》：用白茅根一握，水煎服之。《妇人良方》：用根洗捣汁，日饮一合。  

竹木入肉：白茅根烧末，猪脂和涂之。风入成肿者，亦良。（《肘后方》）茅针（即初生苗也。《拾遗》  

【`气味`】甘，平，无毒。大明曰：凉。  

【`主治`】下水（《别录》）。治消渴，能破血（甄权）。通小肠，治鼻衄及暴下血，水煮服之。恶疮痈肿、软疖未溃  

花  

【`气味`】甘，温，无毒。  

【`主治`】煎饮，止吐血衄血，并塞鼻。又敷灸疮不合， 刀箭金疮，止血并痛（大明）。  

屋上败茅  

【`气味`】苦，平，无毒。  

【`主治`】猝吐血，锉三升，酒浸煮一升服。和酱汁研，敷斑疮及蚕啮疮（藏器）。屋四  

【`发明`】时珍曰：按《陈文中小儿方》：治痘疮溃烂，难靥不干。多年墙屋上烂茅，择洗焙干，为末掺之。此盖取其性寒而解毒，又多受雨露霜雪之气，兼能燥湿也。  

【`附方`】新三。  

妇人阴痒：墙头烂茅、荆芥、牙皂等分。煎水频熏洗之。（《摘玄方》）大便闭塞，服药不通者。沧盐三钱，屋檐烂草节七个。为末。每用一钱，竹筒吹入肛内一寸即通，名提金散。  

（《圣济录》）卒中五尸：其状腹痛胀急，不得气息，上冲心胸，旁攻两胁，或 涌起，或牵引腰脊，此乃身中尸鬼接引为害。取屋上四角茅，入铜器中，以三赤布覆腹，着器布上，烧茅令热，随痛追逐，跖下痒即瘥也。（《肘后方》）  

***地筋***  

（《别录》有名未用  

【`释名`】菅根（《别录》）、土筋（同）。  

【`集解`】《别录》曰：地筋生泽中，根有毛。三月生，四月实白，三月三日采根。弘景曰：疑此即是白茅而小异也。藏器曰：地筋如地黄，根叶并相似，而细多毛，生平泽，功用亦同地黄，李邕方中用之。时珍曰：此乃黄菅茅之根也，功与白茅根相同，详见白茅下。陈藏器所说，别是一物  

【`气味`】甘，平，无毒。  

【`主治`】益气止渴，除热在腹脐，利筋（《别录》）。根、苗、花，功与白茅同（时珍）。  

***芒***  

（《拾遗》  

【`校正`】并入《拾遗》石芒、败芒箔。  

【`释名`】杜荣（《尔雅》）、笆芒（《寰宇志》）、笆茅。  

时珍曰：芒，《尔雅》作 。今俗谓之笆茅，可以为篱笆故也。  

【`集解`】藏器曰：《尔雅》： ，杜荣。郭璞注云：草似茅，皮可为绳索履 也。今东人多以为箔。又曰：石芒生高山，如芒而节短，江西呼为折草，六、七月生穗如荻。时珍曰：芒有二种，皆丛生，叶皆如茅而大，长四、五尺，甚快利，伤人如锋刃。七月抽长茎，开白花成穗，如芦苇花者，芒也；五月抽短茎，开花如芒者，石芒也。并于花将放时剥其箨皮，可为绳箔草履诸物，其茎穗可为扫帚也。  

茎  

【`气味`】甘，平，无毒。  

【`主治`】人畜为虎野狼等伤，恐毒入内，取茎杂葛根浓煮汁服，亦生取汁服。（藏器）。煮汁服，散血（时珍）。  

败芒箔  

【`主治`】产妇血满腹胀痛，血渴，恶露不尽，月闭，止好血，下恶血，去鬼气疰痛症结，酒煮服之。亦烧末，酒下。弥久着烟者佳（藏器）。  

***龙胆***  

（《本经》上品  

【`释名`】陵游（《本经》）。志曰：叶如龙葵，味苦如胆，因以为名。  

【`集解`】《别录》曰：龙胆生齐朐山谷及冤句，二月、八月、十一月、十二月采根阴干。  

弘景曰：今出近道，以吴兴者为胜。根状似牛膝，其味甚苦。  

颂曰：宿根黄白色，下抽根十余条，类牛膝而短。直上生苗，高尺余。四月生叶如嫩蒜，细茎如小竹枝。七月开花，如牵牛花，作铃铎状，青碧色。冬后结子，苗便枯。俗呼草龙胆。又有山龙胆，味苦涩，其叶经霜雪不凋。山人用治四肢疼痛，与此同类而别种也。采无时。  

根  

【`修治`】 曰：采得阴干。用时，铜刀切去须，土，头了，锉细，甘草汤浸一宿，漉出，曝干用。  

【`气味`】苦、涩，大寒，无毒。  

曰：空腹饵之，令人溺不禁。  

之才曰：贯众、小豆为之使，恶地黄、防葵。  

【`主治`】骨间寒热，惊痫邪气，续绝伤，定五脏，杀蛊毒（《本经》）。除胃中伏热，时气温热，热泄下痢，去肠中小虫，益肝胆气，止惊惕，久服益智不忘，轻身耐老（《别录》）。治小儿壮热骨热，惊痫入心，时疾热黄，痈肿口疮（甄权）。客忤疳气，热病狂语，明目止烦，治疮疥（大明）。去目中黄及睛赤肿胀，瘀肉高起，痛不可忍（元素）。退肝经邪热，除下焦湿热之肿，泻膀胱火（李杲）。疗咽喉痛，风热盗汗（时珍）。  

【`发明`】元素曰：龙胆味苦性寒，气味俱浓，沉而降，阴也，足厥阴、少阳经气分药也。其用有四：除下部风湿，一也；及湿热，二也；脐下至足肿痛，三也；寒湿脚气，四也。  

下行之功与防己同，酒浸则能上行，外行以柴胡为主，龙胆为使治眼中疾必用之药。好古曰：益肝胆之气而泄火。时珍曰：相火寄在肝胆，有泻无补，故龙胆之益肝胆之气，正以其能泻肝胆之邪热也。但大苦大寒，过服恐伤胃中生发之气，反助火邪，亦久服黄连反从火化之义。《别录》久服轻身之说，恐不足信。  

【`附方`】旧四，新六。  

伤寒发狂：草龙胆为末，入鸡子清、白蜜，化凉水服二钱。（《伤寒蕴要》）四肢疼痛：山龙胆根，细切，用生姜自然汁浸一宿，去其性，焙干捣末，水煎一钱匕，温谷疸劳疸：谷疸，因食而得；劳疸，因劳而得。用龙胆一两，苦参三两。为末，牛胆汁和丸梧子大。先食以麦饮服五丸，日三服，不愈稍增。劳疸，加龙胆一两，栀子仁三七枚，以猪胆和丸。（《删繁方》）一切盗汗：妇人、小儿一切盗汗，又治伤寒后盗汗不止。龙胆草研末，每服一钱，猪胆汁三两，点入温酒少许调服。（《杨氏家藏方》）小儿盗汗身热。龙胆草、防风各等分。为末。  

每服一钱，米饮调下。亦可丸服，及水煎咽喉热痛：龙胆，擂水服之。（《集简方》）暑行目涩：生龙胆（捣汁）一合，黄连（二寸切烂浸汁）一匙，和点之。（危氏《得效方》）  

眼中漏脓  

龙胆草、当归等分。为末。每服二钱，温水下。（《鸿飞集》）蛔虫攻心刺痛，吐清水。龙胆一两，去头锉，水二盏，煮一盏，隔宿勿食，平旦顿服之。（《圣惠方》）猝然下血不止。龙胆一虎口，水五升，煮取二升半，分为五服。（姚僧坦《集验方》）  

***细辛***  

（《本经》上品  

【`释名`】小辛（《本经》）、少辛。  

颂曰：华州真细辛，根细而味极辛，故名之曰细辛。  

时珍曰：小辛、少辛，皆此义也。按《山海经》云，浮戏之山多少辛。《管子》云，五沃之土，群药生少辛，是矣。  

【`集解`】《别录》曰：细辛，生华阴山谷，二月、八月采根阴干。弘景曰：今用东阳临海者，形段乃好，而辛烈不及华阴、高丽者。用之去其头节。当之曰：细辛如葵赤黑，一根一叶相连。颂曰：今处处有之，皆不及华阴者为真，其根细而极辛。今人多以杜衡为之，杜衡根似饭帚密闹，细长四、五寸，微黄白色，江淮呼为马蹄香，不可误用。宗 曰：细辛，叶如葵，赤黑色，非此则杜衡也。杜衡叶如马蹄之下，故俗名马蹄香。盖根似白前，又似细辛。按：沈括《梦溪笔谈》云：细辛出华山，极细而直，柔韧，深紫色，味极辛，嚼之习习如椒而更甚于椒。本草云：细辛水渍令直，是以杜衡伪为之也。东南所用细辛，皆杜衡也。  

杜衡黄白色，拳曲而脆，干则作团，又谓之马蹄。襄汉间又有一种细辛，极细而直，色黄白，乃是鬼督邮，亦非细辛也。时珍曰：《博物志》言杜衡乱细辛，自古已然矣。沈氏所说甚详。大抵能乱细辛者，不止杜衡，皆当以根苗色味细辨之。叶似小葵，柔茎细根，直而色紫，味极辛者，细辛也。叶似马蹄，茎微粗，根曲而黄白色，味亦辛者，杜衡也。一茎直上，茎端生叶如伞，根似细辛，微粗直而黄白色，味辛微苦者，鬼督邮也。似鬼督邮而色黑者，及己也。叶似小桑，根似细辛，微粗长而黄色，味辛而有臊气者，徐长卿也。叶似柳而根似细辛，粗长黄白色而味苦者，白薇也。似白薇而白直味甘者，白前也。  

根  

【`修治`】 曰：凡使细辛，切去头、土了，以瓜水浸一宿，曝干用。须拣去双叶者，服之害人。  

【`气味`】辛，温，无毒。普曰：神农、黄帝、雷公、桐君：辛，小温；岐伯：无毒；李当之：小寒。权曰：苦、辛。之才曰：曾青、枣根为之使。得当归、芍药、白芷、芎、牡丹、 本、甘草，共疗妇人；得决明、鲤鱼胆、青羊肝，共疗目痛。恶黄 、野狼毒、山茱萸，忌生菜、狸肉，畏硝石、滑石，反藜芦。  

【`主治`】咳逆上气，头痛脑动，百节拘挛，风湿痹痛死肌。久服明目利九窍，轻身长年（《本经》）。温中下气，破痰利水道，开胸中滞结，除喉痹 鼻不闻香臭，风痫癫疾，下乳结，汗不出，血不行，安五脏，益肝胆，通精气（《别录》）。添胆气、治嗽，去皮风湿痒，风眼泪下，除齿痛，血闭，妇人血沥腰痛（甄权）。含之，去口臭（弘景）。润肝燥，治督脉为病，脊强而厥（好古）。治口  

【`发明`】宗 曰：治头面风痛，不可缺此。元素曰：细辛气温，味大辛，气浓于味，阳也，升也，入足厥阴、少阴血分，为手少阴引经之药。香味俱细，故入少阴，与独活相类。以独活为使，治少阴头痛如神。亦止诸阳头痛，诸风通用之。味辛而热，温少阴之经，散水气以去内寒。成无己曰：水停心下不行，则肾气燥，宜辛以润之。细辛之辛，以行水气而润燥。杲曰：胆气不足，细辛补之。又治邪气自里之表，故仲景少阴证，用麻黄附子细辛汤。时珍曰：气之浓者能发热，阳中之阳也。辛温能散，故诸风寒、风湿头痛、痰饮、胸中滞气、惊痫者，宜用之。口疮、喉痹、 齿诸病用之者，取其能散浮热，亦火郁则发之之义也。辛能泄肺，故风寒咳嗽上气者，宜用之。辛能补肝，故胆气不足，惊痫眼目诸病，宜用之。辛能润燥，故通少阴及耳窍，便涩者宜用之。承曰：细辛非华阴者不得为真。若单用末，不可过一钱。多则气闷塞不通者死，虽死无伤。近年开平狱中尝治此，不可不记。非本有毒，但不识多寡耳。  

【`附方`】旧二，新六。暗风猝倒，不省人事。细辛末，吹入鼻中。（危氏《得效方》）虚寒呕哕，饮食不下。细辛（去叶）半两，丁香二钱半。为末。每服一钱，柿蒂汤下。小儿客忤口不能言。细辛、桂心末等分，以少许纳口中。（《外台秘要》）小儿口疮：细辛末，醋调，贴脐上。（《卫生家宝方》）口舌生疮：细辛、黄连等分，为末掺之，漱涎甚效，名兼金散。  

一方用细辛、黄柏。（《三因方》）口臭 齿肿痛。细辛煮浓汁，热含冷吐，取瘥。（《圣惠方》）鼻中息肉：细辛末，时时吹之。（《圣惠方》）诸般耳聋：细辛末，溶黄蜡丸鼠屎大，绵裹一丸塞之，一、二次即愈。须戒怒气，名聪耳丸。（龚氏《经验方》）  

***杜衡***  

（《别录》中品  

【`释名`】杜葵（《纲目》）、马蹄香（《唐本》）、土卤（《尔雅》）、土细辛（《纲目》）。  

恭曰：杜衡，叶似葵，形似马蹄，故俗名马蹄香。颂曰：《尔雅》杜又名土卤，然杜若亦名杜衡，或疑是杜若。而郭璞注云：似葵，当是杜衡也。  

【`集解`】《别录》曰：杜衡生山谷，三月三日采根，熟洗曝干。弘景曰：根叶都似细辛，惟气小异尔。处处有之。方药少用，惟道家服之。令人身衣香。恭曰：生山之阴，水泽下湿地。叶似葵，形如马蹄。根似细辛、白前等。今俗以及己代之，谬矣。及己独茎，茎端四叶，叶间白花，殊无芳气。有毒，服之令人吐，惟疗疮疥，不可乱杜衡也。颂曰：今江淮间皆有之。春初于宿根上生苗，叶似马蹄下状，高二、三寸，茎如麦稿粗细，每窠上有五七叶，或八九叶，别无枝蔓。又于茎叶间罅内芦头上贴地生紫花，其花似见不见，暗结实如豆大，窠内有碎子，似天仙子。苗叶俱青，经霜即枯，其根成空，有似饭帚密闹，细长四五寸，粗于细辛，微黄白色，味辛，江淮俗呼为马蹄香。谨按《山海经》云：天帝之山有草焉。其状如葵，其臭如蘼芜，名曰杜衡。可以走马，食之已瘿。郭璞注云：带之可以走马。或曰：马得之而健走也。宗 曰：杜衡用根似细辛，但根色白，叶如马蹄之下。市人往往以乱细辛，将二物相对，便见真伪。况细辛惟出华州者良。杜衡色黄，拳局而脆，干则作团。详细辛下。  

时珍曰：按《土宿本草》云：杜细辛，叶圆如马蹄，紫背者良，江南、荆、湖、川、陕、闽、广俱有之。取自然汁，可伏硫、砒，制汞。  

根  

【`气味`】辛，温，无毒。  

【`主治`】风寒咳逆。作浴汤，香人衣体（《别录》）。止气奔喘促，消痰饮，破留血、项间瘿瘤之疾（甄权）。下气杀虫（时珍）。  

【`发明`】时珍曰：古方吐药往往用杜衡者，非杜衡也，乃及己也。及己似细辛而有毒，吐人。昔人多以及己当杜衡，杜衡当细辛，故尔错误也。杜衡则无毒，不吐人，功虽不及细辛，而亦能散风寒，下气消痰，行水破血也。  

【`附方`】新六。风寒头痛：伤风伤寒，头痛发热，初觉者。马蹄香为末，每服一钱，热酒调下，少顷饮热茶一碗，催之出汗即愈，名香汗散。（王英《杏林摘要》）饮水停滞：大热行极，及食热饼后，饮冷水过多不消，停滞在胸不利，呼吸喘息者。杜衡三分，瓜蒂二分，人参一分。为末。汤服一钱，日二服，取吐为度。（《肘后方》）痰气哮喘：马蹄香焙研，每服二、三钱，正发时淡醋调下，少顷吐出痰涎为验。（《普济方》）噎食膈气：马蹄香四两。  

为末，好酒三升，熬膏。每服二匙，好酒调下，日三服。（孙氏《集效方》）吐血瘀聚：凡吐血后，心中不闷者必止；若烦躁闷乱刺胀者，尚有瘀血在胃，宜吐之。方同饮水停滞。喉闭肿痛：草药金锁匙，即马蹄草，以根捣，井华水调下即效。（《救急方》  

【`附录`】木细辛 藏器曰：味苦，温，有毒。主腹内结聚症瘕，大便不利，推陈去恶，破冷气。未可轻服，令人利下至困。生终南山，冬月不凋，苗如大戟，根似细辛。  

***及己***  

（《别录》下品  

【`释名`】獐耳细辛。时珍曰：及己名义未详。二月生苗，先开白花，后方生叶三片，状如獐耳，根如细辛，故名獐耳细辛。  

【`集解`】恭曰：及己生山谷阴虚软地。其草一茎，茎头四叶，隙着白花。根似细辛而黑，有  

根  

【`气味`】苦，平，有毒。恭曰：入口使人吐血。  

【`主治`】诸恶疮疥痂 蚀，及牛马诸疮（《唐本》）。头疮白秃风瘙，皮肤虫痒，可煎汁浸并敷之（大明）。杀虫（时珍）。  

【`发明`】弘景曰：今人以合疮疥膏，甚验。时珍曰：今人不知及己，往往以当杜衡，却以杜衡当细辛，故杜衡诸方多是及己也。辩见细辛、杜衡二条。  

【`附方`】新一。头疮白秃：獐耳细辛，其味香辣，为末，以槿木煎油调搽。（《活幼全书》）  

***鬼督邮***  

（《唐本草》  

【`释名`】独摇草（《唐本》）。时珍曰：此草独茎而叶攒其端，无风自动，故曰鬼独摇草，后人讹为鬼督邮尔。因其专主鬼病，犹司鬼之督邮也。古者传舍有督邮之官主之。徐长卿、赤箭皆治鬼病，故并有鬼督邮之名，名同而物异。  

【`集解`】恭曰：鬼督邮所在有之。有必丛生，苗唯一茎，茎端生叶若伞状，根如牛膝而细黑。今人以徐长卿代之，非也。保升曰：茎似细箭杆，高二尺以下。叶生茎端，状如伞。  

花生叶心，黄白色。根横生而无须，二月、八月采根。徐长卿、赤箭并有鬼督邮之名，而主治不同，宜审用之。时珍曰：鬼督邮与及己同类，根苗皆相似。但以根如细辛而色黑者，为及己；根如细辛而色黄白者，为鬼督邮。  

根  

【`修治`】 曰：凡采得细锉，用生甘草水煮一伏  

【`气味`】辛、苦，平，无毒。时珍曰：有小毒。  

【`主治`】鬼疰卒忤中恶，心腹邪气，百精毒，温疟疫疾，强腰脚，益膂力（《唐本》）。  

【`发明`】时珍曰：按东晋《深师方》，治上气嗽、饮嗽、邪嗽、燥嗽、冷嗽，四满丸，用鬼督邮同蜈蚣、芫花、踯躅诸毒药为丸，则其有毒可知矣。非毒药不能治鬼疰邪恶之病，《唐本》云无毒，盖不然。  

***徐长卿***  

（《本经》上品  

【`校正`】今据《吴氏本草》，并入石下长卿。  

【`释名`】鬼督邮（《本经》）、别仙踪（苏颂）。  

时珍曰：徐长卿，人名也，常以此药治邪病，人遂以名之。《名医别录》于有名未用复出石下长卿条，云一名徐长卿。陶弘景注云：此是误尔。方家无用，亦不复识。今考二条功疗相似。按《吴普本草》云：徐长卿一名石下长卿。其为一物甚明，但石间生者为良。前人欠气亦相似。今狗脊散用鬼督邮者，取其强悍宜腰脚，故知是徐长卿，而非鬼箭、赤箭。  

【`集解`】《别录》曰：徐长卿，生泰山山谷及陇西，三月采。又曰：石下长卿生陇西山谷池泽，三月采。恭曰：所在川泽有之。叶似柳，两叶相当，有光泽。根如细辛，微粗长，黄色而有臊气。今俗以代鬼督邮，非也。鬼督邮自有本条。保升曰：生下湿川泽之间。苗似小桑，两叶相对。三月苗青，七月、八月着子，似萝摩子而小。九月苗黄，十月凋。八月采根，晒干。颂曰：今淄、齐、淮、泗间皆有之，三月、四月采，谓之别仙踪。时珍曰：鬼督邮、及己之乱杜衡，其功不同，苗亦不同也。徐长卿之乱鬼督邮，其苗不同，其功同也。杜衡之乱细辛，则根苗功用皆仿佛，乃弥近而大乱也。不可不审。  

根  

【`修治`】 曰：凡采得粗杵，拌少蜜令遍，以瓷器盛，蒸三伏时，晒干用。  

【`气味`】辛，温，无毒。《别录》曰：石下长卿：咸，平，有毒。普曰：徐长卿一名石下长卿。神农、雷公：辛。时珍曰：治鬼之药多有毒，当从《别录》。  

【`主治`】鬼物百精蛊毒，疫疾邪恶气，温疟。久服强悍轻身（《本经》）。益气延年。又曰：石下长卿：主鬼疰精物邪恶气，杀百精蛊毒，老魅注易，亡走啼哭，悲伤恍惚（《别  

【`发明`】时珍曰：《抱朴子》言：上古辟瘟疫有徐长卿散，良效。今人不知用此。  

【`附方`】新二。  

小便关格：徐长卿汤：治气壅关格不通，小便淋结，脐下妨闷。徐长卿（炙）半两，茅根三分，木通、冬葵子一两，滑石二两，槟榔一分，瞿麦穗半两。每服五钱，水煎，入朴硝一钱，温服，日二服。（《圣惠方》）注车注船：凡人登车船烦闷，头痛欲吐者。宜用徐长卿、石长生、车前子、车下李根皮各等分。捣碎，以方囊系半合于衣带及头上，则免此患。（《肘后方》）  

***白薇***  

（《本经》中品  

【`释名`】薇草（《别录》）、白幕（《别录》）、春草（《别录》）、 （音尾）、骨美。时珍曰：薇，细也。其根细而白也。按：《尔雅》： ，春草也。薇、 音相近，则白薇又 音之转也。《别录》以 为莽草之名，误矣。  

【`集解`】《别录》曰：白薇生平原川谷。三月三日采根阴干。弘景曰：近道处处有之。  

颂曰：今陕西诸郡及舒、滁、润、辽州亦有之。茎叶俱青，颇类柳叶。六、七月开红花，八月结实。其根黄白色，类牛膝而短小，今人八月采之。  

根  

【`修治`】 曰：凡采得，以糯米泔汁浸一宿，取出去髭，于槐砧上细锉，蒸之，从巳至申，晒干用。时珍曰：后人惟以酒洗用。  

【`气味`】苦、咸，平，无毒。《别录》曰：大寒。之才曰：恶黄 、大黄、大戟、干姜、大枣、干漆、山茱萸。  

【`主治`】暴中风身热肢满，忽忽不知人，狂惑邪气，寒热酸疼，温疟洗洗，发作有时（《本经》）。疗伤中淋露，下水气，利阴气，益精。久服利人（《别录》）。治惊邪风狂 病，百邪鬼魅（弘景）。风温灼热多眠，及热淋遗尿，金疮出血（时珍）。  

【`发明`】好古曰：古方多用治妇人，以本草有疗伤中淋露之故也。  

时珍曰：白薇古人多用，后世罕能知之。按：张仲景治妇人产中虚烦呕逆，安中益气，竹皮丸方中，用白薇同桂枝各一分，竹皮、石膏各三分，甘草七分。枣肉为大丸，每以饮化一丸服。云有热者，倍白薇，则白薇性寒，乃阳明经药也。徐之才《药对》言白薇恶大枣，而此方又以枣肉为丸，盖恐诸药寒凉伤脾胃尔。朱肱《活人书》治风温发汗后，身犹灼热，自汗身重多眠，鼻息必鼾，语言难出者，葳蕤汤中亦用之。孙真人《千金方》，有诏书发汗白薇散焉。  

【`附方`】新五。  

肺实鼻塞，不知香臭。白薇、贝母、款冬花各一两，百部二两。为末。每服一钱，米饮下。（《普济方》）妇人遗尿，不拘胎前产后。白薇、芍药各一两。为末。酒服方寸匕，日三服。（《千金方》）血淋热淋：方同上。妇人血厥：人平居无疾苦，忽如死人，身不动摇，目闭口噤，或微知人，眩冒，称时方寤，此名血厥，亦名郁冒。出汗过多，血少，阳气独上，气塞不行，故身如死。气过血还，阴阳复通，故移时方寤。妇人尤多此证。宜服白薇汤：用白薇、当归各一两，人参半两，甘草二钱半。每服五钱，水二盏，煎一盏，温服。（《本事方》）金疮血出：白薇为末，贴之。（《儒门事亲》）  

***白前***  

（《别录》中品  

【`释名`】石蓝（《唐本》）、嗽药（同上）。时珍曰：名义未详。  

【`集解`】弘景曰：白前出近道，根似细辛而大，色白不柔易折，气嗽方多用之。恭曰：苗高尺许，其叶似柳，或似芫花，根长于细辛，白色。生州渚沙碛之上，不生近道。俗名石蓝，又名嗽药。今用蔓生者味苦，非真也。志曰：根似白薇、牛膝辈，二月、八月采，阴干用。  

嘉谟曰：似牛膝，粗长坚直易断者，白前也。似牛膝，短小柔软能弯者，白薇也。近道俱有，形色颇同，以此别之，不致差误。  

根  

【`修治`】 曰：凡用，以生甘草水浸一伏时，漉出，去头须了，焙干收用。  

【`气味`】甘，微温，无毒。权曰：辛。恭曰：微寒。  

【`主治`】胸胁逆气，咳嗽上气，呼吸欲绝（《别录》）。主一切气，肺气烦闷，奔豚肾气（  

【`发明`】宗 曰：白前能保定肺气，治嗽多用，以温药相佐使尤佳。时珍曰：白前色白而味微辛甘，手太阴药也。长于降气，肺气壅实而有痰者宜之。若虚而长哽气者，不可用也。  

【`附方`】旧二，新一。  

久嗽唾血：白前、桔梗、桑白皮三两（炒），甘草一两（炙）。水六升，煮一升，分三服。  

忌猪肉、菘菜。（《外台》）久咳上气体肿，短气胀满，昼夜倚壁不得卧，常作水鸡声者，白前汤主之。白前二两，紫菀、半夏各三两，大戟七合。以水一斗，渍一宿，煮取三升，分作三服。禁食羊肉、饧糖大佳。（《深师方》）久患暇呷：咳嗽，喉中作声，不得眠。取白前焙捣为末，每温酒服二钱。（《梅师方》）  

***草犀***  

（《拾遗》  

【`释名`】时珍曰：其解毒之功如犀角，故曰草犀。  

【`集解`】藏器曰：草犀生衢、婺、洪、饶间。苗高二、三尺，独茎，根如细辛。生水中者名水犀。  

曰：《广州记》云：生岭南及海中，独茎对叶而生，如灯台草，根若细辛。  

根  

【`气味`】辛，平，无毒。  

【`主治`】解一切毒气，虎野狼虫虺所伤，溪毒野蛊恶刺等毒，并宜烧研服之，临死者亦得活（李 ）。天行疟瘴寒热，咳嗽痰壅，飞尸喉痹疮肿，小儿寒热丹毒，中恶注忤，痢血等病，煮汁服之。岭南及睦、婺间中毒者，以此及千金藤并解之（藏器）。  

***钗子股***  

（《海药》  

【`校正`】并入《拾遗》金钗股。  

【`释名`】金钗股。时珍曰：石斛名金钗花，此草状似之，故名。  

【`集解`】藏器曰：金钗股生岭南及南海山谷，根如细辛，每茎三四十根。 曰：忠州、万州者亦佳，草茎功力相似。缘岭南多毒，家家贮之。时珍曰：按《岭表录》云：广中多蛊毒，彼人以草药金钗股治之，十救八、九，其状如石斛也。又忍冬藤解毒，亦号金钗股，与此同名云。  

根  

【`气味`】苦，平，无毒。  

【`主治`】解毒痈疽神验，以水煎服（李 ）。解诸药毒，煮汁服。亦生研，更烈，必大吐下。如无毒，亦吐去热痰。疟瘴天行，蛊毒喉痹（藏器）。  

***吉利草***  

（《纲目》  

【`集解`】时珍曰：按嵇含《南方草木状》云：此草生交广，茎如金钗股，形类石斛，根类芍药。吴黄武中，江夏李俣徙合浦遇毒，其奴吉利偶得此草与服，遂解，而吉利即遁去。  

俣以此济人，不知其数也。又高凉郡产良耀草，枝叶如麻黄，花白似牛李，秋结子如小粟，煨食解毒，功亚于吉利草。始因梁耀得之，因以为名，转梁为良耳。  

根  

【`气味`】苦，平，无毒。  

【`主治`】解蛊毒，极验（时珍）。  

***朱砂根***  

（《纲目》  

【`集解`】时珍曰：朱砂根生深山中，今惟太和山人采之。苗高尺许，叶似冬青叶，背甚赤，夏月长茂。根大如箸，赤色，此与百两金仿佛。  

根  

【`气味`】苦，凉，无毒。  

【`主治`】咽喉肿痹，磨水或醋咽之，甚良（时珍）。  

***辟虺雷***  

（《唐本草》  

【`释名`】辟蛇雷（《唐本》）。时珍曰：此物辟蛇虺有威，故以雷名之。  

【`集解`】恭曰：辟虺雷状如粗块苍术，节中有眼。时珍曰：今川中峨嵋、鹤鸣诸山皆有之。根状如苍术，大者若拳。彼人以充方物，苗状当俟访问。  

根  

【`气味`】苦，大寒，无毒。  

【`主治`】解百毒，消痰，祛大热，疗头痛，辟瘟疫（《唐本》）。治咽喉痛，痹解蛇虺毒（时  

***锦地罗***  

（《纲目》  

【`集解`】时珍曰：锦地罗出广西庆远山岩间，镇安、归顺、柳州皆有之。根似萆 及栝蒌根状。彼人颇重之，以充方物。  

根  

【`气味`】微苦，平，无毒。  

【`主治`】山岚瘴毒疮毒，并中诸毒。以根研生酒服一钱匕，即解（时珍）。  

***紫金牛***  

（宋《图经》  

【`集解`】颂曰：生福州。叶如茶叶，上绿下紫。结实圆，红色如丹朱。根微紫色，八月采根，去心曝干，颇似巴戟。  

【`气味`】辛，平，无毒。  

【`主治`】时疾膈气，去风痰（苏颂）。解毒破血（时珍）。  

***拳参***  

（宋《图经》  

【`集解`】颂曰：生淄州田野，叶如羊蹄，根似海虾，黑色，土人五月采之。  

【`气味`】缺。  

【`主治`】为末，淋渫肿气（苏颂）。  

***铁线草***  

（宋《图经》  

【`集解`】颂曰：生饶州，三月采根阴干。时珍曰：今俗呼 蓄为铁线草，盖同名耳。  

【`气味`】微苦，平，无毒。  

【`主治`】疗风消肿毒，有效（苏颂）。  

【`附方`】新一。男女诸风，产后风尤妙。铁线草根五钱，五加皮一两，防风二钱。为末。  

以乌骨鸡一斤重者，水内淹死，去毛肠，砍作肉松，入药剁匀，下麻油些少，炒黄色，随人量入酒煮熟。先以排风藤煎浓汤，沐浴头身，乃饮酒食鸡，发出粘汗即愈。如不沐浴，必发出风丹，乃愈。（滑伯仁《撄宁心要》）  

***金丝草***  

（《纲目》  

【`集解`】时珍曰：金丝草出庆阳山谷，苗状当俟访问。  

【`气味`】苦，寒，无毒。  

【`主治`】吐血咳血，衄血下血，血崩瘴气，解诸药毒，疗痈疽疔肿恶疮，凉血散热（时珍）。  

【`附方`】新四。  

妇人血崩：金丝草、海柏枝、砂仁、花椒、蚕退纸、旧锦灰，等分，为末，煮酒空心服。  

陈光述传。（《谈野翁方》）痈疽疔肿，一切恶疮。金丝草、忍冬藤、五叶藤、天荞麦等分。  

煎汤温洗。黑色者，加醋。又铁箍散：用金丝草灰二两（醋拌晒干），贝母五两（去心），白芷二两，为末，以凉水调贴疮上，香油亦可。或加龙骨少许。天蛇头毒落苏（即金丝草）、金银花藤、五叶紫葛、天荞麦，等分。切碎，用绝好醋浓煎，先熏后洗。（《救  

## 草部卷十四  

### 草之三  

芳草类五十六种  

***当归***  

（《本经》中品  

【`释名`】干归（《本经》）、山蕲（《尔雅》）、白蕲（《尔雅》）、文无（《纲目》）。颂曰：按而粗大。许慎《说文》云：生山中者，名薜，一名山蕲。然则当归，芹类也。在平地者名芹，生山中粗大者，名当归也。宗 曰：今川蜀皆以畦种，尤肥好多脂，不以平地、山中为等差也。时珍曰：当归本非芹类，特以花叶似芹，故得芹名。古人娶妻为嗣续也，当归调血为女人要药，有思夫之意，故有当归之名，正与唐诗胡麻好种无人种，正是归时又不归之旨相同。崔豹《古今注》云：古人相赠以芍药，相招以文无。文无一名当归，芍药一名将离故也。承曰：当归治妊妇产后恶血上冲，仓猝取效。气血昏乱者，服之即定。能使气血各有所归，恐当归之名必因此出也。  

【`集解`】《别录》曰：当归生陇西川谷，二月、八月采根，阴干。弘景曰：今陇西四阳黑水当归，多肉少枝气香，名马尾当归。西川北部当归，多根枝而细。历阳所出者，色白而气味薄，不相似，呼为草当归，缺少时亦用之。恭曰：今出当州、宕州、翼州、松州，以宕州者最胜。有二种：一种似大叶芎 者，名马尾当归，今人多用；一种似细叶芎 者，名蚕头当归，即陶称历阳者，不堪用，茎叶并卑下于芎 。颂曰：今川蜀、陕西诸郡及江宁府、滁州皆有之，以蜀中者为胜。春生苗，绿叶有三瓣。七八月开花似莳萝，浅紫色。根黑黄色，以肉浓而不枯者为胜。时珍曰：今陕、蜀、秦州、汶州诸处人多栽莳为货。以秦归头圆尾多色紫气香肥润者，名马尾归，最胜他处；头大尾粗色白坚枯者，为搀头归，止宜入发散药尔。  

韩言：川产者力刚而善攻，秦产者力柔而善补，是矣。  

根  

【`修治`】 曰：凡用去芦头，以酒浸一宿入药。止血破血，头尾效各不同。若要破血，即使头一节硬实处。若要止痛止血，即用尾。若一并用，服食无效，不如不使，惟单使妙也。元素曰：头，止血；尾，破血；身，和血；全用，即一破一止也。先以水洗净土。治上，酒浸；治外，酒洗过，或火干、晒干入药。  

杲曰：头，止血而上行；身，养血而中守；梢，破血而下流；全活血而不走。  

时珍曰：雷、张二氏所说头尾功效各异。凡物之根，身半以上，气脉上行，法乎天；身半以下，气脉下行，法乎地。人身法象天地，则，治上当用头，治中当用身，治下当用尾，通治则全用，乃一定之理也。当以张氏之说为优。凡晒干乘热纸封瓮收之，不蛀。  

【`气味`】甘，温，无毒。《别录》曰：辛，大温。普曰：神农、黄帝、桐君、扁鹊：甘，无毒；岐伯、雷公：辛，无毒；李当之：小温。杲曰：甘、辛，温，无毒。气浓味薄，可升可降，阳中微阴，入手少阴、足太阴、厥阴经血分。之才曰：恶 茹、湿面，畏菖蒲、海藻、牡蒙、生姜，制雄黄。  

【`主治`】咳逆上气，温疟寒热洗洗在皮肤中，妇人漏下绝子，诸恶疮疡金疮，煮汁饮之（《本经》）。温中止痛，除客血内塞，中风 汗不出，湿痹中恶，客气虚冷，补五脏，生肌肉（《别录》）。止呕逆，虚劳寒热，下痢腹痛齿痛，女人沥血腰痛，崩中，补诸不足（甄权）。  

治一切风，一切血，补一切劳，破恶血，养新血，及症癖，肠胃冷（大明）。治头痛，心腹诸痛，润肠胃筋骨皮肤，治痈疽，排脓止痛，和血补血（时珍）。主痿癖嗜卧，足下热而痛。  

冲脉为病，气逆里急。带脉为病，腹痛，腰溶溶如坐水中（好古）。  

【`发明`】权曰：患人虚冷者，加而用之。承曰：世俗多谓惟能治血，而《金匮》、《外台》、《千金》诸方皆为大补不足、决取立效之药。古方用治妇人产后恶血上冲，取效无急于此。凡气血昏乱者，服之即定。可以补虚，备产后要药也。宗 曰：《药性论》补女子诸不足一说，尽当归之用矣。成无己曰：脉者血之府，诸血皆属心。凡通脉者，必先补心益血。故张仲景治手足厥寒、脉细欲绝者，用当归之苦温以助心血。元素曰：其用有三：一，心经本药；二，和血；三，治诸病夜甚。凡血受病，必须用之。血壅而不流则痛，当归之甘温能和血，辛温能散内寒，苦温能助心散寒，使气血各有所归。  

好古曰：入手少阴，以其心生血也。入足太阴，以其脾裹血也。入足厥阴，以其肝藏血也。头，能破血；身，能养血，尾能行血。全用，同人参、黄 ，则补气而生血；同牵牛、大治头痛，诸痛皆属木，故以血药主之。  

机曰：治头痛，酒煮服清，取其浮而上也。治心痛，酒调末服，取其浊而半沉半浮也。  

治小便出血，用酒煎服，取其沉入下极也。自有高低之分如此。王海藏言当归血药，如何治胸中咳逆上气？按：当归其味辛散，乃血中气药也。况咳逆上气，有阴虚阳无所附者，故用血药补阴，则血和而气降矣。  

韩 曰：当归主血分之病。川产力刚可攻，秦产力柔宜补。凡用，本病宜酒制，有痰以姜制，导血归源之理。血虚以人参、石脂为佐，血热以生地黄、条芩为佐，不绝生化之源。  

血积配以大黄。要之，血药不容舍当归。故古方四物汤以为君，芍药为臣，地黄为佐，芎为使也。  

【`附方`】旧八，新一十九。  
血虚发热：  
当归补血汤：治肌热燥热，目赤面红，烦渴引饮，昼夜不息，其脉洪大而虚，重按全无力，此血虚之候也。得于饥困劳役，证象白虎，但脉不长实为异耳。若误服白虎汤即死，宜此主之。当归身（酒洗）二钱，绵黄 （蜜炙）一两。作一服。水二钟，煎一钟，空心温服，日再服。（东垣《兰室秘藏》）  
失血眩运：凡伤胎去血，产后去血，崩中去血，金疮去血，拔牙去血，一切去血过多，心烦眩运，闷绝不省人事。当归二两，芎 一两。每用五钱，水七分，酒三分，煎七分，热服，日再。（《妇人良方》）  
衄血不止：当归（焙）研末，每服一钱，米饮调下。（《圣济录》）  
小便出血：当归四两（锉），酒三升，煮取一升，顿服。（《肘后》）  
头痛欲裂：当归二两，酒一升，煎取六合，饮之，日再服。（《外台秘要》方）  
内虚目暗：补气养血。用当归（生晒）六两，附子（火炮）一两，为末，炼蜜丸梧子大。每服三十丸，温酒下，名六一丸。（《圣济总录》）  
心下痛刺：当归为末，酒服方寸匕。（《必效方》）  
手臂疼痛：当归三两（切），酒浸三日，温饮之。饮尽，别以三两再浸，以瘥为度。（《事林广记》）  
温疟不止：当归一两。水煎饮，日一服。（《圣济总录》）  
久痢不止：当归二两，（妇人百病，诸虚不足者。当归四两，地黄二两，为末，蜜丸梧子大。每食前，米饮下十五丸。（《太医支法存方》）  
月经逆行，从口鼻出。先以京墨磨汁服，止之。次用当归尾、红花各三钱。水一钟半，煎八分，温服，其经即通。（《简便方》）  
室女经闭：当归尾、没药各一钱。为末，红花浸酒，面北饮之，一日一服。（《普济方》）  
妇人血气，脐下气胀，月经不利，血气上攻欲呕，不得睡。当归四钱，干漆（烧存性）二钱，为末，炼蜜丸梧子大。每服十五丸，温酒下。（《永类方》）  
堕胎下血不止。当归（焙）一两，葱白一握。每服五钱，酒一盏半，煎八分，温服。（《圣济总录》）  
妊娠胎动，神妙。佛手散：治妇人妊娠伤动，或子死腹中，血下疼痛，口噤欲死。服此探之，不损则痛止，已损便立下，此乃徐王神验方也。当归二两，芎一两。为粗末。每服三钱，水一盏，煎令泣泣欲干，投酒一盏，再煎一沸，温服，或灌之。如人行五里，再服。不过三、五服，便效。（张文仲《备急方》）  
产难胎死，横生倒生。用当归三两，芎 一两。为末，先以大黑豆炒焦，入流水一盏，童便一盏，煎至一盏，分为二服。未效再服。（《妇人良方》）  
倒产子死不出。当归末，酒服方寸匕。（《子母秘录》）  
产后血胀，腹痛引胁。当归二钱，干姜（炮）五分。为末。每服三钱，水一盏，煎八分，入盐、酢少许，热服。（《妇人良方》）  
产后腹痛如绞。当归末五钱，白蜜一合，水一盏，煎一盏，分为二服。未效再服。（《妇人良方》）  
产后自汗：壮热，气短，腰脚痛不可转。当归三钱，黄、白芍药（酒炒）各二钱，生姜五片。水一盏半，煎七分，温服。（《和剂局方》）  
产后中风：不省人事，口吐涎沫，手足螈 。当归、荆芥穗等分，为末。每服三钱，水一盏，酒少许，童尿少许，煎七分，灌之，下咽即有生意，神效。（《圣惠方》）  
小儿胎寒好啼，昼夜不止，因此成痫。当归末一小豆大，以乳汁灌之，日夜三四度。（《肘后方》）  
小儿脐湿不早治，成脐风。或肿赤，或出水。用当归末敷之。一方，入麝香少许。一方，用胡粉等分。试之最验。若愈后因尿入复作，再敷即愈。（《圣惠方》）  
汤火伤疮， 赤溃烂，用此生肌，拔热止痛。当归、黄蜡各一两，麻油四两。以油煎当归焦黄，去滓，纳蜡搅成膏，出火毒，摊贴之。（《和剂局方》）  
白黄色枯：舌缩、恍惚若语乱者死。当归、白术二两，水煎，入生 汁、蜜和服。（《三十  

***芎***  

（音穷穹。《本经》上品  

【`释名`】胡 （《别录》）、川芎（《纲目》）、香果（《别录》）、山鞠穷（《纲目》）。  

时珍曰：芎本作营，名义未详。或云：人头穹窿穷高，天之象也。此药上行，专治头脑诸疾，故有芎 之名。以胡戎者为佳，故曰胡芎。古人因其根节状如马衔，谓之马衔芎 。后世因其状如雀脑，谓之雀脑芎。其出关中者，呼为京芎，亦曰西芎；出蜀中者，为川芎；出天台者，为台芎；出江南者，为抚芎，皆因地而名也。《左传》：楚人谓萧人曰：有麦曲乎？有山鞠穷乎？河鱼腹疾柰何？二物皆御湿，故以谕之。丹溪朱氏治六郁越鞠丸中用越桃、鞠穷，故以命名。《金光明经》谓之 莫迦。  

【`集解`】《别录》曰：芎 叶名蘼芜，生武功川谷、斜谷西岭。三月、四月，采根，曝干。  

普曰：芎 ，或生胡无桃山阴，或泰山。叶细香，青黑纹，赤如 本，冬夏丛生，五月花赤，七月实黑，附端两叶。三月采根，有节如马衔。弘景曰：武功、斜谷西岭，俱近长安。  

今出历阳，处处亦有，人家多种之。叶似蛇床而香，节大茎细，状如马衔，谓之马衔芎 。  

蜀中亦有而细。恭曰：今出秦州，其历阳出者不复用。其人间种者，形块大，重实多脂。山中采者，瘦细。味苦、辛。以九月、十月采之为佳，若三月、四月虚恶非时也。颂曰：关陕、川蜀、江东山中多有之，而以蜀川者为胜。四五月生叶，似水芹、胡荽、蛇床辈，作丛而茎细。其叶倍香，江东、蜀人采叶作饮。七八月开碎白花，如蛇床子花。根坚瘦，黄黑色。关中出者形块重实，作雀脑状者为雀脑芎，最有力。  

时珍曰：蜀地少寒，人多栽莳，深秋茎叶亦不萎也。清明后宿根生苗，分其枝横埋之，则节节生根。八月根下始结芎 ，乃可掘取，蒸曝货之。《救荒本草》云：叶似芹而微细窄，有丫叉，又似白芷，叶亦细，又似胡荽叶而微壮，一种似蛇床叶而亦粗。嫩叶可炸食。  

宗 曰：凡用，以川中大块，里色白，不油，嚼之微辛甘者佳。他种不入药，止可为末，煎汤沐浴而已。  

根  

【`气味`】辛，温，无毒。普曰：神农、黄帝、岐伯、雷公：辛，无毒。扁鹊：酸，无毒；李当之：生温，熟寒。  

元素曰：性温，味辛苦，气浓味薄，浮而升，阳也。少阳本经引经药，入手、足厥阴气分。  

之才曰：白芷为之使，畏黄连，伏雌黄。得细辛，疗金疮止痛；得牡蛎，疗头风吐逆。  

【`主治`】中风入脑头痛，寒痹筋挛缓急，金疮，妇人血闭无子（《本经》）。除脑中冷动，面上游风去来，目泪出，多涕唾，忽忽如醉，诸寒冷气，心腹坚痛，中恶猝急肿痛，胁风痛，温中内寒（《别录》）。腰脚软弱，半身不遂，胞衣不下（甄权）。一切风，一切气，一切劳损，一切血。补五劳，壮筋骨，调众脉，破症结宿血，养新血，吐血鼻血溺血，脑痈发背，瘰瘿赘，痔 疮疥，长肉排脓，消瘀血（大明）。搜肝气，补肝血，润肝燥，补风虚（好古）。  

燥湿，止泻痢，行气开郁（时珍）。蜜和大丸，夜服，治风痰殊效（苏颂）。齿根出血，含之多瘥（弘景）。  

【`发明`】宗 曰：今人用此最多，头面风不可缺也，然须以他药佐之。  

元素曰：川芎上行头目，下行血海，故清神及四物汤皆用之。能散肝经之风，治少阳厥阴经头痛，及血虚头痛之圣药也。其用有四：为少阳引经，一也；诸经头痛，二也；助清阳之气，三也；去湿气在头，四也。  

杲曰：头痛必用川芎。如不愈，加各引经药：太阳羌活，阳明白芷，少阳柴胡，太阴苍术，厥阴吴茱萸，少阴细辛，是也。  

震亨曰：郁在中焦，须抚芎开提其气以升之，气升则郁自降。故抚芎总解诸郁，直达三焦，为通阴阳气血之使。  

时珍曰：芎 ，血中气药也。肝苦急，以辛补之，故血虚者宜之。辛以散之，故气郁者宜之。《左传》言：麦曲鞠穷御湿，治河鱼腹疾。予治湿泻每加二味，其应如响也。血痢已通而痛不止者，乃阴亏气郁，药中加芎为佐，气行血调，其病立止。此皆医学妙旨，圆机之士，始可语之。  

宗 曰：沈括《笔谈》云：一族子旧服芎 ，医郑叔熊见之云：芎 不可久服，多令人暴死。后族子果无疾而卒。又朝士张子通之妻，病脑风，服芎 甚久，一旦暴亡。皆目见者。  

此皆单服既久，则走散真气。若使他药佐使，又不久服，中病便已，则焉能至此哉？虞搏曰：骨蒸多汗，及气弱之人，不可久服。其性辛散，令真气走泄，而阴愈虚也。  

时珍曰：五味入胃，各归其本脏。久服则增气偏胜，必有偏绝，故有暴夭之患。若药具五味，备四气，君臣佐使配合得宜，岂有此害哉？如芎 ，肝经药也。若单服既久，则辛喜归肺，肺气偏胜，金来贼木，肝必受邪，久则偏绝，岂不夭亡？故医者贵在格物也。  

【`附方`】旧七，新一十三。  

生犀丸：宋真宗赐高相国，去痰清目，进饮食。生犀丸：用川芎十两，紧小者，粟米泔浸二日换，切片子，晒干为末，分作两料。每料入麝、脑各一分，生犀半两，重汤煮，蜜和丸小弹子大。茶、酒嚼下一丸。痰，加朱砂半两；膈壅，加牛黄一分，水飞铁粉一分。头目昏眩，加细辛一分。口眼 斜，加炮天南星一分。（《御药院方》）气虚头痛：真川芎 为末，腊茶调服二钱，甚捷。曾有妇人产后头痛，一服即愈。（《集简方》）气厥头痛：妇人气盛头痛，及产后头痛。川芎 、天台乌药等分，为末。每服二钱，葱茶调下。《御药院方》：加白术，水煎服。  

风热头痛：川芎一钱，茶叶二钱，水一钟，煎五分，食前热服。（《简便方》）头风化痰：川芎洗切，晒干为末，炼蜜丸如小弹子大。不拘时嚼一丸，茶清下。（《经验后方》）偏头风痛：京芎细锉，浸酒日饮之。（《斗门方》）风热上冲：头目运眩，或胸中不利。川芎、槐子各一两。为末。每服三钱，用茶清调下。  

胸中不利，以水煎服。（张洁古《保命集》）首风旋运及偏正头疼，多汗恶风，胸膈痰饮。川芎一斤，天麻四两，为末，炼蜜丸如弹子大。每嚼一丸，茶清下。（刘河间《宣明方》）失血眩晕：方见当归下。一切心痛：大芎一个，为末，烧酒服之。一个住一年，两个住二年。（《孙氏集效方》）经闭验胎：经水三个月不行。验胎法：川芎生为末，空心煎艾汤服一匙。腹内微动者是有胎不动者非也。（《灵苑方》）损动胎气：因跌扑举重，损胎不安，或子死腹中者。芎 为末，酒服方寸匕，须臾一二服。立出。（《续十全方》）崩中下血，昼夜不止。《千金方》：用芎 一两，清酒一大盏，煎取五分，徐徐进之。《圣惠》：加生地黄汁二合，同煎。酒癖胁胀，时复呕吐，腹有水声。川芎、三棱（炮）各一两，为末。每服二钱，葱白汤下。（《圣济总录》）小儿脑热好闭目，或太阳痛，或目赤肿。川芎 、薄荷、朴硝各二钱，为末，以少许吹鼻中。（《全幼心鉴》）齿败口臭：水煎芎 ，含之。（《广济方》）牙齿疼痛：大川芎 一个，入旧糟内藏一月，取焙，入细辛同研末，揩牙。（《本事方》）诸疮肿痛：抚芎 研，入轻粉，麻油调涂。（《普济方》）产后乳悬：妇人产后，两乳忽长，细小如肠，垂过小肚，痛不可忍，危亡须臾，名曰乳悬。将芎 、当归各一斤。以半斤锉散，于瓦石器内，用水浓煎，不拘多少频服；仍以一斤半锉块，于病患桌下烧烟，令将口鼻吸烟。用尽未愈，再作一料。仍以蓖麻子一粒，贴其顶心。（夏子益《奇疾方》）  

***蘼芜***  

（《本经》上品  

【`释名`】薇芜（《本经》）、蕲 、颂曰：蕲 ，古芹芷字也。时珍曰：蘼芜，一作 芜，其茎叶靡弱而繁芜，故以名之。  

当归名蕲，白芷名蓠。其叶似当归，其香似白芷，故有蕲 、江蓠之名。王逸云：蓠草生江中，故曰江蓠，是也。余  

【`集解`】《别录》曰：芎 叶名蘼芜。又曰：蘼芜，一名江蓠，芎 苗也。生雍州川泽及冤句，四月、五月采叶曝干。  

弘景曰：今出历阳，处处人家多种之。叶似蛇床而香，骚人借以为譬，方药稀用。  

恭曰：此有二种：一种似芹叶，一种似蛇床。香气相似，用亦不殊。  

时珍曰：《别录》言：蘼芜一名江蓠，芎 苗也。而司马相如《子虚赋》称：芎 菖蒲，江蓠蘼芜。《上林赋》云：被以江蓠，揉以蘼芜。似非一物，何耶？盖嫩苗未结根时，则为蘼芜；既结根后，乃为芎 。大叶似芹者为江蓠，细叶似蛇床者为蘼芜。如此分别，自明白矣。《淮南子》云：乱人者，若芎 之与 本，蛇床之与蘼芜。亦指细叶者言也。《广志》云：蘼芜香草，可藏衣中。《管子》云：五沃之土生蘼芜。郭璞赞云：蘼芜香草，乱之蛇床。  

不损其真，自烈以  

【`气味`】辛，温，无毒。  

【`主治`】咳逆，定惊气，辟邪恶，除蛊毒鬼疰，去三虫。久服通神（《本经》）。  

主身中老风，头中久风、风眩（《别录》）。作饮，止泄泻（苏颂）。  

花  

【`主治`】入面脂用（时珍）。  

***蛇床***  

（《本经》上品  

【`释名`】蛇粟（《本经》）、蛇米（《本经》）、（《别录》，又名思益、绳毒、枣棘）。  

时珍曰：蛇虺喜卧于下食其子，故有蛇床、蛇粟诸名。其叶似蘼芜，故曰墙蘼。《尔雅》云：盱，虺床也。  

【`集解`】《别录》曰：蛇床，生临淄川谷及田野。五月采实阴干。  

弘景曰：田野墟落甚多，花叶正似蘼芜。  

保升曰：叶似小叶芎 ，花白，子如黍粒，黄白色。生下湿地，所在皆有，以扬州、襄州者为良。  

颂曰：三月生苗，高三二尺，叶青碎，作丛似蒿枝。每枝上有花头百余，结同一窠，似马芹类。四五月乃开白色，又似伞状。子黄褐色，如黍米，至轻虚。  

时珍曰：其花如碎米攒簇。其子两片合成，似莳罗子而细，亦有细棱。凡花实似蛇床者，当归、芎 、水芹、 本、胡萝卜是也。  

子  

【`修治`】 曰：凡使，须用浓蓝汁并百部草根自然汁，同浸一伏时，漉出晒干。却用生地黄汁相拌蒸之，从巳至亥，取出晒干用。  

大明曰：凡服食，即 去皮壳，取仁微炒杀毒，即不辣也。作汤洗浴，则生用之。  

【`气味`】苦，平，无毒。《别录》曰：辛、甘，无毒。权曰：有小毒。之才曰：恶牡丹、贝母、巴豆。伏硫黄。  

【`主治`】妇人阴中肿痛，男子阴痿湿痒，除痹气，利关节，癫痫恶疮。久服轻身（《本经》）。温中下气，令妇人子脏热，男子阴强。久服好颜色，令人有子（《别录》）。治男子女人虚湿痹，毒风 痛，去男子腰痛，浴男子阴，去风冷，大益阳事（甄权）。暖丈夫阳气，助女人阴气，治腰胯酸疼，四肢顽痹，缩小便，去阴汗湿癣齿痛，赤白带下，小儿惊痫，扑损瘀血，煎汤浴大风身痒（大明）。  

【`发明`】 曰：此药令人阳气盛数，号曰鬼考也。  

时珍曰：蛇床乃右肾命门、少阳三焦气分之药，神农列之上品，不独辅助男子，而又有益妇人。世人舍此而求补药于远域，岂非贱目贵耳乎  

【`附方`】旧四，新十二。  

阳事不起：蛇床子、五味子、菟丝子等分，为末，蜜丸梧子大。每服三十丸，温酒下，日三服。（《千金方》）赤白带下，月水不来。用蛇床子、枯白矾等分，为末，醋面糊丸弹子大，胭脂为衣，绵裹纳入阴户。如热极，再换，日一次。（《儒门事亲》方）子宫寒冷，温阴中坐药。蛇床子散：取蛇床子仁为末，入粉少许，和匀如枣大，绵裹纳之，自然温也。（《金匮玉函方》）妇人阴痒：蛇床子一两，白矾二钱。煎汤频洗。（《集简方》）产后阴脱：绢盛蛇床子，蒸热熨之。又法：蛇床子五两，乌梅十四个。煎水，日洗五六次妇人阴痛：方同上。  

大肠脱肛：蛇床子、甘草各一两，为末。每服一钱，白汤下，日三服。并以蛇床末敷之。  

（《经验方》）小儿癣疮：蛇床子杵末，和猪脂涂之。（《千金方》）小儿甜疮，头面耳边连引，流水极痒，久久不愈者。蛇床子一两，轻粉三钱。为细末，油调搽之。（《普济方》）耳内湿疮：蛇床子、黄连各一钱，轻粉一字。为末吹之。（《全幼心鉴》）风虫牙痛：《千金》：用蛇床子、烛烬。同研，涂之。《集简方》：用蛇床子煎汤，乘热漱数次，立止。冬月喉痹肿痛，不可下药者。蛇床子烧烟于瓶中，口含瓶嘴吸烟，其痰自出。  

（《圣惠方》）  

***本***  

（《本经》中品  

【`释名`】 茇（《纲目》）、鬼卿（《本经》）、恭曰：根上苗下似禾 ，故名 本。本，根也。  

时珍曰：古人香料用之，呼为 本香。《山海经》名 茇。  

【`集解`】《别录》曰： 本，生崇山山谷。正月、二月采根曝干，三十日成。  

弘景曰：俗中皆用芎 根须，其形气乃相类。而《桐君药录》说芎 苗似 本，论说花实皆不同，所生处又异。今东山别有 本，形气甚相似，惟长大耳。  

恭曰： 本茎叶根味与芎 小别。今出宕州者佳。  

颂曰：今西川、河东州郡及兖州、杭州皆有之。叶似白芷香，又似芎 ，但芎 似水芹而大， 本叶细尔。五月有白花，七、八月结子。根紫色。  

时珍曰：江南深山中皆有之。根似芎 而轻虚，味麻，不堪作饮也。  

根  

【`气味`】辛，温，无毒。《别录》曰：微寒。权曰：微温。  

元素曰：气温，味苦、大辛，无毒。气浓味薄，升也，阳也。足太阳本经药。  

之才曰：恶 茹，畏青葙子。  

【`主治`】妇人疝瘕，阴中寒肿痛，腹中急，除风头痛，长肌肤，悦颜色（《本经》）。  

辟雾露润泽，疗风邪 曳金疮，可作沐药面脂（《别录》）。治一百六十种恶风鬼疰，流入腰痛冷，能化小便，通血，去头风 （甄权）。治皮肤疵 ，酒 粉刺，痫疾（大明）。治太阳头痛巅顶痛，大寒犯脑，痛连齿颊（元素）。头面身体皮肤风湿（李杲）。督脉为病，脊强而厥（好古）。治痈疽，排脓内塞（时珍）。  

【`发明`】元素曰： 本乃太阳经风药，其气雄壮，寒气郁于本经，头痛必用之药。巅顶痛非此不能除。与木香同用，治雾露之清邪中于上焦；与白芷同作面脂。既治风，又治湿，亦各从其类也。时珍曰：《邵氏闻见录》云：夏英公病泄，太医以虚治不效。霍翁曰：风客于胃也。饮以 本汤而止。盖 本能去风湿故耳。  

【`附方`】新三。  

大实心痛：以用利药，用此彻其毒。 本半两，苍术一两。作二服。水二钟，煎一钟，温服。（《活法机要》）干洗头屑： 本、白芷等分。为末，夜擦旦梳，垢自去也。（《便民图纂》）小儿疥癣： 本煎汤浴之，并以浣衣。（《保幼大全》）  

实  

【`主治`】风邪流入四肢（《别录》）。  

【`附录`】徐黄 《别录》有名未用曰：味辛，平，无毒。主心腹积瘕。茎，主恶疮，生泽中，大茎细叶，香如 本。  

***蜘蛛香***  

（《纲目》  

【`集解`】《时珍》曰：蜘蛛香，出蜀西茂州松潘山中，草根也。黑色有粗须，状如蜘蛛及本、芎 ，气味芳香，彼人亦重之。或云猫喜食之。  

根  

【`气味`】辛，温，无毒。  

【`主治`】辟瘟疫，中恶邪精，鬼气尸疰（时珍）。  

***白芷***  

（《本经》中品  

【`释名`】白 （音止，又昌海切）、（许骄切）、莞（音官），叶名 麻（音力）、药时珍曰：徐锴云：初生根干为芷，则白芷之义取乎此也。王安石《字说》云： 香可以养鼻，又可养体，故 字从臣。臣音怡，养也。许慎《说文》云：晋谓之 ，齐谓之 ，楚谓之蓠，又谓之药。生于下泽，芬芳与兰同德，故骚人以兰 为咏，而本草有芬香、泽芬之名，古人谓之香白芷  

【`集解`】《别录》曰：白芷生河东川谷下泽，二月、八月采根曝干。  

弘景曰：今处处有之，东间甚多。叶可合香。  

颂曰：所在有之，吴地尤多。根长尺余，粗细不等，白色。枝干去地五寸以上。春生叶，相对婆娑，紫色，阔三指许。花白微黄。入伏后结子，立秋后苗枯。二月、八月采根曝干。  

以黄泽者为佳。  

曰：凡采勿用四条一处生者，名丧公藤。又勿用马兰根。  

根  

【`修治`】 曰：采得刮去土皮，细锉，以黄精片等分，同蒸一伏时，晒干去黄精用。  

时珍曰：今人采根洗刮寸截，以锻石拌匀，晒收，为其易蛀，并欲色白也。入药微焙。  

【`气味`】辛，温，无毒。  

元素曰：气温，味苦、大辛。气味俱轻，阳也。手阳明引经本药，同升麻则通行手、足阳明经，亦入手太阴经。  

之才曰：当归为之使，恶旋复花，制雄黄、硫黄。  

【`主治`】女人漏下赤白，血闭阴肿，寒热，头风侵目泪出，长肌肤，润泽颜色，可作面脂（《本经》）。疗风邪，久渴吐呕，两胁满，风痛，头眩目痒。可作膏药（《别录》）。治目赤弩肉，去面 疵瘢，补胎漏滑落，破宿血，补新血，乳痈发背瘰 ，肠风痔 ，疮痍疥癣，止痛排脓（大明）。能蚀脓，止心腹血刺痛，女人沥血腰痛，血崩（甄权）。解利手阳明头痛，中风寒热，及肺经风热，头面皮肤风痹燥痒（元素）。治鼻渊鼻衄，齿痛，眉棱骨痛，大肠风秘，小便去血，妇人血风眩运，翻胃吐食，解砒毒蛇伤，刀箭金疮（时珍）。  

【`发明`】杲曰：白芷疗风通用，其气芳香，能通九窍，表汗不可缺也。  

刘完素曰：治正阳明头痛，热厥头痛，加而用之。  

好古曰：同辛夷、细辛用治鼻病，入内托散用长肌肉，则入阳明可知矣。  

时珍曰：白芷色白味辛，行手阳明庚金；性温气浓，行足阳明戊土；芳香上达，入手太阴肺经。肺者，庚之弟，戊之子也。故所主之病不离三经。如头目眉齿诸病，三经之风热也；如漏带痈疽诸病，三经之湿热也。风热者辛以散之，湿热者温以除之。为阳明主药，故又能治血病胎病，而排脓生肌止痛。按王 《百一选方》云：王定国病风头痛，至都梁求名医杨介治之，连进三丸，即时病失。恳求其方，则用香白芷一味，洗晒为末，炼蜜丸弹子大。每嚼一丸，以茶清或荆芥汤化下。遂命名都梁丸。其药治头风眩运，女人胎前产后，伤风头痛，血风头痛，皆效。戴原礼《要诀》亦云：头痛挟热，项生磊块者，服之甚宜。又《仙神隐书》言：种白芷能辟蛇，则《夷坚志》所载治腹蛇伤之方，亦制以所畏也，而本草不曾言及。  

宗 曰：《药性论》言白芷能蚀脓。今人用治带下，肠有败脓，淋露不已，腥秽殊甚，遂致脐腹冷痛，皆由败脓血所致，须此排脓。白芷一两，单叶红蜀葵根二两，白芍药、白枯矾各半两。为末，以蜡化丸梧子大。每空心及饭前，米饮下十丸或十五丸。俟脓尽，乃以他药补之。  

【`附方`】旧一，新三十四。  

一切伤寒：神白散，又名圣僧散：治时行一切伤寒，不问阴阳轻重、老少男女孕妇，皆可服之。用白芷一两，生甘草半两，姜三片，葱白三寸，枣一枚，豉五十粒。水二碗，煎服取汗。不汗再服。病至十余日未得汗者，皆可服之。此药可卜人之好恶也。如煎得黑色，或误打翻，即难愈；如煎得黄色，无不愈者。煎时要至诚，忌妇人鸡犬见。（《卫生家宝方》）一切风邪：方同上。  

风寒流涕：香白芷一两，荆芥穗一钱。为末，蜡茶点服二钱。（《百一选方》）小儿流涕，是风寒也。白芷末、葱白。捣丸小豆大。每茶下二十丸。仍以白芷末，姜汁调，涂太阳穴，乃食热葱粥取汗。（《圣惠方》）小儿身热：白芷煮汤浴之。取汗避风。（《子母秘录》）头面诸风：香白芷切，以萝卜汁浸透，晒干为末。每服二钱，白汤下。或以搐鼻。（《直指方》）偏正头风，百药不治，一服便可，天下第一方也。香白芷（炒）二两五钱，川芎（炒）、甘草（炒）、川乌头（半生半熟）各一两，为末。每服一钱，细茶、薄荷汤调下。（《谈野翁试效方》）头风眩运：都梁丸，见发明下。  

眉棱骨痛：属风热与痰。白芷、片芩（酒炒）等分，为末。每服二钱，茶清调下。（《丹溪纂要》）风热牙痛：香白芷一钱，朱砂五分。为末，蜜丸芡子大。频用擦牙。此乃濠州一村妇以医人者，庐州郭医云：绝胜他药也。或以白芷、吴茱萸等分。浸水漱涎。（《医林集要》）一切眼疾：白芷、雄黄为末，炼蜜丸龙眼大，朱砂为衣。每服一丸，食后茶下，日二服。  

名还睛丸。（《普济方》）口齿气臭：《百一选方》：用香白芷七钱。为末。食后井水服一钱。《济生方》：用白芷、川芎等分。为末，蜜丸芡子大，日噙之。  

盗汗不止：太平白芷一两，辰砂半两。为末。每服二钱，温酒下，屡验。（《朱氏集验方》）血风反胃：香白芷一两（切片，瓦炒黄）。为末。用猪血七片，沸汤泡七次，蘸末食之，日一次。（《妇人良方》）脚气肿痛：白芷、芥子等分，为末。姜汁和，涂之效。（《医方摘要》）妇人白带：白芷四两，以锻石半斤，淹三宿，去灰切片，炒研末。酒服二钱，日二服。  

（《医学集成》）妇人难产：白芷五钱，水煎服之。（唐瑶《经验》）胎前产后 乌金散：治胎前产后虚损，月经不调，崩漏及横生逆产。用白芷、百草霜等分。为末。以沸汤入童子小便同醋调服二钱。  

丹溪加滑石，以芎归汤调之。（《普济方》）大便风秘：香白芷。炒，为末。每服二钱，米饮入蜜少许，连进二服。（《十便良方》）小便气淋，结涩不通。白芷（醋浸焙干）二两，为末。煎木通、甘草，酒调下一钱，连进二服。  

（《普济方》）鼻衄不止：就以所出血调白芷末，涂山根，立止。（《简便方》）小便出血：白芷、当归等分，为末，米饮每服二钱。（《经验方》）肠风下血：香白芷为末，每服二钱，米饮下，神效。（余居士《选奇方》）痔漏出血：方同上，并煎汤熏洗。（《直指方》）痔疮肿痛：先以皂角烟熏之，后以鹅胆汁调白芷末涂之，即消。（《医方摘要》）肿毒热痛：醋调白芷末敷之。（《卫生易简方》）乳痈初起白芷、贝母各二钱。为末，温酒服之。（《秘传外科方》）疔疮初起：白芷一钱，生姜一两。擂酒一盏，温服取汗，即散。此陈指挥方也。（《袖珍方》）痈疽赤肿：白芷、大黄等分。为末，米饮服二钱。（《经验方》）小儿丹瘤，游走入腹必死。初发，急以截风散截之。白芷、寒水石为末，生葱汁调涂。（《全幼心鉴》）刀箭伤疮：香白芷嚼烂涂之。（《集简方》）解砒石毒：白芷末，井水服二钱。（《事林广记》）诸骨哽咽：白芷、半夏等分。为末。水服一钱，即呕出。（《普济方》）毒蛇伤螫：临川有人被蝮伤，即昏死，一臂如股，少顷遍身皮胀，黄黑色。一道人以新汲水调香白芷末一斤，灌之。觉脐中 然，黄水自口出，腥秽逆人，良久消缩如故云。以麦门冬汤调尤妙，仍以末搽之。又经山寺僧为蛇伤，一脚溃烂，百药不愈。一游僧以新水数洗净腐败，见白筋、挹干，以白芷末，入胆矾、麝香少许掺之，恶水涌出。日日如此，一月平复。（洪迈《夷坚志》）  

叶  

【`主治`】作浴汤，去尸虫（《别录》）。浴丹毒瘾疹风瘙（时珍）。  

【`附方`】新一。  

小儿身热：白芷苗、苦参等分。煎浆水，入盐少许洗之。（《卫生总微论》）  

***芍药***  

（芍音杓，又音勺。《本经》中品  

【`释名`】将离（《纲目》）、犁食（《别录》）、白术（《别录》）、余容（《别录》）、铤（《别录》），白者名金芍药（《图经》），时珍曰：芍药，犹 约也。 约，美好貌。此草花容 约，雅翼言》：制食之毒，莫良于芍，故得药名，亦通。郑风诗云：伊芳其相谑，赠之以芍药。《韩诗外传》云：芍药，离草也。董子云：芍药一名将离，故将别赠之。俗呼其花之千叶者，为小牡丹；赤者为木芍药，与牡丹同名也。  

【`集解`】《别录》曰：芍药生中岳川谷及丘陵，二月、八月采根，曝干。  

弘景曰：今出白山、蒋山、茅山最好，白而长尺许。余处亦有而多赤，赤者小利。  

志曰：此有赤白两种，其花亦有赤白二色。  

颂曰：今处处有之，淮南者胜。春生红芽作丛，茎上三枝五叶，似牡丹而狭长，高一、二尺。夏初开花，有红白紫数种，结子似牡丹子而小。秋时采根。崔豹《古今注》云：芍药有二种：有草芍药、木芍药。木者花大而色深，俗呼为牡丹，非矣。《安期生服炼法》：芍药有金芍药，色白多脂肉；木芍药，色紫瘦多脉。  

承曰：《本经》芍药生丘陵。今世多用人家种植者，乃欲其花叶肥大，必加粪壤。每岁八、九月取根分削，因利以为药。今淮南真阳尤多，根虽肥大而香味不佳，入药少效。  

时珍曰：昔人言洛阳牡丹、扬州芍药甲天下。今药中所用，亦多取扬州者。十月生芽，至春乃长，三月开花。其品凡三十余种，有千叶、单叶、楼子之异。入药宜单叶之根，气味全浓。根之赤白，随花之色也。  

根  

【`修治`】 曰：凡采得，竹刀刮去皮并头土，锉细，以蜜水拌蒸，从巳至未，晒干用。  

时珍曰：今人多生用，惟避中寒者以酒炒，入女人血药以醋炒耳。  

【`气味`】苦，平，无毒。《别录》曰：酸，微寒，有小毒。普曰：神农：苦；桐君：甘，无毒；岐伯：咸；雷公：酸。李当之：小寒。  

元素曰：性寒，味酸，气浓味薄，升而微降，阳中阴也。  

杲曰：白芍药酸，平，有小毒，可升可降，阴也。  

好古曰：味酸而苦，气薄味浓，阴也，降也，为手足太阴行经药，入肝脾血分。  

之才曰：须丸为之使，恶石斛、芒硝，畏硝石、鳖甲、小蓟，反藜芦。  

禹锡曰：别本须丸作雷丸。时珍：同白术补脾，同芎 泻肝，同人参补气，同当归补血，以酒炒补阴，同甘草止腹痛，同黄  

【`主治`】邪气腹痛，除血痹，破坚积，寒热疝瘕，止痛，利小便，益气（《本经》）。通顺血脉，缓中，散恶血，逐贼血，去水气，利膀胱大小肠，消痈肿，时行寒热，中恶腹痛腰痛（《别录》）。治脏腑壅气，强五脏，补肾气，治时疾骨热，妇人血闭不通，能蚀脓（甄权）。  

女人一切病，胎前产后诸疾，治风补劳，退热除烦，发背疮疥（大明）。泻肝，安脾肺，收胃气，止泻利，固腠理，和血脉，收阴气，敛逆气（元素）。理中气，治脾虚中满，心下痞，胁下痛，善噫，肺急胀逆喘咳，太阳鼽衄目涩，肝血不足，阳维病苦寒热，带脉病苦腹痛满，腰溶溶如坐水中（好古）。止下痢腹痛后重（时珍）。  

【`发明`】志曰：赤者，利小便下气；白者，止痛散血。  

大明曰：赤者补气，白者补血。  

弘景曰：赤者小利，俗方以止痛不减当归。白者道家亦服食之，及煮石用。  

成无己曰：白补而赤泻，白收而赤散。酸以收之，甘以缓之，故酸甘相合，用补阴血。  

收逆气而除肺燥。又云：芍药之酸，敛津液而益营血，收阴气而泄邪热。  

元素曰：白补赤散，泻肝补脾胃。酒浸行经，止中部腹痛；与姜同用，温经散湿通塞，利腹中痛，胃气不通。白芍入脾经补中焦，乃下利必用之药。盖泻利皆太阴病，故不可缺此。  

得炙甘草为佐，治腹中痛，夏月少加黄芩，恶寒加桂，此仲景神方也。其用凡六：安脾经，一也；治腹痛，二也；收胃气，三也；止泻痢，四也；和血脉，五也；固腠理，六也。  

宗 曰：芍药须用单叶红花者为佳，然血虚寒人禁之。古人云：减芍药以避中寒。诚不可忽。  

震亨曰：芍药泻脾火，性味酸寒，冬月必以酒炒。凡腹痛多是血脉凝涩，亦必酒炒用。  

然止能治血虚腹痛，余并不治。为其酸寒收敛，无温散之功也。下痢腹痛必炒用，后重者不炒。产后不可用者，以其酸寒伐生发之气也。必不得已，亦酒炒用之。  

时珍曰：白芍药益脾，能于土中泻木。赤芍药散邪，能行血中之滞。《日华子》言：赤补气，白治血，欠审矣。产后肝血已虚，不可更泻，故禁之。酸寒之药多矣，何独避芍药耶？以此杲曰：或言古人以酸涩为收，《本经》何以言利小便？曰：芍药能益阴滋湿而停津液，故小便自行，非因通利也。曰：又言缓中何也？曰：损其肝者缓其中，即调血也，故四物汤用芍药。大抵酸涩者为收敛停湿之剂，故主手足太阴经收敛之体，又能治血海而入于九地之下，后至厥阴经。白者色在西方，故补；赤者色在南方，故泻。  

【`附方`】旧六，新一十。  

服食法：颂曰：安期生服炼芍药法云：芍药有二种：救病用金芍药，色白多脂肉；其木芍药，色紫瘦多脉。若取审看，勿令差错。凡采得，净洗去皮，以东流水煮百沸，阴干。停三日，又于木甑内蒸之，上覆以净黄土，一日夜熟，出阴干，捣末。以麦饮或酒服三钱匕，日三。服满三百日，可以登岭绝谷不饥。（《图经本草》）腹中虚痛：白芍药三钱，炙甘草一钱。夏月，加黄芩五分；恶寒，加肉桂一钱；冬月大寒，再加桂一钱。水二盏，煎一半，温服。（《洁古用药法象》）风毒骨痛在髓中。芍药二分，虎骨一两（炙），为末，夹绢袋盛，酒三升，渍五日。每服三合，日三服。（《经验后方》）脚气肿痛：白芍药六两，甘草一两。为末，白汤点服。（《事林广记》）消渴引饮：白芍药、甘草等分。为末。每用一钱，水煎服，日三服。鄂渚辛 之患此九年，服药止而复作。苏朴授此方，服之七日顿愈。古人处方，殆不可晓，不可以平易而忽之也。（陈日华《经验方》）小便五淋：赤芍药一两，槟榔一个（面裹煨）。为末。每服一钱，水一盏，煎七分，空心服。（《博济方》）衄血不止：赤芍药为末，水服二钱匕。（《事林广记》）衄血咯血：白芍药一两，犀角末二钱半。为末。新水服一钱匕，血止为限。（《古今录验》）煎六合，入酒五合，再煎七合，空心分为两服。亦可为末，酒服二钱。（《圣惠方》）经水不止：白芍药、香附子、熟艾叶各一钱半。水煎服之。（《熊氏补遗》）血崩带下：赤芍药、香附子等分。为末。每服二钱，盐一捻，水一盏，煎七分，温服，日二服。十服见效，名如神散。（《良方》）赤白带下，年深月久不瘥者。取白芍药三两，并干姜半两。锉熬令黄，捣末。空心水饮服二钱匕，日再服。《广济方》：只用芍药炒黑，研末，酒服之。（《贞元广利方》）金疮血出：白芍药一两。熬黄为末。酒或米饮服二钱，渐加之。仍以末敷疮上即止，良验。（《广利方》）痘疮胀痛：白芍药为末，酒服半钱匕。（《痘疹方》）木舌肿满，塞口杀人。红芍药、甘草煎水热漱。（《圣济总录》）鱼骨哽咽：白芍药嚼细咽汁。（《事林广记》）  

***牡丹***  

（《本经》中品  

【`释名`】鼠姑（《本经》）、鹿韭（《本经》）、百两金（《唐本》）、木芍药（《纲目》）、花王。时珍曰：牡丹，以色丹者为上，虽结子而根上生苗，故谓之牡丹。唐人谓之木芍药，以其花似芍药，而宿干似木也。群花品中，以牡丹第一，芍药第二，故世谓牡丹为花王，芍药为花相。欧阳修《花谱》所载，凡三十余种。其名或以地，或以人，或以色，或以异，详见本书。  

【`集解`】《别录》曰：牡丹生巴郡山谷及汉中，二月、八月采根阴干。  

弘景曰：今东间亦有，色赤者为好。  

恭曰：生汉中、剑南。苗似羊桃，夏生白花，秋实圆绿，冬实赤色，凌冬不凋。根似芍药，肉白皮丹。土人谓之百两金，长安谓之吴牡丹者，是真也。今俗用者异于此，别有臊气也。  

炳曰：今出合州者佳，和州、宣州者并良。白者补，赤者利。  

大明曰：此便是牡丹花根也。巴、蜀、渝、合州者上，海盐者次之。  

颂曰：今丹、延、青、越、滁、和州山中皆有，但花有黄紫红白数色。此当是山牡丹，其茎梗枯燥，黑白色。二月于梗上生苗叶，三月开花。其花叶与人家所种者相似，但花瓣止五六叶尔。五月结子黑色，如鸡头子大。根黄白色，可长五七寸，大如笔管。近世人多贵重，欲其花之诡异，皆秋冬移接，培以壤土，至春盛开，其状百变。故其根性殊失本真，药中不可用此，绝无力也。  

宗 曰：牡丹花亦有绯者、深碧色者。惟山中单叶花红者，根皮入药为佳。市人或以枝梗皮充之，尤谬。  

时珍曰：牡丹，惟取红白单瓣者入药。其千叶异品，皆人巧所致，气味不纯，不可用。  

《花谱》载丹州、延州以西及褒斜道中最多，与荆棘无异，土人取以为薪，其根入药尤妙。  

凡栽花者，根下着白蔹末辟虫，穴中点硫黄杀蠹，以乌贼骨针其树必枯，此物性，亦不可不知也。  

根皮  

【`修治`】 曰：凡采得根晒干，以铜刀劈破去骨，锉如大豆许，用清酒拌蒸，从巳至未，晒干用。  

【`气味`】辛，寒，无毒。《别录》曰：苦，微寒。普曰：神农、岐伯：辛。雷公、桐君：苦，无毒。黄帝：苦，有毒。  

好古曰：气寒，味苦、辛，阴中微阳，入手厥阴、足少阴经。  

之才：畏贝母、大黄、菟丝子。大明曰：忌蒜、胡荽，伏砒。  

【`主治`】寒热，中风螈 ，惊痫邪气，除症坚瘀血留舍肠胃，安五脏，疗痈疮（《本经》）。  

除时气头痛，客热五劳，劳气头腰痛，风噤癞疾（《别录》）。久服轻身益寿（吴普）。治冷气，散诸痛，女子经脉不通，血沥腰痛（甄权）。通关腠血脉，排脓，消扑损瘀血，续筋骨，除风痹，落胎下胞，产后一切冷热血气（大明）。治神志不足，无汗之骨蒸，衄血吐血（元素）。  

和血生血凉血，治血中伏火，  

【`发明`】元素曰：牡丹乃天地之精，为群花之首。叶为阳，发生也；花为阴，成实也。  

丹者赤色，火也。故能泻阴胞中之火。四物汤加之，治妇人骨蒸。又曰：牡丹皮入手厥阴、足少阴，故治无汗之骨蒸；地骨皮入足少阴、手少阳，故治有汗之骨蒸。神不足者手少阴，志不足者足少阴，故仲景肾气丸用之，治神志不足也。又能治肠胃积血，及吐血、衄血，必用之药，故犀角地黄汤用之。  

杲曰：心虚，肠胃积热，心火炽甚，心气不足者，以牡丹皮为君。  

时珍曰：牡丹皮治手、足少阴、厥阴四经血分伏火。盖伏火即阴火也，阴火即相火也。  

古方惟以此治相火，故仲景肾气丸用之。后人乃专以黄柏治相火，不知牡丹之功更胜也。此乃千载秘奥，人所不知，今为拈出。赤花者利，白花者补，人亦罕悟，宜分别之。  

【`附方`】旧三，新三。  

疝偏坠，气胀不能动者。牡丹皮、防风等分。为末，酒服二钱，甚效。（《千金方》）辨疑》）伤损瘀血：牡丹皮二两，虻虫二十一枚（熬过同捣末。）每旦温酒服方寸匕，血当化为水下。（《贞元广利方》）金方》）解中蛊毒：牡丹根捣末，服一钱匕，日三服。（《外台秘要》  

【`附录`】鼠姑《别录》曰：味苦，平，无毒。主咳逆上气，寒热鼠 ，恶疮邪气。一名，生丹水。弘景曰：今人不识，而牡丹一名鼠姑，鼠妇亦名鼠姑，未知孰是？  

***木香***  

（《本经》上品  

【`释名`】蜜香（《别录》）、青木香（弘景）时珍曰：木香，草类也。本名蜜香，因其香气如蜜也。缘沉香中有蜜香，遂讹此为木香尔。昔人谓之青木香。后人因呼马兜铃根为青木香，乃呼此为南木香、广木香以别之。今人又呼一种蔷薇为木香，愈乱真矣。《三洞珠囊》云：五香者，即青木香也。一株五根，一茎五枝，一枝五叶，叶间五节，故名五香，烧之能上彻九天也。古方治痈疽有五香连翘汤，内用青木香。《古乐府》云：氍毹 五木香，皆指此也。颂曰：《修养书》云：正月一日取五木煮汤以浴，令人至老须发黑。徐锴注云：道家谓青木香为五香，亦云五木，多以为浴是矣。  

《金光明经》谓之矩琵佗香。  

弘景曰：此即青木香也。永昌不复贡，今多从外国舶上来，乃云出大秦国。今皆以合香，不入药用。  

恭曰：此有二种，当以昆仑来者为佳，西胡来者不善。叶似羊蹄而长大，花如菊花，结实黄黑，所在亦有之，功用极多。陶云不入药用，非也。  

权曰：《南州异物志》云：青木香出天竺，是草根，状如甘草也。  

颂曰：今惟广州舶上来，他无所出。根窠大类茄子，叶似羊蹄而长大，亦有叶如山药而根大开紫花者。不拘时月，采根芽为药。以其形如枯骨，味苦粘牙者为良。江淮间亦有此种，名土青木香，不堪药用。《蜀本草》言：孟昶苑中亦尝种之，云苗高三、四尺，叶长八、九寸，皱软而有毛，开黄花，恐亦是土木香种也。  

曰：其香是芦蔓根条，左盘旋。采得二十九日，方硬如朽骨。其有芦头丁盖子色青者，是木香神也。  

宗 曰：常自岷州出塞，得青木香，持归西洛。叶如牛蒡，但狭长，茎高二、三尺，花黄一如金钱，其根即香也。生嚼极辛香，尤行气。  

承曰：木香今多从外国来，陶说为是。苏颂《图经》所载广州者，乃是木类。又载滁州、海州者，乃是马兜铃根。治疗冷热，殊不相似，皆误图耳。  

时珍曰：木香，南方诸地皆有。《一统志》云：叶类丝瓜，冬月取根，晒干。  

根  

【`修治`】时珍曰：凡入理气药，只生用，不见火。若实大肠，宜面煨熟用。  

【`气味`】辛，温，无毒。  

元素曰：气热，味辛、苦，气味俱浓，沉而降，阴也。  

杲曰：苦、甘、辛，微温，降也，阴也。  

好古曰：辛、苦，热，味浓于气，阴中阳也。  

【`主治`】邪气，辟毒疫温鬼，强志，主淋露。久服不梦寤魇寐（《本经》）。消毒，杀鬼精物，温疟蛊毒，气劣气不足，肌中偏寒，引药之精（《别录》）。治心腹一切气，膀胱冷痛，呕逆反胃，霍乱泄泻痢疾，健脾消食，安胎（大明）。九种心痛，积年冷气， 癖症块胀痛，壅气上冲，烦闷羸劣，女人血气刺心，痛不可忍，末酒服之（甄权）。散滞气，调诸气，和胃气，泄肺气（元素）。行肝经气。煨熟，实大肠（震亨）。治冲脉为病，逆气里急，主脬渗小便秘（好古）。  

【`发明`】弘景曰：青木香，大秦国人以疗毒肿、消恶气有验。今惟制蛀虫丸用之。常以煮汁沐浴大佳。  

宗 曰：木香专泄决胸腹间滞塞冷气，他则次之。得橘皮、肉豆蔻、生姜相佐使绝佳，效尤速。  

元素曰：木香除肺中滞气，若治中、下二焦气结滞，及不转运，须用槟榔为使。  

震亨曰：调气用木香，其味辛，气能上升，如气郁不达者宜之。若阴火冲上者，则反助火邪，当用黄柏、知母，而少以木香佐之。  

好古曰：本草云：主气劣，气不足，补也；通壅气，导一切气，破也。安胎，健脾胃，补也；除 癖症块，破也。其不同如此。洁古张氏机曰：与补药为佐则补，与泄药为君则泄也。  

时珍曰：木香乃三焦气分之药，能升降诸气。诸气 郁，皆属于肺，故上焦气滞用之者，乃金郁则泄之也。中气不运，皆属于脾，故中焦气滞宜之者，脾胃喜芳香也。大肠气滞则后重，膀胱气不化则癃淋，肝气郁则为痛，故下焦气滞者宜之，乃塞者通之也。  

权曰：《隋书》言：樊子盖为武威太守，车驾入吐谷浑，子盖以彼多瘴气，献青木香以御雾露之邪。  

颂曰：《续传信方》着张仲景青木香丸，主阳衰诸不足。用昆仑青木香、六路诃子皮各二十两。捣筛，糖和丸梧桐子大。每空腹酒下三十丸，日再，其效尤速。郑驸马去沙糖用白蜜，加羚羊角十二两。用药不类古方，而云仲景，不知何从而得也  

【`附方`】旧二，新一十八。  

中气不省，闭目不语，如中风状。南木香为末，冬瓜子煎汤灌下三钱。痰盛者，加竹沥、姜汁。（《济生方》）气胀懒食：即青木香丸，见发明下。热者牛乳下，冷者酒下。（《圣惠方》）心气刺痛：青木香一两，皂角（炙）一两。为末，糊丸梧子大。每汤服五十丸，甚效。  

（《摄生方》）内钓腹痛：木香、乳香、没药各五分。水煎服之。（阮氏《小儿方》）小肠疝气：青木香四两，酒三斤。煮过，每日饮三次。（孙天仁《集效方》）气滞腰痛：青木香、乳香各二钱。酒浸，饭上蒸，均以酒调服。（《圣惠方》）耳猝聋闭：昆仑真青木香一两（切）。以苦酒浸一夜，入胡麻油一合，微火煎，三上三下，以绵滤去滓，日滴三、四次，以愈为度。（《外台秘要》）耳内作痛：木香末，以葱黄染鹅脂，蘸末深纳入耳中。（《圣济录》）霍乱转筋腹痛。木香末一钱，木瓜汁一盏。入热酒调服。（《圣济总录》）一切下痢，不拘丈夫妇人小儿。木香一块（方圆一寸），黄连半两。二味用水半升同煎干，去黄连，薄切木香，焙干为末。分作三服：第一服橘皮汤下，二服陈米饮下，三服甘草汤下。此乃李景纯所传。有一妇人久痢将死，梦中观音授此方，服之而愈也。（孙兆《秘宝方》）香连丸方：方见黄连下。  

肠风下血：木香、黄连等分为末，入肥猪大肠内，两头扎定，煮极烂，去药食肠。或连药捣为丸服。（刘松石《保寿堂方》）小便混浊如精状。木香、没药、当归等分，为末，以刺棘心自然汁和丸梧子大，每食前盐汤下三十丸。（《小儿阴肿：小儿阳明经风热湿气相搏，阴茎无故肿，或痛缩，宜宽此一经自愈。广木香、枳壳（麸炒）二钱半，炙甘草二钱。水煎服。（曾氏《小儿方》）小儿天行壮热头痛。木香六分，白檀香三分，为末，清水和服。仍温水调涂囟顶上取瘥。（《圣惠方》）天行发斑赤黑色。  

青木香二两。水二升，煮一升服。（《外台秘要》）一切痈疽：疮疖、疳 恶疮、下疰 疮溃后，外伤风寒，恶汁臭败不敛，并主之。木香、黄连、槟榔等分，为末油调频涂之，取效。（《和剂局方》）恶蛇虺伤：青木香不拘多少，煎水服，效不可述。（《袖珍方》）腋臭阴湿：凡腋下、阴下湿臭，或作疮。青木香以好醋浸，夹于腋下、阴下。为末敷之。  

（《外台秘要》）牙齿疼痛：青木香末，入麝香少许，揩牙，盐汤漱之。（《圣济录》）  

***甘松香***  

（宋《开宝》  

【`释名`】苦弥哆（音扯）。  

时珍曰：产于川西松州，其味甘，故名。《金光明经》谓之苦弥哆。  

【`集解`】志曰：《广志》云：甘松出姑臧、凉州诸山，细叶，引蔓丛生，可合诸香及衣。  

颂曰：今黔、蜀州郡及辽州亦有之。丛生山野，叶细如茅草，根极繁密，八月采之，作汤浴令人身香。  

根  

【`气味`】甘，温，无毒。好古曰：平。  

【`主治`】恶气，猝心腹痛满，下气（《开宝》）。黑皮 ，风疳齿 ，野鸡痔。得白芷、附子良（藏器）。理元气，去气郁（好古）。脚气膝浮，煎汤淋洗（时珍）。  

【`发明`】时珍曰：甘松芳香能开脾郁，少加入脾胃药中，甚醒脾气。杜宝《拾遗录》云：寿禅师妙医术，作五香饮。更加别药，止渴兼补益最妙。一、沉香饮；二、丁香饮；三、檀香饮；四、泽兰饮；五、甘松饮也。  

【`附方`】新四。  

劳瘵熏法：甘松六两，玄参一斤。为末。每日焚之。（《奇效方》）风疳虫牙，蚀肉至尽。  

甘松、腻粉各二钱半，芦荟半两，猪肾一对（切，炙）。为末。夜漱口后贴之，有涎吐出。（《圣济总录》）肾虚齿痛：甘松、硫黄等分。为末。泡汤漱之。神效。（《经效济世方》）面 风疮：香附子、甘松各  

***山柰***  

（《纲目》  

【`释名`】山辣（《纲目》）、三柰。  

时珍曰：山柰俗讹为三柰，又讹为三赖，皆土音也。或云：本名山辣，南人舌音呼山为三，呼辣如赖，故致谬误。其说甚通。  

【`集解`】时珍曰：山柰生广中，人家栽之。根叶皆如生姜，作樟木香气。土人食其根如食姜，切断曝干，则皮赤黄色，肉白色。古之所谓廉姜，恐其类也。段成式《酉阳杂俎》云：柰只出拂林国，苗长三、四尺，根大如鸭卵，叶似蒜，中心抽条甚长，茎端有花六出，红白色，花心黄赤，不结子，其草冬生夏死。取花压油，涂身去风气。按此说颇似山柰，故附之。  

根  

【`气味`】辛，温，无毒。  

【`主治`】暖中，辟瘴疠恶气，治心腹冷气痛，寒湿霍乱，风虫牙痛。入合诸香用（时珍）。  

【`附方`】新六。  

一切牙痛：三柰子一钱（面包煨熟），入麝香二字。为末。随左右 一字入鼻内，口含温水漱去，神效。名海上一字散。（《普济方》）风虫牙痛：《仁存方》：用山柰为末，铺纸上卷作筒，烧灯吹灭，乘热和药吹入鼻内，痛即止。《摄生方》：用肥皂一个（去穣），入山柰、甘松各三分，花椒、食盐不拘多少，填满，面包 红，取研，日用擦牙漱去。  

面上雀斑：三柰子、鹰粪、密陀僧、蓖麻子等分，研匀，以乳汁调之，夜涂旦洗去。  

醒头去屑：三柰、甘松香、零陵香一钱，樟脑二分，滑石半两。为末。夜擦旦篦去。（《水云录》）心腹冷痛：三柰、丁香、当归、甘草等分为末，醋糊丸梧子大。每服三十丸，酒下。（《集简方》）  

***廉姜***  

（《拾遗》  

【`释名`】姜汇（《纲目》）、蔟 （音族绥）。  

【`集解`】弘景曰：杜若苗似廉姜。  

藏器曰：廉姜似姜，生岭南、剑南，人多食之。  

时珍曰：按《异物志》云：生沙石中，似姜，大如螺，气猛近于臭。南人以为齑。其法削皮，以黑梅及盐汁渍之，乃成也。又郑樵云：廉姜似山姜而根大。  

【`气味`】辛，热，无毒。  

【`主治`】胃中冷，吐水，不下食（藏器）。温中下气，消食益智（时珍）。  

***杜若***  

（《本经》上品  

【`校正`】并入《图经》外类山姜。  

【`释名`】杜衡（《本经》）、杜莲（《别录》）子姜（ 音爪。《药性论》）、颂曰：此草一名杜衡，而草部中品自有杜衡条，即《尔雅》所谓土卤者也。杜若，即《广雅》所谓楚衡者也。其类自别，古人多相杂引用。故《九歌》云：采芳洲兮杜若。《离骚》云：杂杜衡与芳芷。王逸辈皆不分别，但云香草，故二名相混。古方或用，今人罕使，故少有识者。  

【`集解`】《别录》曰：杜若，生武陵川泽及冤句，二月、八月采根，曝干。  

弘景曰：今处处有之。叶似姜而有纹理，根似高良姜而细，味辛香。又绝似旋复根，殆欲相乱，叶小异尔。《楚辞》云：山中人兮芳杜若，是矣。  

恭曰：今江湖多有之，生阴地，苗似廉姜，根似高良姜，全少辛味。陶云，似旋复根者，即真杜若也。  

保升曰：苗似山姜，花黄赤，子赤，大如棘子，中似豆蔻。今出岭南、硖州者甚好。《范子计然》云：杜衡、杜若出南郡、汉中，大者颂曰：卫州一种山姜，茎叶如姜，开紫花，不结子，八月采根入药。  

时珍曰：杜若人无识者，今楚地山中时有之。山人亦呼为良姜，根似姜，味亦辛。甄权注豆蔻所谓 子姜，苏颂《图经》外类所谓山姜，皆此物也。或又以大者为高良姜，细者为杜若。唐时峡州贡之。  

【`修治`】 曰：凡使勿用鸭喋草根，真相似，只是味效不同。凡采得根，以刀刮去黄赤皮，细锉，用三重绢袋阴干。临使以蜜浸一夜，漉出用。  

根  

【`气味`】辛，微温，无毒。  

之才曰：得辛夷、细辛良，恶柴胡、前胡。  

苏颂曰：山姜：辛，平，有小毒。  

【`主治`】胸胁下逆气，温中，风入脑户，头肿痛，多涕泪出。久服益精明目轻身。令人不忘（《本经》）。治眩倒目 ，止痛，除口臭气（《别录》）。山姜：去皮间风热，可作炸汤。又主暴冷，及胃中逆冷，霍乱腹  

【`发明`】时珍曰：杜若乃神农上品，治足少阴、太阳诸证要药，而世不知用，惜哉。  

***山姜***  

（《拾遗》  

【`释名`】美草。  

弘景曰：东人呼为山姜，南人呼为美草。  

时珍曰：与杜若之山姜，名同物异也。  

【`集解`】藏器曰：山姜根及苗，并如姜而大，作樟木臭，南人食之。又有 子姜，黄色而紧，辛辣，破血气殊强于此姜。  

颂曰：山姜出九真交趾，今闽广皆有之。刘恂《岭表录异》云：茎叶皆姜也，但根不堪食。亦与豆蔻花相似，而微小尔。花生叶间，作穗如麦粒，嫩红色。南人取其未大开者，谓之含胎花，以盐水淹藏入甜糟中，经冬如琥珀色，辛香可爱，用为 ，无以加矣。又以盐杀治曝干者，煎汤服之，极除冷气，甚佳。  

时珍曰：山姜生南方，叶似姜，花赤色甚辛，子似草豆蔻，根如杜若及高良姜。今人以其子伪充草豆蔻，然其气甚猛烈。  

根  

【`气味`】辛，热，无毒。  

【`主治`】腹中冷痛，煮服甚效。作丸散服，辟谷止饥（弘景）。去恶气，温中，中恶霍乱，心腹冷痛，功用如姜（藏器）。  

花及子  

【`气味`】辛，温，无毒。  

【`主治`】调中下气，破冷气作痛，止霍乱，消食，杀酒毒（大明）。  

***高良姜***  

（《别录》中品  

【`校正`】并入《开宝本草》红豆蔻。  

【`释名`】蛮姜（《纲目》），子名红豆蔻。  

时珍曰：陶隐居言此姜始出高良郡，故得此名。按高良，即今高州也。汉为高凉县，吴改为郡。其山高而稍凉，因以为名，则高良当作高凉也。  

【`集解`】弘景曰：出高良郡，二月、三月采根。形气与杜若相似，而叶如山姜。  

恭曰：出岭南者，形大虚软，生江左者细紧，亦不甚辛，其实一也。今人呼细者为杜若，大者，为高良姜，亦非也。  

颂曰：今岭南诸州及黔、蜀皆有之，内郡虽有而不堪入药。春生茎叶如姜苗而大，高一、二尺许。花红紫色，如山姜花。  

曰：红豆蔻生南海诸谷，高良姜子也。其苗如芦，其叶如姜，花作穗，嫩叶卷之而生，微带红色。嫩者入盐，累累作朵不散落，须以朱槿花染令色深。善醒醉，解酒毒，无他要使也。  

时珍曰：按：范成大《桂海志》云：红豆蔻花丛生，叶瘦如碧芦。春末始发，初开花抽一干，有大箨包之，箨拆花见。一穗数十蕊，淡红鲜妍，如桃杏花色。蕊重则下垂如葡萄，又如火齐璎珞及剪彩鸾枝之状。每蕊有心两瓣，人比之连理也。其子亦似草豆蔻。  

【`修治`】时珍曰：高良姜、红豆蔻，并宜炒过入药。亦有以姜同吴茱萸、东壁土炒过入药用者。  

根  

【`气味`】辛，大温，无毒。志曰：辛、苦，大热，无毒。  

张元素曰：辛，热，纯阳，浮也。入足太阴、阳明经。  

【`主治`】暴冷，胃中冷逆，霍乱腹痛（《别录》）。下气益声，好颜色。煮饮服之，止痢（藏器）。治风破气，腹内久冷气痛，去风冷痹弱（甄权）。转筋泻痢，反胃呕食，解酒毒，消宿食（大明）。含块咽津，治忽然恶心，呕清水，逡巡即瘥。若口臭者，同草豆蔻为末，煎饮（苏颂）。健脾胃，宽噎膈，破冷癖，除瘴疟（时珍）。  

【`发明`】杨士瀛曰：噫逆胃寒者，高良姜为要药，人参、茯苓佐之，为其温胃，解散胃中风邪也。  

时珍曰：《十全方》言：心脾冷痛，用高良姜，细锉微炒为末，米饮服一钱，立止。太祖高皇帝御制周颠仙碑文，亦载其有验云。又秽迹佛有治心口痛方云：凡男女心口一点痛者，乃胃脘有滞或有虫也。多因怒及受寒而起，遂致终身。俗言心气痛者，非也。用高良姜（以酒洗七次焙研），香附子（以醋洗七次焙研），各记收之。病因寒得，用姜末二钱，附末一钱；因怒得，用附末二钱，姜末一钱；寒怒兼有，各一钱半，以米饮加入生姜汁一匙，盐一捻，服之立止。韩飞霞《医通》书亦称其功云。  

【`附方`】旧三，新十。  

霍乱吐利：火炙高良姜令焦香。每用五两，以酒一升，煮三、四沸，顿服。亦治腹痛中恶。（《外台》）霍乱腹痛：高良姜一两（锉）。以水三大盏，煎二盏半，去滓，入粳米一合，煮粥食之。  

便止。（《圣惠方》）霍乱呕甚不止。用高良姜（生锉）二钱，大枣一枚。水煎冷服，立定。  

名冰壶汤。（《普济方》）脚气欲吐：苏恭曰：凡患脚气人，每旦饱食，午后少食，日晚不食。若饥，可食豉粥。  

若觉不消，欲致霍乱者。即以高良姜一两，水三升，煮一升，顿服尽，即消。若猝无者，以母姜一两代之，清酒煎服。虽不及高良姜，亦甚效也。  

心脾冷痛：高良姜丸：用高良姜四两（切片，分作四分：一两用陈廪米半合，炒黄去米；一两用陈壁土半两，炒黄去土；一两用巴豆三十四个，炒黄去豆；一两，用斑蝥三十四个，炒黄去蝥），吴茱萸一两（酒浸一夜，同姜再炒）。为末，以浸茱酒打糊丸梧桐子大，每空心姜汤下五十丸。《永类钤方》：用高良姜三钱，五灵脂六养脾温胃：去冷消痰，宽胸下气，大治心脾疼及一切冷物所伤。用高良姜、干姜等分。  

炮研末，面糊丸梧子大，每食后橘皮汤下十五丸。妊妇勿服。（《和剂局方》）脾虚寒疟，寒多热少，饮食不思。用高良姜（麻油炒）、干姜（炮）各一两。为末。每服五钱，用猪胆汁调成膏子，临发时热酒调服。以胆汁和丸，每服四十丸，酒下亦佳。吴开内翰，政和丁酉居全椒县，岁疟大作，用此救人以百计。张大亨病此，甚欲致仕，亦服之愈。大抵寒发于胆，用猪胆引二姜入胆，去寒而燥脾胃，一寒一热，阴阳相制，所以作效也。一方：只用二姜（半生半炮）各半两，穿山甲（炮）三钱。为末。每服二钱，猪肾煮酒下。（《朱氏集验方》）妊妇疟疾：先因伤寒变成者。用高良姜三钱（锉）。以 猪胆汁浸一夜，东壁土炒黑，去土，以肥枣肉十五枚，同焙为末。每用三钱，水一盏，煎热，将发时服。神妙。（《永类钤方》）暴赤眼痛：以管吹良姜末入鼻取嚏，或弹出鼻血，即散。（《谈野翁试验方》）风牙痛肿：高良姜二寸，全蝎（焙）一枚。为末掺之，吐涎，以盐汤漱口。此乃乐清丐者所传。鲍季明病此，用之果效。（王 《百一选方》）头痛搐鼻：高良姜生研频搐。（《普济方》）红豆蔻（《开宝》  

【`气味`】辛，温，无毒。  

权曰：苦，辛，多食令人舌粗，不思饮食。  

时珍曰：辛热，阳也，浮也，入手、足太阴经。《生生编》云。最能动火伤目致衄，食料不宜用之。  

【`主治`】肠虚水泻，心腹绞痛，霍乱呕吐酸水，解酒毒（志）。冷气腹痛，消瘴雾毒气，去宿食，温腹肠，吐泻痢疾（甄权）。治噎膈反胃，虚疟寒胀，燥湿散寒（时珍）。  

【`发明`】时珍曰：红豆蔻，李东垣脾胃药中常用之，亦取其辛热芳香，能醒脾温肺、散寒燥湿、消食之功尔。若脾肺素有伏火者，切不宜用。  

【`附方`】新一。  

风寒牙痛：红豆蔻为末，随左右以少许搐鼻中，并掺牙取涎。或加麝香。（《卫生家宝方》）  

***豆蔻***  

（《别录》上品  

【`校正`】自果部移入此。  

【`释名`】草豆蔻（《开宝》）、漏蔻（《异物志宗 曰：豆蔻，草豆蔻也。此是对肉豆蔻而名。若作果，则味不和。前人编入果部，不知有何义意？花性热，淹至京师，味微苦不甚美，干则色淡紫。为能消酒毒，故为果尔。  

时珍曰：按扬雄《方言》云：凡物盛多曰蔻。豆蔻之名，或取此义。豆象形也。《南方异物志》作漏蔻，盖南人字无正音也。今虽不专为果，犹入茶食料用，尚有草果之称焉。《金光明经》三十二品香药，谓之苏乞迷罗（细）。  

【`集解`】《别录》曰：豆蔻生南海。  

恭曰：苗似山姜，花黄白色，苗根及子亦似杜若。  

颂曰：草豆蔻，今岭南皆有之。苗似芦，其叶似山姜、杜若辈，根似高良姜。二月开花作穗房，生于茎下，嫩叶卷之而生，初如芙蓉花，微红，穗头深红色。其叶渐展，花渐出，而色渐淡，亦有黄白色者。南人多采花以当果，尤贵其嫩者。并穗入盐同腌治，叠叠作朵不散。又以木槿花同浸，欲其色红尔。其结实若龙眼子而锐，皮无鳞甲，皮中子如石榴瓣，夏月熟时采之曝干。根苗微作樟木香，根茎子并辛香。  

曰：豆蔻生交趾。其根似益智，皮壳小浓，核如石榴而辛香，叶如芄兰而小。三月采其叶，细破阴干用。味近苦而有甘。  

时珍曰：草豆蔻、草果虽是一物，然微有不同。今建宁所产豆蔻，大如龙眼而形微长，其皮黄白薄而棱峭，其仁大如缩砂仁而辛香气和。滇广所产草果，长大如诃子，其皮黑浓而棱密，其子粗而辛臭，正如斑蝥之气。彼人皆用 茶及作食料，恒用之物。广人取生草蔻入梅汁，盐渍令红，曝干荐酒，名红盐草果。其初结小者，名鹦哥舌。元朝《饮膳》，皆以草果为上供。南人复用一种火杨梅伪充草豆蔻，其形圆而粗，气味辛猛而不和，人亦多用之，或云即山姜实也，不可不辨。  

【`修治`】 曰：凡使须去蒂，取向里子及皮，用茱萸同于 上缓炒，待茱萸微黄黑，即去茱萸，取草豆蔻皮及子杵用之。  

时珍曰：今人惟以面裹 火煨熟，去皮用之。  

仁  

【`气味`】辛，温，涩，无毒。  

好古曰：大辛热，阳也，浮也。入足太阴、阳明经。  

【`主治`】温中，心腹痛，呕吐，去口臭气（《别录》）。下气，止霍乱，一切冷气，消酒毒（《开宝》）。调中补胃，健脾消食，去客寒，心与胃痛（李杲）。治瘴疠寒疟，伤暑吐下泄痢，噎膈反胃，痞满吐酸，痰饮积聚，妇人恶阻带下，除寒燥湿，开郁破气，杀鱼肉毒。制丹砂（时珍）。  

【`发明`】弘景曰：豆蔻辛烈甚香，可常食之。其五和糁中物，皆宜人。豆蔻、廉姜、枸橼、甘蕉、麂目是也。  

宗 曰：草豆蔻气味极辛微香，性温而调散冷气甚速。虚弱不能饮食者，宜此与木瓜、乌梅、缩砂、益智、曲 、甘草、生姜同用也。  

杲曰：风寒客邪在胃口之上，当心作疼者，宜煨熟用之。  

震亨曰：草豆蔻性温，能散滞气，消膈上痰。若明知身受寒邪，口食寒物，胃脘作疼，方可温散，用之如鼓应桴。或湿痰郁结成病者，亦效。若热郁者不可用，恐积温成热也。必用栀子之剂。  

时珍曰：豆蔻治病，取其辛热浮散，能入太阴阳明，除寒燥湿，开郁化食之力而已。南地卑下，山岚烟瘴，饮啖酸咸，脾胃常多寒湿郁滞之病。故食料必用，与之相宜。然过多亦能助脾热伤肺损目。或云：与知母同用，治瘴疟寒热，取其一阴一阳无偏胜之害。盖草果治太阴独胜之寒，知母治阳明独胜之火也。  

【`附方`】旧一，新九。  

心腹胀满短气。用草豆蔻一两，去皮为末，以木瓜生姜汤，调服半钱。（《千金方》）胃弱呕逆不食。用草豆蔻仁二枚，高良姜半两，水一盏，煮取汁，入生姜汁半合，和白面作拨刀，以羊肉 汁煮熟，空心食之。（《普济》霍乱烦渴：草豆蔻、黄连各一钱半，乌豆五十粒，生姜三片。水煎服之。（《圣济总录》）虚疟自汗不止。用草果一枚（面裹煨熟，连面研），入平胃散二钱。水煎服。（《经效济世方》）气虚瘴疟，热少寒多，或单寒不热，或虚热不寒。用草果仁、熟附子等分，水一盏，姜七片，枣一枚，煎半盏服。名果附汤。（《济生方》）脾寒疟疾，寒多热少，或单寒不热，或大便泄而小便多，不能食。用草果仁、熟附子各二钱半，生姜七片，枣肉二枚。水三盏，煎一盏，温服。（《医方大成》）脾肾不足：草果仁一两（以舶茴香一两炒香，去茴不用），吴茱萸（汤泡七次，以破故纸一两炒香，去故纸不用），葫芦巴一两（以山茱萸一两炒香，去茱萸不用）。上三味为散，酒糊丸梧子大。每服六十丸，盐汤下。（《百一选方》）赤白带下：连皮草果一枚，乳香一小块。面裹煨焦黄，同面研细。每米饮服二钱，日二服。（《卫生易简方》）香口辟臭：豆蔻、细辛为末，含之。（《肘后方》）脾痛胀满：草果仁二个。酒煎服之。（《直指方》）  

花  

【`气味`】辛，热，无毒。  

【`主治`】下气，止呕逆，除霍乱，调中补胃气，消酒毒（大明）。  

***白豆蔻***  

（宋《开宝》  

【`释名`】多骨。  

【`集解`】志曰：白豆蔻，出伽古罗国，呼为多骨。其草形如芭蕉，叶似杜若，长八九尺而光滑，冬夏不凋，花浅黄色，子作朵如葡萄，初出微青，熟则变白，七月采之。  

颂曰：今广州、宜州亦有之，不及番舶来者佳。  

时珍曰：白豆蔻子圆大如白牵牛子，其壳白浓，其仁如缩砂仁。入药，去皮炒用。  

仁  

【`气味`】辛，大温，无毒。  

好古：大辛热，味薄气浓，轻清而升，阳也，浮也。入手太阴经。  

【`主治`】积冷气，止吐逆反胃，消谷下气（《开宝》）。散肺中滞气，宽膈进食，去白睛翳膜（李杲）。补肺气，益脾胃，理元气，收脱气（好古）。治噎膈，除疟疾寒热，解酒毒（时珍）。  

【`发明`】颂曰：古方治胃冷，吃食即欲吐，及呕吐六物汤，皆用白豆蔻，大抵主胃冷，即相宜也。  

元素曰：白豆蔻气味俱薄，其用有五：专入肺经本药，一也；散胸中滞气，二也；去感寒腹痛，三也；温暖脾胃，四也；治赤眼暴发，去太阳经目内大 红筋，用少许，五也。  

时珍曰：按杨士瀛云：白豆蔻治脾虚疟疾，呕吐寒热，能消能磨，流行三焦，营卫一转，诸证自平。  

【`附方`】旧一，新四。  

胃冷恶心：凡食即欲吐。用白豆蔻子三枚。捣细。好酒一盏，温服，并饮数服佳。（张文仲《备急方》）人忽恶心：多嚼白豆蔻子，最佳。（《肘后方》）小儿吐乳，胃寒者。白豆蔻仁十四个，缩砂仁十四个，生甘草二钱，炙甘草二钱。为末。常掺入儿口中。（危氏脾虚反胃：白豆蔻、缩砂仁各二两，丁香一两，陈廪米一升，黄土炒焦，去土研细，姜汁和丸梧子大。每服百丸，姜汤下。名太仓丸。（《济生方》）产后呃逆：白豆蔻、丁香各半两。研细，桃仁汤服一钱，少顷再服。（《乾坤生意》）  

***缩砂密***  

（宋《开宝》  

【`释名`】时珍曰：名义未详。藕下白 多密，取其密藏之意。此物实在根下，仁藏壳内，亦或此意欤。  

【`集解`】 曰：缩砂密，生西海及西戎等地、波斯诸国。多从安东道来。志曰：生南地。  

苗颂曰：今惟岭南山泽间有之。苗茎似高良姜，高三、四尺。叶青，长八、九寸，阔半寸以来。三月、四月开花在根下，五、六月成实，五、七十枚作一穗，状似益智而圆，皮紧浓而皱，有粟纹，外有细刺，黄赤色。皮间细子一团，八隔，可四十余粒，如大黍米，外微黑色，内白而香，似白豆蔻仁。七月、八月采之，辛香可调食味，及蜜煎糖缠用。  

仁  

【`气味`】辛，温，涩，无毒。权曰：辛、苦。藏器曰：酸。  

曰：辛、咸，平。得诃子、豆蔻、白芜夷、鳖甲良。好古曰：辛，温，阳也，浮也。  

入手足太阴、阳明、太阳、足少阴七经。得白檀香、豆蔻为使，入肺；得人参、益智为使，入脾；得黄柏、茯苓为使，入肾；得赤、白石脂为使，入大小肠也。  

【`主治`】虚劳冷泻，宿食不消，赤白泄痢，腹中虚痛下气（《开宝》）。主冷气腹痛，止休息气痢劳损，消化水谷，温暖脾胃（甄权）。上气咳嗽，奔豚鬼疰，惊痫邪气（藏器）。一切气，霍乱转筋。能起酒香味（大明）。  

（元素）。补肺醒脾，养胃益肾，理元气，通滞气，散寒饮胀痞，噎膈呕吐，止女子崩中，除咽喉口  

【`发明`】时珍曰：按韩 《医通》云：肾恶燥，以辛润之。缩砂仁之辛，以润肾燥。又云：缩砂属土，主醒脾调胃，引诸药归宿丹田。香而能窜，和合五脏冲和之气，如天地以土为冲和之气，故补肾药用同地黄丸蒸，取其达下之旨也。又化骨，食草木药及方士炼三黄皆用之，不知其性何以能制此物也  

【`附方`】旧三，新一十三。  

冷滑下痢，不禁虚羸。用缩砂仁熬为末，以羊子肝薄切掺之，瓦上焙干为末，入干姜末等分，饭丸梧子大。每服四十丸，白汤下，日二服。又方：缩砂仁、炮附子、干姜、浓朴、陈橘皮等分。为末，饭丸梧子大。每服四十丸，米饮下，日二服。（并《药性论》）大便泻血，三代相传者。缩砂仁为末，米饮热服二钱，以愈为度。（《十便良方》）小儿脱肛：缩砂（去皮）为末。以猪腰子一片，批开擦末在内，缚定，煮熟与儿食，次服白矾丸。如气逆肿喘者，不治。（《保幼大全》）遍身肿满，阴亦肿者。用缩砂仁、土狗一个，等分，研，和老酒服之。（《直指方》）痰气膈胀：砂仁捣碎，以萝卜汁浸透，焙干为末。每服一、二钱，食远沸汤服。（《简便方》）上气咳逆：砂仁（洗净，炒研）、生姜（连皮）等分。捣烂，热酒食远泡服。（《简便方》）子痫昏冒：缩砂（和皮炒黑），热酒调下二钱。不饮者，米饮下。此方安胎止痛皆效，不可尽述。（陶隐居方）妊娠胎动，偶因所触，或跌坠伤损，致胎不安，痛不可忍者。缩砂（熨斗内炒熟，去皮用仁），捣碎。每服二钱，热酒调下。须臾觉腹中胎动处极热，即胎已安矣。神妇人血崩：新缩砂仁，新瓦焙研末。米饮服三钱。（《妇人良方》）热拥咽痛：缩砂壳为末，水服一钱。（戴原礼方）牙齿疼痛：缩砂常嚼之良。（《直指方》）口吻生疮：缩砂壳 研，擦之即愈。此蔡医博秘方也。（黎居士《简易方》）鱼骨入咽：缩砂、甘草等分。为末，绵裹含之咽汁，当随痰出矣。（王 《百一选方》）误吞诸物：金银铜钱等物不化者，浓煎缩砂汤饮之，即下。（危氏《得效方》）一切食毒：缩砂仁末，水服一、二钱。（《事林广记》）  

***益智子***  

（宋《开宝》  

【`释名`】时珍曰：脾主智，此物能益脾胃故也，与龙眼名益智义同。按苏轼记云：海南产益智，花实皆长穗，而分为三节。观其上中下节，以候早中晚禾之丰凶。大丰则皆实，大凶皆不实，罕有三节并熟者。其为药只治水，而无益于智，其得此名，岂以其知岁耶？此亦一说也，终近穿凿。  

【`集解`】藏器曰：益智出昆仑及交趾国，今岭南州郡往往有之。顾微《广州记》云：其叶似襄荷，长丈余。其根上有小枝，高八九寸，无华萼。茎如竹箭，子从心出。一枝有十子丛生，大如小枣。其中核黑而皮白，核小者佳，含之摄涎秽。或四破去核，取外皮蜜煮为粽食，味辛。晋卢循遗刘裕益智粽，是此也。  

恭曰：益智子似连翘子头未开者，苗叶花根与豆无别，惟子小尔。  

时珍曰：按嵇含《南方草木状》云：益智二月花，连着实，五、六月熟。其子如笔头而两头尖，长七八分，杂五味中，饮酒芬芳，亦可盐曝及作粽食。观此则顾微言其无华者，误矣。今之益智子形如枣核，而皮及仁，皆似草豆蔻云。  

仁  

【`气味`】辛，温，无毒。  

【`主治`】遗精虚漏，小便余沥，益气安神，补不足，安三焦，调诸气。夜多小便者，取二十四枚碎，入盐同煎服，有奇验（志）。治客寒犯胃，和中益气，及人多唾（李杲）。益脾胃，理元气，补肾虚滑沥（好古）。冷气腹痛，及心气不足，梦泄赤浊，热伤心系，吐血血崩诸证（时珍）。  

【`发明`】刘完素曰：益智辛热，能开发郁结，使气宣通。王好古曰：益智本脾药，主君相二火。在集香丸，则入肺；在四君子汤则入脾，在大凤髓丹则入肾，三藏互有子母相关之义。当于补药中兼用之，勿多服。  

时珍曰：益智大辛，行阳退阴之药也，三焦、命门气弱者宜之。按杨士瀛《直指方》云：心者脾之母，进食不止于和脾，火能生土，当使心药入脾胃药中，庶几相得。故古人进食药中，多用益智，土中益火也。又按洪迈《夷坚志》云：秀川进士陆迎，忽得吐血不止，气蹶惊颤，狂躁直视，至深夜欲投户而出。如是两夕，遍用方药弗瘳。夜梦观音授一方，命但服一料，永除病根。梦觉记之，如方治药，其病果愈。其方：用益智子仁一两，生朱砂二钱，青橘皮五钱，麝香一钱。碾为细末。每服一钱，空心灯心汤下。  

【`附方`】新八。  

小便频数，脬气不足也。雷州益智子（盐炒，去盐）、天台乌药等分，为末，酒煮山药粉为糊，丸如梧子大。每服七十丸，空心盐汤下。名缩泉丸。（《朱氏集验方》）心虚尿滑，及赤白二浊。益智子仁、白茯苓、白术等分，为末。每服三钱，白汤调下。白浊腹满，不拘男妇。用益智仁（盐水浸炒）、浓朴（姜汁炒）等分，姜三片，枣一枚，水煎服。（《永类钤方》）小便赤浊：益智子仁、茯神各二两，远志、甘草（水煮）各半斤，为末，酒糊丸梧子大，空心姜汤下五十丸。腹胀忽泻日夜不止，诸药不效，此气脱也。用益智子仁二两，浓煎饮之，立愈。（危氏《得效方》）妇人崩中：益智子炒碾细。米饮入盐，服一钱。（《产宝》）香口辟臭：益智子仁一两，甘草二钱。碾粉舐之。（《经验良方》）漏胎下血：益智仁半两，缩砂仁一两。为末。每服三钱，空心白汤下，日二服。（胡氏《济阴方》）  

***荜茇***  

（宋《开宝》  

【`释名`】荜拨。  

时珍曰：荜拨当作荜茇，出《南方草木状》，番语也。陈藏器《本草》作毕勃，《扶南传》作逼拨，《大明会典》作毕茇。又段成式《酉阳杂俎》云：摩伽陀国呼为荜拨梨，拂林国呼为阿梨诃陀。  

【`集解`】恭曰：荜茇生波斯国。丛生，茎叶似 酱，其子紧细，味辛烈于 酱。胡人将来，入食味用也。  

藏器曰：其根名毕勃没，似柴胡而黑硬。  

颂曰：今岭南有之，多生竹林内。正月发苗作丛，高三四尺，其茎如箸。叶青圆如蕺菜，阔二、三寸如桑，面光而浓。三月开花白色在表。七月结子如小指大，长二寸以来，青黑色，类椹子而长。九月取采，灰杀曝干。南人爱其辛香，或取叶生茹之。复有舶上来者，更辛香。  

时珍曰：段成式言：青州防风子可乱荜茇，盖亦不然。荜茇气味正如胡椒，其形长一二寸，防风子圆如胡荽子，大不相侔也。  

【`修治`】 曰：凡使，去挺用头，以醋浸一宿，焙干，以刀刮去皮粟子令净乃用，免伤人肺，令人上气。  

【`气味`】辛，大温，无毒。  

时珍曰：气热味辛，阳也，浮也。入手足阳明经。然辛热耗散，能动脾肺之火。多用令人目昏，食料尤不宜之。  

【`主治`】温中下气，补腰脚，杀腥气，消食，除胃冷，阴疝 癖（藏器）。霍乱冷气，心痛血气（大明）。水泻虚痢，呕逆醋心，产后泄痢，与阿魏和合良。得诃子、人参、桂心、干姜，治脏腑虚冷肠鸣泄痢，神效（李 ）。治头痛鼻渊牙  

【`发明`】宗 曰：荜茇走肠胃，冷气呕吐、心腹满痛者宜之。多服走泄真气，令人肠虚下重。  

颂曰：按《唐太宗实录》云：贞观中，上以气痢久未痊，服名医药不应，因诏访求其方。有卫士进黄牛乳煎荜茇方，御用有效。刘禹锡亦记其事云，后累试于虚冷者必效。  

时珍曰：牛乳煎详见兽部牛乳下。荜茇为头痛、鼻渊、牙痛要药，取其辛热，能入阳明经散浮热也。  

【`附方`】旧二，新八。  

冷痰恶心：荜茇一两，为末，食前用米汤服半钱。（《圣惠方》）暴泄身冷自汗，甚则欲呕，小便清，脉微弱，宜已寒丸治之。荜茇、肉桂各二钱半，高良姜、干姜各三钱半。为末，糊丸梧子大。每服三十丸，姜汤下。（《和剂局》）胃冷口酸流清水，心下连脐痛。用荜茇半两，浓朴（姜汁浸炙）一两。为末，入热鲫鱼肉，和丸绿豆大。每米饮下二十丸，立效。（余居士《选奇方》）瘴气成块，在腹不散。用荜茇一两，大黄一两，并生为末，入麝香少许，炼蜜丸梧子大，每冷酒服三十丸。（《永类钤方》）妇人血气作痛，及下血无时，月水不调。  

用荜茇（盐炒）、蒲黄（炒）等分为末，炼蜜丸梧子大。每空心温酒服三十丸，两服即止。  

名二神丸。（陈氏方）偏头风痛：荜茇为末，令患者口含温水，随左右痛，以左右鼻吸一次，有效。（《经验后方》）鼻流清涕：荜茇末吹之，有效。（《卫生易简方》）风虫牙痛：荜茇末揩之，煎苍耳汤漱去涎。《本草权度》：用荜茇末、木鳖子肉。研膏化开，搐鼻。《圣济总录  

荜勃没  

【`气味`】辛，温，无毒。  

【`主治`】五劳七伤，冷气呕逆，心腹胀满，食不消化，阴汗寒疝核肿，妇人内冷无子，治腰肾冷，除血气（藏器）。  

***酱***  

（ ，音矩。《唐本草》  

【`释名`】 子（《广志》）、土荜茇（《食疗》）时珍曰：按：嵇含云： 子可以调食，故谓之酱，乃荜茇之类也，故孟诜《食疗》谓之土荜茇。其蔓叶名扶留藤，一作扶檑，一作浮留，莫解其义。蒌则留字之讹也。  

【`集解`】恭曰： 酱生巴蜀中，《蜀都赋》所谓流味于番禺者。蔓生，叶似王瓜而浓大光泽，味辛香，实似桑椹，而皮黑肉白。西戎亦时将来，细而辛烈。交州、爱州人家多种之，蔓生，其子长大，苗名浮留藤。取叶合槟榔食之，辛而香也。  

颂曰：今夔川、岭南皆有之。昔汉武帝使唐蒙晓谕南越。越王食蒙以 酱，曰：西北江，广数里，出番禺城下。武帝感之，遂开 、越 也。刘渊林注《蜀都赋》云： 酱缘木而生。其子如桑椹，熟时正青，长二、三寸。以蜜及盐藏而食之，辛香。与苏恭所说大同小异。盖渊林所云乃蜀产，苏恭所云乃海南者尔。今惟贵荜茇而不尚 酱，故鲜有用者。  

李 曰：《广州记》云：出波斯国，实状若桑椹，紫褐色者为上，黑者是老不堪。然近多黑色，少见褐者。黔中亦有，形状滋味一般。  

时珍曰： 酱，今两广、滇南及川南、渝、泸、威、茂、施诸州皆有之。其苗谓之蒌叶，蔓生依树，根大如箸。彼人食槟榔者，以此叶及蚌灰少许同嚼食之，云辟瘴疠，去胸中恶气。  

故谚曰：槟榔浮留，可以忘忧。其花实即 子也。按嵇含《草木状》云： 酱即荜茇也。  

生于番国者大而紫，谓之荜茇。生于番禺者小而青，谓之 子。本草以 易蒌子，非矣。蒌子一名扶留，其草形全不相同。时珍窃谓 子蔓生，荜茇草生，虽同类而非一物，然其花实气味功用则一也。嵇氏以二物为一物，谓 子非扶留，盖不知扶留非一种也。刘歆期《交州记》云：扶留有三种：一名获扶留，其根香美；一名扶留藤，其味亦辛；一名南扶留，其叶青味辛是矣。  

【`修治`】 曰：凡采得后，以刀刮去粗皮，捣细。每五两，用生姜自然汁五两拌之，蒸一日，曝干用。  

根、叶、子  

【`气味`】辛，温，无毒。  

时珍曰：气热味辛，阳也，浮也。  

【`主治`】下气温中，破痰积（《唐本》）。咳逆上气，心腹虫痛，胃弱虚泻，霍乱吐逆，解酒食味（李 ）。散结气，心腹冷痛，消谷（孟诜）。解瘴疠，去胸中恶邪气，温脾燥热（时珍）。  

【`附方`】新一。  

牙疼： 酱、细辛各半两，大皂荚五铤（去子，每孔入青盐烧存性）。同研末。频掺吐涎。（《御药院方》）  

***肉豆蔻***  

（宋《开宝》  

【`释名`】肉果（《纲目》）、迦拘勒。  

宗 曰：肉豆蔻对草豆蔻为名，去壳只用肉。肉油色者佳，枯白瘦虚者劣。  

时珍曰：花实皆似豆蔻而无核，故名。  

【`集解`】藏器曰：肉豆蔻生胡国，胡名迦拘勒。大舶来即有，中国无之。其形圆小，皮紫紧薄，中肉辛辣。  

曰：生昆仑，及大秦国。  

颂曰：今岭南人家亦种之。春生苗，夏抽茎开花，结实似豆蔻，六月、七月采。  

时珍曰：肉豆蔻花及实状虽似草豆蔻，而皮肉之颗则不同。颗外有皱纹，而内有斑缬纹，如槟榔纹。最易生蛀，惟烘干蜜封，则稍可留。  

实  

【`修治`】 曰：凡使，须以糯米粉熟汤搜裹豆蔻，于 灰火中煨熟，去粉用。勿令犯铁。  

【`气味`】辛，温，无毒。权曰：苦、辛。好古曰：入手足阳明经。  

【`主治`】温中，消食止泄，治积冷心腹胀痛，霍乱中恶，鬼气冷疰，呕沫冷气，小儿乳霍（《开宝》）。调中下气，开胃，解酒毒，消皮外络下气（大明）。治宿食痰饮，止小儿吐逆，不下乳，腹痛（甄权）。主心腹虫痛，脾胃虚冷，气并冷热，虚泄赤白痢，研末粥饮服之（李）。暖脾胃，固大  

【`发明`】大明曰：肉豆蔻调中下气，消皮外络下气，味珍，力更殊。  

宗 曰：亦善下气，多服则泄气，得中则和平其气。  

震亨曰：属金与土，为丸温中补脾。《日华子》称其下气，以脾得补而善运化，气自下也。非若陈皮、香附之快泄。寇氏不详其实，遂以为不可服也。  

机曰：痢疾用此涩肠，为伤乳泄泻之要药。  

时珍曰：土爱暖而喜芳香，故肉豆蔻之辛温，理脾胃而治吐利。  

【`附方`】旧一，新七。  

暖胃除痰，进食消食。肉豆蔻二个，半夏（姜汁炒）五钱，木香二钱半，为末，蒸饼丸芥子大，每食后津液下五丸、十丸。（《普济》）霍乱吐利：肉豆蔻为末，姜汤服一钱。（《普济方》）久泻不止：肉豆蔻（煨）一两，木香二钱半，为末，枣肉和丸，米饮服四五十丸。又方：肉豆蔻（煨）一两，熟附子七钱。为末糊丸。米饮服四五十丸。又方：肉豆蔻（煨）、粟壳（炙）等分为末，醋糊丸，米饮服四、五十丸。（并《百一选方》）老人虚泻：肉豆蔻三钱（面裹煨熟，去面研），乳香一两，为末，陈米粉糊丸梧子大。  

每服五七十丸，米饮下。此乃常州侯教授所传方。（《瑞竹堂方》）小儿泄泻：肉豆蔻五钱，乳香二钱半，生姜五片。同炒黑色，去姜，研为膏收，旋丸绿豆大。每量大小，米饮下。（《全幼心鉴》）脾泄气痢：豆蔻一颗（米醋调面裹，煨令焦黄，和面研末），更以 子（炒研末）一两，相和。又以陈廪米炒焦，为末和匀。每以二钱煎作饮，调前二味三钱，旦暮各一服，便瘥。  

（《续传信方》）冷痢腹痛，不能食者。肉豆蔻一两（去皮）。醋和面裹煨，捣末。每服一钱，粥饮调下。（《圣惠方》）  

***补骨脂***  

（宋《开宝》  

【`释名`】破故纸（《开宝》）、婆固脂（《药性时珍曰：补骨脂言其功也。胡人呼为婆固脂，而俗讹为破故纸也。胡韭子，因其子之状相似，非胡地之韭子也。  

【`集解`】志曰：补骨脂生岭南诸州及波斯国。  

颂曰：今岭外山 间多有之，四川合州亦有，皆不及番舶者佳。茎高三四尺，叶小似薄荷，花微紫色，实如麻子，圆扁而黑，九月采。  

大明曰：徐表《南州记》云，是胡韭子也。南番者，色赤；广南者色绿，入药微炒用。  

子  

【`修治`】 曰：此性燥毒，须用酒浸一宿，漉出，以东流水浸三日夜，蒸之，从巳至申，晒干用。一法：以盐同炒过，曝干用。  

【`气味`】辛，大温，无毒。权曰：苦，辛。  

曰：恶甘草。  

时珍曰：忌芸苔及诸血，得胡桃、胡麻良。  

【`主治`】五劳七伤，风虚冷，骨髓伤败，肾冷精流，及妇人血气堕胎（《开宝》）。男子腰疼，膝冷囊湿，逐诸冷痹顽，止小便，利腹中冷（甄权）。兴阳事，明耳目（大明）。治肾泄，通命门，暖丹田，敛精神（时珍）。  

【`发明`】颂曰：破故纸今人多以胡桃合服，此法出于唐郑相国。自叙云：予为南海节度，年七十有五。越地卑湿，伤于内外，众疾俱作，阳气衰绝，服乳石补药，百端不应。元和七年，有诃陵国舶主李摩诃，知予病状，遂传此方并药。予初疑而未服，摩诃稽首固请，遂服之。经七八日而觉应验。自尔常服，其功神效。十年二月，罢郡归京，录方传之。用破故纸十两（净择去皮，洗过曝，捣筛令细），胡桃瓤二十两（汤浸去皮，细研如泥）。即入前末，更以好蜜和，令如饴糖，瓷器盛之。旦日以暖酒二合，调药一匙服之，便以饭压。如不饮酒人，以暖熟水调之。弥久则延年益气，悦心明目，补添筋骨。但禁芸苔、羊血，余无所忌。此物本自外番随海舶而来，非中华所有。番人呼为补骨脂，语讹为破故纸也。王绍颜《续传信方》，载其事颇详，故录之。  

时珍曰：此方亦可作丸，温酒服之。按白飞霞《方外奇方》云：破故纸属火，收敛神明，能使心包之火与命门之火相通。故元阳坚固，骨髓充实，涩以治脱也。胡桃属木，润燥养血。  

血属阴，恶燥，故油以润之。佐破故纸，有木火相生之妙。故语云：破故纸无胡桃，犹水母之无虾也。又破故纸恶甘草，而《瑞竹堂方》青娥丸内加之，何也？岂甘草能调和百药，恶而不恶耶？又许叔微学士《本事方》云：孙真人言补肾不若补脾，予曰补脾不若补肾。肾气虚弱，则阳气衰劣，不能熏蒸脾胃。脾胃气寒，令人胸膈痞塞，不进饮食，迟于运化，或腹胁虚胀，或呕吐痰涎，或肠鸣泄泻。譬如鼎釜中之物，无火力，虽终日不熟，何能消化？《济生》二神丸，治脾胃虚寒泄泻，用破故纸补肾，肉豆蔻补脾。二药虽兼补，但无斡旋。往往常加木香以顺其气，使之斡旋，空虚仓廪。仓廪空虚，则受物矣。屡用见效，不可不知。  

【`附方`】旧二，新一十四。  

补骨脂丸：治下元虚败，脚手沉重，夜多盗汗，纵欲所致。此药壮筋骨，益元气。补骨脂四两（炒香），菟丝子四两（酒蒸），胡桃肉一两（去皮），乳香、没药、沉香各研二钱半，炼蜜丸如梧子大。每服二三十丸，空心盐汤、温酒任下。自夏至起冬至止，日一服。此乃唐宣宗时，张寿太尉知广州，得方于南番人。有诗云：三年时节向边隅，人信方知药力殊。夺得春光来在手，青娥休笑白髭须。（《和剂方》）男女虚劳：男子女人五劳七伤，下元久冷，一切风病，四肢疼痛，驻颜壮气，乌髭须。  

补骨脂一斤，酒浸一宿，晒干，却用乌油麻一升和炒，令麻子声绝，簸去，只取补骨脂为末，醋煮面糊丸如梧子大。每服二三十丸，空心温酒、盐汤任下。（《经验后方》）肾虚腰痛：《经验后方》：用破故纸一两，炒为末，温酒服三钱，神妙。或加木香一钱。  

《和剂局方》青娥丸：治肾气虚弱，风冷乘之，或血气相搏，腰痛如折，俯仰不利，或因劳役伤肾，或卑湿伤腰，或损坠堕伤，或风寒客搏，或气滞不散，皆令腰痛，或腰间如物重坠。  

用破故纸（酒浸炒）一斤，杜仲（去皮姜汁浸炒）一斤，胡桃肉（去皮）二十个，为末，以蒜捣膏一两，和丸梧子大，每空心温酒服二十丸。妇人淡醋汤下。常服壮筋骨，活血脉，乌髭须，益颜色。  

妊娠腰痛：通气散：用破故纸二两，炒香为末。先嚼胡桃肉半个，空心温酒调下二钱。  

此药神妙。（《妇人良方》）定心补肾：养血返精丸：破故纸（炒）二两，白茯苓一两（为末），没药五钱，以无灰酒浸高一指，煮化和末，丸梧子大。每服三十丸，白汤下。昔有人服此，至老不衰。盖故纸补肾，茯苓补心，没药养血，三者既壮，自然身安。（《朱氏集验方》）：精气不固：破故纸、青盐等分同炒为末。每服二钱，米饮下。（《三因方》）小便无度，肾气虚寒。破故纸十两（酒蒸），茴香十两（盐炒），为末，酒糊丸梧子大。每服百丸，盐酒下。或以末糁猪肾煨食之。（《普济方》）小儿遗尿，膀胱冷也。夜属阴，故小便不禁。破故纸炒为末，每夜热汤服五分。（《婴童百问》）玉茎不痿，精滑无歇，时时如针刺，捏之则脆，此名肾漏。用破故纸、韭子各一两，为末。每用三钱，水二盏，煎六分服，日三次，愈则止。  

（夏子益《奇方》）脾肾虚泻：二神丸：用破故纸（炒）半斤，肉豆蔻（生用）四两，为末，肥枣肉研膏，和丸梧子大，每空心米饮服五、七十丸。《本事方》：加木香二两，名三神丸。  

水泻久痢：破故纸（炒）一两，粟壳（炙）四两，为末，炼蜜丸弹子大。每服一丸，姜、枣同水煎服。（《百一选方》）牙痛日久肾虚也。补骨脂二两，青盐半两，炒研擦之。（《御药院方》）风虫牙痛，上连头脑。补骨脂（炒）半两，乳香二钱半。为末擦之。或为丸塞孔内。  

自用有效。（《传信适用方》）打坠腰痛，瘀血凝滞。破故纸（炒）、茴香（炒）、辣桂等分，为末，每热酒服二钱。故纸主腰痛行血。（《直指方》）  

***姜黄***  

（《唐本草》  

【`释名`  

【`集解`】恭曰：姜黄根叶都似郁金。其花春生于根，与苗并出，入夏花烂无子。根有黄、青、白三色。其作之方法，与郁金同。西戎人谓之生异耳。  

藏器曰：姜黄真者，是经种三年以上老姜，能生花。花在根际，一如 荷。根节坚硬，气味辛辣。种姜处有之，终是难得。西番亦有来者。与郁金、 药相似。如苏恭所说，即是药而非姜黄。又言姜黄是 ，郁金是胡 。如此则三物无别，递相连名，总称为 ，则功状当不殊。而今郁金味苦寒，色赤，主马热病；姜黄味辛温，色黄； 味苦色青。三物不同，所用各别。  

大明曰：海南生者，即蓬莪术；江南生者，即为姜黄。  

颂曰：姜黄今江、广、蜀川多有之。叶青绿，长一、二尺许，阔三、四寸，有斜纹如红蕉叶而小。花红白色，至中秋渐凋。春末方生，其花先生，次方生叶，不结实。根盘屈黄色，类生姜而圆，有节。八月采根，片切曝干。蜀人以治气胀，及产后败血攻心，甚验。蛮人生啖，云可以祛邪辟恶。按郁金、姜黄、术药三物相近，苏恭不能分别，乃如一物。陈藏器以色味色味分别三物，又言姜黄是三年老姜所生。近年汴都多种姜，往往有姜黄生卖乃是老姜。市人买啖，云治气为最。大方亦时用之。又有廉姜，亦是其类，而自是一物。  

时珍曰：近时以扁如干姜形者，为片子姜黄；圆如蝉腹形者，为蝉肚郁金，并可浸水染色。术形虽似郁金，而色不黄也。  

根  

【`气味`】辛、苦，大寒，无毒。  

藏器曰：辛少苦多，性热不冷。云大寒，误矣。  

【`主治`】心腹结积疰忤，下气破血，除风热，消痈肿，功力烈于郁金（《唐本》）。治症瘕血块，通月经，治扑损瘀血，止暴风痛冷气，下食（大明）。祛邪辟恶，治气胀，产后败血攻心（苏颂）。治风痹臂痛（  

【`发明`】时珍曰：姜黄、郁金、术药三物，形状功用皆相近。但郁金入心治血；而姜黄兼入脾，兼治气；术药则入肝，兼治气中之血，为不同尔。古方五痹汤用片子姜黄，治风寒湿气手臂痛。戴原礼《要诀》云：片子姜黄能入手臂治痛，其兼理血中之气可知。  

【`附方`】旧二，新二。  

心痛难忍 姜黄一两，桂三两。为末。醋汤服一钱。（《经验后方》）胎寒腹痛，啼哭吐乳，大便泻青，状若惊搐，出冷汗。姜黄一钱，没药、木香、乳香二钱。为末，蜜丸芡子大。  

每服一丸，钩藤煎汤化下。（《和剂方》）产后血痛有块。用姜黄、桂心等分，为末，酒服方寸匕。血下尽即愈。（昝殷《产宝》）  

***郁金***  

（《唐本草》  

【`释名`】马术。  

震亨曰：郁金无香而性轻扬，能致达酒气于高远。古人用治郁遏不能升者，恐命名因此也。  

时珍曰：酒和郁鬯，昔人言是大秦国所产郁金花香，惟郑樵《通志》言即是此郁金。其大秦三代时未通中国，安得有此草？罗愿《尔雅翼》亦云是此根，和酒令黄如金，故谓之黄流。其说并通。此根形状皆似莪  

【`集解`】恭曰：郁金生蜀地及西戎。苗似姜黄，花白质红，末秋出茎心而无实。其根黄赤，取四畔子根去皮火干，马药用之，破血而补，胡人谓之马术。岭南者有实似小豆蔻，不堪啖。  

颂曰：今广南、江西州郡亦有之，然不及蜀中者佳。四月初生苗似姜黄，如苏恭所说。  

宗 曰：郁金不香。今人将染妇人衣最鲜明，而不耐日炙，微有郁金之气。  

时珍曰：郁金有二：郁金香是用花，见本条；此是用根者。其苗如姜，其根大小如指头，长者寸许，体圆有横纹如蝉腹状，外黄内赤。人以浸水染色，亦微有香气。  

根  

【`气味`】辛、苦，寒，无毒。  

元素曰：气味俱浓，纯阴。  

独孤滔曰：灰可结砂子。  

【`主治`】血积下气，生肌止血，破恶血，血淋尿血，金疮（《唐本》）。单用，治女人宿血气心痛，冷气结聚，温醋摩服之。亦治马胀（甄权）。凉心（元素）。治阳毒入胃，下血频痛（李杲）。治血气心腹痛，产后败血冲心欲死，失心颠狂蛊毒（时珍）。  

【`发明`】震亨曰：郁金，属火、属土与水，其性轻扬上行，治吐血衄血，唾血血腥，及经脉逆行，并宜郁金末加韭汁、姜汁、童尿同服，其血自清。痰中带血者，加竹沥。又鼻血上行者，郁金、韭汁加四物汤服之。  

时珍曰：郁金入心及包络，治血病。《经验方》治失心颠狂，用真郁金七两，明矾三两，为末，薄糊丸梧子大，每服五十丸，白汤下。有妇人颠狂十年，至人授此。初服心胸间有物脱去，神气洒然，再服而苏。此惊忧痰血络聚心窍所致。郁金入心去恶血，明矾化顽痰故也。  

庞安常《伤寒论》云：斑豆始有白泡，忽搐入腹，渐作紫黑色，无脓，日夜叫乱者。郁金一枚，甘草二钱半，水半碗煮干，去甘草，切片焙研为末，入真脑子（炒）半钱。每用一钱，以生猪血五七滴，新汲水调下。不过二服，甚者毒气从手足心出，如痈状乃瘥。此乃五死一生之候也。又《范石湖文集》云：岭南有挑生之害。于饮食中行厌胜法，鱼肉能反生于人腹中，而人以死，则阴役其家。初得觉胸腹痛，次日刺人，十日则生在腹中也。凡胸膈痛，即用升麻或胆矾吐之。若膈下痛，急以米汤调郁金末二钱服，即泻出恶物。或合升麻、郁金服之，不吐则下。李巽岩侍郎为雷州推官，鞫狱得此方，活人甚多也。  

【`附方`】旧三，新十。  

失心颠狂：方见发明下。  

痘毒入心：方见发明下。厥心气痛不可忍。郁金、附子、干姜等分，为末，醋糊丸梧子大，朱砂为衣。每服三十丸，男酒女醋下。（《奇效方》）产后心痛，血气上冲欲死。郁金（烧存性，为末）二钱，米醋一呷，调灌即苏。（《袖珍方》）自汗不止：郁金末，卧时调涂于乳上。（《集简方》）衄血吐血：川郁金为末，井水服二钱。甚者再服。（黎居士《易简方》）阳毒下血，热气入胃，痛不可忍。郁金五大个，牛黄一皂荚子。为散。每服用醋浆水一盏，同煎三沸，温服。  

（孙用和《秘宝方》）尿血不定：郁金末一两，葱白一握，水一盏，煎至三合，温服，日三服。（《经验方》）风痰壅滞：郁金一分，藜芦十分，为末。每服一字，温浆水调下。仍以浆水一盏漱口，以食压之。（《经验后方》）挑生蛊毒：方见发明下。  

中砒霜毒：郁金末二钱。入蜜少许，冷水调服。（《事林广记》）痔疮肿痛：郁金末，水调涂之，即消。（《医方摘要》）耳内作痛：郁金末一钱，水调，倾入耳内，急倾出之。（《圣济总录》）  

***蓬莪术***  

（音述。宋《开宝》  

【`释名`】 药。  

【`集解`】志曰：蓬莪术生西戎及广南诸州。叶似 荷，子似干椹，术在根下并生，一好一恶，恶者有毒。西戎人取之，先放羊食，羊不食者弃之。  

藏器曰：一名蓬莪，黑色；二名 ，黄色；三名波杀，味甘，大明曰：即南中姜黄根也。海南生者名蓬莪术。  

颂曰：今江浙或有之，三月生苗，在田野中。其茎如钱大，高二、三尺。叶青白色，长一、二尺，大五寸以来，颇类 荷。五月有花作穗，黄色，头微紫。根如生姜，而术在根下，似鸡鸭  

根  

【`修治`】 曰：凡使，于砂盆中以醋磨令尽，然后于火畔颂曰：此物极坚硬，难捣治，用时热灰火中煨令透，乘热捣之，即碎如粉。  

时珍曰：今人多以醋炒或煮熟入药，取其引入血分也。  

【`气味`】苦、辛，温，无毒。  

大明曰：得酒、醋良。  

【`主治`】心腹痛，中恶疰忤鬼气，霍乱冷气，吐酸水，解毒，食饮不消，酒研服之。又疗妇人血气结积，丈夫奔豚（《开宝》）。破 癖冷气，以酒醋磨服（甄权）。治一切气，开胃消食，通月经，消瘀血，止扑损痛下血，及内损恶血（大明）。通肝经聚血（好古）。  

【`发明`】颂曰：蓬莪术，古方不见用者。今医家治积聚诸气，为最要之药。与荆三棱同用之良，妇人药中亦多使。  

好古曰：蓬莪色黑，破气中之血，入气药发诸香。虽为泄剂，亦能益气，故孙尚药用治气短不能接续，及大小七香丸、集香丸、诸汤散多用此也。又为肝经血分药。  

时珍曰：郁金入心，专治血分之病；姜黄入脾，兼治血中之气；术入肝，治气中之血，稍为不同。按王执中《资生经》云：执中久患心脾疼，服醒脾药反胀。用耆域所载蓬莪术面裹炮熟研末，以水与酒醋煎服，立愈。盖此药能破气中之血也。  

【`附方`】旧二，新六。  

一切冷气，抢心切痛，发即欲死。久患心腹痛时发者，此可绝根。蓬莪术二两（醋煮），木香一两（煨）。为末。每服半钱，淡醋汤下。（《卫生家宝方》）小肠脏气，非时痛不可忍。  

蓬莪术研末，空心葱酒服一钱。（杨子建《护命方》）妇人血气，游走作痛，及腰痛。蓬莪术、干漆二两，为末，酒服二钱。腰痛，核桃酒下。（《普济方》）小儿盘肠内钓痛。以莪术半两，用阿魏一钱，化水浸一日夜，焙研。每服一字，紫苏汤下。（《保小儿气痛：蓬莪术炮熟为末。热酒服一大钱。（《十全博救方》）上气喘急：蓬莪术五钱，酒一盏半，煎八分服。（《保生方》）气短不接：正元散：治气不接续，兼治滑泄，及小便数。王丞相服之有验。用蓬莪术一两，金铃子（去核）一两，为末，入蓬砂一钱，炼过研细。每服二钱，温酒或盐汤空心服。  

（孙用和《秘宝方》）去滓，入牛黄两粟大，服之，甚效也。（《保幼大全》）浑身燎泡：方见荆三棱。  

***荆三棱***  

（宋《开宝》  

【`校正`】并入《开宝》草三棱。  

【`释名`】京三棱（《开宝》）、草三棱（《开宝》）、鸡爪三棱（《开宝》）、黑三棱（《图经》）、石三棱。颂曰：三棱，叶有三棱也。生荆楚地，故名荆三棱以着其地。《开宝本草》作京者误矣。又出草三棱条，云即鸡爪三棱，生蜀地。二月、八月采之。其实一类，随形命名尔，故并见之。  

【`集解`】藏器曰：三棱总有三、四种。京三棱，黄色体重，状若鲫鱼而小。又有黑三棱，状如乌梅而稍大，体轻有须，相连蔓延，作漆色，蜀人以织为器，一名 者，是也。疗体并同。  

颂曰：京三棱旧不着所出地土，今荆襄、江淮、济南、河陕间皆有之。多生浅水旁及陂泽中。春生苗，高三四尺，叶似莎草，极长，又似茭蒲叶而有三棱。五六月抽茎，高四五尺，大如人指，有三棱如削成。茎端开花，大体皆如莎草而大，黄紫色。苗下即魁，初生成块如附子大，或有扁者。其旁有根横贯，一根则连数魁，魁上亦出苗。其魁皆扁长，如小鲫鱼，体重者，三棱也。其根末将尽一魁，未发苗，小圆如乌梅者，黑三棱也。又根之端钩曲如爪者，鸡爪三棱也，皆皮黑肌白而至轻。或云：不出苗只生细根者，谓之鸡爪三棱。  

又不生细根者，谓之黑三棱，大小不常，其色黑，去皮即白。三者本一种，但力有刚柔，各适其用。因其形为名，如乌头、乌喙，云母、云华之类，本非两物也。今人乃妄以凫茈、香附子为之。又河中府有石三棱，根黄白色，形如钗股，叶绿如蒲，苗高及尺，叶上亦有三棱，四月开花，白色如蓼 花，五月采根，亦消积气。今举世所用三棱，皆淮南红蒲根也，泰州尤多。其体至坚重，刻削鱼形，叶扁茎圆，不复有三棱，不知何缘命名为三棱也？虽太医亦不以为谬。流习既久，用根者不识其苗，采药者莫究其用，因缘差失，不复辨别。今三棱皆独旁引二根，无直下根，其形大体多如鲫鱼。  

时珍曰：三棱多生荒废陂池湿地。春时丛生，夏秋抽高茎，茎端复生数叶，开花六七枝，花皆细碎成穗，黄紫色，中有细子。其叶茎花实俱有三棱，并与香附苗叶花实一样，但长大尔。其茎光滑三棱，如棕之叶茎。茎中有白穣，剖之织物，柔韧如藤。吕忱《字林》云：草生水中，根可缘器。即此草茎，非根也。《抱朴子》言 根花 ，亦是此草。其根多黄黑须，削去须皮，乃如鲫状，非本根似鲫也。  

根  

【`修治`】元素曰：入用须炮熟。  

时珍曰：消积须用醋浸一日，炒或煮熟焙干，入药乃良。  

【`气味`】苦，平，无毒。志曰：甘，平，温。大明曰：甘、涩，凉。  

元素曰：苦、甘，无毒，阴中之阳。能泻真气。真气虚者勿用。  

【`主治`】老癖症瘕，积聚结块，产后恶血血结，通月水，堕胎，止痛利气（《开宝》）。  

治气胀，破积气，消扑损瘀血，妇人血脉不调，心腹痛，产后腹痛血运（大明）。心膈痛，饮食不消（元素）。通肝经积血，治疮肿坚硬  

【`发明`】好古曰：三棱色白属金，破血中之气，肝经血分药也。三棱、莪术治积块疮硬者，乃坚者削之也。  

志曰：俗传昔人患症癖死，遗言令开腹取之。得病块，干硬如石，纹理有五色。以为异物，削成刀柄。后因以刀刈三棱，柄消成水，乃知此药可疗症时珍曰：三棱能破气散结，故能治诸病。其功可近于香附而力峻，故难久服。按戴原礼《证治要诀》云：有人病症癖腹胀，用三棱、莪术，以酒煨煎服之，下一黑物如鱼而愈也。  

【`附方`】旧三，新五。  

症瘕鼓胀：三棱煎：用三棱根（切）一石。水五石，煮三石，去滓更煎，取三斗汁入锅中，重汤煎如稠糖，密器收之。每旦酒服一匕，日二服。（《千金翼方》）癖气块：草三棱、荆三棱、石三棱、青橘皮、陈橘皮、木香各半两，肉豆蔻、槟榔各一两， 砂二钱，为末，糊丸梧子大，每姜汤服三十丸。（《奇效方》）  
不瘥，胁下硬如石。京三棱一两（炮），川大黄一两，为末，醋熬成膏。每日空心生姜橘皮汤下一匙，以利下为度。（《圣惠方》）小儿气癖：三棱煮汁作羹粥，与奶母食，日亦以枣许与儿食。小儿新生百日及十岁以下，无问痫热 癖等皆理之。秘妙不可具言，大效。（《子母秘录》）痞气胸满：口干，肌瘦食减，或时壮热。石三棱、京三棱、鸡爪三棱（并炮），蓬莪术三枚，槟榔一枚，青橘皮五十片（醋浸去白），陈仓米一合（醋浸淘过），巴豆五十个（去皮，同青皮、仓米炒干，去豆）。为末，糊丸绿豆大。每米饮下三丸，日一服。（《圣济总录》）反胃恶心，药食不下。京三棱（炮）一两半，丁香三分，为末。每服一钱，沸汤点服。（《圣济总录》）乳汁不下：京三棱三个，水二碗，煎汁一碗，洗奶取汁出为度，极妙。（《外台秘要》）浑身燎泡，如棠梨状，每个出水，有石一片，如指甲大，其泡复生，抽尽肌肤肉，即不可治。  

用荆三棱、蓬莪术各五两，为末，分三服，酒调连进愈。（危氏《得  

***莎草、香附子***  

（《别录》中品  

【`释名`】雀头香（《唐本》）、草附子（《图经》）、水香棱（《图经》）、水巴戟（《图经》）、水莎（《图经》）、侯莎（《尔雅》）、莎结（《图经》）、夫须（《别录》）、续根草（《图经》）、地时珍曰：《别录》止云莎草，不言用苗用根。后世皆用其根，名香附子，而不知莎草之名也。其草可为笠及雨衣，疏而不沾，故字从草从沙。亦作蓑字，因其为衣垂 ，如孝子衰衣之状，故又从苔乃笠名，贱夫所须也。其根相附连续而生，可以合香，故谓之香附子。上古谓之雀头香。  

按《江表传》云：魏文帝遣使于吴求雀头香，即此。其叶似三棱及巴戟，而生下湿地，故有水三棱、水巴戟之名。俗人呼为雷公头。《金光明经》谓之月萃哆。《记事珠》谓之抱灵居士。  

【`集解`】《别录》曰：莎草生田野，二月、八月采。  

弘景曰：方药不复用，古人为诗多用之，而无识者。乃有鼠蓑，疗体异此。  

恭曰：此草根名香附子，一名雀头香，所在有之，茎叶都似三棱，合和香用之。  

颂曰：今处处有之。苗叶如薤而瘦，根如箸头大。谨按：唐玄宗《天宝单方图》，载水香棱功状与此相类。云水香棱原生博平郡池泽中，苗名香棱，根名莎结，亦名草附子。河南及淮南下湿地即有，名水莎。陇西谓之地 根。蜀郡名续根草，亦名水巴戟。今涪都最饶，名三棱草。用茎作鞋履，所在皆有。采苗及花与根疗病。  

宗 曰：香附子今人多用。虽生于莎草根，然根上或有或无。有薄皲皮，紫黑色，非多毛也。刮去皮则色白。若便以根为之，则误矣。  

时珍曰：莎叶如老韭叶而硬，光泽有剑脊棱。五、六月中抽一茎，三棱中空，茎端复出数叶。开青花成穗如黍，中有细子。其根有须，须下结子一、二枚，转相延生，子上有细黑毛，大者如羊枣而两头尖。采得燎去毛，曝干货之。此乃近时日用要药，而陶氏不识，诸注亦略，乃知古今药物兴废不同。如此则本草诸药，亦不可以今之不识，便废弃不收，安知异时不为要药如香附者乎？  

根  

【`修治`】 曰：凡采得阴干，于石臼中捣之，切忌铁器。  

时珍曰：凡采得连苗曝干，以火燎去苗及毛。用时以水洗净，石上磨去皮，用童子小便浸透，洗晒捣用。或生或炒，或以酒醋盐水浸，诸法各从本方，详见于下。又稻草煮之，味不苦。  

【`气味`】甘，微寒，无毒。宗 曰：苦。颂曰：《天宝单方》云：辛，微寒，无毒，性涩。  

元素曰：甘、苦，微寒，气浓于味，阳中之阴，血中之气药也。  

时珍曰：辛、微苦、甘，平。足厥阴、手少阳药也。能兼行十二经，入脉气分。得童子小便、醋、芎 、苍术良。  

【`主治`】除胸中热，充皮毛，久服利人，益气，长须眉（《别录》）。治心中客热，膀胱间连胁下气妨。常日忧愁不乐，兼心忪者（苏颂）。治一切气，霍乱吐泻腹痛，肾气膀胱冷气（李杲）。散时气寒疫，利三焦，解六郁，消饮食积聚，痰饮痞满， 肿腹胀，脚气，止心腹肢体头目齿耳诸痛，痈疽疮疡，吐血下血尿血，妇人崩漏带下，月候不调，胎前产后百病（时珍）。  

苗及花  

【`主治`】丈夫心肺中虚风及客热，膀胱间连胁下时有气妨，皮肤瘙痒瘾疹，饮食不多，日渐瘦损，常有忧愁心忪少气等证。并收苗花二十余斤锉细，以水二石五斗，煮一石五斗，斛中浸浴，令汗出五、六度，其瘙痒即止。四时常用，瘾疹风永除（《天宝单方图》）。煎饮散气郁，利胸膈，降痰热（时珍）。  

【`发明`】好古曰：香附治膀胱两胁气妨，心忪少气，是能益气，乃血中之气药也。本草不言治崩漏，而方中用治崩漏，是能益气而止血也。又能逐去瘀血，是推陈也。正如巴豆治大便不通而又止泄泻同意。又云：香附阳中之阴，血中之气药，凡气郁血气必用之。炒黑能止血治崩漏，此妇人之仙药也。多服亦能走气。  

震亨曰：香附须用童子小便浸过，能总解诸郁，凡血气必用之药，引至气分而生血，此正阴生阳长之义。本草不言补，而方家言于老人有益，意有存焉。盖于行中有补理。天之所以为天者，健而有常也。健运不息，所以生生无穷，即此理尔。今即香中亦用之。  

时珍曰：香附之气平而不寒，香而能窜。其味多辛能散，微苦能降，微甘能和。乃足厥阴肝、手少阳三焦气分主药，而兼通十二经气分。生则上行胸膈，外达皮肤；熟则下走肝肾，外彻腰足。炒黑则止血，得童溲浸炒则入血分而补虚，盐水浸炒则入血分而润燥，青盐炒则补肾气，酒浸炒则行经络，醋浸炒则消积聚，姜汁炒则化痰饮。得参、术，则补气；得归、，则补血；得木香，则疏滞和中；得檀香则理气醒脾，得沉香则升降诸气，得芎 、苍术则总解诸郁，得栀子、黄连则能降火热，得茯神则交济心肾，得茴香、破故纸则引气归元，得浓朴、半夏则决壅消胀，得紫苏、葱白则解散邪气，得三棱、莪术则消磨积块，得艾叶则治血气暖子宫，乃气病之总司，女科之主帅也。飞霞子韩 云：香附能推陈致新，故诸书皆云益气。而俗有耗气之说，宜于女人不宜于男子者，非矣。盖妇人以血用事，气行则无疾。  

老人精枯血闭，惟气是资。小儿气日充，则形乃日固。大凡病则气滞而馁，故香附于气分为君药，世所罕知。臣以参、 ，佐以甘草，治虚怯甚速也。 游方外时，悬壶轻赉，治百病黄鹤丹，治妇人青囊丸，随宜用引，辄有小效。人索不已，用者当思法外意可也。黄鹤丹乃铢衣翁在黄鹤楼所授之方，故名。其方用香附一斤，黄连半斤，洗晒为末，水糊丸梧子大。  

假如外感，葱姜汤下；内伤，米饮下；气病，木香汤下；血病，酒下；痰病，姜汤下；火病，白汤下。余可类推。青囊丸乃邵应节真人祷母病，感方士所授者。方用香附（略炒）一斤，乌药（略炮）五两三钱，为末，水醋煮面糊为丸。随证用引，如头痛，茶下；痰气，姜汤下；多用酒下，为妙。  

【`附方`】旧一，新四十八。  

服食法：颂曰：唐玄宗《天宝单方图》云：水香棱根名莎结，亦名草附子，说已见前。  

其根二大升，捣熬令香，以生绢袋盛，贮于三大斗无灰清酒中浸之。春三月后，浸一日即堪服；冬十月后，即七日，近暖处乃佳。每空腹温饮一盏，日夜三、四次，常令酒气相续，以知为度。若不饮酒，即取根十两，加桂心五两，芜荑三两。和捣为散，以蜜和为丸，捣一千杵，丸交感丹：凡人中年精耗神衰。盖由心血少，火不下降；肾气惫，水不上升。致心肾隔绝，营卫不和。上则多惊；中则塞痞，饮食不下；下则虚冷遗精。愚医徒知峻补下田，非惟不能生水滋阴，而反见衰悴。但服此方半年，屏去一切暖药，绝嗜欲，然后习秘固溯流之术，其效不可殚述。俞通奉年五十一，遇铁瓮城申先生授此，服之老犹如少，年至八十五乃终也。  

因普示群生，同登寿域。香附子一斤（新水浸一宿，石上擦去毛，炒黄），茯神（去皮木）四两，为末，炼蜜丸弹子大。每服一丸，侵早细嚼，以降气汤下。降气汤用香附子（如上法）半两，茯神二两，炙甘草一两半，为末，点沸汤服前药。（萨谦斋《瑞竹堂经验方》）一品丸：治气热上攻，头目昏眩，及治偏正头痛。大香附子去皮，水煮一时，捣晒焙研为末，炼蜜丸弹子大。每服一丸，水一盏，煎八分服。女人，醋汤煎之。（《奇效良方》）升降诸气：治一切气病，痞胀喘哕，噫酸烦闷，虚痛走注。常服开胃消痰，散壅思食。  

早行山行，尤宜服之，去邪辟瘴。香附子（炒）四百两，沉香十八两，缩砂仁四十八两，炙甘草一百二十两，为末。每服一钱，入盐少许，白汤点服。（《和剂局方》）一切气疾：心腹胀满，胸膈噎塞，噫气吞酸，痰逆呕恶，及宿酒不解。香附子一斤，缩砂仁八两，甘草（炙）四两，为末，每白汤入盐点服。为粗末煎服亦可。名快气汤。（《和剂局方》）调中快气，心腹刺痛。小乌沉汤：香附子（擦去毛，焙）二十两，乌药十两，甘草（炒）一两心脾气痛：白飞霞《方外奇方》云：凡人胸膛软处一点痛者，多因气及寒起，或致终身，或子母相传。俗名心气痛，非也，乃胃脘有滞尔。惟此独步散，治之甚妙。香附（米醋浸，略炒为末），高良姜（酒洗七次，略炒为末）。俱各封收。因寒者，姜二钱，附一钱；因气者，附二钱，姜一钱；因气与寒者，各等分，和匀。以热米汤入姜汁一匙，盐一捻，调下立止。不过七八次除根。王 《百一方》云：内翰吴开夫人，心痛欲死，服此即愈。《类编》云：梁混心脾痛数年不愈，供事秽迹佛，梦传此方，一服而愈，因名神授一匕散。  

心腹诸病：艾附丸：治男女心气痛、腹痛、少腹痛、血气痛，不可忍者。香附子二两，蕲》）停痰宿饮，风气上攻，胸膈不利。香附（皂荚水浸）、半夏各一两，白矾末半两，姜汁面糊丸梧子大。每服三四十丸，姜汤随时下。（《仁存方》）元脏腹冷及开胃。香附子炒为末，每用二钱，姜、盐同煎服。（《普济方》）酒肿虚肿：香附子去皮，米醋煮干，焙研为末，米醋糊丸服。久之败水从小便出，神效。（《经验良方》）气虚浮肿：香附子一斤，童子小便浸三日，焙为末，糊丸。每米饮下四、五十丸，日二。  

（《丹溪心法》）老小 癖，往来疼痛。香附、南星等分，为末，姜汁糊丸梧子大，每姜汤下三、三十丸。（《圣惠》）  
胀痛及小肠气。香附末二钱，以海藻一钱煎酒，空心调下，并、食海藻。（《濒湖集腰痛揩牙：香附子五两，生姜二两，取自然汁浸一宿，炒黄为末，入青盐二钱，擦牙数次血气刺痛：香附子（炒）一两，荔枝核（烧存性）五钱，为末。每服二钱，米饮调下。  

（《妇女人诸病：《瑞竹堂方》：四制香附丸：治妇人女子经候不调，兼诸病。大香附子（擦去毛）一斤，分作四分：四两醇酒浸，四两醇醋浸，四两盐水浸，四两童子小便浸。春三、秋五、夏一、冬七日。淘洗净，晒干捣烂，微焙为末，醋煮面糊丸梧子大，每酒下七十丸。瘦人加泽兰、赤茯苓末二两，气虚加四君子料，血虚加四物料。《法生堂方》：煮附济阴丸：治妇人月经不调，久成症积，一切风气。用香附子一斤（分作四分，以童溲、盐水、酒、醋各浸三日），艾叶一斤（浆水浸过，醋糊和作饼，晒干），晚蚕砂半斤（炒），莪术四两（酒浸），当归四两（酒浸）。各焙为末，醋糊丸梧子大。每服七十丸，米饮下，日二。醋附丸：治妇人室女一切经候不调，血气刺痛，腹胁膨胀，心怔乏力，面色痿黄，头晕恶心，崩漏带下，便血，症瘕积聚，及妇人数堕胎，由气不升降，服此尤妙。香附子米醋浸半日，砂锅煮干，捣焙，石臼为末，醋糊为丸，醋汤下。《澹寮方》艾附丸：治同上。香附子一斤，熟艾四两（醋煮），当归（酒浸）二两，为末，如上丸服。妇人气盛血衰，变生诸症，头晕腹满，皆宜抑气散主之。香附子四两（炒），茯苓、甘草（炙）各一两，橘红二两，为末。  

每服二钱，沸汤下。（《济生方》）下血血崩，血如山崩，或五色漏带，并宜常服，滋血调气，乃妇人之仙药也。香附子去毛炒焦为末，极热酒服二钱立愈。昏迷甚者，三钱，米饮下。亦可加棕灰。（许学士《本事方》）赤白带下及血崩不止。香附子、赤芍药等分，为末，盐一捻，水二盏，煎一盏，食前温安胎顺气：铁罩散：香附子炒为末，浓煎紫苏汤服一二钱。一加砂仁。（《中藏经》）妊娠恶阻，胎气不安，气不升降，呕吐酸水，起坐不便，饮食不进。二香散：用香附子一两，藿香叶、甘草各二钱，为末。每服二钱，沸汤入盐调下。（《圣惠方》）临产顺胎：九月、十月服此，永无惊恐。福胎饮：用香附子四两，缩砂仁（炒）三两，甘草（炙）一两，为末。每服二钱，米饮下。（《朱氏集验方》）产后狂言，血晕，烦渴不止。  

生香附子去毛为末，每服二钱，姜、枣水煎服。（同上）气郁吐血：丹溪：用童子小便调香附末二钱服。《澹寮方》：治吐血不止。莎草根一两，白茯苓半两，为末。每服二钱，陈粟米饮下。  

肺破咯血：香附末一钱。米饮下，日二服。（《百一选方》）小便尿血：香附子、新地榆等分各煎汤。先服香附汤三、五呷，后服地榆汤至尽。未效再服。（《指迷方》）小便血淋，痛不可忍。香附子、陈皮、赤茯苓等分水煎服。（《十便良方》）诸般下血：香附，童子小便浸一日，捣碎，米醋拌焙为末。每服二钱，米饮下。《直指方》：用香附以醋、酒各半煮熟，焙研为末，黄秫米糊丸梧子大。每服四十丸，米饮下，日二服。戴原礼云：只以香附子末二钱，入百草霜、麝香各少许，同服，效尤速也。  

老小脱肛：香附子、荆芥穗等分，为末。每用三匙，水一大碗，煎十数沸淋洗。（《三因偏正头风：香附子（炒）一斤，乌头（炒）一两，甘草二两，为末，炼蜜丸弹子大。每服一丸，葱茶嚼下。（《本事方》）气郁头痛：《澹寮方》：用香附子（炒）四两，川芎 二两。为末。每服二钱，腊茶清调下头风睛痛：方同妊娠恶阻。  

女人头痛：香附子末，茶服三钱，日三五服。（《经验良方》）肝虚睛痛，冷泪羞明。补肝散：用香附子一两，夏枯草半两，为末。每服一钱，茶清下。  

耳卒聋闭：香附子瓦炒研末，萝卜子煎汤，早夜各服二钱。忌铁器。（《卫生易简方》）耳出汁：香附末，以绵杖送入。蔡邦度知府常用，有效。（《经验良方》）诸般牙痛：香附、艾叶煎汤漱之，仍以香附末擦之，去涎。（《普济方》）牢牙去风，益气乌髭，治牙疼牙宣，乃铁瓮先生妙方也。香附子（炒存性）三两，青盐、生姜各半两，为末，日擦。（《济生方》）消渴累年不愈。莎草根一两，白茯苓半两，为末。每陈粟米饮服三钱，日二。  

痈疽疮疡：曾孚先云：凡痈疽疮疡，皆因气滞血凝而致，宜服诸香药，引气通血。常器之云：凡气血闻香即行，闻臭即逆。疮疡皆由气涩而血聚，最忌臭秽不洁，触之毒必引蔓。  

陈正节公云：大凡疽疾，多因怒气而得，但服香附子药，进食宽气，大有效也。独胜散：用香附子去毛，以生姜汁腌一宿，焙干碾为细末，无时以白汤服二钱。如疮初作，以此代茶。  

疮溃后，亦宜服之。或只以《局方》小乌沉汤，少用甘草，愈后服至半年，尤妙。（陈自明《外科精要》）蜈蚣咬伤：嚼香附涂之，立效。（《袖珍方》）  

***瑞香***  

（《纲目》  

【`集解`】时珍曰：南方州郡山中有之。枝干婆娑，柔条浓叶，四时青茂。冬春之交，开花成簇，长三四分，如丁香状，有黄、白、紫三色。《格古论》云：瑞香高者三四尺，有数种：有枇杷叶者，杨梅叶者，柯叶者，球子者，挛枝者。惟挛枝者花紫香烈，枇杷叶者结子。  

其始出于庐山，宋时人家栽之，始著名。挛枝者其节挛曲，如断折之状也。其根绵软而香。  

根  

【`气味`】甘、咸，无毒。  

【`主治`】急喉风，用白花者研水灌之（时珍。出《医学集成》）  

***茉莉***  

（《纲目》  

【`释名`】柰花。  

时珍曰：稽含《草木状》作末利，《洛阳名园记》作抹厉，《佛经》作抹利，《王龟龄集》作没利，《洪迈集》作末丽。盖末利本胡语，无正字，随人会意而已。韦君呼为狎客，张敏叔呼为远客。杨慎《丹铅录》云：《晋书》都人簪柰花，即今末利花也。  

【`集解`】时珍曰：茉莉原出波斯，移植南海，今滇、广人栽莳之。其性畏寒，不宜中土。弱茎繁枝，绿叶团尖。初夏开小白花，重瓣无蕊，秋尽乃止，不结实。有千叶者，红色者，蔓生者。其花皆夜开，芬香可爱。女人穿为首饰，或合面脂。亦可熏茶，或蒸取液以代蔷薇水。又有似茉莉而瓣大，其香清绝者，谓之狗牙，亦名雪瓣，海南有之。素馨、指甲，皆其类也，并附于下。  

花  

【`气味`】辛，热，无毒。  

【`主治`】蒸油取液，作面脂头泽，长发润燥香肌，亦入茗汤（时珍）。  

根  

【`气味`】热，有毒。  

【`主治`】以酒磨一寸服，则昏迷一日乃醒；二寸二日，三寸三日。凡跌损骨节脱臼，接骨者用此，则不知痛也（汪机）。  

【`附录`】素馨 时珍曰：素馨亦自西域移来，谓之耶悉茗花，即《酉阳杂俎》所载野悉蜜花也。枝干袅娜，叶似茉莉而小。其花细瘦四瓣，有黄、白二色。采花压油泽头，甚香滑也。  

***郁金香***  

（宋《开宝》  

【`校正`】禹锡曰：陈氏言郁是草英，不当附于木部。今移入此。  

【`释名`】郁金（《御览》）、红蓝花（《纲目》）、紫述香（《纲目》）、草麝香、茶矩摩（佛书）。  

颂曰：许慎《说文解字》云：郁，芳草也。十叶为贯，百二十贯筑以煮之。郁鬯乃百草之英，合而酿酒以降神，乃远方郁人所贡，故谓之郁。郁，今郁林郡也。  

时珍曰：汉郁林郡，即今广西、贵州、浔、柳、邕、宾诸州之地。《一统志》惟载柳州罗城县出郁金香，即此也。《金光明经》谓之茶矩摩香。此乃郁金花香，与今时所用郁金根，名同物异。《唐慎微本草》收此入彼下，误矣。按赵古则《六书本义》：鬯字，象米在器中，以匕 之之意。郁字从臼，奉缶置于几上，鬯有 饰，五体之意。俗作郁。则郁乃取花筑酒之意，非指地言，地乃因此草得名耳。  

【`集解`】藏器曰：郁金香生大秦国，二月、三月有花，状如红蓝，四月、五月采花，即香也。  

时珍曰：按郑玄云：郁草似兰。杨孚《南州异物志》云：郁金出 宾，国人种之，先以供佛，数日萎，然后取之。色正黄，与芙蓉花裹嫩莲者相似，可以香酒。又《唐书》云：太宗时，伽毗国献郁金香，叶似麦门冬，九月花开，状似芙蓉，其色紫碧，香闻数十步，花而不实，欲种者取根。二说皆同，但花色不同，种或不一也。《古乐府》云：中有郁金苏合香者，是此郁金也。晋左贵嫔有《郁金颂》云：伊芳有奇草，名曰郁金。越自殊域，厥珍来寻。  

芳香酷烈，悦目怡心。明德惟馨，淑人是钦。  

【`气味`】苦，温，无毒。藏器曰：平。  

【`主治`】蛊野诸毒，心腹间恶气鬼疰，鸦鹘等一切臭。入诸香药用（藏器）。  

***茅香***  

（宋《开宝》  

【`校正`】并入宋《图经》香麻。  

【`释名`】 尸罗（《金光明经》）、香麻。  

时珍曰：苏颂《图经》复出香麻一条，云出福州，煎汤浴风甚良，此即香茅也，闽人呼茅如麻故尔。今并为一。  

【`集解`】志曰：茅香生剑南道诸州，其茎叶黑褐色，花白色，即非白茅香也。  

颂曰：今陕西、河东、汴东州郡亦有之，辽、泽州充贡。三月生苗，似大麦。五月开白花，亦有黄花者。有结实者，有无实者。并正月、二月采根，五月采花，八月采苗。  

宗 曰：茅香根如茅，但明洁而长。可作浴汤，同 本尤佳。仍入印香中，合香附子用。  

时珍曰：茅香凡有二：此是一种香茅也；其白茅香，别是南番一种香草。《唐慎微本草》不知此义，乃以白  

花  

【`气味`】苦，温，无毒。  

【`主治`】中恶，温胃止呕吐，疗心腹冷痛（《开宝》）。  

【`附方`】：新一。  

冷劳久病：茅香花、艾叶四两，烧存性，研末，粟米饭丸梧子大。初以蛇床子汤下二十丸至三十丸，微吐不妨，后用枣汤下，立效。（《圣济总录》）  

苗、叶  

【`主治`】作浴汤，辟邪气，令人身香（《开宝》）。  

***白茅香***  

（《拾遗》  

【`集解`】藏器曰：白茅香生安南，如茅根，道家用作浴汤。  

曰：《广志》云：生广南山谷，合诸名香甚奇妙，尤胜舶上来者。  

时珍曰：此乃南海白茅香，亦今排香之类，非近道之白茅及北土茅香花也。  

根  

【`气味`】甘，平，无毒。  

【`主治`】恶气，令人身香。煮汤服，治腹内冷痛（藏器）。小儿遍身疮 ，合桃叶煎汤浴之（李 ）。  

***排草香***  

（《纲目》  

【`集解`】时珍曰：排草香出交趾，今岭南亦或莳之。草根也，白色，状如细柳根，人多伪杂之。案：范成大《桂海志》云：排草香状如白茅香，芬烈如麝香。人亦用以合香，诸香无及之者。又有麝香木，出古城，乃老朽树心节，气颇类麝。  

根  

【`气味`】辛，温，无毒。  

【`主治`】辟臭，去邪恶气（时珍）。  

【`附录`】瓶香 曰：案陈藏器云：生南海山谷，草之状也。其味寒无毒。主鬼魅邪精，天行时气，并宜烧之。水煮，洗水肿浮气。与生姜、芥子煎汤，浴风疟甚效。  

耕香  

藏器曰：生乌浒国，茎生细叶，味辛温无毒，主鬼气，调中去臭。  

时珍曰：二香皆草状，恐亦排草之类也，故附之。  

***迷迭香***  

（《拾遗》  

【`集解`】藏器曰：《广志》云：出西海。《魏略》云：出大秦国。  

时珍曰：魏文帝时，自西域移植庭中，同曹植等各有赋。大意其草修干柔茎，细枝弱根。  

繁花结实，严霜弗凋。收采幽杀，摘去枝叶。入袋佩之，芳香甚烈。与今之排香同气。  

【`气味`】辛，温，无毒。  

【`主治`】恶气，令人衣香，烧之去鬼（藏器）。  

曰：性平不温。合羌活为丸，烧之，辟蚊蚋。  

***车香***  

（《拾遗》  

【`集解`】藏器曰：《广志》云： 车香生徐州，高数尺，黄叶白花。《尔雅》： 车，乞舆。郭璞云：香草也。  

曰：生海南山谷。《齐民要术》云：凡诸树木虫蛀者。煎此香冷淋之，即辟也。  

时珍曰：《楚词》：畦留夷与 车。则昔人常栽莳之，与今兰香、零陵相类也。  

【`气味`】辛，温，无毒。 曰：微寒。  

【`主治`】鬼气，去臭，及虫鱼蛀蠹（藏器）。治霍乱，辟恶气，熏衣佳（ ）。  

***艾纳香***  

（宋《开宝》  

【`集解`】志曰：《广志》云：艾纳出西国，似细艾。又有松树皮上绿衣，亦名艾纳，可以和合诸香，烧之能聚其烟，青白不散，而与此不同。  

禹锡曰：案《古乐府》云：行胡从何方？列国持何来？氍毹 五木香，迷迭艾纳及都梁。是也。  

【`气味`】甘，温、平，无毒。  

【`主治`】去恶气杀虫，主腹冷泄痢（志）。伤寒五泄，心腹注气，止肠鸣，下寸白，烧之辟瘟疫，合蜂窠浴脚气良（ ）。治癣辟蛇（藏器）。  

***兜纳香***  

（《海药》  

【`集解`】 曰：案《广志》云：出西海剽国  

【`气味`】辛，平，无毒。藏器曰：甘，温。  

【`主治`】温中，除暴冷（藏器）。恶疮肿 ，止痛生肌，并入膏用。  

烧之，辟远近恶气。带之夜行，壮胆安神。与茅香、柳枝煎汤浴小儿，易长（李 ）。  

***线香***  

（《纲目》  

【`集解`】时珍曰：今人合香之法甚多，惟线香可入疮科用。其料加减不等，大抵多用白芷、芎 、独活、甘松、三柰、丁香、藿香、 本、高良姜、角茴香、连乔、大黄、黄芩、柏木、兜娄香末之类，为末，以榆皮面作糊和剂，以唧 笮成线香，成条如线也。亦或盘成物象字形，用铁铜丝悬 者，名龙挂香。  

【`气味`】辛，温，无毒。  

【`主治`】熏诸疮癣（时珍）。  

【`附方`】新一。  

杨梅毒疮：龙挂香、孩儿茶、皂角子各一钱，银朱二钱，为末，纸卷作捻，点灯置桶中，以鼻吸烟，一日三次，三日止。内服解毒药，疮即干。（《集简方》）  

***藿香***  

（宋《嘉 》  

【`校正`】承曰：宜入草部。  

【`释名`】兜娄婆香。  

时珍曰：豆叶曰藿，其叶似之，故名。《楞严经》云：坛前以兜娄婆香煎水洗浴。即此。  

《法华经》谓之多摩罗跋香，《金光明经》谓之钵怛罗香，皆兜娄二字梵言也。涅 又谓之迦算香。  

【`集解`】禹锡曰：按《南州异物志》云：藿香出海边国，形如都梁，叶似水苏，可着衣服中。嵇含《南方草木状》云：出交 、九真、武平、兴古诸地，吏民自种之，榛生，五、六月采，晒干乃芬香。  

颂曰：藿香岭南多有之，人家亦多种。二月生苗，茎梗甚密，作丛，叶似桑而小薄，六月、七月采之，须黄色乃可收。《金楼子》及《俞益期笺》皆云：扶南国人言五香共是一木。  

其根是旃檀，节是沈香，花是鸡舌，叶是藿香，胶是熏陆。故本草以五香共条，义亦出此。  

今南中藿香乃是草类，与嵇含所说正相符合。范晔《合香方》云：零藿虚燥。古人乃以合熏香，即此扶南之说，似涉欺罔也。  

时珍曰：藿香方茎有节中虚，叶微似茄叶。洁古、东垣惟用其叶，不用枝梗。今人并枝梗用之，因叶多伪故耳。《唐史》云：顿逊国出藿香，插枝便生，叶如都梁者，是也。刘欣期《交州记》，言藿香似苏合香者，谓其气相似，非谓形状也。  

枝叶  

【`气味`】辛，微温，无毒。  

元素曰：辛、甘。又曰：甘、苦，气浓味薄，浮而升，阳也。  

杲曰：可升可降，阳也。入手、足太阴经。  

【`主治`】风水毒肿，去恶气，止霍乱心腹痛（《别录》）。脾胃吐逆为要药（苏颂）。助胃气，开胃口，进饮食（元素）。温中快气，肺虚有寒，上焦壅热，饮酒口臭，煎汤漱口（好古）。  

【`发明`】杲曰：芳香之气助脾胃，故藿香能止呕逆，进饮食。好古曰：手、足太阴之药。  

故入顺气乌药散，则补肺；入黄 、四君子汤，则补脾也。  

【`附方`】新六。升降诸气：藿香一两，香附（炒）五两，为末，每以白汤点服一钱。（《经效济世方》）霍乱吐泻垂死者，服之回生。用藿香叶、陈皮各半两，水二盏，煎一盏，温服。  

（《百一选方》）暑月吐泻：滑石（炒）二两，藿香二钱半，丁香五分为末。每服一二钱，淅米泔调服。（禹讲师《经验方》）胎气不安，气不升降，呕吐酸水。香附、藿香、甘草二钱。  

为末。每服二钱，入盐少许，沸汤调服之。（《圣惠》）香口去臭：藿香洗净，煎汤，时时噙漱。（《摘玄方》）冷露疮烂：藿香叶、细茶等分，烧灰，油调涂叶上，贴之。（《应验方》）  

***零陵香***  

（宋《开宝》  

【`释名`】蕙草（《别录》）、香草（《开宝》）、时珍曰：古者烧香草以降神，故曰薰，曰蕙。薰者熏也，蕙者和也。《汉书》云：薰以香自烧，是矣。或云：古人祓除，以此草熏之，故谓之薰，亦通。范成《大虞衡志》言：零陵即今永州，不出此香。惟融、宜等州甚多，土人以编席荐，性暖宜人。谨按：零陵旧治在今全州。全乃湘水之源，多生此香，今人呼为广零陵香者，乃真薰草也。若永州、道州、武冈州，皆零陵属地也。今镇江、丹阳皆莳而刈之，以酒洒制货之，芬香更烈，谓之香草，与兰草同称。《楚辞》云：既滋兰之九畹，又树蕙之百亩，则古人皆栽之矣。张揖《广雅》云：卤，薰也。其叶谓之蕙。而黄山谷言一干数花者为蕙。盖因不识兰草、蕙草，强以兰花为分别也。郑樵《修本草》，言兰即蕙，蕙即零陵香，亦是臆见，殊欠分明。但兰草、蕙草，乃一类二种耳。  

【`集解`】《别录》曰：薰草，一名蕙草，生下湿地，三月采阴干，脱节者良。又曰：蕙实，生鲁山平泽。  

弘景曰：《桐君药录》：薰草叶如麻，两两相对。《山海经》云：浮山有草，麻叶而方茎，赤华而黑实，气如蘼芜，名曰薰草，可以已疠。今俗人皆呼燕草状如茅而香者为薰草，人家颇种之者，非也。诗书家多用蕙，而竟不知是何草，尚其名而迷其实，皆此类也。  

藏器曰：薰草即是零陵香，薰乃蕙草根也。  

志曰：零陵香生零陵山谷，叶如罗勒。《南越志》云：土人名燕草，又名薰草，即香草也。《山海经》薰草即是此。  

颂曰：零陵香今湖岭诸州皆有之，多生下湿地，叶如麻，两两相对，茎方，常以七月中旬开花至香，古云薰草是也。岭南人皆作窑灶，以火炭焙干，令黄色乃佳。江淮亦有土生者，亦可作香，但不及湖岭者，至枯槁香尤芬熏耳。古方但用薰草，不用零陵香。今合香家及面脂、澡豆诸法皆用之。都下市肆货之甚便。  

时珍曰：今惟吴人栽造，货之亦广。  

***薰草***  

（《别录》中品  

【`气味`】甘，平，无毒。权曰：苦，无毒。  

曰：辛，温，无毒。不宜多服，令人气喘。  

【`主治`】明目止泪，疗泄精，去臭恶气，伤寒头痛，上气腰痛（《别录》）。单用，治鼻中息肉，鼻 （甄权）。零陵香：主恶气疰心腹痛满，下气，令体香，和诸香作汤丸用，得酒良（《开宝》）。主风邪冲心，虚劳疳 。得升麻、细辛煎饮，治牙齿肿痛善（李 ）。治血气腹胀，茎叶煎酒服（大明）。妇人浸油饰发，香无以  

【`发明`】时珍曰：薰草芳馨，其气辛散上达，故心腹恶气齿痛鼻塞皆用之。脾胃喜芳香，芳香可以养鼻是也。多服作喘，为能耗散真气也。  

【`附方`】新十。  

伤寒下痢：蕙草汤：用蕙草、当归各二两，黄连四两，水六升，煮二升服，日三服。（《范汪方》）伤寒狐惑，食肛者。蕙草、黄连各四两。 咀，以白酸浆一斗，渍一宿，煮取二升，分三服。（《短剧方》）头风旋运，痰逆恶心懒食。真零陵香、霍香叶、莎草根（炒）等分，为末。每服二钱，茶下，日三服。（《本事方》）小儿鼻塞头热。用薰草一两，羊髓三两。铫内慢火熬成膏，去滓，日摩背上三、四次。（《圣惠方》）头风白屑：零陵香、白芷等分，水煎汁，入鸡子白搅匀，敷数十次，终身不生。（《圣惠方》）。  

牙齿疼痛：零陵香梗叶煎水，含漱之。（《普济方》）风牙疳牙：零陵香（洗炙）、荜茇（炒）等分，为末掺之。（《普济方》）梦遗失精：薰草汤：用薰草、人参、白术、白芍药、生地黄各二两，茯神、桂心、甘草（炙）各二两，大枣十二枚，水八升，煮三升，分二服。（《外台秘要》）妇人断产：零陵香为末，酒服二钱。每服至一两，即一年绝孕。盖血闻香即散也。（《医林集要》）五色诸痢：返魂丹：用零陵香草去根，以盐酒浸半月，炒干。每两入广木香一钱半，为末。里急腹痛者，用冷水服一钱半，通了三、四次，用热米汤服一钱半，止痢。只忌生梨一味。（《集简方》  

【`气味`】辛，平，无毒。  

【`主治`】明目补中（《别录》）。  

根茎中涕  

【`主治`】伤寒寒热出汗，中风面肿，消渴热中，逐水（《别录》）。主五痔脱肛有虫（时珍。出《千金》）。  

***兰草***  

（《本经》上品  

【`释名`】 （音闲）、水香（《本经》）、香水兰（《开宝》）、女兰（《纲目》）、香草（《纲目》）、燕尾香（《开宝》）、大泽兰（《炮炙论》）、煎泽草（弘景）、兰泽草（《唐本》）、省头草（《纲目》）、都梁香（李当之）、孩儿菊（《纲目》）、千金草。  

志曰：叶似马兰，故名兰草。其叶有歧，俗呼燕尾香。时人煮水以浴，疗风，故又名香水兰。藏器曰：兰草生泽畔，妇人和油泽头，故云兰泽。盛弘之《荆州记》云：都梁有山，下时珍曰：都梁即今之武冈州也，又临淮盱眙县亦有都梁山，产此香。兰乃香草，能辟不祥。陆玑《诗疏》言：郑俗，三月男女秉 于水际，以自祓除。盖兰以阑之， 以闲之，其义一也。《淮南子》云：男子种兰，美而不芳。则兰须女子种之，女兰之名，或因乎此。其叶似菊，女子、小儿喜佩之，则女兰、孩菊之名，又或以此也。《唐瑶经验方》言：江南人家种之，夏月采置发中，令头不 ，故名省头草。其说正合煎泽之义。古人兰蕙皆称香草，如零陵香草、都梁香草。后人省之，通呼为香草尔。近世但知兰花，不知兰草。惟虚谷方回考订，极言古之兰草即今之千金草，俗名孩儿菊者，其说可据。详下正误。  

【`集解`】《别录》曰：兰草生太吴池泽，四月、五月采。  

弘景曰：方药俗人并不识用。太吴应是吴国太伯所居，故呼太吴。今东间有煎泽草，名兰香，或者此也。李当之云：是今人所种都梁香草也。泽兰亦名都梁香。  

恭曰：兰即兰泽香草也。圆茎紫萼，八月花白。俗名兰香，煮以洗浴。生溪涧水旁，人间亦多种之，以饰庭池。陶所引煎泽草、都梁香者是也，而不能的识。  

保升曰：生下湿地，叶似泽兰，尖长有歧，花红白色而香。  

藏器曰：兰草、泽兰二物同名，陶不能知，苏亦浪别。兰草生泽畔，叶光润，阴小紫，五月、六月采阴干，即都梁香也。泽兰叶尖微有毛，不光润，茎方节紫，初采微辛，干之亦辛。苏云八月花白者，即泽兰也，以注兰草，殊误矣。  

时珍曰：兰草、泽兰一类二种也。俱生水旁下湿处。二月宿根生苗成丛，紫茎素枝，赤节绿叶，叶对节生，有细齿。但以茎圆节长，而叶光有岐者，为兰草；茎微方，节短而叶有毛者，为泽兰。嫩时并可 而佩之，八、九月后渐老，高者三四尺，开花成穗，如鸡苏花，红白色，中有细子。雷 《炮炙论》所谓大泽兰，即兰草也；小泽兰，即泽兰也。《礼记》佩兰 ，《楚辞》纫秋兰以为佩，《西京杂记》载汉时池苑种兰以降神，或杂粉藏衣书中辟蠹者，皆此二兰也。今吴人莳之，呼为香草，夏月刈取，以酒油洒制，缠作把子，货为头泽佩带，与《别录》所出太吴之文正相符合。诸家不知二兰乃一物二种，但功用有气血之分，故无定指，惟寇氏、朱氏之误尤甚，故考证于下。或云家莳者为兰草，野生者为泽兰，亦通。  

【`正误`】寇宗 曰：兰草诸家之说异同，乃未的识，故无定论。今江陵、鼎、澧州山谷之间颇有之，山外平田即无，多生阴地幽谷。叶如麦门冬而阔且韧，长及一、二尺，四时常青。花黄绿色，中间瓣上有细紫点。春芳者为春兰，色深；秋芳者为秋兰，色淡。开时满室尽香，与他花香又别。  

朱震亨曰：兰叶禀金水之气而似有火，人知其花香之贵，而不知其叶有药方。盖其叶能散久积陈郁之气甚有力，即今之栽置座右者。  

时珍曰：二氏所说，乃近世所谓兰花，非古之兰草也。兰有数种，兰草、泽兰生水旁，山兰即兰草之生山中者。兰花亦生山中，与三兰迥别。兰花生近处者，叶如麦门冬而春花；生福建者，叶如菅茅而秋花。黄山谷所谓一干一花为兰，一干数花为蕙者，盖因不识兰草、蕙草，遂以兰花强生分别也。兰草与泽兰同类，故陆玑言：兰似泽兰，但广而长节。《离骚》言：其绿叶紫茎素枝，可纫可佩可藉可膏可浴。《郑诗》言：士女秉 ；应劭《风俗通》言：尚书奏事，怀香握兰。《礼记》言：诸侯贽薰，大夫贽兰。《汉书》言：兰以香自烧也。若夫兰花，有叶无枝，可玩而不可纫佩藉浴秉握膏焚。故朱子《离骚辨证》言：古之香草必花叶俱香，而燥湿不变，故可刈佩。今之兰蕙，但花香而叶乃无气，质弱易萎，不可刈佩，必非古人所指甚明。古之兰似泽兰，而蕙即今之零陵香。今之似茅而花有两种者，不知何时误也？熊太古《冀越集》言：世俗之兰，生于深山穷谷，决非古时水泽之兰也。《遁斋闲览》言：楚骚之兰，或以为都梁香，或以为泽兰，或以为猗兰，当以泽兰为正。今人所种如麦门冬者，名幽兰，非真兰也。故陈止斋着《盗兰说》以讥之。方虚谷《订兰说》言：古之兰草，即今之千金草，俗名孩儿菊者。今之所谓兰，其叶如茅而嫩者，根名土续断，因花馥郁，故得兰名也。杨升庵云：世以如蒲萱者为兰，九畹之受诬久矣。又吴草庐有《兰说》甚详，云兰为医经上品之药，有枝有茎，草之植者也。今所谓兰，无枝无茎，因黄山谷称之，世遂谬指为《离骚》之兰。寇氏《本草》亦溺于俗，反疑旧说为非。夫医经为实用，岂可误哉？今之兰，果可利水杀蛊而除痰癖乎？其种盛于闽，朱子乃闽人，岂不识其土产而反辨析如此？世俗至今犹以非兰为兰，何其惑之难解也？呜呼！观诸儒之明析如此，则寇、朱二氏之误可知，而医家用兰草者当不复疑矣。  

叶  

【`修治`】见泽兰下。  

【`气味`】辛，平，无毒。杲曰：甘、寒。  

【`主治`】利水道，杀蛊毒，辟不祥。久服益气轻身不老，通神明（《本经》）。除胸中痰癖（《别录》）。生血，调气，养营（雷 ）。其气清香，生津止渴，润肌肉，治消渴胆瘅（李杲）。煮水，浴风病（马志）。消痈肿，调月经。煎水，解中牛马毒（时珍）。主恶气，香泽可作膏涂发（藏器）。  

【`发明`】时珍曰：按《素问》云：五味入口，藏于脾胃，以行其精气。津液在脾，令人口甘，此肥美所发也。其气上溢，转为消渴。治之以兰，除陈气也。王冰注云：辛能发散故也。李东垣治消渴生津饮，用兰叶，盖本于此，详见泽兰下。又此草浸油涂发，去风垢，令香润。《史记》所谓罗襦襟解，微闻香泽者是也。崔实《四时月令》作香泽法：用清油浸兰香、藿香、鸡舌香、苜蓿叶四种，以新绵裹，浸胡麻油，和猪脂纳铜铛中，沸定，下少许青蒿，以绵幂瓶，铛嘴泻出，瓶收用之。  

【`附方`】新一。  

食牛马毒杀人者。省头草（连根叶），煎水服，即消。（《唐瑶经验方》）  

***泽兰***  

（《本经》中品  

【`校正`】并入《嘉 》地笋。  

【`释名`】水香（《吴普》）、都梁香（弘景）、虎兰（《本经》）、虎蒲（《别录》）、龙枣（《本经》）、孩儿菊（《纲目》）、风药（《纲目》），根名地笋（《嘉 》）。弘景曰：生于泽旁，故名泽兰，亦名都梁香。时珍曰：此草亦可为香泽，不独指其生泽旁也。齐安人呼为风药，《吴普本草》一名水香，陶氏云亦名都梁，今俗通呼为孩儿菊，则其与兰草为一物二种，尤可证矣。其根可食，故曰地笋。  

【`集解`】《别录》曰：泽兰生汝南诸大泽旁，三月三日采，阴干。普曰：生下地水旁，叶如兰，二月生苗，赤节，四叶相值枝节间。弘景曰：今处处有之。多生下湿地。叶微香，可煎油及作浴汤。人家多种之，而叶小异。今山中又有一种甚相似，茎方，叶小强，不甚香。  

既云泽兰，则山中者为非，而药家乃采用之。恭曰：泽兰茎方节紫，叶似兰草而不甚香，今京下用者是也。陶说乃是兰草，茎圆紫萼白花，殊非泽兰也。颂曰：今荆、徐、随、寿、蜀、梧州、河中府皆有之。根紫黑色，如粟根。二月生苗，高二三尺。茎干青紫色，作四棱。  

叶生相对，如薄荷，微香。七月开花，带紫白色，萼通紫色，亦似薄荷花。三月采苗阴干。  

荆湖岭南人家多种之。寿州出者无花子。此与兰草大抵相类。但兰草生水旁，叶光润，阴小紫，五、六月盛；而泽兰生水泽中及下湿地，叶尖，微有毛，不光润，方茎紫节，七月八月初采微辛，此为异尔。 曰：凡使须别雌雄。大泽兰茎叶皆圆，根青黄，能生血调气；与荣合小泽兰迥别，叶上斑，根头尖，能破血，通久积。  

宗 曰：泽兰出土，便分枝梗，叶皆如菊，但尖长尔。吴普言叶似兰，误矣。今兰叶如麦门冬，殊不相似。  

时珍曰：吴普所说，乃真泽兰也。雷 所说，大泽兰即兰草也；小泽兰即此泽兰也。寇宗所说泽兰则是，而破吴普之说则非，盖由误认兰花为兰草也。详见兰草正误下。  

叶  

【`修治`】 曰：凡用大、小泽兰，细锉，以绢袋盛，悬于屋南畔角上，令干用。  

【`气味`】苦，微温，无毒。《别录》曰：甘。普曰：神农、黄帝、岐伯、桐君：酸，无毒。李当之：小温。权曰：苦、辛。  

之才曰：防己为之使。  

【`主治`】乳妇内衄，中风余疾，大腹水肿，身面四肢浮肿，骨节中水，金疮，痈肿疮脓（《本经》）。产后金疮内塞（《别录》）。产后腹痛，频产血气衰冷，成劳瘦羸，妇人血沥腰痛（甄权）。产前产后百病，通九窍，利关节，养血气，破宿血，消症瘕，通小肠，长肌肉，消扑损瘀血，治鼻血吐血，头风目痛，妇人劳瘦，丈夫面黄（大明）。  

【`发明`】颂曰：泽兰，妇人方中最为急用。古人治妇人泽兰丸甚多。  

时珍曰：兰草、泽兰气香而温，味辛而散，阴中之阳，足太阴、厥阴经药也。脾喜芳香，肝宜辛散。脾气舒，则三焦通利而正气和；肝郁散，则营卫流行而病邪解。兰草走气道，故能利水道，除痰癖，杀蛊辟恶，而为消渴良药；泽兰走血分，故能治水肿，涂痈毒，破瘀血，消症瘕，而为妇人要药。虽是一类而功用稍殊，正如赤、白茯苓、芍药，补泻皆不同也。雷言：雌者调气生血，雄者破血通积，正合二兰主治。大泽兰之为兰草，尤可凭据。血生于气，故曰调气生血也。又荀子云：泽芷以养鼻，谓泽兰、白芷之气，芳香通乎肺也。  

【`附方`】旧一，新四。产后水肿，血虚浮肿。泽兰、防己等分，为末。每服二钱，醋汤下。（张文仲《备急方》）疮肿初起：泽兰，捣封之，良。（《集简方》）损伤瘀肿：方同上。  

产后阴翻：产后阴户燥热，遂成翻花。泽兰四两，煎汤熏洗二、三次，再入枯矾煎洗之，即安。（《集简方》）  

地笋  

（宋《嘉 》  

【`气味`】甘、辛，温，无毒。  

【`主治`】利九窍，通血脉，排脓治血（藏器）。止鼻洪吐血，产后心腹痛。产妇可作蔬菜食，佳（大明）。  

子  

【`主治`】妇人三十六疾（《千金方》承泽丸中用之）。  

***马兰***  

（《日华》  

【`释名`】紫菊。  

时珍曰：其叶似兰而大，其花似菊而紫，故名。俗称物之大者，为马也。  

【`集解`】藏器曰：马兰生泽旁，如泽兰而气臭，《楚词》以恶草喻恶人，北人见其花呼为紫菊，以其似单瓣菊花而紫也。又有山兰，生山侧，似刘寄奴，叶无桠，不对生，花心微黄赤。亦大破血，皆可用。  

时珍曰：马兰，湖泽卑湿处甚多。二月生苗，赤茎白根，长叶有刻齿，状似泽兰，但不香尔。南人多采 晒干，为蔬及馒馅。入夏高二三尺，开紫花，花罢有细子。《楚辞》无马兰之名，陈氏指为恶草，何据？  

根、叶  

【`气味`】辛，平，无毒。  

【`主治`】破宿血，养新血，止鼻衄吐血，合金疮，断血痢，解酒疸及诸菌毒、蛊毒。生捣，涂蛇咬（大明）。主诸疟及腹中急痛，痔疮  

【`发明`】时珍曰：马兰辛平，能入阳明血分，故治血与泽兰同功。近人用治痔漏云有效，春夏取生，秋冬取干者，不用盐醋，白水煮食，并饮其汁。或以酒煮焙研，糊丸，米饮日日服之。仍用煎水入盐少许，日日熏洗之。《医学集成》云：治痔用马兰根，捣敷片时，看肉平即去之。稍迟，恐肉反出也。  

【`附方`】新六。  

诸疟寒热：赤脚马兰捣汁，入水少许，发日早服，或入少糖亦可。（《圣济总录》）绞肠沙痛：马兰根叶，细嚼咽汁，立安。（《寿域神方》）打伤出血：竹节草即马兰，同旱莲草、松香、皂子叶（即柜子叶，冬用皮）。为末。搽入刀口。（《摘玄方》）喉痹口紧：用地白根即马兰根，或叶捣汁，入米醋少许，滴鼻孔中，或灌喉中，取痰自开。（孙一松《试效方》）水肿尿涩：马兰菜一虎口，黑豆、小麦各一撮。酒、水各一钟，煎一钟，食前温服以利小水，四五日愈。（杨起《简便方》）缠蛇丹毒：马兰、甘草擂醋搽之。（《济急方》  

【`附录`】麻伯 《别录》有名未用曰：味酸、无毒。主益气出汗。一名君莒，一名衍草，一名道止，一名自死。生平陵，如兰，叶黑浓白裹茎，实赤黑。九月采根。相乌又曰：味苦。  

主阴痿。一名乌葵。如兰香，赤茎，生山阳，五月十五日采，阴干。天雄草又曰：味甘，温，无毒。主益气阴痿。生山泽中，状如兰，实如大豆，赤色。  

***益奶草***  

（《拾遗》）藏器曰：味苦，平，无毒。主五痔脱肛，止血。炙令香，浸酒服。生永嘉山谷，叶如泽兰，茎赤，高二、三尺也。  

***香薷***  

（音柔。《别录》中品  

【`校正`】自菜部移入此。  

【`释名`】香柔（《食疗》）、香茸（同上）、香菜（《千金》）、蜜蜂草（《纲目》）。  

时珍曰：薷，本作 。《玉篇》云： 菜苏之类，是也。其气香，其叶柔，故以名之。  

草初生曰茸，孟诜《食疗》作香戎者，非是。俗呼蜜蜂草，象其花房也。  

【`集解`】弘景曰：家家有此，作菜生食。十月中取干之。  

颂曰：所在皆种，但北土差少，似白苏而叶更细，寿春及新安皆有之。彼间又有一种石香，生石上，茎叶更细，色黄而辛香弥甚，用之尤佳。吴人以为茵陈用之。  

宗 曰：香薷生山野间，荆湖南北、二川皆有之，汴、洛作圃种之，暑月亦作菜蔬。叶如茵陈，花茸紫，连边成穗，凡四、五十房为一穗，如荆芥穗，别是一种香气。  

时珍曰：香薷有野生，有家莳。中州人三月种之，呼为香菜，以充蔬品。丹溪朱氏惟取大叶者为良，而细叶者香烈更甚，今人多用之。方茎，尖叶有刻缺，颇似黄荆叶而小，九月开紫花成穗。有细子细叶者，仅高数寸，叶如落帚叶，即石香薷也。  

【`修治`】 曰：凡采得去根留叶，锉曝干，勿令犯火。服至十两，一生不得食白山桃也。  

【`气味`】辛，微温，无毒。  

【`主治`】霍乱腹痛吐下，散水肿（《别录》）。去热风，猝转筋者。煮为末水服，止鼻衄（孟诜）。下气，除烦热，疗呕逆冷气（大明）。春月煮饮代茶，可无热病，调中温胃。含汁漱口，去臭气（汪颖）。主脚气  

【`发明`】弘景曰：霍乱煮饮无不瘥者，作煎除水肿尤良。  

颂曰：霍乱转筋者，单煮服之。若四肢烦冷，汗出而渴者，加蓼子同煮服。  

震亨曰：香薷属金与水，有彻上彻下之功。解暑利小便，又治水甚捷，以大叶者浓煎丸服。肺得之，清化行而热自降也。  

时珍曰：世医治暑病，以香薷饮为首药。然暑有乘凉饮冷，致阳气为阴邪所遏，遂病头痛，发热恶寒，烦躁口渴，或吐或泻，或霍乱者。宜用此药，以发越阳气，散水和脾。若饮食不节，劳役作丧之人，伤暑大热大渴，汗泄如雨，烦躁喘促，或泻或吐者。乃劳倦内伤之证，必用东垣清暑益气汤、人参白虎汤之类，以泻火益元可也。若用香薷之药，是重虚其表，而又济之以热矣。盖香薷乃夏月解表之药，如冬月之用麻黄，气虚者尤不可多服。而今人不知暑伤元气，不拘有病无病，概用代茶，谓能辟暑，真痴前说梦也。且其性温，不可热饮，反致吐逆。饮者惟宜冷服，则无拒格之患。其治水之功果有奇效。一士妻自腰以下 肿，面目亦肿，喘急欲死，不能伏枕，大便溏泄，小便短少，服药罔效。时珍诊其脉沉而大，沉主水，大主虚，乃病后冒风所致，是名风水也。用《千金》神秘汤加麻黄，一服喘定十之五。  

再以胃苓汤吞深师薷术丸，二日小便长，肿消十之七，调理数日全安。益见古人方皆有至理，但神而明之，存乎其人而已。  

【`附方`】旧四，新六。  

一切伤暑：《和剂局方》香薷饮：治暑月卧湿当风，或生冷不节，真邪相干，便致吐利，或发热头痛体痛，或心腹痛，或转筋，或干呕，或四肢逆冷，或烦闷欲死，并主之。用香薷一斤，浓朴（姜汁炙）、白扁豆（微炒）各半斤，锉散。每服五钱，水二盏，酒半盏，煎一盏，水中沉冷，连进二服立效。《活人书》水病洪肿：胡洽居士香薷煎：用干香薷五十斤（锉）。入釜中，以水淹过三寸，煮使气力都尽，去滓澄之，微火煎至可丸，丸如梧子大。一服五丸，日三服，日渐增之，以小便利则愈。（苏颂《图经本草》）通身水肿：深师薷术丸：治暴水风水气水，通身皆肿，服至小便利为效。用香薷叶一斤，水一斗，熬极烂去滓，再熬成膏，加白术末七两，和丸梧子大。每服十丸，米饮下，日五、夜一服。（《外台秘要》）四时伤寒，不正之气。用水香薷为末，热酒调服一、二钱，取汗。  

（《卫生易简方》）心烦胁痛，连胸欲死者。香薷捣汁一二升服。（《肘后》）鼻衄不止：香薷研末，水服一钱。（《圣济总录》）舌上出血如钻孔者。香薷煎汁服一升，日三服（《肘后方》）。  

口中臭气：香薷一把，煎汁含之。（《千金方》）小儿发迟：陈香薷二两，水一盏，煎汁三分，入猪脂半两，和匀，日日涂之。（《永类钤方》）白秃惨痛：即上方入胡粉，和涂之。（《子母秘录》）  

***石香***  

（宋《开宝》附  

【`释名`】石苏。  

【`集解`】志曰：石香 ，生蜀郡陵、荣、资、简、州，及南中诸处，生山岩石缝中。二月、八月采，苗茎花实俱可用。  

宗 曰：处处有之，但山中临水附崖处或有之，不必山岩石缝也。九月、十月尚有花时珍曰：香薷、石香薷，一物也，但随所生而名尔。生平地者，叶大；崖石者叶细，可通用之。  

【`气味`】辛香，温，无毒。  

【`主治`】调中温胃，止霍乱吐泻，心腹胀满，脐腹痛肠鸣，（《开宝》）。功比香薷更胜（萧炳）。制硫黄（时珍）。  

***爵床***  

（《本经》中品  

【`释名`】爵麻（《吴普》）、香苏（《别录》）、赤眼老母草（《唐本》）。  

时珍曰：爵床不可解。按吴氏本草作爵麻，甚通。  

【`集解`】别录曰：爵床生汉中川谷及田野。恭曰：此草生平泽熟田近道旁，似香 ，叶长而大，或如荏且细，俗名赤眼老母草。时珍曰：原野甚多。方茎对节，与大叶香薷一样。  

但香薷搓之气香，而爵床搓之不香微臭，以此为别。  

茎叶  

【`气味`】咸，寒，无毒。时珍曰：微辛。  

【`主治`】腰脊痛，不得着床，俯仰艰难，除热，可作浴汤。（本经）疗血胀下气。治杖疮，捣汁涂之立瘥。（苏恭）  
车使者（唐本草  

【`释名`】小锦枝（炮炙论。  

【`集解`】恭曰：赤车使者，苗似香 、兰香，叶茎赤，根紫赤色，八月、九月采根，晒干。  

保升曰：生荆州、襄州，根紫如茜根，二月、八月采。时珍曰：此与爵床相类，但以根色紫赤为别尔。  

根  

【`修治`】 曰：此草原名小锦枝。凡用并粗捣，以七岁童子小便拌蒸，晒干入药。  

【`气味`】辛、苦，温，有毒。（权曰：有小毒。  

【`主治`】风冷邪疰，蛊毒症瘕，五脏积气。（苏恭）治恶风冷气。服之悦泽肌皮，好颜色（甄权）。  

【`发明`】颂曰：古方治大风风痹，有赤车使者酒。今人稀用，鲜有识者。  

时珍曰：上古辟瘟疫邪气，有赤车使者丸。此药不怪，苟加询采，必能得之，但古今名称或不同耳。  

***假苏***  

（《本经》中品  

【`校正`】自菜部移入此。  

【`释名`】姜芥（《别录》）、荆芥（《吴普》）、鼠 （《本经》）。  

弘景曰：假苏方药不复用。  

恭曰：此即菜中荆芥也，姜芥声讹尔。先居草部，今录入菜部。  

士良曰：荆芥本草呼为假苏。假苏又别是一物。叶锐圆，多野生，以香气似苏，故呼为苏。  

颂曰：医官陈巽言：江左人谓假苏、荆芥实两物。苏恭以本草一名姜芥，荆姜声讹，谓为荆芥，非矣。  

时珍曰：按《吴普本草》云：假苏一名荆芥，叶似落藜而细，蜀中生啖之。普乃东汉末人，去《别录》时未远，其言当不谬，故唐人苏恭祖其说。而陈士良、苏颂复启为两物之疑，亦臆说尔。曰苏、曰姜、曰芥，皆因气味辛香，如苏、如姜、如芥也。  

【`集解`】《别录》曰：假苏生汉中川泽。  

颂曰：今处处有之，叶似落藜而细，初生香辛可啖，人取作生菜。古方稀用，近世医家为要药，并取花实成穗者，曝干入药。又有胡荆芥，俗呼新罗荆芥。又有石荆芥，生山石间。  

体性相近，入药亦同。  

时珍曰：荆芥原是野生，今为世用，遂多栽莳。二月布子生苗，炒食辛香。方茎细叶，似独帚叶而狭小，淡黄绿色。八月开小花，作穗成房，房如紫苏房，内有细子如葶苈子状，黄赤色，连穗收采用之。  

【`正误`】藏器曰：张鼎《食疗本草》，荆芥一名析 ，误矣。菥 自有本条，见草部。  

时珍曰：汪机《本草会编》，言假苏是白苏，亦误矣。白苏乃荏也。见后。  

茎穗  

【`气味`】辛，温，无毒。  

诜曰：作菜食久，动渴疾，熏人五脏神。反驴肉、无鳞鱼，详后发明下。  

【`主治`】寒热鼠 ，瘰 生疮，破结聚气，下瘀血，除湿痹（《本经》）。去邪，除劳渴冷风，出汗，煮汁服之。捣烂醋和，敷疔肿肿毒（藏器）。单用治恶风贼风，口面 斜，遍身痹，心虚忘事，益力添精，辟邪毒气，通利血脉，传送五脏不足气，助脾胃（甄权）。  

主血劳，风气壅满，背脊疼痛，虚汗，理丈夫脚气，筋骨烦疼，及阴阳毒伤寒头痛，头旋目眩，手足筋急（士良）。利五脏，消食下气，醒酒。作菜生熟皆可食，并煎茶饮之。以豉汁煎服，治暴伤寒，能发汗（《日华》）。治妇人血风及疮疥，为要药（苏颂）。产后中风身强直，研末酒服（孟诜）。散风热，清头目，利咽喉，消疮肿，治项强，目中黑花，及生疮阴 ，吐血衄血，下血血痢，崩中痔漏（时珍）。  

【`发明`】元素曰：荆芥辛苦，气味俱薄，浮而升，阳也。  

好古曰：肝经气分药也。能搜肝气。  

时珍曰：荆芥入足厥阴经气分，其功长于祛风邪，散瘀血，破结气，消疮毒。盖厥阴乃风木也，主血，而相火寄之，故风病血病疮病为要药。其治风也，贾丞相称为再生丹，许学士谓有神圣功，戴院使许为产后要药，萧存敬呼为一捻金，陈无择隐为举卿古拜散，夫岂无故而得此隆誉哉？按《唐韵》：荆字，举卿切，芥字古拜切。盖二字之反切，隐语以秘其方也。  

又曰：荆芥反鱼蟹河豚之说，本草医方并未言及，而稗官小说往往载之。按李廷飞《延寿书》云：凡食一切无鳞鱼，忌荆芥。食黄 鱼后食之，令人吐血，惟地浆可解。与蟹同食，动风。又《蔡绦铁围山丛话》云：予居岭峤，见食黄颡鱼犯姜芥者立死，甚于钩吻。洪迈《夷坚志》云：吴人魏几道，啖黄颡鱼羹，后采荆芥和茶饮。少顷足痒，上彻心肺，狂走，足皮欲裂。急服药，两日乃解。陶九成《辍耕录》云：凡食河豚，不可服荆芥药，大相反。  

予在江阴见一儒者，因此丧命。《苇航纪谈》云：凡服荆芥风药，忌食鱼。杨诚斋曾见一人，立致于死也。时珍按：荆芥乃日用之药，其相反如此，故详录之，以为警戒。又按《物类相感志》言：河豚用荆芥同煮，三五次换水，则无毒。其说与诸书不同，何哉？大抵养生者，宁守前说为戒可也。  

【`附方`】旧四，新二十七。  

头项风强：八月后，取荆芥穗作枕，及铺床下，立春日去之。（《千金方》）风热头痛：荆芥穗、石膏等分，为末。每服二钱，茶调下。（《永类钤方》）风热牙痛：荆芥根、乌 根、葱根等分煎汤频含漱之。小儿惊痫一百二十种。用荆芥穗二两，白矾（半生半枯）一两，为末，糊丸黍米大，朱砂为衣。每姜汤下二十丸，日二服。  

（《医学集成》）一切偏风，口眼 斜。用青荆芥一斤，青薄荷一斤，同入砂盆内研烂，生绢绞汁，于瓷器中煎成膏，漉去滓三分之一，将二分晒干，为末，以膏和丸梧子大。每服三十丸，白汤下，早暮各一服。忌动风物。（《经验后方》）中风口噤：荆芥穗为末，酒服二钱，立愈，名荆芥散。贾似道云：此方出《曾公谈录》，前后用之甚验。其子名顺者，病此已革，服之立定，真再生丹也。  

产后中风：华佗愈风散：治妇人产后中风口噤，手足螈 如角弓，或产后血运，不省人事，四肢强直，或筑心眼倒，吐泻欲死。用荆芥穗子，微焙为末。每服三钱，豆淋酒调服，或童子小便服之。口噤则挑齿灌之，龈噤则灌入鼻中，其效如神。大抵产后太暖，则汗出而腠理疏，则易于中风也。  

时珍曰：此方诸书盛称其妙。姚僧坦《集验方》以酒服，名如圣散，云药下可立待应效。陈氏方名举卿古拜散。萧存敬方用古老钱煎汤服，名一捻金。王贶《指迷方》加当归等分，水煎服。许叔微《本事方》云：此药委有奇效神圣之功。一妇人产后睡久，及醒则昏昏如醉，不省人事。医用此药及交加散，云：服后当睡，睡中必以左手搔头。用之果然。昝殷《产宝方》云：此病多因怒气伤肝，或忧气内郁，或坐草受风而成，急宜服此药也。戴原礼《证治要诀》名独行散。贾似道《悦生随抄》呼为再生丹。产后迷闷，因怒气发热迷闷者。独行散：用荆芥穗，以新瓦半炒半生为末。童子小便服一二钱。若角弓反张，以豆淋酒下。或锉散，童尿煎服极妙。盖荆芥乃产后要药，而角弓反张，乃妇人急候，得此证者，十存一二而已。（戴原礼《要诀》）产后血运：筑心眼倒，风缩欲死者。取干荆芥穗捣筛末。每用二钱匕，童子小便一酒盏，调匀，热服。立效。口噤者挑齿，口闭者灌鼻中，皆效。近世名医用之，无不如神也。（《图经本草》）产后血眩风虚，精神昏冒。荆芥穗一两三钱，桃仁五钱（去皮尖）。炒为末。水服三钱。若喘加杏仁（去皮尖，炒）、甘草（炒）产后下痢：大荆芥四、五穗（于盏内烧存性，不得犯油火），入麝香少许。以沸汤些须调下。此药虽微，能愈大病，不可忽之。（《深师方》）产后鼻衄：荆芥（焙）研末。童子小便服二钱，《海上方》也。（《妇人良方》）九窍出血：荆芥煎酒，通口服之。（《直指方》）口鼻出血如涌泉，因酒色太过者。荆芥烧研，陈皮汤服二钱，不过二服也。  

吐血不止：《经验方》：用荆芥（连根，洗），捣汁半盏服。干穗为末亦可。《圣惠方》：用荆芥穗为末。生地黄汁调服二钱。  

小便尿血：荆芥、缩砂等分，为末。糯米饮下三钱，日三服。（《集简》）崩中不止：荆芥穗（于麻油灯上烧焦，为末）。每服二钱，童子小便服。此夏太君娘娘方也。（《妇人良方》）痔漏肿痛：荆芥煮汤，日日洗之。（《简易方》）大便下血：《经验方》：用荆芥（炒）为末，每米饮服二钱，妇人用酒下，亦可拌面作馄饨食之。《简便方》：用荆芥二两，槐花一两，同炒紫为末。每服三钱，清茶送下。  

小儿脱肛：荆芥、皂角等分，煎汤洗之，以铁浆涂上。亦治子宫脱出。（《经验方》）阴 肿痛：荆芥穗（瓦焙）为散。酒服二钱，即消。（《寿域神方》）小儿脐肿：荆芥煎汤洗净，以煨葱刮薄出火毒，贴之即消。（《海上方》）瘰 溃烂： 疮牵至胸前两腋，块如茄子大，或牵至两肩上，四、五年不能疗者，皆治之，其效如神。武进县朱守仁传，云其项不能回头，用此数日减可。如疮烂破者，用荆芥根下一段剪碎，煎沸汤温洗，良久，看烂破处紫黑，以针一刺去血，再洗三四次愈。用樟脑、雄黄等分，为末，麻油调，扫上出水。次日再洗再扫，以愈为度。（《活法机要》）疔肿诸毒：荆芥一握（切）。以水五升，煮取二升，分二服冷冻饮料。（《药性论》）一切疮疥：荆芥末，以地黄自然汁熬膏，和丸梧子大。每服三、五十丸，茶酒任下。（《普济方》）脚桠湿烂：荆芥叶捣敷之。（《简便方》）缠脚生疮：荆芥烧灰，葱汁调敷，先以甘草汤洗之。（《摘玄方》）小儿风寒，烦热有痰，不省人事。荆芥穗半两（焙），麝香、片脑各一字，为末。每茶服半钱。大人亦治。（《普济方》）头目诸疾：一切眼疾，血劳，风气头痛，头旋目眩。荆芥穗为末，每酒服三钱。（《龙树论》）癃闭不通，小腹急痛，无问久新。荆芥、大黄（为末）等分，每温水服三钱。小便不通，大黄减半；大便不通，荆芥减半。名倒换散。（《普济方》）  

***薄荷***  

（《唐本草》  

【`校正`】自菜部移入此。  

【`释名`】菝 （音跋活）、蕃荷菜（蕃，音鄱）、吴菝 （《食性》）、南薄荷（《衍义》）、金钱薄荷。  

时珍曰：薄荷，俗称也。陈士良《食性本草》作菝 ，扬雄《甘泉赋》作茇 ，吕忱《字林》作茇 ，则薄荷之为讹称可知矣。孙思邈《千金方》作蕃荷，又方音之讹也。今人药用，多以苏州者为胜，故陈士良谓之吴菝 ，以别胡菝 也。  

宗 曰：世称此为南薄荷，为有一种龙脑薄荷，所以别之。  

机曰：小儿方多用金钱薄荷，谓其叶小颇圆如钱也，书作金银误矣。  

【`集解`】颂曰：薄荷处处有之。茎叶似荏而尖长，经冬根不死，夏秋采茎叶曝干。古方稀用，或与薤作齑食。近世治风寒为要药，故人家多莳之。又有胡薄荷，与此相类，但味少甘为别。生江浙间，彼人多以作茶饮之，欲呼新罗薄荷。近汴洛僧寺或植一、二本者，《天宝单方》所谓连钱草者是也。又有石薄荷，生江南山石间，叶微小，至冬紫色，不闻有别功用。  

恭曰：薄荷，人家种之，亦堪生食。一种蔓生者，功用相似。  

时珍曰：薄荷，人多栽莳。二月宿根生苗，清明前后分之。方茎赤色，其叶对生，初时形长而头圆，及长则尖。吴、越、川、湖人多以代茶。苏州所莳者，茎小而气芳，江西者，稍粗，川蜀者更粗，入药以苏产为胜。《物类相感志》云：凡收薄荷，须隔夜以粪水浇之，雨后乃可刈收，则性凉，不尔不凉也。野生者，茎叶气味都相似。  

茎叶  

【`气味`】辛，温，无毒。  

思邈曰：苦、辛，平。元素曰：辛、凉。 曰：茎性燥。  

甄权曰：同薤作齑食，相宜。新病瘥人勿食之，令人虚汗不止。瘦弱人久食之，动消渴病。  

【`主治`】贼风伤寒发汗，恶气心腹胀满，霍乱，宿食不消，下气，煮汁服之，发汗，大解劳乏，亦堪生食（《唐本》）。作菜久食，却肾气，辟邪毒，除劳气，令人口气香洁。煎汤洗漆疮（思邈）。通利关节，发毒汗，去愤气，破血止痢（甄权）。疗阴阳毒，伤寒头痛，四季宜食（士良）。治中风失音吐痰（《日华》）。主伤风头脑风，通关格，及小儿风涎，为要药（苏颂）。杵汁服，去心脏风热（孟诜）。清头目，除风热（李杲）。利咽喉口齿诸病，治瘰疮疥，风瘙瘾疹。捣汁含漱，去舌苔语涩。 叶塞  

【`发明`】元素曰：薄荷辛凉，气味俱薄，浮而升，阳也。故能去高巅及皮肤风热。  

士良曰：薄荷能引诸药入营卫，故能发散风寒。  

宗 曰：小儿惊狂壮热，须此引药。又治骨蒸热劳，用其汁与众药熬为膏。猫食薄荷则醉，物相感尔。  

好古曰：薄荷，手、足厥阴气分药也。能搜肝气，又主肺盛有余肩背痛，及风寒汗出。  

时珍曰：薄荷入手太阴、足厥阴，辛能发散，凉能清利，专于消风散热，故头痛头风眼目咽喉口齿诸病，小儿惊热及瘰 疮疥，为要药。戴原礼氏治猫咬，取其汁涂之有效，盖取其相制也。  

陆农师曰：薄荷，猫之酒也。犬，虎之酒也。桑椹，鸠之酒也。 草，鱼之酒也。昝殷《食医心  

【`附方`】旧二，新八。  

清上化痰：利咽膈，治风热。以薄荷末，炼蜜丸芡子大。每噙一丸。白砂糖和之亦可。  

（《简便单方》）风气瘙痒：用大薄荷、蝉蜕等分，为末。每温酒调服一钱。（《永类钤舌苔语蹇：薄荷自然汁，和白蜜、姜汁擦之。（《医学集成》）眼弦赤烂：薄荷，以生姜汁浸一宿，晒干为末。每用一钱，沸汤炮洗。（《明目经验方》）瘰结核，或破未破。以新薄荷二斤（取汁），皂荚一挺（水浸去皮，捣取汁）。同于银石器内熬膏。入连翘末半两，连白青皮、陈皮，黑牵牛（半生半炒）各一两，皂荚仁一两半，同捣和丸梧子大。每服三十丸，煎连翘汤下。（《济生方》）衄血不止：薄荷汁滴之。或以干者水煮，绵裹塞鼻。（许学士《本事方》）血痢不止：薄荷叶煎汤常服。（《普济》）水入耳中：薄荷汁滴入立效。（《经验方》）蜂虿螫伤：薄荷叶 贴之。（《外台秘要》）火毒生疮：冬间向火，火气入内，两股生疮，汁水淋漓者。用薄荷煎汁频涂，立愈。（张杲《医说》）  

***积雪草***  

（《本经》中品  

【`释名`】胡薄荷（《天宝方》）、地钱草（《唐本》）、连钱草（《药图》）、海苏。  

弘景曰：积雪草方药不用，想此草以寒凉得名耳。  

恭曰：此草叶圆如钱，荆楚人谓为地钱草，徐议《药草图》名连钱草，余见下。  

【`集解`】《别录》曰：积雪草，生荆州川谷。  

恭曰：此草叶圆大如钱，茎细而劲，蔓生溪涧侧，生处亦稀。  

颂曰：今处处有之，八九月采苗叶，阴干用。段成式《酉阳杂俎》云：地钱叶圆茎细，有蔓延地，一曰积雪草，一曰连钱草。谨按：《天宝单行方》云：连钱草生咸阳下湿地，亦生临淄郡、济阳郡池泽中，甚香。俗间或云圆叶似薄荷，江东吴越丹阳郡极多，彼人常充生菜食之。河北柳城郡尽呼为海苏，好近水生，经冬不死，咸阳、洛阳亦有之。或名胡薄荷，所在皆有。单服疗女子小腹疼。  

宗 曰：积雪草南方多有，生阴湿地，不必荆楚。形如水荇而小，面亦光洁，微尖为异。  

叶叶各生。今人谓之连钱草，盖取象也。  

时珍曰：按苏恭注薄荷云：一种蔓生，功用相似。苏颂《图经》云：胡薄荷与薄荷相类，但味少甘，生江浙间，彼人多以作茶饮，俗呼为新罗薄荷，《天宝方》所用连钱草是也。据二说，则积雪草即胡薄荷，乃薄荷之蔓生者尔。又《 仙庚辛玉册》云：地钱，阴草也。生荆、楚、江、淮、闽、浙间，多在宫院寺庙砖砌间，叶圆似钱，引蔓铺地，香如细辛，不见开花也。  

茎叶  

【`气味`】苦，寒，无毒。大明曰：苦，辛。颂曰：甘，平，无毒。  

时珍曰：取汁结草砂，伏硫黄。  

【`主治`】大热，恶疮痈疽，浸淫赤 ，皮肤赤，身热（《本经》）。捣敷热肿丹毒（苏恭）。  

主暴热，小儿寒热，腹内热结，捣汁服之（藏器）。单用治瘰 鼠漏，寒热时节来往（甄权）。  

以盐 贴肿毒，并风疹疥癣（《日华》）。胡菝 ：主风气壅并攻胸膈，作汤饮之立效（士良）。  

研汁，点暴赤眼，良（  

【`附方`】旧二，新二热毒痈肿：秋后收连钱草。阴干为末。水调敷之。生捣亦可。（寇氏《衍义》）女子少腹痛：颂曰：《天宝单行方》云：女子忽得小腹中痛，月经初来，便觉腰中切痛连脊间，如刀锥所刺，不可忍者。众医不别，谓是鬼疰，妄服诸药，终无所益，其疾转增。  

审察前状相当，即用此药。其药夏五月正放花时，即采曝干，捣筛为散。每服二方寸匕，和好醋二小合，搅匀，平旦空腹顿服之。每旦一服，以知为度。如女子阴冷者，即取前药五两，加桃仁二百枚（去皮尖），熬捣为散，以蜜为丸如梧子大。每旦空腹米饮及酒下三十丸，日再服，以愈为度。忌麻子、荞麦。（《图经本草》方）。  

男女血病：九仙驱红散：治呕吐诸血及便血、妇人崩中神效。用积雪草五钱，当归（酒洗）、栀子仁（酒炒）、蒲黄（炒）、黄连（炒）、条黄芩（酒炒）、生地黄（酒洗）、陈槐花（炒）各一钱。上部加藕节一钱五分，下部加地榆一钱五分，水二钟，煎一钟服，神效。此方得之甚秘，此草与本草主治不同，不可晓也。（董炳《集验方》）牙痛塞耳：用连钱草（即积雪草），和水沟污泥同捣烂，随左右塞耳内。（《摘玄方》）  

***苏***  

（《别录》中品  

【`校正`】自菜部移入此。  

【`释名`】紫苏（《食疗》）、赤苏（《肘后方》）、桂荏时珍曰：苏从酥，音酥，舒畅也。  

苏性舒畅，行气和血，故谓之苏。曰紫苏者，以别白苏也。苏乃荏类，而味更辛如桂，故《尔雅》谓之桂荏。  

【`集解`】弘景曰：苏叶下紫色而气甚香。其无紫色不香似荏者，名野苏，不堪用。  

颂曰：苏，紫苏也。处处有之，以背面皆紫者佳。夏采茎叶，秋采子。有数种，水苏、鱼苏、山鱼苏皆是荏类，各有别条。  

时珍曰：紫苏、白苏，皆以二、三月下种，或宿子在地自生。其茎方，其叶团而有尖，四围有锯齿，肥地者面背皆紫，瘠地者面青背紫，其面背皆白者即白苏，乃荏也。紫苏嫩时采叶，和蔬茹之，或盐及梅卤作俎食甚香，夏月作熟汤饮之。五、六月连根采收，以火煨其根，阴干则经久叶不落。八月开细紫花，成穗作房，如荆芥穗。九月半枯时收子，子细如芥子而色黄赤，亦可取油如荏油。《务本新书》云：凡地畔近道可种苏，以遮六畜。收子打油燃灯甚明，或熬之以油器物。《丹房镜源》云：苏子油，能柔五金八石。《沙州记》云：乞弗虏之地，不种五谷，惟食苏子。故王祯云：苏有遮护之功，又有灯油之用，不可阙也。今有一种花紫苏，其叶细齿密纽，如剪成之状，香色茎子并无异者，人称回回苏云。  

曰：薄荷根茎真似紫苏，但叶不同尔。薄荷茎燥，紫苏茎和。入药须以刀刮去青薄皮锉之。  

茎叶  

【`气味`】辛，温，无毒。  

李廷飞曰：不可同鲤鱼食，生毒疮。  

【`主治`】下气，除寒中，其子尤良（《别录》）。除寒热，治一切冷气，治心腹胀满，止霍乱转筋，开胃下食，止脚气，通大小肠（《日华》）。通心经，益脾胃，煮饮尤胜，与橘皮相宜（苏颂）。解肌发表，散风寒，行气宽中，消痰利肺，和血温中止痛，定喘安胎，解鱼蟹毒，治蛇犬伤（时珍）。以叶生食作羹，杀一切鱼肉毒（甄权）。  

【`发明`】颂曰：若宣通风毒，则单用茎，去节尤良。  

时珍曰：紫苏，近世要药也。其味辛，入气分；其色紫，入血分。故同橘皮，砂仁，则行气安胎；同藿香、乌药，则温中止痛；同香附、麻黄，则发汗解肌；同芎 、当归则和血散血；同木瓜、浓朴，则散湿解暑，治霍乱、脚气；同桔梗、枳壳，则利膈宽肠；同杏仁、莱菔子，则消痰定喘也。  

久则泄人真气焉。  

宗 曰：紫苏其气香，其味微辛甘能散。今人朝暮饮紫苏汤，甚无益。医家谓芳草致豪贵之疾者，此有一焉。若脾胃寒人，多致滑泄，往往不觉。  

【`正误`】颂曰：苏主鸡瘕，《本经》不着。南齐褚澄治李道念食白沦鸡子成瘕，以苏煮服，吐出鸡雏而愈也。  

时珍曰：按《南齐书》，褚澄所用者蒜也，非苏也。盖二字相似，誉录误耳，苏氏欠考矣。详见蒜下。  

【`附方`】旧二，新一十三。  

感寒上气：苏叶三两，橘皮四两，酒四升，煮一升半，分再服。（《肘后方》）伤寒气喘不止：用赤苏一把，水三升，煮一升，稍稍饮之。（《肘后》）劳复食复欲死者。  

苏叶煮汁二升，饮之。亦可入生姜、豆豉同煮饮。（《肘后》）卒 不止 香苏浓煮，顿服三升，良。（《千金》）霍乱胀满，未得吐下。用生苏捣汁饮之，佳。干苏煮汁亦可。（《肘后方》）诸失血病：紫苏不限多少，入大锅内，水煎令干，去滓熬膏，以炒熟赤豆为末，和丸梧子大。每酒下三、五十丸，常服之。（《斗门方》）金疮出血不止。以嫩紫苏叶、桑叶同捣贴之。（《永类钤方》）颠扑伤损：紫苏捣敷之。疮口自合。（《谈野翁试验方》）伤损血出不止。以陈紫苏叶蘸所出血， 烂敷之。血不作脓，且愈后无瘢，甚妙也。（《永疯狗咬伤：紫苏叶嚼敷之。（《千金方》）蛇虺伤人：紫苏叶捣饮之。（《千金方》）食蟹中毒：紫苏煮汁饮二升。（《金匮要略》）飞丝入目，令人舌上生泡。用紫苏叶嚼烂，白汤咽之。（危氏《得效方》）乳痈肿痛：紫苏煎汤频服，并捣封之。（《海上仙方》）咳逆短气：紫苏茎叶二钱，人参一钱。水一钟，煎服。（《普济》）  

子  

【`气味`】辛，温，无毒。  

【`主治`】下气，除寒温中（《别录》）。治上气咳逆，冷气及腰脚中湿风结气。研汁煮粥长食，令人肥白身香（甄权）。调中，益五脏，止霍乱呕吐反胃，补虚劳，肥健人，利大小便，破症结，消五膈，消痰止嗽，润心肺（《日华》）。治肺气喘急（宗 ）。治风顺气，利膈宽肠，解鱼蟹  

【`发明`】弘景曰：苏子下气，与橘皮相宜。  

时珍曰：苏子与叶同功。发散风气宜用叶，清利上下则宜用子也。  

【`附方`】旧三，新六。  

顺气利肠：紫苏子、麻子仁等分，研烂，水滤取汁，同米煮粥食之。（《济生方》）治风顺气，利肠宽中。用紫苏子一升，微炒杵，以生绢袋盛，于三斗清酒中浸三宿，少少饮之。（《圣惠》）一切冷气：紫苏子、高良姜、橘皮等分，蜜丸梧子大。每服十丸，空心酒下。（《药性论》）风湿脚气：方同上。风寒湿痹，四肢挛急，脚肿不可践地。用紫苏子二两，杵碎。以水三升，研取汁，煮粳米二合，作粥，和葱、椒、姜、豉食之。（《圣惠方》）消渴变水，服此令水从小便出。用紫苏子（炒）三两，萝卜子（炒）三两，为末。每服二钱，桑根白皮煎汤服，日三次。（《圣济总录》）梦中失精：苏子一升。熬杵研末，酒服方寸匕，日再服。（《外台秘要》）食蟹中毒：紫苏子煮汁饮之。（《金匮要略》）上气咳逆：紫苏子入水研滤汁，同粳米煮粥食。（《简便方》）荏（别录上品  

【`校正`】自菜部移入此。  

【`释名`】KT （音鱼。）  
弘景）白苏（图经弘景曰：荏状如苏，东人呼为KT ，以其似苏字，但除禾边故也。颂曰：苏有数种：有水苏、白苏、鱼苏、山鱼苏。皆是荏类。  

【`集解`】别录曰：荏叶，九月采，阴干。弘景曰：荏状如苏，高硕白色，不甚香。其子研之，杂米作糜，甚肥美，下气补益。笮其子作油，日煎之，即今油帛及和漆所用者，服食断谷亦用之，名为重油。恭曰：荏叶人常生食，其子故不及苏也。藏器曰：江东以荏子为油，北土以大麻为油，此二油俱堪油物。若其和漆，荏者为强尔。炳曰：又有大荏，形似野荏，高硕。叶大小荏一倍，不堪食。人收其子，以充油绢帛，与大麻子同。其小荏子欲熟，人采其角食之，甚香美。大荏叶不堪食。颂曰：白苏，方茎圆叶，不紫，亦甚香，实亦入药。鱼苏，似茵陈，大叶而香，吴人以煮鱼者，一名鱼 。生山石间者名山鱼苏，主休息痢，大小溲频数。干末，米饮调服之，效。诜曰：可蒸令熟，烈日干之，当口开，舂取米食之，亦可休粮。  

叶  

【`气味`】辛，温，无毒。  

【`主治`】调中，去臭气。（别录）捣敷虫咬及男子阴肿。（藏器）调气，润心肺，长肌肤，益颜色，消宿食，止上气咳嗽，去狐臭，敷虫咬。（日华  

【`附方`】（旧二）男女阴肿（男子：荏叶生捣，和醋封之。女人：绵裹内，三四易。孟诜食疗。）  
虺中人（以荏叶烂杵，猪脂和，薄敷上。梅师方。）  

子  

【`气味`】辛，温，无毒。（诜曰：亦少破气。多食，发心闷。  

【`主治`】咳逆，下气，温中补体。（别录）生食，止渴润肺。（蒸熟晒干，舂取米食，补中益气，通血脉，填精髓）。（孟诜）止嗽。（日华）。  

***水苏***  

（《本经》中品  

【`校正`】自菜部移入此。  

【`释名`】鸡苏（《吴普》）、香苏（《肘后》）、龙脑薄荷（《日用》）、芥 （音祖）、芥苴（并《别录》）。  

时珍曰：此草似苏而好生水旁，故名水苏。其叶辛香，可以煮鸡，故有龙脑、香苏、鸡苏诸名。芥 、芥苴当作芥苏，乃是一名而误录尔，亦因味辛如芥，故名。宋《惠民和剂局方》，有龙脑薄荷丸，专治血病。元吴瑞《日用本草》，谓即水苏，必有所据也。周定王《救荒本草》，言薄荷即鸡苏，以生东平龙脑冈者为良，故名；陈嘉谟《本草蒙筌》，以薄荷种于苏州府学地名龙脑者，得名俱不同，何哉  

【`集解`】《别录》曰：水苏生九真池泽。七月采。  

弘景曰：方药不用，莫能识；九真辽远，亦无能访之。  

恭曰：此苏生下泽水侧，苗似旋复，两叶相当，大香馥。青、齐、河间人名为水苏，江左名为荠 ，吴会谓之鸡苏，而陶氏更于菜部出鸡苏，误矣。  

保升曰：叶似白薇，两叶相当，花生节间，紫白色，味辛而香，六月采茎叶，晒干。  

颂曰：水苏处处有之，多生水岸旁。南人多以作菜。江北甚多，而人不取食。又江左人谓鸡苏、水苏是两种。陈藏器谓荠 自是一物，非水苏。水苏叶有雁齿，气香而辛，荠 叶上有毛，稍长，气臭也。又茵陈注云：江南所用茵陈，茎叶都似家茵陈而大，高三、四尺，气极芬香，味甘辛，俗名龙脑薄荷。  

宗 曰：水苏气味与紫苏不同。辛而不和，然状一如苏，但面不紫，及周遭槎牙如雁齿耳。  

瑞曰：水苏即鸡苏，俗呼为龙脑薄荷。  

时珍曰：水苏、荠 一类二种尔。水苏气香，荠 气臭为异。水苏三月生苗，方茎中虚，叶似苏叶而微长。密齿，面皱色青，对节生，气甚辛烈，六七月开花成穗，如苏穗，水红色。  

穗中有细子，状如荆芥子，可种易生，宿根亦自生。沃地者苗高四五尺。  

茎叶  

【`气味`】辛，微温，无毒。  

【`主治`】下气杀谷，除饮食。辟口臭，去邪毒，辟恶气。久服通神明，轻身耐老（《本经》）。主吐血衄血血崩（《别录》）。治肺痿血痢，崩中带下（《日华》）。主诸气疾及脚肿（苏颂）。酿酒渍酒及酒煮汁常服，治头昏目眩，及产后中风。恶血不止，服之弥妙（孟诜）。作生菜食，除胃间酸水（藏器）。  

【`发明`】时珍曰：鸡苏之功，专于理血下气，清肺辟恶消谷，故《太平和剂局方》治吐血衄血、唾血咳血、下血血淋、口臭口苦、口甜喉腥、邪热诸病，有龙脑薄荷丸方，药多不录。用治血病，果有殊效也。  

【`附方`】旧六，新九。  

漏血欲死：鸡苏煮汁一升，服之。（《梅师方》）吐血下血：鸡苏茎叶，煎汁饮之。（《梅师方》）吐血咳嗽：龙脑薄荷焙研末。米饮服一钱，取效。  

衄血不止：《梅师方》：用鸡苏五合，香豉二合，同捣，搓如枣核大，纳鼻孔中，即止。  

《用龙脑薄荷、生地黄等分，为末，冷水服。脑热鼻渊，肺壅多涕。鸡苏叶、麦门冬、川芎 、桑白皮（炒）、黄 （炙）、甘草（炙）、生地黄（焙）等分，为末，炼蜜丸梧子大。每服四十丸，人参汤下。（《圣济总录》）风热头痛：热结上焦，致生风气、痰厥头痛。用水苏叶五两，皂荚（炙去皮子）三两，芫花（醋炒焦）一两，为末，炼蜜丸梧子大。每服二十丸，食后荆芥汤下。（《圣惠方》）耳猝聋闭：鸡苏叶生捣，绵裹塞之。（孟诜《食疗》）沐发令香：鸡苏煮汁，或烧灰淋汁，沐之。（《食疗》）头生白屑：方同上。暑月目昏，多眵泪生。龙脑薄荷叶捣烂，生绢绞汁，点之。（《圣济总录》）中诸鱼毒：香苏浓煮汁饮之，良。（《肘后方》）蛇虺螫伤：龙脑薄荷叶研末，酒服，并涂之。（《易简方》）  

***荠***  

（《拾遗》  

【`释名`】臭苏（《日华》）、青白苏。  

时珍曰：《日华子》释水苏云：一名臭苏，一名青白苏，正此草也，误作水苏尔。其形似水苏而臭，似白苏而青，故有二名。  

【`集解`】藏器曰：按：苏恭言：江左名水苏为荠 。按：水苏叶有雁齿，气香而辛。荠叶稍长，其上有毛，气臭，亦可为生菜。  

时珍曰：荠 处处平地有之。叶似野苏而稍长，有毛气臭。山人茹之，叶不甚佳。  

茎叶  

【`气味`】辛，温，无毒。  

【`主治`】冷气泄痢。生食，除胃间酸水。  

【`附录`】石荠 藏器曰：味辛，温，无毒。主风冷气，疮疥瘙痒，痔 下血，煮汁服之。生山石间，细叶紫花，高一、二尺，山人用之。  
