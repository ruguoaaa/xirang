---
title: 备急千金要方3
index: true
icon: editor
order: 3
category:
  - 医藏
  - 千金要方
  - 备急千金要方
tag:
  - 孙思邈
  - 唐
---

## 卷十二 胆腑方

（凡七类）  

### 胆腑脉论第一  

（论一首）论曰：胆腑者主肝也，肝合气于胆。胆者中清之腑也。（《难经》云胆者清净之腑。《甲乙》云中精之腑。）号将军，决曹吏。重三两三铢，长三寸三分。在肝短叶间下，贮水、精汁二合（《难经》作三合）。能怒能喜，能刚能柔，目下窠大，其胆乃横。凡脑、胆、髓、骨、脉、女子胞，此六者，地气之所生也，皆藏于阴而象于地，故藏而不泻，名曰奇恒之腑。若胃、大肠、小肠、三焦、膀胱，此五者，天气之所生也，其气象天，故泻而不藏此受五脏浊气，名曰传化之腑，此不能久留，输泻者也，所谓五脏者藏精气（《甲乙》作神）而不泻，故满而不能实。六腑者，传化物而不藏，故实而不能满。所以然者，水谷入口则胃实而肠虚，食下则肠实而胃虚，故曰实而不满，满而不实也。  

左手关上阳绝者，无胆脉也。苦膝疼，口中苦、眯目善畏如见鬼，多惊少力，刺足厥阴治阴，在足大趾间，或刺三毛中。左手关上阳实者，胆实也。若腹中不安，身躯习习也，刺足少阳治阳，在足上第二趾本节后一寸是。  

胆病者，善太息，口苦呕宿汁，心澹澹恐如人将捕之，咽仲介介然，数唾候。在足少阳之本末，亦见其脉之陷下者灸之。其寒热刺阳陵泉。若善呕有苦长太息。心中澹澹善悲恐如人将捕之。邪在胆，逆在胃，胆液则口苦，胃气逆则呕苦汁，故曰呕胆，刺三里以下，胃气逆，刺足少阳血络以闭胆却调其虚实，以去其邪也。  

胆胀者，胁下痛胀，口苦太息。  

肝前受病移于胆，肝咳不已则呕胆汁。  

厥气客于胆则梦斗讼。（《甲乙》云梦斗讼自刳。）肝应筋。爪浓色黄者胆浓；爪薄色红者胆薄；爪坚色青者胆急；爪软色赤者胆缓；爪直色白无约者胆直；爪恶色黑多败者胆结。  

扁鹊云：足厥阴与少阳为表里，表清里浊，其病若实。极则伤热，热则惊动精神而不守，卧起不定。若虚则伤寒，寒则恐畏头眩不能独卧。发于玄水，其根在胆，先从头面起，肿至足。（方见治水篇中。）胆有病则眉为之倾，病患眉系倾者七日死。  

足少阳之脉，是动则病口苦，善太息，心胁痛，不能反侧，甚则面微尘，身无膏泽，足外反热是为阳厥，是主骨所生病者，头痛，角颔痛，目锐 痛，缺盆中肿痛，腋下肿马刀挟瘿，汗出振寒疟胸中胁肋，髀膝外至 绝骨外踝前及诸节皆痛，小趾次趾不用。盛者，则人迎大一  

### 胆虚实第二  

（脉二首 方九首 灸法二首）胆实热左手关上脉阳实者，足少阳经也。病苦腹中气满，饮食不下，咽干头痛，洒洒恶寒，胁痛，名曰胆实热也。  

***半夏汤***  

治胆腑实热精神不守泻热方。  

半夏 宿姜（各三两） 黄芩（一两） 生地黄（五两） 远志 茯苓（各二两） 秫米（一升） 酸枣仁（五合）上八味 咀，以千里长流水五斗煮秫米，令蟹目沸扬之千余遍，澄清，取九升煮药，取三升半分三服。（《集验方》治虚烦闷不得眠，无地黄、远志，有麦门冬、桂心各三两，甘草、人参各二两。）胆虚寒左手关上脉阳虚者，足少阳经也。病苦眩厥痿，足趾不能摇 不能起，僵仆目黄，失精 ，名曰胆虚寒也。  

***温胆汤***  

治大病后虚烦不得眠，此胆寒故也，宜服之方。  

半夏 竹茹 枳实（各二两） 橘皮（三两） 甘草（一两） 生姜（四两）上六味 咀，以水八升煮取二升，分三服。（一本有茯苓二两、红枣十二枚）  

***千里流水汤***  

治虚烦不得眠方。  

麦门冬、半夏（各三两） 茯苓（四两） 酸枣仁（二升） 甘草 桂心 黄芩 远志 萆上十二味 咀，以千里流水一斛煮米，令蟹目沸扬万遍澄清，取一斗煮药取二升半，分三服。  

***酸枣汤***  

治虚劳烦搅，奔气在胸中，不得眠方。  

酸枣仁（三升） 人参 桂心 生姜（各二两） 石膏（四两） 茯苓 知母（各三两）甘草（一两半）上八味 咀，以水一斗先煮枣仁取七升，去滓，下药煮取三升，分三服，日三。  

治虚劳烦闷不得眠方：大枣（二七枚） 葱白（七茎）上二味以水三升煮取一升，去滓顿服。  

***栀子汤***  

治大下后虚劳不得眠，剧者颠倒懊恼欲死方。（仲景云，发汗吐下后，虚烦不得眠，若剧者必反复颠倒，心中懊恼，栀子汤主之。）大栀子（十四枚） 豉（七合）上二味，以水四升先煮栀子取二升半，纳豉更煮三沸，去滓。每服一升，安者勿更服。  

若上气呕逆，加橘皮二两，亦可加生姜二两。  

治烦闷不得眠方： 枸杞白皮、生地黄（各五两） 麦门冬 甘草 前胡（各五两） 茯苓上十味 咀，以水八升煮取三升七合，分四服。  

治虚劳不得眠方：酸枣仁 榆叶（等分）上二味为末，蜜丸如梧桐子大，每服十五丸，日再。  

又方 干姜四两为末，汤和顿服，覆取汗愈。  

***灸法***  

胆实热灸浊浴，随年壮，穴在挟胆俞旁相行去五寸。  

胆虚灸三阴交各二十壮，穴在内踝上一夫。  

### 咽门论第三  

（论一首）论曰：夫咽门者，应五脏六腑往来神气阴阳通塞之道也。喉咙包囊舌者，并津液调五味之气本也，不可不研乎。咽门者，肝胆之候也，主通五脏六腑津液神气应十二时。若脏热则咽门闭而气塞，若腑寒则咽门破而声嘶，母姜酒主之。（方见六卷喉病门。）热则通之，寒则补之，若寒热调和，病不生矣。  

### 髓虚实第四  

（论一首，方二首）论曰：髓虚者，脑痛不安，实者勇悍。凡髓虚实之应主于肝胆。若其腑脏有病，病从髓生，热则应脏，寒则应腑。  

***羌活补髓丸***  

治髓虚脑痛不安胆腑中寒方。  

羌活 川芎 当归（各三两） 桂心（二两） 人参（四两） 枣肉（研如脂） 羊髓 酥（各一升） 牛髓 大麻仁（各二升熬研如脂）上十味先捣五种干药为末，下枣膏，麻仁又捣，相濡为一家，下二髓并酥，纳铜钵中，重汤煎取为丸如梧子大，酒服三十丸，日二服，稍加至四十丸。  

***柴胡发泄汤***  

治体实勇悍惊热主肝热方。  

柴胡 升麻 黄芩 细辛 枳实 栀子仁 芒硝（各三两） 淡竹叶 生地黄（各一升）泽泻（四两）上十味 咀，以水九升煮取三升，去滓，下硝，分三服。  

### 风虚杂补酒煎第五  

（方十九首）  

***巴戟天酒***  

治虚羸阳道不举，五劳七伤，百病能食下气方。  

巴戟天 牛膝（各三升） 枸杞根白皮 麦门冬 地黄 防风（各二斤）上六味并生用，如无生者用干者，亦得 咀，以酒一石四斗浸七日，去滓，温服，常令酒气相续，勿至醉吐，慎生冷，猪、鱼、油、蒜。春七日，秋冬二七日，夏勿服。先患冷者，加干姜、桂心各一斤。好忘加远志一斤，大虚劳加五味子，苁蓉各一斤。阴下湿加五加根皮一斤。有石斛加一斤佳。  

每加药一斤，即加酒七升。此酒每年九月中旬即合，十月上旬即服。设服余药，以此酒下之又方 巴戟天 生牛膝（各三斤）上二味 咀，以酒五斗淹浸，服如前法。  

***五加酒***  

治虚劳不足方。  

五加皮 枸杞根白皮（各一斗）上二味 咀，以水一石五斗煮取汁七斗，分取四斗浸曲一斗，余三斗用拌饭下米，多少如常酿法，熟压取服之，多少任性，禁如药法，倍日将息。  

***天门冬大煎***  

治男子五劳七伤八风十二痹伤中六极。一气极则多寒痹腹痛，喘息惊恐头痛。二肺极则寒痹腰痛，心下坚有积聚，小便不利，手足不仁。三脉极则颜色苦青逆意，喜恍惚失气，状似悲泣之后。苦舌强咽喉干，寒热恶风不可动，不嗜食，苦眩喜怒妄言。四筋极则拘挛小腹坚胀，心痛膝寒冷，四肢骨节皆疼痛。五骨极则肢节厥逆，黄胆消渴，痈疽妄发，重病浮肿如水病状。六肉极则发疰如得击，不复言，甚者至死复生，众医所不能治。此皆六极七伤所致，非独房室之为也。  

忧恚积，思喜怒悲欢，复随风湿结气，咳时呕吐食已变，大小便不利，时泄利重下，溺血上气吐下，乍寒乍热，卧不安席，小便赤黄，时时恶梦，梦与死人共饮食，入冢神室魂飞魄散。  

筋极则伤肝，伤肝则腰背相引难可俯仰。气极则伤肺，伤肺则小便有血，目不明。髓极则阴痿不起，住而不交。骨极则伤肾，伤肾则短气不可久立，阴疼恶寒，甚者卵缩阴下生疮湿痒，手搔不欲住汁出，此皆为肾病，甚者多遭风毒，四肢顽痹，手足浮肿，名曰脚弱，一名脚气，医所不治，此悉主之方。  

天门冬 生地黄（切，各三斗半 捣压尽取汁） 白蜜（三升，炼） 酥（三升，炼） 枸杞根（切，三斗，洗净，以水一石五斗煮取一斗三升澄清） 獐骨（一具，捣碎。以水一石煮取五斗澄清）上六味并大斗铜器中，微火先煎门冬，地黄减半乃合，煎取大斗二斗，下后件散药，煎取一斗，纳铜器，重釜煎令隐掌，可丸如梧子大。平旦空腹酒服二十丸，日二，加至五十丸。  

慎茯苓 桂心 白术 葳蕤 五加皮 菖蒲 远志 泽泻 薯蓣 柏子仁 人参 石斛牛膝 杜仲 覆盆子 细辛 独活 枳实 川芎 大豆黄卷 黄 肉苁蓉 续断 狗脊胡麻子 萆 白芷 橘皮 茯神 巴戟天 石南（各二两） 阿胶（十两） 甘草（六两）蜀椒薏苡仁（各一升） 大枣（一百枚，煮作膏） 鹿角胶（五两） 蔓荆子（三两）上三十八味治，下筛，纳煎中有牛髓、鹿髓各加三升尤佳。小便涩去柏子仁，加秦艽二两，干地黄六两。阴痿失精去葳蕤，加五味子二两。头风去柏子仁，加菊花、防风各二两。  

小便利阴气弱，去细辛防风，加山茱萸二两。腹中冷去防风加干姜二两。无他疾根据方修合。  

凡此煎，九月下旬采药，立冬日合服，至五月上旬止，若十二月腊日合者，经夏至至七月下旬止。若停留经夏不坏，当于舍北阴处入地深六尺填沙置药中，上加沙覆之则经夏不损也。  

女人先患热者得服，患冷者勿服。  

***填骨万金煎***  

治内劳少气，寒疝里急，腹中喘逆，腰脊痛方。  

生地（三十斤取汁） 肉苁蓉 甘草 阿胶（各一斤） 麦门冬 干地黄（各三斤） 干姜桑白皮 茯牛髓（三斤） 白蜜（十斤） 清酒（四斗） 麻子仁（三升） 大枣（一百五十枚） 当归（十四两）干漆（二十上二十三味，先以清酒二斗六升，纳桑根白皮、麻子仁、枣、胶为刻识之。又加酒一斗四升大瓮盛饮，吞如弹丸一枚，日三。若夏月暑热煮煎转味，可以蜜与地黄汁和诸药成丸如梧子，服十五丸，不知稍加至三十丸。  

又方 治男子风虚劳损兼时气方。  

甘草（一斤） 石斛 防风 苁蓉 山茱萸 茯苓 人参 薯蓣（各四两） 桂心 牛膝五味子 菟丝子 巴戟天 川芎（各三两并为末） 生地骨皮 生地黄汁（各一升） 丹参（二两） 生麦门冬汁 牛髓 白蜜（各三升） 生姜汁（一升） 胡麻（二升，以水二斗煮取四升，去滓）上二十二味先煮地黄、地骨皮、胡麻汁减半，纳牛髓、蜜、姜、门冬等汁，微火煎，余八升下诸药散和，令调，纳铜器中汤上煎令可丸如梧子大，酒服三十丸，日二服加至五十丸。  

***小鹿骨煎***  

（一云獐骨） 治一切虚羸皆服之方。  

鹿骨（一具，碎） 枸杞根（切，二升）上二味各以水一斗，别器各煎汁五升，去滓澄清，乃合一器同煎，取五升，日二服尽，好将慎，皆用大斗。  

***地黄小煎***  

治五劳七伤羸瘦干削方。  

干地黄（末，一升） 胡麻油（半升） 蜜（二升） 猪脂（一斤）上四味铜器中煎，令可丸如梧子大，饮服三丸，日二，稍加至十丸。久久常服，大有所益，瘦黑者肥充。  

***陆抗膏***  

治虚冷枯瘦身无精光虚损诸不足方。  

牛髓 羊脂（各二升） 酥（《经心录》用猪脂） 生姜汁 白蜜（各三升）上五味先煎酥令熟，次纳姜汁，次纳蜜，次纳羊脂、牛髓，后微火煎三上三下，令姜汁水气尽即膏成，搅令凝止，温酒服，随人能否，不限多少，令人肥健发热也。（《经心录》云治百病劳虚风湿补益神效。男女通可服之良）。  

***枸杞煎***  

补虚羸，久服轻身不老神验方。  

九月十日取生湿枸杞子一升、清酒六升，煮五六沸取出熟研，滤取汁。令其子极净曝令干，捣末，和前汁微火煎，令可丸，酒服二方寸匕，日二，加至三匕，亦可丸，服三十丸。  

***夏姬杏仁煎方***  

（《太上肘后王经方》名杏金丹）：杏仁三升纳汤中，去皮尖双仁，熟捣，盆中水研，取七八升汁，以铁釜置 火上，取羊脂四斤就釜内磨消，纳杏仁汁温之四五日，色如金状，饵如弹子，日三服，百日肥白，易容人不又方 杏仁去皮尖熬黄捣，服如梧子，日三。治枯瘦令人润泽无所禁。咳逆上气喉中百病，心下烦不得咽物者，得茯苓、款冬、紫菀并力大良。其药生热熟冷，喉中如有息肉者亦服之。  

***桃仁煎方***  

桃仁 蜜（各一斤） 酥（半斤） 胡麻（一升，末） 牛乳（五升） 地黄（十斤，取汁）上六味合煎如饧，旋服之。  

治五劳七伤方：白羊头蹄（一具，净，治以草火烧令黄赤，以净绵急塞鼻及脑孔） 胡椒 荜茇 干姜（各一两） 葱白（一升） 豉（三升）上七味先以水煮头及蹄半熟，即纳药煮令极烂去药，冷暖任性食之：日一具，七日凡七具。忌生冷，酢滑，五辛。陈臭等物治虚劳补方：羊肚（一具，切） 白术（一升）上二味以水二斗煮取六升，每服二升，日三为度。  

又方 豉（一升，蒸三遍） 薤白（一斤，切）上二味以水七升煮取三升，分三服，小取汗。  

***膏煎***  

治虚羸瘦方。  

不中水猪肪煎取一升，纳葱白一握，煎令黄，出纳盆中，平旦空腹服讫，暖覆卧至晡时，食白粥，粥不得稀，过三日服补方如下。  

羊肝（一具） 羊脊膂肉（一条） 曲末（半斤） 枸杞根（十斤）上四味以水三斗煮枸杞，取一斗去滓，细切肝等纳汁中，着葱豉盐如羹法合煎，看如稠糖即好，食之七日，禁如药法。  

补虚方：猪肚（一具） 人参（五两） 蜀椒（一两） 干姜（三两半） 葱白（七两） 白粱米（半升，《翼》用粳米）上六味， 咀，诸药令相得，和米纳肚中缝合，勿令泄气，取水四斗半，缓火煮烂，空腹食之大佳，兼下少饭。  

### 吐血第六  

（论二首 方二十九首 针灸法十五首）论曰：禀丘云：吐血有三种，有内衄，有肺疽，有伤胃。内衄者出血，如鼻衄但不从鼻孔出闷便满闷吐之时，血从吐后出，或一合半升一升是也。伤胃者，因饮食大饱之后，胃中冷则不能消化，不腹绞痛出清液，得年少时茹二味中但自 然，心中不闷者辄自愈。假令烦躁心中闷乱，纷纷呕吐，颠倒不安，医工又以黄土汤，阿胶散，益加闷乱卒致不济，如此闷者，当急吐之。  

急吐方瓜蒂（三分） 杜蘅 人参（各一分）上三味治，下筛，服一钱匕，或无水浆，但得下即可。羸人小减之，吐去青黄或吐血一二升无苦。  

***黄土汤***  

治吐血方。  

伏龙肝（鸡子大，二枚） 桂心 干姜 当归 芍药 白芷 甘草 阿胶 芎 （各一两） 生地黄（二两） 细辛（半两） 吴茱萸（二升）上十二味 咀，以酒七升、水三升合煮，取三升半，去滓，纳胶，煮取三升，分三服。  

亦治血衄。  

又方 治卒吐血及衄血方。  

伏龙肝（半升） 甘草 干姜（仲景作地黄） 白术 阿胶 黄芩（各三两）上六味 咀，以水一斗煮取三升，去滓，下胶，分三服。  

***生地黄汤***  

治忧恚呕血烦满少气胸中痛方。  

生地黄（一斤） 大枣（五十枚） 阿胶 甘草（各三两）上四味 咀，以水一斗煮取四升，分四服，日三夜一。  

***坚中汤***  

治虚劳内伤，寒热呕逆吐血方。  

糖（三斤） 芍药 半夏 生姜 甘草（各三两） 桂心（二两） 大枣（五十枚）上七味 咀，以水二斗煮取七升，分七服，日五夜二。（《翼方》无甘草、桂心，有生地黄）治噫止唾血方：石膏（四两） 浓朴（三两） 麻黄 生姜 五味子 半夏 杏仁（各二两） 小麦（一升）上八味 咀，以水一斗煮麻黄，去沫澄取七升，纳药煮取二升半，分再服。  

治吐血胸中塞痛方：芍药 干姜 茯苓 桂心 当归 大黄 芒硝（各三两） 阿胶 甘草 人参（各二两）麻黄（一两） 干地黄（四两） 虻虫 水蛭（各八十枚） 大枣（二十枚） 桃仁（一百枚）上十六味 咀，以水一斗七升煮取四升，分五服，日三夜二。  

***柏叶汤***  

治吐血内崩上气面色如土方。  

干姜 阿胶 柏叶（各二两） 艾（一把）上四味 咀，以水五升煮取一升，纳马通汁一升，煮取一升，顿服。（仲景不用阿胶，《短剧》、《肘后》俱不用柏叶）治吐血酒客温疫中热毒干呕心烦方：蒲黄 犀角 栝蒌根 甘草（各二两） 葛根 桑寄生（各二两）上六味 咀，以水七升，煮取三升，分三服  

***泽兰汤***  

治伤中里急，胸胁挛痛欲呕血，时寒时热，小便赤黄，此皆伤于房劳故也。  

泽兰 糖（各一斤） 桂心 桑根白皮 人参（各二两） 远志（二两） 生姜（五两）麻仁（一升）上八味 咀，以醇酒一斗五升，煮取七升，去滓，纳糖，食前服一升，日三夜一，勿劳动。  

治忽吐血一二口，或者心衄，或者内崩方：蛴螬（五枚） 牛膝（生） 王不留行 牡丹 麦门冬（各二两） 萆 芍药 干地黄（各四两） 续断 阿胶（各三两）上十味 咀，以生地黄汁五升、赤马通汁三升，煮取三升，分三服。不瘥更合数剂，取瘥止。  

又方 熟艾三鸡子许，水五升煮取二升，顿服。  

又方 烧乱发灰，水服方寸匕，日三服。（《集验》云治舌上忽出血如簪孔者，亦治小便出血者。）治虚劳吐血方：生地黄肥者五升捣，以酒一升煮沸三上三下，去滓顿服。  

又方 凡吐血服桂心末方寸匕，日夜可二十服。（《肘后》亦云疗下血。）又方 生地黄五斤绞取汁，微火煎三沸，投白蜜一斤，又煎取三升，每服半升，日三。主胸痛，百病久服佳。  

又方 柏叶一升，以水六升煮取三升，分三服。  

又方 生地黄汁（半升） 川大黄末（一方寸匕）上二味先温地黄汁一沸，次纳大黄搅和，空腹顿服，日三瘥。  

***犀角地黄汤***  

治伤寒及温病应发汗而不汗之内蓄血、及鼻衄、吐血不尽，内余瘀血，大便黑、面黄，消瘀血方。  

犀角（一两） 生地黄（八两） 芍药（三两） 牡丹皮（二两）上四味 咀，以水九升煮取三升，分三服。喜妄如狂者加大黄二两，黄芩三两。其人脉大来迟，腹不满自言满者，为无热，但根据方不须有所增加。  

治五脏热结吐血、衄血方：伏龙肝（鸡子大一枚） 生竹茹（一升） 芍药 当归 黄芩 芎 甘草（各二两） 生地黄（一斤）上八味 咀，以水一斗三升先煮竹茹，减三升，下诸药取二升，分三服。（《翼方》有桂心。）  

***当归汤***  

治衄血吐血方。  

当归 干姜 芍药 阿胶（各二两） 黄芩（三两）上五味 咀，以水六升煮取二升，分三服。  

治上焦热膈伤、吐血、衄血或下血连日不止欲死并主之方：艾叶 竹茹（各一升） 阿胶（如手掌大） 干姜（二两）上四味 咀，以水三升煮取一升，去滓。纳马通汁半升煮取一升，顿服。取新马屎与少水和绞取汁服。  

（一方不用竹茹，加干姜作七两。  

治虚劳崩中吐血，下血，上气短，气欲绝，面黑如漆方：黄 芍药 芎 甘草（各四两） 生姜（一斤）上五味 咀，以酒五升浸一宿，明旦更以水五升，煮取四升，分四服，日三夜一。下阴中毒如汤沃雪，凡夏月不得宿浸药。酒客劳热发痔下血谷道热者，去生姜用生地黄代之，凡进三  

***竹茹汤***  

治吐血，衄血，大小便下血方。  

竹茹（二升） 甘草 川芎 黄芩 当归（各六分） 芍药 白术 人参 桂心（各一两）上九味 咀，以水一斗煮取三升，分四服，日三夜一。  

治九孔出血方：捣荆叶汁，酒服二合。（一本作荆芥。）治吐血蛊毒痔血，女子腰腹痛，大便后出清血者方：取东向 荷根捣绞取汁二升，顿服立瘥。  

***赤小豆散***  

诸下血先见血后见便为远血，宜服黄土汤（方见本门七味仲景方是）。先见便后见血，宜服赤小豆散方。  

赤豆（三升，熬令折） 当归（三两）上二味治，下筛，每服方寸匕，日三。  

***干地黄丸***  

治虚劳，胸腹烦满疼痛瘀血往来，脏虚不受谷，气逆不得食，补中干地黄（三两） 当归 干姜 麦门冬 甘草 黄芩（各二两） 浓朴 干漆 枳实 防风虫（各五十枚）上十八味为末，蜜丸如梧子大，先食服十丸，日三，稍加。  

***麦门冬汤***  

治凡下血虚极方。  

麦门冬 白术（各四两） 甘草（一两） 牡蛎 芍药 阿胶（各三两） 大枣（二十枚）上七味 咀，以水八升煮取二升，分再服。  

***针灸法***  

胸中瘀血 满，胁膈痛不能久立，膝痿寒，三里主之。呕血肩胁痛，口干心痛与背相引不可咳，咳引肾痛，不容主之。心膈下呕血，上脘主之，唾血振寒咽干，太渊主之。  

呕血，大陵及 门主之。呕血上气，神门主之。内伤唾血不足，外无膏泽，刺地五会。  

虚劳吐血，灸胃脘三百壮，亦主劳呕逆吐血少食多饱多唾（一作多睡）。吐血唾血，灸胸堂百壮，不吐血唾血，上气咳逆，灸肺俞随年壮。  

吐血呕逆，灸手心主五十壮（《千金翼》云大陵是）。凡口鼻出血不止，名脑衄，灸上星五十壮，入发际一寸是。大便下血。  

灸第二十椎，随年壮。  

### 万病丸散第七  

（论二首 方十三首）论曰：圣人之道，以慈济物，博求众药以备不虞，仓促之际应手皆得，故有万病方焉。  

余以此方散在群典，乃令学人难用，讨寻遂鸠撮要妙以为斯品，庶使造次可得好事，君子安不忘危，无事之暇，可预和合，以备 瘵也。  

***芫花散***  

治一切风冷痰饮症癖 疟，万医所不治者皆治之。一各登仙酒。一各三建散。（《翼方》）名大排风散）芫花 桔梗 紫菀 大戟 王不留行 乌头 附子 天雄 白术 五加皮 荛花 野狼毒莽草（俗名鱼药，又名鼠药） 栾荆，栝蒌根 踯躅 麻黄 白芷 荆芥 茵芋（各十分） 车前子 石斛 人参 石南 石长生（各七分） 蛇床子 萆 牛膝 狗脊 菟丝子 苁蓉秦艽（各五分） 藜芦 薯蓣 薏苡仁 巴戟天 细辛 当归 川芎 干地黄 食茱萸 杜仲浓朴 黄 山茱萸 干姜 芍药 桂心 黄芩 吴茱萸 防己 远志 蜀椒 独活 五味子牡丹 橘皮 通草 柴胡 柏子仁 本 菖蒲 茯苓 续断（各二分）上六十四味（《翼方》无白术、食茱萸，有麻花、半夏、赤车使者、高良姜，紫葳）并不治不择不炙不熬，但振去尘土，捣以粗罗下之，即与服。）凡是猪，鸡、五辛、生冷、酢滑任意食之，无所忌。惟诸豆皆杀药不得食。  

药散（三两） 细曲（末二升） 糯米（三升） 真酒（五升）先以三大斗水煮米作粥，须极熟。冬月扬去火气。春月稍凉，夏月扬绝火气令极冷。秋稍温。次下曲末，搦使和柔相得，重下药末，搦使突突然好熟，乃下真酒重搦使散，盛不津器中，以净杖搅散，经宿即饮，直以布盖，不须密封。凡服药平旦空心服之，以知为度。微觉发动流入四肢，头面习习然为定。勿更加之，如法服之。常常内消，非理加增，必大吐利，服散者，细下筛服一方寸匕，和水酒浆饮，无知稍增，以知为度，服丸者，细下筛，蜜丸如梧子，每服七丸，但此药或丸或散皆可，惟不得作汤。若欲得补不令吐泻，但取内消，大益胜于五石，兼治诸病功效一等，然作酒服佳于丸散，美而易服，流行迅疾，若有患人抱病多时，积 宿食大块，久气症瘕积聚，一切痼结者，即须一两度增，令吐下泄去恶物尽后，少服内消便为补益。凡服药填勿早食，早食触药必当大吐、吐亦无损，须臾还定。但令人咽喉痛，三两日后始瘥，服者宜知之。平旦服药至午时待药势定，宜先食冷饭菹饮冷浆水，及午后药势一定，任意热食无忌。若药势未定，不得强起行，行即晕闷旋倒，眼花暗然迷绝，此是逐风所致，不须疑怪。风尽之后，纵令多服更佳，不然闷时但坐但卧须臾醒，然不异于常。若其定后，任意所之若必便旋，当策杖如厕，少觉烦乱即须坐定，坐定即醒，醒乃可行。  

病在膈上，久冷痰 积聚，症结疝瘕，宿食坚块，咳逆上气等一切痼结重病，终日吐唾，逆气上冲胸喉、此皆胃口积冷所致，三焦肠间宿冷以成诸疾。如此例盒饭吐却此等恶物，轻者一度下，转药令吐却。若重者三五度下之令尽，其吐状法，初吐冷气沫，次吐酢水，须臾吐黄汁大浓，甚苦似牛涎。病若更多者，当吐出紫痰，似紫草汁，非常齿 ，有此者例入死道，不久定死。若有疰者吐血，陈久黑血，新者鲜血，吐罢永瘥不发。下此吐药，当吐时大闷，须臾自定，即不虚 得冷冻饮料食已，耳不虚聋，手足不痹，若胃口有前件等病势久成者，正当吐时，有一块物塞胸喉，吐复不出，咽复不入，当有异种大闷，更加一二合药酒，重投药下，少时即当吐出块物如拳大，真似 鸡子黄着地，以刀斫碎，重者十块，轻者三五枚。凡人有上件等病，若服药时不吐却者，当时虽得渐损，一二年后还发，为此故须下吐药。欲服取吐者，当以春三月服之，春宜吐故也。凡膈上冷，小腹满，肠鸣，膀胱有气冷，利多者，须加利药于此酒内服之便去恶物。利法，出泔淀如清水、如黄汁、如青泥，轻者一两度下利药，得利以尽病源，重者五度下利药，令使频，得大利以尽病根。利法，旦起服药，比至晡时可得两三行，即断后服。凡长病患，瘦弱虚损，老人贵人，此等人但令少服，积日渐渐加增，令多内消瘥。除久病不加吐利也。药若伤多，吐利困极不止者，水服生大豆末方寸匕，即定，及蓝叶、乌豆叶嚼以咽之，登时即定。此据大困时用之，小困时不须也。凡在世人有虚损阳衰，消瘦骨立者服之非常补益。旬月之间肌肤充悦，颜色光泽，髓溢精满，少壮一等，凡众万病皆除之。治一切风病疠节风，二十两和酒五斗，贼风、热风、大风，上同。偏风、痹腿风、瘫缓风，十二两和酒三斗。此七种并带热，须加冷药押使常数便利。贼风掣 ，八两和酒二斗。湿风周痹，上同腰脚挛痛，十二两和酒三斗，筋节挛急，八两和酒二斗，重病后汗不流，初觉三服，一服一盏，年久服一升。食热食如锥刀刺者，八两和酒二斗。口 面戾一眼不合者，初得，四两和酒一斗，年久，十二两和酒三斗。头面风似虫行，又似毛发在面上者，八两和酒二斗。起即头旋良久始定者，四两和酒一斗。心闷呕逆，项强者，风在心脏，欲风欲雨，便即先发者，八两和酒二斗。因疮得风口强脊脉急者，五服即定，一服一盏。治一切冷病积冷 瘦者，四两和酒一斗，强者六两和酒一斗半。痰饮疝瘕，上同。宿食呕吐，四两和酒一斗。症瘕肠鸣噫，八两和酒二斗。久疰及久劳上同， 痔块坚，冷嗽上气，二十两和酒五斗。奔豚冷气，六两和酒一斗半。噎及冷痢上同。卒中恶注，忤心腹胀气急欲死者，三服定，一服一盏。大吐出鲜血瘴气上同。蛊毒，五服定，一服一盏。温疟、 疟并上同，五服永瘥。治妇人诸风、诸病等，并根据前件带下十二两和酒三斗。崩中，六两和酒一斗半。  

月闭不通及冷病不产并上同。断绪不产，八两和酒二斗。月水前后不调，乍多乍少，亦令人绝产，四两和酒一斗。产后风冷，不产，六两和酒二斗；若重者，八两和酒二斗；甚者十六两和酒三斗；大重者，子宫下垂，十六两和酒四斗。  

论曰：远览前古莫睹此方，有高人李孝隆者，自云隋初受之于定州山僧惠通道人，此后用之大有效验，秘而不传。但得其药，其方不可得而闻。始吾得之于静智道人，将三纪于兹矣。时俗名医未之许也。然比行之极有神验。其用药殊不伦次，将服节度大不近人情，至于救急其验特异，方知神物效灵不拘常制，至理关感，智不能知，亦犹龙吟云起，虎啸风生，此其不知所以然而然，虽圣人莫之辨也。故述之篇末以贻后世好学君子详之，非止救物兼深，亦  

***耆婆万病丸***  

治七种痞块，五种癫病。十种疰忤，七种飞尸，十二种蛊毒，五种黄病，十二时疟疾，十种水病，八种大风，十二种 痹，并风入头眼暗漠漠，及上气咳嗽，喉中如水鸡声，不得眠卧，饮食不作肌肤，五脏滞气，积聚不消，壅闭不通，心腹胀满，及连胸背鼓气坚结流入四肢，或复叉心膈气满时定时发，十年、二十年不瘥。五种下痢疳虫寸白诸虫，上下冷热，久积痰饮，令人多睡，消瘦无力，荫入骨髓便成滞，患身体气肿，饮食呕逆，腰脚酸痛，四肢沉重，行立不能久，妇人因产冷入子脏，脏中不净，或闭塞不通，胞中瘀血，冷滞出流不尽，时时疼痛为患，或因此断产，并小儿赤白下痢，及胡臭、耳聋、鼻塞等病。此药以三丸为一剂，服药不过三剂，万病悉除，说无穷尽，故称万病丸。  

牛黄 麝香 犀角 桑白皮 茯苓 干姜 桂心 当归 川芎 芍药 甘遂 黄芩 蜀椒细辛 桔梗 巴豆 前胡 紫菀 蒲黄 葶苈 防风 人参 朱砂 雄黄 黄连 大戟禹上三十一味（崔氏无黄芩、桑白皮、桔梗、防风为二十七味），并令精细，牛黄、麝香、犀角、朱砂、雄黄、禹余粮、巴豆别研，余者合捣，重绢下筛，以白蜜和，更捣三千杵，密封之，破除日，平旦空腹酒服三丸，如梧子大，取微下三升恶水为良。若卒暴病，不拘平旦早晚皆可服，但以吐利为度。若不吐利，更加一丸，或至三丸、五丸，须吐利为度，不得限以丸数。病强药少即不吐利，更非他故。若其发迟以热饮汁投之。若吐利不止即以酢饭两三口止之。服药忌陈臭生冷酢滑粘食，大蒜、猪鸡鱼狗马驴肉、白酒、行房，七日外始得。  

一日服，二日补之，得食新米，韭菜汁作羹粥 饮食之三四顿大良，亦不得全饱。产妇勿服。  

吐利以后，常须闭口少语，于无风处温床暖室将息。若旅行卒暴，无饮，以小便送之为佳，若一岁以下小儿有疾者，令乳母服两小豆，亦以吐利为度。近病及卒病皆用，多积久病即少服，常取微溏利为度。卒病欲死，服三丸如小豆，取吐利即瘥。卒得中恶噤，服二丸如小豆，暖水一合灌口令下，微利即瘥。  

诸有痰饮者，服三丸如小豆。  

五疰鬼刺客忤，服二丸如小豆，不瘥，间日更服三丸。  

男女邪病，歌哭无时，腹大如妊娠，服二丸如小豆，日三夜一，间食服之。  

大痢，服一丸如小豆，日三。  

猫鬼病，服三丸如小豆，未瘥更服。  

蛊毒吐血，腹痛如刺，服二丸如小豆，不瘥更服。  

疟病未发前，服一丸如小豆，不瘥，后日更服。  

冷癖，服三丸如小豆，日三，皆间食服之常令微溏利。  

宿食不消，服二丸如小豆，取利。  

症瘕积聚，服二丸如小豆，即瘥。  

水病，服三丸如小豆，日三，皆间食服之，以利瘥止。  

拘急心腹胀满心痛，服二丸如小豆，不瘥更服。  

上气喘逆，胸满不得卧，服二丸如小豆，不瘥更服。  

疳湿，以一丸如杏仁大，和酢二合灌下部，亦服二丸如小豆。  

鼻衄，服二丸如小豆，日三，皆间食服之，瘥止，人弱隔日服之。  

头痛恶寒，服二丸如小豆，日三，覆取汗。  

伤寒时行，服二丸如小豆，日三，间食服之。  

小便不通，服二丸如小豆，不瘥，明日更服。  

大便不通，服二丸如小豆，又纳一丸下部中即通。  

耳聋 耳，以绵裹一丸如小枣核大，塞之瘥。  

痈肿、疔肿、破肿，纳一丸如麻子大，日一敷，其根自出，瘥。凡疔肿血出，以猪脂和敷。有孔，纳孔中，瘥止。  

胸背腰胁肿，以酢和敷肿上，日一易，又服二丸如小豆。  

癞疮，先以酢泔洗后，取药和猪脂敷之。 疮有孔，以一丸如小豆，纳孔中，兼和猪脂敷之。  

痔疮，取药涂绵箸上，纳孔中，日别易，瘥止。  

瘰 ，以酢和敷上瘥。  

恶刺，以一丸纳疮孔中，即瘥。  

诸冷疮积年不瘥者，以酢和涂疮上，作饼贴之瘥。  

疮癣，先以布揩汁出后，取酢和敷上，日别一易，立瘥。  

蝎螫，以少许敷螫处。  

蜂螫，以少许敷螫处。  

蝮蛇螯，取少许纳螯处，若毒入腹，心闷欲绝者，服三丸如小豆。  

妇人诸疾，胞衣不下，服二丸如小豆，取吐利即出。  

小儿客忤，服二丸如米粒，和乳汁敷乳头令嗍之。  

小儿惊痫，服二丸如米粒，涂乳头，令嗍之随儿大小量与。  

小儿乳不消，心腹胀满，服二丸如米粒，涂乳头，令嗍之，不瘥更服。  

治一切蛊毒妖邪鬼疰，有进有退，积聚坚结，心痛如咬不得坐卧，及时行恶气温病，风热瘴气相染灭门，或时热如 疟，咽肿塞不下饮食，或烦满气短，面目时赤，或目中赤黄，或干呕，或吐逆，或下赤白痢，或热气如云，或欲狂走自杀，或如见鬼，或手足清冷，或热饮冷水而不知足，或使手掇空，或面目痈肿生疮，或耳聋目暗，头项背脊强不得屈伸，或手足卒痒，或百鬼恶疰狐魅走入皮肤，痛无常处方：麝香 丹砂 特生 石 马目毒公（即鬼臼） 雄黄（各一两） 巴豆（九十粒） 青野葛（三两，一本不用） 马齿苋（一两，生成起棱者）上八味为末，别捣巴豆如膏，合捣五千杵，纳蜜，更捣一万杵，丸如小豆大，强者服二丸，弱者一丸。入腹云行四布通彻表里，从头下行，周遍五脏六腑，魂魄静定，情性得安。  

病在膈上吐，膈下利，或蛇虫诸毒下五色热水，或不吐下，便微渐除瘥。万虫妖精狐狸鬼魅，久痼癖块皆消散。在表汗出，在里直下，忌名其药，故此方无名也。  

***仙人玉壶丸方***  

雄黄 藜芦 丹砂 石 巴豆 八角附子（各二两）上六味，先捣巴豆三千杵，次纳 石又捣三千杵，次纳藜芦三千杵，次纳附子三千杵，辄治五百杵，纳少蜜恐药飞扬。治药用王相吉日良时，童子斋戒为良，天晴明无云雾，白昼药成封密器中，勿泄气，着清洁处。大人服丸如小豆。欲下病者，宿勿食，平旦服二丸。不知者，以粥暖饮发之，令下。下不止，饮冷水以止之。病在膈上吐，膈下利，或噫气即已。  

若欲渐渐除及将服消病者，服如麻子大二丸。卒中恶欲死不知人，以酒若汤和二丸，强开口灌喉中。鬼疰病百种不可名，浆水服二丸，日再。男女与鬼交通，歌哭无常，或腹大经绝，状如妊娠，浆水服二丸如胡豆大，日三夜一。又苦酒和，令如饴，每旦敷手间，使心主。心主在手腕后第一约横纹当中指，至暮，又敷足三阴三阳及鼻孔，七日愈。又浆水服麻子大一丸，日三服，三十日止，恶风逆心不得气息，服一丸。腹中如有虫欲钻胁出状，急痛，一止一作，是恶风，服二丸。忧恚气结在胸心，苦连噫及咳，胸中刺痛，服如麻子大三丸，日三。  

腹痛胀满不食，服二丸。心腹切痛及心中热，服一丸如麻子大，日三服，五日瘥。风疝、寒疝、心疝、弦疝，每发腹中急痛，服二丸。卒上气，气但出不入，并逆气冲喉，胃中暴积聚者，服二丸，日再。 饮痰饮，平旦服一丸。腹中三虫，宿勿食，明旦炙牛羊肉三脔食之，须臾进三丸如胡豆大，日中当下，过日中不下，更进二丸，烂虫必下。卒关格不得大小便欲死，服二丸。卒霍乱心腹痛，烦满吐下，手足逆冷，服二丸。伤寒敕涩，时气热病，温酒服一丸，浓覆取汗，不汗更服。寒热往来，服一丸。疟未发一丸，已发二丸便断。积寒热老痞，服二丸。症坚结痞一丸，日三取愈。下痢重者，一丸取断。食肉不消，腹坚胀，一丸立愈。  

若淋沥瘦瘠，百节酸痛，服一丸，日三。头卒风肿，以苦酒若膏和，敷之，絮裹之。痈疽痤疖瘰及欲作 ，以苦酒和，敷之。若恶疮不可名 疥疽，以膏若苦酒和，先以盐汤洗疮去痂，拭干敷之。齿痛绵裹塞孔中。鼠 以猪脂和，敷疮，取驳舌狗子舐之。中水毒，服二丸。  

若已有疮，苦酒和三丸敷之。耳聋脓血汁出及卒聋，以赤谷皮裹二丸纳之。风目赤或痒，视物漠漠，泪出烂 ，蜜解如饴，涂注目 。若为蛊毒所中，吐血，腹内如刺，服一丸如麻子，有加大如胡豆，亦以涂鼻孔中。又以膏和，通涂腹背上。亦可烧之，熏口及鼻。若为蛇蝮诸毒所中，及 犬狂马所咋，苦酒和敷，又水服二丸。妇人产后余疾，及月水不通，往来不时服二丸，日再。妇人胸中苦滞气，气息不利，小腹坚急，绕脐绞痛，浆水服如麻子一丸，稍加之，如小豆大。小儿百病惊痫，痞塞及有热，百日、半岁者，以一丸如黍米大置乳头饮之，一岁以上如麻子一丸，日三，饮送下。小儿大腹，及中热恶毒，食物不化，结成积聚，服一丸。小儿寒热头痛，身热，及吐 ，服一丸如麻子大。小儿羸瘦丁奚，不能食，食不能化，浆水服二丸，日三。又苦酒和，如梧子大敷腹上良。一切万病量之不过，一二丸莫不立效。  

***张仲景三物备急丸***  

司空裴秀为散用治心腹卒暴百病方。  

大黄 干姜 巴豆（各等分）上皆须精新。多少随意。先捣大黄、干姜下筛为散，别研巴豆如脂，纳散中合捣千杵，即尔用之为散，亦好用蜜为丸，贮密器中，莫令泄气，若中恶客忤，心腹胀满、刺痛，口噤气急，停尸卒死者，以暖水若酒服大豆许三枚，老小量与。扶头起，令得下喉，须臾未醒，更  

***大理气丸***  

治万病方。  

牛膝 甘草 人参 茯苓 远志 恒山 苦参 丹参 沙参 龙胆 龙骨 牡蒙 半夏杏仁 紫菀 芍药 天雄 附子 葛根 橘皮 巴豆 野狼牙（各二两） 大黄 牡蛎 白术（各三两） 生姜（末五两） 白薇（六分） 元参（七分） 芦（大者一枚）上二十九味，先捣筛二十七味，令熟，次捣巴豆、杏仁如膏，然后和，使相得，加白蜜更捣五千余杵，丸如梧子大，空腹酒服七丸，日三。疝瘕症结五十日服永瘥。吾常用理气，大  

***大麝香丸***  

治鬼疰飞尸病方。  

麝香（三分） 石（八分） 牛黄 附子 鬼臼 真珠 莽草 犀角 矾石 细辛 桂心仁（各五十枚） 芫青 地胆（《外台》作蚺蛇胆） 亭长 斑蝥（各七枚）上二十三味为末，蜜和合，更捣三千杵，丸如小豆大，饮服一丸，日再，渐加至三丸，虫毒所螫，摩之以知为度。若欲入毒疫疠乡死丧病处，及恶鬼冢墓间，盛绛囊中，男左女右，肘后系之，又以少许敷鼻下人中，及卧不魇。  

***小麝香丸***  

治同前。  

麝香 莽草 犀角 栀子仁（各三分） 雄黄 当归（《外台》不用） 丹砂（各四分）干姜桂心 芍药 细辛（各五分） 附子 乌头（各五枚） 蜈蚣（一枚） 巴豆（五十枚）上十五味为末，蜜和合，捣千杵，丸如小豆大，服三丸，日三，可加至五丸，一切尸疰痛悉皆主之。  

***紫葛丸***  

治绪热不调方。  

紫葛 石膏 人参 丹参 紫参 苦参 元参 细辛 齐盐 代赭 苁蓉 巴豆 乌头（各三分） 干姜 桂心 独活（各五分）上十六味为末，蜜和，更捣万余杵，丸如小豆，服六丸，食前三丸，食后三丸，忌五辛猪鸡鱼蒜，余不在禁限。若觉体中大热各减一丸服之，令人肥悦，好颜色，强阳道，能食，服药后十日得利黄白汁大佳，妇人食前、食后只服二丸。两岁以下小儿服丸如米粒大，令人能饮酒，除百病，药之功能损益备述如下。腹中积聚，心腹满，心下坚，痰饮，宿食，食吐逆，上气，短气，咳嗽，咽喉鸣，黄胆，久疟，面肿，身浮肿，四肢烦重，坐起体重，热病湿下部痒，体疮痒，关格不通，大肠出，热淋，下利，颜色不定，羸瘦无力，弱房少精，精冷，身体斑驳，从高堕下绝伤，堕胎后伤损血，皮肉焦烂，月水不定或后或前，月水断心下闷满，肩膊沉重，小儿百病，之小儿癖气，乳不消，小儿身常壮热，腹内有病。所录诸病，皆紫葛丸治之。若积日服饵未愈，消息准方服之，取瘥止。  

***太乙神精丹***  

治客忤霍乱腹痛胀满，尸疰恶气，癫狂鬼语，蛊毒妖魅，温疟，但是一切恶毒无所不治方。  

丹砂 曾青 雌黄 雄黄 磁石（各四两） 金牙（二两半）上六味，各捣，绢下筛，其丹砂、雌黄、雄黄三味，以 醋浸之，曾青好酒于铜器中渍，纸密封讫，日中曝百日，经夏急五日，亦得无日，以火暖之。然后各研，令如细粉，以醋拌，使干湿得所，纳土釜中，以六一泥固济，勿令泄气。干后安铁环施脚高一尺五寸置釜上，以渐放火，初放火取熟两秤，炭各长四寸置釜上，待三分二分尽，即益。如此三度尽用熟火，然后用益生炭其过三上熟火以外，皆须加火渐多，及至一伏时，其火已欲近釜，即便满，就釜下益炭，经两度即罢，火尽极冷，然后出之，其药精飞化凝着釜上五色者上，三色者次，一色者下。虽无五色，但色光明皎洁如雪最佳。若飞上不尽，更令与火如前，以雄鸡翼扫取，或多或少不定，研如枣膏，丸如黍粒。治偏风、大风、恶疾、癫痫、疠节鬼打等最良。服法，平旦空腹一丸为度。其疟病积久，百方不瘥。又加心腹胀满上气，身面脚等并肿垂死者，服一丸，吐即瘥，亦有不吐瘥者，若不吐复不瘥者更服一丸半。仍不瘥者后日增半丸，渐服无有不瘥。气亦定，当吐出青黄白物，其因疟两胁下有癖块者，亦当清除。若心腹不胀满者，可与一丸，日日加之，以知为度，不必专须吐，亦可一丸即瘥。勿并与服，亦可三日一服，皆须以意斟酌量得其宜。或腹内有水即下者勿怪。若患疟日近，精神健，亦可斟酌病患药性，并与两丸作一丸顿服之，皆至午后食，勿使冷，勿使热，豉浆粥任意食之。  

若病疟盗汗虚弱者，日服一丸，至三日吐即止。若患疟不汗，气复不流，脚冷者，服一丸。  

至三日若不汗，气复，脚即暖有润汗，不至三日吐即止。若患疟无颜色者，服药后三日即有颜色。亦有须吐瘥者，亦有服少许而瘥者，亦有杀药强人服三四丸，始觉药行者，凡人禀性不同，不可一概与之。但作黍米大服之为始渐加以知为度，药力验壮，勿并多服，特慎油面鱼肉蒜，当清净服之。若有患久不瘥在床，羸瘦并腹胀满及肿，或下痢者多死，但与药救之，十人中或瘥三四人也，瘕症积聚，服一刀圭，以浆水送下。诸卒死中恶客忤霍乱腹满体带五尸疰恶风疰忤大病相易死亡灭门，狂癫鬼话，已死气绝，心上微暖者，扶起其头，以物撬开口，不可开凿去两齿，以浆饮送药，药下即活，诸久病者，日服一刀圭，覆令汗，汗出即愈。  

不愈者，不过再服，亦有不汗而瘥，复有不汗不愈者，服如上法加半刀圭以瘥为度。常以绛囊带九刀圭散，男左女右，小儿系头上，辟瘴毒恶时气、射工。小儿患，可以苦酒和之，涂方寸纸上着儿心腹上，令药在上治之。亦有已死者，冬二日夏一日，与此药服，服得下药便活，若不得入腹不活。加金牙磁石者，服至五服，内必令人吐逆下利。过此即自定其药如小豆大为始，从此渐小，不得更大，大风恶癞可二十服。偏风 节，诸恶风癫病等亦可二十服。  

自余诸恶病者皆止一二服，量人轻重弱强不得多与。若欲解杀药但烂煮，食肥猪肉，服此药后，小应头痛身热一二日来，大不能得食味，后自渐得气味，五日后便能食。若贪食过多者宜节之。若服药下闷乱，可煮木防己汤服之，即定。凡言刀圭者以六粟为一刀圭，一说云三小豆为一刀圭。  

***作土釜法***  

其法取两个瓦盆，以甘土涂其内令极干，其状大小，随药多少。  

***作六一泥法***  

赤石脂 牡蛎 滑石 石 黄矾 卤土 蚯蚓屎（各二两）上取 酢以足为度，若无卤土以盐代之。先作甘泥土，以泥各别裹前黄矾等五种作团之，勿令泄气，以火烧周。  

三日最好，一日亦得。出火破团取药，各捣碎，绢筛，然后与蚯蚓屎、卤土等分以酢和之如稠粥，即得好酢。可用二分酢一分水和用，取前瓦盆以此泥涂之。曾青如蚯蚓屎如黄连佳，世少此者，好昆仑碌亦得瘥病，丹砂亦鲜，粟砂亦得。旧不用磁石凡雄黄皆以油煎，九日九夜备乃可入丹，不尔有毒，慎勿生用。  

***仓公散***  

治卒鬼击鬼痱鬼刺心腹痛如刺，下血便死，不知人，及卧魇啮，脚踵不觉者，诸恶毒瓦斯病方（北汉文帝时太仓令淳于意方故名）。  

特生 石 皂荚 雄黄 藜芦（各等分）上四味治，下筛，取如大豆许，纳管中，吹入病患鼻，得嚏则气通便活，若未嚏，复更吹之，以得嚏为度，此药起死回生。  

***小金牙散***  

治南方瘴疠疫气脚弱风邪鬼疰方。  

金牙（五分） 雄黄 萆 黄芩 蜀椒 由跋 桂心 莽草 天雄 朱砂 麝香 乌头（各二分） 牛黄（一分） 蜈蚣（一枚六寸者） 细辛 葳蕤 犀角 干姜（各三分） 黄连（四分）囊盛带，男左女右一寸匕，省病问孝，不避夜行，涂人中，晨昏雾露亦涂之。  

***大金牙散***  

治一切蛊毒百疰不祥医所不治方。  

金牙 鹳骨 石膏（各八分） 斑蝥（七分） 活草子 胡燕屎 白术 雷丸 龙牙（各六分） 铜镜鼻 栀子仁 干漆 龟甲 鳖甲 鬼督邮 桃白皮 大黄（各四分） 桂心 芍药徐长卿 羚羊角 射干 升麻 鸢尾 马目毒公 蜂房 细辛 干姜 芒硝 由跋 犀角甘草 野狼毒 蜣螂 龙胆 野狼牙 雄黄 真珠（各三分） 芫花 莽草 射罔 乌梅（各二分）蛇蜕皮（一二十枚）上五十味治，下筛，服一刀圭，稍加至二刀圭，带之辟百邪，治九十九种疰（一有麝香无  

## 卷十三 心脏方

（凡八类）  

### 心脏脉论第一  

（论一首）论曰：心主神。神者，五脏专精之本也。为帝王监领四方，夏旺七十二日，位在南方，离宫火也。有生之来谓之精，两精相搏谓之神，所以任物谓之心神者，心之藏也。舌者，心之官。故心气通于舌，舌和则能审五味矣。心在窍为耳。夫心者火也，肾者水也，水火相济，心气通于舌，舌非窍也。其通于窍者，寄见于耳，左耳丙，右耳丁，循环炎宫，上出唇口知味，荣华于耳外主血，内主五音。心重十二两，中有三毛七孔，盛精汁三合，神名藏神，号五神居，随节应会，故云心藏脉。脉舍神，在气为吞，在液为汗。心气虚则悲不已，实则笑不休。心气虚则梦救火，阳物得其时则梦燔灼。心气盛则梦喜笑及恐畏，厥气客于心，则梦丘山烟火。凡心脏象火，与小肠合为腑，其经手少阴，与太阳为表里。其脉洪，相于春，旺于夏，夏时万物洪盛，垂枝布叶皆下垂如曲，故名曰钩。心脉洪大而长，洪则卫气实，实则气无从出，大则营气萌，萌洪相薄可以发汗，故名曰长。长洪相得，即引水浆溉灌经络，津液皮肤。太阳洪大皆是母躯，幸得戊己，用牢根株，阳气上出汗见于头，五内干枯，胞夏脉如钩，夏脉心也，南方火出，万物之所以盛长也，故其气来盛去衰，故曰钩。反此者病何如而反，其气来盛去亦盛，此谓太过，病在外表。其来不盛去反盛，此谓不及，病在内。太过则令人身热，而肤痛为浸淫。不及则令人烦心，上见咳唾，下为气泄。  

心脉来累累如连珠，如循琅 ，曰平。夏以胃气为本，心脉来喘喘连属，其中微曲，曰心病。心脉来前曲后居如操带钩，曰心死。  

真心脉至坚而搏，如循薏苡子累累然，色赤黑不泽，毛折乃死。夏胃微钩曰平，钩多胃少曰心病，但钩无胃曰死胃，而石曰冬病，石甚曰今病。  

心藏脉，脉舍神，怵惕思虑则伤神，神伤则恐惧自失，破目 脱肉，毛悴色夭，死于冬手少阴气绝，则脉不通。少阴者，心脉也。心者，脉之合也。脉不通则血不流，血不流则发色不泽，面黑如漆柴者，血先死，壬笃癸死，水胜火也。  

心死脏浮之实如豆麻击手，按之益躁，疾者死。夏心火旺，其脉浮大而散（一作洪）曰平，反得弦细而长者，是肝之乘心，母之归子，为虚邪，虽病易治。反得大而缓者，是脾之乘心，子之乘母，为实邪，虽病自愈。反得沉濡而滑者，是肾之乘心，水之克火，为贼邪，大逆十死不治。反得微涩而短者，是肺之乘心，金之凌火，为微邪虽病即瘥，肾乘心必癃。  

左手关前寸口阴绝者，无心脉也。若心下热痛，掌中热，时时善呕，口中伤烂，剌手少阳治阳。左手关前寸口阴实者，心实也。是心下有水气，忧恚发之，剌手心主治阴。  

心脉来累累如贯珠滑利，再至曰平，三至曰离经病，四至脱精，五至死，六至命尽，手少阴脉也。  

心脉急甚为螈 ，微急为心痛引背，食不下，缓甚为狂笑，微缓为伏梁在心下，上下行，有时唾血。大甚为喉介，微大为心痹引背，善泪出，小甚为善哕，微小为消瘅。滑甚为善渴，微滑为心疝引脐，少腹鸣。涩甚为喑，微涩为血溢维厥耳鸣癫疾。  

心脉搏坚而长，当病舌卷不能言，其濡而散者，当病消渴自已（渴一作环）。  

赤脉之至也喘而坚，诊曰，有积气在中，时害于食，名心痹，得之外疾思虑而心虚，故邪从之。扁鹊曰：心有病则口生疮腐烂。  

心在声为笑，在变动为忧，在志为喜，喜伤心，精气并于心则喜，心虚则悲，悲则忧，实则笑，笑则喜。  

时主夏病者，时间时甚，知其源，取其输，观其应，审其害。  

病先发于心者，心痛一日之肺喘咳，三日之肝胁痛支满，五日之脾闭塞不通，身痛体重，三日不已，死于冬半夜，夏日中。  

病在心，日中慧，夜半甚，平旦静。  

假令心病北行若食豚鱼得之，不者，当以冬时发，得病以壬癸日也。  

凡心病之状，胸内痛，胁支满，两胁下痛，膺背肩胛间痛，两臂内痛，虚则胸腹大，胁下与腰背相引而痛，取其经手少阴太阳，舌下血者，其变病刺 中血者。  

心脉沉之小而紧，浮之不喘，苦心下聚气而痛，食不下，喜咽唾，时手足热烦满，时忘不乐，喜太息，得之忧思。  

心病其色赤，心痛短气，手掌烦热，或啼笑骂詈，悲思愁虑，面赤身热，其脉实大而数，此为可治，宜服（阙宜服者药）。春当刺中冲，夏刺劳宫，季夏刺大陵，皆补之；秋刺间使，冬刺曲泽，皆泻之（此是手心主心包经络）。又当灸巨阙五十壮，背第五椎百壮。  

邪在心，则病心痛善悲，时眩仆视有余，不足而调之其俞。  

忧愁思虑则伤心，心伤则苦惊，喜忘善怒。  

心中风者，翕翕发热，不能起，心中饥饿，欲食食则呕。  

心中寒者，其人病心如啖蒜齑状，剧者心痛彻背，背痛彻心如蛊注，其脉浮者，自吐乃愈。  

心伤，其人劳倦，头面赤而下重，心中痛彻背，自烦发热，当脐跳手，其脉弦，此为心脏伤所致也。  

邪哭使魂魄不安者，血气少也。血气少者属于心，心气虚者，其人即畏，合目欲眠，梦远行而精神离散，魂魄妄行。阴气衰者，即为癫。阳气衰者，即为狂。五脏者魂魄宅舍，精神之根据托也。魂魄飞扬者，其五脏空虚也，即邪神居之，神灵所使鬼而下之。脉短而微，其脏不足，则魂魄不安。魂属于肝，魄属于肺，肺主津液，即为涕泣出。肺气衰者即泣出，肝气衰者魂则不安。肝主善怒其声呼。  

心水者，其人体肿（一作重）而少气不得卧，烦而躁，其阴大肿。  

真心痛手足青至节，心痛甚，旦发夕死，夕发旦死。  

心腹痛懊恼发作肿聚，往来上下行痛有休作，心腹中热，善渴涎出者，是蛔咬也。以手聚而坚持之，无令得移，以大针刺之，久持之虫不动乃出针。肠中有虫蛔咬，皆不可取以小针。  

心胀者，烦心短气卧不安。  

凡心脉急，名曰心疝。小腹当有形，其以心为牡藏，小肠为之使，故小腹当有形。  

诊得心积沉而芤时，上下无常处，病胸满悸，腹中热，面赤咽干，心烦，掌中热，甚则唾血。身螈 主血厥，夏瘥冬剧，色赤也。  

心之积，名曰伏梁，起于脐上，上至心，大如臂，久久不愈。病烦心心痛，以秋庚辛日得之，何也？肾病传心，心当传肺，肺适以秋旺，旺者不受邪。心复欲还肾，肾不肯受，因留结为积，故知伏梁以秋得之。  

心病烦闷，少气大热，热上汤心，呕咳吐逆，狂语，汗出如珠，身体厥冷，其脉当浮，今反沉濡而滑，其色当赤而反黑者，此是水之克火，为木逆，十死不治。  

征音人者，主心声也，心声笑其音竽，其志喜，其经手少阴，厥逆太阳则营卫不通，阴阳反错。阳气外击，阴气内伤，伤则寒，寒则虚，虚则惊掣心悸，定心汤主之（方见十四卷）。  

语声前宽后急，后声不续，前混后浊，口 冒昧，好自笑，此为厉风入心，荆沥汤主之（方见前第八卷）。心虚风寒，半身不遂，骨节离解，缓弱不收，便利无度，口面 斜，姜附汤主之（方见前第八卷）。此病不盈旬日，宜急治之。又笑而呻，呻而反忧，此为水克火，阴击阳，阴起而阳伏，伏则实，实则伤热，热则狂，闷乱冒昧，言多谬误，不可采听，此心已伤。  

若其人口唇正心病为虐者，令人心烦甚，欲得清水反寒，多不甚热（方见前第十卷）。若其人本来心性和雅，而忽弊急反于常，白术酒主之（方见前第八卷）。或言未竟便住，以手剔脚爪，此人必死。祸虽未及，名曰行尸，此心病，声之候也，虚则补之，实则泻之，不可治者，明而察之。  

赤为心，心合脉赤如鸡冠者吉。心主舌，舌是心之余，其人火形相比于上征赤色，广KT兑面小头，好肩背髀腹小手足行安地，疾行摇肩背，肉满有气轻财，少信多虑，见事明了，好顾急心，不寿暴死。耐春夏，不耐秋冬，感而生病，主手少阴窍窍然， 长短倾正则心应之，正赤色小理者则心小，小则邪弗能伤，易伤以忧。粗理者则心大，大则虚，虚则寒，寒则忧不能伤，易伤于邪，无 者则心高，高则实，实则热，热则满于肺中，闷而善忘，难开以言。 小短举者则心下，下则脏外，易伤于寒，易恐以言。 长者则心坚，坚则脏安守固。 弱以薄者则心脆，脆则善病消瘅热中。 直下不举者则心端正，端正则和利难伤， 向一方者则心偏倾，偏倾则操持不一，无守司也。（一云，若 小短薄弱而下则心下，下则虚，虚则伤寒，病忧恚，内损心暴痛，而好唾清涎，口臭，虫齿痛侵唇齿。  

若 高起则心高，高则实，实则热，热则满于心，闷而善忘，恐悸喉燥口痛牙痈舌伤，小儿则便秘、口重、舌鹅口、声嘶，方见头面方中。）凡人部分陷起者，必有病生，小肠太阳为心之部，其处陷起即病生矣。脏舍内外，部亦内外，沉浊属内，浮清居外。若外病内入，小腹满起，内病里出，所部陷没。外入内，前治阳，后补阴。内出外，前补阴，后泻阳。阳则实热，阴则虚寒。在阳主外，在阴主内。凡人死生休咎，则脏神前变形于外，人心前病，则口为之张。若心前死，则枯黑声语不转。若天中等分，墓色应之必死不治。看应增损，斟酌赊促，赊则不出四百日内，促则不延旬月之间，心病少愈而卒死。何以知之？曰：赤黑色黯点如博棋，见颜度年上，此必卒死。心绝一日死，何以知之？两目回回直视肩息立死。凡面赤目白，忧恚思虑，心气内索面色反好，急求棺椁，不过十日死。又面黄目赤不死，赤如血死。吉凶之色若在于分部， 而见赤黑入口，此必死，不出其年，名曰行尸。若年上无应，三年之夏火心脉色赤，主手太阳也。夏取盛经分腠。夏者火始治，心气始长，脉瘦气弱，阳气留溢其脉本在外踝之后，应在命门之上三寸，命门者，心上一寸也，脉根在少泽，少泽在手小指端。  

其筋起于小指之上，结于腕上，循臂内廉，结肘内蜕骨之后，弹之应小指之上，入结腋下。其支者后走腋后廉，上绕肩胛，循颈出足太阳之筋前，结于耳后完骨。其支者入耳中，直出耳上，下结于颔上，属目外 。  

其脉起于小指之端，循手外侧上腕，出踝中直上循臂骨下廉，出肘内侧两骨之间，上循外后廉，出肩解绕肩胛，交肩上，入缺盆，向腋络心，循咽下膈抵胃属小肠。其支者从缺盆循颈上颊，至目锐 ，却入耳中。其支者别颊上 抵鼻，至目内 斜络于颧，合手少阴为表其手太阳之别名曰支正，上腕五寸，内注少阴，其别者上走肘络肩 ，主心生病。病实则小肠热，热则节弛，弛则阳病。阳脉大反逆于寸口再倍，病则嗌痛颔肿耳聋目黄，卧不能言，闷则急坐。虚则小肠寒，寒则生疣，疣则阴病。阴脉反小于寸口过于一倍，病则短气，百节病，筋急颈痛转顾不能。（此尽是手太阳小肠经筋脉支别为病，今取心主包络少阴心经附于后。  

手心主之别名曰内关，去腕五寸（《甲乙》作二寸），出于两筋间，循经以上系于心包络。  

心系，气实则心痛，虚则为烦心，取之两筋间。  

手心主之脉起于胸中，出属心包下膈，历络三焦。其支者循胸出胁下腋三寸上抵腋，下循内行太阴少阴之间，入肘中下臂，行两筋之间，入掌中循中指出其端。其支者别掌中，循小指次指出其端。是动则病手心热，肘臂挛急腋肿，甚则胸胁支满，心中澹澹大动，面赤目黄，善笑不休，是主脉所生。病者烦心心痛，掌中热，为此诸病，盛则泻之，虚则补之，热则疾之，寒则留之，陷下则灸之，不盛不虚以经取之。盛者则寸口大一倍于人迎，虚者则寸口反小于人迎。  

手少阴之别名曰通里，在腕后一寸，别而上行，循经入咽中，系舌本属目系，其实则大，膈虚则不能言，取之掌后一寸，别走太阳。  

手少阴之脉起于心中，出属心系，上膈，络小肠。其支者从心系上挟咽，系目系（系目系一作循胸出胁）。其直者复从心系却上肺，出腋下，下循 内后廉，行太阴心主之后，下肘内廉，循臂内后廉，抵掌后锐骨之端，入掌后内廉，循小指之内出其端。是动则病咽干心痛，渴而欲饮，是为臂厥。是主心所生病者目黄胁满痛， 臂内后廉痛，厥掌中热痛。为此诸病，手少阴之脉独无输，何也？曰：少阴者，心脉也。心者，五脏六腑之大主也，为帝王精神之所舍。其脏坚固，邪不能容，容之则伤心，心伤则神去，神去则身死矣。故诸邪在于心者，皆在心之包络，包络者，心主之脉也，故少阴无输也。少阴无输，心不病乎？曰：其外经腑病，脏不病，故独取其经于掌后锐骨之端也。  

夏三月，主心小肠赤脉KT 病也，其源从少阴太阳之气相搏而停，则营卫不通，皮肉痛起。太阳动发少阴，淫邪之气因而作，则脏腑随时受夏疫病也。其病相若腑虚则阴邪气所伤，身战脉掉捉所不禁。若脏实则为阳毒所侵，肉热口开舌破咽塞声嘶，故曰赤脉KT 病（方见《伤寒》卷中）。  

扁鹊云：灸肾肝心三俞主治丹（一作痹）毒病，当根据源为治，表治阴阳，调和脏腑，疾不生  

### 心虚实第二  

（脉四条 方十一首 灸法一首）心实热左手寸口人迎以前脉阴实者，手少阴经也，病苦闭大便不利，腹满，四肢重，身热，名曰心实热也。  

***石膏汤***  

治心热实或欲吐，吐而不出，烦闷，喘急，头痛方。  

石膏（一斤） 淡竹叶 香豉（各一升） 小麦（三升） 地骨皮（五两） 茯苓（三两） 栀子仁（三十枚）上七味 咀，先以水一斗五升煮小麦、竹叶、取八升澄清，下诸药，煮取三升去滓，分三服。（《外台》名泻心汤）  

***泻心汤***  

治老小下痢水谷不消，肠中雷鸣，心下痞满，干呕不安方。  

人参 黄芩 甘草（各一两） 干姜（一两半） 黄连（二两） 半夏（三两） 大枣（十二枚）上七味 咀，以水八升，煮取二升半，分三服。并治霍乱。若寒加附子一枚，渴加栝蒌根二两，呕加橘皮一两，痛加当归一两。客热以生姜代干姜。  

***大黄黄连泻心汤***  

治心气不足，吐血衄血方。  

大黄（二两） 黄连 黄芩（各一两）上三味 咀，以水三升煮取一升，顿服。亦治霍乱。  

心小肠俱实左手寸口人迎以前脉阴阳俱实者，手少阴与巨阳经俱实也，病苦头痛身热，大便难，心腹烦满不得卧，以胃气不转水谷实也，名曰心小肠俱实。  

***竹沥汤***  

治心实热，惊梦喜笑恐畏悸惧不安方。  

淡竹沥（一升） 生地黄汁（一升） 石膏（八两） 芍药 白术 栀子仁 人参（各三两）赤石脂 紫菀 知母 茯神（各二两）上十一味 咀，以水九升煮十味至二升七合，去滓，下竹沥更煎，取三升。若须利入芒硝二两，去芍药，分三服。  

***茯神煮散***  

治心实热，口干烦渴，眠卧不安方。  

茯神 麦门冬（各三十六铢） 通草 升麻（各三十铢） 紫菀 桂心（各十八铢） 知母（一两） 赤石脂（四十二铢） 大枣（二十枚） 淡竹茹（鸡子大一枚）上十味治，下筛为粗散，以绵裹方寸匕，井花水二升半，煮取九合，时动裹子，为一服。日再。  

***安心煮散***  

治心热满烦闷惊恐方。  

白芍药 远志 宿姜（各二两） 茯苓 知母 赤石脂 麦门冬 紫菀 石膏（各四十二铢人参（二十四铢） 桂心 麻黄 黄芩（各三十铢） 葳蕤（三十六铢） 甘草（十铢）上十五味治，下筛为粗散，先以水五升，淡竹叶一升，煮取三升，去滓，煮散一方寸匕，牢以绢裹煮时动之，煎取八合，为一服。日再。  

治不能食，胸中满膈上逆气闷热方：灸心俞二七壮，小儿减半。  

心 虚 寒左手寸口人迎以前脉阴虚者，手少阴经也。病苦悸恐不乐，心腹痛难以言，心如寒恍惚，名曰心虚寒也。  

***茯苓补心汤***  

治心气不足，善悲愁恚怒，衄血，面黄烦闷，五心热，或独语不觉，咽喉痛，舌本强，冷涎出（一作汗出，）茯苓（四两） 桂心 甘草（各二两） 紫石英 人参（各一两） 麦门冬（三两） 大枣（二十枚） 赤小豆（一十四枚）上八味 咀，以水七升煮取二升半，分三服。  

***半夏补心汤***  

治心虚寒，心中胀满悲忧，或梦山丘平泽者方。  

半夏（六两） 宿姜（五两） 茯苓 桂心 枳实 橘皮（各三两） 白术（四两） 防风远志（各二两）上九味 咀，以水一斗煮取三升，分三服。  

***牛髓丸***  

通治百病虚瘠羸乏等方。  

牛髓 羊髓 枣膏 白蜜 酥（各一升） 麦门冬 川芎 桂心 当归 茯苓（一作茯神）一两） 白术（四十上十九味，切捣十四味筛，别研枣膏和散，次纳诸髓蜜和搅令相得，纳铜钵中于釜汤中煎取堪作丸，如梧桐子大，酒服三十丸，稍加至四十丸。日再。  

心小肠俱虚左手寸口人迎以前脉阴阳俱虚者，手少阴与巨阳经俱虚也。病苦洞泄，若寒少气，四肢厥，肠 ，名曰心小肠俱虚。  

***大补心汤***  

治虚损不足，心气弱悸或时妄语，四肢损变气力，颜色不荣方。  

黄芩 附子（各一两） 甘草 茯苓 麦门冬 干地黄 桂心 阿胶（各三两） 半夏 远志石膏（各四两） 生姜（六两） 饴糖（一斤） 大枣（二十枚）上十四味，取十三味 咀，以水一斗五升煮取五升，汤成下糖，分四服。  

***补心丸***  

治脏虚善恐怖如魇状及妇人产后余疾，月经不调方。  

当归 防风 芎 附子 芍药 甘草 蜀椒 干姜 细辛 桂心 半夏 浓朴 大黄猪苓（各一两） 茯苓（一作茯神） 远志（各二两）上十六味为末，蜜丸如梧子大，酒服五丸，日三，不知加至十丸，冷加热药。  

### 心劳第三  

（论一首 方一首）论曰：心劳病者补脾气以益之，脾旺则感于心矣。人逆夏气则手太阳不长，而心气内洞，顺之则生，逆之则死。顺之则治，逆之则乱，反顺为逆，是谓关格，病则生矣。  

***大黄泄热汤***  

治心劳热，口为生疮，大便苦难，闭涩不通，心满痛，小肠热方。  

大黄 泽泻 黄芩 芒硝 栀子仁（各三两） 桂心 通草 石膏（各二两） 甘草（一两）上十味 咀，用水九升，先以水一升别浸大黄一宿，余八升煮诸药取二升五合，去滓，下大黄煮两沸去滓，下芒硝令烊，分三服。  

### 脉极第四  

（论一首 方一首 灸法二首）论曰：凡脉极者主心也。心应脉，脉与心合。心有病从脉起。又曰：以夏遇病为脉痹，脉痹不已，复感于邪，内舍于心，则饮食不为肌肤，咳脱血色白不泽，其脉空虚，口唇见赤色。凡脉气衰，血焦发堕，以夏丙丁日得之于伤风，损脉为心风。心风之状，多汗恶风。若脉气实则热，热则伤心，使人好怒，口为赤色，甚则言语不快，血脱色干燥不泽，饮食不为肌肤。若脉气虚则寒，寒则咳，咳则心痛，喉仲介介如哽，甚则咽肿喉痹。故曰，心风虚实候也。  

***生地黄煎***  

治脉热极则血色脱色白干燥不泽，饮食不为肌肤，消热止极强胃气方。  

生地黄汁 生麦门冬 赤蜜（各一升） 心（一作豉） 远志（各二升） 人参 白术茯苓芍药 干地黄（各三两） 甘草（二两） 石膏（六两） 生葳蕤（四两）上十三味，十一味 咀，以水一斗二升煮取二升七合，去滓，下地黄汁及蜜，更煎取三升半，分四服。  

***灸法***  

胸中痛引腰背心下呕逆面无滋润，灸上门，随年壮，穴在挟巨阙两边相去各半寸（一云一寸）。颜色焦枯，劳气失精，肩臂痛不得上头，灸肩 百壮，穴在肩外头近后，以手按之有解宛宛中。  

### 脉虚实第五  

（论一首 方三首 针灸法二首）论曰：凡脉虚者好惊跳不定，脉实者洪满。凡脉虚实之应主于心小肠。若其腑脏有病，从热生则应脏，寒则应腑也。  

***防风丸***  

补虚调中，治脉虚惊跳不定，乍来乍去，主小肠腑寒方。  

防风 桂心 通草 茯神 远志 麦门冬 甘草 人参 白石英（各三两）上九味为末，白蜜和丸，如梧子大，酒服三十丸，日再，加至四十丸。  

***升麻汤***  

治脉实洪满，主心热病方。  

升麻 子芩 泽泻 栀子仁 淡竹叶 芒硝（各三两） 生地黄（切，一升）上七味 咀，以水九升煮取三升，去滓，下芒硝，分三服。  

***麻黄调心泄热汤***  

调心泄热，治心脉厥大，寸口小肠热，齿龋嗌痛方。  

麻黄 生姜（各四两） 细辛 子芩 茯苓 芍药（各五两） 白术（二两） 桂心（一两）生地黄（切一升）上九味 咀，以水九升煮取三升，去滓，分三服，须利加芒硝三两。  

***针灸法***  

脉不出针不容，穴在幽门两旁各一寸五分。心闷痛上气牵引小肠，灸巨阙二  

### 心腹痛第六  

（论一首 方二十六首 针灸法二十五首）论曰：寒气卒客于五脏六腑，则发卒心痛胸痹。感于寒，微者为咳，甚者为痛为泄，厥心痛与背相引，善螈如物从后触其心。身伛偻者肾心痛也。厥心痛腹胀满。心痛甚者，胃心痛也。厥心痛如以针锥剌其心，心痛甚者脾心痛也。厥心痛，色苍苍如死灰状，终日不得太息者，肝心痛也。厥心痛，卧若从心间痛，动作痛益甚，色不变者，肺心痛也。真心痛手足青至节，心痛甚，旦发夕死，夕发旦死。蛔心痛，心腹中痛发作肿聚，往来上下行痛有休止，腹中热，善涎出是蛔咬也，以手按而坚持之，勿令得移，以大针刺之，复久持之虫不动乃出针。心下不可刺，中有成聚不可取于俞，肠中有虫蛔咬皆不可取以小针。  

治寒气卒客于五脏六腑中则发心痛方：大黄 芍药 柴胡（各四两） 升麻 黄芩 桔梗 朱砂（各三两） 鬼臼 鬼箭羽 桂心朴硝（各二两）上十一味 咀，以水九升煮取二升七合，分三服，先分朱砂作三份，每服纳一份，搅匀服之，得快利如痛不止，宜服后方： 赤芍（六两） 桔梗 杏仁（各五两） 上三味 咀，以水六升煮取三升，分三服。  

***九痛丸***  

治九种心痛，并疗冷冲上气落马堕车，血疾等方。（一虫心痛，二疰心痛，三风心痛，四悸心痛，五食心痛，六饮心痛，七冷心痛，八热心痛，九来去心痛。此之谓九痛。）附子 干姜（各二两） 吴茱萸 人参 巴豆（各一两） 生野狼毒（四两）上六味为末，蜜和丸，如梧子大，空腹服三丸。猝中恶腹胀痛口不能言者服五丸，日一服。连年积冷流注心胸者，亦服之，好好将息神验。（《金匮》方用附子三两，干姜、野狼牙各一两。）治九种心痛方：取当太岁上新生槐枝一握，去两头， 咀，以水三升煮取一升，顿服。  

***桂心三物汤***  

治心中痞诸逆悬痛方。  

桂心 生姜（各二两） 胶饴（半斤）上三味，取二味 咀，以水六升煮取三升，去滓，纳饴，分三服。（仲景用枳实五枚，不用胶饴，肘后用枳实五枚，白术二两，为五味。）  

***乌头丸***  

治心痛彻背，背痛彻心方。  

乌头（六铢） 附子 蜀椒（各半两） 干姜 赤石脂（各一两）上五味为末，蜜丸，如梧子大，先食服三丸，日三，不知少增之。（范汪不用附子，服如治心痛方：桃白皮煮汁，空腹以意服之。（崔氏用疗疰心痛。）治暴心痛或如中恶口中涎出不可禁止回回欲吐方：苦参（十斤）上一味 咀，以水一石煮取二斗，去滓，下苦酒二斗，更煎取五升，加大豆黄末熬和煮汁中煎，令可丸，并手丸之，如梧子大。每服以酒一升进三四十丸，日一，当倒腹吐，不吐下利，更酒浸苦参二斤，进丸弥佳，非止腹痛心暴痛 骨等痛。凡是腹中之疾悉主之，又宿冷血治猝中恶心痛方：苦参（三两）上一味 咀，以好醋一升半煮取八合，强者顿服，老小分二服。  

又方 桂心（一两）上一味 咀，以水四升煮取一升半，分三服。  

治虫心痛方：鹤虱为末，蜜丸，如梧子大，服四十丸，蜜汤下，日一服，可加至五十丸，慎酒肉。  

又方 鹤虱一两为末，温醋一盏和，空腹服之，虫当吐出。  

又方 服漆一合，（方见后养生服饵篇中），凡虫心痛皆用漆主之。  

***五辛汤***  

治心腹冷痛方。  

细辛 蜀椒 桂心 干姜 吴茱萸 芍药 防风 苦参 甘草 当归 干地黄（各一两）上十四味 咀，以水九升煮取三升，分四服。  

***犀角丸***  

治心腹久痛积年不定，不过一时间还发，甚则数日不能食，又便出干血，穷天下方不能瘥，甄立言处此方，数日即愈。  

犀角 麝香 雄黄 桔梗 莽草 鬼臼 桂心 芫花（各半两） 甘遂（一两半） 附子光明砂（各六铢） 贝齿（五枚） 巴豆（二十枚） 赤足蜈蚣（二枚）上十四味为末，蜜丸，如梧子，饮服一丸，日二，渐加至三丸，以微利为度。（《古今录验》无雄黄。）  

***高良姜汤***  

治卒心腹绞痛如刺，两胁支满，烦闷不可忍方。  

高良姜（五两） 浓朴（二两） 当归 桂心（各三两）上四味 咀，以水八升煮取一升八合，分二服，日三。若一服痛止便停，不须更服，强者作二服，弱者分三服。  

***当归汤***  

治心腹绞痛诸虚冷气满痛方。  

当归 芍药 浓朴 半夏（各二两） 桂心 甘草 黄 人参（各三两） 干姜（四两）蜀椒（一两）上十味 咀，以水一斗煮取三升二合，分四服，羸弱人分六服。（《短剧》云人冷加附子一枚良。）又方 治虚冷腹痛，不下饮食，食复不消胪胀者方。  

当归 茯苓（各五分） 黄 紫菀（各四分） 高良姜 干姜（各六分） 鹿茸 桂心肉苁蓉 昆布 橘皮（各三分） 甘草（二两） 乌头（二两） 大枣（四十枚） 桃仁（一百枚） 地骨皮 法曲 大麦 （各一升）上十八味 咀，以水一斗五升煮取四升二合，分为五服，下利加赤石脂、龙骨各三分，渴加麦门冬一升。  

又方 治寒冷腹中痛方。（《短剧》云吴茱萸汤）当归（二两） 桂心 甘草 人参（各一两） 生姜（五两） 半夏 小麦（各一升） 吴茱萸（二升）上八味 咀，以水一斗五升煮取三升，分三服，日三，亦治产后虚冷。  

又方 治冷气胁下往来冲胸膈痛引胁背闷者方。  

当归 桂心 人参 甘草 吴茱萸 芍药 大黄（各二两） 茯苓 枳实（各一两） 干姜（三两）上十味 咀，以水八升煮取二升半，分三服，日三，并治尸疰亦佳。（《外台》仲景方无茯苓、枳实。）又方 治久寒疾痼，胸腹中痛时下痢方。  

当归（三两） 附子（一两） 干姜 甘草 柑皮（各二两）上五味 咀，以水八升煮取二升，分三服，日三。  

又方 治久寒宿疾，胸腹中痛，短气时滞下痢方。  

当归 桂心（各三两） 干姜（四两） 附子（一两）上四味 咀，以水八升煮取二升，分三服，日三。（范汪无附子，有甘草二两，云虚冷激痛甚者加黄 、芍药各二两。）  

***温中当归汤***  

治心腹中痛发作肿聚，往来上下，痛有休止，多热，喜涎出，是蛔虫咬也，二三剂后若不效有异，宜改方增损之。  

当归 人参 干姜 茯苓 浓朴 木香 桂心 桔梗 芍药 甘草（各二两）上十味 咀，以水八升煮取三升，分温五服，日三。不耐木香者，以犀角一两代之。  

***羊肉当归汤***  

治腹冷绞痛方。  

羊肉（半斤） 当归（四两） 干姜 橘皮 黄 芍药 川芎 桂心 独活 防风（各一分） 吴茱萸 人参 甘草 干地黄 茯苓（各一分） 生姜（六分） 大枣（三十枚）上十七味 咀，以水一斗半先煮羊肉，取一斗出肉，纳诸药煮取三升，分三服，日三，覆取温暖。  

***温脾汤***  

治腹痛脐下绞结绕脐不止方。  

甘草 附子 人参 芒硝（各一两） 当归 干姜（各三两） 大黄（五两）上七味 咀，以水七升煮取三升，分服，日三。  

***生姜汤***  

治胸腹中猝痛方。  

生姜（一斤取汁） 食蜜（半斤） 醍醐（四两）上三味微火上耗，令相得适寒，温服三合，日三。  

***熨蒸法***  

凡心腹冷痛者，熬盐一斗熨或熬蚕砂烧砖石蒸熨，取其里温暖止蒸，土亦大  

***针灸法***  

凡邪在心，则病心痛，善悲时眩仆，视有余不足，而调其俞。肾心痛先取京骨、昆仑发针，不已取然谷。胃心痛取大都、太白。脾心痛取然谷、太溪。肝心痛取行间、太冲。肺心痛取鱼际、太渊。心痛引腰脊，欲呕刺足少阴。心痛引背不得息刺足少阴，不已取手少阴。  

心痛腹胀，涩涩然大便不利取足太阴。心痛小腹满，上下无常处，溲便难，刺足厥阴。心痛气短不足以息刺手太阴。心痛不可按烦心巨阙主之。心痛有三虫多涎不得反侧上脘主之。心痛身寒，难以俯仰，心疝冲冒死不知人，中脘主之。心痛如针锥刺然谷及太溪主之。心腹中猝痛。石门主之。心疝暴痛取足太阴。心懊 微痛烦逆，灸心俞百壮。心痛如锥刀刺气结，灸膈俞七壮。心痛冷气上灸龙颔百壮，在鸠尾头上行一寸半，不可刺之。心痛恶气上胁急痛，灸通谷五十壮，在乳下二寸。心痛暴绞急绝欲死，灸神府百壮，在鸠尾正心有忌。心痛坚烦气结，灸太仓百壮。心痛暴恶风灸巨阙百壮。心痛灸臂腕横纹三七壮，又灸两虎口白肉际七壮。  

### 胸痹第七  

（论二首 方十二首 灸法五首）论曰：胸痹之病，令人心中坚满痞急痛，肌中苦痹绞急如刺，不得俯仰，其胸前皮皆痛，手不得犯，胸中 而满，短气咳唾引痛，咽塞不利，习习如痒，喉中干燥，时欲呕吐，烦闷，自汗出，或彻引背痛，不治之，数日杀人。  

论曰：夫脉当取太过与不及，阳微阴弦即胸痹而痛，所以然者，责其极虚故也。今阳虚知在上焦，所以胸痹心痛者，以其人脉阴弦故也。  

平人无寒热，短气不足以息者实也。  

***栝蒌汤***  

治胸痹病喘息咳唾，胸背痛短气，寸脉沉而迟关上小紧数方。  

栝蒌实（一枚） 半夏（半斤） 薤白（半斤） 枳实（二两） 生姜（四两）上五味 咀，以白 浆一斗煮取四升，服一升，日三。（仲景、《肘后》不用生姜，枳实，半夏）  

***枳实薤白桂枝汤***  

治胸痹心中痞气，气结在胸，胸满胁下逆抢心方。  

枳实（四枚） 薤白（一斤） 桂枝（一两） 浓朴（三两） 栝蒌实（一枚）上五味 咀，以水七升煮取二升，半分再服，仲景方用浓朴四两，薤白半斤，水五升煮取二升，分三服。  

***茯苓汤***  

治胸中气塞短气方。  

茯苓（三两） 甘草（一两） 杏仁（五十枚）上三味 咀，以水一斗三升煮取六升，去滓，为六服，日三，未瘥更合服。  

治胸痹候胸中 如满噎塞习习如痒，喉中涩燥唾沫，宜此方：橘皮（一斤） 枳实（五枚） 生姜（半斤）上三味 咀，以水五升煮取二升，去滓，分再服。（《金匮》名橘皮枳实生姜汤。）  

***治中汤***  

治胸痹方（方见二十卷膀胱腑霍乱门）。  

***通气汤***  

治胸满短气噎塞方。  

半夏（八两） 生姜（六两） 橘皮（三两） 吴茱萸（四十枚）上四味 咀，以水八升煮取三升，分三服。（一方，无橘皮，用桂枝三两。  

***细辛散***  

治胸痹达背痛短气方。  

细辛 甘草（各二两） 枳实 生姜 栝蒌实 干地黄 白术（各三两） 桂心 茯苓（各三两）上九味治，下筛，酒服方寸匕，日三。  

***蜀椒散***  

治胸痹达背方。  

蜀椒 食茱萸（各一两） 桂心 桔梗（各三两） 乌头（半两） 豉（六两）上六味治，下筛，食后酒服方寸匕，日三。  

***前胡汤***  

治胸中逆气，心痛彻背，少气不食方。  

前胡 甘草 半夏 芍药（各二两） 黄芩 当归 人参 桂心（各一两） 生姜（三两）大枣（三十枚） 竹叶（一升）上十一味 咀，以水九升煮取三升，分四服。  

又方 前胡 甘草 半夏 芍药 人参 茯苓 生姜 麦门冬 饧（各三两） 黄芩 当归桂心（各一两） 大枣（三十枚）上十三味 咀，以水一斗四升煮取三升，去滓，分二服。  

***熨背散***  

治胸背疼痛而闷方。  

乌头 细辛 附子 羌活 蜀椒 桂心（各五两） 川芎（一两六铢）上七味治，下筛，帛裹微火炙令暖，熨背上，取瘥乃止，慎生冷，如常法。  

***下气汤***  

治胸腹背闭满上气喘息方。  

杏仁（四七枚） 大腹槟榔（二七枚）上二味 咀，以童子小便三升煎取一升半，分再服，曾患气发辄合服之。  

***槟榔汤***  

主破胸背恶气声音塞闭方。  

槟榔（极大者四枚，小者八枚）上一味二品 咀，以小儿尿三升煮减一升，去滓，分三服，频与五剂永定。  

***灸法***  

胸痹引背时寒，间使主之。胸痹心痛，天井主之。胸痹心痛不得息，痛无常处，临泣主之。胸痹心痛，灸膻中百壮，穴在鸠尾上一寸，忌针。胸痹满心痛，灸期门，随年壮，穴在第二肋端乳直下一寸半。  

### 头面风第八  

（方九十二首）  

***芎酒***  

治脑风头重颈项强， 泪出，善久目欲眠睡，憎风，剧者耳鸣，满眉眼疼闷，吐逆眩倒不自禁，诸风乘虚经五脏六腑皆为癫狂，诸邪病悉主之方。  

川芎 辛夷 天雄 人参 天门冬 柏子仁 磁石 石膏 茵芋 山茱萸 白头翁桂心 秦艽（各三两） 松萝 羚羊角 细辛 薯蓣 菖蒲 甘草（各二两） 云母（一两，烧令赤研为粉） 防风（四两）上二十一味 咀，以酒二斗渍七日，初服二合，渐加至五合，日三。有女人少时患风眩发则倒地，为妇积年无儿，服此酒并将紫石英门冬丸服之，眩瘥，生儿平复。（紫石英门冬丸见前妇人门中。）  

***人参汤***  

治头眩屋转眼不得开方。  

人参 当归 防风 黄 芍药 麦门冬（各一两） 独活 白术 桂心（各三两）上九味 咀，以水一斗煮取三升，分三服。  

***防风汤***  

治风眩呕逆，水浆不下，食辄呕，起即眩倒，发有时，手足厥冷方。  

防风 防己 附子 干姜 甘草（各一两）蜀椒 桂心（各二两）上七味 咀，以水四升煮取二升，分三服，日三。（《古今录验》有白术一两。）又方 治头风眩欲倒眼旋屋转脑痛方。  

防风 枳实 杏仁 川芎（各三两） 茯神 麻黄 前胡 半夏 生姜（各四两） 细辛（二两） 竹沥（三升）上十一味 咀，以水六升合竹沥煎取二升七合，分三服，顿服三两剂佳。  

***茵芋汤***  

治风虚眩眼暗方。  

茵芋（一分） 人参 甘草 苁蓉 黄 茯苓 秦艽 浓朴 乌喙（各一两） 防风（十两） 山茱萸 松实（各三两）上十二味 咀，以水一斗煮取二升半，分五服，强者一日夜尽，羸劣者二日尽。  

***鸱头酒***  

治头风眩转面上游风方。  

飞鸱头（五枚） 茯神（一方无） 防风 川芎 薯蓣（各四两） 葛根 桂心 细辛 人参门冬）石南（一作上十八味 咀，绢囊盛，清酒四斗渍六宿，初服二合，日再稍加，以知为度。  

***大三五七散***  

治头风眩口 目斜耳聋方。  

天雄（《局方》用附子） 细辛（各三两） 山茱萸 干姜（各五两） 薯蓣 防风（各七两）上六味治，下筛，以清酒服五分匕，日再，不知稍加。（《千金翼》云，亦治面骨疼痛）  

***小三五七散***  

治头风目眩耳聋方。  

天雄（三两） 山茱萸（五两） 薯蓣（十两）上三味治，下筛，以清酒服五分匕，日再，不知稍增，以知为度。  

***茯神汤***  

治风眩倒屋转吐逆恶闻人声方。  

茯神 独活（各四两） 黄 远志 防风（各五两） 生姜（三两） 人参 白术 甘草附子 苁蓉 当归 牡蛎（各二两）上十三味 咀，以劳水一斗二升煮取三升，服五合，一日夜尽。  

***防风散***  

治头面风在眉间得热如虫行或头眩目中泪出方。  

防风（五两） 桂心 天雄 细辛 人参 附子 乌头 干姜 朱砂（各二两） 莽草 茯苓当归（各二两）上十二味治，下筛，酒服方寸匕，日三。  

又方 治风头眩恶风吐冷水心闷方。  

防风（二两） 桂心（一两半） 天雄（《翼方》作人参） 细辛 附子 薯蓣 泽泻（一作泽兰） 茯苓（各一两） 干姜（半两） 白术（二两半）上十味治，下筛，酒服方寸匕，常令酒气相接，则脱巾帽解发梳头百过，复投一升酒便洗手足，须臾自热，解发以粉粉之，快然便熟眠愈，亦可洗头面汗出。（《翼》云如服寒食散法）治风眩翻倒无定方：独活（六两） 石膏 蒴 （各四两） 枳实（三两，一方用HT 实）上四味 咀，以清酒八升煮取四升，顿服之，以药滓熨头覆眠取汗，觉冷又纳铛中，炒令热熨之。  

治患头眩经久得瘥，后四体渐羸，食无味，好食黄土方曲（二斤） 白术（三斤）上二味为末酒和并手丸，如梧子，曝干，饮服三十丸，日三，断食土为效。  

治头中五十种病方：巴戟 菊花 川芎 干姜 栝蒌根 防风 石南 白术 乌头 山茱萸 附子 细辛薯蓣 蜀椒 干地黄 人参 桔梗 秦艽 泽泻 甘草 天雄 羌活（等分）上二十二味治，下筛，以酒服方寸匕，日三。  

***摩头散***  

治同前茹 半夏 蜀椒（各六分） 乌头（八分） 桂心（七分） 莽草（四分） 附子 细辛（各一两）上八味治，下筛，以大酢和摩头记日数，三日头肤痛，四五日后一着药如前，十日以酢浆洗头复摩药即愈。若生息肉并咽喉中息肉大如枣欲塞，以药摩之即愈。耳鼻齿有疾并用之良。  

***入顶散***  

治头面胀满，脑螈偏枯，发作有时，状如刀刺失声，阴阴然疼，面目变青方山茱萸 芎 防风 独活（各一两半） 细辛 莽草 白术 薯蓣 牛膝 石南 甘草（各一上十九味治，下筛，酒服方寸匕，日三。  

***杏仁膏***  

治上气头面风，头痛，胸中气满奔豚，气上下往来，心下烦热，产妇金疮诸杏仁（一升）上一味捣研，以水一斗滤取汁令尽，以铜器 火上从旦煮至日入，当熟如脂膏下之，空腹，酒服一方寸匕，日三。不饮酒者以饮服之，慎猪鱼蒜酢。  

***大豆酒***  

治头风方。  

大豆三升，炒令无声。  

上一味，以一斗二升瓶盛清酒九升，乘豆热即倾着酒中，密泥头七日，温服之。  

治中风头痛发热耳颊急方：麻黄 葛根 石膏 桂心（各三两） 附子 芍药 甘草 秦艽 防风（各二两） 生姜（上十味 咀，以水一斗煮取三升，分三服，覆取汗。  

***薯蓣散***  

治头目有风，牵引目睛疼痛，偏视不明方。  

薯蓣（三两） 细辛（二两半） 秦艽 天雄（各二两） 独活 桂心 山茱萸（各二两半）上七味治，下筛，酒服方寸匕，日三。  

治头中痛身热风热方竹沥（二升） 升麻 生姜 杏仁（各三两） 柴胡 芍药（各四两） 石膏 生葛根（各八两）上八味 咀，以水六升合竹沥煮取二升七合，分三服。  

***菊花散***  

治头面游风方。  

菊花（一两） 细辛 附子 桂心 干姜 巴戟 人参 石南 天雄 茯苓 秦艽 防己（各二两） 防风 白术 山茱萸 薯蓣（各三两） 蜀椒（五合）上十七味治，下筛，酒服方寸匕，日三。  

治头面上风方：松脂 石盐 杏仁 蜜蜡（各一两） 薰陆香（二两） 蓖麻仁（三两）上六味熟捣作饼，净剃百会上发贴膏，膏上安纸三日一易。若痒刺药上不久风定。  

***头风摩散方***  

附子（一枚中形者） 盐（如附子大）上二味治，下筛，沐头竟以方寸匕摩顶上，日三。  

治头风方：服荆沥不限多少取瘥止。  

又方 蔓荆子一升为末绢袋盛，以酒一斗浸七日，温服三合，日三。  

又方 捣蒴 根一升酒二升渍服，汗出止。  

又方 腊月乌鸡屎一升，炒令黄为末，绢袋盛，以酒三升浸，温服，任性常令醺酣。  

又方 七月七日以麻勃三斗，麻子一石，末相和蒸之，沸汤一石五斗，三遍淋之煮取一石，渍神曲二十斤令发酿，黍米二石五斗熟，封三七日，服清一升，百日身中涩皮八风胸膈治猝中恶风头痛方：捣生乌头以大酢和，涂故布上敷痛处，须臾痛止，日夜五六敷，逐痛处敷之。（捣乌头须又方 盐一升为末，以麻油二升煎一宿，令消尽，涂头。石盐尤良。  

又方 芥子为末酢和，敷头一周时。  

***沐头汤***  

治肺劳热，不问冬夏老少，头生白屑瘙痒不堪，然肺为五脏之盖，其劳损伤肺，气冲头顶，致使头痒，多生白屑，搔之随手起，人多患此，皆从肺来方。  

大麻子 秦椒（各三升） 皂荚屑（半升，《肘后》无）上三味熟研，纳泔中一宿渍去滓，木篦搅百遍，取 乃用沐头发际，更别作皂荚汤濯之，然又方 菊花 独活 茵芋 防风 细辛 蜀椒 皂荚 杜蘅 莽草 桂心（等分）上十味作汤沐及熨之。  

又方 猪椒根（三两） 麻黄根 防风（各二两） 细辛 茵芋（各一两）右五味以水三斗煮取一斗，去滓，温沐头。  

又方 蜀椒二升煮水沐发良。  

又方 葶苈子煮汤沐，不过三四度愈。  

又方 以桑灰汁沐头去屑神良。  

治头项强不得顾视方：蒸好大豆一斗令变色，纳囊中枕之。  

又方 常以九月九日取菊花作枕卧良。  

又方 八月后取荆芥铺床及作枕枕头，立春日去之。  

又方 穿地作小坑，烧令赤，以水沃之，令小冷，纳生桃叶满布席就卧，令项当药上，以衣着项两边，令气蒸病上，汗出良久愈。若病大者，作地坑亦大。  

***犀角汤***  

治风毒热头面肿方。  

犀角 生姜（各二两） 苦参 栝蒌根 防风（各一两） 石膏（六两） 青木香 黄芩升麻（各三两） 防己（一两半） 竹叶（二握）上十一味 咀，以水七升煮取二升，分三服，相去十里久，内消不利。  

***防风散***  

治头面遍身风肿方。  

防风（二两） 白芷（一两） 白术（三两）上三味治下筛，酒服方寸匕，日三。  

治猝中风头面肿方：捣杏仁如膏，以鸡子黄合捣令相得，敷帛上浓裹之自干，不过八九敷即瘥。  

令白发还黑方：乌麻九蒸九曝为末，枣膏为丸，久服之。  

又方 旋复花（一升） 桂心（一尺） 秦椒（一升） 陇西白芷（一升）上四味治下筛，井花水服方寸匕，日三，服三十日白发还黑，禁房室。  

***沐头汤***  

治脉极虚寒，须发落堕，令发润泽方。  

桑根白皮切三升，以水五升淹渍，煮五六沸，去滓，洗沐发数数为之自不复落。  

又方 麻子（三升碎） 白桐叶（切一把） 上二味以米泔二斗煮五六沸，去滓，洗沐则发长，甚有验。  

治发鬓堕落令生长方：生柏叶（一升、切） 附子（四枚） 猪膏（三升）上三味为末，膏和，作三十丸，用布裹一丸，纳泔中煎，沐发长不落。其药密贮，勿令泄气。  

又方 柏子仁 附子 蔓荆子（各半两）上三味以乌鸡膏和，捣三千杵，贮新瓷器中封百日，出以马鬃膏和敷头，讫巾裹之，勿令见风，日三敷即生。（《肘后》不用柏子仁以酒渍泽沐）又方 桑叶 麻叶等分 上二味泔煮去滓，沐发七遍长六尺。  

又方 羊粪灰淋汤，三日一洗，不过十次大生。  

***摩膏***  

治头中二十种病，头眩发秃落，面中风者方。  

蜀椒 莽草（各二两） 桂心 茹 附子 细辛（各一两半） 半夏 干姜（各一两）上八味 咀，以生猪肪二十两合捣，令肪消尽药成。先沐头令净，后以药摩囟上，日一，如非十二月合，则用生乌麻油和，涂头皮沐头令净，乃用之一次生发如昔。（《必效方》）无蜀夏，本门摩头散多乌头，少干姜，但分两不同。）  

***生发膏***  

治头中风痒白屑方。  

蔓荆子 附子 细辛 续断 零陵香 皂荚 泽兰 防风 杏仁 藿香 白芷（各二两）升）上十八味 咀，以清醋三升渍药一宿，明旦以马鬃膏等微火煎三上三下，以白芷色黄膏成，用以泽发。  

又方 乌喙（三两） 莽草 石南 细辛 续断 皂荚 泽兰 白术 辛夷 防风 白芷（各二两） 竹叶 柏叶 松叶（各半升） 猪脂（四升）上十五味 咀，以清酢三升渍一宿，明旦微火以脂煎三上三下，白芷色黄膏成，去滓滤净，于沐发后涂之。一方用生油三大升。（《翼》方无石南、白芷，用杏仁去白屑良。）又方 甘松香 丁香 白芷 泽兰 桑白皮 桑寄生 大麻子 苜蓿 杏仁 辛夷仁牡荆子 川芎 防风 莽草（各一两） 零陵香 吴藿香 细辛 蜀椒（各二两） 竹叶松叶 柏叶 胡麻油 腊猪膏（各一升） 乌鸡肪 雁肪（各一合）上二十五味 咀，以酢渍一宿，纳油膏中微火煎三上三下，白芷色黄膏成，去滓，涂头，日二夜一发生。  

又方 治发鬓秃落方。  

莽草（一两） 防风 升麻 白芷 荠 （各二两） 蜣螂（四枚） 豹膏（一作狗膏）熊膏（一作雄鸡膏） 猪脂 马鬃膏（各半升）上十一味，其六味 咀与诸膏合煎，诸药沸，则下停冷，复上火三五沸止，绞去滓，敷头，当泽用之。  

又方 治眉落发落复生方。  

白芷 附子 防风 川芎 莽草 辛夷 细辛 黄芩 当归 蜀椒（各一两） 大黄（一两半） 蔓荆子（一升） 猪膏（三升） 马鬃膏（五合）上十四味熬膏去滓，先洗头，治染须发方：胡粉（二两） 锻石（六两绢筛，熬令黄）上二味以榆皮作汤和之如粉，先以皂荚汤洗发，令极净，不得令有腻气，曝干。夜药涂发上令匀，取桑叶相缀着头巾上，遍以裹发一夜至旦，取酢浆暖三遍，净洗发，又以醋泔热暖洗发，又取生胡麻苗捣取汁三升和水煮一二沸，净滤濯发讫，又用油汤濯之，百日黑如漆。  

又方 黑椹水渍之涂发令黑。  

又方 盐汤洗沐后，以生麻油和蒲苇灰敷之。（一作治白秃。）又方 生麻油渍乌梅常用敷头。  

治发黄方：腊月猪油和羊屎灰、蒲灰等分，敷封头三日一度。  

又方 大豆五升、酢浆水二斗，煮取五升，沐之。  

治发鬓黄赤方：烧梧桐灰用乳汁和，涂敷发鬓并肤肉即黑。  

治风头毛发落不生方：铁上生衣研以腊月猪脂和涂之，日三，亦治眉落。  

生眉毛方：铁上生衣，墙上青衣，右二味等分，为末水和，涂之即生。  

又方 七月乌麻花阴干为末，以生乌麻油渍，二日一涂。  

治眉毛鬓发为火烧疮瘢毛不生方：蒲灰以正月狗脑和敷即生。  

治发落不生令长方：麻子一升熬黑压取油，敷头长发妙。  

又方 多取乌麻花，瓷瓮盛，密盖深埋土中百日，出用涂发，令发易长而黑。  

又方 用雁肪敷之。  

治鬓黄方：新剪爪甲搔令毛孔少血出蜜涂之，即生黑毛。  

治发秃者方：黑桑椹子二升，纳缶中，日中曝三七日化为水，洗疮上三七日即生发，神效。  

***松沥煎***  

治头疮及白秃方。  

松沥（七合） 丹砂 雄黄 水银（研各二两） 黄连（三两） 矾石（一两）上六味治，下筛，纳沥中搅研，令调以涂之，先以泔清洗发及疮，令无痂，然后敷药，二日一敷。三敷后当更作脓，脓讫更洗。凡经三度脓出讫，以甘草汤洗去药毒，前后洗十度即瘥。  

治白秃发落生白痂终年不瘥方：雌黄 雄黄（各一分） 鸡屎白（半分） 松脂 苁蓉（各二分） 蛇床子 远志 五味子（各三分） 菟丝子（五分） 白蜜（一分）上十味治，下筛，以猪膏一升二合，先纳雄黄，次纳雌黄，次纳鸡屎白，次纳松脂及蜜，又次纳诸药煎之膏成，先以桑灰汁洗头，燥敷之。  

***王不留行汤***  

治白秃及头面久疮去虫止痛方。  

王不留行 东南桃枝 东引茱萸根皮（各五两） 蛇床子 牡荆子 蒺藜子 苦竹叶（各三升） 大麻仁（一升）上八味 咀，以水二斗半煮取一斗洗疮，日再，并疗痈疽妒乳月蚀疮烂。  

***松脂膏***  

治白秃及痈疽百疮方。  

松脂（六两） 矾石 杜蘅（一作牡荆） 雄黄 真珠 水银 苦参 大黄 木兰 石南秦艽 附子（各一两）上十二味 咀，以醋渍一宿，猪膏一斤半煎之，以附子色黄去滓，矾石、雄黄、水银更着火三沸，安湿地待凝敷上，日三。  

治白秃方：羊肉湿脯炙令香及热速搭上，不过三四度，痒勿搔之，牛肉亦得。  

又方 新破猪肚去粪及热速搭上，痒慎勿搔，当缚定手，日中卧半日后去之。  

又方 以皂荚汤净洗干拭后，以陈久油滓涂之，日三。  

又方 煮桃皮汁饮之并洗。  

又方 曲豉二种治下筛，酢和敷上。  

又方 大豆炒令焦为末，和腊猪脂热暖，以匙抄封上遍即裹着，勿见风。  

治赤秃方：桑灰汁洗头令净，桑椹捣敷之，日中暴头睡。  

又方 马蹄灰为末，以腊月猪脂和敷之。  

又方 烧牛角灰和猪脂敷之。  

令发不生方：蜂灰鳖脂相和，新拔去毛，即涂孔上，永不生。  

治鬼舐头方：烧猫儿屎，以腊月猪脂和敷上。  

又方 猫儿毛烧灰，以膏和敷之。  

又方 研未和蒜捣敷，日一度。  

## 卷十四 小肠腑方

（凡七类）  

### 小肠腑脉论第一  

（论一首）论曰：小肠腑者主心也，舌是其候也。心合于小肠。小肠者受盛之腑也，号监仓吏，重二斤十四两，长二丈四尺，广二寸四分（《难经》、《甲乙》云：长二丈二尺，大二寸半，径八分分之少半也。）后附脊，左回叠积，其注于回肠者，外傅脐上，回运环反十六曲，常留水谷二斗四升，其一斗二升是水，一斗二升是谷，应主二十四气也。（《难经》云十六曲，盛谷二斗四升，水六升三合，合之大半。《甲乙》云：受三斗三合，合之大半。）唇浓，人中长，以小肠病者小腹痛，腰脊控睾而痛时窘之，复耳前热。若寒甚独肩上热及手小指，次指之间热。若脉滑者（《脉经》作陷，《甲乙》亦同），此其候也。  

小腹控睾引腰脊上冲心，邪在小肠者连睾系属于脊，贯肝肺络心系。气盛则厥逆，上冲肠胃，动肝肺，散于盲，结于脐，故取之盲原以散之。刺太阴以与之，取厥阴以下之，取巨虚下廉以去之，按其所过之经以调之。  

左手关前寸口阳绝者，无小肠脉也。苦脐痹，小腹中有疝瘕，主月即冷上抢心，刺手心主治阴，心主在掌后横纹中入一分。  

左手关前寸口阳实者，小肠实也。苦心下急热痹，小肠内热，小便赤黄，刺手太阳治阳，手太阳在手小指外侧本节陷中。  

小肠有寒其人下重，便脓血有热必痔。  

小肠有宿食，常暮发热，明日复止。  

小肠胀者，小腹 胀，引腹痛。  

心前受病移于小肠，心咳不已，则气与咳俱出。  

厥气客于小肠，梦聚邑街衢。  

心应皮，皮浓者脉浓，脉浓小肠浓。皮薄者脉薄，脉薄者小肠薄。皮缓者脉缓，脉缓者，小肠大而长，皮薄而脉波小者，小肠小而短，诸阳经脉皆多纡屈者小肠结。  

扁鹊云：手少阴与太阳为表里，所以表清里浊，清实浊虚，故食下肠实而胃虚，故腑实而不满，实则伤热，热则口张，口为之生疮。虚则伤寒，寒则便泄脓血，或发里水，其根在小肠，先从腹起，（方见治水篇中。  

小肠绝不治六日死，何以知之？发直如干麻不得屈伸，自汗不止。  

手太阳之脉，是动则咽肿痛颔肿不可以顾，肩似拔， 似折，是主液所生病者，耳聋目黄，颊颔肿，项肩 肘臂外后廉痛。（经脉支别已见心脏门中。  

### 小肠虚实第二  

（脉二首 方三首 灸法二首）小肠实热左手寸口人迎以前脉阳实者，手太阳经也，病苦身热，来去汗不出。心中烦满，身重，口中生疮，名曰小肠实热也。  

***柴胡泽泻汤***  

治小肠热胀口疮方。  

柴胡 泽泻 橘皮（一作桔梗） 黄芩 枳实 旋复花 升麻 芒硝（各二两） 生地黄（切，一升）上九味 咀，以水一斗煮取三升，去滓，纳硝，分二服。  

***大黄丸***  

治小肠热结满不通方。  

大黄 芍药 葶苈（各二两） 大戟 朴硝（各三两） 巴豆（七枚） 杏仁（五十枚）上七味为末，蜜和丸如梧子，饮服七丸，小儿服二三丸，日二。热去，日一服。  

***灸法***  

小肠热满灸阴都，随年壮，穴在挟中脘两边相去一寸是。小肠泄痢脓血灸魂舍一百壮，小儿减之，穴在挟脐两边相去各一寸又灸小肠俞七壮。  

小肠虚寒左手寸口人迎以前脉阳虚者，手太阳经也，病苦颅际偏头痛，耳颊痛，名曰小肠虚寒也治小肠虚寒痛，下赤白，肠滑，胸中懊 补之方：干姜（三两） 当归 黄柏 地榆（各四两） 黄连 阿胶（各二两） 石榴皮（三枚）上七味 咀，以水七升煮取二升五合，去滓，下胶煮取胶烊尽，分三服。  

### 舌论第三  

（论一首）论曰：舌者心主，小肠之候也。善用机衡能调五味也。凡有所啖，若多咸则舌脉凝而变色，多食苦则舌皮槁而外毛焦枯，多食辛则舌筋急而爪枯干，多食酸则舌肉肥而唇揭，多食甘则舌根痛而外发落。又曰：心欲苦，肺欲辛，肝欲酸，脾欲甘，肾欲咸，此五味内合五脏之气也。若脏热则舌生疮引唇揭赤。若腑寒则舌本缩，口噤唇青，寒宜补之，热宜泻之，不寒不热根据脏腑调之。  

### 风眩第四  

（论一首 方九首 灸法一首 食禁一首）前卷既有头面风方，风眩不当分出，盖以此是徐嗣伯方，不可以余方相杂，故此特立风眩方条，专出徐氏方焉。  

徐嗣伯曰：余少承家业，颇习经方名医要治，备闻之矣。自谓风眩多途，诸家未能必验，至于此术，鄙意偏所究也，少来用之，百无遗策，今年将衰暮，恐淹忽不追，故显明证论，以贻于后云尔。夫风眩之病起于心气不定，胸上蓄实，故有高风面热之所为也。痰热相感而动风，风火相乱则闷瞀，故谓之风眩。大人曰癫，小儿则为痫，其实则一。此方疗治万无不愈，但恐证候不审或致差违，大都忌食十二属肉。而奔豚为患，发多气急，气急则死不可救，故此一汤是轻重之宜，勿因此便谓非患。所治风眩汤散丸煎共有十方，凡人初发宜急与续命汤，困急时但度灸穴，便火针针之无不瘥者，初得针竟便灸最良，灸法次列于后。余业以来三十余年，所救活者数十百人无不瘥矣，后人能晓此方，幸勿参以余术焉。  

***续命汤***  

治风眩发则烦闷无知，口沫出，四体角弓，目反上，口噤不得言方。  

竹沥（一升二合） 生地黄汁（一升） 龙齿 生姜 防风 麻黄（各四两） 防己（三两）石膏（七两） 桂心（二两） 附子（三分）上十味 咀，以水一斗煮取三升，分三服。有气加附子作一两，紫苏子五合，橘皮半两  

***奔豚汤***  

治气奔急欲绝方。  

吴茱萸（一升） 石膏 人参 半夏 芎 （各三分） 桂心 芍药 生姜（各四分） 生葛根上十二味 咀，以水七升，清酒八升，煮取三升，分三服。  

***防己地黄汤***  

治言语狂错，眼目霍霍或言见鬼，精神昏乱方。  

防己 甘草（各二两） 桂心 防风（各三两） 生地黄（五斤，别切，勿合药渍，疾小轻二斤）上五味 咀，以水一升渍一宿，绞汁，着一面取滓着竹箦上，以地黄着药滓上。于五斗米下蒸之，以铜器承取汁，饭熟以向前药汁合绞取之，分再服。  

***薯蓣汤***  

治心中惊悸而四肢缓，头面热，心胸痰满，头目眩冒如欲动摇方。  

薯蓣 麦门冬 人参（各四两） 芍药 生地黄 前胡（各八分） 枳实 远志 生姜（各三分）合）上十六味 咀，取江水高举手扬三百九十下，量取三斗煮米减一斗，纳半夏复减九升，去滓，下药煮取四升，分四服。无江水处以千里东流水代之。  

***防风汤***  

服前汤后四体尚不凉，头目眩转，服此汤大胜，宜常服。但药中小小消息随冷暖耳，仍不除瘥者根据此方。  

防风 石膏 人参 赤石脂 生姜 龙骨 寒水石 白石脂 茯苓（各三分） 桂心（二分） 紫石上十一味 咀，以水八升煮取三升，分三服。凡用井花水取清净也，今用江水者无泥沙秽源泉，远涉顺势，归海不逆上流，用以治头必归于下故也。  

***薯蓣丸***  

治头目眩冒心中烦郁，惊悸狂癫方。  

薯蓣（二十八分） 甘草（二十分） 鹿角胶（《金匮》作阿胶） 大豆黄卷 桂心（各七分）药白术（各六分） 柴胡 桔梗 茯苓 杏仁 川芎（各五分） 白蔹 干姜（各三分） 大枣（一百枚取膏）上二十二味为末，枣膏和白蜜，丸如弹丸，先食服一丸，日三。  

***薯蓣煎***  

薯蓣（二十分） 甘草（十四分） 泽泻 人参 黄芩（各四分） 当归 白蔹 桂心 防风姜蜀椒（各二分，以上二十味并用捣筛） 生地黄（十八斤捣绞取汁，煎令余半） 獐鹿髓 鹿角胶（各半斤） 麻子仁（研） 蜜（各三升） 大枣（八十枚） 桑根白皮（五升，忌冈上自出土者大毒，大忌近篱屋垣墙下，沟渎边者，皆不中用也。）上二十七味，以清酒二斗四升煮桑白皮麻子仁大枣得一斗，去滓，次下地黄汁鹿胶髓蜜煎减半，纳诸末并煎令可丸如鸡子黄大，饮服一枚，日三，稍加至三丸。  

***天雄散***  

治头目眩晕屋转旋倒方。  

天雄 防风 川芎 人参 独活 桂心 葛根（各三分） 莽草（四分） 白术 远志 薯蓣茯神 山茱萸（各六分）上十三味治，下筛，先食以菊花酒服方寸匕，日三，渐加至三匕，以知为度。（菊花酒法  

***人参丸***  

治心中恍惚不定方。  

上党人参 鬼臼 铁精 牛黄 雄黄 大黄 丹砂 菖蒲 防风（各一两） 蜥蜴 赤足蜈蚣（各一枚）上十一味为末，蜜丸如梧子大，用前菊花酒服七丸，日三夜一，稍加之。合药勿用青纸，忌见妇人、青衣人、丧孝不具足人及浊秽六畜鸡犬等。  

***灸法***  

其法以绳横度口至两边，既得口度之寸数，便以其绳一头更度鼻，尽其两边两孔间，得鼻度之寸数，中屈之，取半，合于口之全度中屈之。先觅头上回发当回发灸之，以度度四边左右前后，当绳端灸，前以面为正，并根据年壮多少，一年凡三灸，皆须疮瘥。又灸壮数如前，若连灸火气引上，其数处回发者，则灸其近当鼻也。若回发近额者亦宜灸，若指面为瘢则阙其面处，然病重者，亦不得计此也。  

***食禁***  

十二属相肉物皆不得食，其为药则牛黄龙骨齿用不可废。  

### 风癫第五  

（论四首 方三十六首 针灸法五十八首）论曰：黄帝问曰：人生而病癫疾者安所得之？岐伯对曰：此得之在腹中时，其母数有所大惊也，气上而不下，精气并居，故令子发为癫疾。病在诸阳脉，且寒且热，名曰狂，刺之虚脉，视分尽热病已而止。病癫初发，岁一发不治，月一发不治，四五日一发，名曰癫疾，刺诸分。其脉尤寒者以针补之。病已止，癫疾始生，先不乐，头重直视举目赤，其作极己而烦心，候之于颜，取手太阳阳明太阴血变而已。癫疾始发，而反强，因而脊痛，候之足太阳阳明太阴手太阳血变而已。癫疾始作而引口啼呼（《甲乙》作喘悸者），候之手阳明太阳，右强者攻其左，左强者攻其右，血变而止。治癫疾者，常与之居，察其所当取之处，病至视之有过者即泻之，置其血于瓠壶之中，至其发时血独动矣，不动灸穷骨二十壮，穷骨者尾 也。  

骨癫疾者，颔齿诸 分肉皆满，而骨倨强直，汗出烦闷，呕多涎沫，气下泄不疗。  

筋癫疾者，身拳挛急脉大，刺项大经之本杼，呕多涎沫，气下泄不疗。  

脉癫疾者，暴仆，四肢之脉皆胀而从满脉尽，刺之出血不满挟项，灸太阳。又灸带脉于腰相去三寸诸分肉本 ，呕多涎沫，气下泄不疗。  

治癫者，病发而狂，面皮浓敦敦者，死不疗。  

凡癫发则卧地，吐涎沫无知。若强掠起如狂及遗粪者难疗。  

癫疾脉搏大滑久自已脉沉小急实，死不疗。小牢急亦不可治，脉虚可疗，实则死矣。厥成为癫疾，五脏不平，六腑闭塞之所生也。厥成为癫。故特附厥于此条也。阴衰发热厥，阳衰发寒厥。  

论曰：黄帝问曰？厥之寒热者何也？岐伯对曰：阳气衰于下则寒厥，阴气衰于下则为热厥。问曰：热厥必起于足下者何也？对曰：阳气起于足五趾之表，集于足下，而聚于足心，故阳盛则足下热也。问曰：寒厥必起于五趾而上于膝者何也？对曰：阴气起于五趾之里，集于膝而聚于膝上，故阴气盛则从五趾至膝上寒，其寒也，不从外而从内也。厥或令人腹满，或令人暴不知人，或至半日远至一日乃知人者何也？阴气盛于上则下虚，下虚则腹满，腹满则下气重上而邪气逆，气逆则阳气乱，乱不知人。巨阳之厥，肿首，头重，足不能行，发为仆。阳明之厥，阗疾欲走呼，腹满不得卧，面赤而热，妄见而妄言。少阳之厥，暴聋，颊肿而热，胁痛，髀不可以运。太阴之厥，腹满 胀后不利，不欲食，食则呕，不得卧。少阴之厥，舌干，溺赤，腹满心痛。厥阴之厥，小腹肿痛腹胀，泾溲不利，好卧屈膝，阴缩肿内（一作外）。热盛则泻之，虚则补之，不盛不虚以经取之。上寒下热先刺其项，太阳久留之已则火熨项与肩胛，令热下冷乃止，所谓推而上之者也。上热下寒，视其虚脉而陷下于经络者，取之气下而止，所谓引而下之者也。刺热厥者，留针反为寒。刺寒厥者，留针反为热。  

刺热厥者，二阴一阳。刺寒厥者，二阳一阴。所谓二阴者，二刺阴也，所谓二阳者，二刺阳也。  

论曰：温病热入肾中亦为痉，小儿病痫，热盛亦为痉。凡风喑暴尸厥及鬼魇不寤皆相似，宜察之，故经言，久厥则成癫，是以知似也。  

论曰：癫病有五：一曰阳癫，发时如死人遗溺有顷乃解。二曰阴癫，坐初生小时脐疮未愈，数洗浴，因此得之。三曰风癫，发时眼目相引牵纵反急强羊鸣，食顷方解，由热作汗出当风，因以房室过度，醉饮饱满行事，令心气逼迫短气脉悸得之。四曰湿癫，眉头痛，身重，坐热沐发湿结脑，汗未止得之。五曰马癫，发时反目，口噤，手足相引，身皆热，坐小时风气脑热不和得之。  

治五癫方：铜青 雄黄 空青 东门上鸡头 水银（各一两） 猪苓 茯苓 人参 白芷 石长生白蔹 白薇（各二两） 卷柏 乌扇（各半两） 硫黄（一两半）上十五味为末，以青牛胆和着铜器中，于甑中五斗大豆上蒸之，药成丸如麻子，先食服三十丸，日二夜一。  

***虎睛丸***  

治风癫掣 ，口眼张大，口出白沫，或作声或死，不知人方。  

虎睛（一具，酒浸一宿，炙） 鬼箭羽 露蜂房（各二分） 独活 远志 细辛 贯众 麝香白蔹（一作白薇） 升麻 白藓皮（各三两） 牛黄 防风 秦艽 防葵 龙齿 黄芩 雄黄山茱萸 防己 茯苓 铁精 鬼臼 干地黄（一作干姜） 人参 大黄 银屑（各四分）茯神 石膏 天雄（上三十二味为末，蜜丸如梧子大，酒服十五丸，日再，稍加至二十五丸，神效。  

凡癫发之候，其状多端，口边白沫，动无常者治方：秦艽 人参 防葵（一作防风） 茯神（一作牡丹） 甘草（各二两） 铅丹（一两） 贯众（一枚）上七味 咀，以水九升煮取三升半，分三服。  

***雄雌丸***  

治风癫失性，颠倒欲死，五癫惊痫方。  

雄黄 雌黄 真珠（各一两） 铅（二两，熬令成屑） 丹砂（一分） 水银（八分）上六味为末，以蜜和捣三万杵，丸如胡豆，先食服三丸，日二，稍加，以知为度。（《古今录验》云，疗五癫，牛癫则牛鸣，马癫则马鸣，狗癫则狗鸣，羊癫则羊鸣，鸡癫则鸡鸣。  

病五癫狂病者，脏腑相引，盈气起寒厥不识人，气静螈 吐沫，久而得苏者。）  

***续命风引汤***  

治中风癫眩不知人，狂言舌肿出方。  

麻黄 川芎 石膏 人参 防风（各三两） 甘草 桂心 独活（各二两） 防己 附子当归（上十三味 咀，以酒三升，水一斗合煎取四升，分四服，日三夜一。  

***紫石煮散***  

治大人风引，小儿惊痫螈 ，日数十发，医所不疗者方。  

紫石英 滑石 白石脂 凝水石 石膏 赤石脂（各六两） 甘草 桂心 牡蛎（各三两）上十二味治，下筛，为粗散，盛以苇囊，悬高凉处，欲用取三指，撮以新汲井水三升煮取一升二合，大人顿服，未百日儿服一合，未能服者以绵沾着口中，热多者日四五服，以意消息之，（深师方只龙骨、牡蛎、干姜、滑石、白石脂五味）。  

治百二十种风痫癫惊狂发即吐沫不识人者，四月五月宜服之方：紫石英 芍药 龙骨（一作黄芩） 青石脂 白藓皮 麻黄 当归 甘草 栝蒌根 桂心上十三味治，下筛，为粗散，分作七裹，每以大枣十枚，水三升煮取二升半，去滓，下一裹大枣汁中煎取一升，去滓，顿服，相去七日一服，服讫即瘥。  

治癫痫厥时发作方：防葵 代赭石 人参 铅丹 白僵蚕 钩藤 茯神 雷丸 虎骨 生猪齿 远志 桂心防风（各六两） 卷柏 茛菪子 升麻 附子 牡丹 龙齿 光明砂（各一分） 牛黄（二分）白上二十五味治，下筛，酒服方寸匕，日二，亦可为丸，良验。  

***川芎汤***  

治风癫引胁牵痛，发则吐，耳如蝉鸣方。  

川芎 本 茹（各五两）上三味 咀，纳酒一斗煮取三升，顿服，羸者分三服，取大汗。  

***鸱头丸***  

治风癫方。  

鸱头（一枚） 葶苈子 铅丹 虎掌 乌头 栝蒌根（各三分） 甘遂 天雄 蜀椒 大戟（各二分） 白术（一分） 茹 铁精（各一两）上十三味为末，蜜丸如梧子，酒下二丸，日三服。  

又方 治癫痫螈 方。铅丹（一斤） 飞鸱头（二枚）上二味为末，蜜丸，先食服三丸，日三，剧者夜一，稍加之。  

又方 茛菪子三升捣筛，以酒一斗渍半日，绞去滓，汤中煎令可丸，先食服如小豆二丸，加至如梧子二丸，以知为度，额上手中从纹理中赤起是知也。无此候更服，病日发者三日愈，间日发者十日愈，五日发者二十日愈，半岁发者一月愈。  

***地黄门冬酒***  

治阴虚痫妄方。  

地黄（三十斤） 天门冬（十斤）上二味捣取汁，作煎服之瘥。  

***天门冬酒***  

通治五脏六腑大风洞泄虚弱五劳七伤，症结滞气冷热诸风，癫痫恶疾耳聋头风，四肢拘挛，猥退历节，万病久服身轻延年，齿落更生，发白变黑方。  

天门冬捣绞取汁二斗，曲二升，曲发以糯米二斗，准家酿法造酒，春夏极冷下饭，秋冬温如人肌 之，酒熟取服一盏，常令酒气相接，勿至醉吐。慎生冷醋滑鸡猪鱼蒜，特慎鲤鱼及忌油腻，此是二斗汁法，一石二斗亦准此。服十日觉身体瘾疹大痒，二十日更大痒，三十日渐止，此皆风气出故也。四十日即觉身心朗然大快，五十日当风坐卧觉风不着人，身中诸风悉尽。用米法：先净淘米，曝干，临欲用时别取天门冬汁渍米，干漉炊之，余汁拌饭，密封压。取天门冬汁法：净洗天门冬，去心皮，漉去水切压取汁，三四遍滓干乃止。此酒初熟味酸，仍作臭泔腥气，但根据式服之，久停则香美，封四七日佳。凡八九月少少合，至十月多合，拟至来年五月三十日相续服之。入四月不得合，服酒时若得散服得力更倍，速散方如下：散方：天门冬去皮心，曝干，捣作末，以上件酒服方寸匕，日三，加至三匕，久服长生，凡酒亦得服。  

***灸法***  

大人癫，小儿惊痫，灸背第二椎及下穷骨两处，以绳度中折绳端一处是脊骨上也。凡三处毕，复断绳作三折，令参合如“△”字，以一角注中央，灸下二角挟脊两边便灸之，凡五处。故画图法以丹注所灸五处各百壮，削竹皮为度胜绳也。猝癫灸阴茎上宛宛中三壮，得小便通即瘥。（《翼》云，当尿孔上是穴。）又灸阴茎头三壮。又灸足大趾上聚毛中七壮。又灸囊下缝二七壮。又灸两乳头三壮，又灸督脉三十壮，三报穴在直鼻中上入发际。又灸天窗百会各渐灸三百壮，炷惟小作。又灸耳上发际各五十壮。  

论曰：黄帝问曰：有病怒狂者，此病安生？岐伯对曰：生于阳也。曰：阳何以使人狂？曰：阳气因暴折如难决，故善怒，名曰阳厥。问曰：何以知之？对曰：阳明常动，太阳少阳不动不动而动大疾，此其候也。曰：治之奈何？曰：衰其食即已。夫食入于阴，长气于阳，故夺其食即已，使之服以生铁落为后饭。夫生铁落者，下气疾也。  

论曰：凡发狂则欲走，或自高贤称神圣，皆须备诸火灸乃得永瘥。若或悲泣呻吟者，此为邪非狂，自根据邪方治之。邪入于阳则为狂，邪入于阴则为血痹，邪入于阳传即为癫狂，邪入于阴传则为痛喑，阳入于阴病静，阴入于阳病怒。  

***鼍甲汤***  

治邪气，梦寐寤时涕泣不欲闻人声，体中酸削，乍寒乍热，腰脊强痛，腹中拘急不欲饮食，或因疾病之后，劳动疲极，或触犯忌讳，众诸不节，妇人产生之后月经不利，时下青赤白，肌体不生肉虚羸瘦，小便不利，或头身发热旋复解散，或一度交接，弥日困极，皆主之方。  

鼍甲（七枚） 甘草 白薇（一作白芷） 贝母 黄芩（各二两） 麻黄 白术 芍药（各二两半） 防风（三两） 凝水石 桂心 茯苓 知母（各四两） 石膏（六两）上十四味 咀，以水二斗煮取四升，温服一升，日三，夜一。  

***九物牛黄丸***  

治男子沾鬼魅欲死，所见惊怖欲走，时有休止，皆邪气所为不自绝方。  

牛黄（土精） 荆实（人精） 龙骨（水精） 空青（天精） 雄黄（地精） 曾青（苍龙精） 玉屑（上九味名曰九精，上通九天，下通九地，各一两，治下筛，蜜丸，和如小豆，先食服一丸，日三，稍加以知为度。《翼方》云，凡邪病当服五邪汤，九精丸瘥。  

***十黄散***  

治五脏六腑血气少，亡魂失魄，五脏觉不安，忽忽喜悲，心中善恐怖，如有鬼物，此皆发于大惊及当风从高坠下落水所致悉主之方。  

雄黄 人参（各五分） 黄芩 大黄 黄柏 黄 细辛 桂心（各三分） 黄连 黄昏蒲上十五味治，下筛，未食温酒服方寸匕，日三，不知加至二匕。羸劣者更加人参五分。  

一方有生黄三分。（崔氏有蜀椒五分，干姜四分。）  

***别离散***  

治男女风邪，男梦见女，女梦见男，悲愁忧恚怒喜无常，或半年数月一发动桂心 茵芋 天雄 菖蒲 细辛 茜根 附子 干姜（各一两） 白术 桑寄生（各三两）上十味治，下筛，酒服方寸匕，日三。凡修合，勿令妇人鸡犬及病者、病者家人知见，令邪气  

***四物鸢头散***  

治鬼魅方。  

东海鸢头（即由跋根） 黄牙石（一名金牙） 莨菪子 防葵（各一分）上四味治，下筛，酒服方寸匕。欲令病患见鬼加防葵一分，欲令知鬼疰者复增一分立有验  

***五邪汤***  

治邪气啼泣或歌或哭方。  

禹余粮 防风 桂心 芍药 远志 独活 甘草 人参 白术 石膏 牡蛎 秦艽（各二上十七味 咀，以水二斗煮取四升，分四服，亦可如煮散法服之。  

***茯神汤***  

治五邪气入人体中，见鬼妄语，有所见闻，心悸跳动，恍惚不定方。  

茯神 茯苓 菖蒲 人参（各三两） 赤小豆（四合）上五味 咀，以水一斗煮取二升半，分三服。  

***人参汤***  

治风邪鬼气往来发作有时或无时方。  

人参 防风 乌头 干姜 栝蒌根（《翼》作桔梗） 泽泻 猪脊 远志 附子 黄芩 独活（各五分） 秦艽 牡蛎 山茱萸 五味子 前胡 细辛 石膏 川芎 蜀椒 牛膝 甘草石南 桂心 桑白皮 麻黄 竹皮 白术 橘皮（各十八铢） 鬼箭羽（《翼》作泽兰） 茯苓（各上三十二味 咀，以水六升，酒六升合，煮取四升，分五服，日三夜二。  

***虎睛汤***  

治狂邪发无常，披发大叫唤，欲杀人，不避水火方。  

虎睛 鸱头 露蜂房（各一具） 茯苓 桂心 防风（各三两） 人参 甘草 天雄 独活（各一两） 石长生（六分） 枫上寄生（五分）上十二味 咀，以水一斗二升煮取三升，分四服，日三夜一。  

又方 防葵 人参 贯众（各五两） 防风 桂心（各三两）上五味 咀，以水一斗煮汁三升，分四服，稍服亦可。  

治猝发狂方：苦参五斤为末；蜜和丸，如酸枣大，单服十丸。  

治魅方：水服鹿角末方寸匕，日三。  

又方 水服獭肝末，日三。  

治狐狸诸色精魅作种种恶怪，令人恐怖，狂癫风邪方：雄黄（六斤） 油（一斗二升）上二味，破雄黄如棋子并油纳大铛中，以盆合头作灶，微火煎九日九夜，不得少时火绝，亦不是火冷须火热，微微不绝，辟诸精魅神验。  

治风邪方：商陆根三十斤去皮细切，以水八斗东向灶煎减半，去滓，更煎令可丸，如梧子大，服一丸，合时勿令人见。更有莨菪方大豆紫汤，皆可取汗出佳。（莨菪方见此篇前大豆紫汤，见前三卷妇人门。）又方 烧虾蟆末，水服方寸匕，日三又方 水服伏龙肝末方寸匕，日三。  

***针灸法***  

论曰：凡诸百邪之病，源起多途，其有种种形相示表癫邪之端，而见其病。或有默默而不声，或复多言而漫说，或歌或哭或吟或笑或眠，坐沟渠啖食粪秽，或裸形露体，或昼夜游走，或嗔骂无度，或者蜚蛊向导，手乱目急，如斯种类癫狂之人，今针灸与方药并主治之，凡占风扁鹊曰：百邪所病，针有十三穴，凡针先从鬼宫起，次针鬼信，次至鬼垒，又至鬼心，针至五六穴即可知矣。若是邪蛊之精便自言说，论其由男从左起针，女从右起针。若数处不言便遍穴针也，仍须根据掌诀捻目而治之，万不失一。黄帝掌诀，别是术家秘要，第一针人中名鬼宫，从左边下针右边出。第二针手大指爪甲下，名鬼信，入肉三分。第三针足大趾爪甲下，名鬼垒，入肉二分。第四针掌后横纹，名鬼心，入肉半寸（即太渊穴也。）第五针外踝下白肉际足太阳，名鬼路，火针七针针三下（即申脉穴也。）第六针大椎上入发际一寸，名鬼枕，火针七针针三下。第七针耳前发际宛宛中，耳垂下五分，名鬼床，火针七针针三下。第八针承浆，名鬼市，从左出右。第九针手横纹上三寸，两筋间，名鬼路（即劳宫穴也。）第十针直鼻上入发际一寸名鬼堂，火针七针针三下（即上星穴也。）第十一针阴下缝灸三壮，女人即玉门头，名鬼藏。第十二针尺泽横纹外头接白肉际，名鬼臣，火针七针针三下（即曲池穴也。）第十三针舌头一寸，当舌中下缝，刺贯出舌上，名鬼封，仍以一板横口吻安针头令舌不得动。  

以前若是手足皆相对针两穴，若是孤穴即单针之。邪鬼妄语，灸悬命十四壮（穴在口唇里中央弦弦者是，一名鬼禄，又以刚力决断弦乃佳。）邪病卧瞑瞑不自知，风府主之（一名鬼穴。）邪病大唤骂走，灸十指端去爪一分（一名鬼城。）邪病大唤骂走远，三里主之（一名鬼邪。）邪病鬼癫四肢重，囟上主之（一名鬼门，）邪病四肢重痛诸杂候，尺泽主之（尺中动脉一名鬼受。）邪病语不止及诸杂候仓公法：狂痫不识人，癫病眩乱，灸百会九壮。狂走掣 灸玉枕上三寸，一法项后一寸灸百壮。狂邪鬼语，灸天窗九壮。狂走癫疾灸顶后二寸十二壮。或灸大幽百壮，狂言恍惚，灸天枢百壮。狂走癫痫，灸季肋端三十壮，或灸河口五十壮（穴在腕后陷中动脉是）。狂痫哭泣，灸手逆注三十壮（穴在左右手腕后六寸）。狂癫风痫吐舌，灸胃脘百壮。狂邪发无常披发大唤欲杀人，不避水火及狂言妄语，灸间使三十壮（穴在腕后五寸，臂上两骨间亦治惊恐歌哭。）狂走喜怒悲泣，灸臣觉（一作巨搅，穴在背上胛内侧反手所不及骨芒穴上捻之，痛者是也）。随年壮。狂邪鬼语，灸伏兔百壮。悲哭鬼语，灸天府五十壮。悲泣邪语鬼忙歌哭，灸慈门五十壮。狂邪惊痫，灸承命三十壮（穴在内踝后上行三寸动脉上）。狂癫风惊厥逆心烦，灸巨阳五十壮。狂癫鬼语，灸足太阳四十壮。狂走惊恍惚，灸足阳明三十壮。狂癫痫易疾，灸足少阳，随年壮。狂走癫厥如死人，灸足大趾三毛中九壮（一云灸大敦）。狂走易骂，灸八会，（穴在阳明下五分。）随年壮。狂癫惊走恍惚嗔喜，笑骂歌哭鬼语，悉灸脑户、风池、手阳明、太阳、太阴，足阳明、阳跷、少阳、太阴、阴跷、足跟，皆随年壮。惊怖心忪少力，灸大横五十壮。狂疯骂詈挝斫人，名为热阳风，灸两吻边燕口处赤白际各一壮，又灸阴囊缝三十壮，令人正卧核卵上灸之，勿近前中卵，恐伤阳气也。狂走刺人或欲死，骂詈不息，称神鬼语，灸口吻头赤白际一壮，又灸两肘屈中五壮，又灸背胛中间三壮，报灸之（仓公法神效。）鬼魅灸入发一寸百壮，又灸间使手心各五十壮。狐魅，合手大指缚，灸合间三七壮，当狐鸣即瘥。猝狂言鬼语，以甑带急合，缚定两手大指便灸左右胁下对屈肋头两处，火齐起各七壮，须臾鬼自道姓名。乞去徐徐问之乃解其手。猝中邪魅恍惚振噤，灸鼻下人中及两手足大指爪甲本，令艾丸半在爪上，半在肉上，各七壮，不止十四壮，炷如雀屎大。风邪灸间使随年壮，又灸承浆七壮，又灸心俞七壮，又灸三里七壮。猝狂鬼魇，针其足大KT趾爪甲下入少许即止。  

（方二十三首）  

***远志汤***  

治心气虚惊悸善忘不进食补心方。  

远志 干姜 白术 桂心 黄 紫石英（各三两） 人参 茯苓 甘草 芎 茯神当归 羌活 防风（各二两） 麦门冬 半夏（各四两） 五味子（二合） 大枣（十二枚）上十八味 咀，以水一斗三升煮取三升半，分五服，日三夜二。  

又方 治中风心气不足，惊悸言语谬误，恍惚愦愦，心烦闷耳鸣方。  

远志 黄 茯苓 甘草 芍药 当归 桂心（一方无） 麦门冬 人参（各二两） 附子（一上十二味 咀，以水一斗二升煮取四升，每服八合，羸人服五合，日三夜一。  

***茯神汤***  

治风经五脏大虚惊悸安神定志方。  

茯神 防风（各三两） 人参 远志 甘草 龙骨 桂心 独活（各二两） 白术（一两）酸枣（一升） 细辛 干姜（各六两）上十二味 咀，以水九升煮取三升，分三服。  

又方 治风虚满、颈项强、心气不定不能食方。  

茯神 麦门冬（各四两） 人参 远志 羌活 当归 甘草 紫石英 五味子（各一两）半夏 黄 防风（各三两） 酸枣（三升） 生姜（五两）上十四味 咀，以水一斗三升煮枣仁至一斗，去枣，纳余药煎取三升半，每服七合，日三夜二。  

***补心汤***  

治心气不足，病苦惊悸汗出心中烦闷短气，喜怒悲忧悉不自知，常苦咽喉痛，口唇黑，呕吐血，舌本强，不通水浆方。  

紫石英 人参 茯苓 远志 当归 茯神（深师作桂） 紫菀 甘草（各二两） 麦门冬（一升） 赤小豆（三合） 大枣（三十枚）上十一味 咀，以水一斗二升煮取三升，分三服。  

又方 治心气不足，多汗心烦，喜独语多梦不自觉，咽喉痛，时吐血，舌本强，水浆不通方。  

紫石英 人参 茯苓 桂心（各二两） 麦门冬（三两） 紫菀 甘草（各一两） 赤小豆（二十四枚） 大枣（七枚）上九味 咀，以水八升煮取二升半，分三服，春夏服佳。  

又方 治奄奄忽忽朝瘥暮剧，惊悸，心中憧憧，胸满不下食，阴阳气衰，脾胃不磨，不欲闻人声，定志下气方。  

人参 茯苓 远志 甘草 枳实 当归 龙齿 桔梗（各三两） 半夏 桂心（各五两）黄上十四味 咀，以水一斗二升先煮粳米五合，令熟去滓，纳诸药煮取四升，分服八合，日三夜二。  

又方 治心气不足，心痛惊恐方。  

远志 蒲黄（一方用菖蒲） 人参 茯苓（各四两）上四味 咀，以水一斗煮取三升半，分三服。  

又方 治心气不足，腹背相引痛不能俯仰方。  

茯神 远志 黄芩 干地黄 麦门冬 石膏（各四两） 半夏 桂心 附子 生姜（各二两） 甘草 阿胶 糖（各一两） 大枣（三十枚）上十四味以十二味 咀，水一斗煮取三升，去滓，纳糖及胶更煎取二升二合，分三服。（此方与前心虚实篇大补心汤相重，分两不同。）  

***小定心汤***  

治虚羸心气惊弱多魇方。  

茯苓（四两） 桂心（三两） 甘草 芍药 干姜 人参 远志（各二两） 大枣（十五枚）上八味 咀，以水八升煮取三升，分四服，日三夜一。  

***大定心汤***  

治心气虚悸，恍惚多忘，或梦惊魇志少不足方。  

人参 茯苓 茯神 远志 赤石脂 龙骨 干姜 当归 甘草 白术 芍药 桂心 紫菀防风（各二两） 大枣（二十枚）上十五味 咀，以水一斗二升煮取三升半，分五服，日三夜二。  

治惊劳失志方：甘草 桂心（各二两） 龙骨 防风 麦门冬 牡蛎 远志（各一两） 茯神（五两） 大枣（二十枚）上九味 咀，以水八升煮取三升，分二服，相去如人行九里久再进。  

***荆沥汤***  

治心虚惊悸不定羸瘦病方。  

荆沥（三升） 茯神 白藓皮（各三两） 人参（二两） 白银（十两，以水一斗煮取二升）上五味 咀，以荆沥银汁中煮取一升四合，分三服，相去如人行十里久进一服。  

又方 荆沥（二升） 缓火煎取一升六合，分温四服，日三夜一。  

又方 单用荆沥煮服功力尤专。  

***镇心汤***  

治风虚劳冷，心气不足，善忘恐怖，神志不定方。  

防风 当归 大黄（各五分） 麦门冬（五两） 泽泻 大豆黄卷 白蔹（各四分） 菖蒲人参 桔梗 远志 桂心 薯蓣 石膏（各三分） 干姜 茯苓 紫菀（各一两） 甘草 白术（各十分） 附子 茯神（各二两） 秦艽（六分） 粳米（半升） 大枣（十五枚）上二十四味 咀，以水一斗二升先煮粳米令熟去滓，纳诸药，煮取四升分服，日三夜一。（《翼》方不用粳米，蜜丸如梧子，酒服十丸，加至二十丸。）  

***大镇心散***  

治心虚惊悸，梦寐恐畏方。  

紫石英 茯苓 防风 人参 甘草 泽泻（各八分） 黄 白术 薯蓣 秦艽 白蔹（各六分） 麦门冬 当归（各五分） 桔梗 大豆黄卷 柏子仁 桂心 远志 大黄 石膏（各四分） 干姜 蜀椒 芍药 细辛（各三分）上二十四味治，下筛，酒服三方寸匕，日三。（一方无紫石英、茯苓、泽泻、干姜，有大枣又方 治风虚心气惊弱恍惚失常，忽嗔恚悲志意不乐方。  

紫石英 白石英 朱砂 龙齿 干地黄（一本无） 人参 白术 茯苓 桂心 干姜 天雄上十五味治，下筛，酒服两方寸匕，日三。  

***小镇心散***  

治心气不足，虚悸恐畏，悲思恍惚，心神不定惕惕然惊者方。  

人参 白术 远志 附子 桂心 黄 细辛 干姜 干地黄 赤小豆 龙齿 防风菖蒲（各二两） 茯苓（四两）上十四味治，下筛，酒服二方寸匕，日三。  

***镇心丸***  

治男子妇人虚损，梦寤惊悸或失精神，妇人赤白注漏或月水不利，风邪鬼疰，寒热往来，腹中积聚，忧恚结气诸病方。  

紫石英 茯苓 菖蒲 肉苁蓉 麦门冬 远志 大黄 当归 细辛 大豆黄卷 卷柏干姜（各五分） 人参 丹参 防风 秦艽 泽泻（各六分） 柏子仁 芍药 石膏（各三分）乌头 桂心 桔梗 甘草 薯蓣 前胡 白蔹 铁精 银屑 牛黄（各二分） 白术 半夏（各三分） 虫（十二枚） 干地黄（十二分） 大枣（五十枚）上三十五味为末，蜜枣和捣五千杵，丸如梧子，酒服五丸，日三，加至二十丸。（一本无  

***大镇心丸***  

治同前，凡是心病悉主之方。  

干地黄（六分） 牛黄（五分，一用牛膝） 羌活 桂心 秦艽 芎 人参 远志 麦门冬丹砂 阿胶 甘草 大黄 紫石英 银屑 白蔹 当归 干姜 防风（各八分） 杏仁蜀椒（各五分） 泽泻 黄 大豆黄卷 茯苓 薯蓣 茯神 前胡 柏子仁 铁精（各五分）桑螵蛸（十上三十二味为末，白蜜枣和丸，酒服七丸，日三，加至二十丸。  

***小镇心丸***  

治心气少弱，惊虚振悸，胸中逆气，魇梦参错谬忘恍惚方。  

紫石英 朱砂 茯神 银屑 雄黄 菖蒲 人参 桔梗 干姜 远志 甘草 当归 桂心（各二两） 防风 防己 细辛 铁精（各一两）上十七味为末，蜜丸，如大豆，饮服十丸，日三，加至二十丸。（一方有茯苓二分，为十  

***定志小丸***  

治心气不定，五脏不足，甚者忧愁悲伤不乐，忽忽善忘，朝瘥暮剧，暮瘥朝发狂眩方。  

人参 茯苓（各三两） 菖蒲 远志（各二两）上四味为末，蜜丸，如梧子大，饮服七丸，日三。加茯神为茯神丸散，服之亦佳。  

***紫石英酒***  

治久风虚冷，心气不足，或时惊怖方。  

紫石英（一斤） 钟乳 防风 远志 桂心（各四两） 麻黄 茯苓 白术 甘草（各三两）上九味 咀，以酒三斗春渍三日，每服四合，日三，亦可至醉，常令有酒气。  

### 好忘第七  

（方十六首）  

***枕中方***  

常服令人大聪。  

龟甲 龙骨 菖蒲 远志上四味等分治，下筛，酒服方寸匕，日三。治多忘，令人不忘方菖蒲（二分） 远志（七分） 茯苓 茯神 人参（各五分）上五味治，下筛，酒服方寸匕，日二夜一，五日后智神良。  

***开心散***  

治好忘方。  

菖蒲（一两） 远志 人参（各十分） 茯苓（二两）上四味治，下筛，饮服方寸匕，日三。  

又方 菖蒲 远志 茯苓（各三分） 续断 肉苁蓉（各二两）上五味治，下筛，酒服方寸匕，日三，至老不忘。  

***菖蒲益智丸***  

治善忘恍惚，破积聚，止痛安神定志，聪耳明目方。  

菖蒲 附子 远志 人参 桔梗 牛膝（各五分） 茯苓（七分） 桂心（三分）上八味为末，蜜丸如梧子，一服七丸，加至二十丸，日二夜一，禁如药法。  

养命开心益智方 干地黄 人参 茯苓（各二两） 远志 肉苁蓉 菟丝子（各三两） 蛇床子（二分）上七味治，下筛，服方寸匕，日二，忌食兔肉，余无忌。  

***八味散方***  

天门冬（六分） 桂心 茯苓（各一两） 干地黄（四分） 菖蒲 远志 石苇 五味子（各三分）上八味治，下筛，后食酒或水服方寸匕，三十日力倍，六十日气力强志意足。  

治健忘方 天门冬 远志 茯苓 干地黄上四味等分，为末，蜜丸如梧子大，酒服二十丸，日三，加至三十丸，常服勿绝。  

治好忘久服聪明益智方 龙骨 虎骨 远志（等分）上三味治，下筛，食后服方寸匕，日二。  

又方 七月七日取菖蒲酒服三方寸匕，饮酒不至醉。  

又方 常以甲子日取石上菖蒲一寸九节者，阴干百日治，下筛，服方寸匕，日三，耳目聪明不忘。（出衢州石桥寺南山。）又方 七月七日麻勃一升，人参三两为末，蒸令气遍，临夜卧服一刀圭，尽知四方之事。  

又方 戊子日取东边桃枝二七枚缚着卧床中枕之不忘。  

又方 常以五月五日日未出时取东向桃枝作三寸木人，着衣带中令人不忘。  

又方 丁酉日自往市买远志裹着衣中，角头还作末服之不复忘。  

治人心昏塞多忘易误方七月七日取蜘蛛网着衣领中，勿令人知，不忘。  

## 卷十五 脾脏方

（凡十类）  

### 脾脏脉论第一  

（论一首）论曰：脾主意，脾脏者，意之舍，意者存忆之志也。为谏论大夫，并四脏之所受。心有所忆谓之意，意之所存谓之志，因志而存变谓之思，因思而远慕谓之虑，因虑而处物谓之智。  

意者，脾之藏也。口唇者，脾之官，脾气通于口，口和则能别五谷味矣，故云口为戊，舌唇为己，循环中宫，上出颐颊，次候于唇，下回脾中。荣华于舌，外主肉，内主味，脾重二斤三两，扁广三寸，长五寸，有散膏半斤，主裹血，温五脏。神名俾俾主藏营，（一作意，）秩禄号为意脏，随节应会，故曰脾藏营，营舍意，在气为噫，在液为涎。脾气虚则四肢不用，五脏不安，实则腹胀泾溲不利。脾气虚则梦饮食不足，得其时则梦筑垣盖屋。脾气盛则梦歌乐，体重，手足不举。厥气客于脾则梦丘陵大泽坏屋风雨。凡脾脏象土，与胃合为腑，其经足太阴与阳明为表里，其脉缓，相于夏，旺于季夏。脾者土也，敦而福，敦者浓也。万物众色不同，故名曰得福者广也。万物悬根挂茎，其叶在巅， 蜚蠕动，KT 喘息，皆蒙土恩德则为缓，恩则为迟，故令太阴缓而迟。尺寸不同，酸咸苦辛，大妙而生，互行其时，而以各行皆不群行，尽可常服。土寒则温土，热则凉土。有一子名曰金怀，挟抱之不离其身，金乃畏火，恐热来熏，遂弃其母，逃于水中，水为金子而藏火神，闭门塞户内外不通，此谓冬时土失其子，其气衰微，水为洋溢浸渍其地，走击皮肤，面目浮肿，归于四肢。愚医见水直往下之，虚脾空胃，水遂居之，肺为喘浮，肝反畏肺，故下沉没，下有荆棘，恐伤其身，避在一边，以为水流。心衰则伏，肝微则沉，故令脉伏而沉，上医远（一作来）占，因转孔穴，利其溲便，遂通水道，甘液下流，停其阴阳，喘息则微，汗出正流。肝着其根，心气因起，阳行四肢，肺气亭亭，喘息则安。肾为安声，其味为咸，倚坐母败， 臭如腥。土得其子，即成为四时之序，逆顺之变异也。然脾脉独何主，脾脉者，土也。孤脏以灌四旁者也。其善者，不可得见恶者，可见恶者，何如其来。如水之流者，此谓太过，病在外。如鸟之喙者，此谓不及，病在中。太过则令人四肢沉重不举。不及则令人九窍壅塞不通，名曰重强。脾脉来而和柔相离，如鸡践地曰平。长夏以胃为本，脾脉来实而盈数，如鸡举足曰脾病。脾脉来坚锐如鸡之喙（鸡一作鸟），如鸟之距，如屋之漏，如水之流曰脾死，真脾脉至，弱而乍疏乍散（一作数），色黄青不泽，毛折乃死。长夏胃微濡弱曰平，弱多胃少曰脾病，但代无胃曰死，濡弱有石曰冬病，石甚曰今病，脾藏营，营舍意，忧愁不解则伤意，意伤则闷乱，四肢不举，毛悴色夭，死于春。足太阴气绝则脉不营其口唇。口唇者，肌肉之本也。脉弗营则肌肉濡，肌肉濡则人中满，人中满则唇反，唇反者，肉先死，甲笃乙死，木胜土也。脾死脏浮之大缓（一作坚），按之中如覆杯洁洁状如摇者死。六月季夏建末也，坤末之间土之位，脾旺之时，其脉大阿阿而缓曰平，反得浮大而洪者，是心之乘脾，母之归子为虚邪，虽病易治，反得微涩而短者，是肺之乘脾，子之乘母为实邪，虽病自愈。反得眩而长者，是肝之乘脾，木之克土，为贼邪大逆，十死不治。反得沉濡而滑者。是肾之乘脾，水之凌土为微邪，虽病即瘥。  

右手关上阴绝者，无脾脉也。苦少气下利腹满身重，四肢不欲动，善呕，刺足阳明治阳。右手关上阴实者，脾实也。苦肠中伏伏如坚状，大便难，刺足太阴治阴。  

脾脉长长而弱，来疏去 （一作数），再至曰平，三至曰离经病，四至脱精，五至死，六至命尽，足太阴脉也。  

脾脉急甚为螈 ，微急为膈中满，食饮入而还出，后沃沫，缓甚为痿厥，微缓为风痿，四肢不用，心慧然若无疾。大甚为击仆，微大为脾疝气裹大脓血在肠胃之外，小甚为寒热，微小为消瘅，滑甚为 癃，微滑为虫毒蛔，肠鸣热涩，甚为肠 ，微涩为内溃，多下脓血。  

脾脉搏坚而长，其色黄，病少气。其软而散色不泽者，当病足 肿，若水状黄脉之至也，大而虚，有积气在腹中，有厥气名曰厥疝，女子同法，得之疾，使四肢汗出当风。  

扁鹊曰：脾有病则色萎黄，实则舌本强直，虚则多癖善吞注利，其实若阳气壮，则梦饮食之类。脾在声为歌，在变动为噫，在志为思，思伤脾。精气并于脾则饥。音主长夏，病变于音者，取之经。恐惧而不解则伤精，精伤则骨酸痿厥，精时自下则病精，是故五脏主藏精者也，不可伤，伤则守失而阴虚，虚则无气，无气则死。  

病先发于脾，闭塞不通，身痛体重，一日之胃而腹胀，二日之肾少腹腰脊痛，胫酸，三日之膀胱背膂筋痛小便闭，十日不已，死。冬人定夏晏食。  

病在脾，日 慧，平旦甚，日中持，下晡静。（《素问》作日出甚。王冰云，日中持者，缪也）。假令脾病东行，若食雉兔肉及诸木果实，得之不者，当以春时发，得病以甲乙日也。  

凡脾病之状，必身重善饥，足痿不收（《素问》作善肌肉痿足不收，《甲乙》作苦饥，肌肉痿足不收），行善螈脚下痛，虚则腹满肠鸣，飧泄食不化，取其经，足太阴阳明少阴血者。  

脾脉沉之而濡，浮之而虚，苦腹胀烦满，胃中有热，不嗜食，食而不化，大便难，四肢苦痹时不仁，得之房内，月使不来，来而频并。  

脾病其色黄，饮食不消，腹苦胀满，体重节痛，大便不利，其脉微缓而长，此为可治，宜服平胃丸、泻脾丸、茱萸丸、附子汤。春当刺隐白，冬刺阴陵泉，皆泻之。夏刺大都，季夏刺公孙，秋刺商丘，皆补之。又当灸章门五十壮，背第十一椎百壮。  

邪在脾胃肌肉痛。阳气有余，阴气不足，则热中善饥。阳气不足，阴气有余，则寒中肠鸣，腹痛。阴阳俱有余，若俱不足则有寒有热，皆调其三里。  

有所击仆，若醉饱入房，汗出当风则伤脾，脾伤则中气阴阳离别，阳不从阴，故以三分候死生。  

脾中风者，翕翕发热，形如醉人。腹中烦重，皮肉 而短气也，脾中寒。  

脾水者，其人腹大，四肢苦重，津液不生，但苦少气小便难。  

脾胀者善哕，四肢急（一作实），体重不能衣（一作收），趺阳脉浮而涩，浮则胃气强，涩则小便数，浮涩相搏，大便则坚，其脾为约。脾约者，其人大便坚小便利而反不渴。  

脾气弱，病利下白肠垢，大便坚不能更衣，汗出不止，名曰脾气弱，或五液注下青黄赤白黑。  

寸口脉弦而滑，弦则为痛，滑则为实。痛即为急，实即为踊，痛踊相搏，胸胁抢急。趺阳脉浮而涩，浮即胃气微，涩即脾气衰，微衰相搏，即呼吸不得，此为脾家失度。  

寸口脉双紧即为入，其气不出，无表有里，心下痞坚。  

趺阳脉微而涩，微即无胃气，涩则伤脾。寒在于膈，而反下之，寒积不消，胃微脾伤，谷气不行，食已自噫，寒在胸膈，上虚下实，谷气不通，为闭塞之病。  

寸口脉缓而迟，缓则为阳，卫气长，迟则为阴荣气促（一云不足）。荣卫俱和，刚柔相得，三焦相承，其气必强。  

趺阳脉滑而紧，滑即胃气实，紧即脾气伤，得食而不消者，此脾不治也。能食而腹不满，此为胃气有余，腹满而不能食，心下如饥，此为胃气不行，心气虚也。得食而满者，此为脾家不治。  

病患鼻下平者，胃病也。微赤者病发痈，微黑者有热，青者有寒，白者不治。唇黑者胃先病，微燥而渴者可治，不渴者不可治，脐反出者，此为脾先落（一云先终）。  

凡人病脉已解，而反暮微烦者，人见病者瘥安而强与谷，脾胃气尚弱，不能消谷，故令微烦，损谷则愈。  

诊得脾积，脉浮大而长，饥则减，饱则见 起，与谷争减，心下累累如桃李起，见于外腹满呕泄，肠鸣，四肢重，足胫肿，厥不能卧，是主肌肉损，色黄也。  

脾之积，名曰痞气在胃脘，覆如大盘，久久不愈，病四肢不收，黄瘅，食饮不为肌肤，以冬壬癸日得之，肝病传脾，脾当传肾，肾适以冬旺，旺者不受邪，脾复欲还肝，肝不肯受，因脾病，其色黄体青，失溲直视，唇反张，爪甲青，饮食吐逆，体重节痛，四肢不举，其脉当浮大而缓。今反弦急，其色当黄而反青者，此是木之克土为逆，十死不治。  

宫音人者，主脾声也。脾声歌，其音鼓，其志愁，其经足太阴，厥逆阳明则荣卫不通，阴阳翻祚。阳气内击，阴气外伤，伤则寒，寒则虚，虚则举体消瘦，语音沉涩如破鼓之声，舌强不转而好咽唾，口噤唇黑，四肢不举，身重如山，便利无度，甚者不可治，根据源麻黄汤主之（方在别卷中）。又言声优惧，舌本卷缩，此是木克土。阳击阴，阴气伏，阳气起，起则实，实则热，热则闷乱，体重不能转侧，语声拖，声气深不转而心急，此为邪热伤脾，甚则不可治，若唇虽萎黄，语音若转可治。  

脾病为疟者，令人寒，腹中痛，热则肠中鸣鸣，已汗出，恒山丸主之（方见别卷中），若其人本来少于 怒而忽反常， 喜无度，正言而鼻笑不答于人，此脾病，声之候也。不盈旬月，祸必至矣。阴阳之疾，经络之源，究寻其病，取其所理，然后行治，万无遗一也。黄为脾，脾合肉，黄如 腹者吉，脾主口唇，唇是脾余，其人土形相比于上宫黄色，大头圆面美，肩耐秋冬，不耐春夏，春夏感而生病，主足太阴敦敦，然脾应月，月有亏盈。脾小大随人唇大小，上唇浓，下唇薄，无 龈唇缺破，此人脾不正。揭耸唇者则脾高，高则实，实则热，热则季胁痛，满唇垂而大。不坚者则脾下，下则虚，虚则危，危则寒，寒则身重不能行步，唇坚者，则脾坚，坚则脏安，安则不病，唇上下好者，则脾端正，端正则脾胃和利，人无病。  

唇偏举者，则脾偏痛好胀。凡人分部中陷起者，必有病生。胃阳明为脾之部，而脏气通于内，外部亦随而应之。沉浊为内，浮清为外，若表病外入，所部则起，起则前泻阳，后补阴，若里病内出，所部则陷，陷则前治阴后治阳，阳则实热，阴则虚寒。寒主外，热主内，凡人死生休否则脏神前，变形于外，人脾前病，唇则焦枯无润。若脾前死，唇则干，青白渐缩，急齿噤不开，若天中等分，墓色应之，必死不治，看色浓薄，决判赊促，赊则不盈四百日内，促则旬朔之间。脾病少愈而猝死何以知之？曰青黑如拇指靥点见颜颊上，此必卒死，脾绝十二日死，何以知之？口冷足肿腹热，胪胀泄利，不觉其出时（一曰五日死，）面青目黄者五日死。病患着床，心痛气短，脾竭内伤，百日复愈，欲起傍徨。因坐于地，其亡倚床能治此者，可谓神良。又面黄目赤不死。黄如枳实死。吉凶之色，在于分部霏霏，而见黑黄，入唇必病，不出其年。（其穴在鼻上当两眼是其分部位也。）若年上不应，三年之内，祸必应也。  

季夏土脾，脉色黄，主足太阴脉也，其脉本在中封前上四寸之中，应在背俞与舌本。中封在内踝前一寸大筋里宛宛中，脉本从中封上四寸是也。其脉根于隐白，隐白在足大趾端内侧是也。其筋起于足大趾之端内侧，上结于内踝。其直者，上结于膝内辅骨；上循阴股，结于髀，聚于阴器，上腹结于脐，循腹里，结于胁，散于胸中，其内者着于脊。其脉起于足大趾之端，循趾内侧白肉际，过核骨后，上内踝前廉，上 内，循 骨后，交出厥阴之前，上循膝骨内前廉，入腹属脾络胃，上膈挟咽，连舌本，散舌下。其支者，复从胃别上膈，注心中，合足阳明为表里，阳明之本在厉兑，足趺上大趾间上三寸骨解中也。同会于手太阴。  

其足太阴之别，名曰公孙，去本节后一寸，别走阳明。其别者，入络肠胃。主脾生病，实则胃热，热则腹中切痛，痛则阳病，阳脉反大于寸口三倍，病则舌强筋转，卵缩牵阴股，引髀痛，腹胀身重，饮食不下，烦心，心下急注脾。脾病虚则胃寒，寒则腹中鼓胀，胀则阴病，阴脉反小于寸口一倍。病则泄水不能卧而烦，强立股膝内痛。苦筋折扭之，扭之者，脉时缀缀动也。发动甚者死不治。  

四季之月各余十八日，此为四季之余日，主脾胃，黄肉随病也（一作内阳病）。其源从太阴阳明相格节气，相移三焦，寒湿不调，四时关格而起，则脏腑伤 ，随时受疠，阳气外泄，阴气内伏，其病相反。若腑虚则阴邪所加，头重颈直，皮肉强痹。若脏实则阳疫所伤，蕴而结核起于喉颈之侧，布毒热于皮肤分肉之中，上散入发际下，贯颞 ，隐隐而热，不相断离，故扁鹊曰：灸肝脾二俞主治丹毒。四时随病当根据源补泻，虚实之病，皮肉随热则须镰破敷贴，方咒促治，疾无逃矣。  

### 脾虚实第二  

（论一首 方二十三首 脉四首 灸法一首）脾实热右手关上脉阴实者，足太阴经者，病苦足寒胫热，腹胀满，烦扰不得卧，名曰脾实热也  

***泻热汤***  

治舌本强直，或梦歌乐而体重不能行方。  

前胡 茯苓 龙胆 细辛 芒硝（各三两） 杏仁（四两） 元参 大青（各二两） 苦竹叶（切上九味 咀，以水九升煮取三升，分三服，食后服。  

***射干煎方***  

主治同前。  

射干（八两） 大青（三两） 石膏（十两，一作一升） 赤蜜（一升）上四味 咀，以水五升煮取一升五合，去滓，下蜜煎取二升，分三服。  

治脾热面黄目赤季胁痛满方半夏 母姜（各八两） 枳实 栀子 茯苓 芒硝（各三两） 细辛（五两） 白术 杏仁（各四两） 生地黄 淡竹叶（切，各一升）上十一味 咀，以水九升煮取三升，去滓，下芒硝，分三服。  

治脾横方若赤黑发如瓜大，煎羊脂摩之。  

又方 赤小豆末和鸡子白敷之。  

四肢寒热腰痛不得俯仰，身黄腹满食呕，舌根直，灸第十一椎及左右各一寸五分，三处各七壮。  

脾胃俱实右手关上脉阴阳俱实者，足太阴与阳明经俱实也。病苦脾胀腹坚，抢胁下痛，胃气不转，大便难，时反泄利，腹中痛，上冲肺肝，动五脏，立喘鸣，多惊，身热汗不出，喉痹精少，名  

***三黄泻热汤方***  

大黄 麻黄 黄芩（各四两） 杏仁 赤茯苓 甘草 橘皮 芒硝 泽泻上九味 咀，以水九升煮取三升，绞去滓，纳大黄，煮两沸去滓，下芒硝，分三服。  

***大黄泻热汤***  

治脾脉厥逆大腹中热切痛，舌强腹胀，身重食不下，心注脾急痛方。  

大黄（切，水一升半，渍一宿） 甘草（各三两） 泽泻 茯苓 黄芩 细辛 芒硝 橘皮（各上八味 咀，以水七升煮取三升三合，去滓，下大黄更煎二沸，去滓，下芒硝，分三服。  

治脾热胁痛，热满不歇，目赤不止，口唇干裂方：石膏（一斤，碎） 生地黄汁 赤蜜（各一升） 竹叶（切、五升）上四味先以水一斗二升煮竹叶，取七升，去滓，澄清，下石膏，煮取一升五合，去滓，下地黄汁煮两沸，次下蜜煎取三升，细细服之。  

治脾热偏一边痛，胸满胁偏胀方：茯苓 橘皮 泽泻（各三两） 芍药 白术（各四两） 桂心 人参（各三两） 石膏（八两） 半夏（六两） 生姜（切） 桑根白皮（各一升）上十一味 咀，以水一斗二升煮取三升，去滓，分三服。若须利下，加芒硝二两佳。  

脾虚冷右手关上脉阴虚者，足太阴经也。病苦泄注，腹满气逆，霍乱、呕吐、黄胆，心烦不得卧，肠鸣，名曰脾虚冷也。  

治虚胀胁痛肩息有时发作悉补之方：五加根皮 丹参 橘皮（各一斤） 地骨皮 干姜 白术（各八两） 干地黄 芎 附子（各五两） 猪椒根皮（二斤） 桂心 桔梗（各四两） 甘草（三两） 大枣（五十枚）上十四味 咀，以酒四斗渍五七日，服七八合加至一升，日再服。  

***槟榔散***  

治脾寒饮食不消，劳倦气胀，噫满忧恚不乐方。  

槟榔（八枚，皮子并用） 人参 茯苓 陈曲 麦 浓朴 白术 吴茱萸（各二两）上八味治，下筛，食后酒服二方寸匕，日再服。（一方用橘皮一两半。  

***温脾丸***  

治久病虚羸脾气弱，食不消喜噫方。  

黄柏 大麦 吴茱萸 桂心 干姜 细辛 附子 当归 曲 大黄 黄连（各一两）上十一味为末，蜜丸如梧子大，每服十五丸，空腹酒服，日三。  

***麻豆散***  

主脾气弱不下食饵，此以当食方。  

大豆黄卷（二升） 大麻子（三升，熬令香）上二味治，下筛，饮和服一合，日四五，任意多少。  

脾胃俱虚右手关上脉阴阳俱虚者，足太阴与阳明经俱虚也。病苦胃中如空状，少气不足以息，四逆寒泄注不已，名曰脾胃俱虚也。  

治腹胀善噫食则欲呕，泄 溏下，口干，四肢重，好怒不欲闻人声，忘误，喉痹，补之方：黄连（一两） 禹余粮（二两） 白术 干姜（各三两） 大麻子（五两） 桑白皮（八两） 大枣（二十枚）上七味 咀，以水一斗二升煮取三升，分四次服。  

治脾胃俱虚苦饥寒痛方：人参 当归 桂心 茯苓 桔梗 芎 （各五两） 浓朴 甘草 橘皮 吴茱萸（各二两）白术（五两） 麦 （一升）上十二味 咀，以水一斗二升煮取三升，分三服。  

***白术散***  

治脾胃俱虚冷方。  

白术 浓朴 人参 吴茱萸 茯苓 麦 曲 芎 （各三两）上八味治，下筛，酒服方寸匕，食后服，日三。（一方加大腹、橘皮。  

***平胃丸***  

凡身重不得食，食无味，心下虚满，时时欲下，喜卧者，皆针胃脘，太仓宜，服建中汤及此方。  

杏仁（五十枚） 丹参（三两） 苦参 元参 葶苈（各二两） 芎 桂心（各一两）上七味为末，蜜丸如梧子大，酒服五丸，日三，以知为度。  

又方 治丈夫小儿食实不消，胃气不调，或温壮热结，大小便不利者，有病冷者服露宿丸，热药后当进此丸调胃方，（露宿丸见后十六卷胃腑痼冷积热门）。  

大黄（二两） 小草 甘草 芍药 芎 葶苈（各一两） 杏仁（五十枚）上七味为末，蜜丸如梧子，饮服五丸，日三。一岁小儿二丸，渐加之。（《翼方》无杏仁，有菖蒲、当归、干姜、茯苓、麦门冬、细辛，为十三味）。  

论曰：凡病宿食在上脘，当吐之，脉数而滑者实也。有宿食不消，下之愈。胃中有 食冷物，即痛不能食，有热物即欲食。大腹有宿食，寒栗发热如疟状。宿食在小腹者，当暮发热，明旦复止。寸脉紧即头痛风寒，或腹中宿食不化。寸口脉紧者，如转索左右无常。脾胃中有宿食不消，寸口脉浮而大，按之反涩，尺中微而涩，故知宿食。  

***大曲丸***  

主消谷断下温和又寒冷者，常服不患霍乱方。  

大麦 曲（各一升） 附子 干姜 当归 人参（各三两） 赤石脂（一两） 桔梗 女萎（各二两） 吴茱萸 皂荚（各五两） 蜀椒（二两半） 乌梅（五十枚）上十三味为末，蜜酢中半渍梅一宿，蒸三斗米下，去核捣如泥，和药蜜，和捣二千杵，服十丸，日三。下甚者，加龙骨、阿胶、艾各三两。  

***消食断下丸***  

寒冷者常服之方。  

曲 大麦 （各一升） 吴茱萸（四两）上三味为末，蜜和，服十五丸如梧子，日三服。  

***干姜散***  

治不能食，心意冥然忘食方。  

干姜 法曲 蜀椒 豉 大麦 （各一升）上五味合治，下筛，食后服三方寸匕，日三，以能食为度。  

***消食丸***  

治数年不能食方。  

小麦 曲（各一升） 干姜 乌梅（各四两）上四味为末蜜和服十五丸，日再加至四十丸。寒在胸中及反胃翻心者皆瘥。  

***曲丸***  

主消谷能食，除肠中水气胪胀方。  

法曲 麦 杏仁（各五两）上三味治，下筛，食后酒服一合，日三。  

### 脾劳第三  

（论一首 方二首）论曰：凡脾劳病者，补肺气以益之，肺旺则感于脾。是以圣人春夏养阳气，秋冬养阴气，  

***半夏汤***  

治脾劳实四肢不用，五脏乖反胀满，肩息气急不安，承气泄实热方。  

半夏 宿姜（各八两） 茯苓 白术 杏仁（各三两） 橘皮 芍药（各四两） 竹叶（切，一升）上九味 咀，以水一升煮取三升，分四服。  

***消食膏酒***  

治脾虚寒劳损气胀噫满食不下通噫方。  

猪膏（三升） 宿姜（汁，五升） 吴茱萸（一升） 白术（一斤）上四味捣茱萸、白术等二味细细下筛为散，纳膏汁中煎取六升，温清酒一升，进方寸匕，日再。  

### 肉极第四  

（论一首 方六首）论曰：凡肉极者，主脾也。脾应肉，肉与脾合，若脾病则肉变色。又曰：至阴遇病为肌痹，肌痹不已，复感于邪，内舍于脾，体痒淫淫如鼠走，其人身上津液脱，腠理开，汗大泄，鼻端色黄是其相也。  

凡风气藏于皮肤，肉色则败。以季夏戊己日伤于风为脾风。脾风之状，多汗阴动伤寒，寒则虚，虚则体重怠堕，四肢不欲举，不嗜饮食，食则咳，咳则右胁下痛隐隐引肩背不可以动转，名曰厉风，里虚外实，若阳动伤热，热则实，实则人身上如鼠走，唇口坏，皮肤色变，身体津液脱，腠理开，汗大泄，名曰恶风，而须决其纲纪，知其终始，阴阳动静，肉之虚实，实则泻之，虚则补之，能治其病者，风始入肉皮毛肌肤筋脉之间，即须决之。若入六腑五脏则半死矣。  

扁鹊曰：肉绝不治五日死，何以知之？皮肤不通外不得泄。凡肉应足太阴，太阴气绝则唇反气尽则肉先死，甲笃乙死木胜土，使良医妙药终不治也。  

***解风痹汤***  

治肉热极肌痹淫淫如鼠走，身上津液脱，腠理开，汗大泄，为脾风。风气藏于皮肤，肉色败，鼻见黄色，麻黄止汗通肉方。  

麻黄 防己（一作防风） 枳实 细辛 白术（各三两） 生姜 附子（各四两） 甘草桂心（各二两） 石膏（八两）上十味 咀，以水九升煮麻黄，去沫，下诸药，煎取三升，分三服。  

***西州续命汤***  

治肉极虚热肌痹淫淫如鼠走，身上津液开泄，或痹不仁，四肢急痛方。  

麻黄 生姜（各三两） 当归 石膏（各二两） 芎 桂心 甘草 黄芩 防风 芍药（各一两） 杏仁（四十枚）上十一味 咀，以水九升先煮麻黄去沫，下诸药煮取三升，去滓，分四服，日再。  

***越婢汤***  

治肉极热则身体津液脱，腠理开，汗大泄，厉风气下焦脚弱。（有方见七卷风  

***石南散***  

治肉热极则体上如鼠走，或如风痹，唇口坏，皮肤色变，主诸风大病方。  

石南（三十铢） 薯蓣 芍药（一作甘草） 天雄 桃花（一作桃仁） 甘菊花（各一两） 黄真珠（各十八铢） 山茱萸（一两十八铢） 石膏（二两） 升麻 葳蕤（各一两半）上十二味治，下筛，酒下方寸匕，日再食后服。  

***大黄酒***  

治肉极虚寒为脾风阴动伤寒，体重怠堕，四肢不举，关节疼痛，不嗜饮食虚黄 桂心 巴戟天 石斛 柏子仁 泽泻 茯苓 干姜 蜀椒（各三两） 防风 独活人参（各二两） 天雄 芍药 附子 乌头 茵芋 半夏 细辛 栝蒌根 白术 黄芩山茱萸（各一两）上二十三味 咀，绢袋贮，以清酒三斗渍之，秋冬七日，春夏三日，初服三合，渐渐加，微微醉为度，日再。  

治肉极虚寒猝中风，口噤不能言，四肢缓纵，偏挛急痛注，五脏恍惚，喜怒无常，手脚不随方：独活 茵芋 黄芩（各三两） 甘草 防风 芍药 芎 麻黄 葛根（各二两） 人参（一两） 乌头（三枚）上十一味 咀，以水一斗，竹沥四升合煎取四升，分四服，日三夜一。  

### 肉虚实第五  

（论一首 方二首）论曰：夫肉虚者，坐不安席，身危变动。肉实者，坐安不动，喘气。肉虚实之应主于脾。若其脏腑有病从肉生，热则应脏，寒则应腑。  

***五加酒***  

治肉虚坐不安席好动，主脾病寒气所伤方。  

五加皮 枸杞皮（各二升） 干地黄 丹参（各八两） 石膏（一作石床） 杜仲（各一斤）干姜（四两） 附子（二两）上八味 咀，以清酒三斗渍三宿，一服七合，日再。  

***半夏汤***  

治肉实坐安席，不能动作喘气，主脾病热气所加关格除喘方。  

半夏 宿姜（各八两） 杏仁（五两） 细辛 橘皮（各四两） 麻黄（一两） 石膏（七两）射干（二两）上八味 咀，以水九升煮取三升，分三服，须利下加芒硝三两。  

### 秘涩第六  

（论一首 方四十四首 灸法十五首）论曰：有人因时疾，瘥后得闭涩不通，遂致夭命，大不可轻之，所以备述，虽非死病，凡人不明药饵者，拱手待毙，深可痛哉，单复诸方以虞仓猝耳。凡大便不通，皆用滑腻之物及冷水以通之也。凡候面黄者，即知大便难。  

***麻子仁丸***  

趺阳脉浮而涩，浮则胃气强，涩则小便数，浮涩相搏，大便则坚，其脾为约，脾约者，其人大便坚，小便利而不渴也。  

麻子仁（二升） 枳实 芍药（各八两） 杏仁（一升） 大黄（一斤） 浓朴（一尺）上六味为末，蜜丸如梧子大，饮服五丸，日三，渐加至十丸，（《肘后》、《外台》无杏仁）。  

治关格大便不通方：芒硝 乌梅 桑白皮（各五两） 芍药 杏仁（各四两） 麻仁（三两） 大黄（八两）上七味 咀，以水七升煮取三升，分三服。（一本无乌梅加枳实，干地黄各二两。  

治大便闭涩不通神方：猪羊胆不拘，以筒灌三合许，令深入即出矣。不尽须臾更灌。  

一方加冬葵子汁和之亦妙。  

又方 椒豉汤五升，加猪膏三合灌之佳。临时不下即用之。  

又方 白蜜煎成如人指大，深纳谷道佳。又无灰浓酒半升，盐三钱匕，炼如上法。  

***三黄汤***  

治下焦热结不得大便方。  

大黄（三两） 黄芩（三两） 甘草（一两） 栀子（二十枚）右四味 咀，以水五升煮取一升八合，分三服。若大闭，加芒硝二两。  

***五柔丸***  

治肠腑闭塞及虚损不足，饮食不生肌肤，三焦不调营卫不和方。  

大黄（一升，蒸三斗米下） 前胡（三两） 半夏 肉苁蓉 芍药 茯苓 当归 葶苈 细辛（各一两）上九味为末，蜜和合捣万杵，为丸如梧子大，食后服十五丸，后稍增之，日再。（崔氏云，令人喜饭消谷益气。有忧者，加松实， 闾子各半两，服之缓中不如意，便服之，又加黄芩一两）。  

***大五柔丸***  

主脏气不调，大便难通，和营卫，利九窍消谷益气方大黄 苁蓉 芍药 葶苈 枳实 甘草 黄芩 牛膝（各二两） 桃仁（一百枚） 杏仁（四十枚）上十味为末，蜜和丸如梧子，一服三丸，日三，加至二十丸，酒下。  

***濡脏汤***  

主大便不通六七日，腹中有燥屎，寒热烦迫，短气汗出胀满方。  

生葛根 猪膏（各二升） 大黄（一两）上三味 咀，以水七升煮取五升，去滓，纳膏，煎取三升，澄清。强人顿服，羸人再服。亦治大小便不通。  

治大便不通方：大戟（一斤） 大豆（五升） 商陆 牛膝（各三斤）上四味 咀，以水五升煮取二升，以大豆煎令汁尽，至豆干。初服三枚，以通为度。  

又方 蜜和胡燕屎，纳大孔中即通。  

又方 水四两，蜜一升，合煎熟，冷灌下部中，一饭顷即通。  

又方 盐半合，蜜三合，合煎如饧，出之着冷水中，丸如槟榔，形如指许大，深纳下部中立通。  

又方 治大便难方。  

单用豉清酱，清羊酪、土瓜根汁灌之立通。  

又方 以酱清渍乌梅灌下部中。  

又方 桑根白皮 榆根白皮（各一把）上二味 咀，以水三升煮取一升半，分三服。  

又方 水服桃花末方寸匕，无花时桃根白皮亦得。  

又方 桃皮三升，水五升，煮取一升，顿服。  

又方 羊蹄根一把约半斤，水二升，煮一升顿服之。  

又方 常煮麻子取汁饮。  

又方 常服蜜煎五合。  

又方 猪脂和陈葵子末为丸如梧子大，每服十丸，通即止。  

又方 常服车前子及叶并良。  

又方 捣葵根汁生服。  

又方 好胶（三寸），葱白（一把）上二味以水四升煮取一升半，顿服之即下。  

又方 葵子 牛酥（各一升，猪脂亦得）。  

上二味以水四升，煮葵子取一升，纳酥煮一沸，待冷，分作二服。  

又方 葵子汁和乳汁等分，服之立出。  

又方 酱清（三升） 麻油（二升） 葱白（三寸）上三味合煮令黑，去滓，待冷顿服之。（一方不用酱清。  

***芒硝丸***  

治胀满不通方。  

芒硝 芍药（各一两半） 杏仁 大黄（各三两） 黄芩（一两六铢）上五味为末，蜜丸如梧子大，饮服十五丸加至二十丸，取通利为度，日三。  

又方 通草 朴硝（各四两） 郁李仁 黄芩 瞿麦（各三两） 车前子（五合，一云六两）上六味 咀，以水八升煮取二升半、分三服。（一方用绢袋盛煮顿服二升。）又方 独头蒜烧熟去皮，绵裹，纳下部，中气立通。  

又方 削姜裹盐导之，及干姜食盐杏仁捣丸导之。  

治胀满闭不下方：吴茱萸（一升） 干姜 大黄 当归 桂心 芍药 甘草 川芎（各二两） 人参 细辛（各一两） 桃白皮（一把） 真珠（半两） 雄黄（十八铢）上十三味 咀，以水一斗煮取三升，去滓，纳雄黄，真珠末酒一升，微火煮三沸，服一升，得下即止。  

***走马汤***  

主一切猝中恶心痛腹胀大便不通方。  

巴豆（二枚，去皮心熬） 杏仁（二枚）上二味以绵缠捶令碎，热汤二合捻取白汁，饮之当下，老小量之，通治飞尸鬼击病。  

***巴豆丸***  

主寒癖宿食，久饮饱不消，大便不通方。巴豆仁一升，清酒五升煮三日三夕碎，大熟，合酒微火煎令可丸如胡豆，欲取吐下者，服二丸。  

***练中丸***  

主宿食不消，大便难方，（《肘后》名承气丸）。  

大黄（八两） 葶苈 杏仁（熬） 芒硝（各四两）上四味为末，蜜丸如梧子大，食后服七丸，日三，后稍加之。  

***灸法***  

大便难，灸第七椎两旁各一寸，七壮。  

又灸承筋二穴各三壮，在 中央陷内。  

大便不通，灸挟玉泉相去各二寸，名曰肠遗，随年壮。（一云二寸半）。又灸大敦四壮，在足大趾聚毛中。大便闭塞，气结心坚满，灸石门百壮。后闭不通，灸足大都，随年壮。治老人小儿大便失禁，灸两脚大趾去甲一寸，三壮。又灸大趾歧间各三壮。  

治大小便不通方：葵子（末，一升） 青竹叶（一把）上二味以水二升煮五沸，顿服。  

又方 葵子（一升） 榆皮（切，一升）上二味以水五升煮取二升，分三服。  

又方 葵子一升，水三升煮取一升，去滓，纳猪脂一升，空心，分二服。  

又方 甑带煮取汁，和蒲黄方寸匕，日二服。  

又方 猪脂一斤，水二升煮三沸，饮汁立通。  

治大小便不利方：葵子（一升），硝石（二两）上二味以水五升煮取二升，分二服。  

治小儿大小便不通方：捣白花胡葵子末，煮汁服之。  

又方 末鸡屎白服一钱匕。  

***灸法***  

大小便不利欲作腹痛，灸营卫四穴百壮，穴在背脊四面各一寸。腹热闭时大小便难，腰痛连胁，灸团冈百壮，穴在小肠俞下二寸横三间下，灸之。大小便不通，灸脐下一寸三壮。  

又灸横纹百壮。大小便不利，灸八 百壮，穴在腰眼下三寸挟脊相去四寸，两边各四穴。  

（计八穴，故名八 ）小儿大小便不通，灸口两吻各一壮。小便不利大便数注，灸屈骨端五十壮。  

又灸天枢百壮，穴在挟脐相去三寸。魂魄之舍不可针，大法在脐旁一寸，合脐相去可三寸也。  

### 热痢第七  

（论一首 脉证二十四条）（方二十六首 灸法十首）论曰：余立身以来，三遭热痢，一经冷痢，皆日夜百余行，乃至移床就厕，其困笃如此，但率意自治者，寻手皆愈。乃知此疾天下易治，但中性之徒率性骄倨，良药苦口不能克己早饵，朝遇暮过，望其自瘥，疾势日增，胃气渐弱，心力俱微，食饮与药皆不能进，既不时愈，便称痢病难治，斯皆自误也。学人须深达斯旨。然此病随宜服一物皆使得瘥，惟须力意苦己，服食以瘥为限，则无不愈也。又大须慎口味，重者瘥后百日，次者一月日。常哀骄恣者，不能自慎兴言于此，以为至概矣。古今痢方千万首，不可俱载此中，但撮其效者，七八而已。如陟厘丸、乌梅丸、松皮散等，暴痢服之，何有不瘥其温脾汤，健脾丸（方出下冷痢篇），久下得之，焉能不愈。大凡痢有四种，谓冷热疳蛊，冷则白。热则赤。疳则赤白相杂无复节度，多睡眼涩，蛊则纯痢瘀血。热则多益黄连，去其干姜。冷则加以热药。疳则以药吹灌下部。蛊毒则以蛊法治之药。既主对相当，痢者复自勉励服饵，焉有不愈者也。  

凡服止痢药，初服皆剧，愚人不解，即止其药不服，此特不可，但使药与病源的相主对，虽剧但服，不过再三服，渐渐自知。非其主对者，慎勿服也。  

凡痢病通忌生冷酢滑，猪鸡鱼油、乳酪酥干脯酱粉咸。所食诸食，皆须大熟烂为佳，亦不得伤饱，此将息之大经也。若将息失所，圣医不能救。  

下痢脉滑而数，有宿食，当下之。  

下痢脉迟而滑者，实也。利为末止，急下之。  

下痢脉反滑，当有所去下乃愈。  

下痢不欲食者，有宿食，当下之。  

下痢而腹痛满，为寒实，当下之。  

下痢而谵语，腹内有燥屎，宜下之。  

下痢腹中坚者，当下之。  

下痢三部皆平（一作浮），按其心下坚者，急下之。  

下痢已瘥，至其年月日时复发者，此为下不尽，更下之愈。风寒重者，不可下。下之后，心下坚痛，脉迟（一作浮），此为寒，但当温之。脉沉紧，下之亦然。脉浮大弦，下之当已。  

下痢脉浮大，此为虚，以强下之故也。设脉浮革者，因而肠鸣，当温之。  

下痢脉迟紧为痛，未欲止，当温之。得冷者满而便肠垢。  

下痢身躯疼痛，急救里，诸温之属，可与理中、四逆、附子汤热药辈急投之美。  

下痢大孔痛者，当温暖之。  

下痢腹胀满，身体疼痛者，先温其里，乃攻其表。  

下痢清谷不可攻，其表汗出必胀满。  

下痢气者，当利其小便。  

下痢脉反浮数，尺中自涩，其人必清脓血。  

下痢脉数而渴者，今自愈。设不瘥，必清脓血，有热故也。  

下痢脉沉弦者下重，其脉大者为未止，脉微弱数者为欲自止，虽发热，必不死。  

下痢脉沉而迟，其人面少赤，身有微热，下利清谷，必郁冒，汗出而解，病患必微厥，所以然者，面戴阳下虚故也。  

下痢有微热而渴，脉弱者今自愈。  

下痢脉数，有微热，汗出今自愈。设脉紧为未解。  

下痢脉弦，发热身汗者自愈。  

下痢脉大浮弦，下当已。  

下痢舌黄，燥而不渴，胸中实，下不止者死。  

下痢后脉绝，手足厥冷， 时脉还，手足温者生，不还不温者死。生死之决，此之谓也。  

下痢手足厥冷无脉者，灸之不温，若脉不还，反微喘者死。少阴负趺阳者为顺。  

凡六腑气绝于外者，手足寒，上气脚缩。五脏气绝于内者，下利不禁。下甚者，手足不仁也。细寻取之，万不失一，下病体略例如此耳。  

《素问》曰：春伤于风，夏为脓血。凡下多滞下也。夏伤于风，秋必洞泄，秋多下水也，患是冷也，夫积冷积热及水谷实而下者，以大黄汤下之，强人勿过两剂，皆消息五六日更进一剂，其补涩汤不效者，三两日可进一剂。  

***陟厘丸***  

治百病下痢及伤寒身热，头痛目赤，四肢烦疼不解，协热下利：或医已吐下之，腹内虚烦，欲得冷冻饮料，不能消，腹中急痛，温食则吐，乍热乍冷，状如温疟；或小便不利，气满呕逆，下痢不止方。  

水中陟厘（五两） 紫石英（三两） 汉中木防己（六两） 陇西当归（四两） 浓朴（一两）黄连上八味以苦酒二升渍防己极令润，出之切，以板瓦覆着炭火上，以浓纸藉瓦上令色槁燥有余，苦酒复渍之，更出熬尽苦酒止，勿令火猛，徐徐熬令极燥，各捣为末。又以余苦酒三升浸豉一宿，明旦以瓦盆盛，以一盆覆蒸五升，土下须二气通流，出之，研绞取浓汁，和药捣为丸如鸡头子大，悬令阴干，勿见风尘。此药以三丸为一剂。平旦服一剂，昼服一剂，暮服一剂，皆以水服之。若病重药力未行者，但益服之，日可四五剂。令腹中有药力，饮食消是其效也。新服药未安调，当稀糜助药力，心中了然，后可作羹 ，微冷食之。若有时不喜冷食，正是药力尽耳。若欲不复药者，但稍温食，药力自尽矣。服药不必强多饮水，禁热食生鱼猪肉蒜生菜酒及辛物肥腻。若有风病加防风一两，人虚羸加石斛一两。若宿有下痢，肠胃损弱者，加太一余粮二两半，取石中黄软香者。若妇人产后疾，加石硫黄一两，小便黄赤不利，加  

***乌梅丸***  

下痢热诸治不瘥方。  

乌梅（一升） 黄连（一斤，金色者）上二味蜜丸如梧子，服二十丸，日三夜二。  

***松皮散***  

治积久二三十年常下痢神方。  

赤松皮去上苍皮，切一斗为散，面粥和一升服之，日三服瘥。不过服一斗永瘥。三十年痢，服之百日瘥。  

***苦参橘皮丸***  

治热毒痢方。  

苦参 橘皮 黄连 黄柏 鬼臼（一作鬼箭羽） 蓝青 独活 阿胶 甘草上九味等分为末，以蜜烊胶和，并手丸之如梧子，候干，饮服十丸，日三，后稍加猝下痢者大良。  

***三黄白头翁汤***  

治诸热毒下黄汁，赤如烂血，滞如鱼脑，腹痛壮热方。  

黄连（二两） 黄芩 黄柏 升麻 石榴皮（各六分） 艾叶（三分） 白头翁 桑寄生当归牡蛎 犀角 甘草（各一两）上十二味 咀，以水六升煮取三升，分三服。  

***龙骨丸***  

治下血痢腹痛方。  

龙骨 龙胆 羚羊角 当归 附子 干姜 黄连（各三十珠） 赤石脂 矾石（各一两半）犀角 甘草 熟艾（各十八铢）上十二味为末，蜜丸如小豆，先食服十五丸，日三，加至二十丸。  

又方 龙骨 当归 干姜 熟艾 牛角 （各三两） 附子 黄柏 赤石脂 川芎 阿胶浓朴 甘草 橘皮 芍药 石榴皮（各二两） 蜀椒（一两） 升麻（一两半） 黄连（五合）大枣上十九味 咀，以水一斗三升煮取四升，去滓，纳牛角 末，阿胶烊化，绵绞去滓，分七治血痢方：蒲黄（三合） 干地黄 桑耳 甘草 芒硝 茯苓 人参 柏叶 艾叶 阿胶 生姜（各二两）上十四味 咀，以水一斗煮取四升，温分五服。  

治下杂血方：干蓝 犀角 地榆（各二两） 蜜（二合上四味 咀，以水五升煮取一升，去滓，下蜜煎取五合，分二服，治热毒蛊妙。  

治热毒下黑血，五内绞切痛，日夜百行气绝欲死方：黄连（一升） 龙骨 白术（各二两） 阿胶 干姜 当归 赤石脂（各三两） 附子（一两）上八味 咀，以水一斗煮取五升，分五服。余以贞观三年（七月十二日），忽得此热毒痢，至十五日命将欲绝，处此方药，入口即定。  

***白头翁汤***  

治赤滞下血连月不瘥方。  

白头翁 浓朴 阿胶 黄连 秦皮 附子 黄柏 茯苓 芍药各二两） 干姜 当归赤石脂 甘草 龙骨（各三两） 大枣（三十枚） 粳米（一升）上十六味 咀，以水一斗二升先煮米令熟，出米纳药，煮取三升，分四服。  

治下血日夜七八十行方：黄连 黄柏（各四两）上二味 咀，以醇醋五升煮取一升半，分再服。  

治大热毒纯血痢不可瘥者方：黄连六两 咀，以水七升煮取二升半，夜露置星月下，旦起空腹顿服，卧将息即止。不瘥加黄芩二两，更作服之。仍不瘥者，以疳痢法治之。  

治下赤连年方：地榆 鼠尾草（各一两）上二味 咀，以水二升煮取一升，分二服。如不止，取屋尘水渍，去滓，一升分二服。（《古今录验》云服屋尘汁一小杯）。  

又方 秦皮（如无以槲皮代之） 鼠尾草 蔷薇根上三味等分 咀，以水淹、煎，去滓，铜器中重釜煎成丸如梧子大，服五六丸，日三。稍增瘥止。亦可浓汁服半升。  

治下痢绞痛肠滑不可瘥方：黄连（六两） 阿胶 鼠尾草 当归 干姜（各三两）上五味 咀，若大冷白多以清酒一斗煮取三升，分三服。若热及不痛者，去干姜、当归以水煮之。  

治热痢水谷方：黄连 阿胶（各二两） 黄柏（一两） 乌梅（四十枚） 栀子（三十枚）上五味 咀，以水五升煮取二升半，分三服。亦治 神良。  

***茯苓汤***  

治因下空竭欲死，滞下脓血，日数十行，羸笃垂死，老少并宜服之方。  

茯苓 黄芩 黄连 黄柏 龙骨 人参 干姜 桂心 当归 芍药 甘草 栀子仁（各半两） 赤石脂（一两） 大枣（十二枚）上十四味 咀，以水五升煮取二升，分再服。不瘥满三剂。此方主风虚冷痢最佳。  

***温脾汤***  

治下久赤白连年不止，及霍乱，脾胃冷实不消方。  

大黄（四两） 人参 甘草 干姜（各二两） 附子（一枚，大者）上五味 咀，以水八升煮取二升半，分三服，临熟下大黄，与后温脾汤小异，须大转泻者当用此方神效。  

***黄连汤***  

治赤白痢方。  

黄连 黄柏 干姜 石榴皮 阿胶（各三两） 当归（二两） 甘草（一两）上七味 咀，以水七升煮取三升，分三服。  

***女萎丸***  

治热病时气下赤白痢遂成 方。  

女萎 藜芦（各三分） 乌头 桂心（各四分） 黄连 云实（各三分） 代赭（一分）上七味为末，蜜和丸如梧子大，服二丸。大下痢宿勿食，清旦以冷水服之。勿饮食。至日中过后乃饮食，若得药力，明旦更服如前。亦可长服。虚羸昼夜百行脓血亦瘥。  

***圣汤***  

治下赤白痢，大孔虫生悉皆瘥方。  

鼠尾草（二两） 豉（一升） 栀子仁 生姜（各六两） 桃皮（一握）上五味 咀，以水七升煮二升，分三服。  

（一本单用桃皮，以酒煮服之。  

治冷热不调或水或脓或五色血痢方：酸石榴五枚。合壳子捣绞，取汁二升，服五合，瘥止。  

治赤白滞下方：乱发鸡子大，烧末水服，不过三服。  

***灸法***  

泄痢食不消不作肌肤，灸脾俞，随年壮。  

泄注五痢便脓血重下腹痛，灸小肠俞百壮。  

泄痢久下失气劳冷，灸下腰百壮，三报穴在八魁正中央脊骨上，灸数多尤佳。三宗骨是忌针。  

泄痢不禁小腹绞痛，灸丹田百壮，三报穴在脐下二寸，针入五分。泄痢不嗜食，虽食不消，灸长谷五十壮，三报穴在挟脐相去五寸，一名循际。  

泄痢赤白漏，灸足太阴五十壮，三报。  

久泄痢百治不瘥，灸足阳明下一寸高骨上陷中，去大趾歧三寸，随年壮。  

又屈竹量正当两胯脊上点讫，下量一寸点两旁各一寸，复下量一寸，当脊上合三处，一灸三十壮，灸百壮以上。  

一切痢皆断，亦治湿 冷，脊上当胯点处不灸。  

又灸脐中稍稍二三百壮。  

又灸关元三百壮，十日灸，并治冷痢腹痛，在脐下三寸。  

赤白下痢灸穷骨，以灸数多为佳  

### 冷痢第八  

（论一首 方三十二首）论曰：旧治痢于贵胜用建脾丸，多效，今治积久冷痢，先以温脾汤下讫，后以建脾丸补之，未有不效者。贫家难以克办，亦无可将息也。  

***温脾汤***  

治积久冷热赤白痢方。  

大黄 桂心（各三两） 附子 干姜 人参（各一两）上五味 咀，以水七升煮取二升半，分三服。（与前温脾汤小异）。  

***建脾丸***  

治虚劳羸瘦身体重，脾胃冷，饮食不消，雷鸣腹胀，泄痢不止方。  

钟乳粉（三两） 赤石脂 好曲 大麦 当归 黄连 人参 细辛 龙骨 干姜 茯苓石斛 桂心（各二两） 附子（一两） 蜀椒（六两）上十五味为末，白蜜丸如梧子大，酒服十丸，日三，加至三十丸。弱者饮服此方，男女通治。（《集验》无细辛、龙骨）。  

***增损建脾丸***  

治丈夫虚劳，五脏六腑伤败受冷，初作滞下，久则变五色赤黑如烂肠，钟乳粉 赤石脂（各三两） 矾石 干姜 苁蓉 桂心 石斛 五味子 泽泻 远志 寄生柏子仁 人参 白头翁 天雄 当归 石榴皮 牡蛎 龙骨 甘草（各二两）上二十味为末，蜜丸，酒服二十丸，日三，加至四十丸。此二方止痢神验。  

***驻车丸***  

治大冷洞痢肠滑，下赤白如鱼脑，日夜无度，腹痛不可忍者方。  

黄连（六两） 干姜（二两） 当归 阿胶（各三两）上四味为末，以大醋八合烊胶和之，并手丸如大豆，候干。大人饮服三十丸，小儿以意量减，日三。  

***大桃花汤***  

治冷白滞痢腹痛方。  

赤石脂 干姜 当归 龙骨 牡蛎（各三两） 附子（二两） 人参（一两半） 白术（一升）甘上十味 咀，以水一斗二升煮术取九升，纳诸药煮取三升，分三服，脓者加浓朴三两，呕者加橘皮三两。  

又方 龙骨六两） 浓朴 当归（各三两） 赤石脂（五两）上四味 咀，以水七升煮取二升半，分三服。热加白头翁二两半，牡蛎三两。  

桃花丸 治下冷脐下搅痛方。  

干姜 赤石脂（各十两）上二味为末，蜜丸如豌豆，服十丸，日三服，加至二十丸。  

***仓米汤***  

治小腹冷气积聚结成冷痢，日夜三四十行方。  

仓粳米（半升 净淘干漉） 薤白（一握，去青细切） 羊脂（一升，熬） 香豉（三升，以水一斗煎取五升澄清）上四味，先以羊脂煎薤白令黄，并米纳豉汁中，煎取四升，旦空腹温服一升，如人行十里久  

***附子汤***  

治暴下积日不住及久痢方。  

附子（一枚） 石榴皮（一具） 阿胶（二两） 龙骨 甘草 芍药 干姜 黄连（各一两）黄芩（半两） 粳米（三合）上十味 咀，以水八升煮取三升，分三服。  

治猝下痢汤方： 黄连（五两） 生姜（一斤）上二味 咀，以水五升煮取一升，顿服。未止，更合服必效。  

治久痢下纯白，由积卧冷处经久病发，遂令脾胃俱冷，日夜五六十行，大小腹痛不可忍。凡白痢属冷，赤痢属热方：好曲末五升，微熬令香，粥清醇酒令热，和曲末一升，空腹顿服，日三。若至食时，捣蒜饼，极烂煮之，干漉，热纳蒜 臼中相和，顿食之，少与余食，至饥时，仍准前食曲末酒，比至瘥来治久冷或痢不痢但腰腹患苦冷方：新蜀椒三升，用醋渍一宿，以曲三升和椒一升紧拌，煮作粥，空腹顿服之，加葱、豉、盐任性调和，不瘥更作，以瘥为限，不过三升椒即愈。此方不但治冷，大治诸虚损冷极有所益，久当自知。  

***马蔺子丸***  

治积冷痢下白脓方。  

马蔺子（一升，熟熬） 附子（二两） 干姜 甘草（各二两半） 神曲 麦 阿胶（各五两）上九味为末，蜜丸如梧子，服二十丸，日二，以知为度，或作散酒调服方寸匕亦佳。  

***浓朴汤***  

治三十年久痢不止者。  

浓朴 干姜 阿胶（各二两） 黄连（五两） 艾叶 石榴皮（各三两）上六味 咀，以水七升煮取二升，分再服。  

***四续丸***  

治三十年注痢骨立萎黄肠滑不瘥方。  

云实（五合，熬香） 龙骨（三两） 附子 女萎（各二两） 白术（二两半）上五味为末，以蜡煎烊以丸，如梧子大，服五丸，日三，不过五六服。  

***椒艾丸***  

治三十年下痢，所食之物皆不消化，或青或黄，四肢沉重。起即眩倒，骨肉消尽，两足蜀椒（三百枚） 乌梅（一百枚） 熟艾（一升） 干姜（三两） 赤石脂（二两）上五味，椒、姜艾下筛，梅着一斗米下蒸，令饭熟，去核，纳姜、椒末、合捣三千杵，  

***下痢丸***  

治数十年痢，下气消谷，令人能食，夏月长将服之不霍乱方。  

大麦 法曲（各一升） 乌梅（二升半） 附子 干姜 黄连 黄柏 桂心（各二两）蜀椒（半两） 吴茱萸（四两）上十味为末，蜜和丸如梧子大，食后服十丸，日三，加至二十丸，亦可至四十丸。  

***麦丸***  

治数十年下痢不止，消谷下气，补虚羸方。  

大麦 好曲（各一升） 附子 当归 桂心（各二两） 蜀椒（一两） 吴茱萸 干姜黄连乌梅肉（各四两）上十味为末，蜜和丸如梧子，食后服二十丸，日三。  

***乌梅丸***  

治久痢诸药不瘥数十年者，消谷下气，补虚方。  

乌梅肉 黄连 干姜 吴茱萸（各四两） 桂心（二两） 当归（三两） 蜀椒（一两半）上七味为末，蜜和丸如梧子，食后服十丸，日三。  

又方 治冷痢久下方。  

乌梅（三百枚） 干姜 黄连（各十两） 当归 蜀椒（各四两） 细辛 附子 桂心 人参黄柏（各六两，一方用麦 ）上十味为末，以苦酒浸乌梅一宿，去核，蒸五升米下，别捣如泥，搅令相得，纳蜜和捣二千杵，丸如梧子，食前服十丸，日三服，稍增至二十丸。  

***七味散***  

治痢下久不瘥神验方。  

黄连（八分） 龙骨 赤石脂 浓朴 乌梅肉（各二分） 阿胶（三分） 甘草（一分）上治，下筛，浆水服二方寸匕，日二，小儿一钱匕。  

***猪肝丸***  

治下痢肠滑饮食及服药俱完出者方猪肝（一斤，熬令干） 黄连 乌梅肉 阿胶（各二两） 胡粉（七棋子大）上五味为末，蜜丸如梧子，酒服二十丸，日三，亦可散服方寸匕。  

***羊脂煎***  

治久痢不瘥者方。  

羊脂（一棋子） 白蜡（二棋子） 黄连（一升），米醋（七合，煎取稠） 蜜（七合煎取五合）乌梅肉（二两） 乱发（灰汁洗去垢腻烧末，一升）上七味纳铜器中，汤上煎之，搅可丸如梧子，饮服三十丸，日三。  

又方 羊脂 阿胶 蜡（各二两） 黍米（二升）上四味合煮作粥，一服，食后即瘥。  

治大下后腹中空竭、胸中虚满、不下食方：芍药 半夏 甘草（各一两） 浓朴 当归桂心（各三两） 生姜（五两）上七味以水八升煮取三升，分三服，二三剂最佳。  

治下痢心胸满不快，腹中雷鸣或呕吐方：黄连（五两） 橘皮 甘草（各二两） 龙骨 生姜 半夏（各三两） 人参（一两） 大枣（十五枚）上八味 咀，以水一斗先煮水一大沸，乃纳药，煮取三升，分四服，妊妇服亦良。  

***断痢汤***  

治心胸下伏水方。  

半夏（一升） 生姜（五两） 茯苓 甘草 龙骨（各二两） 附子（一两） 人参 黄连（各三两） 大枣（十二枚）上九味 咀，以水八升煮取三升，分三服。  

***泻心汤***  

治猝大下痢热唇干口燥呕逆引饮方。  

人参 甘草 黄芩 栝蒌根 橘皮（各一两） 黄连（二两） 半夏（三两） 干姜（一两半）上八味 咀，以水六升煮取二升，分三服。（胡洽云治老小利）。  

***香苏汤***  

治下后烦气暴上方。  

生苏（一把，冬用苏子三两） 香豉（五两）上二味，以水五升煮取二升，顿服之。  

治夏月暴冷忽壮热泄痢，引饮热汤，骤变通身浮肿，成冷下结，脉沉细小数方。  

泽漆（一两半） 吴茱萸 茯苓 白术 当归 犀角 桔梗 青木香 海藻 芍药 大黄（各上十一味 咀，以水九升煮取三升，分三服，下后，消息五六日许，可与女曲散。  

***女曲散***  

治利后虚肿水肿者，服此药小便利得止，肿亦消。  

女曲（一升） 干姜 细辛 椒目 附子 桂心（各一两）上六味治，下筛，酒服方寸匕，不知加至二三匕，日三，产后虚满者大良。  

治猝暴冷下下部疼闷方： 烧砖令热，大醋沃之，三重布覆，坐上即瘥。  

### 疳湿痢第九  

（论二首 方十首）论曰：凡疳湿之病，皆由暑月多食肥浓油腻，取冷眠睡之所得也。礼云：君子盛暑之月，薄滋味、无食肥浓煮饼，此时不利人也。养生者宜深戒之，不尔，多患疳湿耳。  

凡所患处，或着口断咽喉，下部疳与月蚀，并不痛，令人不觉。其治以五月五日虾蟆、角蒿、救月木、寒食泔淀，但得一事单用之，烧作灰，和腊月猪脂敷之，随手便瘥，极须慎口味。凡疳慎盐酱醋酥油枣等一切皆忌，惟白饭、豉、苜蓿、苦苣、芜青不在禁限。  

凡吹药入下部，没中指许深即止。  

治疳湿下黑，医不能治垂死者方：髑髅灰 熏黄 朱砂 青黛 石盐 矾石 丁香 麝香 莨菪子 栀子 铁衣 破故靴底灰 干姜 细辛 干虾蟆 菖蒲 葶苈 芥子 土瓜根 蜀椒（各等分）上二十味治，下筛，以竹筒吹杏仁大、着大孔中，所有患疳疮上悉敷之，其丁香、麝香别捣，着药中合之。  

一方有寒食泔淀，救月木、楸叶为二十三味，若病大者，用灌方如下：麝香 丁香 甘草 犀角（各三分）上四味治，下筛，和以盐，蜀椒各三合，豉二合，以水二升煮取一升，去滓，纳四味散合，分作二份，灌大孔，旦一灌，酉一灌之，凡久下一月不瘥。成疳候大孔必宽者，以此主之。  

治疳湿久下痢赤白百疗不瘥者方：兔头骨 蛇头 菥 子 故绯（并作灰） 狸骨 蜣螂 百草（五月五日收者） 倒挂草青黛 晚蚕蛾 青矾 丁香 蝎虫屎 床中桄木 麝香 苦参 黄柏 干姜 角蒿 朱砂印成盐 救月木上二十九味治，下筛，以筒子纳下部吹着。日一二度。  

治疳湿不能食身重心热脚冷百节疼痛方：黄芩 芍药 苦参 甘草 当归 蜀椒 甘松（一作甘淀） 青黛 熏黄 豉（各二两）东引桃根 葱白（各一握） 盐（一合） 麝香（半两） 猪胆（二枚）上十五味 咀，以水一斗八升煮取四升，分为二份，一度灌一份，候汤温如人体，然后着麝香，猪胆即灌，灌了作葱豉粥食之，后日更将一份如前灌之，七日忌生冷毒物等，但是油腻酱乳醋忌三十日大佳。  

治疳蚀人诸处，但是赤血痢久不瘥，立着即瘥秘方：干虾蟆（五月五日收者一枚 作灰末） 人屎灰（一作发灰） 金银土埚（各五两） 麝香（一分）上五味治，下筛，敷疮上即瘥。三七日忌如前，痢者吹下部。  

治疳痢不止方：苦参 甘草 熏黄（各二两） 豉（一升半） 葱白（五茎） 蜀椒（三十粒）上六味，以苦参等三物各捣下筛，以水五升煮葱白、椒、豉取三升，以三指撮苦参末等各一撮纳汁中，候冷暖如人体，先饮少许豉汁，食一口饭，乃侧卧徐徐灌之讫，多时卧不出为佳。大急，乃出之于净地，当有疳湿虫如白马尾状，头黑是其效也。其重者，肛大难瘥。  

当取桃枝绵裹头，以前件汁，适寒温烙之，须近脊一上三十度烙之乃瘥神验。  

又方 崔氏曰：晋代之地多五疳，蚀人五脏，通见脊骨下脓血，手足烦疼。四肢无力，夜卧烦躁不安，面失血色，肩胛疼，面与手足皆有浮气或下血，乃死治之之方。  

雄黄 青葙（各二两） 苦参（三两） 矾石 雌黄 铁衣 藜芦（各一两） 麝香（二分，另上八味治，下筛，以竹管纳大孔中酸枣许，吹纳下部中，日一，不过三度，小儿以大豆许，此方极救死。  

又方 大麻子 胡麻（各一升半）上二味并熬，令黄瓦瓶，泥表上，浓一寸，待泥干，纳大麻等令满，以四五枚苇管插口中，密泥之，掘地作灶，倒立灶口，底着瓦器承之，密填灶孔中，地平聚炭瓶四面，着墼垒之，日没放火烧至明旦开取，适寒温灌疳湿者下部中一合，寻觉咽中有药气为佳，亦不得过多，多则伤人，隔日一灌，重者再三灌之，从旦灌至日夕，极觉体中乏力，勿怪也。非但治疳湿，凡百异同疮疥癣并洗涂之。  

论曰：凡日月蚀时，忌食饮，腹中生 虫，及房室生子不具足，必患月蚀疮，亦不得与儿治月蚀恶疮息肉方：硫黄 茹 斑蝥（各等分）上三味治，下筛，敷疮上，干者以猪脂和敷之，日三夜一。  

又方 地榆根 蔷薇根 吴茱萸根（各三两）上三味治，下筛，以盐汤洗疮敷之，日三。  

***八物茜根汤***  

凡下血者是蛊也，以此治之（方见后二十六卷蛊毒门）。  

### 小儿痢第十  

（方三十六首）  

***温中汤***  

治小儿夏月积冷，洗浴过度，及乳母亦将冷洗浴，以冷乳饮，儿儿壮热忽值豪雨凉加之儿，下如水，胃虚弱，则面青肉冷、目陷、干呕，宜先与此调其胃气下即止方。  

干姜 浓朴（各一分） 当归 桂心 甘草（各三分） 人参 白术 茯苓 桔梗（各二分）上九味 咀，以水二升煮取九合，六十日至百日儿一服二合半，余皆随儿大小。  

***温中大黄汤***  

治小儿暴冷，水谷下或乳冷下青结不消，或冷实吐下，干呕烦闷，及冷滞赤白下者，若已服诸利汤去实，胃中虚冷，下如水，干呕、目陷、烦扰不宜利者，可除大黄。若中乳，乳母洗浴水气未消，饮儿遂为霍乱，宜利者便用大黄，不须利宜温者除之方。  

大黄（六分） 桂心 浓朴 甘草 干姜（各一分） 人参 白术 茯苓 当归（各二分）桔梗（三分）上十味，以水二升半煮取八合，凡儿三十日至六十日一服二合，七十日至百日一服二合半，二百日者服三合。  

***黄柏汤***  

治小儿夏月伤暴寒，寒折大热，热入胃，下赤白滞如鱼脑，壮热头痛身热手足烦，此太阳之气外伤寒，使热气入胃，服此方良。误以利药下之，或以温脾汤下之，则热痢。以利药下之，便数去赤汁如烂肉者；或下之不瘥，复以涩热之药断之，下既不止，倍增壮热者服之即效。或者温病热盛，复遇暴寒折之，热入腹中，下血如鱼脑者，服之良方。  

黄柏 黄连 黄芩 升麻 当归 白头翁（一作白蔹） 牡蛎 石榴皮 寄生 甘草（各二分） 犀角 艾叶（各一分）上十二味 咀，以水三升煮取一升二合。百日儿至二百一日，一服三合。  

***治中结阳丸***  

断冷滞下，赤白青色如鱼脑，脱肛出，积日腹痛，经时不断者方。  

赤石脂（五分） 吴茱萸（三分） 干姜 附子 当归 浓朴 白术 木兰皮 白头翁 黄连黄柏 石榴皮（各一分）上十二味为末，蜜丸，如大豆，二岁以上服五丸，三岁以上服十丸，十岁以上服二十丸。暴下者服少许便瘥；积下者，尽一剂，更合。  

***栀子丸***  

治少小热痢不止方。  

栀子（七枚） 黄柏（三分） 黄连（五分） 矾石（四分） 大枣（四枚，炙令黑）上五味为末，蜜丸，如小豆大，服五丸，日三夜二服，不知稍加至十丸。  

***藜芦丸***  

治少小泄清痢方。  

藜芦（二分） 黄连（二分） 附子（一分）上三味为末，蜜丸，如麻子，以粥饮服，二丸立验。  

***四物粱米汤***  

治少小泄注方。  

粱米 黍米 稻米（各三升） 蜡（如弹子大）上四味，以水五升东向灶煮粱米三沸，去滓。复以汁煮稻米三沸，去滓。复以汁煮黍米三沸，去滓。以蜡纳汁中和之，蜡消取饮之，数试有验。  

***龙骨汤***  

治少小壮热渴引饮下痢方。  

龙骨 甘草 大黄 赤石脂 栝蒌根 石膏 寒水石 桂心（各二两）上八味治，下筛，以酒、水各五合，煮散二合二沸，去滓，量儿大小服之。  

***大黄汤***  

治少小下痢苦热不食伤饱不乳方。  

大黄 麦门冬 甘草（各一两）上三味 咀，以水二升煮取一升，二三岁儿分三四服。  

***生金牛黄汤***  

治小儿积下不止因发痫方。  

生金（三铢，一方用六铢，无生金熟金亦得） 牛黄（三铢） 麻黄（三分） 黄连 干姜人参甘草（各一分） 细辛（半分）上八味 咀，以水一升六合煮取八合，去滓，临服研牛黄以煮汤中，嫌儿热者用生姜代干姜。今世乏生金，但用成器金亦善，二三两皆得用之。  

***泽漆茱萸汤***  

治小儿夏月暴寒，寒入胃则暴下如水，四肢被寒所折则壮热，经日不除，经月许变，通身虚，满腹痛，其脉微细，服此汤一剂得效后渐安方。  

泽漆 青木香 海藻（各二分） 吴茱萸 茯苓 白术 桔梗 芍药 当归（各五分） 大黄（上十味 咀，以水四升煮取一升半，二百日至一岁儿，一服二合半，一岁以上至二岁一服四合  

***枳实散***  

治少小久痢淋沥，水谷不调，形羸不堪大汤药者宜此方。  

枳实二两，治下筛，三岁以上服方寸匕。若儿小，以意斟酌，日三服。  

治少小洞注下痢方：蒺藜子二升，捣汁，温服，以瘥为度。  

又方 取木瓜汁饮之。  

又方 酸石榴烧灰为末，服半钱匕，日三。  

又方 捣榴汁服之。  

又方 炒仓米为末饮服。  

又方 狗头骨烧灰，水和服之。  

又方 羊骨灰 鹿骨灰上二味并水和服之，随得一事即用之。  

又方 炒豉令焦，水淋汁服之、神验。冷则酒淋服。  

又方 五月五日百草末吹下部。  

治小儿赤白滞下方：薤白（一把） 豉（一升）上二味，以水三升煮取二升，分三服。  

又方 柏叶 麻子末（各一升）上二味，以水五升煮三沸，百日儿每服三合。  

又方 牛角 灰，水和服三方寸匕，佳。  

又方 烧蜂房灰水和服。  

又方 乱发灰 鹿角灰上二味等分，三岁儿以水和服三钱匕，日三。  

治小儿赤白痢方：白 荷根汁 生地黄汁（各五合上二味微火煎一沸，服之。  

又方 五月五日虾蟆灰饮服半钱匕。  

治小儿热痢方：煮木瓜叶饮之。  

治小儿冷痢方：蓼菜捣汁，量儿大小与之。（一方作芥菜。  

又方 捣蒜敷两足下。  

治小儿暴痢方：小鲫鱼一头烧灰服之，亦治大人。  

又方 烧鲤鱼骨末服之。（一方作龙骨。  

又方 赤小豆末酒和涂足下，日三度。油和亦得。  

治小儿蛊毒痢方：蓝青汁一升二合，分为四服。  

治小儿渴痢方：捣冬瓜汁饮之。  

## 卷十六 胃腑方

（凡十类）  

### 胃腑脉论第一  

（论一首）论曰：胃腑者，主脾也。口唇者，是其候也。脾合气于胃，胃者水谷之腑也。号仓库守内啬吏，重二斤十四两。迂曲屈伸长二尺六寸，大一尺五寸，径五寸。受水谷三斗五升。其中当留谷二斗，水一斗五升。广 大颈张胸，五谷乃容而满，上焦泄气出其精微，剽悍滑疾下焦下溉泄诸小肠。此肠胃所受水谷之数也。平人则不然，胃满则肠虚，肠满则胃虚，更满更虚。气得上下，五脏安定，血脉和利，精神乃居，故神者水谷精气也。五脏不足调于胃，故肠胃之中，当留谷二斗四升，水一斗一升，故人一日再至后（《甲乙》作圊），后二升半，一日中五升，七日五七三斗五升，而留水谷尽。故平人不饮不食七日而死者，水谷精气津液皆尽，故七日而死矣。  

右手关上阳绝者，无胃脉也。若吞酸头痛胃中有冷，刺足太阴治阴，在足大趾本节后一寸。  

右手关上阳实者，胃实也。若肠中伏伏（一作幅幅）不思食，得食不能消，刺足阳明治阳，在足上动脉。脉浮而芤，浮则为阳，芤则为阴。浮芤相搏，胃气生热，其阳则绝。  

趺阳脉浮大者，此胃家微虚烦。圊必日再行，动作头痛重热气朝者属胃。  

胃脉搏坚而长，其色赤，当病折髀。其软而散者，当病食痹。髀痛病先发于胃，胀满五日之肾，少腹腰脊痛，胫酸。三日之膀胱，背膂筋痛，小便闭。五日上之心脾，心痛闭塞不通，身痛体重（《灵枢》云：上之心），三日不已死。冬夜半后，夏日 。  

胃病者，腹 胀，胃脘当心而痛，上支两胁膈咽不通，饮食不下，下取三里。  

饮食不下膈塞不通，邪在胃脘。在上脘则抑而刺之。在下脘则散而去之。  

胃胀者，腹满胃脘痛，鼻闻焦臭，妨于食，大便难。  

胃疟令人旦病也，善饥而不能食，食而支满腹大，刺足阳明太阴，横脉出血。  

胃中有癖食冷物者，痛不能食，食热则能食，脾前受病移于胃，脾咳不已，呕吐长虫。  

厥气客于胃，则梦饮食。  

诊得胃脉病形何如？曰：胃脉实则胀，虚则泄。脾应肉 ，肉 坚大者胃浓。肉 么者胃薄。肉 小而么者胃不坚。肉 不称其身者胃下，胃下者脘约。肉 不坚者胃缓。肉 无小果累标紧者胃急。肉 多小果累者胃结，胃结者，胃上脘约不利。  

扁鹊云：足太阴与阳明为表里，脾胃若病实，则伤热，热则引水浆常渴。虚则伤寒，寒则苦饥常痛。发于风水，其根在胃，先从四肢起，腹满大，通身肿。（方见治水篇中。  

胃绝不治五日死，何以知之？舌肿，溺血，大便赤泄。  

足阳明之脉起于鼻交 中，旁约太阳之脉，下循鼻外入上齿中，还出挟口环唇，下交承浆，却循颐后下廉，出大迎，循颊车，上耳前，过客主人，循发际至额颅。其支者，从大迎前下人迎，循喉咙，入缺盆，下膈属胃络脾。其直者，从缺盆下乳内廉，下挟脐，入气街中。  

其廉，下足跗，入中趾内间。其支者，下膝三寸，而别以下入中趾外间。其支者，别跗上，入大趾间，出其端也。  

是动则病凄凄振寒，善伸数欠，颜黑。病至KT 人与火，闻木音则惕然而惊，心动欲独闭是主血所生病者，狂疟温淫，汗出鼽衄，口 唇紧，颈肿喉痹，大腹水肿，膝膑肿痛，循膺乳气街股伏兔 外廉足跗上皆痛，中趾不用。气盛则身以前皆热，其有余于胃则消谷善饥，溺色黄，气不足则身以前皆寒 ，胃中寒则胀满。盛者则人迎大三倍于寸口，虚者则人迎反小于寸口也。  

### 胃虚实第二  

（脉二首 方三首 灸法一首）胃实热右手关上脉阳实者，足阳明经也。病苦头痛（《脉经》作腹中坚痛而热），汗不出如温疟，唇口干，善哕，乳痈，缺盆腋下肿痛，名曰胃实热也。  

***泻胃热汤方***  

栀子仁 射干 升麻 茯苓（各二两） 芍药（四两） 白术（五两） 赤蜜 生地汁（各一升）上八味 咀，以水七升，煮取一升半，去滓，下地黄汁，煮两沸，次下蜜，煮取三升，分三服，老少以意加减。  

胃中热病，灸三里三十壮，穴在膝下三寸。  

胃虚冷右手关上脉阳虚者，足阳明经也。病苦胫寒不得卧，恶风寒洒洒，目急，腹痛虚鸣（《外台》作耳虚鸣），时寒时热，唇口干，面目浮肿，名曰胃虚冷也。  

***补胃汤***  

治少气口苦，身体无泽方。  

柏子仁 防风 细辛 桂心 橘皮（各二两） 川芎 吴茱萸 人参（各三两） 甘草（一两）上九味 咀，以水一斗，煮取三升，分为三服。  

***人参散***  

补胃虚寒，身枯绝，诸骨节皆痛方。  

人参 甘草 细辛（各六分） 麦冬 桂心 当归（各七分） 干姜（二两） 远志（一两）吴茱萸（二分） 川椒（三分）上十味治，下筛，食后，温酒服方寸匕。  

### 喉咙论第三  

（论一首）论曰：喉咙者，脾胃之候也。（重十二两，长一尺二寸，广二寸。其层围十二重，应十二时）。主通利水谷之道，往来神气。若脏热，喉则肿塞气不通，乌 膏主之（方见第六卷中）。  

若腑寒，喉则耿耿如物，常欲窒痒痹涎唾。母姜酒主之（方见第六卷中）。热则开之，寒则通之，不热不寒，根据脏调之。  

### 反胃第四  

（脉二首 方十三首 灸法三首）寸紧尺涩，其人胸满不能食而吐。吐止者为下之，故不能食。设言未止者，此为胃反，故尺为之微涩。  

趺阳脉浮而涩，浮即为虚，涩即伤脾，脾伤即不磨。朝食暮吐，暮食朝吐，宿谷不化，名为胃反。趺阳脉紧而涩，其病难治。  

治胃虚反食下喉便吐方：人参（一两） 泽泻 甘草 桂心（各二两） 橘皮 干姜（各三两） 茯苓（四两） 竹茹（五两）上九味 咀，以水八升，煮取三升，一服七合。日三夜一，已利者去大黄。  

治胃反吐逆不消，食吐不止方：人参 桂心 泽泻（各二两） 茯苓（四两） 橘皮 甘草 黄 （各三两） 大黄（一两半）生姜（八两） 半夏（一升） 麦冬（三升）上十一味 咀，以水一斗二升，煮取三升二合，一服八合，日三夜一。羸人六合。已利去大黄。  

治反胃而渴方：茯苓 泽泻 半夏（各四两） 桂心 甘草（各二两）上五味 咀，以水五升，煮取二升，分三服。（一方入生姜四两。  

治胃反朝食暮吐，食讫腹中刺痛，此由久冷方：橘皮（三两） 甘草 浓朴 茯苓 桂心 细辛 杏仁 竹皮（各二两） 槟榔（十枚）前胡（八两） 人参（一两） 生姜（五两）上十二味 咀，以水一斗三升，煮取三升，分为三服。（一方有甘皮二两。  

又方 橘皮（三两） 人参 白术（各二两） 桂心（一两） 川椒（一百二十枚） 薤白（一握上六味 咀，以水二升渍一宿，纳羊肚中缝合，以三升水煮，水尽出之，决破去滓，分三服。  

又反胃大验方：前胡 生姜（各四两） 橘皮（三两） 阿胶（一两） 大麻仁（五合） 桂心（三寸）甘草（五寸） 吴茱萸（四合） 大枣（十枚）上九味 咀，以水三升，酒二升，煮取一升七合，分三服。  

华佗治胃反为病，朝食暮吐，心下坚如杯升，往来寒热，吐逆不下食，此为关上寒所作，将成肺痿，治之之方：真珠 丹砂 雄黄（各三两） 朴硝（五两） 干姜（十累）上五味为末，蜜和丸如梧子大。先食服三丸。若小烦者，饮水自解，然无所忌。神良无比。（一方用桂心一两。  

治胃反食即吐方：捣粟米作面，水和作丸楮子大七枚，烂煮，纳醋中，细细吞之，即下便已。面亦得用之  

***大半夏汤***  

治胃反不受食，食已即呕吐方。  

半夏（三升） 白术 白蜜（各一升） 人参（二两） 生姜（三两）上五味 咀，用水五升，和蜜扬之二三百下，煮取一升半，分三服。  

治胃反食即吐出，上气方：芦根 茅根（各二两，切细）上二味以水四升，煮取二升，顿服之。得下，良。  

又方 饮白马尿即止。  

又方 烧鸡 灰，酒服。男雄女雌。  

又方 淘小芥子曝干为末，酒服方寸匕，日三。  

***灸法***  

灸两乳下各一寸，以瘥为度。  

又脐上一寸，灸二十壮。  

又灸内踝下三趾稍斜向前有穴三壮（《外台秘要》云：三趾作一趾也）。  

治醋咽方：曲末（一斤） 地黄（三斤）上二味合捣日干，酒服三方寸匕，日三。  

治噫醋咽方：吴茱萸（半斤） 生姜（三两） 人参（二两） 大枣（十二枚）上四味 咀，以水六升，煮取二升，先食服一升，日再。  

***治中散***  

食后吐酸水方。  

干姜 食茱萸（各二两）上二味治，下筛，酒服方寸匕，日二。胃冷服之验。  

### 呕吐哕逆第五  

（论一首 脉一首 方二十四首）（灸法十五首）夫吐家，脉来形状如新卧起，阳紧阴数。其人食已即吐，阳浮而数亦为吐。寸口脉紧而芤，紧即为寒，芤即为虚，寒虚相搏，脉为阴结而迟，其人即噎。关上数，其人则吐。趺阳脉微而涩，微即下利，涩即吐逆，谷不得入。趺阳脉浮者，胃气虚也。寒气在上，忧气在下，二气并争，但出不入，其人即呕而不能食，恐怖如死，宽缓即瘥。呕而脉弱，小便复利，身有微热，见厥难治。  

论曰：凡服汤呕逆不入腹者，先以甘草三两，水三升煮取二升，服之，得吐。但服之不吐，益佳。消息定，然后服余汤，即流利更不吐也。凡呕者多食生姜，此是呕家圣药。  

***半夏汤***  

治逆气心中烦闷，气满呕吐气上方（一名小茯苓汤）。  

半夏（一升） 生姜（一斤） 茯苓 桂心（各五两）上四味 咀，以水八升，煮取二升半，分三服。若少气加甘草二两。  

***小半夏加茯苓汤***  

治诸呕哕，心下坚痞，膈间有水痰，眩悸（方见后十八卷，大肠腑痰  

***前胡汤***  

治寒热呕逆少气，心下坚聚膨 满不得食，寒热消渴补不足方。  

前胡 生姜（各二两） 甘草 朴硝（汤成下） 大黄（别浸，各三两） 茯苓 半夏 麦冬当上十六味 咀，以水一斗二升，煮取六升，分四服。  

治呕吐，四肢痹冷，上气腹热，三焦不调方：前胡 川芎 甘草 当归 石膏 人参 桂心 橘皮（各二两） 芍药（三两） 半夏（四两） 生姜（五两） 大枣（三十枚）上十二味 咀，以水一斗三升，下黄芩三两合煮，取三升，分三服。（一方不用黄芩。  

***小麦汤***  

治呕吐不止方。  

小麦（一升） 人参 浓朴（各四两） 茯苓（三两） 甘草（一两） 青竹茹（二两）姜汁（三合）上七味 咀，以水八升，煮取三升，去滓，分三服。  

***猪苓散***  

治呕而膈上寒方。  

猪苓 茯苓 白术（各三两）上三味治下筛，以饮服方寸匕，日三。渴者多饮水。  

***犀角人参饮子***  

治呕逆胃气虚邪，风热，不下食并皆治之方。  

犀角 人参（各三两） 薤白（五两） 粟米（一合）上四味 咀，以水五升，煮至二升下米，煮令米熟，分四服，相去人行七里久，进一服。  

治呕哕方：人参（一两） 大麻子（八合，一作胡麻仁） 橘皮（一分） 枇杷叶（八两）上四味 咀，以水一斗煮枇杷叶，取五升下药，煮取三升纳麻仁，稍饮之。  

治气厥呕哕不得息方：豉（一升） 半夏（八两） 生姜（二两） 人参 前胡 桂心 甘草（各一两）上七味 咀，以水九升，煮取三升，分为三服。  

又方 豉（一升） 橘皮（二两） 生姜 甘草（各一两） 附子（一枚） 大枣（十五枚）上六味 咀，以水九升，煮取三升，分为三服，日三。  

***橘皮汤***  

治干呕哕若手足厥冷者方。  

橘皮（四两） 生姜（半斤）上二味 咀，以水七升，煮取三升，分三服，不止，更合服之。  

***半夏干姜散***  

治干呕吐逆，吐涎沫者方。  

半夏 干姜（等分）上二味为散，取方寸匕，浆水一升半，煮取七合，顿温服之，日三。  

***大黄甘草汤***  

治食已即吐方。  

大黄（四两） 甘草（二两）上二味 咀，以水三升，煮取一升半，分再服。  

治春夏时行伤寒，寒伤于胃，胃冷变 方：橘皮 桂心 葛根（各二两） 白茅根（一升）上四味 咀，以水六升，煮取三升，分三服，数进，服尽更合。有热去桂。  

治伤寒后哕，干呕，不下食方：生芦根 青竹茹（各一升）粳米（三合） 生姜（一两）上四味 咀，以水五升，煮取二升，分三服。不止，服三剂。  

又方 芦根（切一升） 橘皮 通草（各三两） 粳米（三合）上四味 咀，以水四升，煮取一升半，分三服。  

治病患干呕方：取羊乳汁，饮一杯。  

治哕方：煮豉三升，饮汁佳。  

又方 空腹服姜汁一升。  

又方 煮芦根浓汁，饮之。  

治恶心方：苦瓠穣并子一升碎，以酒水三升，煮取一升，顿服。须臾吐，并下如虾蟆衣三升。  

又方 服童子小便百日，佳。  

又方 麻子一升，熬令香熟，捣，取酒三升，熟研，滤取一升，饮尽，日二服。服尽一石瘥。  

治食饮辄吐方：顿服生熟汤三升，即止。  

***灸法***  

干呕不止，粥食汤药皆吐，灸手间使三十壮。若四厥，脉沉绝不至者，灸之便通病患干呕，灸心主尺泽佳。  

又法，灸乳下一寸，三十壮。  

治哕，灸承浆七壮，炷如麦大。  

又灸脐下四指七壮。  

吐逆呕不得食，灸心俞百壮。  

吐呕逆不得下食，今日食明日吐者，灸膈俞百壮。  

吐变不得下食，灸胸堂百壮。  

吐逆不得食，灸巨阙五十壮。  

吐逆食不止，灸胃脘百壮，三报。  

吐逆饮食却出，灸脾募百壮，三报（章门穴也）。吐呕宿汁吞酸，灸神光一名胆募百壮，三吐逆霍乱吐血，灸心主五十壮。噫哕膈中气闭塞，灸腋下，聚毛下，附肋宛，宛中五十壮。  

噫哕呕逆，灸石关百壮。  

### 噎塞第六  

（论一首 方三十五首）  

***五噎丸***  

治胸中久寒呕逆逆气，饮食不下，结气不消方（《古今录验》云：五噎者，气噎、忧噎、劳噎、食噎、思噎。气噎者，心悸，上下不通，噫哕不彻，胸胁苦痛。忧噎者，天阴苦厥逆，心下悸动，手足逆冷。劳噎者，苦气膈，胁下支满，胸中填塞，手足逆冷，不能自温。食噎者恚嗔怒，寒气上入胸胁所致也。）干姜 川椒 食茱萸 桂心 人参（各五分） 细辛 白术 茯苓 附子（各四分） 橘皮（六上十味为末，蜜丸如梧子大，酒服三丸，日三。不止，稍加至十丸。  

又方 治五种之气皆令人噎方。  

人参 半夏 桂心 防风（一作防葵） 小草 附子 细辛 甘草（各二两） 紫菀 干姜食茱萸 芍药 乌头（各六分） 枳实（三两）上十四味为末，蜜丸如梧子大，酒服五丸，日三。不止，加至十五丸。乌头与半夏相反，但去一味合之。  

***竹皮汤***  

治噎声不出方。  

竹皮（一用竹叶） 细辛（各二两） 甘草 生姜 通草 人参 茯苓 桂心 麻黄 五味子（各一两）上十味 咀，以水一斗，煮竹皮减二升，去竹皮下药，煮取三升，分三服。  

***干姜汤***  

治饮食辄噎方（《集验》名半夏汤）。  

干姜 石膏（各四两） 人参 桂心 栝蒌根（《集验》作桔梗各二两） 甘草（一两）半夏小麦（各一升） 吴茱萸（二升） 赤小豆（三十粒）上十味 咀，以酒五升，水一斗，煮枣二十枚，去滓合煮，取三升，分三服。  

***通气汤***  

治胸满气噎方。  

半夏（八两） 生姜（六两） 桂心（三两） 大枣（三十枚）上四味 咀，以水八升，煮取三升，分五服，日三，夜二。  

***羚羊角汤***  

治气噎不通，不得食方。  

羚羊角 通草 橘皮（各二两） 吴茱萸 浓朴 干姜（各三两） 乌头（五枚）上七味 咀，以水九升，煮取三升，分三服，日三。  

又方 杏仁 桂心（各三两）上二味为末，蜜丸如枣大，稍稍咽之。临食先含弥佳。  

治卒噎方：满口着蜜食之即下。  

又方 刮舂杵头细糠，含之即下，神验。  

治诸噎方：常食干粳米饭即不噎。  

又方 末火炭蜜丸如弹子大，含，少少咽即下。  

又方 老牛涎如枣核大，纳水中饮之，终身不复噎。  

论曰：凡疗病者，皆以其类。至如治 之法，岂宜以鸬 治骨 ，狸虎治鱼 ？至于竹篾治诸 方：以鹿筋渍令濡，合而索之，大如弹丸，以线系，持筋端吞之入喉，推至 处，徐徐引之，着筋出。  

又方 以竹篾刮令滑净绵裹，纳咽中，令至 处，可进退引之， 即随出。  

又方 用绵二两，以蜜煎使热，外敷 所在处，灼瓠以熨绵上。若故未出，复煮一段绵代用，并以皂荚屑少少吹鼻中，使得嚏 出。  

又方 薤白，煮令半熟，小嚼之。以线系薤中央，捉线吞薤下喉至 处牵引， 即出矣治 咽方：虎骨末或狸骨，服方寸匕又方 服瞿麦末方寸匕。  

治鱼骨 方：鸬 屎，服方寸匕。  

又方 服橘皮汤。  

又方 服沙糖水。  

又方 鱼网烧灰，服方寸匕。（《必效方》云：取鱼网覆头，立下）。  

治骨鲠在喉，众治不出方：取饴糖，丸如鸡子黄大，吞之，不去更吞。渐大作丸，可至十丸。  

又方 烧虎野狼屎服之。  

又方 吞猪膏如鸡子，不瘥更吞。  

治食中吞发，咽不去绕喉方：取乱发烧灰，酒服一钱匕。  

治吞钱方：艾蒿五两，以水五升，煮取一升，顿服即下。  

又方 服蜜二升即出。  

又方 末火炭，酒服方寸匕，水服亦得。  

治吞金银钗环方：白糖二斤，一顿渐渐食之，多食亦佳。  

误吞环及指 方：烧雁毛二七枚末，服之。鹅羽亦得。  

误吞钗方：曝韭令萎，蒸熟勿切，食一束即出。或生麦叶筋缕如韭法，皆可用，但力意多食自消。  

误吞铜铁方：烧铜弩牙令赤，纳酒中，饮之立愈。  

误吞钉针及箭镞方：但多食猪脂肥肉令饱，自裹出。  

误吞针方：取悬针磁石末，饮服方寸匕即下（《古今录验》云：吞针在喉中，而服磁末入腹。若含磁石于口中，吸针而出）。  

### 胀满第七  

（论一首 方八首 灸法十一首）论曰：病者腹满，按而不痛者为虚，按之痛者为实也。夫腹中满不减，减不足言，此当下之。舌黄，未下者下之，黄自去。腹满时减复如故，此为寒，当得温药。腹满口中苦干燥，腹趺阳脉微弦，法当腹满不满者，必下部闭塞，大便难，两 下疼痛，此虚寒气从下上也。当以温药服之，取瘥。腹满转痛来趋小腹，为欲自下利也（一云：腹中痛，若转气下趋小腹，为欲自利）。  

***温胃汤***  

治胃气不平，时胀咳，不能食方。  

附子 当归 浓朴 人参 橘皮 芍药 甘草（各一两） 干姜（五分） 川椒（三合）上九味 咀，以水九升，煮取三升，分三服。  

***大半夏汤***  

治胃中虚冷，腹满塞下气方。  

半夏（一升） 大枣（二十枚） 甘草 附子 当归 人参 浓朴 茯苓 枳实（各二两）桂心上十二味 咀，以水一斗，煮取三升，分二服。  

***附子粳米汤***  

治腹中寒气胀满，肠鸣切痛，胸胁逆满呕吐方。  

附子（一枚） 半夏 粳米（各半升） 甘草（一两） 大枣（十枚）上五味 咀，以水八升煮米，熟去滓，每服一升，日三服（《集验方》加干姜二两）。  

***浓朴三物汤***  

治腹满发热数十日，脉浮而数，饮食如故方。  

浓朴（半斤） 大黄（四两） 陈枳实（大者五枚）上三味 咀，以水一斗二升，煮取五升纳大黄，煎取三升，去滓，服一升。腹中转动者勿服，不动者更服。一方加芒硝二两。  

***浓朴七物汤***  

治腹满气胀方。  

浓朴（半斤） 甘草 大黄（各三两） 大枣（十枚） 枳实（五枚） 桂心（二两） 生姜（五两）上七味 咀，以水一斗，煮取五升，去滓，纳大黄，煮取四升，服八合，日三。呕逆者加半夏五合。利者去大黄。寒多者加生姜至半斤。  

***吴茱萸汤***  

治久寒胸胁逆满，不得食方。  

吴茱萸 半夏 小麦（各一升） 甘草 人参 桂心（各二两） 生姜（八两） 大枣（二十枚）上八味 咀，以酒五升，水三升，煮取三升，分三服。  

***大桂汤***  

治虚羸胸膈满方。  

桂心 生姜（各一斤） 半夏（一升） 黄 （四两）上四味 咀，以水一斗半，煮取五升，分五服，日三夜二。  

治男子卒劳内伤，汗出中风，腹胀大，饥食不下，心痛，小便赤黄时白，大便不利方：大黄 葶苈 寒水石 苦参 黄连 栝蒌根（等分）上六味为末蜜丸，以豉汁和饮服，如梧子大二丸，日三，加至十丸。  

***灸法***  

胪胀胁腹满，灸膈俞百壮，三报。  

胸满心腹积聚痞痛，灸肝俞百壮，三报。  

胀满水肿，灸脾俞随年壮，三报。  

腹中气胀引脊痛，多饮食，身羸瘦，名曰食晦，先取脾俞，后取季胁。  

脏腑积聚胀满，羸瘦不能饮食，灸三焦俞，随年壮。  

胀满雷鸣，灸大肠俞百壮，三报。  

胀满气聚寒冷，灸胃脘百壮，三报。穴在鸠尾下三寸。  

腹满胀绕脐结痛，坚不能食，灸中守百壮。穴在脐上一寸。一名水分。  

胀满瘕聚滞下痛冷，灸气海百壮。穴在脐下一寸。忌不可针。  

胀满气如水肿状，小腹坚如石，灸膀胱募百壮。穴在中极脐下四寸。  

胀满肾冷瘕积泄利，灸天枢百壮。穴在脐旁相对，横去脐两旁各二寸。  

### 痼冷积热第八  

（论一首 脉一条 方二十首 灸法一首 附寒疝骨蒸）论曰：凡人中寒者喜欠，其人清涕出。发热色和者善嚏，凡瞻病者，未脉望之，口燥清涕出善嚏欠。此人中寒，其人下痢，以里虚故也。欲嚏不能，此人腹中痛。凡寒脉沉弦，脉双弦者寒也。弦脉状如张弓弦，按之不移。脉弦数者，当下其寒。脉双弦而迟者，心下坚。  

脉大而紧者，阳中有阴可下之。右手寸口脉弦者，即胁下拘急而痛，其人涩涩恶寒。师曰：迟者为寒，涩为无血。寸口脉微，尺中紧而涩。紧即为寒，微即为虚，涩即为血不足，故知发汗而复下之。（大露宿丸主寒冷百病方，在第十七卷中）。  

***露宿丸***  

主寒冷积聚方。  

石 桂心 附子 干姜（各二两）上四味为末，蜜丸如梧子大，每服十丸，日三。后稍加之。  

又方 治遇冷气，心下结紧呕逆，寒食不消，并主伤寒，晨夜触寒冷恶气方。  

石 桂心 附子 乌头（各四两）上四味为末，蜜丸如胡豆大，以酒服三丸，日三，加至十丸。药耐寒，忌热食，近火。  

宜冷冻饮料食。  

***大露宿丸***  

（方见第十七卷肺脏气极门）。  

治痼冷风，眩，寒中，手足冷，胃口寒，脐下冷，百病，五劳七伤。第一令人能食，二强盛，三益气，四有子神验方：大豆（三升半） 生地（十五斤取汁） 乌头（一百五十枚）上三味，以除日 咀乌头，以酒一斗半，和生地汁浸乌头至破日绞去滓，纳豆药汁中，至除日出曝之，有汁更浸曝之，至汁尽药成。初服从二豆起，可至二十豆，酒服之。有病空腹服，无病食后服，四时合，并得二月三月为上时，药令人能食，益气，强盛，有子，发白反黑，齿落重生，先病热人不可服。  

治心腹痼冷，百治不瘥方：曲末（三升） 白术（五两） 干姜 桂心（各三两） 川椒吴茱萸上六味治，下筛，以米饮服方寸匕，日二。不过五剂，诸冷顿瘥，无忌，空腹服之。  

治积年冷病方：川椒（二两） 香豉（一升）上二味，捣椒为末，和豉更捣三千杵，丸如弹丸大，食前酒服七丸，日再。  

治诸冷极，医所不治方：马蔺子九升，净治去土，空腹服一合，日三。饮及酒下之，服讫须臾以食压之，取瘥乃止。  

***赤丸***  

治寒气厥逆方。  

茯苓 桂心（各四两） 细辛（一两） 乌头 附子（各二两） 射罔（如枣大一枚）上六味为末，纳真珠为色，蜜丸如麻子，空腹酒服一丸，日再夜一。不知，加至二丸，以知为度。（一方用半夏四两而不用桂。）  

***半夏汤***  

治胸满有气心腹中冷方。  

半夏（一升） 桂心（四两） 生姜（八两）上三味 咀，以水七升，煮取二升，一服七合，日三服。  

***生姜汤***  

温中下气方。  

生姜（一斤） 甘草（三两） 桂心（四两）上三味 咀，以水六升，煮取一升半，一服五合，日三服。  

***甘草汤***  

治虚羸 气欲绝方。  

甘草 五味子 生姜（各二两） 人参（一两） 吴茱萸（一升）上五味 咀，以水四升，煮茱萸令小沸，去滓纳药，煮取一升六合，分二服，服数剂  

***茱萸硝石汤***  

治久寒不欲饮食数十年 饮方。  

吴茱萸（八合） 硝石（一升） 生姜（一斤）上三味，以酒一斗水解令得二斗，煮药，取四升，服二升，病即下，去勿更服也。初下如泔，后如污泥。若如沫滓，吐者，更可服。养如乳妇法。  

***大建中汤***  

治心胸中大寒大痛，呕不能饮食，饮食下咽自知偏从一面，下流有声，决决然。若腹中寒气上冲皮起，出见有头足上下而痛，其头不可触近方。  

川椒（二合） 干姜（四两） 人参（二两） 胶饴（一升）上四味 咀，以水四升，煮取二升，去滓，纳饴，微火煮令得一升半，分三服。服汤如一炊顷，可饮粥二升许，更服，当一日食糜，更服之。  

***大黄附子汤***  

治胁下偏痛发热，其脉紧弦，此寒也。当以温药下之之方。  

大黄（三两） 附子（三枚） 细辛（二两）上三味 咀，以水五升，煮取二升，分再服。  

论曰：寸口脉弦而紧，弦则卫气不行，卫气不行即恶寒。紧则不欲饮食，弦紧相搏即为寒疝。趺阳脉浮而迟，浮即为风虚，迟即为寒疝。凡瘦人绕脐痛必有风冷，谷气不行而反下之，其气必冲。不冲者，心下则痞。  

***大乌头汤***  

主寒疝绕脐苦痛发即自汗出，手足厥寒，其脉沉弦者方（仲景名二物乌头煎）。乌头大者五枚熬黑不切，以水三升，煎取一升，去滓纳白蜜二斤，煎令水气尽得二升，强人服七合，羸人五合。一服未效，明日更服，每日只一服，不可再也。  

***乌头桂枝汤***  

治寒疝腹中痛逆冷，手足不仁，若一身尽痛，灸剌诸药不能治方。  

秋干乌头（实中者五枚除去角） 白蜜（一斤）上二味以蜜煎乌头，减半去滓，以桂枝汤五合解之，令得一升许，初服二合，不知，更进三合，复不知，加至五合。其知者，如醉状，得吐者，为中病也。  

桂枝汤方见伤寒门中（《外台》方以水二升半煮桂，提取一升和蜜合煎一升许，服）。  

论曰：凡人患大热皆须候脉，若大大热者，不得一准方用药，皆准病用药。大热不可那者，当两倍三倍。大大热者，乃至十倍用之，乃可制之尔。有人苦热不已，皆由服石所致。  

种种服饵不能制止，惟朴硝煎可以定之。（武德中有贵高人师市奴谓之金石凌非也，此方直用二硝寒水石、石膏可也，即不劳金） 有金者，贵高人所加也。  

***朴硝煎方***  

朴硝（一斤）芒硝（半斤） 石膏 金（各二两） 寒水石（四两，如无石盐代之）上五味先纳二硝于八升汤中搅令消，以纸密封一宿，取清纳铜器中，别捣寒水石、石膏，碎如豆粒，以绢袋盛之，纳汁中，以微火煎，候其上有沫起，以箸投中。着箸如凌雪凝白急下泻贮盆中，待凝取出，烈日曝干。积热困闷不已者，以方寸匕，白蜜一合和冷水五合，搅和令消，顿服之，日三，热定即止之。  

***五石汤***  

治胃间热，热病后不除，烦闷，口中干渴方。  

寒水石 硝石 赤石脂 栝蒌根 龙骨 牡蛎 黄芩 甘草（各五分） 知母 石膏 桂心上十二味 咀，以水七升，煮取三升，分四服，日三夜一（诸本只有四石）。  

***竹叶汤***  

治五心热，手足烦疼，口干唇燥，胸中热方。  

竹叶 小麦（各一升） 知母 石膏（各三两） 茯苓 黄芩 麦冬（各二两） 人参（一两半） 栝蒌根 半夏 甘草（各一两） 生姜（五两）上十二味 咀，以水一斗二升，煮竹叶、小麦，取八升，去滓纳药，煮取三升，分三服，老少分五服。  

***半夏汤***  

治胸中客热，心一下烦满气上，大小便难方。  

半夏（一升） 生姜（八两） 前胡（四两） 茯苓 白术（各五两） 杏仁 枳实（各三两）人参 黄芩（各二两） 甘草（一两）上十味 咀，以水九升，煮取三升，分三服。胸中大热者，沉冷服之。大小便涩者，加大黄三两。一方用栀子仁二两，为十一味。  

***承气汤***  

治气结胸中，热在胃脘，饮食呕逆渴方。  

前胡 枳实 桂心 大黄 寒水石 知母 甘草（各一两） 硝石 栝蒌根 石膏（各二两）上十味 咀，以水一斗，煮取三升，分三服。  

治热气手足心烦热如火方：竹叶（二升） 枳实（三两） 青葙子 白前（各一两） 吴茱萸 黄芩（各二分） 栝蒌根麦冬（各二两） 生姜（六两） 前胡（一作芍药） 半夏（各五两）上十一味 咀，以水八升，煮取二升，分三服。  

***地黄煎***  

治热方。  

地黄汁（四升三合） 茯神 知母 葳蕤（各四两） 栝蒌根（五两） 竹沥（三合，一用竹叶） 姜汁 白蜜 麦冬汁 鲜骨皮（各二升） 石膏（八两）上十一味 咀，以水一斗二升，先煮诸药，取汁三升，去滓，下竹沥、地黄、麦冬汁，微火煎四五沸，下蜜、姜汁，微火煎，取六升，初服四合，日三夜一。加至六七合。四月五月作治积热方：枳实 黄芩 大黄 黄连 芒硝（各二两）上五味为末，蜜丸如梧子大，空心酒服三十丸，加至四十丸，日一服。  

治膈上热方：苦参（十两） 元参（五两） 麦冬（三两） 车前子（二两）上四味末，蜜丸如梧子大，一服十五丸，日二服。  

***细丸***  

治客热结塞不流利方。  

大黄 葶苈（各三两） 香豉（三合） 杏仁 巴豆（各三分）。  

上五味为末，蜜丸如梧子大，每日饮服二丸，以利为度。  

治骨蒸羸瘦，烦闷短气，喘息鼻张，日西即发方：龙胆 川连 栝蒌根（各四分） 芒硝（二分） 栀子（十枚） 苦参 大黄 黄芩 芍药青葙子（各二两）上十味为末，蜜丸如梧子大，饮服二丸，日二，以知为度。（一方无苦参以下，只五味）（张治骨蒸方：天灵盖如梳大，炙令黄碎，以水五升，煮取二升，分三服。起死人神方。  

又方 水服芒硝一方寸匕，日二服，神良。  

## 卷十七肺脏方

（凡八类）  

### 肺脏脉论第一  

（论一首）论曰：肺主魄，魄脏者任物之精也。为上将军使在上行，所以肺为五脏之华盖，并精出入谓之魄，魄者肺之藏也。鼻者肺之官，肺气通于鼻，鼻和则能知香臭矣。循环紫宫上出于颊，候于鼻下，回肺中荣华于发。外主气，内主胸，与乳相当。左乳庚，右乳辛。肺重三斤三两，六叶两耳。凡八叶，有十四童子七女子守之，神名鸟鸿。主藏魄，号为魄脏，随节应会。故云：肺藏气，气舍魄。在气为咳，在液为涕。肺气虚则鼻息利少，气实则喘喝胸凭仰息。肺气虚而梦见白物，见人斩血藉藉得其时则梦见兵战。肺气盛则梦恐惧哭泣。厥气客于肺，则梦飞扬见金铁之器及奇物。  

凡肺脏象金，与大肠合为腑，其经手太阴与阳明为表里。其脉浮，相于季夏，旺于秋，秋时万物之所终，宿叶落柯，萋萋枝条。其KT 然独在，其脉为微浮，卫气迟，营气数，数则在上，迟则在下，故名曰毛。阳当陷而不陷，阴当升而不升，为邪所中。（二气感激，故为风寒所中。）阳中邪则卷，阴中邪则紧。卷则恶寒，紧则为 。寒 相搏，故名曰疟。  

弱则发热浮乃来出旦中旦发，暮中暮发。脏有远近，脉有迟疾，周有度数，行有漏刻。迟在上伤毛采，数在下伤下焦。中焦有恶则见，有善则匿。阳气下陷，阴气则温，阳反在下，阴反在巅，故名秋脉如浮，秋脉肺也，西方金也，万物之所以收成也。故其气来轻虚而浮，来急去散，故曰浮。反此者病，何如而反？其气来毛而中央坚，两旁虚，此谓太过病在外。其气来毛而微，此谓不及，病在中。太过则令人气逆而背痛，愠愠然。不及则令人喘呼吸，少气而咳，上气见血，下闻病音。  

肺脉来，厌厌聂聂如落榆荚，曰肺平。秋以胃气为本，肺脉来，不上不下如循鸡羽，曰肺病。（《巢源》无不字。）肺脉来，如物之浮，如风吹毛，曰肺死。  

真肺脉至大而虚，如以毛羽中人，肤色白赤不泽，毛折乃死。秋胃微毛曰平，毛多胃少曰肺病，但毛无胃曰死。毛而有弦曰春病，弦甚曰今病。  

肺藏气，气舍魄。喜乐无极则伤魄，魄伤则狂，狂者意不存。人皮革焦毛悴色夭，死于夏。  

手太阴气绝，则皮毛焦。太阴者，行气温皮毛者也。气弗营则皮毛焦；皮毛焦则津液去；也。  

肺死脏浮之虚，按之弱如葱叶下无根者死。秋金肺旺，其脉微涩而短曰平。反得大而缓者，是脾之乘肺。母之归子为虚邪，虽病易治。反得沉濡而滑者，是肾之乘肺，子之乘母为实邪，虽病自愈。反得浮大而洪者，是心之乘肺，火之克金为贼邪，大逆，十死不治。反得弦细而长者，是肝之乘肺。木之凌金为微邪，虽病即瘥，肝乘肺必作虚。  

右手关前寸口阴绝者，无肺脉也。苦短气咳逆，喉中塞噫逆，刺手阳明，治阳。  

右手关前寸口阴实者，肺实也。苦少气胸中满膨膨与肩相引，刺手太阴，治阴。  

肺脉来，泛泛轻如微风吹鸟背上毛，再至曰平，三至曰离经病，四至脱精，五至死，六至命尽，手太阴脉也。  

肺脉，急甚为癫疾，微急为肺寒。热怠惰咳唾血，引腰背胸。若鼻息肉不通，缓甚为多汗，微缓为痿漏风（一作偏风），头以下汗出不可止。大甚为胫肿，微大为肺痹，引胸背起腰内，小甚为飧泄，微小为消瘅。滑甚为息贲上气，微滑为上下出血。涩甚为呕血，微涩为鼠，在颈肢腋之间。下不胜其上，其能喜酸。  

肺脉，搏坚而长当病唾血，其濡而散者当病漏（一作灌），汗至今不复散发。  

白脉之至也，喘而浮，上虚下实，惊有积气在胸中。喘而虚名曰肺痹寒热，得之醉而使内也。  

黄帝问曰：经脉十二，而手太阴之脉，独动不休何也（手太阴本在寸口中。）岐伯对曰：足阳明，胃脉也，胃者五脏六腑之海（胃脉在足趺上大趾间上行三寸，骨解中是也，）其精气上清注于肺，肺气从太阴而行之，其行之也，以息往来，故人一呼脉再动，一吸脉亦再动，呼吸不已，脉动不止。  

黄帝问曰：气口何以独为五脏主？岐伯对曰：胃者水谷之海，六腑胃居其大，五味入于口藏于胃，以养五脏气。气口者太阴是也。脏腑之气味，皆出于胃，变见于气口。气口属腑脏主，即呼寸口者也。  

扁鹊曰：肺有病则鼻口张，实热则喘逆胸凭仰息，其阳气壮则梦恐惧等。虚寒则咳息下利少气，其阴气壮则梦涉水等。肺在声为哭，在变动为咳，在志为忧。忧伤肺，精气并于肺则悲也。  

味主秋结满而血者病在胸，及以饮食不节得病者取之合，故命曰味主合。  

病先发于肺喘咳，三日之肝胁痛支满；一日之脾闭塞不通身痛体重；五日之胃腹胀，十日不已死。冬日入，夏日出。  

病在肺，下晡慧，日中甚，夜半静。  

假令肺病南行，若食马肉及獐肉得之。不者当以夏时发，得病以丙丁日也，宜赤药。  

凡肺病之状，必喘咳逆气，肩息背痛，汗出，尻阴股膝挛，髀 足皆痛。虚则少气不能报息，耳聋咽干，取其经手太阴足太阳之外厥阴内少阴血者。  

肺脉，沉之而数，浮之而喘。苦淅淅寒热，腹满肠中热，小便赤，肩背痛，从腰以上汗出，得之房内汗出当风。  

肺病其色白，身体但寒无热，时时咳，其脉微迟为可治，宜服五味子大补肺汤、泻肺散。春当刺少商，夏刺鱼际，皆泻之。季夏刺太渊，秋刺经渠，冬刺尺泽，皆补之。又当灸膻中百壮，背第三椎二十五壮。  

邪在肺，则皮肤痛发寒热上气，气喘汗出，咳动肩背，取之膺中外俞背第三椎之旁，以手重按之快，然乃刺之，取之缺盆中以越之。  

形寒寒饮则伤肺，以其两寒相感，中外皆伤，故气逆而上行。肺气伤，其人劳倦则咳唾血，其脉细紧浮数皆吐血，此为躁扰嗔怒得之，肺伤气壅所致也。  

肺中风者，口燥而喘，身运而重，冒而肿胀。  

肺中寒者，其人吐浊涕。  

肺水者，其人身体肿而小便难，时时大便如鸭溏。  

肺胀者，虚而满喘咳，目如脱状，其脉浮大。  

趺阳脉浮缓，少阳脉微紧。微为血虚，紧为微寒，此为鼠乳。  

诊得肺积脉浮，而手按之辟易，胁下时时痛逆背相引痛，少气善忘，目瞑结痈皮肤寒，秋愈夏剧。主皮中时痛，如虱缘之状，甚者如针刺之状，时痒，色白也。  

肺之积名曰息贲，在右胁下，覆大如杯，久久不愈。病洒洒寒热气逆喘咳，发肺痈，以春甲乙日得之，何也？心病传肺，肺当传肝，肝适以春旺，旺者不受邪。肺复欲还心，心不肯受，因留结为积，故知息贲以春得之。  

肺病，身当有热咳嗽短气，唾出脓血，其脉当短涩。今反浮大，其色当白而反赤者，此是火之克金，为大逆，十死不治。  

商音，人者，主肺声也。肺声哭，其音磬，其志乐，其经手太阴。厥逆阳明，则营卫不通，阴阳反祚。阳气内击，阴气外伤，伤则寒，寒则虚，虚则厉风。所中，嘘吸战掉，语声嘶塞而散。下气息短惫四肢僻弱，面色青葩遗矢便利甚则不可治。根据源麻黄续命汤主之（方在第八卷贼风篇中）。  

又言音喘急短气好唾，此为火克金。阳击阴，阴气沉，阳气升。升则实，实则热，热则狂，狂则闭眼悸言，非常所说。口赤而张饮无时度，此热伤肺，肺化为血，不治。若面赤而鼻不欹，可治也。  

肺病为疟者，令人心寒，寒甚则热，热间善惊如有所见者，恒山汤主之（方见第十卷温疟篇中）。若其人本来语声雄烈，忽尔不亮，拖气用力方得出言，而反于常人，呼与语直视不应虽曰未病，势当不久，此则肺病声之候也。察观疾病，表里相应，根据源审治，乃不失也。  

白为肺，肺合皮，白如豕膏者吉。肺主鼻，鼻是肺之余。其人金形相比于上商，白色小头方面，小肩背小腹小手足，发动身轻。精瘦急，心静悍，性喜为吏治。耐秋冬不耐春夏，春夏感而生病，主壬太阴廉廉然。肩膺浓薄正竦则肺应之正，白色小理者则肺小，小则少饮，不病喘喝。粗理者则肺大，大则虚，虚则寒喘鸣，多饮善病，胸喉痹逆气巨。肩反膺陷喉者则肺高，高则实，实则热上气肩急咳逆。合腋张胁者则肺下，下则逼贲迫肝，善胁下痛鼻塞或壅而涕生息肉。好肩背浓者则肺坚，坚则不病咳上气。肩背薄者则肺脆，脆则易伤于热，喘息鼻衄。肩膺好者则肺端正，端正则和利难伤。膺偏欹者则肺偏倾，偏倾则病胸偏痛，鼻亦偏疾。凡人分部陷起者必有病生，大肠阳明为肺之部，而脏气通于内，外部亦随而应之。  

沉浊为内，浮清为外。若外病内入则所部起内病，里出则所部陷。外入前治阳，后治阴，内出前治阴，后治阳。实泻虚补，阳主外，阴主内。凡人死生休否，则脏神前变形于外，人肺前，病鼻则为之孔开焦枯。若肺前死，鼻则为之梁折孔闭青黑色。若天中等分墓色应之必死不治。看色深浅，斟酌赊促，远不出一年，促不延时月。肺疾少愈而卒死，何以知之？曰：赤黑如拇指靥点见颜颊上，此必卒死。肺绝三日死，何以知之？曰：口张但气出而不还，面白目青，是谓乱经。饮酒当风，风入肺经，胆气妄泄，目则为青，虽有天救，不可复生，面黄目白如枯骨死。吉凶之色，在于分部顺，顺面见赤白入鼻，必病不出其年。若年上不应，三年之中，祸必应也。  

秋金肺，脉色白，主手太阴脉也。秋取经输，秋者金始治，肺将收杀，金将胜火阳气在合。阴气初胜，湿气及体，阴气未盛，未能深入，故取输以泻阴邪，取合以虚阳邪，阳气始衰，故取于合，其脉本在寸口之中，掌后两筋间二寸中，应在腋下动脉。其脉根于太仓，太仓在脐上三寸一夫是也。  

其筋起于手大指之上，循指上行结于鱼后，行寸口外侧，上循臂，结肘中上 内廉，入腋下，上出缺盆，结肩 前，上结缺盆，下结胸里，散贯贲下抵季胁。  

其脉起于中焦，下络大肠，还循胃口，上膈属肺，从肺系横出腋下，下循 内，行少阴心主之前，下肘中后循臂内上骨下廉，入寸口，上鱼，循鱼际，出大指之端。其支者，从腕后直次指内廉出其端。合手阳明为表里，阳明之本在肘骨中，同会于手太阴。  

太阴之别名列缺，起于腋下分间，并太阴之经直入掌中，散入于鱼际，别走手阳明，主肺生病。病实则大肠热，热则手兑掌起，起则阳病，阳脉反逆大于寸口脉三倍，病则咳，上气喘喝，烦心，胸满， 臂内前廉痛，掌中热，气盛有余，则肩背痛风汗出。中风虚则大肠寒，寒则欠咳，小便遗数，数则阴病，阴脉反小于寸口一倍，病则肩背寒痛，少气不足以息，季秋三月者，主肺大肠白气狸病也，其源从太阳击手太阴，太阴受淫邪之气，则经络壅滞，毛皮紧竖，发泄邪生，则脏伤腑温，随秋受疠。其病相反，若腑虚，则为阴邪所伤，乍寒乍热，损肺伤气，暴嗽呕逆。若脏实则为阳毒所损，体热生斑，气喘引饮，故曰白气狸病也。  

扁鹊云：灸心肺二俞，主治丹毒白狸病。当根据源为疗，调其阳，理其阴，则脏腑之病不生矣。  

### 肺虚实第二  

（脉四首 方二十首 灸法三首）肺实热右手寸口气口以前脉阴实者，手太阴经也，病苦肺胀汗出若露，上气喘逆咽中塞如欲呕状，名曰肺实热也。  

治肺实热，胸凭仰息泄气除热方：石膏（八两） 白前 杏仁（各三两） 白术 橘皮（各五两） 枸杞根皮（切二升），赤蜜（七合）上七味 咀，以水七升，煮取二升，去滓下蜜，煮三沸，分三服。  

治肺热闷不止，胸中喘急惊悸，客热来去，欲死不堪，服药泄胸中喘气方：桃皮 芫花（各一升）上二味 咀，以水四斗，煮取一斗五升，去滓，以故布手巾纳汁中，敷胸温四肢，不盈数日即歇。  

***橘皮汤***  

治肺热气上咳息奔喘方。  

橘皮 麻黄 柴胡 干紫苏（《删繁》作干兰，各三两） 杏仁 宿姜（各四两） 石膏（八两）上七味 咀，以水九升煮麻黄两沸，去沫，下药，煮取三升，去滓，分三服。不瘥与两剂。  

治肺热喘息鼻衄血方：羚羊角 元参 射干 鸡苏 芍药 升麻 柏皮（各三两） 生地（切一升） 栀子仁（四两） 淡竹茹（鸡子大一枚）上十味 咀，以水九升，煮取三升，分三服。须利者下芒硝三两，更煮三沸。  

治肺热饮酒当风，风入肺，胆气妄泄，目青气喘者方：麻黄（四两） 甘草 五味子（各三两） 杏仁（五十粒） 母姜（五两） 淡竹叶（切，一升上六味 咀，以水七升，先煮麻黄，去沫，下诸药，煮取三升，去滓，分三服。  

***泻肺散***  

治酒客劳倦或出当风，喜怒气舍于肺，面目黄肿，起即头眩，咳逆上气，时忽忽欲绝，心下弦急不能饮食，或吐脓血，胸痛引背，支满欲呕方。  

五味子 百部（各二两半） 茯苓 附子 肉苁蓉 石斛 当归 远志 川续断（各一两）细辛 甘草（各七分） 防风 川椒 紫菀 桂心 干姜 款冬花（各一两半） 桃仁（六十枚）杏仁（上十九味治，下筛，酒服方寸匕，日三，后稍加至二匕。  

灸法：肺胀气抢胁下热痛，灸阴都，随年壮，穴在挟胃脘两边相去一寸，胃脘在心下三寸。肺胀胁满，呕吐上气等病，灸大椎并两乳上第三肋间各七壮。  

肺与大肠俱实右手寸口气口以前脉阴阳俱实者，手太阴与阳明经俱实也。病苦头痛，目眩惊狂，喉痹痛，手臂卷，唇吻不收，名曰肺与大肠俱实也。  

煮散：治肺与大肠俱实，令人气凭满方。  

麻黄 茯苓（各六分） 黄 大青 桂心（各三分） 细辛 杏仁（各五分） 石膏（二两）丹参（半两） 五味子 甘草 橘皮 贝母 川芎（各一两） 枳实（三枚）上十五味治，下筛为粗散，帛裹一方寸匕半，以井花水一升五合，煮取七合，为三服，日再。  

肺虚冷右手寸口气口以前脉阴虚者，手太阴经也。病苦少气，不足以息，咽干不津液，名曰肺虚冷也。  

治肺虚冷声嘶伤，语言用力战掉缓弱，虚瘠风入肺方：防风 独活 川芎 秦椒 干姜 黄 （各四十二铢） 天雄 麻黄 山萸肉 五味子（各三十八铢） 甘草（三十六铢） 秦艽 桂心 山药 杜仲 人参 细辛 防己（各三十铢）菊花上二十二味治，下筛，以酒服方寸匕，日二服。（一方有石膏六分，当归五分。  

***酥蜜膏酒***  

治肺气虚寒，疠风所伤，语声嘶塞，气息喘惫咳唾，止气嗽通声方。  

酥 崖蜜 饴糖 生姜汁 生百部汁 枣肉 杏仁（各一升研） 甘皮（五具末）上八味合和，微火煎常搅三上三下约一炊久，取姜汁等各减半止，温酒一升，服方寸匕，细细咽之，日二夜一。  

又方 猪胰（三具） 大枣（百枚）上二味，以酒五升渍之，秋冬七日，春夏五日出，布绞去滓，七日服尽，二七日忌盐。  

羊胰亦得。治咳嗽胸胁支满多喘上气，尤良（《肘后方》治久咳上气，二十年诸治不痊者。）治肺寒损伤气嗽及涕唾鼻塞方：枣肉（二斤研作脂） 杏仁（一升熬研为脂） 酥 生姜汁 白糖 白蜜 生百部汁（各一升）上七味合和，微火煎常搅约一炊久，下之细细温清酒服二合，日二。  

又方 专取猪胰涤除痰垢，大枣通行津液，渍酒治证如前或易羊胰入肺，尤捷。  

又方 即酥蜜膏酒，倍用枣肉、杏仁之通津，而去甘皮之耗气。  

***补肺汤***  

治肺气不足，逆满上气，咽中闷塞短气，寒从背起，口中如含霜雪，言语失声甚者吐血方。  

五味子（三两） 干姜 桂心 款冬花（各二两） 麦冬（一升） 桑根白皮（一斤） 大枣（一百枚） 粳米（一合）上八味 咀，以水一斗，先煮桑白皮五沸下药，煮取三升，分三服。  

又方黄 （五两） 甘草 钟乳 人参（各二两） 干地黄 桂心 茯苓 白石英 桑白皮 浓朴干姜 紫菀 橘皮 当归 五味子 远志 麦冬（各三两） 大枣（二十枚）上十八味 咀，以水一斗四升，煮取四升，分五服，日三夜二。  

又方 治肺气不足，咳逆上气，牵绳而坐，吐沫唾血，不能饮食方。  

苏子（一升） 桑白皮（五两） 半夏（六两） 紫菀 人参 甘草 五味子 杏仁（各二两）款冬花 射干（各一两） 麻黄 干姜 桂心（各三两） 细辛（一两半）上十四味 咀，以水一斗二升，煮取三升半，分五服，日三夜二。  

又方 治肺气不足咳逆短气，寒从背起，口中如含霜雪，语无声音而渴，舌本干燥方五味子 苏子（各一升） 白石英 钟乳（各三两） 款冬花 竹叶 橘皮 桂心 桑白皮茯苓 紫菀（各二两） 麦冬（四两） 生姜（五两） 杏仁（五十枚） 粳米（二合） 大枣（十枚）上十六味 咀，以水一斗三升，先煮桑白皮、粳米、大枣，以米熟去滓纳诸药，煮取五升，分六服，日三。  

又方 治肺气不足，心腹支满，咳嗽喘逆上气唾脓血，胸背痛，手足烦热，惕然自惊皮毛起，或哭或歌或怒，干呕心烦，耳中闻风雨声，面色白方。  

款冬花 桂心（各二两） 桑白皮（一斤） 生姜 五味子 钟乳（各三两） 麦冬（四两）粳米上九味 咀，以水一斗二升，先煮粳米、枣令熟，去滓纳药，煎取二升，分三服，温服之。  

一方用白石英二两（《广济》有紫菀，人参各二两，名紫菀汤。）  

***麻子汤***  

治肺气不足，咳唾脓血，气短不得卧方。  

麻子（一升） 桑皮 饧（各一斤） 桂心 人参（各二两） 阿胶 紫菀（各一两） 生姜（三两） 干地黄（四两）上九味 咀，以酒一斗五升，水一斗五升，合煮取四升，分五服。  

***饧煎***  

治肺气不足，咽喉苦干方。  

作饧任多少，取干枣一升，去核熟捣，水五升和使相得，绞去滓，澄去上清，取浊者纳饴中搅火上煎，勿令坚，令连服如鸡子大，渐渐服之，日三夜二。  

治肺风气痿绝，四肢满胀喘逆胸满方：灸肺俞各二壮，肺俞对乳引绳度之，在第三椎下两旁相去各一寸五分。  

肺与大肠俱虚右手寸口气口以前脉阴阳俱虚者，手太阴与阳明经俱虚也。病苦耳鸣嘈嘈，时妄见光明，情中不乐或如恐怖，名曰肺与大肠俱虚也。  

***小建中汤***  

治肺与大肠俱不足，虚寒乏气，小腹拘急，腰痛羸瘠百病方。  

大枣（十二枚） 生姜 桂心（各三两） 甘草（二两） 芍药（六两）上五味 咀，以水八升，煮取三升，去滓，合饴糖八两，煮三沸，分三服（《肘后》用黄、人参各二两，名黄 建中汤。）  

### 肺劳第三  

（论一首 方三首 灸法一首）论曰：凡肺劳病者，补肾气以益之，肾旺则感于肺矣。人逆秋气，则手太阴不收，肺气焦满，顺之则生，逆之则死。顺之则治，逆之则乱，反顺为逆，是谓关格，病则生矣。  

***麻黄引气汤***  

治肺劳实气喘鼻张，面目苦肿方。  

麻黄 杏仁 生姜 半夏（各五分） 紫苏（四分） 白前 细辛 桂心（各三分） 橘皮（二分） 石膏（八两） 竹叶（切一升）上十一味 咀，以水一斗，煮取三升，去滓，分三服。  

***半夏汤***  

治肺劳虚寒，心腹冷气逆游气，胸胁气满，从胸达背痛，忧气往来，呕逆饮食即吐，虚乏不足方。  

半夏（一升） 生姜（一斤） 桂心（四两） 甘草 浓朴（各二两） 人参 橘皮 麦冬（各三两）上八味 咀，以水一斗，煮取四升，分四服。腹痛加当归二两。  

***浓朴汤***  

治肺劳风虚冷痰 水气，昼夜不得卧，头不得近枕，上气胸满，喘息气绝，此痰水盛溢方。  

浓朴 麻黄 桂心 黄芩 石膏 大戟 橘皮（各二两） 枳实 甘草 秦艽 杏仁 茯苓（各三两） 细辛（二两） 半夏（一升） 生姜（十两） 大枣（十五枚）上十六味 咀，以水一斗三升，煮取四升，去滓，分五服。  

治喉痹气逆咳嗽口中唾涎方：灸肺俞七壮，亦可随年壮至百壮。  

### 气极第四  

（论一首 方六首 灸法二首）论曰：凡气极者，主肺也。肺应气，气与肺合。又曰：以秋遇病为皮痹，皮痹不已，复感于邪，内舍于肺，则寒湿之气客于六腑也。若肺有病则先发气，气上冲胸，常欲自恚。以秋庚辛日伤风邪之气为肺风，肺风之状多汗。若阴伤则寒，寒则虚，虚则气逆咳，咳则短气，暮则甚。阴气至，湿气生，故甚阴畏阳气，昼日则瘥。若阳伤则热，热则实，实则气喘息上胸噫，甚则唾血也。然阳病治阴，阴是其里。阴病治阳，阳是其表。是以阴阳表里衰旺之源。  

故知以阳调阴，以阴调阳。阳气实则决，阴气虚则引。善治病者，初入皮毛，肌肤筋脉则治之。若至六腑五脏，半死矣。  

扁鹊曰：气绝不治，喘（一作奔）而冷汗出，二日死。气应手太阴，太阴气绝，则皮毛焦，气先死矣。  

***钟乳散***  

治气极虚寒，阴畏阳气，昼瘥暮甚，气短息寒，亦治百病，令人力强能饮食钟乳（别研） 干姜 桔梗 茯苓 细辛 桂心 附子 人参（各一两六铢） 白术（一两）、防风 栝蒌根 牡蛎（各二两半）上十二味治，下筛，酒服方寸匕，日三，渐加至二匕。五十以上可数服，得力乃止（《翼方》云：有冷加椒，有热加芩各三两。）  

***黄汤***  

治气极虚寒皮毛焦，津液不通，虚劳百病，虚损力乏方。  

黄 （四两） 人参 白术 桂心（各二两） 生姜（八两） 大枣（十枚） 附子（三十铢，一方不用）上七味 咀，以水八升，煮取二升，去滓，分四服。  

***大露宿丸***  

治气极虚寒皮痹不已，内舍于肺，寒气入客于六腑，腹胀虚满，寒冷积聚百病方。  

石（《肘后》作矾石） 干姜 桂心 皂荚 桔梗 附子（各三两）上六味为末，蜜丸如梧子大，酒服十丸，日三，渐加之。慎热及火等。  

***硫黄丸***  

治气极虚寒 饮，胸中痰满，心腹痛，气急，不下饮食方。  

硫黄 石 干姜 附子 乌头 桂心 细辛 白术 桔梗 茯苓（各二两）上十味为末，蜜丸如梧子，酒服十丸，日三。渐加之，以知为度。（《肘后》无白术、桔梗、茯苓，用吴茱萸、川椒、人参、皂荚、当归十二味为丸，用治人大冷，夏日温饮食不解衣者  

***大前胡汤***  

治气极伤热，喘息冲胸，常欲自恚，心腹满痛，内外有热，烦呕不安方。  

前胡（八两） 半夏 麻黄 芍药（各四两） 生姜（五两） 黄芩（三两） 枳实（四枚） 大枣（上八味 咀，以水九升，煮取三升，去滓，分三服。  

***竹叶汤***  

治气极伤热气喘，甚则唾血，气短乏不欲食，口燥咽干方。  

竹叶（二升） 麦冬 小麦 生地（各一升） 生姜 石膏（各六两） 麻黄（三两） 甘草（一两）上九味 咀，以水一斗，煮取三升，去滓，分三服。  

***灸法***  

呕吐上气，灸尺泽，不三壮则七壮，尺泽在腕后肘中横纹。  

腹中雷鸣相逐，食不化逆气，灸上脘下一寸，名太仓，七壮。  

### 积气第五  

（论二首 方五十一首 灸法二十四首）论曰：七气者，寒气、热气、怒气、恚气、喜气、忧气、愁气。凡七种气积聚坚大如杯，若积在心下腹中，疾痛不能饮食，时来时去，每发欲死如有祸祟，皆七气所生。寒气即呕逆恶心。热气即说物不竟而迫。怒气即上气不可忍，热痛上抢心，短气欲死不得息。恚气即积聚在心下不得饮食。喜气即不可疾行，不能久立。忧气即不可剧作，暮卧不安。愁气即喜忘不识人语，置物四方还取不得，去处若闻，急即四肢浮肿，手足筋挛，捉不能举如得病。  

此  

***七气丸***  

乌头 大黄（各七分） 紫菀 半夏 前胡 细辛 丹参 茯苓 川芎 桃仁（胡洽作杏仁） 菖蒲（一作芍药） 石膏 吴茱萸 桂心 桔梗（各三分） 人参 甘草 防葵（各一两）干姜 川上二十味为末，蜜丸如梧子大，酒服三丸，日三。加至十丸。一方去半夏加甘遂三分（胡洽无丹参、甘草。）  

***七气丸***  

主七气。七气者，寒气、热气、怒气、恚气、喜气、忧气、愁气，此之为病皆生积聚，坚牢如杯，心腹绞痛，不能饮食，时去时来，发则欲死。凡寒气状吐逆心满。热气状恍惚眩冒失精。怒气状不可当，热痛上荡心，短气欲绝不得息。恚气状，积聚心满，不得食饮。喜气状，不可疾行久立。忧气状，不可苦作，卧不安席。愁气状，平故如怒喜忘，四肢浮肿不得举止。亦治产后中风余疾方。  

大黄（二两半） 人参 半夏 吴萸 柴胡 干姜 细辛 桔梗 菖蒲（各二分） 茯苓川芎 甘草 川椒（一用桂心） 石膏 桃仁（各三分）上十五味为末，蜜丸如梧子大，每服酒下三丸，日三服。渐加至十丸（《翼方》无茯苓、川芎、甘草、石膏、桃仁。）  

***七气汤***  

治寒气、热气、忧气、劳气、愁气或饮食为膈气，或劳气内伤，五脏不调，气衰少力方。  

干姜 黄芩 浓朴（深师作桂心） 半夏 甘草 地黄 芍药 栝蒌根（深师作橘皮，各一两） 川椒（三两，深师作桔梗） 枳实（五枚） 人参（一两） 吴萸（五合）上十二味 咀，以水一斗，煮取三升，分三服，日三。  

又方 治虚冷上气、劳气等方。  

半夏（一升） 人参 生姜 桂心 甘草（各一两）上五味 咀，以水一斗，煮取三升，分三服，日二。  

***五膈丸***  

治忧膈、食膈、饮膈、气膈、劳膈五病，同主咸以忧、恚、思、虑、饮食得之，若冷食及生菜便发。其病苦心满，不得气息，引背痛如刺之状，食则心下坚大如粉絮，大痛欲吐，吐即瘥。饮食不得下，甚者及手足冷，上气咳逆喘息短气方。  

麦冬 甘草（各五两） 人参（四两） 川椒 远志 桂心 细辛（各三两） 附子（一两半）干姜（二两）上九味为末蜜丸，微使淖，先食含如弹丸一枚，细细咽之。喉中胸中当热，药力稍尽，复含一丸，日三夜二。服药十日愈。（《延年方》云：若不能含者，可分一大丸作十小丸尽服之。夏月宜增麦冬、甘草、人参。胡洽云：亦可作梧子大十丸酒服之。《经心录》以吴萸代桂心，酒下如梧子五丸，空腹服之。治寒冷则心痛，咽中有物，吐之不出，咽之不下，食饮少者治结气冷症积在胁下，脚气上入小腹，腹中胀满百病方：大蒜去心皮三升，捣令极熟，以水三升和令调，绞取汁更捣，余滓令熟，更以水三升和令调，绞取汁更捣，余滓令熟，更以水三升和令调，绞取汁合得九升，所得滓可桃颗大，弃之。以微火煎取三升，下牛乳三升，合煮取三升，旦起空腹一顿温服令尽，至申时食，三日服一剂，三十日服十剂止。  

***大蒜煎***  

治疝瘕积聚，冷癖痰饮，心腹胀满，上气咳嗽刺风，风癫偏风，半身不遂，腰疼膝冷，气息痞塞百病方。  

蒜（六斤四两去皮切，水四斗，煮取一斗去滓） 酥（一升纳蒜汁中） 牛乳（二升） 荜茇胡椒 干姜（各三两） 石蜜 阿魏 戎盐（各二两） 石菖蒲 木香（各一两） 干蒲桃（四两）上十二味为末，纳蒜汁中，以铜器微火煎，取一斗，空腹酒下一两，五日以上稍加至三两，二十日觉四体安和，更加至六两。此治一切冷气甚良。  

***桔梗破气丸***  

治气上下痞塞不能息方。  

桔梗 橘皮 干姜 浓朴 枳实 细辛 葶苈（各三分） 吴萸 白术（各六分） 胡椒川椒 乌头（各二分） 荜茇（十分） 人参 桂心 附子 茯苓 前胡 防葵 川芎（各五分）甘草上二十四味为末，蜜丸如梧子大，每服酒下十丸，日三。有热者，空腹服之。  

***槟榔汤***  

治气实苦积聚不得食息方。  

槟榔（三七枚） 附子（一枚） 半夏（一升） 细辛（一两） 生姜（八两） 大黄 紫菀柴胡（上十二味 咀，以水一斗，煮取三升，分三服，相去如人行十里久。若有症结坚实如石，加鳖甲二两，防葵二两，气上加桑皮切二升，枳实、浓朴各二两，消息气力强弱，进二剂后，隔十日，更服前桔梗破气丸。  

治积年患气，发作有时，心腹绞痛，忽然气绝，腹中坚实，医所不治，复谓是蛊方：槟榔（大者四七枚） 附子（一枚） 半夏（一升） 柴胡（三两） 生姜（八两） 橘皮甘草桂心 当归 枳实（各二两）上十味 咀，以水一斗，煮取三升，分三服，五日一剂，服三剂，永除根本。  

***半夏汤***  

治逆气心腹满，气上冲胸胁痛，寒冷，心腹痛，呕逆及吐不下食，忧气结聚半夏（一升） 生姜 桂心（各五两） 橘皮（四两）上四味 咀，以水七升，煮取三升，分四服，日三夜一。人强者作三服。亦治霍乱后，吐逆腹痛。  

***贝母汤***  

治上气咽喉窒塞，短气不得卧，腰背痛，胸满不得食，面色萎黄方。  

贝母（一两） 生姜（五两） 桂心 麻黄 石膏 甘草（各三两） 杏仁（三十枚） 半夏（三合）上八味 咀，以水一斗，煮取三升，分三服，日三。  

***麻黄汤***  

治上气脉浮，咳逆，喉中水鸡声，喘息不通，呼吸欲死方。  

麻黄（八两） 甘草（四两） 大枣（三十枚） 射干（如博棋子二枚）上四味 咀，以井华水一斗，煮麻黄三沸，去沫纳药，煮取四升，分四服，日三夜一  

***奔气汤***  

治大气上奔胸膈中，诸病发时，迫满短气不得卧。剧者便 欲死，腹中冷湿气，肠鸣相逐成结气方。  

生姜（一斤） 半夏 吴萸（各一升） 桂心（五两） 人参 甘草（各二两）上六味 咀，以水一斗，煮取三升，分四服。  

***枳实汤***  

下气治胸中满闷方。  

枳实（三枚） 附子（二枚） 大枣（十四枚） 半夏（五两） 人参 甘草 白术 干姜浓朴（各二两）上九味 咀，以水七升，煮取二升半，每服八合，日三。  

***下气汤***  

治气满腹胀方。  

半夏（一升） 生姜（一斤） 人参（一两半） 橘皮（三两）上四味 咀，以水七升，煮取三升，去滓，分三服。日三。（一方无人参，只三味。  

治气两胁满急风冷方：杏仁 茯苓 防葵（各八分） 吴茱萸 橘皮 桂心 防风 泽泻（各五分） 白术 射干芍药 苏子 桔梗 枳实（各六分）上十四味为末，蜜丸如梧子大，酒服十丸，日二，加至三十丸。  

***黎勒丸***  

治气满闭塞，不能食喘息方。  

诃黎勒十枚为末，蜜丸如梧子大，食后服三丸，不忌。得利即止。  

治上气咳逆方：苏子（一升） 五味子（五合） 麻黄 细辛 紫菀 人参 黄芩 甘草（各二两） 桂心当归（各一两） 生姜（五两） 姜夏（三两）上十二味 咀，以水一斗，煮取三升，分三服。  

治气上不得卧神秘方：橘皮 生姜 紫苏 人参 五味子（各五两，一方作桔梗）上五味 咀，以水七升，煮取三升，分三服。  

治热发气上冲不得息，欲死不得卧方：桂心（半两） 白石英 麦冬 枳实 白藓皮 贝母 茯神 槟榔仁 天冬（各二两半）车前子（一两） 人参 前胡 橘皮 白薇 杏仁（各一两半） 郁李仁（三两） 桃仁（五分）上十七味为末，蜜丸如梧子大，以竹叶饮服十丸，日三，加至三十丸。  

***竹叶饮子***  

竹叶 苏子（各一升） 紫菀 白前（各二两） 百部 甘草 生姜（各三两）上七味 咀，以水八升，煮取三升，温服下前丸，药尽更合。  

***人参汤***  

安食下气，理胸胁并治客热方。  

人参 麦冬 干姜 当归 茯苓 甘草 五味子 黄 芍药 枳实（各一两） 桂心（三两） 半夏（一升） 大枣（十五枚）上十三味 咀，以水九升，煮取三升，去滓，每服九合，从旦至晡，令尽。皆热服，慎勿冷。  

***海藻橘皮丸***  

下气治风虚支满，膀胱虚冷，气上冲肺息奔，令咽喉气闷往来方。  

海藻 橘皮 白前（各三分） 杏仁 茯苓 芍药 桂心（各五分） 苏子（五合） 枣肉桑白皮 昆布（各二两） 吴萸 人参 白术 葶苈（各一两）上十五味为末，蜜丸如梧子大，饮服十丸，日二，加至十五丸，以小便利为度。  

治气上方： 砂 细辛 牛膝（等分）上三味为末，气发酒服方寸匕，后三日忌酒，余禁如药法。  

治上气方：上酥（一升） 独头蒜（五颗）上二味先以酥煎蒜，蒜黄出之，用生姜汁一合，共煎令熟，空腹温服一方寸匕。  

治上气呕吐方：芥子二升为末蜜丸，寅时以井花水服如梧子七丸，日二。亦可作散，空腹服之。及可酒浸服并治脐下绞痛。  

治劳气方：小芥子三升捣末，绢袋盛酒三斗浸，密封七日，去滓，温服半升，渐至一升半，得力更合，忌如药法。  

治上气三十年不瘥方：大枣 杏仁（各百枚） 豉（一百二十粒） 川椒（二百粒）上四味先捣杏仁、豉令熟，后纳枣、椒更捣，为丸如枣核大，含稍稍咽之，日三夜一。  

治积年上气不瘥垂死者方：莨菪子（熬令色变） 熟羊肝（薄切曝干）上二味各捣等分，以七月七日神醋拌令相着，夜勿食，空腹服二方寸匕，须臾拾针，两食间以冷浆白粥二匕止之，隔日一服，永瘥。四十日内，得煮饭汁作芜菁羹食之，以外一切禁断。  

下气方：生姜（五两） 小麦（一升）上二味以水三升，煮取一升，顿服。  

又方 大枣（十四枚） 紫苏茎叶（切一升）上二味以酒三升，煮取一升半，分再服，水煮亦得。一方加橘皮半两。（《肘后》无枣用治气方：桃皮二斤，去黄者 咀，以水五升，煮取三升，每服一升，瘥止。  

又方 驴脂二合，酒服，日二，瘥止。  

又方 黄牛乳二升，煎取一升，和生乳一升，空腹服之，日二。  

又方 驴乳初服三合，三日后服五合，后至七合，七日后至一升。忌葵菜、猪鱼油等又方 尿，空腹服，百日即止。治一切病。  

又方 乌牛尿，空腹服，日再，至三升止。  

补气虚逆方：大枣（三升） 甘皮（去脉 十具） 干姜（二两） 地黄（八两）上四味治，下筛，酒四升渍枣三宿，漉出枣取酒为炊汁，将枣纳甑中微火蒸，令枣膏入釜中酒里，煎酒令至二升许，候枣只存皮核乃止火贮器中，将前散及热下搅令调，大略与糖相似，酒服二合，日再。此方非只补气，亦通治一切短气，并形骸羸瘦神良。  

大补气方：地黄（五两） 秦椒 甘草（各一两） 骨皮 干姜 昆布（各四两） 白术 桂心 人参浓朴 海藻（各三两） 羊肾（一具去膏） 羊肚（一具去膏治如食法）上十三味治，下筛，纳羊肚中，合肾缝塞肚口，蒸极熟为度，乘热，木臼合捣取肚、肾与药为一处，曝干更捣为散，酒服方寸匕，日二。  

***白石英散***  

明目利小便，治气及补五劳七伤，无所不治方。  

炼成白石英十两（白石英无多少，以锤子砧上细硗向明，选去靥翳、色暗黑黄赤者，惟取白净者为佳，捣筛瓷器中，研令极细熟，以生绢袋于铜器中，水飞如作粉法，如此三度，研讫澄之，渐渐去水，水尽至石英曝干，看中有粗恶不净者，去之。堪用者更研使熟，白绢袋盛着瓷器中，以瓷碗盖之，于三斗米下蒸之，以饭熟讫出，取悬之使干，更于瓷器中，研之为成） 石斛 苁蓉（各六分） 泽泻 茯苓 橘皮（各一两） 菟丝子（三两）上七味治，下筛，总于瓷器中研令相得，重筛，酒服方寸匕，日二，不得过服。慎猪、鱼、鹅、鸭、蒜、冷、醋、滑。  

***白石英丸***  

补养肺气方。  

白石英 阳起石 磁石 菟丝子 苁蓉 地黄（各二两半） 栝蒌根 石斛 白术 五味子上十五味为末，蜜丸如梧子大，酒下十五丸，加至三十丸，日二服。  

***补伤散***  

治肺伤善泄咳，善惊恐，不能动筋，不可远行，膝不可久立，汗出鼻干，少气喜悲，心下急痛，痛引胸中，卧不安席，忽忽喜梦，寒热小便赤黄，目不能远视，唾血方。  

天冬（一升） 防风 泽泻 人参 阿胶（各一两半） 栝蒌根 前胡 芍药 石膏 干姜大豆卷（各二两） 紫菀 白蔹（各一两） 桂心 白术（各四两） 地黄 甘草 山药 当归（各二两半）上十九味治，下筛，食前酒服方寸匕，日三。  

***理气丸***  

治气不足方。  

杏仁 桂心（各一两） 干姜 益智仁（各二两）上四味为末，蜜丸如梧子大，未食服三丸，以知为度。  

治冷气短气方：蜀椒五两绢袋盛，酒一斗，浸二七日，服之，任意多少。  

治读诵劳极疲乏困顿方：酥 油 酒 糖 白蜜（各二升）合铜器中，微火煎二十沸，下之，为准七日七夜服之令尽。宜慎生冷。  

又方 人参 甘草 茯苓 当归（各二两） 川芎 芍药 地黄 黄 骨皮（各三两）大枣（二十枚）上十味 咀，以水一斗，煮取三升，分三服。（一方用桂心三两。）治卒短气方：捣韭汁服一升，立瘥。（《肘后方》治卒上气喘息便欲死。）治乏气方：生姜 枸杞叶（各二两）上二味 咀，以水三升，煮取一升，顿服。  

治少年房多短气方：豉（七合） 栀子（十四枚）上二味以水二升，煮豉取一升半，去豉纳栀，煮取八合，服半升，不瘥更服。  

***灸法***  

凡上气冷发腹中雷鸣转叫，呕逆不食，灸太冲不限壮数。从痛至不痛，从不痛至痛止。  

上气厥逆，灸胸堂百壮，穴在两乳间。  

胸膈中气，灸阙输随年壮。（扁鹊云：第四椎下，两旁各一寸半，名阙输。）心腹诸病，坚满烦痛，忧思结气，寒冷霍乱，心痛吐下，食不消，肠鸣泄利，灸太仓百壮。（太仓穴，一名胃募，在心下四寸，乃胃脘下一寸是。）结气囊裹，针药所不及，灸肓募，随年壮。肓募二穴从乳头斜度至脐中屈出半，从乳下行度头是穴。  

下气，灸肺俞百壮。又灸太冲五十壮。  

凡脐下绞痛，流入阴中，发作无时，此冷气，灸关元百壮，穴在脐下三寸。  

短气不得语，灸天井百壮，穴在肘后两筋间。又灸大椎，随年壮。又灸肺俞百壮。又灸肝俞百壮。又灸尺泽百壮。又灸小指第四指间交脉上七壮。又灸手十指头合十壮。  

少年房多短气，灸鸠尾头五十壮。又盐灸脐孔中二七壮。  

乏气，灸第五椎下，随年壮。  

论曰：凡卒厥逆上气，气攻两胁，心下痛满，奄奄欲绝，此为奔豚气。即急作汤以浸两手足，数数易之。  

奔豚，灸气海百壮，穴在脐下一寸半。又灸关元百壮，穴在脐下三寸。  

奔豚，灸期门百壮，穴直两乳下第二肋端旁一寸五分。 奔豚腹肿，灸章门百壮，章门一名长平。穴在大横外直脐季肋端。 奔豚抢心不得息，灸中极五十壮。中极一名玉泉，穴奔豚上下腹中与腰相引痛，灸中府百壮，穴在乳上三肋间。  

奔豚上下，灸四满二七壮，穴挟丹田两旁，相去三寸，即心下八寸，脐下横纹是也。  

### 肺痿第六  

（论一首 方四首）论曰：寸口脉数，其人病咳，口中反有浊唾涎沫出，何也？师曰：此为肺痿之病。何从得之？师曰：病热在上焦，因咳为肺痿，或从汗出，或从呕吐，或从消渴小便利数，或从便难，数被驶药下，重亡津液，故得肺痿。又寸口脉不出而反发汗，阳脉早索阴脉不涩，三焦踟蹰，入而不出，阴脉不涩，身体反冷，其内反烦，多唾唇燥，小便反难，此为肺痿。伤于津液，便如烂瓜下如豚脑，但坐发汗故也。其病欲咳不得咳，咳出干沫，久久小便不利，其脉平弱。肺痿吐涎沫而不咳者，其人不渴必遗溺，小便数。所以然者，上虚不能制下故也。  

此为肺中冷，必眩。师曰：肺痿咳唾，咽燥欲饮者自愈。自张口者短气也。  

***甘草干姜汤***  

温脏治肺痿，多涎唾，小便数，肺中冷，必眩不渴（若渴者属消渴症，）不咳，上虚下不能制溲方。  

甘草（四两） 干姜（二两）上二味 咀，以水三升，煮取一升半，去滓，分二服。服此汤已小温覆之。（《集验》、《肘后》有大枣十二枚。  

***甘草汤***  

治肺痿涎唾多，出血，心中温温液液方（《翼方》名温液汤）。  

甘草二两 咀，以水三升，煮取一升半，去滓，分三服。  

***生姜甘草汤***  

治肺痿咳唾涎沫不止，咽燥而渴方。  

生姜（五两） 甘草（四两） 人参（三两） 大枣（十二枚）上四味 咀，以水七升，煮取三升，去滓，分三服。  

***麻黄汤***  

治肺胀咳而上气，咽燥而喘，脉浮者，心下有水方。  

麻黄 芍药 生姜（仲景用干姜） 细辛 桂心（各三两） 半夏 五味子（各半斤） 石膏（四两）上八味 咀，以水一斗，煮取三升，分三服（仲景名小青龙加石膏汤，用甘草二两，为九味。）  

### 肺痈第七  

（论一首 方六首）论曰：病咳唾脓血，其脉数实者属肺痈，虚者属肺痿。咳而口中自有津液，舌上胎滑，此为浮寒，非肺痿。若口中辟燥，咳即胸中隐隐痛，脉反滑数，此为肺痈也。问曰：病者咳逆，师脉之何以知为肺痈，当有脓血吐之则死，后竟吐脓死。其脉何类何以别之？师曰：寸口脉微而数，微则为风，数则为热；微则汗出，数则恶寒。风中于卫，呼气不入。热过于营，吸而不出。风伤皮毛，热伤血脉，风舍于肺，其人则咳，口干喘满，咽燥不渴，多唾浊沫，时时振寒，热之所过，血为凝滞，蓄结痈脓，吐如米粥，始萌可救，脓已成则难治。寸口脉数趺阳脉紧，寒热相搏，故振寒而咳，趺阳脉浮缓，胃气如经，此为肺痈。师曰：振寒发热，寸口脉滑而数，其人饮食起居如故，此为痈肿病，医反不知而以伤寒治之，不应愈也。何以知有脓？脓之所在，何以别知其处？师曰：假令脓在胸中者为肺痈，其脉数，咳唾有脓血。  

设脓未成，其脉自紧数，紧去但数，脓为已成也。  

***桔梗汤***  

治咳胸中满而振寒，脉数咽干而不渴，时时出浊唾腥臭，久久吐脓如米粥，是为肺痈方。  

桔梗（三两，《集验方》用二两，《古今录验方》用一两） 甘草（二两）上二味 咀，以水三升，煮取一升，去滓，分二服，必吐脓血也。（一方有款冬花一两半。  

***泻肺汤***  

治肺痈喘不得卧方。  

葶苈（三两为末） 大枣（二十枚）上二味 咀，以水二升先煮枣，取二升，去枣纳葶苈二方寸匕，煮取七合，顿服，令尽，三日服一剂，可至三四剂。治肺痈胸胁胀，一身面目浮肿，鼻塞清涕出，不闻香臭，咳逆上气，喘鸣迫塞，宜先进小青龙汤，却服前药。（小青龙汤方见前第九卷伤寒门。）  

***皂荚丸***  

治肺痈初起，咳逆上气，时时浊唾，但坐不得卧方。  

皂荚八两为末，蜜丸如梧子大，以大枣膏和汤，服三丸，日三服，夜一服。（《必效方》以酥炙皂荚。）  

***黄昏汤***  

治咳有微热烦满，胸心甲错，是为肺痈者方。  

黄昏手掌大一块，是合昏皮也。 咀，以水三升煮取一升，分二服。  

***苇茎汤方***  

薏苡仁 瓜瓣（各半升） 桃仁（三十枚） 苇茎（切二升，水二斗，煮取五升，去上四味 咀，纳苇汁中煮取二升，服一升，当有所见吐脓血。  

***桂枝去芍药加皂荚汤***  

治肺痈吐涎沫不止方。  

桂枝 生姜（各三两） 甘草（二两） 皂荚（一两） 大枣（十五枚）上五味 咀，以水七升，煮取三升，去滓，分三服。  

### 飞尸鬼疰第八  

（论一首 方四十二首 灸法十四首）论曰：凡诸心腹痛，服众方热药入腹，寂然不动，但益气息急者，此尸疰病也。宜先服甘草汁一升，消息少时，服瞿麦汤尽一剂，得下便觉稍宽。并暴 坚结宿食，及女人血坚痛，发作无定者，神良。  

***五疰汤***  

治卒中贼风，遁尸鬼邪，心腹刺痛大胀急方。  

大黄 甘草（各三两） 当归 芍药（各二两） 乌头（十枚） 桂心（四两） 生姜 蜜（各一斤）上八味 咀，别渍大黄，以水九升，煮取三升，乌头别纳蜜中煎，令得一升和汤中，去滓，分服三合，如人行二十里久，更进一服，日三，不知加至四合。  

***蜈蚣汤***  

治恶疰邪气，往来心痛彻背，或走入皮肤移动不定，苦热，四肢烦痛，羸乏蜈蚣（一枚） 牛黄（一分） 丹砂 人参（各三分） 大黄（二两） 鬼臼 细辛 当归桂心干姜（各一两） 黄芩 麝香（各半两） 附子（四枚）上十三味 咀，以水一斗，煮取三升，去滓，下牛黄、麝香末，分三服。  

治卒中恶贼风寒冷入腹便绞痛，或飞尸遁尸，发作无时，抢心胸满胁痛如刀刺，口噤者方：吴茱萸 桂心 芍药（各二两） 干地黄 干姜 茯苓 甘草 细辛 当归 羊脂（各一两）上十一味 咀，以水八升，煮取三升，去滓，纳脂烊尽，分三服。欲利者，加大黄三两。  

治卒中恶风，角弓反张，或飞尸遁尸，心腹绞痛方：干地黄 川芎 当归 茯苓 甘草（各一两） 芍药 吴茱萸 桂心 干姜（各二两） 栀子上十味 咀，以水八升，煮取三升，分三服。痛甚者加羊脂三两，人参、当归、芍药各一两。心腹坚急，加大黄三两。  

***桃皮汤***  

治中恶气心腹痛，胸胁胀满短气方。  

桃白皮（一握，东引者） 真珠 附子（各一两） 栀子仁（十四枚） 当归（三两） 吴茱萸（五合） 豉（上八味 咀，以水五升，煮取二升，去滓，同真珠末分作二服。（一方无当归以下四味  

***桃奴汤***  

治中恶诸尸蛊疰，心腹卒绞痛方。  

桃奴 人参 当归 干姜（各二两） 川芎 甘草（各三两） 桂心 茯苓 鬼箭羽 犀角丹砂 麝香（各一两）上十二味 咀，以水九升，煮取二升半，去滓，分三服。未食服大便不通，腹满，加大黄三治卒中风，寒冷温气入腹，虚胀急满，抢心胸久痛，气息不通，脉弦紧，汗不出及伤寒方：吴茱萸 当归 麻黄 独活 甘草 桔梗 茯苓（各二两） 桂心 青木香 大黄 石膏犀角（各二两）上十二味 咀，以水一斗，煮取三升，分三服，日三。  

治风冷入腹，忽绞痛，紧急如吹，大小便闭，小腹有气结如斗大胀满，其脉弦紧或沉迟者方：瞿麦 当归 鬼箭羽 猪苓 桔梗 吴茱萸 海藻 川芎 防己（各二两） 桂心 大黄（各三两） （一方有犀角二两）上十一味 咀，以水九升，煮取三升，分三服。  

治诸杂疰相连续死，及治三十年众疰方：桃根白皮一斤 咀，以水二斗，煮取一斗，去滓，分八九服。须令二日服尽。（崔氏用桃根白皮，治疰心腹痛不可忍者。）又方 桃仁十四枚捣研，酒服。  

又方 小芥子末，鸡子白和敷。  

尸疰鬼疰者，即五尸之中尸疰，又挟诸鬼邪为害也。其变动乃有三十六种至九十九种，大略令人寒热淋沥，沉沉嘿嘿，不得知其所苦，而无处不恶，累年积月，渐就顿滞，以至于死。死后复注易旁人，乃至灭门。觉如此候者，宜急疗之方：獭肝一具，阴干治下筛，水服一方寸匕，日三。一具不瘥，更作。  

***小附着散***  

治飞尸贼风，发时急痛，不在一处，针之则移，发一日半日乃瘥，须臾复细辛 天雄 甘草（各一分，一作莽草） 桂心（三分） 乌头 附子 干姜（各一两）真珠雄黄（各半两）上九味治下筛，酒服方寸匕，不知稍增，以知为度（胡洽不用桂心、附子，有蜀椒四分。）  

***大附着散***  

治五尸疰忤与前状同者方。  

天雄 桂心（各半两） 细辛 干姜 雄黄 黄芩 黄连 由跋 椒目（各一两） 金牙犀上十五味治，下筛，酒服一钱匕，日三服，以知为度。  

***金牙散***  

治鬼疰风邪，鬼语尸疰，或在腰脊胸胁，流无常处，不喜见人，志意不定，面目脱色，目赤鼻张，唇干甲黄者方。  

金牙 雄黄 铁精 曾青 真珠 丹砂 野葛 川芎 露蜂房 大黄 甘草 蛇蜕皮茹 干漆（各一分） 石长生 狸骨（一作鹳骨） 鬼臼 鬼箭羽 桔梗 乌头 鬼督邮 椒目野狼毒 芜荑 藜芦 雷丸 芫菁 滑石（各二分，一作硝石） 毒公 鳖甲 牛黄 人参胡燕屎 野狼毒 桂心（各四分） 寒水石 蜈蚣 蜥蜴 附子（各一枚） 蜣螂 亭长（各七枚）石膏（五分） 徐长卿 斑蝥（各十四枚） 贝母（二枚）上四十五味治，下筛，先食，以酒服一刀圭，日二。不知，渐加之，虫随大小便出（崔氏  

***大金牙散***  

治一切疰病（方见十二卷胆腑门。）  

***白术散***  

治风入脏腑，闷绝，常自躁痛，或风疰入身，令疰鬼疰飞尸恶气肿起，或左或右，或前或后，或内或外，针灸流移无有常处。惊悸，腹胀，气满，心头满，或恍惚悲惧不能饮食，或进或退，阴下湿痒，或大便有血，小便赤黄，房中劳极方。  

白术（十四枚） 附子 秦艽 人参 牡蛎 蜀椒 细辛 黄芩 川芎 牛膝（各三分）干姜 桂心 防风（各五分） 独活 柴胡 桔梗 茯苓 当归（各四分） 乌头 天雄 甘草莽草上二十六味治下筛，平旦酒服五分匕。讫，如人行七里久，势欲解，更饮酒五合为佳。  

***太乙备急散***  

治卒中恶客忤五尸入腹，鬼刺鬼痱，及中蛊疰吐血下血，及心腹卒痛，腹满伤寒热毒病六七日方。  

雄黄 桂心 芫花（各二两） 丹砂 蜀椒（各一两） 藜芦 巴豆（各一分） 野葛（三分）附子（五分）上九味，巴豆别研如脂，余合治，下筛。以巴豆合和更捣，置铜器中密贮之，勿泄，有急疾，水服钱五匕，可加至半钱匕，老小半之。病在头当鼻衄，在膈上吐，在膈下利，在四肢当汗出，此所谓如汤沃雪，手下皆愈。方宜秘之，非贤不传。  

***龙牙散***  

治百疰邪鬼飞尸万病方。  

龙牙 茯苓（各二两半） 雄黄 芍药 枣膏（各五分） 干地黄 石斛 胡燕屎（各三分）鬼箭羽 乌头 羌活 露蜂房 曾青 真珠 桂心 杏仁 防风 桃奴 鬼臼 鹳骨（各一两） 人参 大黄（各一两半） 白术（二两） 苏子（四合） 橘皮 甘草 川芎 远志 鳖甲鬼督邮 铜上三十三味治，下筛，酒服一刀圭，以知为度，当有虫从大便出。  

治鬼疰蛊疰，毒瓦斯变化无常方：犀角 麝香 丹砂 雄黄 鹿角 龙骨 鲛鱼皮 蜈蚣 丁香 荷根 蜀椒 干姜（各一分） 贝子（十枚）上十三味治，下筛，酒服方寸匕，加至二匕，日三。  

***备急丸***  

治卒中恶风，气忤迷绝不知人（方见前第十二卷，胆腑门中。）  

***墨奴散***  

治卒得恶疰腹胀方。  

釜下墨（一合） 盐（二合）上二味合治，以水一升半，煮取八合，一服令尽，须臾吐下即瘥。  

治暴心痛，面无颜色欲死者方：以布裹盐如弹丸大，烧令赤，置酒中消服之，利即愈。  

治哭疰方：梳齿间刮取垢，水服之。  

又方 乱发（一两） 腊月猪脂（一合上二味取猪脂煎发，令消烊，服之，虫死矣。  

又方 熬大豆帛裹熨之。  

治一切病食疰方（凡食上得病为食疰：）取釜下土如鸡子大为末，醋泔清一升和，服之，行五十步吐即瘥。  

又方 还取本食种数多少相似各少许，和合布裹烧灰，如杏仁大，水服之。  

***鹳骨丸***  

治飞尸遁尸积聚，胸痛连背走无常处，或在脏或肿在腹，或奄奄然而痛者方鹳骨（三寸） 丹砂（一作丹参） 牡蛎（一作牡丹） 雄黄 莽草（各四分） 藜芦 桂心野葛（各二分） 斑蝥 芫青（各十四枚） 蜈蚣（一枚） 巴豆（四十枚）上十二味为末，蜜丸如小豆，每服二丸，日三，以知为度。  

***蜥蜴丸***  

治 坚水肿，蜚尸，遁尸，寒尸，丧尸，尸注，骨血相注，恶气鬼忤，蛄毒邪气往来，梦寐存亡，流饮结积，虎野狼所啮， 犬所咋，鸩毒入人五脏，服药以杀其毒，毒即消。妇人邪气鬼忤，亦能遣之之方（方见前第十一卷，肝脏门积聚篇中。）  

***桔梗丸***  

治毒疰，鬼疰，食疰，冷疰，痰饮，宿食不消，酒癖诸病方。  

桔梗 藜芦 皂荚 巴豆 附子（各二两）上五味为末，蜜和捣万杵，丸如梧子大，宿不食，平旦饮服二丸，仰卧服，勿眠至食时，膈上吐，膈下下去恶物如蝌蚪虾蟆子，或长一二尺，下后当大虚。口干可作鸡羹饮五合，太极饮食粥一升，三四日病未尽，更服。忌如药法。  

***十疰丸***  

主十种疰，气疰、劳疰、鬼疰、冷疰、生人疰、死人疰、尸疰、食疰、水疰、土疰等方。  

雄黄 巴各（各二两） 人参 甘草 麦门冬 细辛（一作蒿本） 桔梗 附子 皂荚 蜀椒（各一两）上十味为末，蜜丸如梧子，空心服五丸，日三，稍加，以知为度。  

***太乙神明陷冰丸***  

治诸病破积聚，心下支满，寒热鬼疰长病，咳逆唾噫，辟除众恶鬼逐邪气鬼击客忤，中恶胸中结气，咽喉闭塞，有进有退，绕脐绞痛恻恻，随上下按之挑手，心中愠愠如有虫状，毒疰相染甚至灭门者方。  

雄黄（二两） 当归（三两） 丹砂 矾石（一作 石） 桂心 大黄（各二两） 芫青（五枚）藜芦 附子（各一两半） 人参 真珠 麝香 鬼臼 犀角 牛黄（各一两） 蜈蚣（一枚）射罔（一两） 乌头（八枚） 杏仁（三十枚） 蜥蜴（一枚） 樗鸡 地胆（各七枚） 斑蝥（七枚）巴豆（一分）上二十四味为末，蜜和捣三万杵，丸如小豆，先食服二丸，日再。不知稍增。又以二丸着门上令众邪不近。伤寒服之无不愈。若至病家及视病患，夜行独宿服二丸，众邪不能近也。（胡洽无桂心、芫青、人参、真珠、犀角、麝香、射罔、牛黄、蜥蜴、乌头、樗鸡、当归十二味药。）（只十二味，与积聚篇同）  

***江南度世丸***  

治万病症结积聚，伏尸长病，寒热疰气流行皮中，久病着床肌肉消尽，四肢烦热呕逆不食，伤寒时气恶疰，汗退场门噤不开心痛方。  

蜀椒（三两） 人参 细辛 甘草（各二两） 茯苓 真珠 大黄 干姜 丹砂 野葛 桂心雄黄 麝香 鬼臼（各一两） 乌头 牛黄（各二分） 附子 紫菀（各六分） 巴豆（六十枚） 蜈蚣（二枚）上二十味为末，蜜丸如小豆，饮服二丸，加至四丸，日一服。加獭肝一具更良。  

***大度世丸***  

治万病与前状同者方。  

牛黄 大黄 雄黄 真珠 丹砂 人参 附子 细辛 甘草 射罔 鬼臼 莽草（各一两） 蜀椒 麝香 鬼箭羽 桂心 茯苓 紫菀（各二两） 干姜（三两） 野葛（一尺） 蜥蜴蜈蚣（上二十六味为末，蜜丸如小豆大，饮服二丸，日二，先食服之。  

治疰病相染，易及霍乱中恶，小儿客忤长病方：獭肝（一具） 蜈蚣（一枚） 麝香（二分） 雄黄 莽草 丹砂 鬼臼 犀角 大黄 巴豆牛上十一味为末，蜜丸如麻子，空腹服二丸至三丸，以知为度。  

***雷氏千金丸***  

治行诸气宿食不消，饮食中恶，心腹痛如刺及疟方。  

硝石（三分） 大黄（五分） 桂心 干姜 （各二两） 巴豆仁（六十枚）上五味为末，捣三千杵，蜜丸如大豆，服二丸，神验无比，已死者折齿灌之。  

治卒得尸疰毒痛往来方：杏仁 乱发灰（等分）上二味研如脂，丸如梧子，每服酒下三丸，日三。（姚氏以猪膏和丸。）治遁尸尸疰，心腹刺痛不可忍者方：桂心 干姜（各一两） 巴豆仁（二两）上三味治，下筛，以上醋和如泥，敷病上，干即易之。  

治遁尸尸疰，心腹及身有痛处，不得近者方：取艾小 令碎，着痛上，浓一寸余。热汤和灰令强热置艾上，冷即易，不过二三度瘥。  

治遁尸飞尸，又治暴风毒肿流入四肢头面方：白芥子一升蒸熟捣，以黄丹二两搅和，分作两分，用疏布袋盛，更蒸使热，敷痛上，当更迭蒸袋，常使热敷之，如此三五次即定。  

治人皮肤中痛，名症疰方：醋和燕窠土敷之。  

治走疰方：烧车 令热，暂入水，以湿布裹熨病上。  

治三十年气疰方：豉心（半升） 生椒（一合）上二味，以水二升，煮取半升，适寒温，用竹筒吸取汁，令病者侧卧，手擘大孔射灌之，少时当出恶物，此法垂死，悉治得瘥，百千不可具说。  

***灸法***  

凡五尸者，飞尸、遁尸、风尸、沉尸、尸疰也，今皆取一方兼治之，其状腹痛胀急不得气息，上冲心胸旁攻两胁，或块垒踊起，或挛引腰背，治之之法，灸乳后三寸，男左女右，可二七壮。不止者，多其壮数，取愈止。  

又灸两手大拇指头各七壮。  

又灸心下三寸十壮。  

又灸乳下一寸，随病左右多壮数。  

又以细绳量患人两乳头内，即裁断中屈之，又从乳头向外量使当肋KT 于绳头，灸三壮卒疰忤攻心胸，灸第七椎随年壮。  

又灸心下一寸三壮。  

又灸手肘纹，随年壮。  

一切病食疰，灸手小指头随年壮，男左女右。  

五毒疰不能饮食百病，灸心下三寸胃脘十壮。  

水疰（口中涌水），经云：肺来乘肾，食后吐水，灸肺俞。  

又灸三阴交。  

又灸期门，穴在乳下二肋间。泻肺补肾也，各随年壮。  

一切疰无新久，先仰卧灸两乳边斜下三寸，第三肋间，随年壮，可至三百壮。又治诸气，神良。一名疰。  
