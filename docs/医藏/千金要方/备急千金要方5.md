---
title: 备急千金要方5
index: true
icon: editor
order: 5
category:
  - 医藏
  - 千金要方
  - 备急千金要方
tag:
  - 孙思邈
  - 唐
---

## 卷二十四解毒杂治方

（凡八类）  

### 解食毒第一  

（论一首 方三十九首）论曰：凡人跋涉山川，不谙水土，人畜饮啖，误中于毒，素不知方，多遭其毙，岂非枉横耶。然而大圣久设其法，以救活之。正为贪生乐药，忽而不学，一朝逢遇，便自甘心，竟不识其所以。今述神农黄帝解毒方法，好事者，可少留意焉。  

治诸食中毒方：饮黄龙汤及犀角汁，无不治。饮马尿亦良。  

治饮食中毒烦懑方：以苦参三两， 咀，以酒二升半，煮取一升，顿服，取吐愈。  

治食百物中毒方：掘厕旁地深一尺，以水满坑中，取厕筹七枚烧令烟，以投坑中，乃取水汁饮四五升，即愈。急者不可得，但掘地着水，即取饮之。  

又方 服生韭汁数升。  

又方 含贝子一枚，须臾吐食物瘥。  

治食六畜肉中毒方：各取六畜干屎为末，水服佳。若自死六畜肉毒，水服黄柏末方寸匕，须臾复与服佳。  

又方 烧小豆一升为末，服三方寸匕，神良。  

又方 水服灶底黄土方寸匕。  

治食生肉中毒方：掘地深三尺，取下土三升，以水五升，煮土五六沸，取上浮清者，饮一升立愈。  

治食牛肉中毒方：野狼牙烧灰，水服方寸匕，良。（一作猪牙。）又方 温汤服猪脂良。  

又方 水煮甘草汁饮之。  

治食牛马肉中毒方：饮人乳汁良。  

治食马肉血洞下欲死方：豉（二百粒） 杏仁（二十枚）上二味， 咀，蒸五升米下，饭熟捣之，再服令尽。  

又方 饮芦根汁即解。  

治生食马肝毒杀人方：牡鼠屎（二七枚，两头尖者是）。以水研饮之，不瘥更作。  

治食野菜马肝肉诸脯肉毒方：取头垢如枣核大吞之，起死人。  

又方 烧狗屎灰，水和绞取汁，饮之立愈。  

又方 烧猪骨为末，水服方寸匕，日三服。  

治食百兽肝中毒方：顿服猪脂一斤佳。亦治陈肉毒。  

治食狗肉不消心中坚，或腹胀口干大渴，心急发热，狂言妄语，或洞下方：杏仁一升合皮研，以沸汤三升和，绞取汁，分三服，狗肉完片皆出即安，良验。  

治食猪肉中毒方：烧猪屎为末，水服方寸匕。犬屎亦佳。  

治漏脯毒方（张文仲云：茅室漏水沾脯，为漏脯）：捣韭汁服之良，大豆汁亦得。  

治郁肉湿脯毒方（张文仲云：肉闭在密器中，经宿者为郁肉）：烧狗屎为末，水服方寸匕，凡生肉、熟肉皆不用深藏密盖不泄气，皆杀人。又肉汁在器中密盖气不泄者，亦杀人。  

治脯在黍米中毒方：陈曲一两，盐二撮，以水一升煮，服之良。  

治牛肝诸脯毒，及饼 中毒方：取贝子为末，水服如豆佳，不瘥更服。  

人以雉肉作饼 ，因食吐下治方：以犀角为末，服方寸匕，得安甚良。  

治食鹅鸭肉成病，胸满面赤，不下食者方：服秫米泔良。  

治食鱼中毒方：煮橘皮停极冷，饮之立验。（《肘后》云：治食鱼中毒，面肿烦乱者）。  

治食鱼中毒面肿烦乱，及食鲈鱼中毒欲死者方：锉芦根舂取汁，多饮良，并治蟹毒。亦可取芦苇茸汁饮之。  

治食鱼 及生肉在胸膈中不化，吐之不出，便成 瘕方：浓朴（三两） 大黄（二两）上二味，以酒二升，煮取一升，顿服之。  

治食鱼 不消方：大黄（三两，切） 朴硝（二两）上二味，以酒二升，煮取一升，顿服之。（仲景有橘皮一两。《肘后方》云：治食猪肉遇冷不又方 舂马鞭草饮汁一升，即消。生姜亦良。（《肘后方》云：亦宜服诸吐药。）又方 鲐鱼皮烧灰，水服。无完皮，以坏刀装取之。（一名鲛鱼皮，《古今录验》治食鱼伤毒。）又方 鱼皮烧灰，水服方寸匕。  

又方 鱼鳞烧灰，水服方寸匕。食诸鲍鱼中毒，亦用之。  

治食蟹中毒方：冬瓜汁服二升，冬瓜亦可食。  

治食诸菜中毒方：甘草 贝齿 胡粉（等分）上三味，治下筛，水服方寸匕。小儿尿、乳汁共服二升，亦好。  

治食树菌中毒方：人屎汁服一升良。  

治食诸菌中毒方：掘地作坑，以水沃中，搅令浊，澄清饮之。（名地浆。）  

### 解百药毒第二  

（论一首 方十二首 解毒品味二十八条）论曰：甘草解百药毒，如汤沃雪，有同神妙。有人中乌头、巴豆毒，甘草入腹即定。中藜芦毒，葱汤下咽便愈。中野葛毒，土浆饮讫即止。如此之事，其验如反掌，要使人皆知之。  

然人皆不肯学，诚可叹息。方称大豆汁解百药毒，余每试之，大悬绝不及甘草，又能加之为甘豆汤，其验尤奇。有人服玉壶丸，治呕不能已，百药与之不止，蓝汁入口即定。如此之事，皆须知之，此成规更不须试练也。解毒方中条例极多，若不指出一二，学人不可卒知，余方例尔。  

石药毒 用白鸭屎、人参汁。  

雄黄毒 用防己。  

铁粉毒 用磁石。  

石毒 用大豆汁、白鹅膏。  

防葵毒 用葵根汁。  

大戟毒 用菖蒲汁。  

桔梗毒 用白粥。  

甘遂毒 用大豆汁。  

踯躅毒 用栀子汁。  

鸡子毒 用醇醋。  

马刀毒 用清水。  

野芋毒 用土浆、人粪汁。  

杏仁毒 用蓝子汁。  

百药毒 用甘草、荠 、大小豆汁、蓝叶根、实汁。  

金银毒 用水银服数两即出，或鸡子清及屎白烧猪脂和服，水淋鸡屎汁煮葱汁。  

芫花毒 用防己、防风、甘草、桂汁。  

野葛毒 用鸡子清、葛根汁、甘草汁、鸭头、热血、猪膏、鸡屎、人屎。  

藜芦毒 用雄黄，温汤煮葱汁。  

乌头、天雄、附子毒 用大豆汁、饴糖、防风、远志、枣肉。  

射罔毒 用蓝汁、大小豆汁、竹沥、大麻子汁、藕汁、荠汁、六畜血、贝齿屑、蚯蚓屎。  

半夏毒 用生姜汁及煮干姜汁。  

莨菪毒 用荠 、甘草、犀角、蟹汁、升麻。  

野狼毒毒 用杏仁、蓝汁、白蔹、盐汁、木占斯。  

巴豆毒 用黄连煮汁、大豆汁、菖蒲汁、生藿汁（《肘后》云：小豆藿）煮寒水石汁。  

蜀椒毒 用葵子汁、蒜汁、豉汁、桂汁、人尿、冷水、土浆、鸡毛烧吸烟及水调服。  

斑蝥、芫青毒 用猪膏、戎盐、大豆汁、蓝汁、巴豆、盐汤煮猪膏。  

服药过剂闷乱者 用水和胡粉、水和葛粉、地浆、豉汁、 荷汁、粳米沈、干姜、黄连、饴糖、蓝汁 吞鸡子黄上解毒诸药，一例中有数味者，但得一味即是，不必悉具。  

解一切毒药发不问草石，始觉恶即服此方：豉（二升） 生麦门冬 葱白（各八两）上三味，以水七升，煮取二升半，分三服。  

***鸡肠草散***  

解诸毒方。  

鸡肠草（三分） 荠 升麻（各四分） 芍药 当归 甘草（各一分） 坌土（一分）蓝子（一合）上八味，治下筛，水服方寸匕，多饮水为佳。若为蜂、蛇等毒虫所螫，以针刺螫上，血出，着药如小豆许于疮中，令湿瘥。若为射罔箭所中，削竹如钗股长一尺五寸，以绵缠绕，水沾湿，取药纳疮中，随疮深浅令至底止，有好血出即休。若服药有毒，水服方寸匕，毒解痛止愈。  

***解毒药散方：***  

荠 （一分），蓝（并花，二分）上二味，七月七日取蓝，阴干捣筛，水服方寸匕，日三。  

又方 取秦燕毛二七枚，烧灰服。  

解一切毒方：母猪屎水和服之。又水三升三合和米粉饮之。  

解鸩毒及一切毒药不止烦懑方：甘草 蜜（各四分） 粱米粉（一升）上三味，以水五升煮甘草，取二升，去滓，歇大热，纳粉汤中，搅匀调，纳蜜更煎，令熟如薄粥，适寒温饮一升。  

治食莨菪，闷乱如卒中风，或似热盛狂病，服药即剧方：饮甘草汁、蓝青汁即愈。  

治野葛毒已死口噤者方：取青竹去两节，柱两胁脐上，纳冷水注之，暖即易，须臾口开，开即服药立活，唯须数易水。  

治钩吻毒困欲死、面青口噤，逆冷身痹方：（《肘后方》云：钩吻、茱萸、食芹相似，而荠 八两 咀，以水六升，煮取三升，冷如人体，服五合，日三夜二。凡煮荠 ，唯令浓佳。  

又方 煮桂汁饮之。  

又方 啖葱涕佳。（葱涕治诸毒。）治腹中有铁方：白折炭刮取末，以井花水服三钱，不过再服。  

### 解五石毒第三  

（论三首 证十八条 方三十七首）论曰：人不服石，以庶事不佳，恶疮疥癣，温疫疟疾，年年常患，寝食不安，兴居常恶，非只己事不康，生子难育，所以石在身中，万事休泰，要不可服五石也。人年三十以上可服石药，若素肥充亦勿妄服。四十以上必须服之。五十以上三年可服一剂，六十以上二年可服一剂，七十以上一年可服一剂。  

又曰：人年五十以上，精华消歇，服石犹得其力。六十以上转恶，服石难得力。所以常须服石，令人手足温暖，骨髓充实，能消生冷，举措轻便，复耐寒暑，不着诸病。是以大须服之。凡石皆熟炼用之。凡石之发，当必恶寒头痛心闷，发作有时，状如温疟，但有此兆，无过取冷水淋之，得寒乃止。一切冷食唯酒须温，其诸解法备如后说。其发背疽肿（方见二十二卷中）。  

又曰：凡服石人，慎不得杂食口味，虽百品具陈，终不用重食其肉，诸杂既重，必有相贼，积聚不消，遂动诸石，如法持心，将摄得所。石药为益，善不可加。余年三十八九尝服五六两乳，自是以来深深体悉，至于将息节度，颇识其性，养生之士宜留意详焉。然其乳石必须土地清白光润，罗纹鸟翮一切皆成，乃可入服。其非土地者，慎勿服之，多致杀人。甚于鸩毒、紫石、白石极须外内映澈，光净皎然，非尔亦不可服。寒石五石更生散方，旧说此药方，上古名贤无此，汉末有何侯者行用，自皇甫士安以降，有进饵者，无不发背解体，而取颠覆。余自有识性以来，亲见朝野仕人遭者不一，所以宁食野葛，不服五石，明其有大大猛毒，不可不慎也。有识者遇此方即须焚之，勿久留也。今但录主对以防先服者，其方已从烟灭，不复须存，为含生害也。  

***葱白豉汤***  

凡钟乳对术又对栝蒌，其治主肺上通头胸，术动钟乳，胸塞短气。钟乳动术，头痛目疼。又钟乳虽不对海蛤，海蛤能动钟乳，钟乳动则目疼短气。有时术动钟乳，直头痛胸塞，然钟乳与术为患不过此也。虽所患不同，其治一也。发动之始，要有所由，始觉体中有异，与上患相应，宜速服此方。  

葱白（半斤） 豉（二升） 甘草（三两） 人参（三两《外台》用吴茱萸一升。）上四味，先以水一斗五升，煮葱白作汤，澄取八升，纳药煮取三升，分三服，才服便使人按摩摇动，口中嚼物，然后仰卧，覆以暖衣，汗出去衣，服汤，热歇即便冷，淘饭燥脯而已。若服此不解，复服甘草汤。  

***甘草汤方***  

甘草（三两） 桂心（二两） 豉（二升） 葱白（半斤）上四味，合服如上法。若服此已解，肺家犹有客热余气，复服桂心汤。  

***桂心汤方***  

桂心 麦门冬（各三两） 人参 甘草（各二两） 豉（二升） 葱白（半斤）上六味，合服如前法。（此方与次后散发身体生疮，麦门冬汤分两小异。）  

***杜仲汤***  

硫黄对防风，又对细辛，其治主脾肾通主腰脚。防风动硫黄，烦热脚疼腰痛，或嗔忿无常，或下利不禁。防风、细辛能动硫黄，而硫黄不能动彼，始觉发便服此方。  

杜仲（三两） 枳实 甘草 李核仁（各二两） 香豉（二升） 栀子仁（十四枚）上六味，合服如上法。若不能解，复服大麦奴汤。  

***大麦奴汤方***  

大麦奴（四两） 甘草 人参 芒硝 桂心（各二两） 麦门冬（半斤）上六味，合服如上法。若服已解，脾肾犹有余热气或冷，复服人参汤。  

***人参汤方***  

人参 干姜 甘草 当归（各一两） 附子（一枚）上五味，合服如上法。  

***生麦门冬汤***  

白石英对附子，其治主胃通主脾肾。附子动白石英，烦热腹胀。白石英动附子，呕逆不得食，或口噤不开，或言语难，手脚疼痛。始觉宜服此汤方。  

生麦门冬（四两） 甘草 麻黄（各二两） 豉（二升）上四味，合服如上法，不解再服大黄汤。  

***大黄汤方***  

（若烦，加细辛五两）大黄（三两） 豉（二升） 甘草（二两） 栀子仁（三十枚）上合服如上法，频服得下便止，不下服尽。若热势未除，视瞻高而患渴者，复服栝蒌根汤。  

***栝蒌根汤方***  

栝蒌根 大麦奴（各四两） 甘草（二两） 豉（二升） 葱白（半斤）上五味，合服如上法，稍稍一两合服之，隐约得一升许，便可食少糜动口。若已解，胃中有余热，复服芒硝汤。  

***芒硝汤方***  

芒硝 桂心（各二两） 李核仁（二十一枚） 白术（一两） 大枣（二十枚） 甘草 通草（各三上七味，合服如上法。若腹胀，去芒硝，用人参二两  

***人参汤***  

紫石英对人参，其治主心肝通主腰脚。人参动紫石英（《外台》作细辛，人参）痛，或惊悸不得眠卧，恍惚忘误，失性发狂，昏昏欲眠，或愦愦喜嗔，或瘥或剧，乍寒乍热，或耳聋目暗。又防风虽不对紫石英，而能动防风（《外台》云：防风虽不对紫石英，为药中有人参，缘防风动人参，转相发动令人心痛烦热）。令人头项强，始觉服此方。（《外台》黄汤。）人参 白术（各三两） 甘草（《外台》无） 桂心（各二两） 细辛（一两） 豉（三升）上六味，合服如上法。若嗔盛加大黄、黄芩、栀子各三两。若忘误狂发犹未除，复服后列第一生麦门冬汤。  

***生麦门冬汤方***  

生麦门冬 葱白（各半斤） 甘草（三两） 人参（一两） 豉（二升）上五味，合服如上法，温床暖覆，床下着火，口中嚼物使身稍汗一日便解。若心有余热，更服参桂汤。  

***参桂汤方***  

人参 防风 甘草（各三两） 桂心（二两） 白术 生姜（各一两）上六味，合服如上法。  

***大麦汤***  

赤石脂对桔梗，其治主心通主胸背。桔梗动石脂，心痛寒噤，手足逆冷，心中烦闷。  

赤石脂动桔梗，则头痛目赤，身体壮热。始觉发宜温清酒饮之，随能否，须酒势行则解，亦可服此方。  

大麦熬令汗出燥止，勿令大焦，舂去皮，细捣绢筛，以冷水和服之。（《翼方》云：炒去皮，淘净蒸令熟，曝干，熬令香为末）。  

***葱白豉汤***  

石无所偏对，其治主胃，发则令人心急口噤，骨节疼强，或节节生疮。始觉发即服此方。（《外台》云：服麦门冬汤）。  

葱白（半斤） 豉（二升） 甘草（二两）上三味，以水六升，煮取二升半，分三服，若散发身体卒生疮，宜服后方。  

***生麦门冬汤方***  

生麦门冬（五两） 甘草（三两） 桂心（二两） 人参（一两半） 葱白（半斤） 豉（二升）上六味，服如解钟乳汤法。  

术对钟乳，术发则头痛目疼，或举身壮热，解如钟乳法。  

附子对白石英，亦对赤石脂。附子发则呕逆手脚疼，体强骨节痛，或项强面目满肿。发则饮酒服 自愈。若不愈，与白石英同解。  

***大黄黄芩汤***  

桔梗对赤石脂，又对牡蛎，又对茯苓。桔梗发则头痛目赤，身体壮热。牡蛎发则四肢壮热，心腹烦闷极渴。解法并与赤石脂同。茯苓发则壮热烦闷，宜服此方。  

大黄 黄芩 栀子仁（各三两） 葱白（切） 豉（各一升）上五味， 咀，以水六升，煮取二升半，分三服。  

***栝蒌根汤***  

海蛤对栝蒌，海蛤先发则手足烦热，栝蒌先发则噤寒清涕出。宜服此方。  

栝蒌根 甘草（各二两） 大黄（一两） 栀子仁（十四枚）上四味，合煎服如解钟乳法。  

***浴法***  

初热先用暖水，后用冷水，浴时慎不可洗头垂沐，可二三升灌之。凡药宜浴便得解即佳。如不瘥，可余治之。  

***寒食散***  

发动者云：草药气力易尽，石性沉滞独主胃中，故令数发。欲服之时，以绢袋盛散一匕，着四合酒中，塞其口一宿后，饮尽之。其酒用多少，将御节度自如旧法。  

***栀子豉汤***  

治食宿饭、陈臭肉及羹宿菜发者方。  

栀子（三七枚） 豉（三升） 甘草（三两）上三味， 咀，以水八升，煮取三升，分三服。方可加人参、葱白。  

***葱白豉汤***  

治因失食发及饮酒过醉发者方。  

葱白（一升） 豉（二升） 干姜（五两） 甘草（二两）上四味， 咀，以水七升，煮取三升，分三服。不解宜服：  

***理中汤***  

人参 白术 甘草（各三两） 干姜（二两）上四味， 咀，以水六升，煮取三升，分三服。  

***人参汤***  

治因嗔怒太过发者方。  

人参 枳实 甘草（各九分） 白术 干姜 栝蒌根（各六分）上六味， 咀，以水九升，煮取三升，分三服。若短气者，稍稍数饮。（《千金翼》云：主散发气逆，心腹绞痛不得气息，命在转烛者）。  

情色过多发，宜服黄 汤。（方本阙。）将冷太过发，则多壮热，以冷水洗浴，然后用生熟汤五六石灌之，已，食少暖食，饮少热酒，行步自劳。  

将热太过发，则多心闷，时时食少冷食。若夏月大热时发动，多起于渴饮多所致，水和少 服之，不瘥复作，以瘥为度。  

***冷热熨法***  

若大小便闭塞不通，或淋沥溺血，阴中疼痛，此是热气所致，用此法即愈其法先以冷物熨小腹已，次以热物熨之，又以冷物熨之。若小便数，此亦是取冷所为，暖调理自愈。  

治药发下利者方：干服豉即断，能多益佳。  

***槟榔汤***  

凡服散之后，忽身体浮肿，多是取冷过所致治之方。  

槟榔三十枚捣，以水八升，煮取二升，分二服。  

治凡散发疮肿方：蔓菁子（熬） 杏仁 黄连 胡粉（各一两） 水银（二两）上五味，别捣蔓菁子，杏仁如膏，以猪脂合研，令水银灭涂上，日三夜一。  

治散发赤肿者方：生地黄（五两） 大黄（一两） 生商陆（三两） 杏仁（四十枚）上四味，切，醋渍一宿，猪膏一升，煎商陆令黑，去滓摩肿上，日三夜一。  

治散发生细疮者方：黄连 芒硝（各五两）上二味， 咀，以水八升，煮黄连，取四升，去滓纳芒硝令烊，渍布贴疮上，数数易换，多少皆着之。  

治散发疮痛不可忍方：冷石（即滑石）三两，治下筛，粉疮上，日五六度，即燥，须臾痛亦定。  

治服散忽发动方：干姜五两， 咀，以水五升，煮取三升，去滓纳蜜一合，和绞顿服，不瘥重作。  

***鸭通汤***  

解散除热方。  

白鸭通（五升，沸汤二斗半淋之，澄清取汁二斗） 豉（三升） 麻黄（八两） 栀子仁（二十枚）上七味，五味 咀，以鸭通汁煮取六升，去滓纳豉煮三沸，分服五合。若觉体冷小便快，止后服。若热犹盛，小便赤促，服之不限五合，宜小劳，当渐进食，不可令食少，但勿便多耳。  

***解散***  

治盛热实，大小便赤方。  

升麻 大黄 黄连 黄柏 甘草（各三两） 黄芩（四两） 芍药（六两） 栀子仁（十四枚）竹上十一味， 咀，以水三斗，先煮鸭通、竹叶，取一斗二升，去滓澄清，取一斗，次纳药，煮取三升，分三服。若上气者，加杏仁五合，腹满加石膏三两。  

***下散法***  

治药发热困方（《翼方》云：凡散数发热无赖下去之。又云：诸丹及金石等同用之）。  

黍米三升作糜，以成煎猪脂一斤和，令调，宿不食，旦空腹食之，令饱，晚当下药神良。  

不尽热发，更合服之。  

又方 肥猪肉（五斤） 葱白 薤（各半斤）上三味，合煮，治如食法，宿不食，旦服之令尽，不尽，明日更服。  

又方 治压药发动数数患热困，下之之方。  

以猪肾脂一具，不令中水，以火炙，承取汁，适寒温一服三合，每日夜五六服，多至五六升，二日稍随大便下。  

又方 作肥猪肉 一升，调如常法，平旦空腹顿服令尽，少时腹中雷鸣，鸣定药随以器盛取，用水淘石。不尽，更作如前服之。  

### 蛊毒第四论  

（论一首六条 方二十首）论曰：蛊毒千种，种种不同，或下鲜血，或好卧暗室，不欲光明，或心性反常，乍嗔乍喜，或四肢沉重，百节酸痛，状貌说不可尽。亦有得之三年乃死，急者一月或百日即死。其死时，皆从九孔中或于胁下肉中出去，所以出门常须带雄黄、麝香、神丹诸大辟恶药，则百蛊、猫鬼、狐狸、老物精魅永不敢着人。养生之家大须虑此。俗亦有灸法，国中蛊于心下捺便大炷灸一百壮，并主猫鬼亦灸得愈。又当足小趾尖上灸三壮，当有物出。酒上得者有酒出，饭上得者有饭出，肉菜上得者有肉菜出，即愈，神验，皆于灸疮上出。  

凡中蛊毒，令人心腹绞痛，如有物啮，或吐下血皆如烂肉，若不即治，蚀人五脏尽乃死矣，欲验之法，当令病患唾水。沉者是蛊，不沉者非蛊也。  

凡人患积年，时复大便黑如漆，或坚或薄或微赤者，是蛊也。  

凡人忽患下血，以断下方治更增极者，此是中盅者也。凡卒患血痢或赤或黑，无有多少，此皆是蛊毒。粗医以断痢药处之，此大非也。  

世有拙医，见患蛊胀者，遍身肿满，四肢如故，小便不甚涩，以水病治之。延日服水药，经五十余日望得痊愈，日复增加，奄至殒殁，如此者不一。学人当细寻方意，消息用之，万不失一。医方千卷，不尽其理，所以不可一一备述。  

凡人中蛊，有人行蛊毒以病患者，若服药知蛊主姓名，当使呼唤将去。若欲知蛊主姓名者，以败鼓皮烧作末，饮服方寸匕，须臾自呼蛊主姓名者，可语令去则愈。又以蛇涎合作蛊药着饮食中，使人得瘕病。此一种积年乃死，疗之各自有药。江南山间人有此，不可不信之。  

***太上五蛊丸***  

治百蛊，吐血伤中，心腹结气，坚塞咽喉，语声不出，短气欲死，饮食不下，吐逆上气，去来无常，状如鬼祟，身体浮肿，心闷烦疼寒战，梦与鬼交狐狸作魅，卒得心痛，上叉胸胁痛如刀刺，经年累岁，着床不起，悉主之方。  

雄黄 椒目 巴豆 莽草 芫花 真珠（即丹砂。《外台》作木香） 鬼臼 矾石 藜芦（各四分） 附子（五分） 獭肝（一分） 蜈蚣（二枚） 斑蝥（三十枚）上十三味为末，蜜和更捣二千杵，丸如小豆，先食饮服一丸。余密封勿泄药气，十丸为一剂。如不中病，后日增一丸，以下痢为度，当下蛊种种，状貌不可具述，下后七日将息，服一剂，三十年百病尽除，忌五辛。  

***太乙追命丸***  

治百病，若中恶气，心腹胀满，不得喘息，心痛积聚胪胀疝瘕，宿食不消，吐逆呕 ，寒热瘰 蛊毒，妇人产后余疾方。  

蜈蚣（一枚） 丹砂（即真珠） 附子 矾石（一作 石） 雄黄 藜芦 鬼臼（各一分） 巴豆（二分）上八味，为末，蜜丸如麻子，一服二丸，日一服，伤寒一二日服一丸，当汗出，绵裹两丸塞耳中。下利服一丸，一丸塞下部。蛊毒服二丸，在外膏和摩病上。在膈上吐，在膈下利，有治人得药杂蛊方：斑蝥（六枚） 桂心 藜芦（各如指大） 釜月下土（如弹丸大）上四味，治下筛，水服一钱匕下，虫蛇虾蟆蜣螂毒俱出。  

***万病丸***  

治蛊疰，四肢浮肿，肌肤消索，咳逆腹大如水状，死后转易家人。一名蛊胀方。（《小品》名雄黄丸。）雄黄 巴豆 莽草 鬼臼（各四两） 蜈蚣（三枚）上五味，为末，蜜和捣三千杵，丸如小豆，密封勿泄气，宿勿食，平旦空腹服一丸，一炊久不知，更加一丸，当先下清水，次下虫长数寸，及下蛇，又下 鸡子或白如膏，下后作葱豉粥补之，百种暖将息。  

治中蛊毒，腹内坚如石，面目青黄，小便淋沥，病变无常处方。（《肘后》、《古今录验》俱云：用铁精、乌鸡肝和丸，如梧子，酒服三丸，日再。甚者不过十日。《千金》用后汤，疑误。）羊皮（方五寸） 犀角 芍药 牡丹 黄连（各一两） 荷（四两半） 栀子仁（七枚）上七味， 咀，以水九升，煮取三升，分三服。（葛氏、崔氏俱无牡丹、芍药、栀子，有  

***犀角丸***  

治蛊毒百病，腹暴痛飞尸恶气肿方。  

犀角（屑） 鬼臼（屑） 桂心（末） 羚羊角屑（各四钱匕） 天雄 莽草 真珠（即丹砂）雄黄（各一两） 贝子（五枚，烧） 蜈蚣（五节） 巴豆（五十枚） 麝香 射罔（各如鸡子黄大，一枚）上十三味，为末，蜜丸如小豆，服一丸，日二，含咽，不知少增之。卒得腹满蜚尸，服如大豆许二丸。若恶气肿，以苦酒和涂上，绛囊盛药系左臂，辟不祥鬼疰蛊毒。可以备急。  

治蛊毒方：茜根 荷根（各三两）上二味， 咀，以水四升，煮取二升，顿服。（《肘后》云：治中蛊吐血，或下血如烂肝者，自知蛊主姓名）。  

又方 皮灰 乱发灰（各一方寸匕） 生麻子汁（五升） 桃根皮（向阳者） 槲树背阴白皮（各五两）上五味，先煮桃根、槲皮取浓汁一升，和麻子汁、发灰等令匀，患人宿少食，旦服一大升，须臾着盆中，以鸡翎 吐水中如牛涎犊胎，及诸虫并出。  

又方 槲树背阴白皮一大握长五寸，水三升，煮取一升，空腹服即吐虫出，亦治中蛊下血。  

又方 皮灰水服方寸匕，亦出虫。  

又方 大戟 斑蝥 五月五日桃白皮（各四分。《必效方》云：取东引者火烘之。）上三味，治下筛，旦空腹以水一钟，服八捻。用二指相着如开，顿服之。若指头相离取药太过，恐能损人。（《肘后方》云：服枣核大不瘥，十日更一服。《必效方》云：服半方寸匕治蛇蛊方（蛇毒入菜果中，食之令人得病，名曰蛇蛊）：大豆末以酒渍，绞取汁，服半升。  

治诸热毒或蛊毒，鼻中及口中出血，医所不治方：取人屎尖七枚烧作火色，置水中研之，顿服即愈，亦解百毒时气热病之毒，服极神验。  

治蛊吐下血方：榉皮（广五寸，长一尺） 芦荻根（如足大趾，五寸。《短剧方》用蔷薇根）上二味， 咀，以水二升，煮取一升，顿服，极下蛊。  

治中蛊下血，日数十行者方：巴豆（二七枚） 芫青 藜芦 附子 矾石（各二分）上五味，为末，别治巴豆，合和相得，以绵裹药如大豆许，纳下部中，日三瘥。  

又方 苦瓠一枚，以水二升，煮取一升，稍稍服之，当下蛊及吐虾蟆，蝌蚪之状，一月后乃尽。（《肘后方》云：用苦酒二升煮。）  

***八物茜根汤***  

治下血状如鸡肝，腹中绞痛难忍者方。  

茜根 升麻 犀角（各三两） 桔梗 黄柏 黄芩（各二两） 地榆 白 荷（各四两）上八味， 咀，以水九升，煮取二升半，分三服，此蛊利血用之。  

又方 桔梗 犀角（等分）上二味，为末，酒服方寸匕，日三。不能自服，绞口与之，药下心中当烦，须臾自静，有顷下，服至七日止，可食猪脾脏自补养。治蛊下血如鸡肝，日夜不解欲死者，皆可用。  

治肠蛊，先下赤后下黄白沫，连年不瘥者方：牛膝一两捶散切，以醇清酒一升渍一宿，平旦空腹服之，再服便愈。  

***北地太守酒***  

治万病蛊毒风气寒热方。  

乌头 甘草 芎 黄芩 桂心 藜芦 附子（各四两） 白蔹 桔梗 半夏 前胡 麦门冬 柏子仁（各六两）上十三味， 咀，以曲十斤，秫米一斛，如酝酒法，药以绢囊盛之，沉于瓮底，酒熟去糟，还取药滓，以青布袋盛，沉着酒底，泥封，秋七日，冬十日，夏五日。空腹服一合，日三，以知为度。因药有毒，故以青布盛之。服勿中止。二十日大有病出，其状如漆。五十日即悉愈。妇人年五十，被病连年，腹中积聚，冷热不调，时时切痛绕脐绞急，上气胸满，二十余年，服药二七日，所下四五升即愈。又有女人病偏枯绝产，服二十日，吐黑物大如刀带，长三尺许，即愈，其年生子。又有女人小得癫病，服十八日，出血二升半愈。有人被杖，崩血内瘀，卧着九年，服药十三日，出黑血二三升愈。有人耳聋十七年，服药三十五日，鼻中出血三升，耳中出黄水五升而愈。古方云：熹平二年，北地太守臣光上，然此偏主蛊毒。  

有人中蛊毒者，服无不愈。极难瘥者，不过二七日。所有效莫不备出。曾有一女人年四十余，偏枯羸瘦不能起，长卧床枕，耳聋一无所闻，两手不收，已经三载。余为合之，遂得平复如旧。有人中蛊毒而先患风，服茵芋酒伤多，吐出蛊数十枚遂愈，何况此酒而不下蛊也。嘉其功效有异常方，故具述焉。  

### 胡臭漏腋第五  

（论一首 方十五首）论曰：有天生胡臭，有为人所染臭者。天生臭者难治，为人所染者易治。然须三年醋，敷矾石散勿止，并服五香丸，乃可得瘥。勿谓一度敷药即瘥，只一敷时暂得一瘥耳。（五香丸见前第六卷中。）凡胡臭人通忌食芸薹、五辛、治之终身不瘥。  

***锻石散***  

治胡臭方。  

锻石（一升） 枫香（一作沉香） 丁香 薰陆香 青木香（各二两） 矾石（四两） 橘皮阳起石（各三两）上八味，治下筛，以绵作篆子粗如指，长四寸，展取药篆上，以绢囊盛着腋下，先以布揩令痛，然后夹之。  

又方 以三年苦酢和锻石敷之。  

治胡臭方：辛夷 芎 细辛 杜蘅 本（各二分）上五味， 咀，以醇苦酒渍一宿，煎取汁敷之，欲敷取临卧时，以瘥为度。  

又方 青木香 附子 锻石（各一两） 矾石（半两）上四味，为散，着粉中，常粉之。  

又方 赤铜屑以酢和银器中，炒极热布裹熨腋下，冷复易。  

又方 槲叶切三升，以水五升，煮取一升，洗腋下，即以白苦瓠烧令烟出熏之，数数作用。  

又方 辛夷 细辛 芎 青木香（各四分）上四味，治下筛，熏竟粉之。  

又方 马齿菜一束捣碎，以蜜和作团，以绢袋盛之，以泥纸裹浓半寸曝干，以火烧熟，破取，更以少许蜜和使热，勿令冷，先以生布揩之，夹药腋下，痛久忍之不能，然后以手勒两又方 牛脂 胡粉（等分）上二味，煎令可丸，涂腋下一宿即愈，不过三剂。  

又方 伏龙肝作泥敷之。  

***六物散***  

治漏腋，腋下及足心手掌阴下股里，常如汗湿臭者方。  

干枸杞根 干蔷薇根 甘草（各半两） 商陆根 胡粉 滑石（各一两）上件药，治下筛，以苦酒少少和涂，当微汗出，易衣复更涂上，不过三着便愈，或一年复发，发复涂之。  

又方 水银 胡粉（《外台》作粉霜）上二味，以面脂研和涂之，良验。  

又方 锻石（三升） 银屑（一升，一作铜屑）上二味，合和，绢囊盛，汗出粉之佳。  

又方 黄矾石烧令汁尽，治为末，以绢袋盛粉之即瘥。  

又方 正旦以尿洗腋下，神妙。  

### 脱肛第六  

（方十三首 灸法三首）肛门主肺，肺热应肛门，热则闭塞，大便不通，肿缩生疮兑通方：白蜜三升，煎令燥，冷水中调可得为丸，长六七寸，纳肛门中，倒向上，头向下，少时取烊，斯须即通洞泄。  

***猪肝散***  

肛门主大肠，大肠寒应肛门，寒则洞泄，肛门滞出方。  

猪肝（一斤，熬令燥） 黄连 阿胶 芎 （各二两） 艾叶（一两） 乌梅肉（五两）上六味，治下筛，温清酒一升，服方寸匕，半日再服。若不能酒，与清白米饮亦得。  

又方 磁石（四两） 桂心（一尺） 皮（一枚）上三味，治下筛，饮服方寸匕，日一服即缩，慎举动及急带衣，断房室周年乃佳。（《肘后方》云：治女人阴脱出外，用鳖头一枚，为四味）。  

***壁土散***  

治肛门滞出方。  

故屋东壁土（一升，研） 皂荚（三挺，各长一尺二寸）上二味，先捣土为散，挹粉肛头出处，次取皂荚炙暖更递熨，取入则止。  

又方 鳖头 故败麻履底（各一枚）上二味，烧鳖头捣为散，敷肛门滞出头，次将履底按入，即不出矣。  

又方 女萎一升，以器中烧，坐上熏之即入。  

治脱肛方 蒲黄二两，以猪脂和敷肛上，纳之二三度愈。  

治肠随肛出转广不可入方：生栝蒌根为粉，以猪脂为膏温涂，随手抑按，自得缩入。  

治积冷利脱肛方：枳实一枚石上磨令滑泽，钻安柄，蜜涂，炙令暖熨之，冷更易，取缩入止。  

又方 铁精粉纳上，按令入即愈。  

治脱肛历年不愈方：生铁三斤，水一斗，煮取五升去铁，以汁洗，日再。  

又方 鳖头一枚烧令烟绝，治作屑，以敷肛门上进，以手按之。  

又方 炙故麻履底按令入，频按令入，永瘥。  

***灸法***  

病寒冷脱肛出，灸脐中，随年壮。脱肛历年不愈，灸横骨百壮。又灸，龟尾七壮。（龟尾  

### 瘿瘤第七  

（方十三首 证一条 灸法十首）治石瘿、气瘿、劳瘿、土瘿、忧瘿等方：海藻 海蛤 龙胆 通草 昆布 石（一作矾石） 松萝（各三分） 麦曲（四分） 半夏（二上九味，治下筛，酒服方寸匕，日三。禁食猪、鱼、五辛、生菜，诸难消之物。十日知，二十日愈。  

又方 小麦面（一升） 海藻（一两） 特生 石（十两）上三味，以三年米醋渍小麦面，曝干，各捣为散合和，服一方寸匕，日四五服，药含极乃咽之。禁姜、五辛、猪、鱼、生菜、大吹、大读诵、大叫语等。  

又方 昆布 松萝 海藻（各三两） 海蛤 桂心 通草 白蔹（各二两）上七味，治下筛，酒服方寸匕，日三。  

又方 海藻 海蛤（各三两） 昆布 半夏 细辛 土瓜根 松萝（各一两） 通草 白蔹龙胆（各二两）上十味，治下筛，酒服方寸匕，日二，不得作重用方。  

又方 昆布二两，洗切如指大，醋渍含咽，汁尽愈。  

又方 海藻（一斤，《短剧》作三两） 小麦曲（一斤）上二味，以三年醋一升，溲面未，曝干，往反醋尽，合捣为散，酒服方寸匕，日三服。  

忌努力。（崔氏云：疗三十年瘿瘤。）又方菖蒲 海蛤 白蔹 续断 海藻 松萝 桂心 蜀椒 倒挂草 半夏（各一两） 神曲（三上十二味，治下筛，以牛羊髓脂为丸如梧子，日服三丸。  

***五瘿丸方***  

取鹿靥以佳酒浸令没，炙干纳酒中，更炙令香，含咽汁，味尽更易，尽十具愈  

***陷肿散***  

治二三十年瘿瘤，及骨瘤、石瘤、肉瘤、脂瘤、脓瘤、血瘤，或息肉大如杯杆升斗，十年不瘥，致有漏溃，令人骨消肉尽，或坚或软或溃，令人惊悸，寤寐不安，身体螈缩，愈而复发方。  

乌贼骨 石硫黄（各一分） 钟乳 紫石英 白石英（各二分） 丹参（三分） 琥珀 附子胡燕屎 大黄 干姜（各四分）上十一味，治下筛，以韦囊盛，勿泄气。若疮湿即敷，若疮干猪脂和敷，日三四，以干为度。若汁不尽，至五剂十剂止，药令人不痛。若不消，加芒硝二两佳。  

治瘿瘤方：昆布 桂心（各一两） 逆流水柳须（一两） 海藻 干姜（各二两） 羊靥（七枚，阴干）上六味，为末，蜜丸如小弹子大，含一丸咽津。  

又方 矾石 芎 当归 大黄 黄连 黄芩 白蔹 芍药（各二分） 吴茱萸（一分）上九味，治下筛，鸡子黄和涂故细布上，随瘤大小浓薄贴之，干则易，着药熟当作脓脂细细从孔中出，须探脓血尽，着生肉膏。若脓不尽，复起如故。  

***生肉膏***  

治痈瘤溃漏及金疮、百疮方。  

当归 附子 甘草 白芷 芎 （各一两） 薤白（二两） 生地黄（三两）上七味， 咀，以猪脂三升半，煎白芷黄去滓，稍以敷之，日三。  

又方 狗屎、 鸡子敷之，去脓水如前方说，敷生肉膏取瘥。（方见前二十二卷痈疽  

***灸法***  

瘿恶气，灸天府五十壮。（《千金翼》云：又灸胸堂百壮。）瘿上气短气，灸肺俞百壮。  

瘿劳气，灸冲阳，随年壮。  

瘿气面肿，灸通天五十壮。  

瘿，灸天瞿三百壮，横三间寸灸之。又灸中封，随年壮。（在两足趺上曲尺宛宛中。）诸瘿，灸肩 左右相对宛宛处，男左十八壮，右十七壮，女右十八壮，左十七壮，或再三取瘥止。又，风池百壮，挟项两边。又，两耳后发际一百壮。又，头冲（一作颈冲。）头冲在伸两凡肉瘤勿治，治则杀人，慎之。（《肘后方》云：不得针灸。）  

### 阴第八  

（论二首 方二十五首 灸法四首）论曰： 有四种，有肠 、卵胀、气 、水 。其肠 、卵胀难瘥，气  

***治丸方***  

蜘蛛（熬） 桃仁（各五十枚） 桂心 蒺藜子 地肤子 泽泻 防风 五味子 橘皮 茯苓上十六味，为末，蜜丸如梧子大，服十丸，稍加至三十丸。  

***灸法***  

阴 ，灸足大趾下理中十壮，随肿边灸之。（《肘后方》云：灸足大趾第二节下横纹正男儿 ，先将儿至碓头祝之曰：坐汝令儿某甲阴囊 ，故灸汝三七壮，灸讫便牵小儿令雀头下向着囊缝，当阴头灸缝上七壮，即消已验，艾炷 簪头许。大凡男 ，当骑碓轴以茎伸置论曰：有人自少至长，阴下常有干癣者，宜根据癣方主之。有五劳七伤而得阴下痒湿，搔之黄汁出者，宜用补丸散主之，仍须敷药治之。亦有患妒精疮者，以妒精方治之。夫妒精疮者  

***蒺藜子汤***  

治虚热、石药发热，当露卧冷湿伤肌，热聚在里变成热，及水病肿满，腹大气急，大小便不利，肿如皮纸盛水，晃晃如老蚕色，阴茎坚肿，为疮水出，此皆肾热虚损，强取风阴，湿伤脾胃故也，治之之法，内宜根据方服诸利小便药，外以此汤洗四肢竟，以葱白膏敷之，别以猪蹄汤洗茎上方。  

蒺藜子 葱心青皮 赤小豆（各一升） 菘菜子（二升） 蒴 （五升） 巴豆（一枚，连皮壳上六味， 咀，以水二斗，煮取八升，以淋洗肿处。  

***猪蹄汤***  

治服石发热，因劳损热盛当风露卧茎肿方。  

猪蹄（一具） 蒴 （三升） 蒺藜子（一升，碎） 葶苈子（半斤） 黄柏（五两）上五味， 咀，以水一斗，煮取三升，冷浴阴茎，日三。  

***葱白膏方***  

葱白 菘菜子 葶苈子 蒴 根 蒺藜子 丹参（各半升） 猪膏（五升）上七味， 咀，煎如煎膏法，去滓用之。  

治男子阴肿大如升斗核痛，人所不能疗者方：雄黄（一两，研） 矾石（二两，研） 甘草（一尺，切）上三味，以水五升，煮减半，洗肿痛处。（《集验方》无矾石，只二味。）治阴肿皮痒方：熬桃仁令香为末，酒服方寸匕，日三。  

有人阴冷，冷气渐入阴囊肿满恐死，日夜疼闷（《外台》作夜即痛闷），不得眠方：取生椒择令净，以布帛裹着丸囊，令浓半寸，须臾热气通，日再易，取消瘥止。  

又方 捣苋菜根敷之。  

又方 以釜月下土，鸡子白和敷之。  

又方 醋和热灰熨之。  

又方 车前子为末饮之。  

又方 醋和面熨之。  

又方 煮大蓟根汁，服一升，日三，不过三剂愈。  

治阴肿痛方：灸大敦三壮。  

治卒阴痛如刺，汗出如雨方：小蒜 韭根 杨柳根（各一斤）上三味，合烧，以酒灌之，及热以气蒸之即愈。  

治阴痛方：甘草（末） 石蜜（等分）上二味，和乳涂之。  

治妒精疮方：用银钗绵裹以腊月猪脂熏黄，火上暖，以钗烙疮上，令热，取干槐枝烧 涂之。  

又方 麝香 黄矾 青矾（等分）上三味，为末，小便后敷上，不过三度。  

治阴蚀疮方：蒲黄（一升） 水银（二两）上二味，研成粉，小便后即敷之，瘥止。  

又方 野狼牙两把（切），以水五升，煮取一升，温洗之，日五度。  

又方 肥猪肉五斤，水三斗，煮令极烂，去肉，以汤令极热便以渍疮中，冷即愈。  

治阴蚀生疮或痒方：雄黄 矾石（各二分） 麝香（半分）上三味，为末，粉疮上即瘥。  

治阴恶疮方：蜜煎甘草末涂之。（葛氏云：此见有人患茎头肿坎下疮欲断者，以猪肉汤渍洗之，并黄柏、黄连末涂之）。  

治男女阴疮方：石硫黄为末，以敷疮上。  

治男女阴痒生疮方：嚼胡麻敷之佳。  

治阴下生疮，洗汤方：地榆 黄柏（各半斤）上二味， 咀，以水一斗五升，煮取六升，去滓适冷暖便洗疮，日再。或只煮黄柏汁洗亦佳。  

## 卷二十五备急方

（凡四类）  

### 卒死第一  

（方八十七首 针灸法十首）治卒死无脉，无他形候，阴阳俱竭故也。治之方：牵牛临鼻上二百息，牛舐必瘥，牛不肯舐，着盐汁涂面上，即牛肯舐。  

又方 牛、马屎绞取汁饮之。无新者，水和干者亦得。（《肘后方》云：干者以人尿解之，此扁鹊法）。  

又方 炙熨斗熨两胁下。（《备急方》云：又治尸厥。）针灸法：针间使各百余息，又灸鼻下人中，一名鬼客厅。（《肘后方》云：又治尸厥。）治魇死不自觉者方：慎灯火，勿令人手动，牵牛临其上即觉。若卒不能语，取东门上鸡头为末，以酒服之。  

治卒魇死方：捣韭汁灌鼻孔中。剧者灌两耳。（仲景云：灌口中。）治鬼魇不悟方：伏龙肝为末，吹鼻中。  

又方 皂荚为末，如大豆许，吹鼻中，嚏则气通，起死回生。（《集验方》云：治中恶。）辟魇方：雄黄如枣大，系左腋下，令人终身不魇。（女系右腋。）又方 灸两足大趾丛毛中各二七壮。（《肘后》云：华佗法，又救卒死中恶。）治中恶方：葱心黄刺鼻孔中，血出愈。（《肘后方》云：使目中血出佳。崔云：男左女右）。  

又方 大豆二七粒为末，鸡子黄并酒相和，顿服。  

又方 使人尿其面上可愈。（《肘后方》云：此扁鹊法）。  

又方 灸胃脘五十壮愈。  

治中恶并蛊毒方：冷水和伏龙肝如鸡子大。服之必吐。  

又方 猪脂二升温，顿服之。  

又方 车 脂如鸡子大，酒服。  

治卒忤方（此病即今人所谓中恶者，与卒死、鬼击亦相类，为治皆参取而用之）：盐八合，以水三升，煮取一升半，分二服，得吐即愈。（《备急方》云：治鬼击。）若小便不通，笔头七枚烧末，水和服之即通。  

又方 犊子屎半盏，酒三升，煮服之。亦治霍乱。（《肘后方》治鬼击。）又方 书墨为末，水服一钱匕。  

又方 腊月野狐肠烧末，以水服方寸匕。死鼠灰亦佳。  

灸法：治卒忤死，灸手十指爪下各三壮，余治同上方。（《备急方》云：治卒死而张目反折者。  

又灸人中三壮，肩井百壮，间使七壮，巨阙百壮。  

***还魂汤***  

治卒感忤鬼击，飞尸诸奄，忽气绝无复觉，或已死绞，口噤不开，去齿下汤，汤入口不下者，分患人发左右捉踏肩引之，药下复增，取尽一升，须臾立苏方。  

麻黄（三两） 桂心（二两） 甘草（一两） 杏仁（七十枚）上四味， 咀，以水八升，煮取三升，分三服。（仲景方桂不用。）治卒中鬼击，及刀兵所伤，血漏腹中不出，烦满欲绝方：雄黄粉一刀圭，酒服，日三，血化为水。  

治鬼击病方：鬼击之病，得之无渐，卒着人如刀刺状，胸胁腹内绞急切痛，不可抑按，或即吐血，或口鼻血出，或下血，一名鬼排。  

鸡屎白（如枣大） 青花麻（一把）上二味，以酒七升，煮取三升，热服，须臾发汗，若不汗，熨斗盛火炙两胁下，使热汗出愈。  

又方 艾如鸡子大三枚，以水五升，煮取二升，顿服。  

又方 吹醋少许鼻中。  

***灸法***  

灸人中一壮立愈，不瘥更灸。又灸脐上一寸七壮，及两踵白肉际取瘥。又灸，脐下一寸三壮。  

治五绝方（夫五绝者，一曰自缢，二曰墙壁压迮，三曰溺水，四曰魇寐，五曰：产乳绝）。  

半夏一两，细下筛，吹一大豆许，纳鼻中即活。心下温者，一日亦可治。  

治自缢死方：凡救缢死者，极须按定其心，勿截绳，手抱起徐徐解之。心下尚温者，以氍毹覆口鼻，令两人吹其两耳。  

又方 强卧，以物塞两耳，竹筒纳口中，使两人痛吹之，塞口旁无令气得出，半日得噫，噫即勿吹也。  

又方 捣皂荚、细辛末如胡豆大，吹两鼻中。  

又方 刺鸡冠血出，滴着口中即活。男雌女雄。  

又方 鸡屎白如枣大，酒半盏，和灌口及鼻中佳。  

又方 皂荚为末，以葱叶吹入两鼻中，逆出更吹。  

又方 梁上尘如大豆许，各纳一小竹筒中，四人各捉一筒，同时吹入两耳两鼻即活。  

又方 尿鼻、口、眼、耳中、并捉头发一撮如笔管大，掣之立活。  

又方 鸡血涂喉下。  

又方 蓝青汁灌之。  

又方 灸四肢大节陷大指本纹，名曰地神，名七壮。  

治热 方：取道上热尘土以壅心上，少冷即易，气通止。  

又方 令 人仰卧，以热土壅脐上，令人尿之，脐中温即愈。  

又方 可饮热汤，亦可纳少干姜、橘皮、甘草煮饮之，稍稍咽，勿顿使饱，但以热土及熬灰土壅脐上佳。  

又方 浓煮蓼，取汁三升饮之即愈，不瘥更灌。  

又方 开死人口令通，以暖汤徐徐灌口中，小举死人头，令汤入腹，须臾即苏。  

又方 使人嘘其心令暖，易人为之。  

又方 抱狗子若鸡，着心上熨之。  

又方 屋上南畔瓦热熨心，冷易之。  

又方 灌地浆一盏，即愈。  

又方 地黄汁一盏服之。  

又方 水半升和面一大抄服之。  

治落水死方：以灶中灰布地，令浓五寸，以甑侧着灰上，令死者伏于甑上，使头小垂下，炒盐二方寸匕，纳竹管中，吹下孔中，即当吐水，水下因去甑，下死者着灰中壅身，使退场门鼻即活。  

又方 掘地作坑，熬数斛灰纳坑中，下死人覆灰，温彻即易，勿令大热爆人，灰冷即易，半日即活。  

又方 取大甑倾之，死人伏其上，令死人口临甑中，燃苇火二七把烧甑中，当死人心下，令烟出小入死人鼻口中，鼻口中水出尽则活，火尽复益之。常以手候死人身及甑，勿令甚热，当令火气能使死人心下，足得暖。卒无甑者，于岸侧削地如甑，空下如灶，烧令暖，以死人着上。亦可用车毂为之，勿令隐其腹，令死人低头水得出，并炒灰数斛令暖，以粉其身，湿更易。  

又方 埋死人暖灰中，头足俱没，唯开七孔。  

又方 倒悬死人，以好酒灌鼻中，又灌下部。又醋灌鼻亦得。  

又方 灶中灰二石埋死人，以头至足，出七孔即活。  

又方 绵裹皂荚纳下部中，须臾出水。  

又方 裹锻石纳下部中，水出尽即活。  

又方 倒悬解去衣，去脐中垢，极吹两耳起乃止。  

又方 熬沙覆死人，面上下有沙，但退场门、鼻、耳、沙冷湿即易。  

又方 屈两脚着生人两肩上，死人背向生人背。即负持走行，吐出水便活。  

又方 解死人衣，灸脐中。凡落水经一宿犹可活。  

治冬月落水，冻四肢直，口噤，尚有微气者方：以大器中熬灰使暖，盛以囊敷其心上，冷即易，心暖气通，目得转，口乃开，可温尿粥稍稍吞之即活。若不先温其心，更持火炙身，冷气与火争即死。  

治冻烂疮方：猪后悬蹄以夜半时烧，研细筛，以猪脂和敷，亦治小儿。  

治入水手足肿痛方：捣生胡麻敷之。  

治酒醉中酒，恐烂五脏方：以汤着槽中渍之，冷复易，夏亦用汤。  

又方 捣茅根汁，饮三升。  

又方 凡醉不得安卧不动，必须使人摇转不住，特忌当风席地，及水洗饮水交接。  

治饮酒头痛方：竹茹五两，以水八升，煮取五升，去滓令冷，纳破鸡子五枚，搅匀更煮二沸，饮二升，使尽瘥。  

治饮酒腹满不消方：煮盐汤以竹筒灌大孔中。  

治饮酒中毒方：煮大豆三沸，饮汁三升。  

又方 酒渍干椹汁服之。  

治酒病方：葱白 豉（各二升）上二味，以水四升，煮取二升顿服。  

治饮酒房劳虚受热，积日不食，四月中热饮酒不已，酒入百脉，心气虚，令人错谬失常方：芍药 人参 白薇 栝蒌根 枳实 知母（各二两） 甘草（一两） 生地黄（八两） 酸枣仁上十味， 咀，以水一斗，煮取三升，分三服。  

治连月饮酒，咽喉烂，舌上生疮方：大麻仁（一升） 黄芩（二两，《肘后》、《千金翼》方俱作黄柏。）上二味，为末，蜜和丸含之。  

治酒醉不醒方：饮葛根汁一斗二升，取醒止。（《肘后》云：治大醉连日烦毒不堪。）饮酒令人不醉方：柏子仁 麻子仁（各二两）上二味，治下筛为一服，进酒三倍。  

又方 葛花 小豆花（等分）上二味，合为末，服三方寸匕，饮时仍进葛根汁、芹汁及枇杷叶饮，并能倍酒。  

又方 九月九日菊花为末，临饮服方寸匕。  

又方 小豆花叶阴干百日，为末服之。  

又方 五月五日取井中倒生草枝阴干，为末，酒服之。  

饮酒令无酒气方：干蔓菁根二七枚，三遍蒸，为末，取两钱许，酒后水服。  

治恶酒健嗔方：空井中倒生草烧灰饮之，勿令知。  

又方 取其人床上尘和酒饮之。  

断酒方：柳花 腊月鼠头灰上二味，等分，为末，黄昏时酒服一杯。  

又方 白猪乳汁一升饮之，永不饮酒。  

又方 鸬 屎烧灰，水服方寸匕，永断。  

又方 蛴螬干捣末，和酒与饮，永世闻酒名即呕，神验。  

又方 刮马汗和酒与饮，终身不饮。  

又方 虎屎中骨烧末，和酒与饮。  

又方 白狗乳汁酒服之。  

又方 腊月马脑和酒服之。  

又方 驴驹衣烧灰，酒饮方寸匕。  

### 蛇虫等毒第二  

（论六首 方一百二十七首 灸法二首）治因热逐凉睡熟，有蛇入口中挽不出方：以刀破蛇尾，纳生椒二三枚，裹着，须臾即出。（《肘后方》云：艾灸蛇尾即出。若无火，以刀周匝割蛇尾，截令皮断，乃将皮倒脱即出。）治蛇入口中，并七孔中者：割母猪尾、头沥血，着口中即出。  

又方 以患人手中指等截三岁大猪尾，以器盛血，傍蛇泻血口中，拔出之。  

治卒为蛇绕不解方：以热汤淋之，无汤令人尿之。  

治蛇蝎螫方：服小蒜汁，滓敷上。（《肘后方》云：治蝮蛇螫。）又方 熟捣葵取汁服之。  

治蛇啮方：人屎浓涂，帛裹即消。  

治蛇毒方：消蜡注疮上，不瘥更消注之。  

又方 以母猪耳中垢敷之。（《肘后方》云：牛耳中垢亦可敷之。）治蝮蛇毒方：以射罔涂肿上，血出即愈。  

又方 生麻、楮叶合捣，以水绞去滓渍之。  

又方 令妇人尿疮上。  

又方 末姜敷之，干即易。  

又方 鸡屎二七枚烧作灰，投酒中服之。  

又方 以面围上，令童男尿着中，烧铁令赤，投中，冷复烧着，二三度瘥。  

又方 雄黄为末敷之，日一易。  

又方 盐四两，水一斗，煮十沸，沸定以汤浸，冷易之。  

又方 紫苋捣取汁，饮一升，以滓封疮上，以少水灌之。  

又方 梳中垢如指大长一寸，尿和敷之。  

又方 取合口椒同葫荽苗等分捣敷，无不瘥。  

又方 用铜青敷疮上。  

又方 捣大蒜和胡粉敷之。  

又方 嚼大豆叶涂之良。  

又方 猪脂和鹿角灰涂之。  

又方 炙梳汗出熨之。  

治诸蛇毒方：雄黄 干姜（各等分）上二味，为末，和射罔着竹筒中带行，有急用之。  

入山草辟众蛇方：雄黄 干姜 麝香（各等分）上三味，捣为粗末，以小绛袋盛带之，男左女右，蛇毒涂疮。（《集验方》云：如无麝香，以射罔和代之。《救急方》云：以蜜和为膏，敷螫处良。）又方 常烧 羊角使烟出，蛇则去矣。  

治蛇螫人疮已愈，余毒在肉中淫淫痛痒方：大蒜 小蒜（各一升）上二味，合捣，以热汤淋汁，灌疮大良。  

治蛇骨刺人毒痛方：铁精如大豆许，纳管中，吹入疮中良。  

又方 烧死鼠为末敷之。  

治众蛇螫方：灸上三七壮，无艾以火头称疮孔大小 之。  

治虎咬疮方：浓煮葛根汁，洗十数遍，及捣为散，以葛根汁服方寸匕，日五，甚者夜二。  

又方 青布急卷为绳，只一物，烧一头燃，纳竹筒中，注疮口熏之妙。  

又方 煮铁令浓洗疮。  

又方 嚼生栗子涂之良。  

辟虎法：凡入山烧水牛、 羊角，虎、野狼、蛇皆走。  

论曰：凡见一切毒螫之物，必不得起恶心向之，亦不得杀之。若辄杀之，于后必遭螫毒，治亦难瘥，慎之慎之。  

治蝎毒方：凡蝎有雌雄，雄者痛只在一处，雌者痛牵诸处。若是雄者，用井底泥涂之，温则易。雌者用当瓦屋沟下泥敷之。若值无雨，可用新汲水从屋上淋下取泥。  

又方 取齿中残饭敷之，又猪脂封之，又射罔封之，又 砂和水涂上立愈。  

治蝎螫方：若着手足，以冷水渍之，水微暖即易之。着余处者，冷水渍，故布 之，少暖则易。  

又方 生乌头为末，唾和敷之。  

治蜂螫毒方：取瓦子摩其上，唾二七遍，置瓦子故处。  

治蜂螫方：猪脂 蜜（各半升） 蜡（二两）上三味，和煎如膏，候冷以涂之。  

又方 烧蜂房为末，猪膏和涂之。（《肘后方》云：先煮蜂房洗之，又烧涂之。）又方 酥脂涂之立愈。  

又方 烧牛屎灰，以苦酒和涂之。  

又方 齿垢涂之。  

又方 醇醋沃地，取泥涂之。  

又方 嚼盐涂之。  

又方 以人尿新者洗之。  

又方 尿泥涂之。  

论曰：凡蠼 虫尿人影着处，便令人病疮，其状身中忽有处 痛如芒刺，亦如刺虫所螫后，热，剧者连起竟腰胁胸。治之法，初得之磨犀角涂上，止其毒，治如火丹法，余以武德中六月得此疾，经五六日觉心闷不佳，以他法治不愈，又有人教画地作蠼 形，以刀子细细尽取蠼腹中土，就中以唾和成泥涂之，再涂即愈，方知天下万物相感，莫晓其由矣。  

治蠼 尿方：羊髭烧灰，腊月猪脂和封之。  

又方 捣豉封之。  

又方 醋和胡粉涂之。  

治蠼 尿疮方：烧鹿角为末，以苦酒和敷疮上，已有汁者，烧道旁弊蒲席敷之。  

又方 槐白皮半斤切，以苦酒二升渍半日，刮去疮处以洗，日五六遍，仍以赤小豆末以苦酒和敷之，燥复易。小儿以水和。  

又方 嚼大麦以敷之，日三。  

又方 燕窠中土，以猪脂和敷之。  

又方 熟嚼梨叶，以水和涂，燥复易之。  

又方 马鞭草熟捣烂以敷上，燥则易之。  

又方 取吴茱萸东行根下土，醋和涂之。  

治三种射工虫毒方：论曰：江南有射工毒虫，一名短狐，一名蜮。其虫形如甲虫（《外台》云：正黑，状如大飞生），无目，利耳，有一长角在口前如弩，以气为矢，因水势以射人，人闻其在水中铋铋作声，要须得水没其口，便以口中毒射人，此虫畏鹅，鹅能食之，其初见证有似伤寒，先恶寒噤 ，寒热筋急，亦似中尸，便口噤不能语，朝旦小苏，晡夕辄剧，寒热闷乱是其证也。  

如得三四日急治之，治稍迟七日死。射着人影者，不即作疮，但恶寒噤 。自非其地之人不知其证，便谓伤寒，每多误治，及成疮似蠼 尿，亦似瘭疽疮。射工中疮有三种，其一种疮正黑如 子，皮外围悉赤，或衣犯之如有芒刺痛。其一种作疮久久穿，或晡间寒热。其一种如火灼 起，似此者最急，数日杀人，中人头面，又急腰以上去人心近多死，腰以下稍缓，不治亦死治射工中人寒热，或发疮在一处，有异于常者方：取鬼臼叶一把，渍苦酒中，熟捣又方 取生吴茱萸茎叶一握，断去前后取中，熟捣，以水二升，煮取七合，顿服。  

又方 取葫荽切贴疮，灸七壮。  

又方 取蜈蚣大者一枚，火炙治为末，苦酒和敷疮上。  

又方 取赤苋菜熟捣，绞取汁，每服一升，日四五服。  

又方 取白鸡屎白者三枚，汤和涂中毒处。  

又方 升麻（三两） 乌扇根 犀角（各二两）上三味， 咀，以水四升，煮取一升半，去滓，分再服，相去如一炊顷，尽更作。  

治射工中人三种疮方：升麻（三两） 乌扇根（三两）上二味， 咀，以水三升，煮取一升适寒温尽服，滓敷疮上。  

治射工中人已有疮者方：取芥子捣烂，苦酒和，浓涂疮上，半日痛便止。  

又方 取野狼牙叶，冬取根捣令熟，敷所中处，又饮四五合汁。  

***五香散***  

治江南毒瓦斯恶核，射工中人暴肿生疮方。  

甲香 犀角 鳖甲 升麻 薰陆香 丁香 沉香 乌 青木香 川连 黄芩 羚羊角甘草 牡蛎（各四分） 吴茱萸（三分） 黄柏（六分）上十六味，治下筛，中射工毒及诸毒皆水服方寸匕，日二，并以水和少许洗之，仍以鸡子白和涂肿上，干则易。  

***野葛膏***  

治射工恶核，卒中恶毒方。  

野葛（一升） 巴豆 乌头 川椒（各半升） 茵芋 踯躅 附子 丹砂（各一两） 雄黄大黄（各一两）上十味，治下筛，以不中水猪膏三斤，煎三上三下，去滓纳丹砂、雄黄末，搅至凝，似枣核大，摩痛上，勿近眼，凡合各膏，皆无令产妇、女人、小儿、鸡犬、六畜见之，唯宜清净。  

治沙虱毒方：斑蝥二枚熬一枚，熬为末，服一大枚，又烧一枚烧令烟绝，为末着疮中。  

又方 大蒜十枚，合皮安热灰中炮，令热，去皮刀断蒜头，取热着毒处。  

又方 麝香 大蒜上二味，合捣，以羊脂和着小筒中带，欲用取敷疮上。  

又方 雄黄 朱砂 恒山（各等分）上三味，取五月五日日中时，令童子合之，取敷疮上。  

治石蛭方（山中阴湿草木上石蛭着人，则穿啮人肌肤，行人肉中，浸淫坟起如虫行道之凡行山路草木中，常以腊月猪膏和盐涂脚胫及足趾间趺上，及着鞋袜，蛭不得着人也。  

已着者，灸断其道即愈。  

治水毒方：论曰：凡山水有毒虫，人涉水之时，中人似射工而无物，其初得之，恶寒，微头痛，目眶疼，心中烦懊，四肢振 ，腰背百节皆强，两膝痛，或翕翕而热，但欲眠睡，旦醒暮剧，手足逆冷至肘膝，二三日腹中生虫，蚀人下部，肛中生疮，不痛不痒，令人不觉。不急治，过六七日下部出脓溃，虫上食人五脏，热盛毒烦，下利不禁，八九日虽良医不能治矣。其毒有阴阳之异，觉得之，急早视其下部，若有疮正赤如截肉者，为阳毒最急，若疮如鲤鱼齿者，为阴毒犹小缓，要皆杀人，不过二十日也。欲知是中水与非者，当作五六升汤，以小蒜五升切，投汤中，消息，勿令大热，去滓以浴之。是水毒，身当发赤斑，无是者非也。  

***解水毒饮子：***  

治人急中水毒，手足指冷，或至肘膝者方。  

吴茱萸（一升） 生姜（切，一升半） 犀角 升麻 橘皮（各二两） 乌梅（十四枚）上六味， 咀，以水七升，煮取二升，分二服。  

又方 浮萍草曝干为末，酒服方寸匕。  

又方 梅叶、桃叶捣，绞取汁三升许，或干以少水绞取汁饮之。小儿不能饮，以汁敷乳头与之。  

又方 捣苍耳汁，服一升，又以绵裹杖沾汁导下部，日三瘥。  

又方 捣蓼一把，以酒和，绞取汁一升饮之，不过三服瘥。（《外台》、《肘后》作梨叶）又方 捣盐一把，水解以涂浴面目身体令遍。  

又方 捣蛇莓根为末，以饮之，并导下部，生者用汁。凡夏月行，常多 此药屑入水，以方寸匕投水上流无所畏，又辟射工。凡洗浴以少许投水盆中，即无毒。  

治猫鬼野道病歌哭不自由方：五月五日自死赤蛇烧作灰，以井花水服方寸匕，日三。  

又方 腊月死猫头烧灰，水服一钱匕，日二。  

针灸方见别卷中。  

治猫鬼，眼见猫狸及耳杂有所闻方：相思子 蓖麻子 巴豆（各一枚） 朱砂末（二铢） 蜡（四铢）上五味，合捣为丸，先取麻子许大含之，即以灰围患人，前头着一斗灰火，吐药火中沸，即画火上作十字，其猫鬼并皆除矣。  

治蜘蛛咬毒方人屎敷，又油淀敷，又炮姜贴之，又猢狲屎敷之。  

又方 麻油和胡粉如泥涂上，干则易之。  

治马啮人及踏人作疮毒肿热痛方：马鞭稍（二寸长） 鼠屎（二七枚）上二味，合烧为末，以猪膏和涂之立愈。（《外台方》云：治遂成疮烂，经久不愈者。《肘后方》云：用马鞭皮烧末，猪膏和涂）。  

治马啮人阴卵脱出方：推纳入，以桑皮细作线缝之，破乌鸡取肝，细锉以封之，且忍勿小便即愈。  

治犬马啮，及马骨刺伤人，及马血入旧疮中方：取灰汁热渍疮，常令汁器有火，数易汁，勿令烂人肉，三数日渍之。有肿者，炙石熨之，日二消止。  

治马血入疮中方：服人粪如鸡子大，复以粪敷疮上。  

又方 取妇人月水敷之神良。  

治剥死马，马骨伤人，毒攻欲死方：即取马肠中屎涂之大良。  

治马汗马毛入人疮中，肿痛欲死方：以水渍疮，数易水便愈。又以锻石敷之。  

又方 饮醇酒取醉即愈。  

又方 烧鸡毛翎末，以酒服方寸匕。  

又方 以沸汤令得所浸洗之，即瘥。  

论曰：凡春末夏初，犬多发狂，必预防之。防而不免者，莫出于灸，百日之中一日不阙者，方得免难。若初见疮瘥痛定，即言平复者，此最可畏，大祸即至，死在旦夕。凡狂犬咬人着讫，即令人狂，精神已别，何以得知？但看灸时，一度火下，即觉心中醒然惺惺了了。  

方知咬已即狂。此病至重，世皆轻之，不以为意，坐是死者，尝年有之。吾初学医，未以为业。有人遭此，将已见问吾，了不知报答，是以经吾手而死者不一，自此锐意学之，一解以来，治者皆愈，方知世无良医，枉死者半，此言非虚，故将来学人非只此法，余一方皆须沉思留心作意，殷勤学之，乃得通晓。莫以粗解一二种法，即谓知讫，极自误也。  

凡 犬咬人，七日辄应一发，三七日不发则脱也。要过百日乃得免耳。每到七日辄当捣韭汁饮一二升，又当终身禁食犬肉、蚕蛹，食此即发，死不可救矣。疮未愈之间，禁食生鱼及诸肥腻冷食，但于饭下蒸鱼，及肥器中食便发。不宜饮酒，能过一年乃佳。（《集验方》云：若重发者，生食蟾蜍 绝良，亦可烧炙食之，不必令其人知，初得啮毒便为之，则于后不发也）。  

治 犬毒方：头发 皮（各等分）上二味，烧灰水和饮一杯服之。口噤者，折齿纳药。  

又方 捣地榆，绞取汁涂疮，无生者可取干者，以水煮汁饮之，亦可末服，为方寸匕，日三，兼敷上，过百日止。  

又方 捣韭绞取汁，饮一升，日三，疮愈止，亦可治愈后复发者。  

又方 刮虎牙若骨，服方寸匕。（《短剧方》云：刮野狼牙或虎骨末服，已发狂如 犬者服即愈）。  

又方 烧虎骨敷疮及熨。又微熬杏仁捣研，取汁服之良。又取灯盏残油灌疮口，皆禁酒、猪鱼肉、生菜。  

又方 用韭根一握，故梳二枚，水二升，煮取一升，顿服。  

又方 桃东南枝白皮一握，水二升，煮取一升，分二服，吐出犬子。  

又方 取 犬脑敷上后，不复发。  

又方 虾蟆灰以粥饮服之。  

又方 服莨菪子七枚，日一。  

又方 梅子末，以酒服之。  

又方 以豆酱清涂之，日三四。  

治狂犬啮人方：蛇脯一枚，炙去头，捣末，服五分匕，日三。又烧末纳疮孔中。  

又方 捣莨菪根和盐敷，日三。  

又方 青布浸汁，服三升。  

又方 取驴尿一二升饮之。  

治凡犬啮人方：熬杏仁半升令黑，研成膏敷之。  

又方 取灶中热灰以粉疮，帛裹系之。  

又方 鼠屎为末，腊猪膏和敷之。（《外台方》云：鼠一枚，猪膏煎敷之。）又方 饮生姜汁一升。（《短剧方》云：治狂犬咬）。韭汁亦佳。（《外台方》云：亦治已瘥后复发者。）又方 水洗疮任血出，勿止之，水洗不住，取血自止，以绵裹之瘥。  

又方 以沸汤和灰壅疮上。  

又方 烧犬尾为末，敷疮，日三。  

又方 以头垢少少纳疮中。  

又方 火炙蜡以灌疮中。  

又方 以热牛屎涂之佳。  

又方 以苦酒和灰涂疮中。  

***灸法***  

凡 犬所啮未尽其恶血毒者，灸上一百壮，已后当日灸一壮，若不血出，刺出其血，百日灸乃止。禁饮酒及猪犬肉。  

治猪啮方：松脂炼作饼上贴之。  

又方 以屋溜中泥涂。  

### 诸般伤损第三  

（论一首 方九十二首）论曰，凡被打损，血闷抢心，气绝不能言可擘开口，尿中令下咽即醒，又堕车落马，及车辗木打已死者，以死人安着，以手神掩其口鼻眼上，一食顷活，眼开与热小便二升。  

治被打击，头眼青肿方：炙肥猪肉令热，拓上。（《肘后方》云：治血聚皮肤间不消散者。）又方 墙上朽骨，唾于石上研磨涂之。干即易。  

又方 炙猪肝贴之。  

又方 新杀羊肉。乘热封之。  

又方 大豆黄为末，水和涂之。  

治被打伤破，腹中有瘀血方：蒲黄（一升） 当归 桂心（各二两）上三味，治下筛，酒服方寸匕，日三夜一。  

又方 刘寄奴 延胡索 骨碎补（各一两）上三味， 咀，以水二升，煎取七合，复纳酒及小便各一合，温热顿服。  

又方 虫 虻虫 水蛭（各三十枚） 桃仁（五十枚） 桂心（二两） 大黄（五两）上六味， 咀，以酒水各五升，煮取三升，分五服。  

又方 生地黄汁三升，酒一升半，煮取二升七合，分三服。（《肘后方》治从高堕下，瘀血胀心，面青短气欲死。）又方 莨菪子为末敷疮上。  

***白马蹄散***  

治被打腹中瘀血，并治妇人瘀血，化血为水方。  

白马蹄烧令烟尽，捣筛，酒服方寸匕，日三夜一。  

治被殴击损伤聚血，腹满烦恼闷方：豉一升，以水三升，煮三沸，分再服，不瘥重作。更取麻子煮如豉法，不瘥，更煮豉如上法。  

治有瘀血，其人喜忘，不欲闻人声，胸中气塞短气方：甘草（一两） 茯苓（二两） 杏仁（五十枚）上三味 咀以水二升，煮取九合，分二服。  

治从高堕下，伤折疾痛，烦躁啼叫不卧方：取鼠屎烧末，以猪膏和涂痛止，急裹之。  

治从高堕下，及为木石所迮，或因落马，凡伤损血瘀凝积，气绝欲死，无不治之方：取净土五升蒸令溜，分半，以故布数重裹之，以熨病上勿令大热，恐破肉，冷则易之，取痛止即已。凡有损伤，皆以此法治之神效。已死不能言者，亦治。  

治堕车马间，马鞍及诸物隐体肉断方：以酢和曲涂之。  

***当归散***  

治落马堕车，诸伤腕折臂脚痛不止方。  

当归 桂心 蜀椒 附子（各二分） 泽兰（一分） 芎 （六分） 甘草（五分）上七味，并熬令香。治下筛，酒服方寸匕，日三。凡是伤损皆服之，十日愈，小儿亦同。（《救急方》云：治堕马落车被打伤，腕折叫唤痛声不绝，服此散呼吸之间不复大痛，十三日骨筋相连。）  

***黄散***  

治腕折方。  

黄 白芍（各三两） 当归 干地黄 附子 续断 桂心 干姜 通草（各二两） 大黄（一上十二味治下筛，先食酒服五分匕，日三。（《千金翼》无大黄）。  

治折骨断筋方：干地黄 当归 羌活 苦参（各等分）上四味，治下筛，酒服方寸匕，日三。  

治腕折骨损，痛不可忍方：以大麻根及叶捣汁，饮一升。无生麻，煮干麻汁服，亦主坠堕挝打瘀血，心腹满短气。  

治被伤筋绝方：取蟹头中脑及足中髓熬之，纳疮中筋即续生。  

治腕折四肢骨碎，及筋伤蹉跌方：生地不限多少熟捣，用敷所损伤处。（《肘后方》云：《短剧方》烂捣熬之，以裹伤处，以治四肢骨碎筋伤蹉跌方：以水二升，渍豉三升，取汁服之。  

***鹿角散***  

治同前。  

鹿角捣筛，洒服方寸匕，日三。  

又方 筋骨伤初破时，以热马屎敷之无瘢。  

又方 大豆二升，水五升，煮取二升，以醇酒六七升合和豆汁服之，一日尽，如汤沃雪。（《肘后方》云：治堕迮瘀血，无大豆，用小豆亦佳。）又方 羊脑（一两） 发灰 胡粉 胡桃脂（各半两）上四味，捣和调如膏敷上，以生布裹之。  

治头破脑出，中风口噤方：大豆一升熬去腥，勿使太熟，捣末，熟蒸气遍合甑下盆中，以酒一斗淋之，温服一升，覆取汗，敷杏仁膏疮上。  

黑大豆淋酒，即大豆紫汤法。  

***大豆紫汤***  

治被伤风入四体，角弓反张，口噤不能言，或产妇堕胎，凡得此者，大重不过五剂。（方见第三卷妇人产后中风门。）  

***胶艾汤***  

治丈夫从高堕下伤五脏，微者唾血，甚者吐血，及金疮伤经崩中皆主之方。  

阿胶 艾叶 干姜（各二两） 芍药（三两）上四味， 咀，以水八升，煮取三升，去滓纳胶令烊，分二服，羸人分三服。兼主女人产后崩伤下血过多，虚喘腹中绞痛。下血不止者，服之悉愈。  

***大胶艾汤***  

治男子伤绝，或从高堕下伤五脏，微者唾血，甚者吐血及金疮伤经者方。  

阿胶 艾叶 甘草 当归 芎 （各二两） 干姜（一两） 芍药 地黄（各三两）上八味， 咀，以水八升，煮取三升，去滓纳胶令烊，分再服，羸人分三服，此汤治妇人产后崩伤下血过多，虚喘欲死，腹中急痛，下血不止者神良。  

***竹皮汤***  

治为兵杖所加，木石所迮，血在胸背及胁中，痛不得气息方。  

青竹茹 乱发灰（各如鸡子大，二枚）上二味，于炭火上炙令焦燥，合捣下筛，酒一升，煮三沸，一服尽之，三服愈。  

治堕马落车，颠仆崩血，腹满短气方：大豆五升，以水一斗，煮取二升，去豆，一服令尽，剧者不过三作。  

治堕落车马间，心腹积血，吐唾无数方：干藕根为末，以酒服方寸匕，日三。如无，取新藕捣汁服之。  

***桃仁汤***  

治从高堕下，落大木车马间，胸腹中有血，不得气息方。  

桃仁（十四枚） 大枣（二十枚） 大黄 硝石 甘草（各一两） 蒲黄（一两半）上六味， 咀，以水三升，煮取一升，绞去滓，适寒温服尽之，当下，下不止，渍麻汁一杯，饮之即止。  

又方 治腹中瘀血，痛在腹中不出，满痛短气，大小便不通方。  

桃仁 虫（各三十枚） 荆芥（五分） 大黄 芎 （各三两） 当归 桂心 甘草（各二两） 蒲黄（五两）上九味 咀，以水一斗，煮取三升，分三服。  

又方 治堕落瘀血方。  

桃仁（五十枚） 水蛭 虻虫（各二十枚） 甘草 桂心 当归（各二两） 芒硝（三两） 大黄（上八味， 咀，以水八升，煮取三升，绞去滓，适寒温，服一升，日三。（深师方无芒硝。）治腕折瘀血方：桃仁（四十枚） 乱发（一握） 大黄（如指节大一枚）上三味，以布方广四寸，以绕乱发烧之， 咀桃仁、大黄，以酒三升，煮取一升，顿服，血尽出。（《肘后方》云：仲景治坠马及一切筋骨损方，用大黄三两，绯帛如手大烧灰，乱发如鸡子大烧灰，久用炊单布一尺烧灰，桃仁四十九枚，去皮尖熬，败蒲席一握，长三寸切，甘草一枚如中指节，上七味，以童子小便量多少煎汤，成纳酒一大盏，次下大黄，去滓分温三服，先别锉败蒲席半领煎汤以浴，衣被重覆，服药斯须通利数行，痛楚立瘥。利及浴水赤勿怪，即瘀血也。）又方 桃仁（六十枚） 大黄（六两） 桂心（二两）上三味， 咀，以酒六升，煮取三升，分三服，当下血瘥。  

***蒲黄散***  

治从高堕下，有瘀血方。  

蒲黄（八两） 附子（一两）上二味，为末，酒服方寸匕，日三，不知增之，以意消息。  

又方 治腕折瘀血方。  

蒲黄（一升） 当归（二两）上二味，治下筛，先食酒服方寸匕，日三。  

又方 虻虫（二十枚） 牡丹（一两）上二味，治下筛，酒服方寸匕，血化为水。（《备急方》云：主久宿血在诸骨节及外不去者又方 取 草汁饮之，子亦可服。  

又方 凡被打及产后恶血，一切血皆煮续骨木汁二升饮之。  

从高堕下崩中方：当归 大黄（各二分）上二味，治下筛，酒服方寸匕，日三。  

治杖疮方：锻石（七斤） 新猪血（一升）上二味，和丸，熟烧之破，更丸，烧三遍止，为末敷上。  

又方 釜月下土为细末，以油和涂讫，卧羊皮上。  

又方 服小便良。  

治竹木刺在皮中不出方：羊屎燥者烧作灰，和猪脂涂刺上，若不出重涂，乃言不觉刺出时（一云用干羊屎末。  

又方 蔷薇灰水服方寸匕，日三，服十日刺出。  

又方 酸枣核烧末服之。  

又方 凿柄烧灰酒服，二寸匕。  

又方 头垢涂之即出。  

治刺在肉中不出方：煮山瞿麦汁饮之，日三瘥止。  

又方 用牛膝根茎生者并捣，以敷之即出。疮已合，犹出也。  

又方 白茅根烧末，以膏和涂之，亦治疮因风致肿者。  

又方 鹿角烧末，以水和涂之立出，久者不过一夕。  

又方 嚼白梅以涂之。（《肘后方》用乌梅。）又方 嚼豉涂之。  

又方 温小便渍之。  

治久刺不出方：服王不留行即出，兼取根为末贴之。  

治恶刺方：苦瓠开口，纳小儿尿，煮两三沸浸病上。  

又方 莨菪根水煮浸之，冷复易，神方也。  

又方 李叶、枣叶合捣，绞取汁点上即效。  

又方 浓煮大豆汁渍，取瘥。  

治恶刺，并狐尿刺方：以乌父驴尿渍之。  

又方 温白马尿渍之。  

治因疮肿痛剧者，数日死或中风寒，或中水，或中狐尿刺主之方：烧黍穣，牛马屎，生桑条，取得多烟之物烧熏，汁出愈。  

又方 热蜡纳疮中，新疮亦善。  

又方 以凫公英草摘取根茎白汁涂之，多涂为佳，瘥止。  

治疮中水肿方：胡粉 炭 白灰 （各等分）上二味，脂和涂疮孔上，水出痛止。  

治手足卒中刺，中水毒方：捣韭及蓝青置上以火炙，热彻即愈。  

治疮因风致肿方：栎木根皮一斤浓煮，纳盐一把渍之。  

治破伤风肿方：浓涂杏仁膏，燃麻烛遥灸之。  

治因疮肿痛者，皆中水及中风寒所作肿，入腹则杀人方：温桑灰汁渍，冷复温之，当令热，神秘。  

治刺伤中风水方：服黑牛热尿，一服二升，三服即止。  

又方 蜡一两热炙熨，薄裹上，令水出愈。  

又方 鱼目烧灰敷之。  

又方 热煮韭拓之。  

又方 刮箭羽下漆涂之。  

治疮犯露肿方（凡八月九月中刺，手足犯恶露肿，杀人不可轻）：生桑枝三枚，纳 灰中推引令极热，斫断，正以枝头着疮口上，热尽即易之，尽三枚则疮自烂，仍取薤白捣，绵裹着热灰中，使极热，去绵取薤白敷疮上，以布帛急裹之，若有肿者，便取之，用薤白最佳。  

治漆疮方：生柳叶三斤细切，以水一斗五升，煮取七升，适寒温洗之，日三。（《肘后方》云：老柳又方 以磨石下滓泥涂之，取瘥止，大验。  

又方 浓煮鼠查叶以洗疮上，亦可捣叶取汁涂之。  

又方 烂捣七姑草封之。（《救急方》用七姑草和芒硝涂之）。  

又方 取猪膏涂之。  

又方 贯众为末以涂上，干以油和之即愈。  

又方 莲叶燥者一斤，以水一斗，煮取五升，洗疮上，日二。  

又方 羊乳汁涂之。  

又方 矾石着汤中令消，洗之。  

又方 芒硝五两汤浸以洗之。  

又方 宜啖猪肉嚼 谷涂之。  

### 火疮等证第四  

（论二首 方六十九首）论曰：凡火烧损，慎勿以冷水洗之，火疮得冷，热气更深转入骨，坏人筋骨难瘥。初被火烧，急向火更炙，虽大痛强忍之。一食久即不痛，神验。治火烧闷绝不识人，以新尿冷冻饮料之，及冷水和蜜饮之，口噤撬开与之，然后以下方治之。  

治火疮方：栀子（四十枚） 白蔹 黄芩（各五两）上三味， 咀，以水五升，油一升合煎，令水气歇，去滓待冷，以淋之，令溜去火热毒，则肌得宽也。作二日，任意用膏敷，汤散治之。  

又方 熬油麻为末，和栀子仁涂之，唯浓为佳，若已成疮者，烧白糖灰粉之，即燥立瘥。  

治火烧疮方：死鼠头一枚，以腊月猪膏煎，令消尽，以敷，干即敷之瘥，亦治小儿火疮。  

治火疮败坏方：柏白皮切，以腊月猪膏合淹相得，煮四五沸，色变去滓，敷疮上。（《肘后方》云：用桃又方 柏白皮 蛇衔 生地黄 栀子仁 黄芩 苦竹叶（各一分）上六味， 咀，以羊髓一斤半煎三上三下，去滓，冷以敷之。（《药验方》用生地黄四两）又方 以榆白皮嚼熟涂之。  

治汤沃人肉烂坏方：杏仁 附子（各二两） 甘草（一两） 羊脂（五两） 松脂（鸡子大）上五味， 咀，以不中水猪膏五两煎，涂之。  

***灸疮***  

灸及汤火所损，昼夜啼呼，止痛灭瘢方：羊脂 松脂（各二分） 猪膏 蜡（各一分）上四味，取松脂破铫中，切脂嚼蜡着松明上，少倾微火令滓皆消，以杯承汁敷之。  

治灸疮方：甘草 当归（各一两） 胡麻（《外台》用胡粉） 羊脂（各六分）上四味， 咀，以猪膏五合煎，去滓敷之。  

又方 松脂（五两） 蜡（三两）上二味，合煎涂纸贴之，日三。  

又方 取车 脂涂上。  

又方 凡灸疮不瘥，日别灸上六七壮自瘥。  

治灸疮肿痛急方：捣灶下黄土，以水和煮令热渍之。  

治灸疮中风冷肿痛方：但向火炙之，疮得热则疮快至痛止，日六七，炙愈。  

***薤白膏***  

治灸疮生肉止痛方。  

薤白 当归（各二&两） 白芷（一两） 羊髓（一斤）上四味， 咀合煎，以白芷色黄药成，去滓敷之，日三。  

又方 治灸疮脓坏不瘥方。  

薤白（一握） 胡粉 锻石（各一两） 腊月猪膏（一升）上四味，先煎薤白令黄去之，绵裹锻石煎数沸去之，次入胡粉纳膏中，令调涂故布粘贴，日三。  

又方 锻石一两，捣筛，猪脂和令相得，微火煎数沸，以暖汤先洗疮讫，以布裹灰熨疮上，三过，便以药贴疮上，灸之，又捣薤敷之。  

又方 白蜜（一两） 乌贼骨（二枚，一方作一两）上二味，相和涂之。  

治针灸疮血出不止方：烧人屎灰敷之。  

又方 死蜣螂为末，以猪膏和涂之。  

***金疮***  

论曰：治金疮者，无大小冬夏。及始初伤血出。便以右灰浓敷裹之，即止痛，又速愈，若疮甚深，未宜速合者。纳少滑石，令疮不时合也。凡金疮出血，其人必渴，当忍之，啖燥食并肥腻之物以止渴，慎勿咸食，若多饮粥及浆，犯即血动溢出杀人。又忌嗔怒、大言笑、思想、阴阳行动、作劳、多食酸咸，饮酒热羹、 辈，疮瘥后犹尔，出百日半年乃可复常也。  

治金疮大散方：五月五日平旦，使四人出四方，各于五里内采一方草木茎叶，每种各半把，勿令漏脱一事。日正午时细切，碓捣并锻石极烂熟，一石草断一斗锻石，先凿大实中桑树令可受药，取药纳孔中，实筑令坚，仍以桑树皮蔽之，以麻捣锻石极密泥之，令不泄气。又以桑皮缠之使牢，至九月九日午时取出，阴干，百日药成捣之，日曝令干，更捣，绢筛贮之。凡一切金疮伤折出血，登时以药封裹治使牢，勿令动转，不过十日即瘥，不肿不脓，不畏风。若伤后数日始得药，须暖水洗令血出，然后敷之，此药大验。平生无事宜多合，以备仓卒，金疮之要无出于此，虽突厥质雄黄末未能及之。（《肘后方》云：用百草心，五月五日作，七月七日出。）又方 烧干梅为炭，捣末，敷之一宿即瘥，亦治打伤。  

又方 磁石捣末敷之，止痛断血。  

又方 取桑白汁涂，桑白皮裹之，或锻石封之妙。  

又方 麻叶三斤，以水三升熟煮，取二升为一服。  

又方 饮麻子汁数升。（《短剧方》云：治毒箭所伤。）又方 蚯蚓屎以水服方寸匕，日三。  

又方 杏仁、锻石为细末，以猪脂和封之。（亦主犬、马、金疮大良。）治金疮血出不止方：煮桑根十沸，服一升即止。  

又方 捣车前汁敷之，血即绝，连根取用亦效。  

又方 柳絮封之。  

又方 以蜘蛛幕贴之，血即止。  

又方 饮人尿五升愈。  

***内补散***  

治金疮出血多，虚竭方。  

苁蓉 芍药 甘草（各四两） 蜀椒（三两） 干姜（三两） 当归 芎 桂心 黄芩吴茱上十四味，治下筛，酒服方寸匕，日三。  

又方 当归（三两） 干姜（三分） 芍药 辛夷（各五分） 甘草（二分）上五味，治下筛，酒服方寸匕，日三，夜一。  

治金疮内漏血不出方：牡丹皮为末，水服三指撮，立尿出血。  

治金疮内漏方：还自取疮中血着杯中，水和服之愈。  

又方 蒲黄（二两） 七月七日麻勃（一两）上二味，为末，酒服一钱匕，日三夜二。  

***二物汤***  

治金疮腹中瘀血方。  

大麻子（三升） 大葱白（二十枚）上使数人各捣令熟，着水九升，煮取一升半，顿服，若血出不尽，腹中有脓血，更合服，当吐脓血。  

***内塞散***  

治金疮方。  

黄 当归 芎 白芷 干姜 黄芩 芍药 续断（各二两） 附子（半两） 细辛（一两） 鹿茸（三两）上十一味，治下筛，先食酒服五分匕，日三，稍增至方寸匕。  

治金疮烦满方：赤小豆一升，以苦酒渍之。熬令燥，复渍，满三日，令色黑，服方寸匕，日三。  

治金疮苦痛方：杨木白皮熬令燥，为末，服方寸匕，日三，又以敷疮愈。  

治金疮苦刺痛不可忍，百治不瘥者方：葱一把以水三升，煮数沸，取渍洗止痛良。  

治金疮烦痛，大便不利方：大黄 黄芩上二味，为末，蜜和为丸，如梧子大，先食服十丸，日三。  

***续断散***  

治金疮中筋骨方。  

续断（五两） 细辛 蛇衔 地榆 干地黄（各四两） 当归 芍药 芎 苁蓉（各三两）人参 甘草 附子（各二两） 干姜 蜀椒 桂心（各一两半）上十五味，治下筛，酒服一方寸匕，日三。  

治金疮肠出方：磁石 滑石 铁精（各三两）上三味，为末，粉肠上，后用磁石末，饮服方寸匕，日五夜二，肠即入。  

又方 取人屎干为末，粉肠即入。  

治被伤肠出不断者方（《肘后方》云：治肠出欲燥，而草土着肠者）：作大麦粥取汁洗肠推纳之，常研米粥饮之，二十日稍稍作强糜，百日后可瘥。  

***地黄膏***  

治金疮、火疮、灸疮不能瘥者方。  

生地（一升切，捣绞取汁三合）。 薰陆香 松脂 杏仁 蜡（各二两） 羊肾脂（五合）乌上八味，先下蜡，微火令消，次纳羊脂令消，次下油，次下松脂，次下杏仁，次下薰陆，次下生地汁，次下石盐，以微火煎，令生地汁水气尽，以绵滤停凝，一切诸疮初伤皆用敷之，日三夜二，慎生冷、猪、鸡、鱼肉。此膏治疮法，先除恶肉不着痂，先从内瘥，乃至平复无痂，不畏风，不脓，大妙。  

治金疮血出不止方：蒲黄（一斤） 当归（二两）上二味，治下筛，酒服方寸匕，日二。  

又方 取葱叶炙取汁，涂疮上即止。若为妇人所惊者，取妇人中衣火炙令热，以熨疮又方 取豉三升热汤渍，食顷绞去滓，纳蒲黄三合，顿服，及作大豆紫汤服之。（方见第二卷妇人门）。  

治金疮箭在肉中不出方：白蔹 半夏（等分）上二味，治下筛，酒服方寸匕，日三。疮浅十日出，疮深二十日出，终不住肉中。  

治箭镞及诸刀刃在咽喉胸膈，诸隐处不出者方：丹皮（一分） 白盐（二分，《肘后》作白蔹）上二味，治下筛，以酒服方寸匕，日三服出。  

治卒中箭不出，或肉中有聚血方：取女人月经布烧灰屑，酒服之。  

又方 取栝蒌汁涂疮上即出。  

又方 酒服瞿麦末方寸匕，日三，瘥。  

又方 煎地黄汁作丸服之，百日箭出。  

又方 多饮葛根汁，并治一切金疮。  

又方 捣葛根汁饮之。又葛白屑熬黄，敷疮止血。  

又方 煮芦根汁，饮三升。  

又方 贝齿末服一钱匕。  

又方 雄黄为末敷之，当沸汁出愈。  

又方 纳盐脐中灸之。  

治中射罔箭方：蓝子（五合） 升麻（八两） 王不留行 甘草（各四两）上四味，治下筛，冷水服二方寸匕，日三夜二。又以水和涂疮，干易之。  

治毒箭所中方：捣蓝汁一升饮之，并敷疮上。若无蓝，取青布渍绞汁饮之，并淋疮中，镞不出，捣死鼠肝涂之。  

治针折入肉中方：刮象牙为末，水和，聚着折针上即出。  

又方 以鼠脑涂之。  

又方 磁石吸铁者，着上即出。  

## 卷二十六食治方

（凡五类）  

### 序论第一  

仲景曰：人体平和，唯须好将养，勿妄服药。药势偏有所助，令人脏气不平，易受外患。夫含气之类，未有不资食以存生，而不知食之有成败，百姓日用而不知，水火至近而难识，余《河东卫汛记》曰：扁鹊云；人之所根据者，形也。乱于和气者，病也。理于烦毒者，药也。济命抚危者，医也。安身之本，必资于食。救疾之速，必凭于药。不知食宜者，不足以存生也。不明药忌者，不能以除病也。是故食能排邪而安脏腑，悦神爽志以资血气。若能用食平 释情遣疾者，可谓良工。长年饵老之奇法，极养生之术也。夫为医者，当须先洞晓病源，知其所犯，以食治之。食疗不愈，然后命药。药性刚烈，犹若御兵。兵之猛暴，岂容妄发，发用乖宜，损伤处众。药之投疾，殃滥亦然。高平王熙称：食不欲杂，杂则或有所犯，有所犯者，或有所伤，或当时虽无灾苦，积久为人作患。又食啖 肴，务令简少。鱼肉果实取益人者，而食之。凡常饮食，每令节俭。若贪味多餐，临盘大饱，食讫觉腹中膨胀短气，或至暴疾，仍为霍乱。又夏至以后迄至秋分，必须慎肥腻饼 酥油之属，此物与酒浆、瓜果理极相妨。夫在身所以多疾者，皆因春夏取冷太过，饮食不节故也。又鱼 诸腥冷之物，多损于人，断之益善。乳酪酥等常食之，令人有筋力胆干，肌体润泽。卒多食之，亦令胪胀泄利，渐渐自已。  

黄帝曰：五味入于口，各有所走，各有所病。酸走筋，多食酸令人癃，不知何以然？少俞曰：酸入胃也，其气涩以收也。上走两焦，两焦之气涩，不能出入，不出即流于胃中，胃中和温，即下注膀胱，膀胱走胞，胞薄以软，得酸则缩卷，约而不通，水道不利，故癃也。  

阴者积（一咸走血，多食咸令人渴，何也？答曰：咸入胃也，其气走中焦，注于诸脉。脉者血之所走也，与咸相得即血凝，凝则胃中汁泣，汁泣则胃中干渴。（《甲乙》云：凝则胃中汁注之，注之则胃中竭。）渴则咽路焦，焦故舌干喜渴。血脉者中焦之道也。故咸入胃走于血。（皇甫士安云：肾合三焦之脉，虽属肝心，而为中焦之道，故咸入而走血也。）辛走气，多食辛令人愠心，何也？答曰：辛入胃也。其气走于上焦，上焦者受使诸气，而荣诸阳者也。姜韭之气熏至荣卫，不时受之，却溜于心下，故愠愠痛也。辛味与气俱行，故辛入胃而走气，与气俱出，故气盛也。  

苦走骨，多食苦令人变呕，何也？答曰：苦入胃也，其气燥而涌泄，五谷之气皆不胜苦。苦入下脘，下脘者三焦之道，皆闭则不通，不通故气变呕也。齿者骨之所终也，故苦入胃而走骨，入而复出。齿必黧疏。（皇甫士安云：水火相济，故骨气通于心。）甘走肉，多食甘令人恶心，何也？答曰：甘入胃也，甘气弱劣，不能上进于上焦，而与谷俱留于胃中，甘入则柔缓，柔缓则蛔动，蛔动则令人恶心。甘气外通于肉，故甘走肉，则肉多粟起而胝。（皇甫士安云：其气外通于皮，故曰甘入走皮矣。皮者肉之盖，皮虽属肺，与肉连体，故甘润肌肉并于皮也。）黄帝问曰：谷之五味所主，可得闻乎？伯高对曰：夫食风者则有灵而轻举，食气者则和静而延寿，食谷者则有智而劳神，食草者则愚痴而多力，食肉者则勇猛而多嗔。是以肝木青色宜酸，心火赤色宜苦，脾土黄色宜甘，肺金白色宜辛，肾水黑色宜咸。内为五脏，外主五行，色配五方。  

五脏所合法：肝合筋，其荣爪。心合脉，其荣色。脾合肉，其荣唇。肺合皮，其荣毛。肾合骨，其荣发。  

五脏不可食忌法：多食酸则皮槁而毛夭，多食苦则筋缩而爪枯，多食甘则骨痛也发落，多食辛则肉胝而唇寒，多食咸则脉凝泣而色变。  

五脏所宜食法：肝病则食麻、犬肉、李、韭。心病宜食麦、羊肉、杏、薤。脾病宜食稗米、问》云：肝色青宜食甘，粳米，牛肉、枣、葵皆甘。心色赤宜食酸，小豆，犬肉、李、韭皆酸。肺色白宜食苦，麦、羊肉、杏、薤皆苦。脾色黄宜食咸，大豆、豕肉、栗、藿皆咸。  

肾色黑宜食辛，黄黍、鸡肉、桃、葱皆辛。）五味动病法：酸走筋，筋病勿多食酸。苦走骨，骨病勿多食苦。甘走肉，肉病勿多食甘。辛走气，气病勿多食辛。咸走血，血病勿多食咸。  

五味所配方：米饭甘（《素问》云：粳米甘） 麻酸（《素问》云：小豆酸） 大豆咸 麦苦 桃辛 枣甘李酸 栗咸 杏苦 黄黍辛 葵甘 韭酸 藿咸 薤苦 葱辛 牛甘 犬酸 豕咸 羊苦鸡辛。  

五脏病五味对治法：肝苦急，急食甘以缓之。肝欲散，急食辛以散之，用酸泻之，禁当风。心苦缓，急食酸以收之。心欲软，急食咸以软之，用甘泻之，禁温食、浓衣。脾苦湿，急食苦以燥之。脾欲缓，急食甘以缓之，用苦泻之，禁温食饱食，湿地濡衣。肺苦气上逆息者，急食苦以泻之。肺欲收，急食酸以收之，用辛泻之，禁无寒饮食、寒衣。肾苦燥，急食辛以润之，开腠理，润致津液通气也。肾欲坚，急食苦以结之，用咸泻之，无犯 HT ，无热衣、温食。是以毒药攻邪，五谷为养，五肉为益，五果为助，五菜为充。精以食气，气养精以荣色。形以食味，味养形以生力。此之谓也。神藏有五，五五二十五种。形藏有四方、四时、四季、四肢。共为五九四十五，以此辅神，可长生、久视也。精顺五气以为灵也，若食气相恶，则伤精也。形受味以成也，若食味不调，则损形也。是以圣人先用食禁以存性，后制药以防命也。故形不足者温之以气，精不足者补之以味，气味温补以存形精。岐伯曰：阳为气，阴为味，味归形，形归气，气归精，精归化，精食气，形食味，化生精，气生形。  

味伤形，气伤精。精化为气，气伤于味。阴味出下窍，阳气出上窍。味浓者为阴，味薄者为阴之阳。气浓者为阳，气薄者为阳之阴。味浓则泄，薄则通流。气薄则发泄，浓则闭塞。壮火之气衰，少火之气壮。壮火食气，气食少火。壮火散气，少火生气。味辛甘发散为阳，酸苦涌泄为阴。阴胜则阳病，阳盛则阴病。阴阳调和，则平安。春七十二日省酸增甘以养脾气，夏七十二日省苦增辛以养肺气，秋七十二日省辛增酸以养肝气，冬七十二日省咸增苦以养心气，季月各十八日省甘增咸以养肾气。  

### 果实第二  

槟榔，味辛温涩无毒，消谷逐水，除淡 ，杀三虫，去伏尸，治寸白。  

豆蔻，味辛温涩无毒，温中，主心腹痛，止吐呕，去口气臭。  

蒲桃，味甘辛平无毒，主筋骨湿痹，益气倍力强志，令人肥健。作酒常饮益人，逐水利小便。  

覆盆子，味甘辛平无毒，益气轻身，令发不白。  

大枣，味甘辛热滑无毒，主心腹邪气，安中养脾气，助十二经，平胃气，通九窍，和百药，补中益气，强志，治肠 。生枣：多食令人热渴，气胀。苦寒热羸瘦者，弥不可食，伤人。  

藕实，味甘苦寒无毒，食之令人心欢，止渴去热，补中养神，益气力，除百病。生根寒，止热渴，破留血。  

鸡头实，味甘平无毒，主湿痹腰脊膝痛，补中，除暴疾，益精气，强志意，耳目聪明。  

芰实，味甘辛平无毒，安中，补五脏，不饥轻身。  

栗子，味咸温无毒，益气，浓肠胃，补肾气。生食之良，治腰脚不遂。  

樱桃，味甘平涩，调中益气，令人好颜色，美志意。  

橘柚，味辛温无毒，主胸中瘕热逆气，利水谷，下气，止呕咳，除膀胱留热停水，破五淋，利小便，治脾不能消谷，却胸中吐逆霍乱，止泻利，去寸白，久服去口臭。一名橘皮，陈久者良。  

梅实。味酸平涩无毒，下气除热烦满，安心，去青黑痣恶疾。止下利好唾口干，利筋脉，多食坏人齿。  

柿，味甘寒涩无毒，通鼻耳气，主火疮、金疮，止痛。  

木瓜实，味酸咸温涩无毒，主湿痹气，霍乱大吐下后脚转筋不止。  

榧实，味甘平涩无毒，主五痔，去三虫，杀蛊毒鬼疰恶毒。  

甘蔗，味甘平涩无毒，下气和中，补脾气，利大肠，止渴去烦，解酒毒。  

软枣，味苦冷涩无毒，多食动宿病，益冷气，发咳嗽。  

芋，味辛平滑无毒，宽肠胃，充肌肤，滑中。  

杏仁，味甘苦温冷而利有毒，主咳逆上气，肠中雷鸣，喉痹下气，产乳金疮，寒心奔豚，惊痫，心下烦热，风气去来，时行头痛，解肌，消心下急，杀狗毒。其一核两仁者害人，去之。扁鹊云：杏仁不可久服，令人目盲，眉发落，动一切宿病。  

桃仁，味苦甘辛平无毒，破瘀血、血闭瘕邪气，杀小虫，治咳逆上气，消心下硬，除卒暴声血，破 瘕，通月水，止心痛。  

李仁 味苦平无毒，主僵仆跻瘀血骨痛。实：味苦酸微温涩无毒，除固热，调中，宜心，不可梨，味甘微酸寒涩有毒，除客热气，止心烦，不可多食，令人寒中金疮，产妇勿食，令人萎困寒中。  

林檎，味酸苦平涩无毒，止渴好唾，不可多食，令人百脉弱。  

柰子，味酸苦寒涩无毒，耐饥，益心气，不可多食，令人胪胀，久病患食之，其病尤甚安石榴，味甘酸涩无毒，止咽燥渴，不可多食，损人肺。  

枇杷叶，味苦平无毒，主 不止，下气。  

胡桃，味甘冷滑无毒，不可多食，动痰饮。令人恶心，吐水吐食。  

### 菜蔬第三  

枸杞叶，味苦平涩无毒，补虚羸，益精髓。  

瓜子，味甘平寒无毒，令人光泽好颜色，益气，除胸满。一名白瓜子，即冬瓜子也。白冬瓜，味甘微寒无毒，除小腹水胀，利小便，止消渴。  

越瓜，味甘平无毒，不可久食，益肠胃。  

胡瓜，味甘寒有毒，不可多食，动寒热，多疟病，积瘀血热。  

凡瓜，味甘寒滑无毒，去渴，多食令阴下痒湿生疮，发黄胆，黄帝云：九月勿食被霜瓜，向冬发寒热及温病。初食时，即令欲吐也。食竟心内作停水不能自消，或为反胃。凡瓜入水沉者，食之得冷病，终身不瘥。  

冬葵子，味甘寒无毒，主五脏六腑寒热羸瘦，破五淋，利小便，妇人乳难血闭，叶，甘寒滑无毒，宜脾，久食利胃气，其心伤人。黄帝云：霜葵陈者，生食之动五种流饮，饮盛则吐水。凡葵菜和鲤鱼 食之害人。  

苋菜实，味甘寒涩无毒，主青盲白翳，明目除邪气，利大小便，去寒热，杀蛔虫。一名马苋，即马齿苋菜也，治反花疮。  

小苋菜，味甘大寒滑无毒，可久食，益气力，除热。不可共鳖肉食，成鳖瘕，蕨菜亦成鳖瘕。  

苦菜，味苦大寒滑无毒，主五脏邪气，厌谷，胃痹，肠 ，大渴热中，暴疾恶疮。  

荠菜，味甘温涩无毒，利肝气和中，杀诸毒。其子主明目，目痛泪出。其根主目涩痛。  

芫菁及芦菔菜，味苦冷涩无毒，利五脏，轻身益气。芜菁子，明目，九蒸曝，疗黄胆，利小便。根，主消风热毒肿，不可久食，令人气胀。  

菘菜，味甘温涩无毒，久食通利肠胃，除胸中烦，解消渴。  

芥菜，味辛温无毒，归鼻，除肾邪，大破咳逆，下气，利九窍，明目聪耳安中。其子味辛，辛亦归鼻有毒，主喉痹，去一切风毒肿。  

苜蓿，味苦平涩无毒，安中，利人四体，可久食。  

荏子，味辛温无毒，主咳逆下气，温中补髓。其叶主调中，去臭气。  

蓼实，味辛温无毒，明目温中，解肌耐风寒，下水气面目浮肿，却痈疽。其叶辛，归舌，治大小肠邪气，利中益志。黄帝云：蓼食过多有毒，发心痛，妇人月水来，不用食蓼及蒜，喜葱实，味辛温无毒，明目补中，茎白，主伤寒寒热，骨肉碎痛，能出汗，治中风面目浮肿，喉痹不通，安胎，杀桂。其青叶归目，除肝中邪气，安中利五脏，杀百药毒。根须主伤寒头痛。葱中涕及生葱汁止尿血，解藜芦及桂毒。黄帝云：食生葱即啖蜜，变作下利，食烧葱并啖蜜，壅气而死。正月不得食生葱，令人面上起游风。楼葱除瘴气恶毒，久食益胆气，强志薤，味苦辛温滑无毒，主金疮疮败，能生肌肉，除寒热，去水气，温中，散结气，利产妇，病患诸疮，中风寒水肿，生捣敷之。鲠骨在咽不下者，食之则去。黄帝云：薤不可共牛肉作羹食之，成瘕。韭亦然。  

韭，味辛酸温涩无毒，安五脏，除胃中热，病患心腹有痼冷者，食之必加剧。其子主梦泄精尿色白。根煮汁以养发。  

白 荷，味辛微温涩无毒，主中蛊及疟病。捣汁服二合，日二。生根主诸疮。  

紫苏，味辛微温无毒，下气，除寒中。其子尤善。  

鸡苏，味辛微温涩无毒，主吐血，下气。一名水苏。  

胡荽子，味酸平无毒，消谷，能复食味。叶，不可久食，令人多忘。华佗云：胡荽菜患胡臭海藻，味咸寒滑无毒，主瘿瘤结气，散颈下硬核痛。  

昆布，味咸寒滑无毒，下十二水肿，瘿瘤结气， 疮，破积聚。  

茼蒿，味辛平无毒，安心气，养脾胃，消痰饮。  

白蒿，味苦辛平无毒，养五脏，补中益气，长毛发。  

吴葵，一名蜀葵，味甘微寒滑无毒，花定心气，叶除客热，利肠胃，不可久食，钝人志性，若食之被狗啮者，疮永不瘥。  

藿，味咸寒涩无毒，宜肾，主大小便数。去烦热。  

香 ，味辛微温主霍乱腹痛吐下，散水肿烦心，去热。  

甜瓠，味甘平滑无毒，主消渴恶疮，鼻口中肉烂痛。扁鹊云：患脚气虚胀者，不得食之，患永不除。  

味甘寒滑无毒，主消渴热痹，多食动痔病。  

落葵，味酸寒无毒，滑中散热实，悦泽人面。  

蕺，味辛微温有小毒，主蠼 尿疮，多食令人气喘，不利人脚，多食脚痛。  

葫，味辛温有毒，治 疮，除风邪，杀蛊毒瓦斯，独子者最良。黄帝云：生葫合青鱼酢食之，令人腹内生疮，肠中肿，又成疝瘕，多食生葫行房，伤肝气，令人面无色。  

小蒜，味辛温无毒，主霍乱腹中不安，消谷理胃气，温中除邪痹毒瓦斯。黄帝云：食小蒜啖生鱼，令人夺气，阴核痛。  

苍耳子，味苦甘温。叶，味苦辛微寒涩有小毒，主风头寒痛，风湿痹，四肢拘急挛痛，去恶肉死肌，膝痛溪毒，久服益气，耳目聪明，强志轻身。黄帝云：戴甲苍耳不可共猪肉食，害食茱萸，味辛苦大温无毒，陈久者良，闭口者有毒，不可用。止痛下气，除咳逆，去五脏中寒冷，温中，诸冷实不消。其生白皮主中恶腹痛，止齿痛。其根细者，去三虫寸白。贼风中人，口僻不能语者，取茱萸一升，去合口者，好豉三升，二物以清酒煮四五沸，取汁冷，服蜀椒，味辛大热有毒，主邪气，温中下气，留饮宿食，逐皮肤中寒冷，去死肌湿痹痛，心下冷气，除五脏六腑寒，百骨节中积冷，温疟大风，汗自出者，止下利散风邪。合口者害人，其中黑子有小毒，下水。  

干姜，味辛热无毒，主胸中满，咳逆上气，温中止漏血出汗，逐风湿痹，肠 下利，寒冷腹痛，中恶霍乱，胀满，风邪诸毒，皮肤间结气，止唾血。生者尤良。  

生姜，味辛微温无毒，主伤寒头痛，去痰下气，通汗。除鼻中塞，咳逆上气。止呕吐，去胸膈上臭气，通神明。  

堇葵，味苦平无毒，久服除人心烦急，动痰冷，身重懈惰。  

芸薹，味辛寒无毒。主腰脚痹。若旧患腰脚痛者，不可食，必加剧。又治游肿丹毒。  

竹笋，味甘微寒无毒，主消渴，利水道，益气力，可久食。患冷人，食之心痛。  

野苣，味苦平无毒，久服轻身少睡，不可共蜜食之，作痔。  

白苣，味苦平无毒，益筋力，不可共酪食，必作虫。  

茴香菜（茴当作 ），味苦辛微寒涩无毒，主霍乱，辟热，除口气。臭肉和水煮，下少许，即无臭气，故曰茴香。酱臭末中亦香。其子主蛇咬疮久不瘥者，捣敷之。又治九种 。  

蕈菜，味苦寒无毒，主小儿火丹，诸毒肿，去暴热。  

扁竹叶，味苦平涩无毒，主浸淫疥瘙疽痔，杀三虫，女人阴蚀。扁鹊云：煮汁与小儿冷服，治蛔虫。  

菜，味苦酸冷涩无毒，益筋力，去伏热，治五种黄病。生捣绞汁，冷服一升，日二。  

黄帝云：五月五日勿食一切菜，发百病。凡一切菜，熟煮热食。时病瘥后，食一切肉并蒜，食竟行房，病发必死。时病瘥后未健，食生青菜者，手足必青肿。时病瘥未健，食青菜竟行房  

### 谷米第四  

薏苡仁，味甘温无毒，主筋拘挛不可屈伸，久风湿痹，下气。久服轻身益力。其生根，下三虫。《名医》云：薏苡仁除筋骨中邪气不仁，利肠胃，消水肿，令人能食。  

胡麻，味甘平无毒，主伤中虚羸，补五内，益气力，长肌肉，填髓脑，坚筋骨，疗金疮，止痛，及伤寒温疟大吐下后，虚热困乏。久服轻身不老，聪耳明目，耐寒暑，延年。  

白麻子，味甘平无毒，宜肝，补中益气，肥健不老。治中风汗出，逐水利小便，破积血风毒肿，复血脉，产后乳余疾。  

饴，味甘微温无毒，补虚冷，益气力，止肠鸣、咽痛，除唾血，却卒嗽。  

大豆黄卷，味甘平无毒，主久风湿痹，筋挛膝痛，除五脏胃气结积，益气止毒，去黑痣面，润泽毛皮，宜肾。  

生大豆，味甘平冷无毒，生捣醇酢和涂之，治一切毒肿，并止痛。煮汁冷服之，杀鬼毒，逐水胀，除胃中热，却风痹伤中、淋露下瘀血。散五脏结积内寒，杀乌头三建，解百药毒。  

不赤小豆，味甘咸平冷无毒，下水肿，排脓血。一名赤豆。不可久服，令人枯燥。  

青小豆，味甘咸温平涩无毒，主寒热热中消渴，止泻利，利小便，除吐逆，卒 下腹胀满。黄帝云：青小豆合鲤鱼 食之，令人眼黄，五年成干 病。  

大豆豉，味苦甘寒涩无毒，主伤寒头痛寒热，辟瘴气恶毒，烦躁满闷，虚劳喘吸，两脚疼冷，杀六畜胎子诸毒。  

扁豆，味甘微温无毒，和中下气。其叶平，主霍乱吐下不止。  

荞麦，味酸微寒无毒，食之难消，动大热风。其叶生食动刺风，令人身痒。黄帝云：作面和猪、羊肉热食之，不过八九顿，作热风，令人眉须落，又还生仍稀少。泾 以北多患此疾大麦，味咸微寒滑无毒，宜心，主消渴，除热，久食令人多力健行。作 温，消食和中。熬末令赤黑，捣作 ，止泻利，和清酢浆服之，日三夜一。  

小麦。味甘微寒无毒，养肝气，去客热，止烦渴咽燥，利小便，止漏血唾血，令女人孕必得，易作曲，主小儿病食不消，下五痔虫，平胃气，消谷止利。  

青粱米，味甘微寒无毒，主胃痹热中，除消渴，止泻利，利小便，益气力，补中轻身长年。  

黄粱米，味甘平无毒，益气和中，止泻利。  

白粱米，味甘微寒无毒，除热益气。  

粟米，味咸微寒无毒，养肾气，去骨痹热中，益气。  

陈粟米，味苦寒无毒，主胃中热消渴，利小便。  

丹黍米，味苦微温无毒，主咳逆上气霍乱，止泻利，除热，去烦渴。  

白黍米，味甘辛温无毒，宜肺，补中益气。不可久食，多热，令人烦。  

陈廪米，味咸酸微寒无毒，除烦热，下气调胃，止泄利。  

米，味苦微温无毒，主寒中，下气，除热。  

秫米，味甘微寒无毒，主寒热，利大肠，治漆疮。  

酒，味苦甘辛大热有毒，行药势，杀百邪恶气。黄帝云：暴下后饮酒者，膈上变为伏热。扁鹊云：久饮酒者，腐肠烂胃，溃髓蒸筋，伤神损寿。醉当风卧，以扇自扇成恶风，饱食讫多饮水及酒，成痞僻。  

稷米，味甘平无毒，益气安中，补虚和胃宜脾。  

粳米，味辛苦平无毒，主心烦，断下利，平胃气，长肌肉，温中。  

糯米，味苦温无毒，温中，令人能食，多热，大便硬。  

酢，味酸温涩无毒，消痈肿，散水气，杀邪毒血晕。扁鹊云：多食酢，损人骨，能理诸药，消毒热。  

盐，味咸温无毒，杀鬼蛊邪注毒瓦斯，下部 疮，伤寒寒热，能吐胸中痰 ，止心腹卒痛，坚肌骨。不可多食，伤肺喜咳，令人肤色黑，损筋力。扁鹊云：盐能除一切大风疾痛者，炒熨之。黄帝云：食甜粥竟食盐即吐，或成霍乱。  

### 鸟兽第五  

人乳汁，味甘平无毒，补五脏，令人肥白悦泽。  

马乳汁，味辛温无毒，止渴。  

牛乳汁，味甘微寒无毒，补虚羸，止渴，入生姜、葱白，止小儿吐乳，补劳。  

羊乳汁，味甘微温无毒，补寒冷虚乏少血色，令人热中。  

驴乳，味酸寒无毒，主大热黄胆，止渴。  

猪乳，味平无毒，主小儿惊痫。  

马牛羊酪，味甘酸微寒无毒，补肺脏，利大肠。黄帝云：食甜酪竟，即食大酢者，变作血瘕及尿血。华佗云：马牛羊酪，蚰蜒入耳者，灌之即出。  

沙牛及白羊酥，味甘微寒无毒，除胸中客气，利大小肠，治口疮。  

牛酥，味甘平无毒，去诸风湿痹，除热，利大便，去宿食。  

醍醐，味甘平无毒，补虚，去诸风痹，百炼乃佳，甚去月蚀疮，添髓补中填骨，久服增年。  

熊肉，味甘微寒无毒，主风痹不仁，筋急五缓。若腹中有积聚，寒热羸瘦者，食熊肉，病永不除。其脂治与肉同，又去头疡、白秃、面 ，食饮呕吐。熊、猪二脂，不可作灯，其烟气入人目失明，不能远视。  

羊角，味酸苦温微寒无毒，主青盲，明目，杀疥虫，止寒泄心畏惊悸，除百节中结气，及风伤蛊毒吐血，妇人产后余痛。烧之，杀鬼魅，辟虎野狼。久服安心益气轻身。勿令中湿有毒。  

青羊胆汁，冷无毒，主诸疮，治青盲，明目。肺，治嗽止渴。肝，补肝明目。心，主忧恚，膈中逆气。肾，补肾气虚弱，益精髓。肉，味苦甘大热无毒，主暖中止痛，补中益气力。  

生脂，止下利脱肛，去风毒，妇人产后腹中绞痛。肚，治胃反，主虚羸，小便数，止虚汗。  

凡一切羊蹄甲中有珠子白者，名羊悬筋，食之令人癫。白羊黑头，食其脑作肠痈。羊肚共饭饮常食，久之成反胃，作噎病。羊脑、猪脑，男子食之损精气少子。青羊肝和小豆食之，令人目少明。一切生羊肝共椒食之，破人五脏，小儿弥忌。凡六畜五脏，着草自动摇，及得盐，酢不变色，堕地不汗，又与犬，犬不食者，皆有毒，杀人。六月勿食羊肉，伤人神气。  

沙牛髓，味甘温无毒，安五脏，平胃气，通十二经脉，理三焦约，温骨髓，补中，续绝伤，益气力，止泄利，去消渴，皆以清酒和，暖服之。肝，明目。胆，可丸百药。肉，主消渴，止唾涎出，安中益气力，养脾胃气。不可常食，发宿病。自死者，不可食。  

黑牯牛尿，味苦辛微温平无毒，主水肿，腹脚俱满者，利小便。独肝、牛肉食之杀人。  

牛肉共猪肉食之，必作寸白虫。一切牛、马乳汁及酪共生鱼食，成鱼瘕。  

马心、主喜忘，肺主寒热茎痿。肉，味辛苦平冷无毒，主伤中除热下气，长筋强腰脊。  

黄帝云：白马自死，食其肉害人。白马玄头，食其脑令人癫，白马鞍下乌色彻肉里者，食之伤人五脏。下利者，食马肉必加剧。白马青蹄肉不可食。一切马汗气及毛不可入食中害人。  

诸食马肉心烦闷者，饮以美酒则解，白酒则剧。五月勿食马肉，伤人神气。  

野马阴茎，味酸咸温无毒，主男子阴痿缩少精。肉，辛平无毒，主人马痫，筋脉不能自收，周痹肌不仁。病死者，不任用。  

驴肉，味酸平无毒，主风狂，愁忧不乐，能安心气。病死者，不任用。  

狗阴茎，味酸平无毒，主伤中，丈夫阴痿不起。脑，主头风痹，下部 疮，疮中息肉，肉味酸咸温无毒，宜肾，安五脏，补绝伤劳损。犬自死不出舌者，食之害人。犬春月多狂，若鼻豚卵，味甘温无毒，除阴茎中疼，惊痫，鬼气蛊毒，除寒热奔豚，五癃邪气挛缩。一名豚颠，阴干勿令败。豚肉，味辛平有小毒，不可久食，令人遍体筋肉碎痛乏气。母猪蹄煮汁服之下乳汁，甚解石药毒。脑，主风眩。心，主惊邪忧恚，虚悸气逆，妇人产后中风，聚血气惊恐。肾，除冷利，理肾气，通膀胱。肝，主明目。肺，主冻疮痛痒。肚，补中益气，止渴断暴利虚弱。肠，主消渴小便数，补下焦虚竭，肉间脂肪，主煎诸膏药，破冷结，散宿血，解斑蝥、芫青毒。猪洞肠，主洞肠挺出血多者， 猪肉，主狂病多日不愈。凡猪肉，有小毒，补肾气虚弱，不可久食，令人少子精，发宿病，弱筋骨，闭血脉，虚人肌肉，有金疮者，食之疮尤甚。猪血，主卒下血不止。美酒清者和炒服之，又主中风绝伤，头中风眩，及诸淋露奔豚暴气。黄帝云：凡猪肝肺共鱼 食之作痈疽。猪肝共鲤鱼肠、鱼子食之，伤人神，豚脑，损男子阳道，临房不能行事，八月勿食猪肺及饴，和食之至冬发疽。十月勿食猪肉，损人神气。  

鹿头肉，平，主消渴，多梦妄见，生血治痈肿。茎筋，主劳损。蹄肉、平、主脚膝骨中疼痛，不能践地。骨，主内虚，续绝伤，补骨，可作酒。髓，味甘温，主丈夫、妇人伤中脉绝，筋急痛，咳逆，以酒和服。肾、主补肾气。肉，味苦温无毒，补中强五脏，益气力。肉生者，主中风口僻不正，细细锉碎，以敷僻上。华佗云：和生椒捣敷之，使一人专看，正则急去之，不尔复牵向不僻处。角，主轻身益气力，强骨髓，补绝伤。黄帝云：鹿胆白者，食其肉害人。白鹿肉不可和蒲白作羹食，发恶疮。  

獐骨，微温无毒，主虚损泄精。肉，味甘温无毒，补益五脏。髓，益气力，悦泽人面。  

獐无胆，所以怯弱多惊恐。  

麋脂，味辛温无毒，主痈肿恶疮死肌寒热，风寒湿痹四肢拘挛不收，风头肿气，通腠理柔皮之作痼疾。  

虎肉，味酸无毒，主恶心欲呕，益气力，止多唾，不可热食，坏人齿。虎头骨，治风邪，眼睛，主惊痫也。  

豹肉，味酸温无毒，宜肾，安五脏，补绝伤，轻身益气，久食利人。  

狸肉，温无毒，补中轻身益气，亦治诸注。黄帝云：正月勿食虎、豹、狸肉，伤人神损寿。  

兔肝，主目暗。肉，味辛平涩无毒，补中益气止渴。兔无脾，所以能走。盖以属二月建卯木位也，木克土，故无脾焉。马无脾，故亦能走也。黄帝云：兔肉和獭肝食之三日必成遁尸。共白鸡肝，心食之，令人面失色，一年成瘅黄。共姜食，变成霍乱。共白鸡肉食之，令人血气不行。  

生鼠，微温无毒，主 折，续筋补骨，捣敷之，三日一易。  

獭肝，味甘有小毒，主鬼疰蛊毒，却鱼鲠，止久嗽，皆烧作灰酒和服之。獭肉，味甘温无毒，主时病疫气，牛马时行病。皆煮取汁，停冷服之，六畜灌之。  

狐阴茎，味甘平有小毒，主女子绝产，阴中痒，小儿阴 卵肿。肉并五脏及肠肚，味苦微寒有毒，主蛊毒寒热，五脏痼冷，小儿惊痫，大人狂病见鬼。黄帝云：麝肉共鹄肉食之作瘕，野猪青蹄不可食，及兽赤足者不可食。野兽自死北首伏地不可食。家兽自死共 汁食之成疽疮。一切禽兽自死无伤处不可食。  

丹雄鸡肉，味甘微温无毒，主女人崩中漏下赤白带，补虚温中。黄雌鸡肉，味酸咸平无毒，主伤中消渴，小便数而不禁，补益五脏绝伤，五劳，益气力。鸡子黄，除热火灼烂疮。  

卵白汁，主目热赤痛，除心下伏热，止烦满咳逆。妇人产难，胞衣不出，生吞之。白雄鸡肉，味酸微寒无毒，下气去狂邪，安五脏，伤中消渴。乌雄鸡肉，味甘温无毒，补中，止心痛。  

黑雌鸡肉，味甘平无毒，除风寒湿痹，五缓六急，安胎。黄帝云：有六趾四距玄鸡白头及野鸟死不伸足爪，此种食之害人。鸡子白共蒜食之，令人短气。鸡子共鳖肉蒸食之害人。鸡肉、獭肉共食，作遁尸。注药所不能治。食鸡子啖生葱变成短气，鸡肉、犬肝肾共食害人。生葱共鸡犬肉食，令人谷道终身流血。乌鸡肉合鲤鱼肉食，生痈疽。鸡、兔、犬肉和食必泄利。  

野鸡肉共家鸡子食之成遁尸，尸鬼缠身，四肢百节疼痛。  

雉肉，味酸微寒无毒，补中益气，止泄利，久食令人瘦。嘴，主蚁 。  

白鹅脂，主耳卒聋，消以灌耳。毛，主射工水毒。肉，味辛平，利五脏。  

肪，味甘平无毒，主风虚寒热。肉，补虚乏，除客热，利脏腑及水道。  

鸳鸯肉，味苦微温无毒，主 疮。清酒浸之，炙令热以敷上，亦炙服之。又治梦思慕者雁肪，味甘平无毒，主风挛拘急偏枯，血气不通利。  

石蜜，味甘平微寒无毒，主心腹邪气惊痫痉，安五脏，治诸不足，益气补中，止腹痛，解诸蜜蜡，味甘微温无毒，主下利脓血，补中续绝伤，除金疮，益气力，不饥。白蜡，止久泄瘥后重见血者，补绝伤，利小儿。  

鱼，味甘无毒，主百病。  

鳗鲡鱼，味甘大温有毒，主五痔 ，杀诸虫。  

鳝鱼肉，味甘大温，黑者无毒，主补中养血，治沈唇，鱼（徒河反），平无毒，主少气吸吸，足不能立地。  

乌贼鱼骨，味咸微温无毒，主女子漏下，赤白经汁，血闭，阴蚀肿痛，寒热 瘕无子，惊气入腹，腹痛环脐，丈夫阴中痛而肿，令人有子。肉，味酸平无毒，益气强志。  

鲤鱼肉，味甘平无毒，主咳逆上气，疸黄止渴。黄帝云：食桂竟食鲤鱼肉，害人。腹中宿瘕病者，食鲤鱼肉害人。  

鲫鱼，味甘平无毒，主一切疮，烧作灰和酱汁敷之，日二。又去肠痈。凡鱼赤鳞者，不可食。鱼无腮不可食。  

鳖肉，味甘平无毒，主伤中益气，补不足，疗脚气。鳖腹下成王字，不可食，鳖肉和芥子酱食之损人。鳖三足食之害人。鳖肉共苋、蕨菜食之作鳖瘕。  

蟹黄生者，解结散血，愈漆疮，养筋益气。黄帝云：蟹目相向足斑者，食之害人，十二月勿食蟹鳖，损人神气。  

## 卷二十七养性

（凡八类）  

### 养性序第一  

夫养性者，欲所习以成性，性自为善，不习无不利也。性既自善，内外百病自然不生，祸乱灾害亦无由作，此养性之大经也。善养性者则治未病之病，是其义也。故养性者，不但饵药餐霞，其在兼于百行，百行周备，虽绝药饵足以遐年。德行不充，纵服玉液金丹未能延寿。故老子曰：善摄生者，陆行不遇虎兕，此则道德之指也，岂假服饵而祈遐年哉。圣人所以制药饵者，以救过行之人也。故愚者抱病历年而不修一行，缠 没齿终无悔心。此其所以歧和长逝，彭跗永归，良有以也。嵇康曰：养生有五难，名利不去为一难，喜怒不除为二难，声色不去为三难，滋味不绝为四难，神虑精散为五难。五者必存，虽心希难老，口诵至言，咀嚼英华，呼吸太阳，不能不回其操，不夭其年也。五者无于胸中，则信顺日跻，道德日全，不祈善而有福，不求寿而自延，此养生之大旨也。然或有服膺仁义，无甚泰之累者，抑亦其亚欤。  

黄帝问于岐伯曰：余闻上古之人，春秋皆度百岁，而动作不衰。今时之人，年至半百而动作皆衰者，时代异耶？将人失之也？岐伯曰：上古之人，其知道者，法则阴阳，和于术数，饮食有节，起居有常，不妄作劳，故能形与神俱，而尽终其天年，度百岁乃去。今时之人则不然，以酒为浆，以妄为常，醉以入房，以欲竭其精，以耗散其真，不知持满，不时御神，务避之有时，恬澹虚无，真气从之，精神内守，病安从来。是以其志闲而少欲，其心安而不惧，其形劳而不倦，气从以顺，各从其欲，皆得所愿。故甘其食，美其服，乐其俗，高下不相慕，故其民曰朴，是以嗜欲不能劳其目，淫邪不能惑其心，愚智贤不肖不惧于物，合于道数，故皆能度百岁而动作不衰者，以其德全不危也。是以人之寿夭在于撙节，若消息得所，则长生不死，恣其情欲，则命同朝露也。岐伯曰：人年四十而阴气自半也，起居衰矣。年五十体重耳目不聪明矣。年六十阴痿，气力大衰，九窍不利，下虚上实，涕泣俱出矣。故曰：知之则强，不知则老。故同出名异，智者察同，愚者察异。愚者不足，智者有余。有余则耳目聪明，身体强健，年老复壮，壮者益理。是以圣人为无为之事，乐恬淡之味，能纵欲快志，得虚无之守，故寿命无穷，与天地终。此圣人之治身也。  

春三月此为发陈，天地俱生，万物以荣，夜卧早起，广步于庭，被发缓形，以使志生，生而勿杀，与而勿夺，赏而勿罚，此春气之应，养生之道也。逆之则伤肝。夏为寒为变，则奉长者少。  

夏三月此为蕃莠，天地气交，万物华实，夜卧早起，毋厌于日，使志无怒，使华英成秀，使气得泄，若所爱在外，此夏气之应，养长之道也。逆之则伤心。秋为 疟，则奉收者少，冬至重病。  

秋三月此为容平，天气以急，地气以明，早卧早起，与鸡俱兴，使志安宁，以缓秋刑，收敛神气，使秋气平，毋外其志，使肺气清，此秋气之应，养收之道也。逆之则伤肺。冬为飧泄，则奉藏者少。  

冬三月此为闭藏，水冰地坼，无扰乎阳，早卧晚起，必待日光，使志若伏若匿，若有私意，若已有得，去寒就温，毋泄皮肤，使气亟夺。此冬气之应，养藏之道也。逆之则伤肾。  

春为痿厥，则奉生者少。  

天有四时五行，以生长收藏，以寒暑燥湿风。人有五脏，化为五气，以生喜怒悲忧恐，故喜怒伤气，寒暑伤形，暴怒伤阴，暴喜伤阳。故喜怒不节，寒暑失度，生乃不固，人能根据时摄养，故得免其夭枉也。  

仲长统曰：王侯之宫，美女兼千。卿士之家，侍外家数百。昼则以醇酒淋其骨髓，夜则房室输其血气，耳听淫声，目乐邪色，宴内不出，游外不返。王公得之于上，豪杰驰之于下，及至生产不时，字育太早，或童孺而擅气，或疾病而构精，精气薄恶，血脉不充，既出胞脏，养护无法，又蒸之以绵纩，烁之以五味，胎伤孩病而脆，未得坚刚，复纵情欲，重重相生，病病相孕，国无良医，医无审术，奸佐其间，过谬常有，会有一疾，莫能自免。当今少百岁之人者，岂非所习不纯正也。  

抱朴子曰：或问所谓伤之者，岂色欲之间乎？答曰：亦何独斯哉。然长生之要，其在房中，上士知之，可以延年除病，其次不以自伐。若年当少壮，而知还阴丹以补脑，采七益于长俗。（一作谷）者，不服药物，不失一二百岁也，但不得仙耳。不得其术者，古人方之于凌杯以盛汤，羽苞之蓄火，又且才所不逮而强思之伤也，力所不胜而强举之伤也，深忧重恚伤也，悲哀憔悴伤也，喜乐过度伤也，汲汲所欲伤也，戚戚所患伤也，久谈言笑伤也，寝息失时伤也，挽弓引弩伤也，沉醉呕吐伤也，饱食即卧伤也，跳走喘乏伤也，欢呼哭泣伤也。阴阳不交伤也积伤至尽，尽则早亡，尽则非道也。故养性之士，唾不至远，行不疾走，耳不极听，目不极视，坐不久处，立不至疲，卧不至 。先寒而衣，先热而解。不欲极饥而食，食不可过饱。不欲极渴而饮，饮不欲过多。不欲啖生冷，不欲饮酒当风，不欲数数沐浴，不欲广志远愿，不欲规造异巧。冬不欲极温，夏不欲穷凉，不欲露卧星月，不欲眠中用扇，大寒大热、大风大雾皆不得冒之。五味不欲偏多，故酸多则伤脾，苦多则伤肺，辛多则伤肝，咸多则伤心，甘多则伤肾，此五味克五脏五行，自然之理也。凡言伤者，亦不即觉也，谓久则损寿耳。是以善摄生者，卧起有四时之早晚，兴居有至和之常制，调利筋骨有俯仰之方，祛疾闲邪有吐纳之术，流行营卫有补泻之法，节宣劳逸有与夺之要。忍怒以全阴，抑喜以养阳。  

然后先服草木以救亏缺，后服金丹以定无穷，养性之理尽于此矣。  

夫欲快意任怀，自谓达识知命，不泥异端，极情肆力，不劳持久者，闻此言也，虽风之过耳，电之经目，不足喻也。虽身枯于留连之中，气绝于绮纨之际，而甘心焉，亦安可告之以养性之事哉，非唯不纳，乃谓妖讹也，而望彼信之，所谓以明鉴给 瞽，以丝竹娱聋夫者也。  

魏武与皇甫隆令曰：闻卿年出百岁，而体力不衰，耳目聪明，颜色和悦，此盛事也。所服食施行导引，可得闻乎？若有可传，想可密示封内。隆上疏对曰：臣闻天地之性，唯人为贵。人之所贵，莫贵于生。唐荒无始，劫运无穷。人生其间，忽如电过，每一思此，罔然心热，生不再来，逝不可追，何不抑情养性以自保。惜今四海垂定，太平之际又当须展才布德当由万年。万年无穷，当由修道，道甚易知，但莫能行。臣尝闻道人蒯京已年一百七十八，而甚丁壮，言人当朝朝服食玉泉、琢齿，使人丁壮有颜色，去三虫而坚齿。玉泉，口中唾也。  

朝嵇康曰：穣岁多病，饥年少疾，信哉不虚。是以关中土地，俗好俭啬，厨膳肴馐，不过菹酱而已，其人少病而寿。江南岭表，其处饶足，海陆 肴，无所不备，土俗多疾而人早夭。  

北闷，赤露眠卧，宿食不消，未逾期月，大小皆病，或患霍乱脚气胀满，或寒热疟痢恶核疔肿，或痈疽痔漏，或偏风猥退，不知医疗以至于死。凡如此者，比肩皆是，唯云不习水土，都不知病之所由。静言思之，可为太息者也。学人先须识此，以自诫慎。  

抱朴子曰：人之一身，犹一国之象也。胸腹之位，犹宫室也。四肢之列，犹郊境也。骨节之分，犹百宫也。神犹君也，血犹臣也，气犹民也，知治身则能治国也。夫爱其民，所以安其国。惜其气，所以全其身。民散则国亡，气竭则身死。死者不可生也，亡者不可存也。  

是以至人消未起之患，治未病之疾。医之于无事之前，不追于既逝之后。夫人难养而易危也，气难清而易浊也，故能审威德所以保社稷，割嗜欲所以固血气，然后真一存焉，精神守焉，百病却焉，年寿延焉。  

### 道林养性第二  

真人曰：虽常服饵而不知养性之术，亦难以长生也。养性之道，常欲小劳，但莫大疲及强所不能堪耳。且流水不腐，户枢不蠹，以其运动故也。养性之道，莫久行久立，久坐久卧，久视久听。盖以久视伤血，久卧伤气，久立伤骨，久坐伤肉，久行伤筋也。仍莫强食，莫强酒，莫强举重，莫忧思，莫大怒，莫悲愁，莫大惧，莫跳踉，莫多言，莫大笑。勿汲汲于所欲，勿 怀忿恨，皆损寿命。若能不犯者，则得长生也。故善摄生者，常少思少念，少欲少事，少语少笑，少愁少乐，少喜少怒，少好少恶，行此十二少者，养性之都契也。多思则神殆，多念则志散，多欲则志昏，多事则形劳，多语则气乏，多笑则脏伤，多愁则心慑，多乐则意溢，多喜则忘错昏乱，多怒则百脉不定，多好则专迷不理，多恶则憔悴无欢。此十二多不除，则营卫失度，血气妄行，丧生之本也。唯无多无少者，得几于道矣。是知勿外缘者，真人初学之法也。若能如此者，可居瘟疫之中无忧疑矣。既屏外缘，会须守五神（肝、心、脾、肺、肾），从四正（言、行、坐、立）。言最不得浮思妄想，心念欲事，恶邪大起。故孔子曰：思无邪。尝习黄帝内视法，存想思念，令见五脏如悬磬，五色了了分明勿辍也。仍于每旦初起面向午，展两手于膝上，心眼观气，上入顶下达涌泉，旦旦如此，名曰迎气。常以鼻引气，口吐气，小微吐之，不得开口，复欲得出气少，入气多。每欲食，送气入腹，每欲食气为主人也。  

凡心有所爱，不用深爱，心有所憎，不用深憎，并皆损性伤神，亦不可用深赞，亦不可用深毁，常须运心于物平等，如觉偏颇，寻改正之。居贫勿谓常贫，居富勿谓常富，居贫富之中，常须守道，勿以贫富易志改性，识达道理，似不能言。有大功德，勿自矜伐。美药勿离手，善言勿离口，乱想勿经心，常以深心至诚，恭敬于物。慎勿诈善，以悦于人。终身为善，为人所嫌。勿得起恨，事君尽礼。人以为谄，当以道自平其心，道之所在，其德不孤。  

勿言行善不得善报，以自怨仇。居处勿令心有不足，若有不足，则自抑之。勿令得起，人知止足。天遗其禄，所至之处，勿得多求，多求则心自疲而志苦，若夫人之所以多病，当由不能养性。平康之日，谓言常然，纵情恣欲，心所欲得，则便为之，不拘禁忌，欺罔幽明，无所不作，自言适性，不知过后一一皆为病本，及两手摸空，白汗流出，口唱皇天，无所逮及，皆以生平粗心不能自察，一致于此。但能少时内省身心，则自知见行之中皆长诸 ，将知四百四病，身手自造，本非由天。及一朝病发，和缓不救，方更诽谤医药无效，神仙无灵。故有智之人，爱惜性命者，当自思念，深生耻愧，戒勒身心，常修善事也。  

至于居处，不得绮糜华丽，令人贪婪无厌，乃患害之源。但令雅素净洁，无风雨暑湿为佳。衣服器械，勿用珍玉金宝，增长过失，使人烦恼根深。厨膳勿使脯肉丰盈，当令俭约为佳。然后行作鹅王步，语作含钟声，眠作狮子卧（右 胁着地，坐脚也），每日自咏歌云，美食须熟嚼，生食不粗吞，问我居止处，大宅总林村。胎息守五脏，气至骨成仙。又歌曰：日食三个毒，不嚼而自消。锦绣为五脏，身着粪扫袍。  

修心既平，又须慎言语。凡言语诵读常想声在气海中（脐下也）。每日初入后，勿言语诵读，宁待平旦也。旦起当专言善事，不当先计较钱财。又食上不得语，语而食者，常患胸背痛。亦不用寝卧多言笑，寝不得语言者，言五脏如钟磬，不悬则不可发声。行不得语，若欲语须住脚乃语，行语则令人失气。冬至日，只可语不可言。自言曰言，答人曰语。言有人来问，不可不答，自不可发言也，仍勿触冷开口大语为佳。  

言语既慎，仍节饮食。是以善养性者，先饥而食，先渴而饮。食欲数而少，不欲顿而多，则难消也。当欲令如饱中饥，饥中饱耳。盖饱则伤肺，饥则伤气，咸则伤筋，酸则伤骨，故每学淡食，食当熟嚼，使米脂入腹，勿使酒脂入肠。人之当食，须去烦恼（暴数为烦，侵触为恼）。如食五味必不得暴嗔，多令神气惊，夜梦飞扬。每食不用重肉，喜生百病，常须少食肉，多食饭及少菹菜，并勿食生菜、生米、小豆、陈臭之物。勿饮浊酒、食面，使塞气孔。勿食生肉伤胃，一切肉须煮烂停冷食之，食毕当漱口数过，令人牙齿不败口香。热食讫，以冷酢浆漱口者，令人口气常臭，作 齿病。又诸热食咸物后，不得饮冷酢浆水，喜失声成尸咽。凡热食汗出，勿当风，发痉头痛，令人目涩多睡。每食讫，以手摩面及腹，令津液通流。食毕当行步踌躇，计使中数里来，行毕使人以粉摩腹上数百遍，则食易消，大益人，令人能饮食无百病，然后有所修为为快也。饱食即卧，乃生百病，不消成积聚。饱食仰卧成气痞，作头风。触寒来者，寒未解食热，成刺风。人不得夜食，又云夜勿过醉饱。食勿精思。  

为劳苦事，有损余，虚损人，常须日在巳时食讫，则不须饮酒，终身无干呕。勿食父母本命所属肉，令人命不长。勿食自己本命所属肉，令人魂魄飞扬。勿食一切脑，大损人。茅屋漏水堕诸脯肉上，食之成瘕病。暴肉作脯不肯干者。食之害人。祭神肉无故自动，食之害人。  

饮食上蜂行住，食之必有毒，害人。腹内有宿病勿食鲮鲤鱼肉，害人。湿食及酒浆临上看视不见人物影者，勿食之，成卒注。若已食腹胀者，急以药下之。每十日一食葵，葵滑，所以通五脏壅气，又是菜之主，不用合心食之。又饮酒不欲使多，多则速吐之为佳，勿令至醉，即终身百病不除。久饮酒者，腐烂肠胃，渍髓蒸筋，伤神损寿。醉不可以当风，向阳令人发狂，又不可当风卧，不可令人扇凉，皆得病也。醉不可露卧及卧黍穣中，发癞疮。醉不可强食，或发痈疽，或发喑，或生疮。醉饱不可以走车马及跳踯。醉不可以接房，醉饱交接，小者面 咳嗽，大者伤绝脏脉损命。凡人饥欲坐小便，饱则立小便，慎之无病。又忍尿不便，膝冷成痹，忍大便不出，成气痔。小便勿努，令两足及膝冷。大便不用呼气及强努，令人腰痛目涩，宜任之佳。凡遇山水坞中出泉者，不可久居，常食作瘿病。又深阴地冷水不可饮，必作 疟。  

饮食以调，时慎脱着。湿衣及汗衣皆不可久着，令人发疮及风瘙。大汗能易衣佳，不易者急寒霍乱，食不消头痛。  

脱着既时，须调寝处。凡人卧，春夏向东，秋冬向西，头勿北卧，及墙北亦勿安床。凡欲睡，勿歌咏，不祥起。上床坐先脱左足，卧勿当舍脊下。卧讫勿留烛灯，令人魂魄及六神不安，多愁怨。人头边勿安火炉，日久引火气，头重目赤睛及鼻干。夜卧当耳勿有孔，吹入即耳聋。夏不用露面卧，令人面皮浓，善成癣，或作面风。冬夜勿覆头，得长寿。凡人眠，勿以脚悬踏高处，久成肾水及损房。足冷勿顺墙卧，风吹入人，发癫及体重。人卧勿KT床悬脚，闭口，口开即失气，且邪恶从口入，久而成消渴及失血色。屈膝侧卧，益人气力。胜正偃卧，按孔子不尸卧，故曰：睡不厌蹙，觉不厌舒。凡人舒睡，则有鬼痛魔邪。凡眠先卧心后卧眼，人卧近前急唤。夜梦恶不须说，旦以水面东方 之，咒曰：恶梦着草木，好梦成宝玉。即无咎矣。  

又梦之善恶并勿说为吉。  

衣食寝处皆适，能顺时气者，始尽养生之道。故善摄生者，无犯日月之忌，毋失岁时之和。一日之忌，暮无饱食，一月之忌晦无大醉，一岁之忌暮无远行，终身之忌暮无燃烛行房。  

暮凡气冬至起于涌泉，十一月至膝，十二月至股，正月至腰，名三阳成。二月至膊，三月至项，四月至顶。纯阳用事，阴亦仿此。故四月、十月不得入房，避阴阳纯用事之月也。每冬至日于北壁下浓铺草而卧，云受元气。每八月一日以后，即微火暖足，勿令下冷无生意，常欲使气在下，不欲泄于上。春冻未泮，衣欲下浓上薄，养阳收阴，继世长生。养阴收阳，祸至灭门。故云：冬时天地气闭，血气伏藏，人不可作劳出汗，发泄阳气，有损于人也。又云：冬日冻脑，春秋脑足俱冻，此圣人之常法也。春欲晏卧早起，夏及秋侵夜乃卧早起，冬欲早卧晏起，皆益人。凡冬月忽有大热之时，夏月忽有大凉之时，皆勿受之。人有患天行时气者，皆由犯此也，即须调气息，使寒热平和，则免患也。每当腊日，勿歌舞，犯者必凶。  

常于  

### 居处法第三  

凡人居止之室，必须周密，勿令有细隙，致有风气得入。小觉有风，勿强忍，久坐必须急急避之，久居不觉，使人中风。古来忽得偏风，四肢不随，或如角弓反张，或失音不语者，皆由忽此耳。身既中风，诸病总集邪气得便遭此致卒者，十中有九，是以大须周密，无得轻之，慎焉慎焉。所居之室，勿塞井及水渎，令人聋盲。  

凡在家及外行，卒逢大飘风豪雨震电昏暗大雾，此皆是诸龙鬼神行动经过所致，宜入室闭户，烧香静坐，安心以避之，待过后乃出，不尔损人。或当时虽未苦，于后不佳矣。又阴雾中亦不可远行。  

### 按摩法第四  

***天竺国按摩法***  

天竺国按摩。此是婆罗门法。  

两手相捉扭捩，如洗手法。两手浅相叉，翻覆向胸。两手相捉共按 左右同。以手如挽此是开胸法，左右同。如拓石法，左右同。以手反捶背上，左右同。两手据地缩身曲脊，向上三举。两手抱头宛转 上，此是抽胁。大坐斜身偏欹如排山，左右同。大坐伸两脚，即以一脚向前虚掣，左右同。两手拒地回顾，此虎视法，左右同。立地反拗身三举。两手急相叉，以脚踏手中，左右同。起立以脚前后虚踏，左右同。大坐伸两脚用当相手勾所伸脚着膝中以手按之，左右同。  

上十八势，但是老人日别能根据此三遍者，一月后百病除，行及奔马，补益延年，能食，眼明轻健，不复疲乏。  

***老子按摩法***  

两手捺 ，左右捩身二七遍。两手捻 ，左右扭肩二七遍。两手抱头，左右扭腰二七遍。  

左右挑头二七遍。两手托头三举之。一手抱头，一手托膝三折，左右同。一手托头，一手托膝，从下向上三遍，左右同。两手攀头下向，三顿足。两手相捉头上过，左右三遍。两手相叉，托心前，推却挽三遍。两手相叉，着心三遍。曲腕筑肋挽肘，左右三遍。左右挽，前右拔，各三遍。舒手挽项，左右三遍。反手着膝，手挽肘，覆手着膝上，左右亦三遍。手摸肩，从上至下使遍，左右同。两手空拳筑三遍，两手相叉反复搅，各七遍。外振手三遍，内振三遍，覆手振亦三遍。摩扭指三遍。两手反摇三遍。两手反叉，上下扭肘无数，单用十呼。两手上耸三遍。两手下顿三遍。两手相叉头上过，左右申肋十遍。两手拳反背上，掘脊上下三遍。（掘，揩之也。）两手反捉，上下直脊三遍。覆掌搦腕内外振三遍。覆掌前耸三遍。  

覆掌两手相叉交横三遍。覆掌横直，即耸三遍。若有手患冷，从上打至下，得热便休。  

舒左足，右手承之，左手捺脚耸上至下，直脚三遍，右手捺脚亦尔。前后捩足三遍。左捩足，右捩足，各三遍。前后却捩足三遍。直脚三遍。扭 三遍。内外振脚三遍。若有脚患冷者，打热便休。扭 以意多少，顿脚三遍。却直脚三遍。虎据，左右扭肩三遍。推天托地左右三遍。左右排山负山拔木，各三遍。舒手直前，顿申手三遍。舒两手两膝各三遍。舒脚直反，顿申手三遍。捩内脊外脊，各三遍。  

### 调气法第五  

彭祖曰：道不在烦，唯能不思衣食，不思声色，不思胜负，不思曲直，不思得失，不思荣辱。心无烦，形勿极，而助之以导引，行气不已，亦可得长年，千岁不死。凡人不可无思，当以渐遣除之。彭祖曰：和神导气之道，当得密室，闭户安床暖席，枕高二寸半，正身偃卧，瞑目，闭气于胸膈中，以鸿毛着鼻上而不动，经三百息，耳无所闻，目无所见，心无所思，如此则寒暑不能侵，蜂虿不能毒，寿三百六十岁，此邻于真人也。每旦夕（旦夕者，是阴阳转换之时。凡旦五更初暖气至，频频眼闭，是上生气至，名曰：阳息而阴消。暮日入后冷气至，凛凛然时乃至，床坐睡倒，是下生气至，名曰：阳消而阴息。且五更初暖气至，暮日入后冷气至，常出入天地日月山川河海人畜草木一切万物体中，代谢往来，无时休息。一进一退，如昼夜之更迭，如海水之潮汐，）是天地消息之道也面向午展两手于脚膝上，徐徐按捺肢节，口吐浊气，鼻引清气。（凡吐者去故气，亦名死气，纳者取新气，亦名生气，故《老子经》云：玄牝之门，天地之根，绵绵若存，用之不勤，言口鼻天地之间可以出纳阴阳死生之气也。）良久，徐徐乃以手左托右托，上托下托，前托后托，瞑目张口，叩齿摩眼，押头拔耳，挽发放腰，咳嗽，发阳振动也。双作只作，反手为之，然后掣足仰振，数八十九十而止。仰下徐徐定心，作禅观之法，闭目存思，想见空中太和元气，如紫云成盖，五色分明，下入毛际，渐渐入顶。如雨初晴，云入山透皮入肉，至骨至脑，渐渐下入腹中，四肢五脏皆受其润，如水渗入地若彻，则觉腹中有声 然，意专思存，不得外缘，斯须即觉元气达于气海，须臾则自达于涌泉，则觉身体振动，两脚蜷曲，亦令床坐有声拉拉然，则名一通。一通二通乃至日别得三通五通，则身体悦怿，面色光辉，鬓毛润泽，耳目精明，令人食美，气力强健，百病皆去，五年十岁，长存不忘，得满十万遍，则去仙不远矣。人身虚无，但有游气，气息得理，即百病不生。若消息失宜，即诸 竟起。善摄养者，须知调气方焉。调气方疗万病大患，百日生眉须，自余者不足言也。  

凡调气之法，夜半后日中前，气生得调。日中后夜半前，气死不得调。调气之时，则仰卧床，铺浓软，枕高下其身平，舒手展脚，两手握大拇指节，去身四五寸，两脚相去四五寸，数数叩齿，饮玉浆，引气从鼻入腹，足则停止，有力更取，久住气闷，从口细细吐出尽，还从鼻细细引入。出气一如前法，闭口以心中数数，令耳不闻，恐有误乱，兼以手下筹，能至千则去仙不远矣。若天阴雾恶风猛寒，勿取气也，但闭之。若患寒热及卒患痈疽，不问日中，疾患未发前一食间即调，如其不得好瘥，明日根据式更调之。若患心冷病，气即呼出。若热病，气即吹出。若肺病即嘘出，若肝病即呵出，若脾病即唏出，若肾病即 出。夜半后八十鸡鸣，七十二平旦，六十三日出，五十四辰时，四十五巳时，三十六欲作此法，先左右导引三百六十遍。病有四种，一冷痹，二气疾，三邪风，四热毒。若有患者，安心调气，此法无有不瘥也。凡百病不离五脏，各有八十一种疾，冷热风气计成四百四病，事须识其相类，善以知之。心脏病者，体冷热。相法，心色赤，患者梦中见人着赤衣，持赤刀杖，火来怖人。  

疗法，用呼吹二气，呼疗冷，吹治热。肺脏病者，胸背满胀，四肢烦闷。相法，肺色白，患者喜梦见美女美男，诈亲附人，共相抱持，或作父母兄弟妻子。疗法，用嘘气出。肝脏病者，忧愁不乐，悲思喜头眼疼痛。相法，肝色青，梦见人着青衣，捉青刀杖，或狮子、虎、野狼来恐怖人。疗法，用呵气出。脾脏病者，体上游风习习，遍身痛烦闷。相法，脾色黄，通土色，梦或作小儿击历人邪犹人，或如旋风团栾转。治法，用唏气出。肾脏病者，体冷阴衰，面遍，细呼十遍，呼法，鼻中引气入，口中吐气出，当令声相逐呼字而吐之。热病者，用大吹五十遍，细吹十遍。吹如吹物之吹，当使字气声似字。肺病者，用大嘘三十遍，细嘘十遍。  

肝病者，用大呵三十遍，细呵十遍。脾病者，用大唏三十遍，细唏十遍。肾病者，用大 五十遍，细 三十遍。此十二种调气法，若有病根据此法恭敬用心，无有不瘥，皆须左右导引三百六  

### 服食法第六  

（论一首 法七首 方十八首）论曰：凡人春服小续命汤五剂，及诸补散各一剂。夏大热，则服肾沥汤三剂。秋服黄等丸钩吻之杀人，不信黄精之益寿。但识五谷之疗饥，不知百药之济命。但解施泻以生育，不能闭固以颐养，故有服饵方焉。 曰：夫欲服食，当寻性理所宜，审冷暖之适，不可见彼得力也。夫人从少至长，体习五谷，卒不可一朝顿遗之。凡服药物为益迟微，则无充饥之验，然积年不已，方能骨髓填实，五谷居然而自断。今人多望朝夕之效，求目下之应，腑脏未充，便以绝粒，谷气始除。药未有用，又将御女，形神与俗无别，以此致弊，可不怪哉。服饵大体皆有次第，不知其术者，非止交有所损，卒亦不得其功，故服饵大法，必先去三虫，三虫既去，次服草药，好得药力，次服木药，好得力讫，次服石药。根据此次第，及得遂其药性，庶事安稳，可以延龄矣。  

***去三虫丸方***  

生地黄汁三斗，东向灶苇火煎三沸，纳清漆二升，以荆匕搅之，日移一尺，纳真丹（铅粉，三两），复移一尺，纳瓜子末三升（即冬瓜子），复移一尺，纳大黄末三两，微火勿令焦，候可丸，丸如梧子大，先食服一丸，日三，浊血下鼻中，三十日诸虫皆下，五十日百病愈，面色有光泽。  

又方 漆（二升） 大黄（六两） 芜菁子（三升，末） 酒（一升半）上四味，以微火合煎，令可丸，如梧子大，先食服三丸，十日浊血下出鼻中，三十日虫皆烂下，五十日身光泽，一年行及奔马，消息四体安稳，乃可服草药。  

***服天门冬方***  

天门冬曝干，捣下筛，食后服方寸匕，日三，可至十服。小儿服尤良，蜜丸服之益善，唯多弥佳。  

又方 天门冬捣取汁，微火煎，取五斗，下白蜜一斗，胡麻炒为末二升，合煎，搅勿息手，可丸即止火，下大豆黄末，和为饼，径三寸，浓半寸，一服一枚，日三，百日以上得益，此方最上、妙包众方。一法酿酒服，始伤多无苦，多即吐去病也。（方见第十六卷小肠腑门。）蒯道人年近二百，而少常告皇甫隆云：但取天门冬，去心皮，切，干之，酒服方寸匕，日三，令人不老，补中益气，愈百病也。久服令人长生，气力百倍，治虚劳绝伤，年老衰损羸瘦，偏枯不遂，风湿不仁，冷痹心腹积聚，恶疮痈疽肿癞疾，重者周身脓坏，鼻柱败烂，服之皮脱虫出，颜色肥白。此无所不治，亦治阴痿、耳聋、目暗。久服白发黑，齿落生，延年益命，入水不濡。服二百日后，恬泰疾损拘急者缓，羸劣者强，三百日身轻，三年走及奔马，又三年心腹痼疾皆去。  

***服地黄方***  

生地五十斤捣，绞取汁，澄去滓，微火上煎，减过半，纳白蜜五升，枣脂一升，搅令相得可丸乃止。每服如鸡子一枚，日三，令人肥白。  

又方 地黄十斤细切，以醇酒二斗渍三宿出，曝干，反复纳渍，取酒尽止，加甘草、巴戟强力无病延年。  

作熟干地黄法：采地黄，去须、叶及细根，捣绞取汁以渍肥者，着甑中，蒸之一时出，曝燥，更纳汁中又蒸，至汁尽止，曝干之。亦可直切蒸之半日，数以酒洒之，使周匝至夕出，曝干，可捣蜜丸服之。  

种地黄法：先择好地黄赤色虚软者，深耕之，腊月逆耕冻地弥好。择肥大好地黄根切，长四五分至一二寸许，一斛可种一亩。二三月种之，作畦畔相去一尺，生后随锄壅，数耘之，至九月十月，视其叶小衰乃掘取，一亩得二十许斛。择取大根水净洗，其细根乃剪头尾辈，亦洗取之，日曝令极燥，乃以竹刀切长寸余许蒸之，从旦至暮，当黑不尽黑者，明日又择取蒸之，先时已捣其细碎者取汁，铜器煎之如薄饴，遂以地黄纳汁中，周匝出，曝干又纳，汁尽止，率百斤，生者令得一二十斤。取初八月九月中掘者，其根勿令太老，强蒸则不消尽，有筋脉。初以地黄纳甑中时，先用铜器承其下，以好酒淋地黄上，令匝汁后下入器中，取以并和煎汁佳。  

***黄精膏方***  

黄精一石，去须毛，洗令净洁，打碎蒸，令好熟，压得汁，复煎去游水，得一斗，纳干姜末三两，桂心末一两，微火煎，看色郁郁然欲黄，便去火待冷，盛不津器中，酒五合和，服二合，常未食前，日二服。旧皮脱，颜色变光，花色有异，鬓发更改。欲长服者，不须和酒，纳生大豆黄，绝谷食之，不饥渴，长生不老。  

***服乌麻法***  

取黑皮真檀色乌麻，随多少水拌令润，勿过湿，蒸令气遍，即出曝干，如此九蒸九捣，去上皮，未食前和水若酒服二方寸匕，日三，渐渐不饥绝谷，久服百病不生，常服延年不老。  

***饵柏实方***  

柏子仁二升，捣令细，醇酒四升渍，搅如泥，下白蜜二升，枣膏三升，捣令可丸，入干地黄末、白术末各一升，搅和丸如梧子，每服三十丸，日二服，二十日万病皆愈。  

***饵松子方***  

七月七日采松子，过时即落不可得。治服方寸匕，日三四。一云：一服三合，百日身轻，三百日行五百里，绝谷久服升仙。渴饮水，亦可和脂服之。若丸如梧子大，服十  

***服松脂方***  

百炼松脂下筛，以蜜和纳桶中，勿令中风，日服如博棋子一枚（博棋长二寸，方一寸），日三，渐渐不饥，延年。亦可醇酒和白蜜如饧，日服一二两。凡取松脂，老松皮自有聚脂者最第一，其根下有伤折处，不见日月者得之，名曰：阴脂，弥良。  

***采松脂法***  

以日入时，破其阴以取其膏，破其阳以取其脂，脂膏等分，食之可以通神灵。凿其阴阳为孔，令方五寸，深五寸，还以皮掩其孔，毋令风入，风入则不可服。以春夏时取之，取讫封塞勿泄，以泥涂之。东北行丹砂穴有阴泉水可饮此，弘农车君以元封元年入此山食松脂，十六年夏下居长安东市，在上谷牛头谷时往来至秦岭上，年常如三十者。  

***炼松脂法***  

松脂七斤，以桑灰汁一石煮脂三沸，接置冷水中凝，复煮之，凡十遍，脂白色可服。衡州东南攸县界有松脂，与天下松脂不同。  

***饵茯苓方***  

茯苓十斤，去皮，酒渍密封下，十五日出之，取服如博棋，日三，亦可屑服方寸匕。凡饵茯苓，皆汤煮四五沸，或以水渍六七日。  

***茯苓酥方***  

茯苓（五斤，灰汁煮十遍，浆水煮十遍，清水煮十遍）。松脂（五斤，煮如茯苓法，每次煮四十遍）。白蜜（三斤，煎，令沫尽） 生天门冬（五斤，去心皮，曝干作末） 蜡 牛酥（各三斤，炼三十遍）。  

上六味，各捣筛，以铜器重汤上，先纳酥，次蜡，次蜜，消讫，纳药，急搅勿住手，务令大均，纳瓷器中，密封勿令泄气。先一日不食，欲不食先须吃好美食，令极饱，然后绝食，即服二两，二十日后服四两，又二十日后八两，细丸之，以咽得下为度。第二度服以四两为初，二十日后八两，又二十日二两。第三度服以八两为初，二十日二两，又二十日四两。合一百八十日，药成自后服三丸将补，不服亦得恒以酥蜜消息之，美酒服一升为佳。合药须取四时王相日，特忌刑、杀、厌及四激、休废等日，大凶，此彭祖法。  

***茯苓膏方***  

（《千金翼》名：凝灵膏）茯苓（净，去皮） 松脂（各二十四斤） 松子仁 柏子仁（各十二斤）上四味，根据法炼之，松、柏仁不炼，捣筛，白蜜二斗四斤，纳铜器中汤上，微火煎一日一夕，次第下药，搅令相得，微火煎七日七夜，丸如小枣，每服七丸，日三。欲绝谷顿服取饱，即得轻身明目不老。（此方后一本有茯苓酥、杏仁酥、地黄酥三方，然诸本并无。又《千金翼》中已有，今更不添录。）  

***服枸杞根方***  

主养性遐龄。  

枸杞根切一石，水一石二斗，煮取六升，澄清，煎取三升，以小麦一斗干净，择纳汁中，渍一宿，曝二，往返令汁尽，曝干捣末，酒服方寸匕，日二。一年之中，以二月、八月各合一剂，终身不老。  

***枸杞酒方***  

枸杞根一百二十斤切，以东流水四石煮一日一夜，取清汁一石，渍曲一如家酝法，熟取清，贮不津器中，纳干地黄末二升半，桂心、干姜、泽泻、蜀椒末各一升，商陆末二升，以绢袋贮，纳酒底，紧塞口，埋入地三尺，坚覆上，三七日，平晓开之，其酒赤如金色，旦空腹服半升，十日万病皆愈，三十日瘢痕灭，恶疾人以水一升和酒半升，分五服愈。（《千金翼》云：若欲服石者，取河中青白石如枣、杏大者二升，以水三升，煮一沸，以此酒半合居中，须臾即熟可食。）  

***饵云母水方***  

（疗万病）上白云母二十斤薄擘，以露水八斗作汤，分半洮洗云母，如此再过，又取二斗作汤，纳芒硝十斤，以云母木器中渍之，二十日出，绢袋盛，悬屋上，勿使见风日，令燥，以水渍，鹿皮为囊，揉 之从旦至日中，乃以细绢下筛滓，复揉 令得好粉五斗，余者弃之，取粉一斗纳崖蜜二斤，搅令如粥，纳生竹筒中薄削之，漆固口，埋北垣南岸下，入地六尺，覆土，春夏四十日，秋冬三十日，出之，当如泽为成。若洞洞不消者，更埋三十日出之。先取水一合，纳药一合，搅和尽服之，日三，水寒温尽自任，服十日，小盒饭变黄，此先疗劳气风疹也。二十日腹中寒癖消，三十日龋齿除，更新生，四十日不畏风寒，五十日诸病皆愈，颜色日少。久服不已，长生神仙，吾自验之，所以述录。  

***炼钟乳粉法***  

钟乳一斤不问浓薄，但取白净光色好者任用。先泥铁铛可受四五斗者为灶，贮水令满，去口三寸，纳乳着金银瓷KT 中，乃下铛中，令水没KT 上寸余，勿使出水也。微火烧，日夜不绝，水欲竭即添暖水，每一周时，辄易水洗铛并洮乳，七日七夜出之，净洮干，纳瓷钵中，少着水研之，一日一夜，急着水搅令大浊，澄取浊汁，其乳粗者自然着底。作末者，即自作浊水，经宿澄取其粗着底者，准前法研之。凡五日五夜，皆细逐水作粉。好用澄炼取曝干，即更于银钵中研之二日，候入肉水洗不落者佳。  

***钟乳散***  

治虚羸不足，六十以上人瘦弱不能食者，百病方。  

上党人参 石斛 干姜（各三分） 钟乳粉（成炼者，三两）上四味，捣三味下筛，与乳合和相得，均分作九帖。平旦空腹温醇酒服一帖，日午后服一帖，黄昏后服一帖，三日后准此服之。凡服此药法，皆三日一剂，三日内只用一升半饭，一斤肉。肉及饭唯烂，不得服葱、豉。问曰：何故三日少餐勿得饱也？答曰：三夜乳在腹中熏补脏腑，若此饱食，即推药出腹，所以不得饱食也。何故不得生食？由食生即损药力，药力既损，脂肪亦伤，所以不得食生食也。何故不得食葱、豉？葱、豉杀药，故不得食也。三日服药既尽，三日内须作羹食补之，任意所便，仍不用葱，豉及硬食也。三日补讫，还须准式服药如前，尽此一斤乳讫，其气力当自知耳，不能具述。一得此法，其后服十斤，任意所便可知也。  

***西岳真人灵飞散方***  

云母粉（一斤） 茯苓（八两） 钟乳粉 柏子仁 人参 续断 桂心（各七两） 菊花（十五两） 干地黄（十二两）上九味，为末，生天门冬十九斤，取汁溲药，纳铜器中，蒸一石（《太清经》云一斤，）二斗黍米下，米熟曝干为末，先食饮服方寸匕，日一，旦服，无毒。三日力倍；五日血脉充盛；七日身轻；十日面色悦泽，知虑聪明；十五日行及奔马，力作不知；二十日耳目聪明，力不复当；三十日夜视有光（《太清经》作：三十五日；）七十日白发尽落，故齿皆去。更取二十一匕，白蜜和捣三百杵，丸如梧子大。此仙人随身常所服药也，入山日吞七丸，绝谷不饥。余服此方以来，将逾三纪，顷面色美而悦之，疑而未敢措手，积年询访，屡有名人曾饵得力，遂常服之一如方说，但能业之不巳，功不徒弃耳。（《太清经》无人参，有白术四两。《千  

### 黄帝杂忌法第七  

旦起目不开洗面，令人目涩失明饶泪。清旦常言善事，勿恶言，勿闻恶事，勿嗔怒，勿叱咄呼，勿嗟叹，勿唱奈何，勿立膝坐而交臂膝上，勿令发覆面，皆不祥。勿举足向火，勿对灶骂詈，凡行立坐勿背日吉，勿面北坐久思，不祥。起凡欲行，常存魁纲在头上，所向皆吉。若征战，存斗柄在前以指敌吉。勿面北冠带凶，勿向西北唾，犯魁纲神凶。勿咳唾，唾不用远，成肺病，令人手足重，及背痛、咳嗽。勿向西北大小便，勿杀龟蛇，勿怒目视日月，善令人失明。行及乘马不用回顾；凡过神庙，慎勿辄入，入必恭敬，不得举目恣意顾瞻，亦不得返首顾视神庙。见龙蛇，勿与心惊怪，亦勿注意瞻视。忽见鬼怪变异之物，即强抑之勿怪。又路行于众中见殊妙美女，慎勿熟视而爱之，此当魑魅之物，无问空山旷野，稠人广众之中，皆亦如之。凡山水有沙虱处，勿在中浴，害人。欲渡者，随驴马后急渡，不伤人。  

有水弩处，射人影即死。欲渡水者，以物打水，其弩即散，急渡不伤人。诸山有孔穴，入采宝者，唯三月、九月，余月山闭气交，犯之死。凡空腹不用见尸臭气入鼻，舌上白起，口常臭，欲见尸者，皆须饮酒见之，能辟毒。远行触热，途中逢河勿洗面，生乌 。  

### 房中补益第八  

论曰：人生四十以下，多有放恣，四十以上，即顿觉气力一时衰退，衰退既至，众病蜂起，久而不治，遂至不救。所以彭祖曰：以人疗人，真得其真。故年至四十，须识房中之术。  

夫房中术者，其道甚近，而人莫能行。其法一夕御十人，闭固而已，此房中之术毕矣。兼之药饵，四时勿绝，则气力百倍，而智能日新。然此方之作也，非欲务于淫佚，苟求快意，务存节欲，以广养生，此房中之微旨也。是以人年四十以下，即服房中之药者，皆所以速祸，故年未满四十者，不可与论房中之事，欲心未止，兼饵补药，倍力行房，不过半年，精髓枯竭，唯向死近。少年极须慎之。四十以上，常固精养气不耗，可以不老。又饵云母，足以愈疾延年，勿服泄药，常饵补药大佳。凡御女之道，不欲令气未感动，阳气微弱即以交合，必须先徐徐调和，使神和意感良久，乃可令得阴气推之，须臾自强，所谓弱而内迎，坚急出之，进退欲令疏迟，情动而止，不可高自投掷，颠倒五脏，伤绝精脉，致生百病。但数交而慎密者，诸病患皆愈。能百接而不施泻者，长年矣。凡人精少则病，精尽则死，不可不思，不可不慎。数交而一泻，精气随长，不能使人虚也。若不数交，交而即泻，则不得益，泻之精气自然生长，但迟微，不如数交接不泻之速也。凡人习交合之时，常以鼻多纳气，口微吐气，自然益矣。交会毕蒸热，是得气也，以菖蒲末三分、白粱粉敷摩令燥，既使强盛，又湿疮不生也。凡欲施泻者，当闭口张目，闭气，握固两手，左右上下缩鼻取气，又缩下部及吸腹，小偃脊膂，急以左手中两指抑屏翳穴，长吐气并琢齿千遍，则精上补脑，使人长生。若精妄出，则损神也。《仙经》曰：令人长生不老。先与女戏，饮玉浆。玉浆口中津也。使男女感动，以左手握持，思存丹田中有赤气，内黄外白，变为日月，徘徊丹田中，俱入泥垣，两半合成一因，闭气深纳勿出但入，上下徐徐咽气，情动欲出，急退之，此非上士有智者不能行也。其丹田在脐下三寸。泥垣者在头中对，两目直入内思，作日月想，合径三寸许，两半放形则一，为日月相 者也。虽出入仍思念所作者勿废，佳也。又曰：男女俱仙之道，深纳勿动，精思脐中赤色大如鸡子形，乃徐徐出入，情动乃退，一日一夕可数十为定，令人益寿。  

男女各息意共存思之，可猛念之。御女之法能一月再泄，一岁二十四泄，皆得二百岁，有颜色，无疾病，若加以药，则可长生也。人年二十者，四日一泄，三十者八日一泄，四十者十六日一泄，五十者二十日一泄，六十者闭精勿泄，若体力犹壮者，一月一泄。凡人气力自有强盛过人者，亦不可抑忍，久而不泄，致生痈疽。若年过六十，而有数旬不得交合，意中平平者，自可闭固也。昔贞观初有一野老，年七十余，诣余曰：数日来阳气益盛，自思气血已衰，何有此盛，未知垂老有此，为善恶耶？余答之曰：是大不祥，子独不闻膏火乎，夫膏火之将竭也，必先暗而后明，明止则灭，今足下年迈桑榆，久当闭精息欲，兹忽春情猛发，岂非反常耶。窃谓足下忧之，子其勉欤，后四旬发病而死，此其不慎之效也。如斯之辈非一，且疏一人，以勖将来耳。所以善摄生者，凡觉阳事辄盛，必谨而抑之，不可纵心竭意以自贼也。若一度制得，则一度火灭，一度增油。若不能制，纵情施泻，即是膏火将灭，更去其油，可晚而自保，犹得延年益寿。若年少壮而能行道者，神仙速矣。或曰年未六十，当闭精守一为可尔否，曰：不然，男不可无女，女不可无男。无女则意动，意动则神劳，神劳则损寿。若念真正无可思者，则大佳长生也。然而万无一有，强抑郁闭之，难持易失，使人漏精尿浊，以致鬼交之病，损一而当百也，其服食药物，见本卷服篇中。御女之法，交会者当避丙丁日，及弦望晦朔，大风大雨大雾大寒大暑雷电霹雳，天地晦冥，日月薄蚀，虹霓地动，若御女则损人神不吉，损男百倍，令女得病，有子必癫痴顽愚，喑哑聋聩，挛跛盲眇，多病短寿，不孝不仁。又避日月星辰，火光之下，神庙佛寺之中，井灶圊厕之侧，冢墓尸柩之旁，皆所不可。夫交合如法，则有福德，大智善人降托胎中，仍令性行调顺，所作和合，家道日隆，祥瑞竞集，若不如法，则有薄福愚痴恶人来托胎中，仍令父母性行凶险，所作不成，家道日否，殃咎屡至，虽生成长，家国灭亡。夫祸福之应，有如影响，此乃必然之理，可不再思之。若欲得子者，但待妇人月经后一日、三日、五日，择其王相日，生气时夜半后乃施泄，有子皆男，必寿而贤明高爵也；以月经绝后二日、四日、六日施泄，有子必女；过六日后勿得施泄，既不得子，亦不成人。黄帝杂禁忌法曰：人有所怒，血气未定，因以交合，令发痈疽。又不可忍小便交合，使人淋茎中痛，面失血色。及远行疲乏来入房，五劳虚损，少子。  

且妇人月事未绝而与交合，令人成病，得白驳也。水银、鹿脂不可近阴，令阴痿缩。  

## 卷二十八脉法

（凡十六类）  

### 平脉大法第一  

论曰：夫脉者，医之大业也。不深究其道，何以为医者哉。是以古之哲医，寤寐俯仰，不与常人同域，造次必于医，颠沛必于医，故能感于鬼神，通于天地，可以济众，可以根据凭。  

若与常人混其波澜，则庶事堕坏，使夫物类将何仰焉。由是言之，学人必当屏弃俗情，凝心于此经曰：诊脉之法，常以平旦，阴气未动，阳气未散，饮食未进，经脉未盛，络脉调匀，气血未乱，故乃可诊有过之脉。切脉动静而视精明，察五色，观五脏有余不足，六腑强弱，形之盛衰，可以此参伍，决生死之分也。  

又曰：平脉者，皆于平旦。先诊寸口，初重指切骨，定毕便渐举指，与皮毛相得，于轻重之间，随人强弱肥瘦，以意消息进退举按之宜。称其浮沉诸类应于四时五行，与人五脏相应，轻重相薄，寻状论寒暑得失。  

凡人禀形，气有中适，有躁静，各各不同。气脉流动，亦各随其性情，故一呼脉再至，一吸脉再至，呼吸定息之间复一至，合为五至，此为平和中适者也。春秋日夜正等，无余分时也。其余日则其呼而脉至多，吸而脉至少，或吸而脉至多，呼而脉至少，此则不同，如冬夏日夜长短之异也。凡气脉呼吸法，昼夜变通效四时。然于呼吸定息应五至之限，无有亏僻，犹晷刻与四时有长短，而岁功日数无遗也。若人有羸有壮，其呼吸虽相压遏，而昼夜息度随其漏刻，是谓：呼吸象昼夜，变通效四时。  

夫诊脉，当以意先自消息，压取病患呼吸以自同，而后察其脉数，计于定息之限，五至者为平人，若有盈缩，寻状论病源之所宣也。  

问曰：何为三部脉？答曰：寸、关、尺也。凡人修短不同，其形各异，有尺寸分三关之法，从肘腕中横纹至掌鱼际后纹，却而十分之而入取九分，是谓尺。从鱼际后纹却还度取十分之一，则是寸。寸十分之而入取九分之中，则寸口也。此处其骨自高，故云：阴得尺内有一寸，阳得寸内九分，从寸口入却行六分为关分，从关分又入六分为尺分。  

又曰：从鱼际至高骨却行一寸，其中名曰寸口。从寸口至尺，名曰尺泽，故曰尺寸。寸后尺前名曰关，阳出阴入以关为界，如天地人为三界，寸主射上焦头及皮毛，竟手上部。关主射中焦腹及腰中部。尺主射下焦小腹至足下部。此为三部法，象三才天地人，头腹足为三元也。夫十二经皆有动脉，独取寸口以决五脏六腑死生吉凶之候者，何谓也？然寸口者，脉之大会，手太阴之动脉也。人一呼脉行三寸，一吸脉行三寸，呼吸定息脉行六寸。人一日一夜凡一万三千五百息，脉行五十度，周于其身，漏水下百刻，荣卫行阳二十五度，行阴亦二十五度为一周。故五十度而复会于手太阴。太阴者，寸口也，即五脏六腑之所终始，故法取于寸口。人有三百六十脉，法三百六十日也。  

### 诊五脏脉轻重法第二  

初持脉如三菽之重与皮毛相得者，肺部。（金秋三月庚辛之气。） 如六菽之重与血脉相得者，心部。（火夏三月丙丁之气。） 如九菽之重与肌肉相得者，脾部。（土旺四季，季夏六月戊己之气。） 如十二菽之重与筋平者，肝部。（木春三月甲乙之气。） 按之至骨，举之来疾者，肾部。（水冬三月壬癸之气。） 心肺俱浮，何以别之？然浮而大散者，心也。（象火浮散。）浮而短涩者，肺也。（象金浮涩。） 肾肝俱沉，何以别之？然牢而长者，肝也。（如木生苗吐颖。） 濡而大，举指来实者，肾也。（濡弱如水举重胜船。） 脾者中州，故其脉在中，是阴阳之脉也。（《千金翼》云：迟缓而长者，脾也。）  

### 指下形状第三  

浮脉，举之有余，按之不足。（浮于指下。） 沉脉，举之不足，按之有余。（重按之乃得。） 涩脉，细而迟，往来难且散，或一止复来。（一曰浮而短，一曰短而止，或如散。）滑脉，往来前却，流利展转，替替然与数相似。（一曰浮中如有力，一曰漉漉如欲脱。） 洪脉，极大在指下。（一曰浮而大。） 细脉，小大于微，常有但细耳。微脉，极细而软，或欲绝，若有若无。（一曰小也，一曰手下快，一曰薄，一曰按之如欲尽绝。） 弦脉，举之无有，按之如张弓弦状。（一曰如张弓弦，按之不移。又曰浮紧乃为弦也。） 紧脉，数如切绳状。  

（一曰如转索之无常。） 迟脉，呼吸三至，来去极迟。（一曰举之不足，按之尽牢。一曰按之尽牢，举之无有。） 数脉，去来促急。（一曰一息脉六七至，一曰数者进之名。） 缓脉，去来亦迟，小快于迟。（一曰浮大而软，阴与阳同等。） 弱脉，极软而沉，细按之欲绝指下。  

（一曰按之乃得，举之即无。） 动脉，见于关上，无头尾大如豆，厥厥动摇。伏脉，极重指着骨乃得。（一曰关上沉不出，名曰伏。一曰手下裁动，一曰按之不足，举之无有。） 芤脉，浮大而软，按之中央空，两边实。（一曰指下无，两旁有。 软脉，极软而浮细。一曰按之无有，举之有余。一曰细小如软。《千金翼》软作濡。） 虚脉，迟大而软，按之不足隐指，豁豁然空。 实脉，大而长，微强，按之隐指， 然。（一曰沉浮皆得。） 促脉，来去数，时一至。 结脉，往来缓，时一止复来，脉结者生。 代脉，来数中止，不能自还，因而复动。脉代者死。 散脉，大而散，散者气实血虚，有表无里。 革脉，有似沉伏实，大而长，微弦。（《千金翼》以革为牢。） 弦与紧相类。软与弱相类。 浮与芤相类。（又曰浮与洪相类。）微与涩相类。 沉与伏相类。 缓与迟相类。（又曰软与迟相类。） 革与实相类。（《翼  

### 五脏脉所属第四  

心部在左手关前寸口。（亦名人迎。） 肝部在左手关上。 肾部在左手关后尺中。  

肺部脉法赞云：心肝出左，脾肺出右。肾与命门，俱出尺部。魂魄谷神，皆见寸口。左主司官，右主司府。左大顺男，右大顺女。关前一分，人命之主。左为人迎，右为气口。神门决断，两在关后。人无二脉，病死不愈。诸经损减，各随其部。三阴三阳（一云按察阴阳，）谁先谁后，阴病治官，阳病治府（府，外也。）奇邪所舍，如何捕取。审而知之，针入病愈。脉有三部，阴阳相乘。荣卫气血，而行人躬。呼吸出入，上下于中。因息游布，津液流通。随时动作，效象形容。春弦秋浮，冬沉夏洪。察色观脉，大小不同。一时之间，变无经常。尸寸参差，或短或长。上下乖错，或存或亡。病辄改易，进退低昂。心迷意惑，动失纪纲。愿为缕陈，令得分明。（师曰）子之所问，道之根源。脉有三部，尺寸及关。荣卫流行，不失衡铨。肾沉心洪，肺浮肝弦。此自常经，不失铢分。出入升降，漏刻周旋。水下二刻，脉一周身。旋复寸口，虚实见焉。变化相乘，阴阳相干。风则浮虚，寒则紧弦。沉潜水蓄，支饮急弦。动弦为痛，数洪热烦。设有不应，知变所缘。三部不同，病各异端。太过可怪，不及亦然。邪不空见，终必有奸。审察表里，三焦别分。知邪所舍，消息诊看。料度腑脏，独见若神。  

### 分别病形状第五  

脉数在腑。 脉迟在脏。 脉长而弦，病在肝。（《脉经》作出于肝。） 脉小血少，病浮，病在肺。 脉大而坚（扁鹊云：小而紧，）病在肾。 脉滑者，多血少气。 脉涩者，少血多气。脉大者，血气俱多。 又云脉来大而坚者，血气俱实。 脉小者，血气俱少。又云：脉来细而微者，血气俱虚。 脉沉细滑疾者热。 脉迟紧为寒。（《脉经》云：洪数滑疾为热，涩迟沉细为寒。） 脉盛滑紧者，病在外热。 脉小实而紧者，病在内冷。 脉小弱而涩，谓之久病。 脉浮滑而疾，谓之新病。 脉浮滑，其人外热风走刺有饮，难治。 脉沉而紧，上焦有热，下寒，得冷即便下。 脉沉而细，下焦有寒，小便数，时苦绞痛，下利重。 脉浮紧且滑直者，外热内冷，不得大小便。 脉洪大紧急，病速进在外，苦头发热痈肿。 脉细小紧急，病速进在中，寒为疝瘕积聚，腹中刺痛。 脉沉重而直前绝者，病血在肠间。 脉沉重而中散者，因寒食成 。 脉直前而中散绝者，病消渴。（又云：病浸淫疮。） 脉沉重，前不至寸口徘徊绝者，病在肌肉遁尸。 脉左转而沉重者，气微，阳在胸中。 脉右转出不至寸口者，内有肉 。 脉累累如贯珠不前，有风寒在大肠，伏留不去。 脉累累如止不至，寸口软者，结热在小肠膜中，伏留不去。 脉直前左右弹者，病在血脉中 血也。 脉后而左右弹者，病在筋骨中也。 脉前大后小，头痛目眩。 脉前小后大，胸满短气。 上部有脉，下部无脉，其人当吐，不吐者死。 上部无脉，下部有脉，虽困无所苦。 夫脉者，血之府也。 长则气治。 短则气病。数则烦心。 大则病进。 上盛则气高。 下盛则气胀。 代则气衰。 细（《太素》作滑）则气少。 涩则心痛，浑浑革革至如涌泉，病进而危。  

弊弊绰绰其去如弦绝者死。 短而急者，病在上。 长而缓者，病在下。 沉而弦急者，病在内。 浮而洪大者，病在外。脉实者，病在内。 脉虚者，病在外。 在上为表，在下为里。 浮为在表，沉为在里。 滑为实为下。（又为阳气衰。） 数为虚为热。 浮为风为虚。  

动为痛为惊。 沉为水为实。（又为鬼疰。） 弱为虚为悸。 迟则为寒。 涩则少血。 缓则为虚。 洪则为气。（一作热。）紧则为寒。 弦数为疟。 疟脉自弦，弦数多热，弦迟多寒。 微则为虚。 代散则死。 弦为痛痹。（一作浮，为风疰。） 偏弦为饮。 双弦则胁下拘急而痛，其人涩涩恶寒。 脉大寒热在中。 脉伏者霍乱。 安卧脉盛，谓之脱血。 凡亡汗，肺中寒，饮冷水，咳嗽，下利，胃中虚冷，此等其脉并紧。 浮而大者，为风，又为中风头重鼻寒。 浮而缓者，皮肤不仁，风寒入肌肉。 滑而浮散者，瘫痪风。 滑为鬼疰。  

涩而紧痹病。 浮洪大长者，风眩癫疾。 大坚疾者，癫病。 弦而钩，胁下如刀刺，状如蜚尸，至困不死。 紧而急者遁尸。 洪大者，伤寒热病。浮洪大者，伤寒，秋吉春成病。 浮而滑者，宿食。 浮滑而疾者，食不消脾不磨。 短疾而滑，酒病。 浮而细滑，伤饮。 迟而涩，中寒有 结。 快而紧，积聚有击痛。弦急，疝瘕小腹痛，又为癖病（一作痹病。） 迟而滑者，胀。 盛而紧者，胀。 弦小者，寒 。 沉而弦者，悬饮内痛。 弦数，有寒饮，冬夏难治。 紧而滑者，吐逆。小弱而涩，胃反。 迟而缓者，有寒。 微而紧者，有寒。 沉而迟者，腹脏有冷病。 微弱者，有寒少气。 实紧，胃中有寒，若不能食，时时利者，难治。（一作时时呕稽难治。） 滑数，心下结热盛。 滑疾，胃中有热。 缓而滑，曰热中。  

沉而急，病伤暑，暴发虚热。 浮而绝者，气病。大而滑者，短气。 浮短者，其人肺伤诸气微少，不过一年死，法当咳嗽。 沉而数，中水，冬不治自愈。 短而数，心痛心烦。 弦而紧，胁痛，脏伤有瘀血。（一作有寒血。） 沉而滑，为下重，亦为膂痛。 脉细而滑，按之虚，因急持直者，僵仆从高堕下，病在内。微浮者，秋吉冬成病。 微数，虽甚不成病，不可劳。 浮滑疾紧者，以合百病久易愈。 阳邪来见浮洪。 阴邪来见沉细。 水谷来见坚实。 脉来乍大乍小，乍长乍短者，为祟。 脉来洪大袅袅者，祟。脉来沉沉泽泽，四肢不仁而重者，土祟。脉与肌肉相得，久持之至者，可下之。 弦小紧者，可下之。 紧而数，发寒热，必下乃愈。 弦迟者，宜温药。 紧数者  

### 三关主对法第六  

诸浮、诸沉、诸弦、诸紧、诸涩、诸滑，若在寸口，膈以上病（头部）。若在关上，胃以下平寸口脉主对法：手寸口脉滑而迟，不沉不浮，不长不短，为无病，左右同法。 寸口太过与不及，寸口之脉中手短者，曰：头痛。中手长者，曰：足胫痛。中手促上击者，曰：肩背痛。 寸口脉沉而坚者，病在中。 寸口脉浮而盛者，曰：病在外。 寸口脉沉而弱者，曰：寒热及疝瘕，小腹痛。（热，一作气，又作中。） 寸口脉沉而弱，发必堕落。 寸口脉沉而紧，苦心下有寒时时痛，有积邪。 寸口脉沉而滑者，胸中有水气，面目肿，有微热，为风水。寸口脉沉大而滑，沉即为血实，滑即为气实，血气相搏，入脏即死，入腑即愈。 寸口脉沉，胸中短气。 寸口脉沉而喘者，寒热。寸口脉浮而滑者，头中痛。 寸口脉浮大，按之反涩，尺中亦微而涩，故知有滞气宿食。寸口脉弦而紧，弦即卫气不行，卫气不行，即恶寒水流走肠间。 寸口脉紧或浮，膈上有寒，肺下有水气。 脉紧上寸口者，中风，风头痛亦如之。  

（《翼》云：亦为伤寒头痛。） 脉弦上寸口者，宿食。降者头痛。 寸口脉弦大，妇人半产漏下，男子亡血失精。 寸口脉微而弱，微则恶寒，弱则发热，当发不发，骨节疼烦；当烦不烦，与极汗出。 寸口脉微而弱，气血俱虚，男子吐血，妇人下血，呕汁出。 寸口脉动而弱，动即为惊，弱即为悸。 寸口脉缓而迟，缓即为虚，迟即为寒，虚寒相搏，则欲温食，食冷即咽痛。 寸口脉迟而缓，迟则为寒，缓即为气，寒气相搏，则绞而痛。 寸口脉迟而涩，迟即为寒，涩为少血。 脉来过寸入鱼际者，遗尿。脉出鱼际，逆气喘息。 寸口脉实者，心劳。 寸口脉 如羹上肥，阳气微。 连连如蜘蛛丝，阴气衰。两手前部阳绝者，苦心下寒毒，喙中热。 寸口脉偏绝，则臂僻不遂，两手俱绝者，不可治。 寸口脉来暂大暂小者，阴络也，苦阴风痹，应时自发，身洗洗也。 寸口脉来暂小暂大者，阳络也，苦皮肤病，汗出恶寒，下部不仁。寸口脉浮，中风发热头痛，宜服桂枝汤、葛根汤，针风池、风府，向火炙身，摩治风膏，覆令汗出。 寸口脉紧，苦头痛，是伤寒，宜服麻黄汤发汗，针眉冲、颞 ，摩伤寒膏。 寸口脉微，苦寒为衄，宜服五味子汤、麻黄茱萸膏，令汗出。 寸口脉数，为吐，以有热在胃脘熏胸中，宜服药吐之，及针胃脘，服除热汤。 若伤寒七八日至十日，热在中间烦满而渴者，宜服知母汤。 寸口脉洪大，胸胁满，宜服生姜汤、白薇丸，亦可紫菀汤下之。针上脘、期门、章门。 寸口脉缓，皮肤不仁，风寒在肌肉，宜服防风汤，以药敷熨之佳。灸诸治风穴。 寸口脉滑，阳实，胸中壅满，吐逆，宜服前胡汤，针太阳、巨阙泻之。 寸口脉弦，心下 ，微头痛，心下有水气，宜服甘遂丸，针期门泻之。 寸口脉弱，阳气虚弱，自汗出，宜服茯苓汤、内补散，将适饮食消息，勿极劳，针胃脘补之。 寸口脉涩，是胃气不足，宜服干地黄汤，自养调和饮食，针胃脘（一作三里）补之。 寸口脉芤，吐血。微芤者，衄血。空虚去血故也。宜服竹皮汤、黄土汤，灸膻中。 寸口脉伏，胸中逆气痛，胸中有水气，宜服泽漆汤，针巨阙泻之。 寸口脉软弱，自汗出，是虚损病，宜服干地黄汤、薯蓣丸、内补散、牡蛎散，并粉身，针太冲补之。 寸口脉迟，上焦有寒，心痛，咽酸，吐酸水，宜服附子汤、生姜汤、茱萸丸，调和饮食以暖之。 寸口脉实，即生热在脾肺，呕逆气塞。虚则生寒在脾胃，食不消化。热宜服竹叶汤、葛根汤，寒宜服茱萸丸、生姜汤。 寸口脉细，发热呕吐，宜服黄芩龙胆汤。吐不止，宜服橘皮桔梗汤，及灸中府平关脉主对法：关上脉浮而大，风在胃中，张口肩息，心下澹澹，食欲呕。 关上脉微浮，积热在胃中，呕吐蛔虫，心健忘。 关上脉滑而大小不均，必吐逆，是为病方欲来，不出一二日复欲发动，其人欲多饮，饮即注利。如利止者生，不止者死。 关上脉紧而滑者，蛔动。关上脉弦而长（《翼》作大），有痛如刀刺之状，在脐左右上下。（《脉经》云：有积在脐左右上下。） 关上脉涩而坚，大而实，按之不减有力，为中焦实，有伏结在脾肺气塞，实热在胃中。  

关上脉 大，而尺寸细者，其人必心腹冷积， 瘕结聚，欲热饮食。 关上脉时来时去，乍大乍小，乍疏乍数者，胃中寒热羸劣，不欲饮食，如疟状。 关上脉浮，腹满不欲食，浮为虚满，宜服平胃丸、茯苓汤、生姜前胡汤，针胃脘，先泻后补之。 关上脉紧，心下苦满痛，为实，宜服茱萸当归汤，加大黄二两佳。（《脉经》云：又大黄汤两治之佳。）针巨阙，下脘泻之。关上脉微，为胃中冷，心下拘急，宜服附子汤、生姜汤、附子丸，针巨阙补之。 关上脉数，胃中有客热，宜服知母汤（一作丸）、除热汤，针巨阙、上脘泻之。 关上脉缓，不欲食，此脾胃气不足，宜服平胃丸、补脾汤，及针章门补之。 关上脉滑，胃中有热，滑为热实气满，故不欲食，食即吐逆，宜服朴硝麻黄汤、平胃丸，（一作紫菀汤、人参大平胃丸。）针胃脘泻之。关上脉弦，胃中有冷，心下厥逆。脉弦胃气虚，宜服茱萸汤，温调饮食，针胃脘补之。 关上脉弱，胃气虚，胃中有客热。脉弱为虚热作病，且说云：有热不可大攻之，热去即寒起，宜服竹叶汤，及针胃脘补之。 关上脉虚细，腹满，宜服生姜汤、茱萸蜀椒汤、白薇丸，针灸三脘。 关上脉涩，血气逆冷。脉涩为血虚，宜服干地黄汤、四补散，针足太冲上补之。 关上脉芤，大便去血，宜服生地黄并生竹皮汤，灸膈俞。若重下去血，针关元，甚者服龙骨丸。（关元一作巨阙。） 关上脉伏，有水气溏泄，宜服水银丸，针关元，利小便，止溏泄便止。 关上脉洪，胃中热，必烦满，宜服平胃丸，针胃脘，先泻后补之。 关上脉沉，心下有冷气，苦满吞酸，宜服白薇丸、茯苓丸、附子汤，针胃脘补之。 关上脉软，苦虚冷，脾虚气弱，重下病，宜服赤石脂汤、女萎丸，针关元补之。关上脉迟，胃中寒，宜服桂枝丸、茱萸汤，针胃脘补之。 关上脉实，胃中痛，宜服栀子汤、茱萸乌头丸，针胃脘补之。 关上脉牢，脾胃气塞，盛热，即腹满响响，宜平尺脉主对法：尺脉浮者，客阳在下焦。 尺脉弱者，下焦冷，无阳气，上热冲头面。 尺脉弱寸强，胃络脉伤。 尺脉偏滑疾，面赤如醉，外热则病。 尺脉细微，溏泄冷利。（《素问》云：尺寒脉细，谓之后泄。） 尺脉虚小，足胫寒，痿痹脚疼。 尺脉涩，下血不利多汗。（《素问》云，尺涩脉滑，谓之多汗。） 尺脉沉而滑者，寸白虫。 尺脉细而急者，筋挛痹，不能行。 尺脉大者，热在脬中，小便赤痛。 尺脉粗而热者，谓之热中，腰胯疼，小便赤热。  

尺脉按之不绝，妇人血闭。与关相应和滑者，男子气血实。妇人即为妊娠。 尺脉来而断绝者，男子小腹有滞气，妇人月水不利。 尺寸俱软弱，内愠热，手足逆冷，汗出。 尺寸俱沉，关上无有者，苦心下喘。尺寸俱沉，关上若有，苦寒心下痛，阴中冷，脚痹。 尺寸俱微，少心力，不欲言，气血不足，其人脚弱短气。 尺寸俱数，手足头面有热。俱迟，有寒，手足头面有冷风。 尺脉浮，下热风，小便难。宜服瞿麦汤、滑石散，针横骨、关元泻之。 尺脉紧，脐下痛，宜服当归汤，灸天枢，针关元补之。 尺脉微，厥逆，小腹中拘急，有寒气，宜服小建中汤，针气海。 尺脉数，恶寒，脐下热痛，小便赤黄，宜服鸡子汤，白鱼散，针横骨泻之。 尺脉缓，脚弱下肿（一本无此四字），小便难，有余沥，宜服滑石汤、瞿麦散，针横骨泻之。 尺脉滑，气血实，经脉不利，宜服朴硝煎大黄汤，下去经血，针关元泻之。 尺脉弦，小腹疼，小腹及脚中拘急，宜服建中汤、当归汤，针气海泻之。尺脉弱，气少发热骨烦，宜服前胡汤、干地黄茯苓汤，针关元补之。 尺脉涩，足胫逆冷，小便赤，宜服附子四逆汤，针足太冲补之。尺脉芤，下焦虚，小便去血，宜服竹皮生地黄汤，灸丹田、关元。 尺脉伏，小腹痛 疝，水谷不化，宜服大平胃丸、桔梗丸，针关元补之。 尺脉沉，腰背痛，宜服肾气丸，针京门补之。 尺脉软，脚不收，风痹（一本无此五字），小便难，宜服瞿麦汤、白鱼散，针关元泻之。 尺脉牢，腹满阴中急，宜服葶苈茱萸丸，针丹田、关元、中极。 尺脉迟，下焦有寒，宜服桂枝丸，针气海、关元泻之。 尺脉实，小腹痛，小便不禁，宜服当归汤加大黄一两，利其大便  

### 五脏积聚第七  

人病有积有聚有谷气（谷一作系）。夫积者，脏病，终不移也。聚者，腑病，发作有时，展转痛移，为可治也。谷气者，胁下牵痛，按之则愈，愈而复发，夫病已愈不得复发，发即为谷气也。  

诸积大法，脉来细软附骨者，为积也。寸口结者，积在胸中。 微出寸口，积在喉中。 关上结者，积在脐旁。 微下关者，积在小腹。 尺中结，积在气冲。 上关上，积在心下。 脉出在左，积在左。脉出在右，积在右。 脉两出，积在中央，各以其部处之。 寸口沉而横者，胁下及腹中有横积痛。 脉弦，腹中急痛，腰背痛相引，腹中有寒疝瘕。 脉弦紧而细微者， 也。 夫寒痹 瘕积聚之脉状，皆弦紧。  

若在心下，即寸弦紧。 在胃脘，即关弦紧。 在脐下，即尺弦紧。 一云：关脉长弦，有积在脐左右上下。 又脉 法。左手脉横， 在左。 右手脉横， 在右。 脉头大在上，头小在下。 又一法，横脉见左，积在右；见右，积在左。偏得洪实而滑，亦为积。 弦紧，亦为积，为寒痹，为疝痛。 内有积不见脉，难治。见一脉相应，为易治。 诸不相应，为不合治也。 左手脉大，右手脉小，上病在左胁，下病在左足。 右手脉大，左手脉小，上病在右胁，下病在右足。 脉弦而伏者，腹中有 不可转也，必死不治。 脉来细沉而直者，身有痈肿，腹中有伏梁。 脉来沉而虚者，泄注也。 脉来小沉实者，胃中有积聚，不可下，食即吐。  

### 阴阳表里虚实第八  

弦为少阳，缓为阳明，洪为太阳，三阳也。微为少阴，迟为厥阴，沉为太阴，三阴也。  

脉有一阴一阳，一阴二阳，一阴三阳。有一阳一阴，一阳二阴，一阳三阴。如此言之，寸口有六脉俱动耶。然《经》言：如此者，非有六脉俱动也，谓浮、沉、长、短、滑、涩也。凡脉浮、滑、长者，阳也。沉、涩、短者，阴也。所以言一阴一阳者，谓脉来沉而滑也。一阴二阳者，脉来沉滑而长也。一阴三阳者，谓脉来浮滑而长，时一沉也。所以言一阳一阴者，谓脉来浮而涩也。一阳二阴者，谓脉来长而沉涩也。一阳三阴者，谓脉来沉涩而短，时一浮也，各以其经所在，言病之逆顺也。  

脉有阳盛阴虚，阴盛阳虚，何谓也？然浮之损小，沉之实大，故云：阴盛阳虚。 沉之损小，浮之实大，故曰：阳盛阴虚，是谓阴阳虚实之意也。 凡脉浮、大、数、动、长、滑，阳也。沉、涩、弦、弱、短、微，阴也。阳病见阴脉者，逆也，主死。阴病见阳脉者，顺也，主生。 关前为阳，关后为阴。阳数即吐，阴微即下。阳弦则头痛，阴弦则腹痛，根据阴阳察病也。 又尺脉为阴，阴脉常沉而迟。寸关为阳，阳脉但浮而速。 尺脉上不至关为阴绝，寸脉下不至关为阳绝，阴绝而阳微，死不治。 呼为表属腑，吸为里属脏。阳微不能呼，阴微不能吸。 呼吸不足，胸中短气。 弱反在关，濡反在巅。微在其上，涩反在下。微即阳气不足，沾热汗出。涩即无血，厥而且寒。 诸腑脉为阳，主热。诸脏脉为阴，主寒。阳微则汗，阴浮自下。（《脉经》作阴微。） 阳数，口生疮。阴数加微，必恶寒烦扰，而不得眠。 阳芤吐血（《脉经》作阳数则吐血。） 阴芤下血（《脉经》作阴涩则下血）。无阳则厥，无阴则呕。 寸口脉浮大而疾者，名曰阳中之阳，病苦烦满身热，头痛，腹中热， 寸口脉沉细者，名曰阳中之阴，病苦悲伤不乐，恶闻人声，少气，时汗出，阴气不通（不通一作并），臂不能举。（《巢氏病源》作臂偏不举。） 尺脉沉细者，名曰阴中之阴，病苦两胫酸疼，不能久立，阴气衰，小便余沥，阴下湿痒。 尺脉滑而浮大者，名曰阴中之阳，病苦小腹痛满，不能溺，溺即阴中痛，大便亦然。 尺脉牢而长，关上无有，此为阴干阳，其人苦两胫重，小腹引腰痛。 寸口壮大，尺中无有，此为阳干阴，其人苦腰背痛人有三虚三实者，何谓也？然有脉之虚实，有病之虚实，有诊之虚实。脉之虚实者，脉来濡者，虚。牢者，实也。病之虚实者，出者为虚，入者为实。言诸者为虚，不言者为实。  

缓者为虚，急者为实也。诊之虚实者，痒者为虚，痛者为实。外痛内快为外实内虚，内痛外快为内实外虚，故曰：虚实也。 问曰：何谓虚实？答曰：邪气盛则实，精气夺则虚。何谓重五实。 脉细皮寒，气少，泄痢注前后，饮食不入，为五虚也。  

### 何时得病第九  

何以知人露卧得病，阳中有阴也。何以知人夏月得病，诸阳入阴也。 何以知人春得病，无肝脉也。无心脉，夏得病。无肺脉，秋得病。无肾脉，冬得病。无脾脉，四季之月得病。  

### 扁鹊华佗察声色要诀第十  

病患五脏已夺，神明不守，声嘶者死。 病患循衣缝，谵语者，不可治。 病患阴阳俱绝，掣衣掇空，妄言者，死。 病患妄语错乱，及不能语者，不治。热病见此可治。病人阴阳俱绝，失音不能言，三日半死。 病患两目 有黄色起者，其病方愈。 病患面黄目青者，不死。青如草滋，死。 病患面黄目赤者，不死。赤如 血，死。 病患面黄目白者，不死。白如枯骨，死。 病患面黄目黑者，不死。黑如炱者，死。 病患面目俱等者，不死。  

病患面黑目青者，不死。 病患面青目白者，死。 病患面赤目青者，六日死。 病患面黄目青者，九日死，是谓乱经。 饮酒当风，邪入胃经，胆气妄泄，目则为青，虽有天救，不可复生。 病患面赤目白者，十日死。 忧恚思虑，心气内索，面色反好，急求棺椁，十日死。 病患面白目黑者死，谓荣华已去，血脉空索。 病患面黑目白者，八日死，肾气内伤，病因留积。 病患面青目黄者，五日死。 病患着床，心痛短气，脾竭内伤，百日复愈，能起彷徨因坐于地，其立倚床，能治此者，可谓神良。病患面无精光，若土色，不受饮食者，四日死。 病患目无精光，及牙齿黑色者，不治。 病患耳、目、鼻、口有黑色起入于口者，必死。 病患耳目及颧颊赤者，死在五日中。 病患黑色出于额上发际，下直鼻脊两颧上者，亦死在五日中。病患及不病患黑色若白色起入目及鼻口者，死在三日中。 病患及健人面忽如马肝色，望之如青，近之如黑者，死。 病患面黑目直视，恶风者，死。 病患面黑唇青者，死。 病患面青唇黑者，死。 病患面黑，两胁下满，不能自转侧者，死。 病人目回回直视，肩息者，一日死。 病患阴结阳绝，目精脱恍惚者，死。 病患阴阳绝竭，目眶陷者，死。 病患眉系倾者，七日死。 病患口如鱼口，不能复闭，而气出多不返者，死。 病患口张者，三日死。 病患唇青人中反者，三日死。 病患唇反人中满者，死。 病人唇口忽干者，不治。 病患唇肿齿焦者，死。 病患齿忽变黑者，十三日死。 病患舌卷卵缩者，必死。 病患汗出不流，舌卷黑者，死。 病患发直者，十五日死。 病患发如干麻，善怒者，死。 病患发与眉冲起者，死。 病患爪甲青者，死。 病患爪甲白者，不治。  

病患手足爪甲下肉黑者，八日死。 病患荣卫竭绝，面浮肿者，死。 病患卒肿，其面苍黑者，死。 病患手掌肿无纹者，死。病患脐肿反出者，死。 病患阴囊茎俱肿者，死。 病人脉绝，口张足肿者，五日死。病患足趺肿，呕吐头重者，死。 病患足趺上肿，两膝大如斗者，十日死。 病患卧遗屎不觉者死。 病患尸臭者，不可治。 肝病，皮白，肺之日庚辛死。 心病，目黑，肾之日壬癸死。 脾病，唇青，肝之日甲乙死。 肺病，颊赤目肿，心之日丙丁死。 肾病，面肿唇黄，脾之日戊己死。 青欲如苍璧之泽，不欲如蓝。 赤欲如帛裹朱，不欲如赭。 白欲如鹅羽，不欲如盐。 黑欲如重漆，不欲如炭。 黄欲如罗裹雄黄，不欲如黄土。  

### 诊五脏六腑气绝证候第十一  

病患肝绝，八日死，何以知之？面青但欲伏眠，目视不见人，汗（一作泣）出如水不止。  

（一曰、二日死。） 病患胆绝，七日死，何以知之？眉为之倾。 病患筋绝，九日死，何以知之？手足爪甲青，呼骂不休。（一曰：八日死。） 病患心绝，一日死，何以知之？肩息回视立死。（一曰：目亭亭二日死。） 病患肠（云小肠）绝，六日死，何以知之？发直如干麻，不得屈伸，自汗不止。 病患脾绝，十二日死，何以知之？口冷足肿，腹热胪胀、泄利不觉，出无时度（一曰：五日死。） 病患胃绝，五日死，何以知之？脊痛，腰中重，不可反复。（一曰：腓肠平九日死。） 病患肉绝，六日死，何以知之？耳干舌肿，溺血，大便赤泄。（一曰：足肿九日死。） 病患肺绝，三日死，何以知之？口张，但气出而不还。（一曰：鼻口虚张短气。） 病患大肠绝，不治，何以知之？泄利无度，利绝则死。 病患肾绝，四日死，何以知之？齿为暴枯，面为正黑，目中黄色，腰中欲折，自汗出如流水。（一曰：人中平七日死。  

）病患骨绝，齿黄落，十日死。 诸浮脉无根者皆死，以上五脏六腑为根也。  

### 诊四时相反脉第十二  

春三月木旺，肝脉治当先至，心脉次之，肺脉次之，肾脉次之，此为王相顺脉也。 到六月土旺，脾脉当先至而反不至，反得肾脉，此为肾反脾也，七十日死。何谓肾反脾？夏火旺，心脉当先至，肺脉次之，而反得肾脉，是谓肾反脾。期五月、六月，忌丙丁。 脾反肝，三十日死。何谓脾反肝？春肝脉当先至，而反不至，脾脉先至，是谓脾反肝。期正月、二月，忌甲乙。 肾反肝，三岁死。何谓肾反肝？春肝脉当先至，而反不至，肾脉先至，是谓肾反肝。期七月、八月，忌庚辛。 肾反心，二岁死。何谓肾反心？夏心脉当先至，而反不至，肾脉先至，是谓肾反心。期六月，忌戊己。  

此中不论肺金之气，疏略未谕，指南又推五行，亦颇颠倒，待求别录上。  

凡疗病，察其形貌、神气、色泽、脉之盛衰，病之新故，乃可治之。 形气相得，色泽以浮，脉从四时，此为易治。 形气相失，色夭不泽，脉实坚甚，脉逆四时，此为难治。  

逆四时者，春得肺脉，夏得肾脉，秋得心脉，冬得脾脉，其至皆悬绝涩者，曰逆。 春夏沉涩，秋冬浮大，病热，脉静泄痢，脉大脱血，脉实病在中，脉坚实病在外，脉不实，名逆四时，皆难疗也。 凡四时脉皆以胃气为本，虽有四时王相之脉，无胃气者难瘥也。何为胃气？脉来弱而滑者是也，命曰易治。  

### 诊脉动止投数疏数死期年月第十三  

脉一动一止，二日死。（一《经》云：一日死。） 脉二动一止，三日死。 脉三动一止，四日死，或五日死。 脉四动一止，六日死。 脉五动一止，七日死，或五日死。 脉六动一止，八日死。脉七动一止，九日死。 脉八动一止，十日死。 脉九动一止，九日死。又云：十一日死。（一《经》云：十三日死，或立春死。） 脉十动一止，立春死。（一《经》云：立夏死。） 脉十一动一止，立夏死。（一《经》云：夏至死。又云：立秋死。） 脉十二动、十三动一止，立秋死。（一《经》云：立冬死。） 脉十四动、十五动一止，立冬死。  

（一《经》云：立夏死。） 脉二十动一止，一岁死，或立秋死。 脉二十一动一止，二岁死。 脉二十五动一止，二岁死。（一《经》云：一岁死。又云：立冬死。） 脉三十动一止，二岁死，或三岁死。 脉三十五动一止，三岁死。 脉四十动一止，四岁死。 脉五十动一止，五岁死。 不满五十动一止，五岁死。 五行气毕，阴阳数同，荣卫出入，经脉通流，昼夜百刻，五德相生。脉来五十投而不止者，五脏皆受气，即无病也。 脉来四十投而一止者，一脏无气，却后四岁春草生而死。 脉来三十投而一止者，二脏无气，却后三岁麦熟时而死。 脉来二十投而一止者，三脏无气，却后二岁桑椹赤而死。 脉来十投而一止者，四脏无气，岁中死，得节不动，出清明死，远不出谷雨死矣。 脉来五动而一止者，五脏无气，却后五日而死。 脉一来而久住者，宿病在心，主中治。 脉二来而久住者，病在肝，枝中治。脉三来而久住者，病在脾，下中治。 脉四来而久住者，病在肾，间中治。脉五来而久住者，病在肺，枝中治。 五脏病，虚盛人可治，气全故也。  

### 扁鹊诊诸反逆死脉要诀第十四  

扁鹊曰：夫相死脉之气，如群鸟之聚，一马之驭，系水交驰之状，如悬石之落，出筋之上，藏筋之下，坚关之里，不在荣卫，伺候交射不可知也。 脉病患不病，脉来如屋漏、雀啄者死。（屋漏者，其来即绝而止。时复起而不相联续也。雀啄者，脉来数而疾绝止，复顿来也。）又《经》言：得病七八日，脉如屋漏、雀啄者死。（脉弹人手，如黍米也。）脉来如弹石，去如解索者死。（弹石者，辟辟急也。解索者，动数而随散乱，无复次绪也。） 脉困，病患脉如虾之游，如鱼之翔者死。（虾游者，苒苒而起，寻复退没不知所在，久乃复起，起辄迟而没去速也。鱼翔者，似鱼不行，而但掉尾动头身摇，而久住者是也。） 脉如悬薄卷索者死，脉如转豆者死，脉如偃刀者死，脉涌涌不去者死。 脉忽去忽来，暂止复来者死，脉中侈者死，脉分绝者死。（上下分散也。） 脉有表无里者死，《经》名曰：结，去即死。  

何为结？脉在指下如麻子动摇，属肾，名曰结，去死近也。 脉五来不复增减者死，《经》名曰：代。何谓代？脉五来一止也。脉七来是人一息，半时不复增减，亦名曰：代。正死不疑。《经》言：病或有死，或有不治自愈，或有连年月不已，其死生存亡，可切脉而知之耶。设病者闭目不欲见人，脉当得肝脉，弦急而长。若反得肺脉浮短而涩者死。 病若开目而渴，心下牢者，脉当得紧实而数，反得沉滑而微者死。 病吐血鼽衄者，脉当得沉细，而反得浮大牢者死。 病若谵言妄语，身当有热，脉当洪大，而反得手足四逆，脉反沉细微者死奈何？然病若头痛目痛，脉反短涩者死。 病若腹痛，脉反浮大而长者死。 病腹脉反沉而滑利者死。病四肢厥逆，脉反浮大而短者死。 病耳聋，脉反浮大而涩云：脉大者生，沉细迟者难治。） 病目KT KT ，脉反大而缓者死。 左有病右有病而左痛，下有病而上痛，上有病而下痛，此为逆。逆者死，不可治。脉来微细而绝者，人病当死。 脉来沉而绝濡，浮而不止推手者，半月死。（一作半日。） 人病脉不病者生。 脉病患不病者死。 人病尸厥，呼之不应，脉绝者死。 脉当大反小者死。 肥人脉细小如丝欲绝者死。羸人脉躁者死。 人身涩而脉来往滑者死。人身滑而脉来往涩者死。 人身小而脉往来大者死。 人身大而脉来往小者死。 人身短而脉来往长者死。 人身长而脉来往短者死。 尺脉上应寸口太迟者半日死。（《脉经》云：尺脉不应寸时如驰，半日死。） 诊五脏六腑十二经脉皆有相反，有一反逆，即为死候也。  

### 诊百病死生要诀第十五  

凡诊脉，当视其人大小短长，及性气缓急，脉之迟速大小长短，皆如其人形性者吉，反之者凶。 诊伤寒热盛，脉浮大者生，沉小者死。 伤寒己得汗，脉沉小者生，浮大者死。  

温病三四日以下不得汗，脉大疾者生，脉细小难得者死，不治。 温病时行大热，其脉细小者死。（《脉经》云：时行作穣穣。） 温病下利，腹中痛甚者死，不治。 温病汗不出，出不至足者死。 厥逆汗出，脉坚强急者生，虚缓者死。 热病二三日，身体热，腹满头痛，食饮如故，脉直而疾者，八日死。 四五日头痛腹痛而吐，脉来细强，十二日死。 八九日头不疼，身不痛，目不赤，色不变，而反利，脉来牒牒，按之不弹手时大，心下坚，十七日死。 热病七八日，脉不软（一作喘）不散（一作数者），当喑，喑后三日汗不出者死。 热病七八日，其脉微细，小便不利，加暴口燥、脉代、舌焦枯黑者死。 热病未得汗，脉盛躁疾，得汗者生，不得汗者难瘥。热病已得汗，脉静安者生，脉躁者难治。热病脉躁盛而不得汗者，此阳气之极也，十死不治。 热病已得汗，脉常躁盛，此阴气之极也，亦死。（《太素》作阳极。） 热病已得汗，常大热不去者，亦死。（大，一作专。） 热病已得汗，热未去，脉微躁者，慎不得刺治也。 热病发热甚者，其脉阴阳皆竭，慎勿刺，不汗出，必下利。 诊人被风不仁痿蹶，其脉虚者生。（《巢氏病源》云：虚数者生。）坚急疾者死。 诊癫病，虚则可治，实则死。又云：脉实坚者生，脉沉细小者死。 癫病脉搏大滑者，久久自已，其脉沉小急实，不可治，小坚急亦不可疗。 诊头痛目痛，久视（一作卒视）无所见者死。 诊人心腹积聚，其脉坚强急者生，虚弱者死。又实强者生，沉者死。 其脉大，腹大胀，四肢逆冷，其人脉形长者死。 腹胀满便血，脉大时绝极下血，脉小疾者死。 心腹痛，痛不得息，脉细小迟者生，坚大疾者死。 肠 便血，身热则死，寒则生。 肠 下白沫，脉沉则生，浮则死。 肠 下脓血，脉悬绝则死，滑大则生。 肠 之属身热，脉不悬绝滑大者生，弦涩者死，以脏期之。 肠 下脓血，脉沉小流连者生，数疾且大有热者死。 肠 筋挛，脉小细安静者生，脉浮大紧者死。 洞泄，食不化，下脓血，脉微小者生，紧急者死。泄注，脉缓时小结者生，浮大数者死。 蚀阴疰，其脉虚小者生，紧急者死。 咳嗽脉沉紧者死，浮直者生。浮软者生，小沉伏匿者死。 咳嗽羸瘦，脉形坚大者死。 咳脱形发热，脉小坚急者死。 肌瘦下脱形，热不去者死。 咳而呕，腹胀且泄，脉弦急欲绝者死。 吐血、衄血，脉滑小弱者生，实大者死。汗出若衄，脉小滑者生，大躁者死。 唾血，脉紧强者死，滑者生。 吐血而咳上气，其脉数有热，不得卧者死。 伤寒家咳而上气，脉数散者死。谓其人形损故也。 上气喘息低昂，脉滑，手足温者生，脉涩，四肢寒者死。 上气面浮肿肩息，其脉大不可治，加利必死。（一作又甚。） 上气注液，其脉虚宁宁伏匿者生，坚强者死。  

寒气上攻，脉实而顺滑则生，实而逆涩则死。（《太素》云：寒气暴上，脉满实，何如？曰：实而滑则生，实而逆则死。其形尽满何如？曰：举形尽满者，脉急大坚，尺满而不应，如是者，顺则生，逆则死。何为顺则生，逆则死？曰：所谓顺者，手足温也。所谓逆者，手足寒也。） 消渴脉数大者生，细小浮短者死。 瘅，脉实大，病久可治，弦小坚急，病久不可治病胀闭，其脉浮大软者生，沉细虚小者死。 水病腹大如鼓，脉实者生，虚者死。 卒中恶，吐血数升，脉浮大疾快者生，沉细数者死。 卒中恶，腹大四肢满，脉大而缓者生，浮而紧者死，紧细而微者亦生。 病疮，腰脊强急螈 者，皆不可治。 寒热螈 ，其者死。 金疮血出太多，其脉虚细者生，数实大者死。 金疮出血，脉沉小者生，浮大者死。  

斫疮出血一二石，脉来大者，二十日死。 斫刺俱有病多少血出不自止断者，脉止脉来大者，七日死。 从高顿仆，内有血，腹胀满，其脉坚强者生，小弱者死。 人为百药所中伤，脉洪大而速（《脉经》作迟）者生，微细者死。 人病甚而脉不调者，难瘥。 人病甚而脉洪者，易瘥。 人阴阳俱结者，见其上齿如熟小豆，其脉躁者死。（结一作竭。） 人内外俱虚，身体冷而汗出，微呕烦扰，手足厥逆，体不得安静者死。 脉实满，手足寒头热，春秋生，冬夏死。 老人脉微，阳羸阴强者生，脉焱大加息者死。阴弱阳强，脉至而代，奇月而死。 尺脉涩而坚，为血实气虚，其病腹痛逆满，气上行，此为妇人胞中绝伤，有恶血，久成结瘕，得病以冬时，黍 赤而死。 尺脉细而微者，血气俱不足，细而有力者，是谷气不足，病得节辄动，枣叶生而死，此病秋时得之。 左手寸口脉偏动，乍大乍小不齐，从寸口至关，关至尺三部之位，处处动摇，各异不同，其人病在仲夏得之，此脉桃花落而死。（花一作叶。） 右手寸口脉偏沉伏，乍小乍大，朝来浮大，暮夜沉伏。浮大即太过，上出鱼际。沉伏即下不至关中，往来无常，时时复来者，榆叶（一作荚）落而死。 右手尺部脉三十动一止，有顷更还，二十动而一止，止而复来，来逆如循直木，如循张弓弦， 然如两人共引一索者，至立春而死。（《脉经》作立冬死。）  

### 诊三部脉虚实决死生第十六  

凡三部脉大都欲等，只如小人、细人、妇人脉小软，小儿四五岁者，脉呼吸八至细数吉。（《千金翼》云：人大而脉细，人细而脉大。人乐而脉实，人苦而脉虚，性急而脉缓，性缓而脉躁，人壮而脉细，人羸而脉大，此皆为逆，逆则难治，反此为顺，顺则易治。凡妇人脉欲常濡弱于丈夫，小儿四五岁者，脉自快疾，呼吸八至也。）三部脉或至或不至，冷气在胃中，故令脉不通。 三部脉虚，其人长病得之死。虚而涩，长病亦死。虚而滑亦死，虚而缓亦死，虚而弦急，癫病亦死。 三部脉实而长，长病得之死，实而滑，长病得之生，卒病得之部脉羸非其人，病得之死。 三部脉粗，长病得之死，卒病得之生。 三部脉细而软，长病得之生。细而数亦生，微而紧亦生。 三部脉微而伏，长病得之死。 三部脉软，长病得之不治自愈，治之反死，卒病得之生。 三部脉浮而结，长病得之死。 三部脉芤，长病得之生。 三部脉弦而数，长病得之生，卒病得之死。 三部脉革，长病得之死，卒病得之生。  

三部脉坚而数如银钗股，蛊毒必死。数而软，蛊毒病得之生。 三部脉 如羹上肥，长病得之死，卒病得之生。 三部脉连连如蜘蛛丝，长病得之死，卒病得之生。 三部脉如霹雳，长病得之死。 三部脉如角弓，长病得之死。 三部脉累累如贯珠，长病得之死。 三部脉如水淹然流，长病不治自愈，治之反死。 三部脉如屋漏，长病十四日死。（《脉经》云：十日死。） 三部脉如雀啄，长病七日死。 三部脉如釜中汤沸，朝得暮死，夜半得日中死，日中得夜半死。 三部脉急切，腹间病，又  

## 卷二十九针灸上

（凡七类）  

### 明堂三人图第一  

（仰人十四门伏人十门 侧人六门）夫病源所起，本于脏腑，脏腑之脉，并出手足，循环腹背，无所不至，往来出没，难以测量，将欲指取其穴，非图莫可预备之要。非灸不精，故《经》曰：汤药攻其内，针灸攻其外，则病无所逃矣。方知针灸之功，过半于汤药矣。然去圣久远，学徒蒙昧，孔穴出入，莫测经源，济弱扶危，临事多惑。余慨其不逮，聊因暇隙鸠集今古名医《明堂》，以述针灸经一篇，用补私阙，庶根据图知穴，按经识分，则孔穴亲疏，居然可见矣。旧《明堂》图年代久远，传写错误，不足指南。今一根据甄权等新撰为定云尔。若根据《明堂》正经人，是七尺六寸四分之身，今半之为图，人身长三尺八寸二分。其孔穴相去亦皆半之。以五分为寸，其尺用夏家古尺，司马六尺为步，即江淮吴越所用八寸小尺是也。其十二经脉，五色作之，奇经八脉以绿色为之，三人孔穴共六百五十穴，图之于后亦睹之便令了然。仰人二百八十二穴，背人一百九十四穴，侧人一百七十四穴，穴名共三百四十九，单穴四十八名，双穴三百一名。  

仰人明堂图（四门 一百五十七穴内三十二穴单，一百二十五穴双）  

### 仰人头面三十六穴远近法第一  

头部中行，上星，在颅上直鼻中央，入发际一寸陷容豆。 囟会，在上星后一寸陷者在头上去上星旁一寸半。 承光，在五处后一寸，不灸。（一本言：一寸半。） 头第三行，临泣，在目上 直上入发际五分陷者中。 目窗，在临泣后一寸。 正营，在目窗后一寸。 正面部中行，神庭，在发际直鼻，不刺。 素 ，在鼻柱端。 水沟，在鼻下人中。 兑端，在唇上端。 龈交，在唇内齿上龈缝。 承浆，在颐前下唇之下。廉泉，在颔下结喉上舌本。  

面部第二行，曲差，挟神庭旁一寸半，在发际。攒竹，在眉头陷中。 精明，在目内 外。  

巨，挟鼻旁八分直瞳子。 迎香，在禾 上一寸鼻孔旁。 禾 ，在鼻孔下挟水沟旁五分。  

面部第三行，阳白，在眉上一寸直瞳子。 承泣，在目下七分直瞳子，不灸。 四白，在目下一寸。 地仓，挟口旁四分。 大迎，在曲颔前一寸二分骨陷中动脉。 面部第四行，本神，挟曲差旁一寸半，在发际。（一云：直耳上，入发际四分。） 丝竹空，在眉后陷中，不灸。 瞳子 ，在目外去 五分，（一名太阳，一名前关。） 面部第五行，头维，在额角发际本神旁一寸半，不灸。 颧 ，在面鼽骨下下廉陷中。 上关，在耳前上廉起骨开口取之。  

一名客主人。 下关，在客主人下耳前动脉下空下廉，合口有空，张口则闭。 颊车，在耳下曲颊端陷者中。  

天突，在颈结喉下五寸宛宛中。 璇玑，在天突下一寸陷中，仰而取之。 华盖，在璇玑下一寸陷中，仰而取之。 紫宫，在华盖下一寸六分陷中，仰而取之。 玉堂，在紫宫下一寸六分陷中。 膻中，在玉堂下一寸六分横直两乳间。 中庭，在膻中下一寸六  

### 胸博第二行六穴远近法第三  

俞府，在巨骨下去璇玑旁各二寸陷者中，仰而取之。 中，在俞府下一寸六分陷中，仰卧取之。 神藏，在 中下一寸六分陷中，仰卧取之。灵墟，在神藏下一寸六分陷中，仰卧取之。（墟，或作墙。） 神封，在灵墟下一寸六分。 步廊，在神封下一寸六分陷中，仰而取之。  

### 胸博第三行六穴远近法第四  

气户，在巨骨下挟俞府两旁各二寸陷中，仰而取之。 库房，在气户下一寸六分陷中，仰而取之。 屋翳，在库房下一寸六分陷中，仰而取之。 膺窗，在屋翳下一寸六分。乳中，禁不灸刺。 乳根，在乳下一寸六分陷中，仰而取之。  

### 胸博第四行六穴远近法第五  

云门，在巨骨下挟气户两旁各二寸陷中动脉，应手举臂取之。 中府，在云门下一寸。  

（又云：一寸六分。）乳上三肋间动脉，应手陷中。 周荣，在中府下一寸六分陷中，仰而取之取之。 食窦，在天溪下一寸六分陷中，举臂取之。  

### 腹中第一行十四穴远近法第六  

鸠尾，在臆前蔽骨下五分，不可灸刺。 巨阙，在鸠尾下一寸。 上脘，在巨阙下一寸去蔽骨三寸。 中脘，在上脘下一寸。 建里，在中脘下一寸。 下脘，在建里下一寸。 水分，在下脘下一寸，脐上一寸。 脐中，禁刺。 阴交，在脐下一寸。 气海，在脐下一寸半。 石门，在脐下二寸，女子不灸。 关元，在脐下三寸。 中极，在脐下四寸。 曲骨，在横骨之上，中极下一寸，毛际陷中。  

### 腹第二行十一穴远近法第七  

幽门，在巨阙旁半寸陷中。（又心脏卷云：挟巨阙两边相去各一寸。） 通谷，在幽门下一寸。阴都，在通谷下一寸。 石关，在阴都下一寸，（一名石阙。） 商曲，在石关下一寸，（一名高曲。） 肓俞，在商曲下一寸直脐旁各五分。 中注，在肓俞下五分。 四满，在中注下一寸。（肺脏卷云：挟丹田。） 气穴，在四满下一寸。（《妇人方》上卷云：在关元左边二寸是。右边二寸，名子户。） 大赫，在气穴下一寸。（肾脏卷云：在屈骨端三寸。）横骨，在大赫下一寸。（肾脏卷云：名屈骨，在阴上横骨中央宛曲，和却月中央是。）  

### 腹第三行十二穴远近法第八  

不容，在幽门旁各一寸五分，去任脉二寸，直四肋端，相去四寸， 承满，在不容下一寸。 梁门，在承满下一寸。 关门，在梁门下一寸，太一上。 太一，在关门下一寸。 滑肉门，在太一下一寸。 天枢，一名长溪，去肓俞一寸半，直脐旁二寸。（脾脏卷云：名长谷，挟脐相去五寸。一名循际。） 外陵，在天枢下半寸，大巨上。 大巨，在脐下一寸，两旁各二寸，长溪下二寸。 水道，在大巨下三寸。 归来，在水道下二寸。（《外台》作三寸。） 气冲，在归来下，鼠鼷上一寸。  

### 腹第四行七穴远近法第九  

期门，在第二肋端，不容旁各一寸半，上直两乳。 日月，在期门下五分。 腹哀，在日月下一寸半。 大横，在腹哀下二寸，直脐旁。（《甲乙》云：三寸。） 腹结，在大横下一寸三分。 府舍，在腹结下三寸。 冲门，上去大横五寸，在府舍下，横骨两端约  

### 手太阴肺经十穴第十  

少商，在手大指端内侧，去爪甲角，如韭叶。 鱼际，在手大指本节后内侧散脉中。  

大泉，在手掌后陷者中。（此即太渊也。避唐祖名，当时改正，今存此名不改，恐后人将为别是一穴。）经渠，在寸口陷者中，不可灸。 列缺，在腕上一寸半，手太阴络别走阳明。 孔最，在脘上七寸，手太阴 也。 尺泽，在肘中，约上动脉。 侠白，在天府下，去肘五寸动脉。 天府，在腋下三寸，不灸。 会，在臂前廉，去肩头三寸。（《甲乙经》云：此穴在肩部。《外台》属大肠。《铜人经》属三焦。）  

### 手厥阴心主经八穴第十一  

中冲，在手中指端，去爪甲如韭叶陷者中。 劳宫，在掌中央动脉。 大陵，在掌后两骨间。 内关，在掌后，去腕二寸，（《外台》作五寸。）手心主络别走少阳。 间使，在掌后三寸两筋间。 门，在掌后，去腕五寸。（《外台》云：去内关五寸，手厥阴 也。）曲泽，在肘内廉下陷者中，屈肘得之。 天泉，在腋下二寸，举腋取之。  

### 手少阴心经八穴第十二  

少冲，在手小指内廉之端，去爪甲如韭叶。 少府，在手小指大节后陷者中，直劳宫。  

（大节，一作本节。） 神门，在掌后锐骨端陷者中。 阴 ，在掌后动脉中，去腕半寸，手少阴 也。 通里，在腕后一寸，手少阴络别走太阳。 灵道，在掌后一寸半。少海，在肘内廉节后陷中。 极泉，在腋下筋间动脉入骨。  

### 足太阴脾经十一穴第十三  

隐白，在足大趾端内侧，去爪甲如韭叶。  

大都，在足大趾内本节后陷中。（肝脏卷云：在足大趾本节内侧白肉际。） 太白，在足大趾内侧，核骨下陷中。 公孙，在足大趾本节后一寸，足太阴络别走阳明。 商丘，在足内踝下微前陷中。 三阴交，在内踝上八寸，骨下陷中。 漏谷，在内踝上六寸，骨下陷中，太阴络。（《铜人经》云：亦名太阴络。） 地机，一名脾舍，在膝下五寸，足太阴 也。  

阴陵泉，在膝下内侧，辅骨下陷者中，伸足得之。 血海，在膝膑上内廉白肉际二寸半。（一作三寸。） 箕门，在鱼腹上筋间，动应手阴市内。  

### 足阳明胃经十五穴第十四  

历兑，在足大趾、次趾之端，去爪甲角如韭叶。 内庭，在足大趾次趾外间。 陷谷，在足大趾、次趾外间本节后，去内庭二寸。冲阳，在足跗上五寸骨间，去陷谷三寸。（一云二寸。） 解溪，在冲阳后一寸半。 丰隆，在外踝上八寸，足阳明络别走太阴。 下廉，一名下巨虚，在上廉下三寸。 条口，在下廉上一寸。 三里，在膝下三寸， 骨外。 巨虚上廉，在三里下三寸。 犊鼻，在膝膑下 上，挟解大筋中。 阴市，一名阴鼎，在膝上三寸，伏兔下。 伏兔，在膝上六寸，不灸。髀关，在膝上伏兔后交分中。 梁丘，在膝上二寸两筋间（或云三寸），足阳明 也。  

伏人明堂图（十门一百五穴内十六穴单，八十九穴双）  

### 伏人头上第一行五穴远近法第一  

后顶，在百会后一寸半。 强间，在后顶后一寸半。 脑户，在枕骨上，强间后一寸半，不灸。 风府，在项后入发际一寸，大筋内宛宛中。不灸。 喑门，在项后发际宛宛中。不灸。  

### 头上第二行三穴远近法第二  

玉枕，在络却后七分半，挟脑户旁一寸三分，起肉枕骨上，入发际三寸。 络却，在通天后一寸半。 天柱，挟项，后发际大筋外廉陷者中。  

### 头上第三行三穴远近法第三  

风池，在颞 后发际陷中。 承灵，在正营后一寸半。 脑空，在承灵后一寸半，挟玉枕旁，枕骨下陷中，一名颞 。  

### 伏人耳后六穴远近法第四  

颅息，在耳后青脉间。 螈脉，在耳本鸡足青脉。不灸。 完骨，在耳后入发际四分。 窍阴，在完骨上枕骨下。 浮白，在耳后入发际一寸。 翳风，在耳后陷中，按之  

### 脊中第一行十一穴远近法第五  

大椎，在第一椎上陷中。 陶道，在大椎下节间。 身柱，在第三椎下节间。 神道，在第五椎下节间。 至阳，在第七椎下节间。 筋缩，在第九椎下筋间。 脊中，在第十一椎下节间。不灸。 悬枢，在第十三椎下节间。 命门，在第十四椎下节间。 腰俞，在第二十一椎下节间。 长强，在脊 端。  

### 脊中第二行二十一穴远近法第六  

大杼，在项后第一椎下，两旁各一寸半陷中。 风门，一名：热府，在第二椎下，两旁各一寸半。 肺俞，在第三椎下，两旁各一寸半，对乳引绳度之。 心俞，在第五椎下，两旁各一寸半。 膈俞，在第七椎下，两旁各一寸半。 肝俞，在第九椎下，两旁各一寸半。  

（一云：在椎节中。） 胆俞，在第十椎下，两旁各一寸半。 脾俞，在第十一椎下，两旁各一寸半。脾俞无定所，随四季月应病，即灸藏输是脾穴。 胃俞，在第十二椎下，两旁各一寸半。 三焦俞，在第十三椎下，两旁各一寸半。 肾俞，在第十四椎下，两旁各一寸半。 大肠俞，在第十六椎下，两旁各一寸半。 小肠俞，在第十八椎下，两旁各一寸半。 膀胱俞，在第十九椎下，两旁各一寸半。 中膂俞，在第二十椎下，两旁各一寸半。 白环俞，在第二十一椎下，两旁各一寸半。 上 ，在第一空，腰髁下一寸，挟脊两旁。 次 ，在第二空，挟脊陷中。 中 ，在第三空，挟脊陷中。 下 ，在第四空，挟脊陷中。 会阳，在阴尾骨两旁。  

### 脊中第三行十三穴远近法第七  

附分，在第二椎下，附项内廉两旁各三寸。 魄户，在第三椎下，两旁各三寸。 神堂，在第五椎下，两旁各三寸。 ，在肩膊内廉，挟第六椎下，两旁各三寸。 膈关，在第七椎下，两旁各三寸。 魂门，在第九椎下，两旁各三寸。（《外台》作十椎下。） 阳纲，在第十椎下，两旁各三寸。（《外台》作十一椎。） 意舍，在第十一椎下，两旁各三寸。  

（《外台》作九椎下。） 胃仓，在第十二椎下，两旁各三寸。 肓门，在第十三椎下，两旁各三寸。 志室，在第十四椎下，两旁各三寸。 胞肓，在第十九椎下，两旁各三寸。秩边，在第二十一椎下，两旁各三寸。  

### 手少阳三焦经十七穴远近法第八  

关冲，在手小指、次指之端，去爪甲角如韭叶。 液门，在手小指、次指间陷者中。  

中渚，在小指，次指本节后间陷者中。 阳池，在手表腕上陷者中。 外关，在腕后二寸陷中，手少阳络别走心主。 支沟，在腕后三寸，两骨间陷者中。 会宗，在腕后三寸空中，手少阳 也。 三阳络，在臂上大交脉支沟上一寸。不刺。 四渎，在肘前五寸，外廉陷者中。 天井，在肘后外大骨后一寸，两筋间陷者中，屈肘得之。 清冷泉，在肘上三寸，伸肘举臂取之。（泉，一作渊。） 消泺，在肩下臂外，开腋斜肘分下行。 天宗，在秉风后大骨下陷者中。（《外台》属小肠经。） 俞，挟肩 后大骨下胛上廉陷下。 肩外俞，在肩胛上廉，去脊三寸陷者中。 肩中俞，在肩胛内廉，去脊二寸陷者中。 曲垣，在肩中央曲胛陷者中，按之应手痛。  

### 手太阳小肠经九穴远近法第九  

少泽，在手小指端外侧，去爪甲一分陷中。 前谷，在手小指外侧本节前陷中。后溪，在手小指外侧本节后陷中。 腕骨，在手外侧腕前，起骨下陷中。 阳谷，在手外侧腕中，锐骨之下陷中。 养老，在手踝骨上一空，在后一寸陷中，手太阳 也。 支正，在五寸，手太阳络别走少阴。 小海，在肘内大骨外，去肘端五分。 肩贞，在肩曲胛下，两骨解间，肩 后陷中。（《外台》在三焦经。）  

### 足太阳膀胱经十七穴远近法第十  

至阴，在足小趾外侧，去爪甲角如韭叶。通谷，在足小趾外侧，本节前陷中。 束骨，在足小趾外侧，本节后陷中。 京骨，在足外侧，大骨下赤白肉际陷中。 申脉，阳跷所生，在外踝下陷中，容爪甲。 金门，在足外踝下陷中。一名：关梁。足太阴 也。 仆参，一名：安耶，在足跟骨下陷中。昆仑，在足外踝后，跟骨上陷中。 承山，一名：鱼腹，一名伤山，一名肉柱。在兑 肠下分肉间陷者中。 飞扬，一名：厥阳，在外踝上七寸。足太阳络别走少阳。 承筋，一名 肠，一名直肠。在胫后，从脚跟上七寸， 中央陷中。不刺。 合阳，在膝约中央下三寸。 委中，在 中央，约纹中动脉。 委阳，在足太阳之前，少阳之后，出于 中，外廉两筋间，扶承下六寸。 浮 ，在委阳上一寸，展足得之。 扶承，一名肉 ，一名阴关，一名皮部。在尻臀下股阴下纹中。（一云：尻臀下横纹中。） 殷门，在肉下六寸。  

侧人明堂图（六门共八十七穴双）  

### 侧人耳颈二十穴远近法第一  

颔厌：在曲周颞 上廉。 悬颅，在曲周颞 中。 悬厘，在曲周颞 下廉。 天冲，在耳上如前三寸。 率谷，在耳上入发际一寸半。 曲鬓，在耳上发际曲隅陷中。 角孙，在耳廊中间，开口有空。 和 ，在耳前兑发下动脉。 耳门，在耳前起肉当耳缺。 听会，在耳前陷中，张口得之。 听宫，在耳中，珠子大如赤小豆。 天容，在耳下曲颊后。 天牖，在颈筋缺盆上，天容后，天柱前，完骨下，发际上一寸。 缺盆，在肩上横骨陷中。 扶突，在气舍后一寸半。 天窗，在曲颊下扶突后，动应手陷中。 天鼎，在颈缺盆直扶突曲颊下一寸，人迎后。 人迎，在颈大脉应手，挟结喉旁，以候五脏气。不灸。 水突，在颈大筋前，直人迎下，气舍上。（一本水突在曲颊下一寸近后。） 气舍，在颈直人迎挟天突陷中。  

### 侧胁十穴远近法第二  

章门，一名：长平，在大横纹外，直脐季肋端。 京门，在监骨腰中季肋本挟脊。  

带脉，在季肋下一寸八分。 五枢，在带脉下三寸。一云：在水道下一寸半。 维道，在章门下五寸三分。 居 ，在长平下八寸三分，监骨上。 泉腋，在腋下三寸宛宛中，举臂得之。（中风卷云：腋门在腋下攒毛中。一名泉腋，即渊腋是也。） 大包，在泉腋下三寸。 辄筋，在腋下三寸，复前行一寸着胁。 天池，在乳后一寸，腋下着肋直腋撅肋  

### 侧人手阳明大肠经二十穴远近法第三  

商阳，在手大指，次指内侧，去爪甲角如韭叶。 二间，在手大指、次指本节前内侧陷者中。 三间，在手大指、次指本节后内侧陷者中。 合谷，在手大指、次指歧骨间。 阳溪，在腕中上侧，两筋间陷中。 偏历，在腕后三寸，手阳明络别走太阴。 温溜，在腕后小士五寸，大士六寸，手阳明 也。 下廉，在辅骨下，去上廉一寸。 上廉，在三里下一寸。 三里，在曲池下二寸，按之肉起，兑肉之端。 曲池，在肘后转屈肘曲骨之中。 肘，在肘大骨外廉陷中。 五里，在肘上行向里大脉中，不刺。 臂 ，在肘上七寸 肉端。  

肩，在肩端 上，斜举臂取之。 秉风，挟天 外，肩上 ，后举臂有空。 肩井，在肩上陷解中缺盆上大骨前。 天 ，在肩缺盆中，上毖骨之际陷者中。 肩 ，在肩端两骨间。  

（脉极篇云：在肩外头近后，以手按之在解宛宛中。《外台》名扁骨。） 巨骨，在肩端上行，两叉骨间陷中。  

### 足少阳胆经十五穴远近法第四  

窍阴，在足小趾、次趾之端，去爪甲如韭叶。（前伏人门，耳后穴，一名窍阴。） 侠溪，在足小趾、次趾歧间本节前。 地五会，在足小趾、次趾本节后。不灸。 临泣，在足小趾本节后间陷中，去侠溪一寸半。 丘墟，在足外踝，如前陷者中，去临泣三寸。 付阳，在外踝上三寸，太阳前少阳后筋骨间。 悬钟，一名：绝骨，在外踝上三寸动者中，足三阳络。阳辅，在外踝上，辅骨前，绝骨端三分，去丘墟七寸。 光明，在足外踝上五寸，足少阳络别走厥阴。 外丘，在外踝上七寸，足少阳 也。少阳所生。 阳交，一名别阳，一名足阳维 ，在外踝上七寸，斜属三阳分肉间。（一本云：踝上三寸。） 阳陵泉，在膝下一寸，外廉陷中。 关阳，在阳陵泉上三寸，犊鼻外。（一本云：关陵。） 中渎，在髀骨外，膝上五寸分肉间。 环跳，在髀枢中。  

### 足厥阴肝经十一穴远近法第五  

大敦，在足大趾端，去爪甲如韭叶及三毛中。 行间，在足大趾间动应手陷中。 太冲，在足大趾本节后二寸。（或云：一寸半陷中。）中封，在足内踝前一寸，仰足取之，伸足乃得。蠡沟，在足内踝上五寸，足厥阴络别走少阳。中 ，在内踝上七寸 骨中，与少阴相值。一名中都。 膝关，在犊鼻下三寸陷中，足厥阴 也。（《甲乙》《铜人经》云：二寸。《甲乙》又以中 为厥阴 。） 曲泉，在膝辅骨下，大筋上小筋下陷中，屈膝乃得。 阴包，在膝上四寸，股内廉，两筋间。 五里，在阴廉下二寸。 阴廉，在羊矢下，去气冲二寸动脉。  

### 足少阴肾经十一穴远近法第六  

涌泉，一名地冲，在足心陷中，屈足卷趾宛宛中。（肝脏卷云：在脚心大趾下大筋。）然谷，一名：龙泉，在足内踝前，起大骨下陷者中。（《妇人方》上卷云：在内踝前直下一寸。）太溪，在足内踝后跟骨上，动脉陷中。 大钟，在足跟后冲中，足少阴络别走太阳。水泉，在大溪下一寸，内踝下，足少阴 也。 照海，阴跷脉所生，在足内踝下。 复溜，一名：昌阳，一名：伏白，在足内踝上二寸陷中。交信，在内踝上二寸，少阴前，太阴后廉，筋骨间。 筑宾，在内踝上 分中。 阴谷，在膝内辅骨之后，大筋之下，小筋之上，按之应手，屈膝得之。 会阴，一名屏翳，在大便前小便后，两阴间。  

### 手三阴三阳穴流注法第二（上）  

凡孔穴所出为井。所流为荣。所注为输。所过为源。所行为经。所入为合。  

灸刺大法：春取荥。夏取输。季夏取经。秋取合。冬取井。  

肺，出少商为井，手太阴脉也。流于鱼际为荥，注于大泉为输，过于列缺为源，行于经渠为经，入于尺泽为合。  

心，出于中冲为井，心包络脉也。流于劳宫为荥，注于大陵为输，过于内关为源，行于间使为经，入于曲泽为合。  

又心，出于少冲为井，手少阴脉也。流于少府为荥，注于神门为输，过于通里为源，行于灵道为经，入于少海为合。  

大肠，出于商阳为井，手阳明脉也。流于二间为荥，注于三间为输，过于合谷为源，行于阳溪为经，入于曲池为合。  

三焦，出于关冲为井，手少阳脉也。流于液门为荥，注于中渚为输，过于阳池为源，行于支沟为经，入于天井为合。  

小肠，出于少泽为井，手太阳脉也。流于前谷为荥，注于后溪为输，过于腕骨为源，行于阳谷为经，入于小海为合。  

### 足三阴三阳穴流注法第二（下）  

胃，出于厉兑为井，足阳明脉也。流于内庭为荥，注于陷谷为输，过于冲阳为源，行于解溪为经，入于三里为合。  

胆，出于窍阴为井，足少阳脉也。流于侠溪为荥，注于临泣为输，过于丘墟为源，行于阳辅为经，入于阳陵泉为合。  

膀胱，出于至阴为井，足太阳脉也。流于通谷为荥，注于束骨为输，过于京骨为源，行于昆仑为经，入于委中为合。  

脾，出于隐白为井，足太阴脉也。流于大都为荥，注于太白为输，过于公孙为源，行于商丘为经，入于阴陵泉为合。  

肝，出于大敦为井，足厥阴脉也。流于行间为荥，注于太冲为输，过于中封为源，行于中为经，入于曲泉为合。  

肾，出于涌泉为井，足少阴脉也。流于然谷为荥，注于太溪为输，过于水泉为源，行于复溜为经，入于阴谷为合。  

### 针灸禁忌法第三  

针禁忌法：大寒无刺。（《素问》云：天寒无刺，天温无疑。） 月生无泻。 月满无补。 月郭空无治。 新内无刺。 已刺无内。 大怒无刺。 已刺无怒。 大劳无刺。 已刺无劳。 大醉无刺。 已刺无醉。 大饱无刺。 已刺无饱。 大饥无刺。 已刺无饥。 大渴无刺。 已刺无渴。 乘车来者，卧以休息如食顷，乃刺之。 步行来者，坐以休息如行十里顷，乃刺之。 大惊大恐，必定其气乃刺之。 刺中心一日死，其动为噫。 刺中肺三日死，其动为咳。 刺中肝五日死，其动为语。 刺中脾十五日死，其动为吞。 刺中肾三日死，其动为嚏。 刺中胆一日半死，其动呕吐。刺中膈为伤中，不过一岁死。 刺趺上中大脉，血出不止死。 刺阴股中大脉，血出不止死。 刺面中流脉，不幸为盲。 刺客主人内陷中脉，为内漏，为聋。 刺膝膑出液，为跛。 刺头中脑户，入脑即死。 刺舌下中脉太过，血出不止为喑。 刺臂太阴脉，血出多者即死。 刺足下布络中脉，血不出为肿。 刺足少阳脉，重虚出血，舌难以言。 刺 中大脉，令人仆脱色。 刺膺中陷中肺，为喘逆仰息。 刺气冲中脉，血不出为肿鼠鼷。 刺肘中内陷气归之，为不屈伸。 刺脊间中髓，为伛。 刺阴股下三寸内陷，令人遗溺。 刺乳上中乳房，为肿根蚀。 刺腋下胁间内陷，令人咳。 刺缺刺肠内陷，为肿。 刺目眶上陷骨中脉，为漏、为盲。 刺关节中液出，不得屈伸。 神庭，禁不可刺。上关，刺不可深。 缺盆，刺不可深。 颅息，刺不可多出血。 脐中，禁不可刺。 左角，刺不可久留。 云门：刺不可深。（今云门多忌不刺，宜详悉之。） 五里，禁不可刺。 伏兔，禁不可刺。（按《甲乙经》伏兔刺入五分。） 三阳络，禁不可刺。 复溜，刺无多见血。承筋，禁不可刺。 然谷，刺无多见血。 乳中，禁不可刺。 鸠尾，禁不可刺。  

头维，禁不可灸。 承光，禁不可灸。  

脑户，禁不可灸。 暗门，禁不可灸。  

风府，禁不可灸。 阴市，禁不可灸。  

下关，耳中有干适低，无灸。耳门，耳中有脓乃适低，无灸。 人迎，禁不可灸。 阳关，禁不可灸。 丝竹空，灸之，不幸使人目小及盲。 承泣，禁不可灸。 脊中，禁不可灸。 乳中，禁不可灸。 螈脉，禁不可灸。 石门女子，禁不可灸。 白环俞，禁不可灸。  

气冲灸之，不幸不得息。 渊腋灸之，不幸生脓蚀。 天府，禁不可灸。 经渠，禁不可灸。  

伏兔，禁不可灸。 地五会，禁不可灸。 鸠尾，  

### 五脏六腑变化旁通诀第四  

凡五脏六腑，变化无穷，散在诸经，其事隐没，难得俱知。今纂集相附，以为旁通，令学人少留意推寻，造次可见矣。  

五脏：肾（水一） 心（火二） 肝（木三） 肺（金四） 脾（土五）六腑：膀胱 小肠 胆 大肠 胃 三焦五脏经：足少阴 手少阴 足厥阴 手太阴 足太阴六腑经：足太阳 手太阳 足少阳 手阳明 足阳明 手少阳五脏脉：沉濡 洪盛 弦长 浮短 缓大五脏斤两：一斤二两（又云：一斤一两） 十二两（三毛七孔） 四斤四两（左三叶右四叶）三六腑斤两：九两二铢 二斤十四两 三两三铢 二斤十二两 二斤十四两六腑丈尺：纵广七寸（又云：九寸） 长二丈四尺广二寸四分 三寸三分 一丈二尺广六六腑所受：九升二合（又云：九升九合） 二斗四升 一合（《难经》作三合） 一斗二升 三斗五升五脏官：后宫列女 帝王 上将军（又为郎官） 大尚书（又为上将军） 谏议大夫六腑官：水曹掾 监仓吏 将军决曹吏 监仓掾 内啬吏五腑俞：十四椎 五椎 九椎 三椎 十一椎六腑俞：十九椎 十八椎 十椎 十六椎 十二椎 十三椎五脏募：京门 巨阙 期门 中府 章门六腑募：中极 关元 日月 天枢 中脘 石门五脏脉出：涌泉 中冲（此心包络经，心经出少冲） 大敦 少商 隐白流（《甲乙》作留：）然谷 劳宫（心经流少府） 行间 鱼际 大都注：太溪 大陵（心经注神门） 太冲 大泉 太白过：水泉 内关（心经过通里） 中封 列缺 公孙行：复溜 间使（心经行灵道） 中 经渠 商丘入：阴谷 曲泽（心经入少海） 曲泉 尺泽 阴陵泉六腑脉出：至阴 少泽 窍阴 商阳 厉兑 关冲（此三焦经出入）流：通谷 前谷 侠溪 二间 内庭 液门注：束骨 后溪 临泣 三间 陷谷 中渚过：京骨 腕骨 丘墟 合谷 冲阳 阳池行：昆仑 阳谷 阳辅 阳溪 解溪 支沟入：委中 小海 阳陵泉 曲池 三里 天井五窍：耳（二阴） 舌（口） 目 鼻 唇五养：骨（精） 血（脉） 筋 皮毛（气） 肉五液：唾 汗 泪 涕 涎五声：呻（噫） 言 呼 哭 歌六气： 吹 呼 呵 嘘 唏五神：志（精） 神 血（魂） 气（魄） 意（智又作营意）五有余病：胀满 笑不止 怒 喘喝仰息 泾溲不利五不足病：厥逆 忧（一作悲） 恐 息利少气 四肢不用六情：恶哀 怵虑（一作惠好） 好喜（一作直喜） 威怒 乐愚 贪狠 廉贞 阴贼 宽大公正 奸邪八性：欲忌 友爱 慈（惠悲） 气（正） 公私（怨）五常：智（谋） 礼（哲） 仁（肃） 义 信（圣）五事：听（聪） 视（明） 貌（恭） 言（从） 思（睿）五咎：急 豫 狂 僭 蒙五音：吟咏 肆呼 讽 唱 歌五声：羽（四十八丝） 征（五十四丝） 角（六十四丝） 商（七十二丝） 宫（八十一丝）五色：黑 赤 青 白 黄五味：咸 苦 酸 辛 甘五臭：腐 焦 膻 腥 香五宜（子来扶母：）酸 甘 苦 咸 辛五恶（味之恶：）甘 咸 辛 苦 酸五恶（气之恶：）燥 热 风 寒 湿五数：一（六） 二（七） 三（八） 四（九） 五（十）五行：水 火 木 金 土五时：冬 夏 春 秋 季夏五形（外应五行之形，内法五脏之象） 曲 兑 直 方 圆五畜：豕（《外台》云：豕鼠） 羊（《外台》云：蛇、马） 鸡（《外台》云：虎、兔）犬（《外台》云：猴、鸡） 牛（《外台》云：龙、羊、犬、牛）五谷：大豆 麦 麻 稻（黄黍） 稷五果：栗 杏 李 桃 枣五菜：藿 薤 韭 葱 葵论曰：假令人肾、心、肝、肺、脾为脏，则膀胱、小肠、胆、大肠、胃为腑。足少阴为肾经，足太阳为膀胱经，下至五脏、五果、五菜，皆尔触类长之，他皆仿此。（《外台》续添二十三条，本非《千金》之旧，今更不附入。）  

### 用针略例第五  

夫用针刺者，先明其孔穴，补虚泻实，送坚付濡，以急随缓，荣卫常行，勿失其理。夫为针者，不离乎心，口如衔索，目欲内视，消息气血，不得妄行。针入一分，知天地之气。  

针入二分，知呼吸出入，上下水火之气。针入三分，知四时五行、五脏六腑、顺逆之气。针皮毛腠理者，勿伤肌肉。针肌肉者，勿伤筋脉。针筋脉者，勿伤骨髓。针骨髓者，勿伤诸络。  

东方甲乙木，主人肝、胆、筋膜、魂。南方丙丁火，主人心、小肠、血脉、神。西方庚辛金，主人肺、大肠、皮毛、魄。 北方壬癸水，主人肾、膀胱、骨髓、精、志。中央戊己土，主人脾、胃、肌肉、意智。 针伤筋膜者，令人愕视失魂。 伤血脉者，令人烦乱失神。  

伤皮毛者，令人上气失魄。  

伤骨髓者，令人呻吟失志。 伤肌肉者，令人四肢不收失智。 此为五乱，因针所生。  

若更失度者，有死之忧也。所谓针能杀生人，不能起死人，谓愚人妄针必死，不能起生人也。  

又须审候与死人同状者，不可为医。与亡国同政者，不可为谋，虽圣智神人，不能活死人，存亡国也。故曰：危邦不入，乱邦不居。凡愚人贪利，不晓于治乱存亡，危身灭族，彼此俱丧，亡国破家，亦医之道也。  

凡用针之法，以补泻为先，呼吸应江汉，补泻校升斗，经纬有法则，阴阳不相干，震为阳气始（火生于寅，）兑为阴气终（戊为土墓，）坎为太玄华（冬至之日夜半，一阳爻生。）离为太阳精（为中女之象，）欲补从卯南（补不足地户至巽为地虚，）欲泻从酉北（天门在干。）针入因日明（向寅至午，）针出随月光（从申向午，午为日月光之位，）如此思五行，气以调营卫，用以将息之，是曰：随身宝。 凡用锋针针者，除疾速也，先补五呼，刺入五分留十呼，刺入一寸留二十呼，随师而将息之。刺急者，深纳而久留之。刺缓者，浅纳而疾发针。刺大者，微出其血。刺滑者，疾发针浅纳而久留之。刺涩者，必得其脉，随其顺逆久留之，疾出之，压其穴，勿出其血。诸小弱者，勿用大针，然气不足宜调以百药。余三针者，正中破痈坚、瘤结、息肉也，亦治久疾也。火针亦用锋针，以油火烧之，务在猛热，不热即有损于人也。  

隔日一报，三报之后，当脓水大出为佳。 巨阙、太仓、上下脘，此之一行有六穴，忌火针也。大 块当停针转动须臾为佳。每针常须看脉，脉好乃下针，脉恶勿乱下针也。下针一宿发热  

### 灸例第六  

凡孔穴在身，皆是脏腑、荣卫、血脉流通，表里往来各有所主，临时救难，必在审详。  

人有老少，身有长短，肤有肥瘦，皆须精思商量，准而折之，无得一概，致有差失。其尺寸之法，根据古者八寸为尺，仍取病者男左女右手中指上第一节为一寸。亦有长短不定者，即取手大拇指第一节横度为一寸，以意消息，巧拙在人。其言一夫者，以四指为一夫，又以肌肉纹理节解缝会宛陷之中，及以手按之，病者快然、如此仔细安详用心者，乃能得之耳。凡《经》云：横三间寸者，则是三灸两间。一寸有三灸，灸有三分，三壮之处即为一寸。黄帝曰：灸不三分，是谓徒冤，炷务大也，小弱炷乃小作之，以意商量。 凡点灸法，皆须平直，四体无使倾侧。灸时孔穴不正，无益于事，徒破好肉耳。若坐点则坐灸之，卧点则卧灸之，立点则立灸之，反此亦不得其穴矣。 凡言壮数者，若丁壮遇病。病根深笃者，可倍于方数。其人老小羸弱者，可复减半。根据扁鹊灸法，有至五百壮、千壮，皆临时消息之。《明堂本经》云：针入六分灸三壮，更无余论。曹氏灸法，有百壮者，有五十壮者，《短剧》诸方亦皆有此。  

仍须准病轻重以行之，不可胶柱守株。 凡初生小儿七日以上，周年以还不过七壮，炷如雀屎大。 凡灸先阳后阴，言：从头向左而渐下，次后从头向右而渐下，先上后下，皆以日正午以后，乃可下火灸之。时谓阴气未至，灸无不着。午前平旦谷气虚，令人癫眩，不可针灸也，慎之。其大法如此，卒急者不可用此例。 灸之生熟法，腰以上为上部，腰以下为下部，外为阳部荣，内为阴部卫，故脏腑周流，名曰：经络。是故丈夫四十以上，气在腰，老妪四十以上，气在乳，是以丈夫先衰于下，妇人先衰于上。灸之生熟，亦宜撙而节之，法当随病迁变，大法外气务生，内气务熟，其余随宜耳。头者，身之元首，人神之所法，气口精明，三百六十五络，皆上归于头。头者，诸阳之会也。故头病必宜审之，灸其穴不得乱，灸过多伤神，或使阳精玄熟，令阴魄再卒。是以灸头正得满百。脊背者，是体之横梁，五脏之所系着，太阳之会合。阴阳动发冷热成疾，灸太过熟大害人也。臂脚手足者，人之枝干，其神系于五脏六腑，随血脉出，能远近采物，临深履薄，养于诸经，其地狭浅，故灸宜少，灸过多即内神不得入，精神闭塞，痞滞不仁，即臂不举，故四肢之灸，不宜太熟也。然腹脏之内为性，贪于五味无厌成疾，风寒结痼，水谷不消，宜当熟之。然大杼、脊中、肾俞、膀胱八 ，可至二百壮。心主手足太阴，可至六七十壮，三里、太溪、太冲、阴阳二陵泉、上下二廉，可至百壮。腹上下脘、中脘、太仓、关元，可至百壮。若病重者，皆当三报之，乃愈病耳。若治诸沉结寒冷病，莫若灸之宜熟。若治诸阴阳风者，身热脉大者，以锋针刺之，间日一服之。  

若治诸邪风鬼疰，痛处少气，以毫针去之，随病轻重用之，表针内药，随时用之，消息将之，与天同心，百年永安，终无横病，此要略说，非贤勿传秘之。凡微数之脉，慎勿可灸，伤血脉焦筋骨。凡汗以后，勿灸，此为大逆，脉浮热甚，勿灸。 头、面、目、咽，灸之最欲生少。手臂四肢，灸之欲须小熟，亦不宜多。胸、背、腹，灸之尤宜大熟。其腰、脊欲须少生，大体皆须以意商量，临时迁改，应机千变万化，难以一准耳，其温病随所着而灸之，可百壮余，少至九十壮。大杼、胃脘可五十壮。手心主、手足太阳可五十壮。三里、曲池、太冲可百壮，皆三报之，乃可愈耳。风劳沉重，九部尽病，及毒瓦斯为病者，不过五十壮，亦宜三报之。若攻脏腑成心腹痛者，亦宜百壮。若卒暴病鬼魅所着者、灸头面、四肢、宜多，腹、背宜少。其多不过五十，其少不减三、五、七、九壮。凡阴阳濡风口 僻者，不过三十壮，三日一报，报如前。微者三报，重者九报，此风气濡微细入，故宜缓火温气，推排渐抽以除耳。  

若卒暴催迫，则流行细入成痼疾，不可愈也，故宜缓火。凡诸虚疾，水谷沉结流离者、当灸腹、背，宜多，不可过百壮。大凡人有卒暴得风，或中时气，凡百所苦，皆须急灸疗，慎勿忍之停滞也。若旺相者，可得无他，不尔渐久后，皆难愈，深宜知此一条。凡入吴蜀地游官，体上常须三两处灸之，勿令疮暂瘥，则瘴疠温疟毒瓦斯不能着人也故吴蜀多行灸法。有阿是之法，言人有病痛，即令捏其上，若里当其处，不问孔穴，即得便快成痛处，即云阿是。灸刺皆验，故曰：阿是穴也。  

### 太医针灸宜忌第七  

论曰：欲行针灸，先知行年宜忌，及人神所在不与禁忌相应即可，今具如下。 木命人，行年在木，则不宜针及服青药。 火命人，行年在火，则不宜汗及服赤药。 土命人，行年在土，则不宜吐及服黄药。 金命人，行年在金，则不宜灸及服白药。 水命人，行年在水，则不宜下及服黑药。 凡医者不知此法，下手即困，若遇年命厄会深者，下手推天医血忌等月忌及日忌旁通法：月旁通：正 二 三 四 五 六 七 八 九 十 十一 十二天医：卯 寅 丑 子 亥 戌 酉 申 未 巳 午 辰（呼师治病吉）血忌：丑 未 寅 申 卯 酉 辰 戌 巳 亥 午 子（忌针灸）月厌：戌 酉 申 未 午 巳 辰 卯 寅 丑 子 亥（忌针灸）四激：戌 戌 戌 丑 丑 丑 辰 辰 辰 未 未 未（忌针灸）月杀：戌 巳 午 未 寅 卯 辰 亥 子 丑 申 酉（百事凶）月刑：巳 子 辰 申 午 丑 寅 酉 未 亥 卯 戌（不疗病）六害：巳 辰 卯 寅 丑 子 亥 戌 酉 申 未 午（不疗病）上天医上呼师避病吉，若刑害上凶。  

推行年医法：年至：子 丑 寅 卯 辰 巳 午 未 申 酉 戌 亥天医：卯 戌 子 未 酉 亥 辰 寅 巳 午 丑 申求岁天医法：常以传送加太岁太乙下为天医。  

求月天医法：阳月以大吉，阴月以小吉，加月建功曹下为鬼道，传送下为天医。  

推避病法：以小吉加月建登明下为天医，可于此避病。  

推治病法：以月将加时天医加病患年治之瘥。  

唤师法：未 卯 巳 亥 酉（鬼所在唤师凶）推行年人神法：脐：一 十 十九 二十八 三十七 四十六 五十五 六十四 七十三 八十二心：二 十一 二十 二十九 三十八 四十七 五十六 六十五 七十四 八十三肘：三 十二 二十一 三十 三十九 四十八 五十七 六十六 七十五 八十四咽：四 十三 二十二 三十一 四十 四十九 五十八 六十七 七十六 八十五口：五 十四 二十三 三十二 四十一 五十 五十九 六十八 七十七 八十六头：六 十五 二十四 三十三 四十二 五十一 六十 六十九 七十八 八十七脊：七 十六 二十五 三十四 四十三 五十二 六十一 七十 七十九膝：八 十七 二十六 三十五 四十四 五十三 六十二 七十一 八十足：九 十八 二十七 三十六 四十五 五十四 六十三 七十二 八十一上九部行神岁移一部，周而复始，不可针灸。  

推十二部人神所在法：心辰：一 十三 二十五 三十七 四十九 六十一 七十三 八十五喉卯：二 十四 二十六 三十八 五十 六十二 七十四 八十六头寅：三 十五 二十七 三十九 五十一 六十三 七十五 八十七眉丑：四 十六 二十八 四十 五十二 六十四 七十六 八十八背子：五 十七 二十九 四十一 五十三 六十五 七十七 八十九腰亥：六 十八 三十 四十二 五十四 六十六 七十八 九十腹戌：七 十九 三十一 四十三 五十五 六十七 七十九 九十一项酉：八 二十 三十二 四十四 五十六 六十八 八十 九十二足申：九 二十一 三十三 四十五 五十七 六十九 八十一 九十三膝未：十 二十二 三十四 四十六 五十八 七十 八十二 九十四阴午：十一 二十三 三十五 四十七 五十九 七十一 八十三 九十五股巳：十二 二十四 三十六 四十八 六十 七十二 八十四 九十六上十二部人神所在，并不可针灸及损伤慎之。  

日辰忌：一日足大趾 二日外踝 三日股内 四日腰 五日口舌咽悬雍 六日足小趾（《外台》云：手小指） 七日内踝 八日足腕 九日尻 十日背腰 十一日鼻柱（《千金翼》云：及眉）十二日发际 十三日牙齿 十四日胃脘 十五日遍身 十六日胸乳 十七日气冲（《千金翼》云：及胁） 十八日腹内 十九日足趺 二十日膝下 二十一日手小指 二十二日伏兔 二十三日肝俞 二十四日手阳明两胁 二十五日足阳明 二十六日手足 二十七日膝 二十八日阴 二十九日膝胫颞 三十日关元下至足心。（《外台》云：足趺上。）十干十二支人神忌日：甲日头 乙日项 丙日肩臂 丁日胸胁 戊日腹 己日背 庚日膝 辛日脚 壬日肾癸日足又云：甲乙日忌寅时头 丙丁日忌辰时耳 戊己日忌午时发 庚辛日忌申时（阙文） 壬癸日忌酉时足 子日目丑日耳 寅日口（《外台》云：胸面）卯日鼻（《外台》云：在脾） 辰日腰 巳日手（《外台》云：头口） 午日心 未日足（《外台》云：两足心） 申日头（《外台》云：二肩） 酉日背（《外台》云：胫） 戌日项（《外台》云：咽喉） 亥日顶（《外台》云：臂胫） 建日申时头（《外台》云：足） 除日酉时膝（《外台》云：股） 满日戌时腹 平日亥时腰背 定日子时心 执日丑时手 破日寅时口 危日卯时鼻 成日辰时唇 收日巳时足（《外台》云：头）开日十二时忌：子时踝 丑时头 寅时目 卯时面耳（《外台》云：作项） 辰时项口（《外台》云：在面） 巳时肩（《外台》云：在乳） 午时胸胁 未时腹 申时心 酉时背胛（《外台》并《翼》云：在又：立春春分脾 立夏夏至肺 立秋秋分肝 立冬冬至心 四季十八日肾。以上并不得医治凶。  

凡五脏旺时不得治及忌针灸其经络凶。  

又：正月丑 二月戌 三月未 四月辰 五月丑 六月戌 七月未 八月辰 九月丑十月戌 十一月未 十二月辰又：春左胁 秋右胁 夏在脐 冬在腰（皆凶。）又：每月六日、十五日、十八日、二十二日、二十四日，小尽日，疗病令人长病。 戊午甲午（此二日大忌刺出血，服药、针灸皆凶，《千金翼》云：不出月凶。） 甲辰 庚寅乙卯 丙辰 辛巳（此五日针灸凶） 壬辰 甲辰 己巳 丙午 丁未（此五日男忌针灸） 甲寅乙卯 乙酉 乙巳 丁巳（此五日女人忌针灸） 甲子 壬子 甲午 丙辰 丁巳 辛卯癸卯乙亥（此八日忌针灸。《外台》云：甲子日天子会，壬子日百王会，甲午日太子会，丁巳日又：男避除 女避破 男忌戌 女忌巳。  

凡五辰 五酉 五未 及八节（先后各一日皆凶。）论曰：此等法，散在诸部，不可寻究，故集作一处，造次易知，所以省披讨也。  

## 卷三十针灸下

（凡八类）  

### 孔穴主对法第八  

论曰：凡云孔穴主对者，穴名在上，病状在下，或一病有数十穴，或数病共一穴，皆临时斟酌作法用之。其有须针者，即针刺以补泻之，不宜针者，直尔灸之。然灸之大法，但其孔穴与针无忌，即下白针若温针讫，乃灸之，此为良医。其脚气一病，最宜针之。若针而不灸，灸而不针，皆非良医也。针灸而药，药不针灸，亦非良医也，但恨下里间知针者鲜耳，所以学人深须解用针，燔针、白针皆须妙解，知针、知药固是良医。  

***头病***  

神庭 水沟 主寒热头痛，喘渴，目不可视。 头维 大陵 主头痛如破，目痛如脱。  

昆仑 曲泉 飞扬 前谷 少泽 通里 主头眩痛。 窍阴 强间 主头痛如锥刺，不可以动。 脑户 通天 脑空 主头重痛。 消泺 主寒热痹头痛。 攒竹 承光 肾俞 丝竹空螈脉 和 主风头痛。（又云：螈脉主风头耳后痛。） 上星 主风头眩颜清。（又云：上星主风头引颔痛。） 囟会 主风头眩，头痛，颜清。 天牖 风门 昆仑 关元 关冲 主风眩头痛。 合谷 五处 主风头热。 前顶 后顶 颔厌 主风眩偏头痛。 玉枕主头半寒痛（《甲乙》云：头眩目痛，头半寒。） 天柱 陶道 大杼（一作本神） 孔最 后溪 主头痛。目窗 中渚 完骨 命门 丰隆 太白 外丘 通谷 京骨 临泣 小海 承筋 阳陵泉 主头痛寒热，汗出不恶寒。  

***项病***  

少泽 前谷 后溪 阳谷 完骨 小海 昆仑 攒竹 主项强急痛不可以顾。 消泺本神 通天 强间 风府 喑门 天柱 风池 龈交 天冲，陶道 外丘 通谷 玉枕 主项如拔，不可左右顾。天容 前谷 角孙 腕骨 支正 主颈肿项痛，不可顾。（又云：天容主颈项痈。不能言。角孙主颈颔柱满。） 飞扬 涌泉 颔厌 后顶 主颈项疼，历节汗出。  

***面病***  

攒竹 龈交 玉枕 主面赤 颊中痛。 上星 囟会 前顶 脑户 风池 主面赤肿。  

巨 主面恶风寒，颊肿痛。 天突 天窗 主面皮热。（又云：天窗主颊肿痛。） 肾俞 内关主面赤热。 行间 主面苍黑。 太冲 主面尘黑。 中渚 主颞 痛，颔颅热痛，面赤。 悬厘主面皮赤痛。  

***目病***  

大敦 主目不欲视，太息。 大都主目眩。 承浆 前顶 天柱 脑空 目窗 主目眩瞑。 天柱 陶道 昆仑 主目眩，又目不明，目如脱。 肾俞 内关 心俞 复溜 大泉 腕骨中渚 攒竹 精明 百会 委中 昆仑 天柱 本神 大杼 颔厌 通谷 曲泉 后顶胃俞 丝竹空 主目KT KT 不明，恶风寒。 阳白 主目瞳子痛痒，远视KT KT ，（昏夜无所见。） 液门 前谷 后溪 腕骨 神庭 百会 天柱 风池 天牖 心俞 主目泣出。  

（又云：天牖主目不明，耳不聪。） 至阴 主目翳。 后溪 主 烂有翳。 丘墟 主视不精了，目翳，瞳子不见。 前谷 京骨 主目中白翳。（又云：京骨主目反白，白翳从内始。）精明 龈交 承泣 四白 风池 巨 上星 肝俞 瞳子 主目泪出多眵 ，内赤痛痒，生白肤翳。照海 主目痛视如见星。 肝俞 主热病瘥后食五辛，多患眼暗如雀目。 阳白 上星 本神 大都 曲泉 侠溪 三间 前谷 攒竹 玉枕 主目系急目上插。 丝竹空 前顶 主目上插 憎风寒。 承泣 主目 动，与项口相引。（《甲乙经》云：目不明泪出，目眩瞢，瞳子痒，远视KT KT ，昏夜无见，目 动与项口参相引，僻口不能言，） 三间 前谷 主目急痛。 申脉 主目反上视，若赤痛从内 始。 阳溪 阳谷主目赤痛。 曲泉主目赤肿痛。阳谷 太冲 昆仑主目急痛赤肿。（又云：太冲主下痛。） 束骨 主 烂赤。 液门 主目涩暴变。 颧 内关 主目赤黄。 二间 主 伤。  

商阳 巨 上关 承光 瞳子 络却 主青盲无所见。期门 主目青而呕。 风池 脑户玉枕 风府 上星 主目痛不能视，先取 ，后取天牖、风池。大泉 主目中白睛青。  

侠溪 主外 赤痛逆寒，泣出目痒。  

***鼻病***  

神庭 攒竹 迎香 风门 合谷 至阴 通谷 主鼻鼽清涕出。 曲差 上星 迎香素 水沟 龈交 通谷，禾 风府 主鼻窒喘息不利，鼻 僻多涕，鼽衄有疮。 水沟 天牖主鼻不收涕，不知香臭。（《甲乙》云：鼻鼽不能息，及衄不止。）龈交 主鼻中息肉不利，鼻头额 中痛，鼻中有蚀疮。 承灵 风池 风门 后溪 主鼻衄窒，喘息不通。 脑空窍阴 主鼻管疽发为疠鼻。 风门 五处 主时时嚏不已。 肝俞 主鼻中酸。 中脘三间 偏历 厉兑 承筋 京骨 昆仑 承山 飞扬 隐白 主头热鼻衄。（又云：中脘主鼻间焦臭。） 天柱 主不知香臭。复溜 主涎出鼻孔中痛。 京骨 申脉 主鼻中衄血不止淋泺。 厉兑 京骨 前谷 主鼻中不利，涕黄。  

***耳病***  

上关 下关 四白 百会 颅息 翳风 耳门 颔厌 天窗 阳溪 关冲 液门 中渚主耳痛鸣声。 天容 听会 听宫 中渚 主聋嘈嘈若蝉鸣。 天牖 四渎 主暴聋。少商 主耳前痛。 曲池 主耳痛。 外关 会宗 主耳浑浑淳淳，聋无所闻。 前谷 后溪主耳鸣，仍取偏历、大陵。 腕骨 阳谷 肩贞 窍阴 侠溪 主颔痛，引耳嘈嘈，耳鸣无所闻。 商阳 主耳中风聋鸣，刺入一分留一呼，灸三壮，左取右，  

***口病***  

承注 四白 巨 禾 上关 大迎 颧骨 强间 风池 迎香 水沟主 僻不能言。 颊车 颧 主口僻痛，恶风寒不可以嚼。 外关 内庭 三里 大泉（《甲乙》云：口僻，刺太渊，引而下之。） 商丘 主僻噤。 水沟 龈交 主口不能噤水浆 僻。 龈交上关 大迎 翳风 主口噤不开引鼻中。 合谷 水沟 主唇吻不收，喑不能言，口噤不开。 商丘 曲鬓 主口噤不开。地仓 大迎 主口缓不收，不能言。 下关 大迎 翳风主口失欠，下牙齿痛。 胆俞 商阳 小肠俞 主口舌干，饮食不下。劳宫 少泽 三间太冲 主口热口干，口中烂。（又云：劳宫主大人小儿口中肿，腥臭。） 曲泽 章门 主口干。 太溪 少泽 主咽中干，口中热，唾如胶。 兑端 目窗 正营 耳门 主唇吻强，上齿龋痛。 光明 临泣，主喜啮颊。 解溪 主口痛啮舌。 京骨 阳谷 主自啮唇。（一作颊。） 阳陵泉 主口苦，嗌仲介介然。  

***舌病***  

廉泉 然谷（《甲乙》作通谷。） 阴谷主舌下肿难言，舌 涎出。 风府 主舌缓喑不能言，舌急语难。 扶突 大钟 窍阴 主舌本出血。鱼际 主舌上黄，身热。 尺泽 主舌干胁痛。 关冲，主舌卷口干，心烦闷。 中冲 主舌本痛。 支沟 天窗 扶突 曲鬓 灵道主暴喑不能言。 天突 主挟舌缝脉青。 复溜 主舌卷不能  

***齿病***  

厉兑 三间 冲阳 偏历 小海 合谷 内庭 复溜 主龋齿。 浮白主牙齿痛，不能言。 大迎 颧 听会 曲池 主齿痛恶寒。 阳谷 正营 主上牙齿痛。 阳谷 液门商阳 二间 四渎 主下齿痛。 角孙 颊车 主牙齿不能嚼。 下关 大迎 翳风 完骨主牙齿龋痛。 曲鬓 冲阳 主齿龋。  

***喉咽病***  

风府 天窗 劳宫 主喉嗌痛。扶突 天突 天溪 主喉鸣暴忤气哽。 少商 太冲经渠 主喉中鸣。 鱼际 主喉中焦干。 水突 主咽喉肿。液门 四渎 主呼吸气短，咽中如息肉状。 间使 主嗌中如扼。（《甲乙》作行间。） 少冲，主咽中酸。 少府 蠡沟 主嗌中有气如息肉状。 中渚 支沟 内庭 主嗌痛。复溜 照海 太冲 中封 主嗌干。 前谷照海 中封主咽偏肿，不可以咽。 涌泉 大钟 主咽中痛，不可纳食。 然谷 太溪 主嗌内肿，气走咽喉不能言。 风池 主咽喉偻引项挛  

***喉痹病***  

完骨 天牖 前谷 主喉痹，颈项肿不可俯仰，颊肿引耳后。 中府 阳交主喉痹，胸满塞，寒热。 天容 缺盆 大杼 膈俞 云门 尺泽 二间 厉兑 涌泉 然谷 主喉痹哽咽，寒热。 天鼎 气舍 膈俞 主喉痹噎哽，咽肿不得消，饮食不下。 天突 主喉痹，咽干急。 大陵 偏历 主喉痹嗌干。 璇玑 鸠尾 主喉痹咽肿，水浆不下。 三间 阳溪主喉痹，咽如哽。 神门 合谷 风池 主喉痹。 三里 温溜 曲池 中渚 丰隆 主喉痹不能言。 关冲 窍阴 少泽主喉痹，舌卷口干。凡喉痹，胁中暴逆，先取冲脉，后取三里、云门各泻之，又刺手小指端出血立已。  

***胸胁病***  

通谷 章门 曲泉 膈俞 期门 食窦 陷谷 石门 主胸胁支满。 大杼 心俞 主胸中郁郁。 本神 颅息 主胸胁相引不得侧。 肝俞 脾俞 志室主两胁急痛。 肾俞 主两胁引痛。 神堂 主胸腹满。 三间 主胸满肠鸣。 阳溪 天容 主胸满不得息。 期门缺盆 主胸中热，息贲，胁下气上。 曲池 人迎 神道 章门 中府 临泣 天池 璇玑府俞 主胸中满。 支沟 主胁腋急痛。 腕骨 阳谷 主胁痛不得息。 丰隆 丘墟主胸痛如刺。 窍阴 主胁痛咳逆。 临泣 主季胁下支痛，胸痹不得息。 阳辅 主胸胁痛。 阳交 主胸满肿。 环跳 至阴 主胸胁痛无常处，腰胁相引急痛。 太白 主胸胁胀切痛。（《甲乙》云：肠鸣切痛。） 然骨 主胸中寒，咳唾有血。 大钟 主胸喘息胀。 胆俞章门 主胁痛不得卧，胸满呕无所出。 大包 主胸胁中痛。 膻中 天井 主心胸痛。  

膺窗 主胸胁痈肿。 华盖 紫宫 中庭 神藏 灵墟 胃俞 侠溪 步廊 商阳 上廉三里 气户 周荣 上脘 劳宫 涌泉 阳陵泉 主胸胁柱满。 乳根 主胸下满痛。 云门中府 隐白 期门 肺俞 魂门 大陵 主胸中痛。（又云：云门主胸中暴逆。） 鸠尾主胸满咳逆。 巨阙 间使 主胸中澹澹。（又云：间使主胸痹背相引。） 中脘 承满 主胁下坚痛。 梁门 主胸下积气。 大泉 主胸满 呼、胸膺痛。 鱼际 主痹走胸背不得息。关主气短胁痛，心烦。 少冲，主胸痛口热。 凡胸满气短，不得汗皆针补手太阴以出汗  

***心病***  

支沟 太溪 然谷 主心痛如锥刺，甚者手足寒至节不息者死。（又云：然谷主心如悬，少气不足以息。） 大都 太白 主暴泄，心痛腹胀，心痛尤甚。 临泣 主胸痹心痛，不得反侧。（《甲乙》云：不得息，痛无常处。） 行间 主心痛，色苍苍然如死灰状，终日不得太息。 通谷 巨阙 太仓 心俞 膻中 神府 门 曲泽 大陵 主心痛。 通里 主卒痛烦心，心中懊 ，数欠频伸，心下悸而悲恐。 期门 长强 天突 侠白 中冲 主心痛短气。 尺泽 主心痛彭彭然，心烦闷乱，少气不足以息。 肾俞 复溜 大陵 云门 主心痛如悬。章门 主心痛而呕。 建里 主心痛上抢心，不欲食。少冲 主心痛而寒。 大泉主心痛肺胀，胃气上逆。 鸠尾 主心寒胀满，不得食，息贲唾血厥，心痛善哕，心疝太息。 上脘 主心痛有三虫多涎，不得反侧。 中脘 主心痛难以俯仰。（《甲乙》云：身寒心疝冲冒，死不知人。） 不容 期门 主心切痛，喜噫酸。 盲门 主心下大坚。 灵道主心痛悲恐，相引螈 。 间使 主心悬如饥。 商丘，主心下有寒痛。又主脾虚，令人病不乐，好太息。 凡卒心痛，汗出，刺大敦出血立已。 内关 主凡心实者，则心中暴痛，虚则心烦，惕然不能动，失智。  

***腹病***  

复溜 中封 肾俞 承筋 阴包 承山 大敦 主小腹痛。（又云：复溜主腹厥痛。）石门商丘 主小腹坚痛，下引阴中。 气海 主小腹疝气 游行五脏，腹中切痛。 关元 委中照海 太溪 主小腹热而偏痛。 膈俞 阴谷 主腹胀，胃脘暴痛、及腹积聚，肌肉痛。  

高曲 主腹中积聚时切痛。（一名商曲。） 四满 主腹僻切痛。 天枢 主腹中尽痛。 外陵主腹中尽痛。 昆仑 主腹痛喘暴满。 气冲主身热腹痛。 腹结 主绕脐痛，抢心。 冲门主寒气满腹中积疼淫泺。 间使主寒中少气。 隐白 主腹中寒冷气胀喘。 鸠尾 主腹皮痛瘙痒。 中极 主腹中热痛。 水分 石门 主小腹中拘急痛。 巨阙 上脘 石门阴跷主腹中满，暴痛汗出。 行间 主腹痛而热上柱心。心下满。 太溪 主腹中相引痛。 涌泉主风入腹中小腹痛。 丰隆 主  

***胀满病***  

中极 主小腹积聚。坚如石，小腹满。（又云：中极主腹中热痛。） 通谷主结积留饮癖囊，胸满饮食不消。 膀胱俞 主坚结积聚。 上脘 主心下坚，积聚，冷胀。 胃脘 三焦俞 主小腹积聚，坚大如盘，胃胀饮食不消。三里 章门 京门 厉兑 内庭 阴谷 络却昆仑 商丘 曲泉阴陵泉 主腹胀满，不得息。（又云：阴陵泉主腹中胀，不嗜食，胁下满，腹中盛水胀逆，不得卧。又云：商丘主腹中满响响然，不便，心下有寒痛。） 隐白 主腹胀逆息。（又云：主腹满喜呕。） 尺泽 主腹胀喘振栗， 解溪 主腹大下重。（又云：解溪主厥气上柱腹大。） 大钟 主腹满便难。 肝俞 胞盲 主小腹满。 水道 主小腹胀满，痛引阴中。 日月 大横 主小腹热欲走太息。 委中 主小腹坚肿。 关元 主寒气入腹。 悬枢 主腹中积上下行。 悬钟 主腹满。 脾俞 大肠俞 主腹中气胀引脊痛，食饮多而身羸瘦，名曰：食晦。先取脾俞，后取季肋。阴市 主腹中满，痿厥少气。 丘墟 主大疝腹坚。 京门 主寒热 胀。 高曲主腹中积聚。 盲俞 主大腹寒疝。（《甲乙》云：大腹寒中。） 天枢 主腹胀肠鸣，气上冲胸。 气冲 主腹中大热不安，腹有大气暴胀满癃淫泺。 太冲 主羸瘦恐惧，气不足腹中悒悒。 期门 主腹大坚不得息。胀痹满，小腹尤大。 太阴 主腹满积聚。 太溪 主腹中胀肿。 冲门 主寒气腹满，腹中积聚疼痛。  

巨阙 上脘 主腹胀，五脏胀，心腹满 中脘 主腹胀不通疰大便坚，忧思损伤气积聚，腹中甚痛，作脓肿往来上下。 阴交 主五脏游气。 三里 行间 曲泉 主腹 满。 陷谷 主腹大满，喜噫。 冲阳 主腹大不嗜食。 五里 主心下胀满而痛上气。 太白 公孙 主腹中胀食不化，鼓胀腹中气大满。 漏谷 主肠鸣强欠，心悲气逆，腹 满急。 蠡沟 主数噫凡腹中热，喜渴涎出，是蛔也。以手聚而按之，坚持勿令得移，以大针刺中脘，久持之中不动，乃出针。  

凡腹满痛不得息，正仰卧屈一膝伸一脚，并气冲，针入三寸，气至泻之。  

阴都 主心满气逆肠鸣。 陷谷 温溜 漏谷 复溜 阳纲 主肠鸣而痛。 上廉 主肠鸣相追逐。 胃俞 主腹满而鸣。 章门 主肠鸣盈盈然。 膺窗 主肠鸣泄注。 太白 公孙主肠鸣。 脐中 主肠中常鸣上冲心。 阴交 主肠鸣濯濯如有水声。  

***大小便病***  

丰隆 主大小便涩难。 营卫四穴 主大小便不利。 长强 小肠俞 主大小便难，淋癃。 水道 主三焦约，大小便不通。 秩边 胞盲 主癃闭下重，大小便难。 会阴 主阴中诸病，前后相引痛，不得大小便。（又云：主小便难，窍中热。） 大肠俞 八 主大小便利。 阳纲 主大便不节，小便赤黄，肠鸣泄注。 屈骨端主小便不利，大便泄数，并灸天枢。 劳宫主大便血不止，尿赤。 太溪 主尿黄，大便难。 中 石门 承山 太冲中脘 大钟 太溪 承筋 主大便难。（又云：太冲主淋不得尿，阴上痛。中脘主小肠有热尿黄。） 昆仑 主不得大便。 肓俞 主大便干，腹中切痛。 石关 主大便闭塞，寒气结心坚满。 中注 浮 主小腹热，大便坚。 上廉下廉 主小便难黄。 少府 三里主小便不利癃。 肾俞 主小便难，赤浊 骨寒热。 横骨 大巨 期门 主小腹满，小便难，阴下纵。 大敦 箕门 委中 委阳 主阴跳遗，小便难。 中极 蠡沟 漏谷 承扶至阴 主小便不利失精。（又云：承扶主尻中肿，大便直出，阴胞有寒。小便不利。） 阴陵泉 主心下满寒中，小便不利。 关元 主胞闭塞，小便不通，劳热石淋。（又云：主石淋，脐下三十六疾不得小便，并灸足太阳。又云：主伤中尿血。） 列缺 主小便热痛。 京门照海 主尿黄，水道不通。（又云：主溢饮，水道不通溺黄。） 阴交 石门 委阳 主小腹坚痛引阴中，不得小便。 大陵主目赤，小便如血。 承浆 主小便赤黄，或时不禁。 完骨小肠俞 白环俞 膀胱俞 主小便赤黄。 前谷 委中 主尿赤难。 阴谷主尿难，阴痿不用。 中封 行间 主振寒溲白，尿难而痛。（又云：主癃闭，茎中痛。） 关元 涌泉 主胞转气淋，又主小便数。 阴陵泉 关元 主寒热不节，肾病不可以俯仰，气癃尿黄。 气冲主腹中满热，淋闭不得尿。 曲泉 主癃闭阴痿。 交信主气淋。 然谷 主癃疝。 复溜主淋。（又云：主血淋。） 悬钟 主五淋。 大敦 气门 主五淋不得尿。 通里 主遗溺。 曲骨 主小腹胀，血癃，小便难。 关元 中府 神门 主遗尿。（《甲乙》云：中府一作委中。） 阴陵泉 阳陵泉 主失禁遗尿不自知。  

凡尿青、黄、赤、白、黑，青取井，黄取俞，赤取荥，白取经，黑取合。  

***泄痢病***  

京门 然谷 阴陵泉 主洞泄不化。 交信 主泄痢赤白漏血。 丹田 主泄痢不禁，小腹绞痛。 复溜 主肠 便脓血，泄痢后重，腹痛如 状。脾俞主泄痢不食，食不生肌肤。  

小肠俞 主泄痢脓血五色，重下肿痛。 关元 太溪 主泄痢不止。 京门 昆仑 主洞泄体痛。 天枢 主冬月重感于寒则泄，当脐痛，肠胃间游气切痛。腹哀 主便脓血，寒中食不化，腹中痛。 尺泽 主呕泄上下出，两胁下痛。 束骨 主肠 泄。 长强 主头重洞泄。 太白 主腹胀，食不化喜呕，泄有脓血。 地机 主溏瘕腹中痛脏痹。 阴陵泉 隐白主胸中热，暴泄。 太冲 曲泉 主溏泄，痢注下血。 肾俞 章门 主寒中洞泄不化。  

会阳 主腹中有寒，泄注、肠 、便血。 三焦俞 小肠俞 下 意舍 章门 主肠鸣颅胀，欲泄注。 中 主腹胀飧大肠俞主肠鸣，腹 肿，暴泄。  

***消渴病***  

承浆 意舍 关冲 然谷主消渴嗜饮。（又云：意舍主消渴，身热，面目黄。） 劳宫 主苦渴，食不下。 曲池 主寒热渴。 隐白 主饮渴。 行间 太冲 主嗌干喜渴。 商丘 主烦中渴。  

***水肿病***  

公孙 主头面肿。 水沟主水肿，人中满。 胃仓 主水肿，胪胀，食饮不下，恶寒。  

章门 主身润，石水身肿。 屋翳 主身肿，皮痛不可近衣。 中府 间使 合谷 主面、腹肿。 阴交 石门 主水胀水气行皮中，小腹皮敦敦然，小便黄，气满。 关元 主小腹满，石水。 四满 然谷 主大腹石水。 关门 主身肿身重。 天枢 丰隆 厉兑 陷谷 冲阳主面浮肿。（又云：丰隆主四肢肿身湿。） 天府 主身胀逆息不得卧，风汗身肿，喘息多唾。 气冲 主大气石水。 解溪 主风水，而 肿，颜黑。 上廉 主风水膝肿。 三里主水腹胀皮肿。 陷谷 列缺 主面目痈肿。（又云：列缺主汗出，四肢肿。） 临泣 主腋下肿，胸中满。 大敦 主大腹肿胀，脐腹悒悒。 天牖 主乳肿，缺盆中肿。 昆仑 主腰尻肿， 跟肿。 丘墟 阳跷 主腋下肿，寒热，颈肿。 曲泉 主腹肿。 复溜 丰隆 主风逆四肢肿。 阴谷 主寒热，腹偏肿。 完骨 巨 主头面气 肿， 阳陵泉 主头面肿。  

凡头目痈肿，留饮胸胁支满，刺陷谷出血立已。  

***不能食病***  

丰隆 主不能食。 石门 主不欲食，谷入不化。 天枢 厉兑 内庭 主食不化，不嗜食，挟脐急。 维道主三焦有水气，不能食。 中封 主身黄有微热，不嗜食。 然谷 内庭脾俞 主不嗜食。 胃俞 肾俞 主胃中寒胀，食多身瘦羸。（又云：胃俞主呕吐筋挛，食不下，不能食。）大肠俞 周荣 主食下不，喜饮。 阳纲 期门 少商 劳宫 主饮食不下。 章门主食饮不化，入腹还出，热中不嗜食，苦吞而闻食臭伤饱，身黄酸痛羸瘦。 中庭中府 主膈寒，食不下，呕吐还出。 食窦 主膈中雷鸣，察察隐隐，常有水声。 巨阙主膈中不利。 中极 主饥不能食。 上脘 中脘 主寒中伤饱，食饮不化。  

凡饮食不化，入腹还出，先取下脘，后取三里泻之。  

凡不嗜食，刺然谷多见血，使人立饥。  

***呕吐病***  

商丘 幽门 通谷 主喜呕。（又云：商丘主脾虚，令人病寒不乐，好太息，多寒热，喜呕。） 俞府 灵墟 神藏 巨阙 主呕吐胸满。 率谷 主烦满呕吐。 天容 主咳逆呕沫。胃俞 肾俞 主呕吐。 曲泽，主逆气呕涎。 少商 劳宫 主呕吐。 中庭 中府 主呕逆吐，食下还出。 石门 主呕吐。 阳陵泉 主呕宿汁，心下澹澹。 维道 主呕逆不止。 大钟 太溪 主烦心满呕。 绝骨 主病热欲呕。 隐白 主膈中呕吐，不欲食。 魂门阳关 主呕吐不止，多涎。 膈俞主吐食，又灸章门、胃脘。 巨阙 胸堂 主吐食。 大敦主哕噫，又灸石关。 内庭 主喜频伸数  

***吐血病***  

上脘，不容 大陵 主呕血。 胸堂 脾俞 肩俞 手心主 间使 胃脘 天枢 肝俞鱼际 劳宫 太溪 主唾血吐血。 门 主衄血呕血。 手少阴 ，主吐血。 委中 隐白主衄血剧不止。 大泉 神门 主唾血振寒，呕血上气。 行间 主短气呕血，胸背痛。  

太冲 主面唇色白，时时呕血，女子漏血。 涌泉 主衄血不止。 然谷 主咳唾有血。  

凡内损唾血不足，外无膏泽，地五会主之，刺入三分，特忌灸。  

凡唾血，泻鱼际，补尺泽。  

***咳逆上气病***  

天容 廉泉 魄户 气舍 扶突 主咳逆上气喘息，呕沫，齿噤。（《甲乙》云：阳气大逆，上满于胸中，愤 肩息。大气逆上喘喝，坐伏不得息，取之之廉泉。咳逆上气魄户及气舍、 主之。咽喉鸣喝喘息，扶突主之头维主喘逆烦满，呕沫流汗。 缺盆 心俞 肝俞 巨阙 鸠尾 主咳唾血。（又云：鸠尾主噫喘，胸满咳呕。） 缺盆 膻中 巨阙 主咳嗽。 期门 右手屈臂中横纹外骨上 主咳逆上气。（又云：期门主喘逆，卧不安席咳，胁下积聚。） 天府 主上气喘不得息。 然谷天泉 陷谷 胸堂 章门 曲泉 天突 云门 肺俞 临泣 肩井 风门 行间主咳逆。 维道 主咳逆不止。 扶突主咳逆上气，咽中鸣喘。 魄户 中府 主肺寒热，呼吸不得卧，咳逆上气，呕沫喘气相追逐。 天池 主上气喉鸣。 大包主大气不得息。 肺俞 肾俞主喘咳少气百病。 中 石门 主咳逆上气，涎出多唾。 天突 华盖 主咳逆上气喘暴。 紫宫 玉堂 太溪 主咳逆上气心烦。 中 云门 主咳逆上气，涎出多唾，呼吸喘悸，坐不安席。 侠白 主咳逆，干呕、烦满。 膻中 华盖 主短气不得息，不能言。  

步廊 安都 主膈上不通，呼吸少气，喘息。 气户 云门 天府 神门 主喘逆上气，呼吸肩息，不知食味。 少海主气逆，呼吸噫哕呕。 库房 中府 周荣 尺泽 主咳逆上气，呼吸多唾浊沫，脓血。（又云：中府主肺系急，咳辄胸痛。） 肩俞 主上气。 经渠 行间 主喜咳。（又云：经渠主咳逆上气喘，掌中热。） 大陵 少商 主咳逆喘。（又云：大陵主咳逆，寒热发。） 劳宫 主气逆噫不止。 大泉 主咳逆胸满，喘不得息。 三里 主咳嗽多唾。 支沟 主咳，面赤而凡咳喘，曲泽出血立已。又卒咳逆逆气（缺文），咳唾噫，善咳，气无所出，先取三里，后  

***奔豚病***  

章门 石门 阴交 主奔豚上气。（《甲乙》云：奔豚腹肿，章门主之。奔豚气上，腹痛，茎肿，先引腰，后引小腹，腰、 ，小腹坚痛。下引阴中，不得小便，两丸骞，石门主之。奔豚气上，腹 坚痛引阴中，不得小便，两丸骞，阴交主之。） 关元 主奔豚寒气入小腹。 期门主奔豚上下。归来 主奔豚卵上入，引茎痛。 中极 主奔豚上抢心，甚则不得息。 天枢 主奔豚胀疝。（《甲乙》云：气疝，烦呕，面肿，奔豚。） 然谷 主胸中寒，脉代，时不至寸口，小腹胀，上抢心。  

***手病***  

液门 主手臂痛。 巨阙 主手清。 肩贞 主手 小不举。 阴交 主手脚拘挛。  

少商 主手不仁。 列缺 主手臂身热。 大陵 主手挛不伸。（又云：主手掣） 间使 主手痛。 内关 主手中风热。 曲泽 主手青逆气。 中冲 劳宫 少冲 大泉 经渠 列缺主手掌热，肘中痛。 前腋 主臂里挛急，手不上举。 尺泽 主掣痛，手不可伸。 养老主手不得上下。 神门少海 主手臂挛。 内庭 主四厥手足闷。 腕骨 中渚 主五指掣，不可屈伸。曲池 主手不可举重，腕急，肘中痛，难屈伸。（又云：主手不能举。） 阳溪主臂腕外侧痛不举。 心俞 肝俞 主筋急手相引。  

***臂肘病***  

尺泽 关冲 外关 窍阴 主臂不及头。 前谷 后溪 阳溪 主臂重痛，肘挛。  

会支沟 曲池 腕骨肘 主肘节痹，臂酸重，腋急痛，肘难屈伸。中膂俞 主腋挛。  

腕骨 前谷 曲池 阳谷 主臂腕急，腕外侧痛脱如拔。天井 外关 曲池主臂痿不仁。 大泉经渠 主臂内廉痛。 间使 主肘内廉痛。 巨骨 前谷 主臂不举。 肩 天宗 阳谷主臂痛。 曲池 关冲 三里 中渚 阳谷 尺泽 主肘痛时寒。（又云：关冲主肘疼不能自带衣。） 鱼际 灵道 主肘挛柱满。 大陵 主肘挛腋肿。 阳辅申脉 委阳 天池临泣 地五会 主腋下肿。  

***肩背病***  

气舍 主肩肿不能顾。 涌泉 主肩背颈项痛。 曲池 天 主肩重痛不举。 腕骨主肩臂痛。 天井主肩痛痿痹不仁，不可屈伸，肉麻木。 肩贞 关冲 肩 主肩中热，头不可以顾。巨骨 主肩中痛，不能动摇。 后溪 主肩 痛。 支沟 关冲 主肩臂酸重。 天宗 主肩重臂痛。 阳谷 清冷渊 主肩不举，不能带衣。 肩外俞 主肩胛痛而寒至肘。 曲垣 主肩胛周痹。 养老 天柱 主肩痛欲折， 天牖 缺盆 神道 大杼天突 水道 巨骨 主肩背痛。 前腋 主肩腋前痛与胸相引。 膈俞 京门 尺泽 主肩背寒痉，肩胛内廉痛。 列缺 主肩背寒栗，凡实则肩背热，背汗出，四肢暴肿。虚则肩背寒栗，气不足以息。  

***腰脊病***  

神道 谷中 腰俞 长强 大杼 膈关 水分 脾俞 小肠俞 膀胱俞主腰脊急强。  

腰俞 膀胱俞 长强 气冲 上 下 居 主腰痛。 志室 京门 主腰痛脊急。 小肠俞 中膂俞 白环俞 主腰脊疝痛。 次 胞肓 承筋 主腰脊痛，恶寒。（又云：次主腰下至足不仁。） 三里 阴市 阳辅 蠡沟 主腰痛不可以顾。（又云：阳辅主腰痛如锤，居中肿痛不可咳，咳则筋缩急，诸节痛上下无常，寒热。） 束骨 飞扬 承筋 主腰痛如折。 申脉 太冲 阳跷主腰痛不能举。 昆仑 主脊强背尻骨重。 阳谷 主脊内廉痛。 委中 主腰痛挟脊至头几几然。 凡腰脚重痛，于此刺出血。久痼宿疹皆立已。 大钟主腰脊痛。附分 主背痛引头。 合阳 主腰脊痛引腹。 委阳 殷门 主腰痛得俯不得仰。 太白 行间 阴陵泉 主腰痛不可俯仰。 扶承 主腰、脊、股、臀、尻、阴寒痛。  

涌泉 主腰脊相引如解。（《甲乙》云：主腰痛，大便难。） 膈关 秩边 京骨 主背恶寒痛，脊强难以俯仰。 京门石关 主脊 反折。（《甲乙》云：  

***脚病***  

昆仑 主脚如结，踝如别。 阴陵泉 主足痹痛。 京骨 承山 承筋 商丘 主脚挛（又云：承山、承筋主脚胫酸，脚急跟痛，脚筋急痛兢兢。） 浮白 主足缓不收。 天柱行间主足不任身。（又云：行间主厥，足下热。）然谷 主足不能安，胫酸不能久立。 中都 主足下热，胫寒，不能久立，湿痹不能行。 冲阳 三里 飞扬， 复溜 完骨 仆参 主足痿失履不收。（又云：仆参主足跟中，踝后痛。飞扬主 中痛。复溜主胫寒不能自温。又主脚后廉急不可前却，足跗上痛。） 京骨 然谷 肾俞 主足痛。 太溪 次 膀胱俞 主足清不仁。（又云：大溪主手足寒至节。） 地仓 大泉 主足痿痹不能行。 光明 主痿痹坐不能起。 风府 腰俞 主足不仁。 条口 三里 承山 承筋 主足下热，不能久立。 丘墟主腕不收，坐不得起，髀枢脚痛。 阳辅 阳交 阳陵泉 主髀枢膝骨痹不仁。 环跳束骨 交信 阴交 阴舍 主髀枢中痛不可举。 临泣 三阴交 主髀中痛不得行，足外皮痛。 申脉 隐白 行间 主胫中寒热。 太冲 涌泉 主胫酸。 付阳 主 外廉骨痛。 至阴 主风寒从足小趾起，脉痹上下。 至阳 主胫疼，四肢重，少气难言。 厉兑 条口三阴交 主胫寒不得卧。 内庭 环跳 主胫痛不可屈伸。 阳间 环跳 承筋 主胫痹不仁。 涌泉 然谷 主凡髀枢中痛不可举，以毫针寒而留之，以月生死为息数，立已。  

***膝病***  

风市 主两膝挛痛，引胁拘急， 或青、或枯、或黧如腐木。 大冲 主膝内踝前痛。 中封 主少气，身重湿，膝肿，内踝前痛。 梁丘 曲泉 阳关 主筋挛，膝不得屈伸，不可以行。 犊鼻 主膝中痛，不仁。（又云：主膝不仁，难跪。） 解溪条口 丘墟 太白主膝股肿， 酸转筋。 合阳 主膝股重。 上廉 主风水膝肿。 阴市 主膝中寒。 伏兔主膝中寒。 侠溪 阳关 主膝外廉痛。 髀关 主膝寒不仁，痿痹不得屈伸。 光明 主膝痛胫热不能行，手足偏小。 膝关 主膝内廉痛引膑不可屈凡犊鼻肿，可灸，不可刺。若其上坚勿攻，攻之即死。  

***四肢病***  

章门 主四肢懈惰，喜怒。  

列缺 主四肢厥，喜笑。 曲泉 付阳 天池肢不举。 照海 主四肢淫泺。 五里 三间 天摇。 复溜 丰隆 大都主风逆四肢肿。  

***风病***  

率谷 主酒醉风热发，两目眩痛。（《甲乙》云：不能饮食，烦满呕吐。） 完骨 主风头，耳后痛，烦心。（《甲乙》云：主足不收，失履，口 僻，头项摇螈痛，牙车急。） 天柱主风眩。 绝骨 主风劳身重。 天府 曲池 列缺 百会 主恶风邪气，泣出喜忘。 阳谷主风眩惊手卷泄风汗出，腰项急。（《甲乙》云：手卷作手腕痛。） 阴跷 主风暴不知人，偏枯不能行。 解溪 主风从头至足，面目赤。昆仑 主狂易大风。 临泣 主大风目痛。（《甲乙》云：目外 痛。） 付阳 主痿厥，风头重痛。涌泉 主风入腹中。 巨阙 照海主螈 引脐腹，短气。（又云：照海主大风默默不知所痛，视如见星。） 间使 主头身风热。 商阳 主耳中风生。 关冲 主面黑渴风。 天井 神道 心俞 主悲愁恍惚，悲伤不乐。（又云：天井主大风默默不知所痛，悲伤不乐。）命门 主螈 里急，腰腹相引。 上关主螈 沫出，寒热 引骨痛。 后溪 主风身寒。 液门 主风寒热。 长强 肾俞 中膂俞 主寒热 反折。 脾俞 膀胱俞 主热 引骨痛。 肝俞 主筋寒热 筋急手相引。  

通里 主不能言。 鱼际 主 上失气  

***湿痹病***  

曲池 列缺 主身浸淫时时寒。 风市 主缓纵痿痹， 肠疼冷不仁。中渎 主寒气在分肉间痛苦痹不仁。 阳关 主膝外廉痛不可屈伸，胫痹不仁。 悬钟 主湿痹流肿，髀筋急螈，胫痛。 曲泉 主卒痹病引膑下节。 丰隆 主身湿。 阳陵泉 主髀痹引膝股外廉痛不仁，筋急。 绝骨 主髀枢痛，膝胫骨摇，酸痹不仁，筋缩诸节酸折。 漏谷 主久湿痹不能行。 商丘 主骨痹烦满。 临泣 主身痹洗淅振寒。 中封 主HT 厥身体不仁，少气身湿重。  

凡身体不仁，先取京骨，后取中封、绝骨，皆泻之。  

***癫病***  

偏历 神庭 攒竹 本神 听宫 上星 百会 听会 筑宾 阳溪 后顶 强间 脑户络却 玉枕 主癫疾呕逆。（又云：偏历主癫疾多言耳鸣口僻。） 攒竹 小海 后顶 强间主痫发螈 ，狂走不得卧，心中烦。 金门 仆参 主癫疾，马痫。 兑端 龈交 承浆 大迎丝竹空 囟会 天柱 商丘 主癫疾呕沫，寒热痉互引。（又云：承浆，大迎主寒热凄厥，鼓颔癫痉口噤。天柱主卒暴痫眩。商丘主痫螈。） 通谷 丝竹空 主风痫癫疾涎沫狂烦满。（又云：通谷主心中愦愦数欠，癫心下悸，心中澹澹恐。） 解溪 阳跷 主癫疾。上关主螈 沫出，寒热 。 脑户 听会 听宫 翳风 风府 主骨酸，眩狂螈 ，口噤喉鸣沫出，喑不能言。 会 申脉 主癫疾腠气。 五处 身柱 委中 委阳 昆仑 主脊强反折，螈 癫疾头痛。（又云：身柱主癫疾螈 ，怒欲杀人，身热狂走，妄言见鬼。昆仑主痫螈口闭不得开。） 尺泽 然谷 主癫疾，手臂不得上头。 曲池 少泽 主螈 癫疾。  

列缺 主热痫惊而有所见。 后溪 主泣出而惊。 飞扬 太乙 滑肉门 主癫疾狂吐舌。  

长强 主癫疾发如狂，面皮敦敦者不治。 温溜 仆参 主癫疾，吐舌鼓颔，筋缩，狂言见鬼。 曲骨 阴谷 行间 主惊痫狂走癫疾。 间使 主善悲惊狂面赤目黄，喑不能言。 阳溪天井 主惊螈。 完骨 主癫疾僵仆，狂疟。 天井 小海 主癫疾 羊痫吐舌，羊鸣戾颈。 悬厘 束骨 主癫疾互引，善惊羊鸣。 阳溪 阳谷 主吐舌，戾颈，妄言。 天冲 主头痛，癫疾互引，数惊悸。 风池 听会 复溜 主寒热癫仆。 风府 昆仑 束骨 主狂易多言不休。 天柱 临泣 主狂易多言不休，目上反。 脑空 束骨 主癫疾，大瘦头痛。  

风府 肺俞 主狂走，欲自杀。 络却听会身柱 主狂走螈 。 支正 鱼际 合谷 曲池少海 腕骨 主狂言惊恐。 下廉丘墟 主狂言非常。 温溜 液门 京骨主狂仆。（又云：液门主喜惊妄言面赤。） 神门 阳谷 主笑若狂。（又云：神门主数噫，恐悸不足。） 巨阙筑宾 主狂易妄言怒骂。（又云：巨阙主惊悸少气。） 冲阳 丰隆 主狂妄行，登高而歌，弃衣而走。 劳宫 大陵 主风热善怒，心中悲喜，思慕 欷，喜笑不止。 曲泽 大陵（《甲乙》云：作内关。）主心中澹澹喜惊。 阴交 气海 大巨 主惊不得卧。（又云：大巨主喜惊。） 阴跷 主卧惊，视如见鬼。 解溪 主螈 而惊。 大钟 门 主惊恐畏人，神气不足。 然谷 阳陵泉 主心中怵惕恐，如人将捕之状。 少冲 主太息烦满，少气主心痛数惊，心悲不乐。 三间 合谷 厉兑 主吐舌戾颈喜惊。（又云：厉兑主多卧好惊。） 阴 手少阴 主气惊心痛。  

***卒尸厥病***  

隐白 大敦 主卒尸厥不知人，脉动如故。 中极 仆参 主恍惚尸厥烦痛。 金门 主尸厥暴死。 内庭 主四厥手足闷者久持之，厥热脑痛，腹胀皮痛者，使人久持之。邪客于手足少阴、太阴、足阳明之络，此五络皆会于耳中，上络左角，五络俱竭，令人身脉动如故，其形无所知，其状若尸。刺足大趾内侧爪甲上去端如韭叶，后刺足心，后刺足中趾爪甲上各一，后取手大指内去爪甲如韭叶，后刺手心主少阴锐骨之端各一 立已。不已，以筒吹其两耳立已，不已，拔其左角发方寸燔之，饮以醇酒一杯，不能饮者，灌之立已。  

***卒中恶飞尸病***  

百会 玉枕 主卒起僵仆，恶见风寒。 通天 络却 主暂起僵仆。 大杼 主僵仆不能久立，烦满里急，身不安席。 天府 主卒中恶风邪气，飞尸恶注，鬼语遁尸。 丰隆 主厥逆足卒青痛如刺，腹若刀切之状，大便难烦心，狂见鬼好笑，面、四肢卒肿。 旁廷 在腋下四肋间与乳相当，乳后二寸陷中，俗名注市。举腋取之，刺入五分，灸五十壮，主卒中恶飞尸遁注，胸胁满。 九曲中府，在注市下三寸，刺入五分，灸三十壮，主恶风邪气遁尸，内有瘀血。  

***热病***  

鱼际 阳谷 主热病振栗鼓颔，腹满阴痿色不变。 经渠 阳池 合谷 支沟 前谷 内庭后溪 腕骨 阳谷 厉兑 冲阳 解溪 主热病汗不出。 孔最 主臂厥热痛汗不出，皆灸刺之，此穴可以出汗。 列缺 曲池 主热病烦心心闷，先手臂身热螈 ，唇口聚鼻张目下汗出如珠。（《甲乙》云：两乳下一寸坚，胁下满，心悸。） 中冲 劳宫 大陵 间使 关冲少冲 阳溪 天 主热病烦心心闷而汗不出，掌中热，心痛，身热如火，浸淫烦满，舌本痛。（又云：间使主热病烦心喜哕，胸中澹澹喜动而热。） 劳宫 主热病三日以往不得汗，怵惕。（《甲乙》云：劳宫主热病烦满而欲呕哕，三日以往不得汗，怵惕，胸胁不可转侧，咳满溺赤。小便血衄不止，呕吐血噫逆不止，嗌中痛，食不下，喜渴，口中烂，掌中热，欲呕。） 三间 主气热，身热而喘。（《甲乙》云：寒热口干，身热喘息，目急痛，善惊。）曲泽 主伤寒，温病身热烦心口干。（《甲乙》云：主伤寒，温病心澹然，善惊，身热心烦，口干手清，气逆呕唾，肘螈摇头颜清，汗出不过眉。） 曲池 主伤寒余热不尽。 液门 中渚通里 主热病先不乐，头痛面热无汗。（又云：通里主热病先不乐数日。）上脘 上星 上曲差 陶道 天柱 悬厘 风池 命门 膀胱俞 主烦满汗不出。飞扬 主下部寒热，汗不出，体重。 陶道 主汗不出，凄厥恶寒。 曲泉 主身热头痛，汗不出。 光明 主腹、足清，寒热汗不出。 五处 攒竹 正营 上腕 缺盆 中府 主汗出寒热。 承浆 主汗出，血衄不止。 温溜 主伤寒寒热，头痛哕衄，肩不举。 百会 主汗出而呕 。 巨阙主烦心喜呕（《甲乙》云：巨阙主心腹胀噫，烦热善呕，膈中不通利。） 商丘 主寒热好呕。 大椎 主伤寒热甚烦呕。列缺 主寒热，掌中热。 悬颅 主热病头痛身热。 少泽主振寒，小指不用，头痛。 神道 关元 主身热头痛，进退往来。 三焦俞 主头痛，食不下。 天井 主振寒，颈项痛。 鱼际 主头痛不甚，汗出。 玉枕 大杼 肝俞 心俞膈俞 陶道 主汗不出，凄厥恶寒。 悬厘 鸠尾 主热病偏头痛引目外 。 膈俞 中府主寒热皮肉骨痛，少气不得卧，支满。（又云：膈俞主嗜卧怠惰，不欲动摇，身常湿，不能食。） 后溪 主身热恶寒。 肾俞 主头身热赤振栗，腰中、四肢淫泺，欲呕。 肩井关冲 主寒热凄索，气上不得卧。 尺泽 主气隔喜呕鼓颔，不得汗，身痛烦心。 肩贞主寒热项历适。（《甲乙》云：主耳鸣无闻，引缺盆肩中热痛，麻木不举。） 委中 主热病挟脊痛。冲阳 主振寒而欠。 大都 主热病汗出且厥，足清。（《外台》云：汗不出厥，手足清。） 太白主热病，先头重颜痛，心烦闷，身热，热争则腰痛不可以俯仰。又热病烦满闷，不得卧，身重骨痛。 支正 少海 主热病，先腰胫酸，喜渴数饮食，身热项痛而强，振寒寒热。（《甲乙》云：主振寒寒热，颈项肿，实则肘挛，头眩痛。虚则生疣，小者痂疥。） 复溜 主寒热不安，汗出不止，风逆四肢肿。  

凡热病烦心，足寒清，多汗，先取然谷，后取太溪大指间动脉，皆先补之。  

凡热病，先腰胫酸，喜渴数饮身清，清则项痛而寒且酸，足热，不欲言，头痛颠颠然，先取涌泉及太阳井荥，热中少气厥寒，灸之热去，灸涌泉三壮。烦心不嗜食，灸涌泉。热去，四逆喘气，偏风身汗而清，皆取侠溪。  

凡热病刺陷谷，足先寒，寒上至膝乃出针，身痹洗淅振寒，季胁支满痛。凡温病身热，五日以上汗不出，刺大泉，留针一时取针，若未满五日者，禁不可刺。 凡好太息，不嗜食，多寒热，汗出，病至则喜呕，呕已乃衰，即取公孙及井俞。实则肠中切痛，厥头面肿起，烦心狂多饮，不嗜卧。虚则臌胀。腹中气大满，热痛不嗜食，霍乱。公孙主之。  

***黄胆病***  

然谷 主黄胆，一足寒一足热，喜渴。（《甲乙》云：舌纵烦满。） 章门 主伤饱身黄。  

太冲 主黄胆热中喜渴。 中封 五里 主身黄，时有微热。（《甲乙》云：主不嗜食，膝内廉，内踝前痛，少气身体重。） 脊中 主黄胆腹满不食。 中脘 大陵 主目黄振寒。 劳宫主黄胆目黄。 太溪 主黄胆。（《甲乙》云：止消瘅喘气，咽不能言，手足清，大便难，嗌中肿痛，唾血，口中热，唾如胶。） 脾俞 胃脘 主黄胆。（又云：脾俞主黄胆，喜欠不下食，胁下满欲吐，身重不欲动。）  

***霍乱***  

巨阙 关冲 支沟 公孙 阴陵泉 主霍乱。 期门 主霍乱泄注。 鱼际 主胃逆霍乱。 太阴 大都 金门 仆参 主厥逆霍乱。 太白 主霍乱逆冷。 解溪 主膝重脚转筋，湿痹。 三里 主霍乱遗矢失气。 承筋 主螈 脚酸。（《甲乙》云：主霍乱胫不仁。）大泉 主眼青转筋，乍寒乍热，缺盆中相引痛。 金门 仆参 承山 承筋 主转筋霍乱。 丘墟主脚急肿痛战掉，不能久立，附筋脚挛。 窍阴 主四肢转筋。 委中 委阳 主筋急身热。 人迎 主霍乱头痛胸满，呼吸喘鸣不得息。  

凡霍乱泄出不自知，先取太溪，后取太仓之原。  

***疟病***  

列缺 后溪 少泽 前谷 主疟寒热。（又云：列缺主疟热甚。） 阳谷 主疟，胁痛不得息。 大钟 主多寒少热。 太溪 主热多寒少。（《甲乙》云：大溪主疟闷甚呕，热多寒少，欲闭户而处，寒厥足热。） 丘墟 主疟振寒。（《甲乙》云：丘墟主腋下肿。） 昆仑主疟多汗。（《甲乙》云：主腰痛不能俯仰，目如脱，项如拔。） 然谷 主温疟汗出。  

中封 主色苍苍然，太息振寒。 天府 主疟病。 临泣、主疟日西发。 天枢 主疟振寒，热盛狂言。 少商 主振栗鼓颔。少海 主疟背振寒。（《甲乙》云：主疟项痛引肘腋。腰痛引小腹中，四肢不举。） 阳溪 主疟甚苦寒咳呕沫。 温溜 主疟面赤肿。 商丘 神庭上星 百会 完骨 风池 神道 液门 前谷 光明 至阴 大杼 主 疟热。（又云：商丘主寒疟腹中痛。） 阴都 少海 商阳 三间 中渚 主身热疟病。 太泉 大溪 经渠主疟咳逆心闷，不得卧，寒热。 大陵 腕骨 阳谷 少冲 主疟乍寒乍热。 合谷 阳池侠溪 京骨 主疟寒热。 偏历 主风疟汗不出。 支正 小海 主风疟。 天井主疟食时发，心痛悲伤不乐。 三里 陷谷 侠溪 飞扬 主 疟少气。（又云：侠溪主疟足痛。）飞扬主狂疟头眩痛 反折。 少泽 复溜 昆仑 主疟寒汗不出。 厉兑 内庭 主疟不嗜食，恶寒。 冲阳 束骨 主疟从脚 起。  

***瘿瘤病***  

天府 会 气舍 主瘿瘤气咽肿。（《甲乙》云：天府作天窗。） 脑户 通天 消泺 天突主颈有大气。 通天 主瘿灸五十壮。 胸堂 羊尿灸一百壮。  

***痔病***  

飞扬 主痔篡伤痛。 绝骨 主 马刀腋肿。 天突 章门 天池 支沟 主漏。（又云：支沟，章门主马刀肿 。） 商丘 复溜 主痔血泄后重。（又云：商丘主痔骨蚀喜魇梦。）天窗 天突 主漏颈痛。 劳宫 主热痔。 承筋 承扶 委中 阳谷 主痔痛腋下肿。 会阴主痔与阴相通者死。 侠溪 阳辅太冲 主腋下肿马刀 。 窍阴 主痈疽头痛如锥刺，不可以动，动则烦心。 大陵 支沟 阳谷 后溪 主痂疥。  

***疝病***  

曲泉 主 疝阴跳痛引脐中，不尿阴痿。（又云：痛引茎中。） 关元 主 疝。（又云主暴疝痛。） 中都 主 疝崩中。中脘 主冲疝冒死不知人。 合阳 中 主 疝崩中，腹上下痛及肠 ，阴暴败痛。 照海 主四肢淫泺，身闷阴暴起疝。 太溪 主胞中有大疝瘕积聚，与阴相引痛。 商丘 主阴股内痛气痈，狐疝走上下引小腹痛，不可以俯仰。 肩井，傍肩解与臂相接处 主偏 。 巨阙 主狐疝。 四满主脐下疝积。（《甲乙》云：主胞中有血。） 脐中 石门 天枢 气海 主小腹疝气，游行五脏，绕脐痛，冲胸不得息。（《甲乙》云：脐疝绕脐痛。冲胸不得息，灸脐中、石门、天枢主之。） 大敦主卒暴疝痛，阴跳上入腹，寒疝阴挺出偏大肿，脐腹中悒悒不乐，小便难而痛。灸刺之立已。左取右，右取左。  

（《甲乙》云：照海主之。） 冲门 太阴 主疝瘕阴疝。 天枢 主气疝呕。 大巨 主疝偏枯。 交信 主气癃 疝阴急，股枢膊内廉痛。 中封 主 疝癃暴痛，痿厥身体不仁。  

气冲 主 阴肿痛，阳痿茎中痛，两丸骞痛不可仰卧。 少府 主阴痛，实时挺长寒热，阴暴痛遗尿，偏虚则暴痒气逆，卒疝小便不利。 大赫 然谷 主精溢，阴上缩。 中极 主失精。 阴市 主寒疝下至腹腠，膝腰痛如清水，小腹诸疝，按之下至膝上伏兔中寒，疝痛腹满痿少气。 五枢 主阴疝两丸上下，小腹痛。 太冲 中封 地机 主 疝精不足。（又云：太冲主狐疝呕厥。） 鱼际 主阴湿，腹中余疾。 阴交 石门 主两丸骞。（又云：石门主腹满疝积。） 太冲 主两丸骞缩，腹坚不得卧。 阴谷 主阴痿不用，小腹急引阴内廉痛。 会阴 主阴头寒。行间 主茎中痛。  

### 杂病第七  

论曰：膏肓俞无所不治，主羸瘦虚损，梦中失精，上气咳逆，狂惑忘误，取穴法，令人正坐曲脊，伸两手以臂着膝前，令正直手大指与膝头齐，以物支肘，勿令臂得摇动，从胛骨上角摸索至胛骨下头，其间当有四肋三间，灸中间根据胛骨之里肋间空去胛骨容侧指许摩KT膂肉之表肋间空处，按之自觉牵引胸户中，灸两胛中各一处至六百壮，多至千壮，当觉气下砻砻然如流水状。亦当有所下处，若无停痰宿疾则无所下也。若病患已困，不能正坐，当令侧卧，挽上臂令前求取穴灸之。求穴大较以右手从右肩上住，指头表所不及者是也。左手亦然，乃以前法灸之。若不能久正坐，当伸两臂者，亦可伏衣袱上伸两臂，令人挽两胛骨，使相离，不尔胛骨覆穴不可得也。所伏衣袱当令大小常定，不尔则失其穴也。此灸讫后令人阳气壮旺，当消息以自补养，取身体平复，其穴近第五椎相准望取之。（当以四椎下二分为准。）论曰：夫昔秦缓不救晋侯之疾，以其在膏之下，肓之上，针药所不能及者，此穴是也。  

时人拙不能求得此穴，所以宿 难遣，若能用心方便求得，灸之无疾不愈矣。  

三里：主腹中寒胀满，肠鸣腹痛，胸腹中瘀血，小腹胀皮肿，阴气不足，小腹坚，热病汗不出。喜呕口苦，壮热身反折，口噤鼓颔，腰痛不可以顾，顾而有所见，喜悲上下求之。口僻乳肿，喉痹不能言。胃气不足久泄痢，食不化，胁下柱满，不能久立，膝痿寒热中，消谷，苦饥腹热，身烦狂言，乳痈，喜噫，恶闻食臭，狂歌妄笑，恐怒大骂，霍乱遗尿，失气阳厥，凄凄恶寒头眩，小便不利，喜哕凡此等疾，皆灸刺之，多至五百壮，少至二三百壮。  

涌泉：主喜喘喉痹，身热痛，脊胁相引，忽忽喜忘，阴痹腹胀，腰痛大便难，肩背颈项痛，时眩，男子如蛊，女子如阻，身体腰脊如解，不欲食，喘逆，足下清至膝，咽中痛不可纳食，喑不能言，小便不利，小腹痛风入肠中癫疾，挟脊痛急，胸胁柱满，痛衄不止，五疝，指端尽痛，足不践地，凡此诸疾皆主之。  

### 妇人病第八  

小腹坚痛，月水不通，刺带脉入六分，灸五壮，在季肋端（一作下一寸八分。） 漏下，若血闭不通逆气胀，刺血海，入五分，灸五壮，在膝膑上内廉白肉际二寸半。 漏血，小腹胀满如阻，体寒热，腹遍肿，刺阴谷，入四分，灸三壮。在膝内辅骨后大筋之下小筋之上，屈膝乃得之。（《甲乙》云：漏血，小便黄阴谷主之。）女子疝瘕，按之如以汤沃两股中，小腹肿阴挺出痛，经水来下，阴中肿或痒，漉青汁如葵羹，血闭无子，不嗜食，刺曲泉，在膝内辅骨下大筋上小筋下陷中，屈膝乃得之。刺入六分，灸三壮。 疝瘕按之如以汤沃股内至膝，飧泄，阴中痛，少腹痛坚，急重下湿，不嗜食，刺阴陵泉，入二分，灸三壮，在膝下内侧辅骨下陷中，伸足乃得之。 经逆，四肢淫泺，阴暴跳疝，小腹偏痛，刺阴跷，入三分，灸三壮，在内踝下容爪甲。（即照海穴也。） 小腹大字难，嗌干嗜饮，挟脊疝，刺中封，入四分，灸三壮，在内踝前一寸半，伸足取之。 女子不字，阴暴出，经漏，刺然谷，入三分，灸三壮，在足内踝前起大骨下陷中。 字难若胞衣不出，泄风从头至足，刺昆仑，入五分，灸三壮，在足外踝后跟骨上。 月事不利见赤白，而有身反败阴寒、刺行间，入六分，灸三壮，在足大趾间动应手。 月闭溺赤，脊强互引反折，汗不出，刺腰俞，入二寸，留七呼，灸三壮，在第二十一椎节下间， 绝子，疟，寒热，阴挺出不禁白沥， ，脊反折，刺上 ，入二寸，留七呼，灸三壮，在第一空腰髁下一寸挟脊。赤白沥，心下积胀，腰痛不可俯仰，刺次 ，入三寸，留七呼，灸三壮，在第二空挟脊陷中。 赤淫时白，气癃，月事少，刺中，入二寸，留七呼，灸三壮，在第三空挟脊陷中。 下苍汁不禁，赤沥，阴中痒痛引小腹，控不可以俯仰，刺腰尻交在两胛 数发针立已。（一云：下 。）肠鸣泄注，刺下 ，入二寸，留七呼，灸三壮，在第四空挟脊陷中。 赤白里急，螈 ，刺五枢，入一寸，灸五壮，在带脉下三寸。 拘挛，腹满，疝，月事不下，乳余疾，绝子，阴痒，贲豚，上 腹坚痛，下引阴中不得小便，刺阴交，入八分，灸五壮，在脐下一寸。 腹满，疝积，乳余疾，绝子，阴绝子， 血在内不下，胞转不得尿，小腹满石水痛，刺关元，入二寸，灸七壮，在脐下三寸。又主引胁下胀，头痛，身背热，奔豚寒，小便数，泄不止。 子门不端，小腹苦寒，阴痒及痛，奔豚抢心，饥不能食，腹胀经闭不通，小便不利，乳余疾，绝子，内不足，刺中极，入二寸，留十呼，灸三壮，在脐下四寸。 赤白沃，阴中干痛，恶合阴阳，小腹 坚，小便闭，刺屈骨，入一寸半，灸三壮，在中极下一寸。 月事不通，奔泄气上下引腰脊痛，刺气穴，入一寸，灸五壮，在四满下一寸。 胞中痛、恶血，月水不以时休止，腹胀肠鸣，气上冲胸，刺天枢，入五分，灸三壮，去肓俞一寸半。 小腹胀满，痛引阴中，月水至则腰背痛，胞中瘕，子门寒大小便不通，刺水道，入二寸半，灸五壮，在大巨下三寸。 月水不利，或暴闭塞，腹胀满癃，淫泺身热，乳难子上抢心，若胞不出，众气尽乱，腹中绞痛，不得反息，正仰卧屈一膝伸一膝，并气冲上，针入三寸，气至泻之，在归来下一寸动脉应手。产余疾，食饮不下，奔豚上下，伤食腹满，刺期门入四分，灸五壮，在第二肋端。 乳痈，惊，痹，胫重，足跗不收，跟痛，刺下廉，入三分，灸三壮，在上廉下三寸。 月水不利，见血而有身则败，乳肿，刺临泣，入二分，灸三壮，在足小趾，次趾间，去侠溪一寸半。女人疝及小腹肿，溏泄，癃，遗尿，阴痛，面尘黑，目下 痛，漏血，刺太冲，入三分，灸三壮，在足大趾本节后二寸中动脉。 女子疝赤白淫下，时多时少，暴腹痛，刺蠡沟，入三分，灸三壮，在内踝上五寸。 女子无子，咳而短气，刺涌泉，入三分，灸三壮，在足心陷者中。 乳难，子上冲心，阴疝，刺冲门，入七分，灸五壮，在府舍下上去大横五寸。 女子不下月水，痹惊善悲不乐，如堕坠，汗不出，刺照海，入四分，灸二壮，在内踝下四分。又主女子淋，阴挺出，四肢淫泺。 血不通，刺会阴，入二寸，留七呼，灸三壮，在大便前小便后。 子脏中有恶血内逆满痛，刺石关，入一寸，灸五壮在阴都下一寸。 肓门 主乳余疾。 三里 主乳痈有热。 神封 膺窗 主乳痈寒热，短气卧不安。 乳根 主膺肿乳痈凄索寒热，痛不可按。 太溪 侠溪 主乳痈肿溃。（又云：侠溪主小腹坚痛，月水不通。） 大泉 主妒乳，膺胸痛。 大赫 主女子赤沃。 四满 主子脏中有恶血内逆满痛疝。（又云：主胞中有血。）中极主拘挛腹疝，月水不下，乳余疾，绝子，阴痒。气冲 主无子小腹痛。 支沟 主女人脊忽目 赤。 筑宾 主大疝绝子。 阴廉 主绝产。 涌泉 阴谷 主男子如蛊，女子如阻，身体腰脊如解，不欲食。 大泉 照海 主不字，阴暴出，淋漏，月水不来，多闷而心下痛。  

（又云：照海主阴挺下血，阴中肿或痒，漉青汁若葵汁。）  

### 小儿病第九  

本神 前顶 囟会 天柱 主小儿惊痫。 临泣，主小儿惊痫反视。 颅息 主痫喘不得息。 然谷 主小儿脐风，口不得开，善惊。 HT 脉 长强 主小儿惊痫螈 ，多吐泄注，惊恐失精，瞻视不明眵 。悬钟 主小儿腹满，不能食饮。 主小儿食晦头痛。  
