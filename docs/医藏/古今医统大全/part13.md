---
title: 第13部分
index: true
icon: editor
order: 13
category:
  - 医藏
  - 古今医统大全
  - 第13部分
tag:
  - 徐春甫
  - 明
---

## 卷之九十五

### 本草集要（下）  

***木部***  

桂 味甘、辛，气大热。有小毒。入手少阴经。桂枝入足太阴经。（忌生葱。生桂阳，采皮阴干。凡用刮去粗皮。）主温中，利肝肺气，心腹冷痛，霍乱转筋，风寒头痛、腰痛、出汗。  

止唾，咳嗽鼻 。能堕胎，通血脉，消瘀血，坚骨节。治风痹，骨挛脚软，宣导百药无所畏，杀草木毒。  

牡桂 味辛，气温。无毒。（生南海山谷）。主上气，咳逆结气，喉痹吐吸，利关节，补中益气。久服通神，轻身不老。  

菌桂 味辛，气温。无毒。（生交趾、桂林山谷，立秋采，无骨正圆如竹。）主百病，养精神，和颜色，为诸药先聘通使。久服轻身不老，面生光华媚好，常如童子。  

按三种之桂，所出各异焉，治亦稍别。世俗所用皆单桂也。枝条薄者为桂枝，宜入治头目，发表散风寒。仲景救表用桂枝，非以其敛汗，盖表有风邪，故病自汗，以桂枝温荣卫而发其邪，邪去则表密而汗自止，正辛甘发散之义。后人用桂止汗，失经旨矣。身干浓实者为肉桂，宜入治脏，补肾气及下焦寒冷。秋冬下部腹痛，非此不除。刮去粗浓，用近里者为桂心，又有嫩小枝条为桂心。味淡，尤宜入治上焦药及横行手臂。桂虽有小毒，亦从类化。与芩连为使，小毒何施？与乌附同用，全得热性。冬月与人参、麦门冬、甘草同用，能调中益气，护荣实卫。风头痛，遇天将阴风雨先发者，（桂心一两为末，酒调如膏，敷顶上并额角效。）唾血吐血，（桂心为末，水调下方寸匕。）中风失音四肢逆冷。（取一两以水三升煮，取一升服尽，取汗。）槐实 味苦、酸、咸，气寒。无毒。（景天为之使。十月上巳日采之。）主五内邪气热，止涎唾，补绝伤。五痔、火疮，妇人乳瘕，子脏急痛，又堕胎催生。吞七粒，治丈夫妇人阴疮湿痒，产门痒痛。久服明目，补脑益气，头不白延年。  

槐枝洗疮及阴囊下湿痒，春采嫩枝，锻为黑灰，以揩齿去虫。槐白皮味苦，主中风不仁，酒煮服之。煎汤洗，五痔，男子阴疝卵肿，妇人产门痒痛，小儿惊痫壮热。茎叶同。又治一切恶疮、烂疮、疥癣。煎膏，止痛长肉，消痈肿。煮汁含之，治口齿风疳。槐花味苦，凉大肠热。  

治五痔、心痛、眼赤，杀腹脏虫及热。治皮肤风并肠风泻血、赤白痢，并炒用。槐胶主一切风，化涎，急风口噤或破伤风，任作汤、散、丸、煎，杂诸药用之，亦可水煮和诸药为丸。  

柏实 味甘、辛，气平。无毒。（牡蛎及桂为之使。畏菊花、羊蹄、诸石及面曲。入药微炒用。用扁叶者名侧柏。）主惊悸，安五脏，益气血。除风湿痹，疗恍惚虚损吸吸历节，腰中重痛，腰肾中冷，润肾燥之药。去头风，兴阳道，久服令人润泽美色，耳目聪明，不饥不老，轻身延年。柏叶尤良，味苦、涩，气微温。四时各根据方采，阴干。主吐血、衄血，痢血，崩中赤白，尿血。轻身益气，令人耐寒暑，去湿痹。此补阴之要药。性多燥，久得之大益脾以涩其肺。作末和油涂之，生发。  

炙冻疮。柏白皮主火灼烂疮，长毛发。大风疾，眉发脱落。（用叶九蒸九晒，捣为末，炼蜜丸梧桐子大，日三服，夜一服。熟水下五丸或十丸，百日再生。）男女及小儿虫痢，大腹下黑血如茶脚色，或脓血如淀色者。（取叶焙干为末，同黄连煎为汁，服之殊效。）松脂 味苦、甘，气温。无毒。（六月采透明如乳香者佳。）主疽恶疮，头疡白秃，疥瘙风气，杀虫于疼，以少许咬之，虫自死。贴诸疮脓血，生肌止痛，抽风。炼之令白如玉。安五脏，除热，胃中伏热。咽干消渴及风痹死肌，历节风，恶风癞疾。久服轻身，不老延年。松实主虚羸少气，补不足。松叶苦涩，主风湿疮，生毛发，安五脏，守中，不饥延年。切如粟，须服方寸匕，日三服。辟瘟疫，除恶病。多取青叶捣烂，用酒浸七日，取酒服。治脚气风痹不能行，及诸历节风。松节温，主百节久风，风虚脚痹，软弱疼痛。燥血中之湿，浸酒服。松根白皮苦、温，主辟谷不饥，补劳益气。松花拂取似蒲黄，久服轻身却病。  

茯苓 味甘、淡，气平。阳也。无毒。入手太阴、足太阳、少阳。赤者入足太阴、手少阳、少阴经。（恶白蔹。畏牡蛎、地榆、雄黄、秦艽、龟甲。忌醋及酸物。得松之余气而成者。  

阴干，中有赤筋最损目，用者去之。）主胸胁逆气，忧恚惊邪恐悸，心下结痛，寒热烦满咳逆。  

口焦舌干，利小便。水肿淋结，膈中痰水，肺痿痰壅。调胃气，伐肾邪，降肺火，益气力，保神守中。久服安魂养神，不饥延年。淡利窍，甘助阳，除湿行水之圣药。白色者补，赤色者利。又赤者破结气，如小便多及汗多、阴虚者不宜服。其有抱根者名茯神，主辟不祥。疗风眩风虚，五劳口干，止惊悸，恚怒惊痫，善忘。开心益智，安魂魄，养精神，补劳乏。又治心下急痛坚满。人虚而小肠不利，加而用之。  

琥珀 味甘，气平。属阳，无毒。（松脂所化，以手摩热能盛草者为真。）主安五脏，定魂魄，能杀精魅邪鬼。疗蛊毒，利小便，通五淋，明目摩翳，止心痛，破结症瘀血，产后血晕，止血生肌，合金疮。  

丹溪云：能利小便，以燥脾土有功。若血少而小便不利者，反致燥急之苦。茯苓、琥珀二物皆自松出，而所禀各异。茯苓生成于阴者也，琥珀生于阳而成于阴，故皆治荣而安心利水也。  

枸杞 味苦，气寒。根大寒，子微寒。无毒。（冬采根，春夏采叶，秋采茎实，阴干。）主五内邪气，热中消渴，同痹。补内伤大劳，强阴益精。去皮肤骨节间风、肾家风。眼赤痛，风痒瘴膜。久服坚筋骨，轻身不老，明目。血虚用之。  

酸枣 味酸，气平。无毒。（恶防己，八月探实，阴干四十日成。）主心腹寒热，邪结气聚，四肢酸疼湿痹，筋骨风。  

脐上下痛，心虚烦及振悸不得眠。宁心志，敛虚汗，止烦渴。补中益肝气，坚筋骨，助阴气。  

久服安五脏，轻身延年。又云：胆实多睡，热也，生用，茶叶、姜汁调服；胆虚不睡，寒也，炒熟，竹叶汤调服。  

栀子 味苦，气寒。味薄，阴中阳也。无毒。入手太阴经。（七棱者良，炒用。）主五内邪气，胃中热气，面赤酒 鼻，白癞赤癞疮疡，目赤热痛，血痢挟毒热，下小便赤涩不利。  

治湿热发黄，加茵陈、豆豉。治呕，加生姜、陈皮。治心腹久痛，加生姜汁。善去心中客热，虚烦不得眠，反复颠倒，心中懊 。又治大病后劳复，既亡血、亡津液，脏腑无润养，内生虚热，非此不除。又能屈曲下行降火，善开郁热块中之火，丹溪六郁方中用之。轻浮而象肺，色赤而象火，故治高之分，泻肺中之火。用仁，去心胸热；用皮，去肌表热。  

柏木 （黄柏也。）味苦、微辛，气寒。阴中之阳，降也，无毒。足少阴经药，足太阳引经药。（恶干漆。二月、五月采紧浓鲜黄者上。凡使用生，蜜水浸，晒干，再用蜜涂，慢火炙，令蜜赤佳。）主五脏肠胃中结热，黄胆肠痔，止泄痢。女子漏下赤白，阴伤蚀疮，男子茎上疮，煮汁洗，屑末敷之。蜜炒为末，治口疮。又云：配细辛治口、疮有神功。补肾水膀胱不足，诸痿厥脚膝无力，瘫痪必用之药。坚肾泻膀胱热，清小便，降相火，治骨蒸劳阴痿。洗肝明目，鼻红吐血下血。治蛔心痛，虚哕蛔出，小肠虚痛。久服通神。根名檀桓，作结块如茯苓，主心腹百病，安魂魄，不饥渴。久服轻身，延年通神。心脾热，舌颊生疮。（蜜炙与青黛一分同为末，入龙脑一字，研匀，搽疮上有涎即吐。）竹叶 味苦、甘，气平，寒。阴中微阳，无毒。（ 竹、淡竹为上，苦竹次之，余不入药。）主咳逆上气，溢筋急恶疡。杀小虫，凉心经，除烦热，风痉喉痹呕吐。根作汤，益气止渴，补虚下气，消毒。汁主风痉，实通神明，轻身益气。（别说云：竹实大如鸡子，叶层层包裹，味甘胜似蜜，此凤凰所食者。今结实如小麦子者非。）淡竹叶味辛、甘，气寒。主胸中痰热，咳逆上气，吐血热毒风，压丹石毒，止消渴。烧沥味甘，性缓。治卒中风，失音不语，风痹，胸中热狂烦闷，壮热头痛头风，并怀妊人头旋倒地。安胎，治子烦。除阴虚人发大热，消虚痰，痰盛人、气虚少食者宜用之。又痰在四肢、非此不能开。止惊悸，瘟疫迷闷，小儿惊痫天吊，茎叶同用。竹皮、茹味苦，气微寒。主呕 噎膈，温气寒热，吐血衄血，崩中溢筋。苦竹叶及沥疗口疮，目赤痛，明目利九窍。治不睡，解酒毒，下热壅，作沥，功用与淡竹同。齿间血出，（苦竹茹四两、醋渍一宿，含之。又云：以竹叶侬煮，与盐少许含之。）卒得恶疮不识，（烧苦竹叶和鸡子黄敷之。）妊娠失坠胎动或痛，（取淡竹沥服，或炙竹茹四两酒煎服，竹根煮汁亦佳。）爆竹辟妖气。（人家为山魈所崇，掷瓦不开，户牖不安，祈禳不效。  

后有人教以旦夜于庭垣中，若除夕爆竹数十竿，至晓寂然，遂止。）楮实 味甘，气寒。无毒。（取中子日干，四十日成。）主阴痿水肿，益气补虚劳。助腰膝，充肌肤，明目。久服不饥，不老轻身。叶主小儿身热，食不下，生肌，可作汤浴。又主恶疮生肉。又鼻衄不止，捣取汁，饮三升，不住再饮，良久衄瘥。又主水利，炙干为末，乌梅汤调，日再服。树皮主逐水，利小便。可为纸，其纸烧灰，酒调服，能止血晕、血崩、金疮出血。皮间白汁疗癣，敷蛇、虫、蜂、犬咬。  

山茱萸 味酸、涩，气平，微温。无毒。入足厥阴经、少阴经。（蓼实为之使，恶桔梗、防风、防己。阴干，去核用。）主心下邪气寒热温中，逐寒湿痹。去三虫，补肾气，兴阳道，坚长阴茎，添精髓，秘精。止小便，暖利腰膝，疗耳鸣。止女人月水不定，老人尿不节。久服轻身明目，强力长年。核能涩精。  

五加皮 味辛、苦。气温，微寒。无毒。（远志为之使，畏蛇皮、玄参。五月七月采茎，十月采根，阴干。）主心腹疝气腹痛，益气疗 ，小儿不能行。疽疮阴蚀，男子阴痿囊湿，小便遗沥。女人阴痒，腰脊痛；脚痹痛，风弱五缓。治多年瘀血在皮肌。补中益精，坚筋骨，强志意。久服轻身耐老，酿酒饮，治风痹四肢挛急，延年不死，仙经药也。  

杜仲 味辛、甘，气平、温。气味俱薄，阳也。无毒。（恶蛇蜕、玄参。凡用炒去丝。）主腰脊痛，补中益精气。坚筋骨，强志。除阴下湿痒，小便遗沥，脚中酸疼，不欲践地。久服轻身耐老。  

南藤 （即丁公藤，生根据南树故云。）味辛，气温。无毒，主风血，补虚老，起阳，强腰脚，除痹。逐冷气，排风邪。煮汁服，亦酒浸，冬月用之。  

石南 味辛、苦，气平。有毒。（五加皮为之使。二月四月采叶，八月采实荫干。）主香肾气，内伤阴衰，利筋骨皮毛。疗脚弱，五脏邪气，除热。女子不可久服，令思男。实杀虫毒，破积聚，逐风痹。  

女贞实 味苦、甘，气平。无毒。（立冬采叶，似冬青树。或云即冬青也。）主补中，安五脏，养精神，除百疾。久服肥健，轻身不老。  

桑根白皮 味甘、辛，气温。无毒。入手太阴经。（续断、桂心、麻子为之使。恶铁及铅。东行者为佳。出土上者杀人。采无时，刮去青黄簿皮，勿令皮上涎落。入药炒用。）主伤中，五劳六极，羸瘦，崩中脉绝，补虚益气。泻肺气有余，喘嗽唾血，虚劳客热，消痰止渴，去肺中水气，浮肿腹满，利水道，去寸白。作线可以缝金疮，更以热鸡血涂之，唐安金藏剖腹用此法。桑叶主除寒热，风痛出汗。煮汁服主霍乱腹痛，盐 敷治蛇虫蜈蚣咬。叶枝条细锉，水煎浓汁可常服，疗遍体风痒，脚气，风气拘孪，肺嗽口干，利小便，轻身聪明。桑皮中白汁主小儿口疮及鹅口舌上生疮，得之神效。又涂金刃伤燥痛，须臾血止，更剥白皮裹之，令汁得入疮中良。冬月用根皮，蛇咬、蜈蚣、蜘蛛毒敷之效。桑耳味甘，有毒。黑者主女子漏下赤白，治血病、 瘕积聚、阴痛，阴阳寒热，无子。黄熟陈白者，止久泄，益气。金色者，治癖饮积聚，腹痛金疮。桑椹曝干为末，蜜和丸服，主消渴。治金石发热，久服不饥，变白不老。取黑者一斤，和蝌蚪子一斤，瓶盛封闭，悬屋东头一百日，化为黑泥，染白发如漆。又取二七枚和胡桃脂研如泥，拔去白发，点孔中即生黑。  

桑上寄生 味苦、甘，气平。无毒。（桑木气浓生意浓，无采捋者，自然生出，采茎叶阴干。  

凡桷、榉、柳、枫等上皆有寄生，唯桑上者佳，假乘之气耳。）主腰痛，小儿背强，痒肿安胎。  

充肌肤，坚发齿，长须眉。主金疮，去痹。女子崩中不足，怀妊漏血不止，产后余疾，下乳汁。  

其实明目轻身，久服通神。  

南烛枝叶 味苦、气平。无毒。（南方谓之黑饭树。）主止泄，除睡，强筋益气力。  

久服轻身，长年不饥，变白去老。取茎叶捣碎渍汁，浸糯米九浸九蒸九曝，米粒正黑，袋盛之可适远方，日进一合不饥。取汁炊饭名乌饭。  

合欢（即夜合相。）味甘、气平。无毒。（采皮及叶用，不拘时。）主安五脏，利心志，令人欢乐无忧，补阴有捷功。久服轻身明目，得所欲。又皮煎膏，消痈肿，续筋骨。叶可洗衣垢。  

益智子 味辛，气温。无毒。入手足太阴经、足少阴经。主君相二火，（去皮用。）主遗精虚漏，小便遗沥。益气安神，补不足。安三焦，调诸气。治脾胃中受寒邪，止呕哕，摄涎唾，当于补中药内兼用之。  

夜多小便者，取二十四枚，打碎入盐同煎服，有奇验。  

榆皮 味甘、气平。性滑利，无毒。（二月采皮，取白晒干。八月采实煎，勿令中湿，湿则伤人。）主大小便不利，通水道，除邪气，消肿毒。除诸疮，滑胎。久服轻身不饥，又令人多睡。实尤良，味微辛，能助肺气，杀诸虫，消心腹间恶气，卒心痛。疗小儿头疮痂 ，又涂疮癣妙。花主小儿痫，小便不利，伤热。小儿白秃疮，（捣皮末酷和，涂之虫自出。）妊娠滑胎易产，（焙捣末，临月日三服方寸匕，令产极易。）干漆 味辛、咸，气温。有毒。（半夏为之使。畏鸡子，又忌油脂。又畏蟹，见蟹则不干。入药捣碎炒用。）主绝伤，补中，续筋骨，填髓脑。安五脏，五缓六急，风寒湿痹。消瘀血痞结腰疼，女子疝瘕 ，经脉不通。削年深积。治血气心痛。去蛔，杀三虫。生漆去长虫。  

久服轻身耐老。  

蔓荆实 味苦、辛、甘，气微寒、温。阳中之阴。无毒。太阳经药。（恶乌头、石膏。）主筋骨间寒热湿痹拘挛，明目坚齿，利九窍，去白虫。久服轻身耐老。主风头痛脑鸣，目泪出。  

治太阳头痛、头昏闷，散风邪，除目睛内痛。  

牡荆实 味苦，气温。无毒。（防风为之使，恶石膏。阴干。）主除骨间寒热，通利胃气，止咳逆上气。取茎截于火上烧，承取沥饮之，去心闷烦热，头风旋，目眩。心头洋洋欲吐，卒失音。小儿心热惊痫，止消渴，除痰唾。气实痰盛人宜服之。丹溪云：虚痰用竹沥，实痰用荆沥，二味开经络行血气，俱用姜汁助送。  

辛荑 味辛，气温。无毒。（芎 为之使。恶五石脂。畏菖蒲、蒲黄、黄连、石膏。采实晒干。用之去心及外毛，毛射入肺咳。）主五脏身体寒热，风头脑痛面肝，温中解肌，利九窍，通鼻塞涕出。治面肿引齿痛，眩冒。生须发，去白虫。久服下气，轻身明目延年。  

木兰 味苦，气寒。无毒。（腊月采皮阴干。）主身大热在皮肤中，去面热赤 酒 。恶风热疾，阴下湿痒，聪明耳目。  

蕤核 味甘，气温。（采实去核壳，取仁阴干。）主心腹邪结气。明目，目赤痛伤泪出，目肿 烂，眼风痒。  

钩藤 味甘、苦，气微寒。无毒。（三月采。）主小儿寒热，十二惊痫，客忤胎风，惟疗小儿。  

秦皮 味苦，气寒。无毒。（大戟为之使。恶吴茱萸。阴干。）主风寒湿痹，洒洒寒气。除热，目中青翳白膜，肝中久热，两目赤肿疼痛，风泪不止。疗男子少精，妇人带下，小儿痫，身热，作汤浴瘥。水煎澄清，点洗赤眼，极效。久服头不白，轻身。  

密蒙花 味甘，气平，微寒。无毒。（凡用酒浸一宿候干，却采蜜合调蒸之，日干。）主青盲卢翳，赤涩多眵泪，消目中赤脉，小儿麸痘及疳气攻眼。  

乐华 味苦，气寒。无毒。（决明为之使。五月采花。）主目痛泪出伤 ，消目肿。南人取以合黄连作煎，疗目赤烂甚效。  

仙人杖 味咸，气平。无毒。（此是笋欲成竹时立死者，色黑如漆。五六月收之。）主哕气呕逆，辟 。小儿吐乳，大人吐食，并水煮服。小儿惊痫及夜啼，安身伴睡良。又痔疾，烧为末服方寸匕。  

丁香 味辛、气温。纯阳，无毒。入手太阴、足阳明、少阴经。主温脾胃，止霍乱呕逆。  

冷气腹痛，风毒诸肿。治口气齿疳 ，肾气贲豚，壮阳暖腰膝。有大如枣核者，名母丁香，为末，实纱囊如小指，纳阴中，主阴冷病。能变白，以生姜汁和，拔去白须，涂孔中即异常黑。  

苏合香 味甘，气温。无毒。（此香来从西域，云是诸香汁煎之，色亦黄。）主辟恶，杀鬼精物。温疟蛊毒痫 。去三虫，除邪，令人无梦魇。  

沉香 味辛，气温。阳也。无毒。（入水沉而中实不空者佳。）主疗风水肿毒，去恶风。  

补右尺命门，壮元阳，暖腰膝，散滞气，保和卫气。用为使，上而至天，下而至泉，无所不之。  

又止转筋吐泻，冷气麻痹，骨节不仁，湿风皮肤痒，心腹痛，气痢。  

藿香 味甘、辛，气微温。阳也。入手足太阴经。主疗风水肿毒，去恶气。治口臭，霍乱心痛。芳香之气，助脾开胃，温中快气。治吐逆为最要之药。上焦壅，煎汤嫩口。入顺气乌药，则理肺；入黄 、四君子汤，则理脾。  

紫真檀 味咸、辛，气温。无毒。入手太阴、足少阴经，通行阳明经。主恶毒风毒，醋和涂敷之。末敷金疮，止血止痛妙，又治心腹痛，霍乱中恶鬼气。能调气而清香，引芳香之物上行，最宜橙橘之属，佐以姜枣。将以葛根、豆蔻、缩砂、益智通行阳明之经，在胸膈之上，处咽嗌之中，同为理气之剂。  

龙脑香及膏香 味辛、苦，气温。属阳，无毒。（出波律国，形似白松树，作杉木气，明净状若梅花瓣者甚佳。膏乃根下清液，砍木作坎而承之者清香，为百药先，万物中香无出其上者。）主心腹邪气，风湿积聚，耳聋，明目去目赤肤翳。通利关膈热塞，大人小儿风涎闭壅及暴惊热。丹溪云：属火，世知其寒而通利，然未达其暖而轻浮飞扬。《局方》但喜其香而贵细，动辄与麝同用为桂附之助。然人身阳易动，阴易亏，幸思之。愚按：龙脑性大辛善走，故能散热，通利结气。古今方目痛、喉痹、下疳多用之者，取辛散也。人欲死者吞之，气散尽也。  

世人误以为寒，不知辛散性甚似乎凉耳，诸香皆属阳，岂有香之至者而反寒乎？治时疾，发豌豆疮及赤疮心烦，狂躁气喘妄语。（取一钱细研，旋滴猪心血和丸如芡实子大，每服一丸，紫草汤下，少时心神便定，疮收散。）安息香 味辛、苦，气平。无毒。主心腹恶气鬼疰，治邪气魍魉鬼胎蛊毒，烧之去鬼来神，辟众恶。  

杉材 味辛，气温。属阳，无毒。（须油杉良。）主疗漆疮，取节作屑，水煮汁浸洗脚气肿满，殊效。煎木屑服之，疗心腹胀痛，去恶气。  

乳香 味辛、苦，气温。阳也。（入丸散微炒。）主疗风水肿毒，去恶气。疗诸疮，调血气，定诸经之痛。治心腹痛、耳聋、中风口噤，又催生。煎膏，止痛长肉。  

槟榔 味辛、苦，气温。味浓气轻，阴中阳也。无毒。（状若鸡心，正稳尖长中要实，有锦文者良。）主消谷，逐水除痰癖。治心痛，杀三虫、伏尸、寸白。治后重如神，坠诸药至于极下。破滞气，泄胸中至高之气。南方人食之，以祛瘴厉。又脚气冲心。（大者一枚为末，童便、姜汁温浸，共半盏调。）枳谷 味苦、酸、辛，气微寒，味薄气浓，阳也。阴中微阳，无毒。（阴干，陈久者良。  

去穣核，麸炒用。）主胸膈痞塞，散结气，逐水消胀满。安胃化痰涎，消食破 结 癖。除寒热结，止痢，长肌肉，利五脏，走大肠，泄肺气。损胸中至高之气，勿多用。又治遍身风疹、风痛，大风在皮肤中如麻豆苦痒，通利关节，主皮毛胸膈之病。肠风痔疾，（二方同黄 各半斤，糊丸，米饮下二十丸。）湖阳公主胎肥难产，方士进瘦胎散。（用四两和甘草二两为末，空心服一钱匕，茶清点服。）枳实 味苦、酸，气寒。纯阴。无毒。（陈久者良。）主胸膈痰癖，逐停水，破结实，消胀满，心下急，痞痛，去脾经积血，故治心下痞。脾无积血则不痞也，故伤寒结胸用之。又治逆气胁痛，消宿食，安胃气。《本经》不分壳、实，壳大者性舒而缓，治在高，主气滞在胸膈。实小者性酷而速，治在下，主血滞在心腹，故有高、低、缓、急之分。  

浓朴 味苦、辛，气温。阳中之阴。无毒。（干姜为之使。恶泽泻、寒水石、硝石。阴干，肉浓紫色者佳。入药去粗皮，生姜汁炒。）主中风伤寒头痛，寒热惊悸，气血痹，死肌。去三虫，温中益气，消痰下气，浓肠胃，走冷气。疗霍乱，胃中冷逆，呕吐酸水，泄痢淋露。消宿食，破宿血，治腹痛胀满，散结之神药。若虚弱之人，虽腹胀宜酌量用之。误服脱人元气。与枳实、大黄同用，能泻实满，是消痰下气也；与橘皮、苍术同用，能除湿满，是温中益气也。与解利药同用，则治伤寒头痛；与泄利药同用，则浓肠胃。盖用苦则泻，用温则补也。  

茗苦搽 （今茶也。早采者为茶，晚采者为茗。）味甘、苦，气微寒。无毒。入手、足厥阴经。主 疮，清头目，利小便，去痰热渴，下气消宿食，去人脂，令人少睡。作饮加茱萸、葱、姜等良。《茶饮》序云：释滞消壅，一日之利暂佳；养气侵精，终身之累斯大。赤白痢，（对和黄连半两，生姜一两，点服效。）诸烂疮及烫火疮，（细嚼敷贴，或为末香油调敷妙。）目热赤涩痛。（嚼烂贴目两角，痛即止。）乌药 味辛，气温。无毒。（八月采根。）主中恶心腹痛，蛊毒疰忤鬼气，宿食不消，天行疫瘴，膀胱肾间冷气攻冲背膂，妇人血气，小儿腹中诸虫。治一切气，除一切冷痛，痈疖疥癞，猫犬百病，并可摩服。  

巴豆 味辛，气温。有大毒。（芫花为之使。恶 草，畏大黄、黄连。用之去心皮。又熬令黄色，另捣如膏，以和丸散。）主伤寒温疟寒热，破 瘕结聚坚积，留饮痰癖，大肠水胀。  

涤荡五脏六腑，开通闭塞，利水谷遂。女子月闭，杀腹藏蛊，去恶肉排脓，消除鬼毒蛊疰邪物。  

杀蛊、鱼、斑蝥、蛇虺毒，人吞一粒便欲死，而鼠食之三年重三十斤，物性乃有相耐如此。此斩关夺门之将，不可轻用。若急治，为水谷道路之剂，去皮心膜油生用；若缓治，为消坚磨积之剂，炒烟去令紫黑研用。丹溪云：去胃中寒积，无寒积者勿用。箭镞入骨不可拔。（取微熬，螳同研，涂伤处，须臾痛定，微痒，忍待极痒不可忍，便撼动箭镞即拔之，立出。速以生肌膏敷之，兼治背疮。）皂荚 味辛、咸，气温。有小毒。引入厥阴经。（柏实为之使，恶麦门冬。畏空青、人参、苦参。九十月采，阴干，如猪牙者良，去皮、子，酥炙用，不入汤药。）主风痹死肌邪气，风头泪出。利九窍，通关节，杀精物劳蛊。疗腹胀满，破坚症，堕胎，可为沐药。治卒中风昏迷，鬼魇不悟，卒死，卒头痛，为末吹鼻中。投荚酒中，尽取其精，火内煎成膏，涂帛贴一切肿毒兼止疼痛。皂角针治疮中用之，直达疮所。又米醋煎嫩刺作浓煎，敷疮癣极效。一人患大风恶疾。（用刺一二斤为灰蒸，又晒研为末，食上浓煎大黄汤调一钱匕，服一旬，须眉再生愈。）大腹皮 味辛，气温。无毒。（鸠鸟多栖此树上，宜先酒洗，仍以大豆汁洗方可用。）主冷热气攻心腹，大肠壅毒，痰膈醋心，并以姜盐同煎，入疏气药良，下气健脾开胃。  

乌 木根皮 味苦，气微温。有毒。主暴水 结积聚，又治大便不通。用此木方停一寸，劈破，水煎取小半盏服之，立通，不用多，兼能取水，又解蛇毒。  

猪苓 味甘、苦而淡，气平。无毒。入足太阳经、少阴经。主 疟，解毒蛊痊不祥。除湿利水道，久服轻身耐老。治渴，解伤寒瘟疫大热，发汗。又治肿胀满洗，从脚上至小腹肿，此药行水之功多。大燥亡津液，无湿证勿用。久服损肾昏目。  

郁李仁 味酸、苦，气平。阴中之阳。无毒。主大腹水肿，面目四肢浮肿。利小便水道，肠中结气，关格不通，破血润燥。根主齿龈肿、龋齿。坚齿，煎浓汁含漱之。  

昊茱萸 味辛、苦，气温，大热。气味俱浓，阳中阴也，有毒。入足太阴、少阴、厥阴经。（蓼实为之使。恶丹参、硝石。畏紫石英。九月九日采，阴干。凡用先于汤中浸去苦汁，凡六七遍然后用。）主温中下气，止痛，咳逆寒热，除湿血痹，逐风邪，开腠理，治寒邪所隔气不得上下。脾胃伤冷，痰气闭胸，心腹绞痛不可忍。霍乱转筋呕逆，胸膈满，及治下焦寒湿，疝痛寒气，诸药不可代也。脚气冲心，可和主姜汁饮之良。下气最速，肠虚人服之愈甚。  

根杀三虫，下寸白。东南行者良，南行枝主大小便卒关格不通，取断如手第二指中节，含之即下。  

秦椒 味辛、苦，气温。有毒。（恶栝蒌、防葵。畏雄黄。去闭口者。）主风邪气，温中除寒痹。坚齿发，明目，除云膜。女人月闭不通，产后恶血痢、多年痢，腹中冷痛，出汗。  

利五脏，久服轻身好颜色，耐老增年通神。  

蜀椒 味辛，气温，大热。有毒。（杏仁为之使，畏款冬、雄黄，阴干用。须微炒，使出汗，取红去目并黄壳。）主邪气咳逆，温中，遂骨节皮肤死肌，寒湿痹痛，下气。除六腑寒冷，伤寒温疟大风汗不出，心腹冷气痛，除齿疼。壮阳，疗阴汗，缩小便，开腠理，通血脉，坚齿发，明目。杀鬼疰蛊毒，虫鱼蛇毒。久服之头不白，轻身延年。又云多食令人乏气。又十月勿食之，口闭者杀人。椒目味苦、辛。有小毒。能行水，治水蛊。又治盗汗尤效。将目微炒，捣为极细末，用半钱匕以生猪上唇煎汤一合调，临睡服效。蛇入口中不得出，（用刀破蛇尾，纳生椒三粒包着，须臾即出。）漆疮，（煎汤洗之。）齿痛。（醋煎含之。）有人阴冷，渐渐冷气入阴囊，肿满，日夜痛闷。（拣净椒以布帛包着丸囊令浓半寸，须臾热气大通，日再易之，取消瘥。）胡椒 味辛，气大温。无毒，属火而有金性燥。主下气，温中祛寒痰。止霍乱，心腹冷痛及冷痢。调食用之，味甚辛辣，快膈。杀一切鱼、肉、鳖、蕈毒。不可多服，大伤脾胃、肺气，积久而大。  

楝实 味苦，气寒。阴中之阳。有小毒。（有雌雄二种，根白生子者为雌，服食用此。  

无子雄者误服，吐泻杀人。）主温疾伤寒，大热烦狂。杀三虫，疥疡，利小便水道。入心主上下部腹痛，心暴痛。根东行者煮汁服，疗蛔虫甚效。皮治游风热毒，风疹恶疮，疥癞秃疮并煎汤浸洗。  

诃黎勒 味苦、酸，气温。性急喜降，无毒。（六棱黑色肉浓者良，取皮去核用之。）主冷气，心腹胀满，胸膈结气，泄逆气。消痰除烦，下食开胃，涩肠止久痢，赤白气痢，霍乱吐泻。又治肺气因火伤极郁遏，胀满喘急咳嗽。味酸、苦，故有收敛降火之功。气虚者亦少用。痰嗽咽喉不利，含三枚殊胜。  

麒麟竭 味甘、咸，气平。有小毒。（勿误用海母血，长相似，但血竭咸而甘，似栀子气。  

嚼之不烂如蜡者为上。）主五脏邪气，带下。止痛，破积血，金疮生肉，敷一切恶疮疥癣久不合者。亦不可多使，却引脓。主打伤损折、内伤血聚，并宜酒服。  

没药 味苦、辛，气平。无毒。（生波斯国，似安息香色黑。）主破血止痛，疗金疮杖疮、诸恶疮痔漏，卒下血，目中翳晕痛肤赤。妇人产后血气痛，治打扑损折，血滞肿痛不可忍，皆以酒投饮之良。  

紫葳 （即凌霄花。）味酸，气微寒。无毒。（畏卤盐。）主妇人产乳余疾，崩中带下，瘕血闭，寒热羸瘦，养胎，治血中痛之要药也。又治酒 热毒风刺风。茎叶味苦，主痿 ，益气亦与花同功。  

松烟墨 味辛，无毒。（粗者不堪，非松烟者不入药。）主止血，生肌肤，合金疮。  

主产后血晕崩中，卒下血，醋磨服之。亦主昧目物芒入目，磨点瞳子上。又止血痢及小儿客忤，捣筛和水温服之。赤白痢，（干姜、好墨各五两，为末醋浆和丸，如梧桐子大，服三四十丸米饮下，日夜六七服效。）产后血晕。（以丈夫小便浓煎墨，服一升。）卫予 （一名鬼箭。）味苦，气寒。无毒。（八月采，阴干。削取皮、羽用。）主女子崩中下血，腹满汗出。除邪杀鬼毒，蛊疰中恶腹痛。疗妇人血气大效，能落胎。  

虎杖根 气微温。主通利月水，破瘤血 结，恶瘕扑损瘀血，酒渍根服之。  

天竺黄 味甘，气寒。无毒。（此竹内所生，如黄土着竹，成片者一名竹膏。）主小儿惊风天吊客忤，痰壅失音，镇心明目，去诸风热。疗金疮止血，滋养五脏，小儿药最宜和缓故也。  

苏方木 味甘、咸、酸，气平。阳中之阴，无毒。主破血，排脓止痛，消痈肿扑损。疗血，治妇人血气心腹痛，月候不调，血噤血晕，产后血胀闷欲死者，酒煮五两，取浓汁服之效。  

椰子皮 味苦，气平。无毒。主止血，止鼻衄，吐逆霍乱，煮汁服之。壳中肉益气去风。浆服之，主消渴。涂头益发令黑。  

樱榈子 主涩肠，止泻痢肠风，崩中带下及养血。皮味苦、涩，气平。止鼻洪，吐血，破。治崩中带下，肠风，赤白痢。入药烧作灰，不可绝过。作绳入士，千年不烂。  

枫香脂 （一名白胶香。）味辛、苦，气平。性疏通。无毒。主瘾疹风痒，浮肿，齿痛。  

外科之要药。大风子，主风疮疥癣，杀虫。  

柳华 （一名柳絮。）味苦，气寒。无毒。（初生有黄蕊者为花，及花干絮方出，絮之下有小黑子，随絮而飞。）主风水，黄胆面热黑痂疥恶疮金疮。絮止血，贴灸疮良。叶主马疥痂疮，煎以洗马疥立愈。实主溃痈，逐脓血。枝叶及根皮煎作膏，涂痈疽肿毒，疔疮妒乳。枝细锉煎汁含之，治牙齿痛。  

芜荑 味辛，气平。无毒。（一月采实阴干。）主五内邪气，散皮肤骨节中淫淫温行毒，去三虫，逐寸白，化食。治肠风痔漏，恶疥癣。  

雷丸 味苦、咸，气寒。有小毒。（荔实、浓朴为之使。恶葛根。入药炮用，赤者杀人。）主杀三虫，逐毒瓦斯胃中热。利丈夫，不利女子。作摩膏，除小儿百病。除皮中热结积蛊毒，白虫寸白自出不止。久服令人阴痿。  

白辣 （一名辣针，小枣也。）味辛，气寒。无毒。主心腹痛，痈肿溃脓，止痛，决剌结。  

五倍子 味苦、酸，气平。无毒。主疗齿宣疳 ，肺脏风毒流溢皮肤，作风湿癣疮，瘙痒，脓血水，五痔下血。小儿面鼻疳疮。末掺口疮效。煎澄汁洗眼，去热，风湿痒肿痛。含口中，治顽痰有功。又解诸热毒，又治肠虚泄痢，收敛之剂也。  

黄药根 味苦，气平。无毒。主诸恶疮 喉痹，蛇犬咬毒。取根研服之，亦含亦涂。又治马心肺热等疾。  

椿木叶 味苦、涩，气寒。有毒。（无花不实者为椿，有花而荚者为樗。）主洗疮疥风疽，水煮叶汁用之。皮主疳 。樗木根叶尤良。樗白皮主赤白久痢，治小儿疳痢，杀口鼻中疳虫及蛔虫，肠滑痔疾，泻血不止。女子血崩，月信来多，赤白带下，取东引细根皮，水煮服之。又能缩小便，入药蜜炙用。  

桐叶 味苦，气寒。无毒。（桐有四种，未详孰是此用者。）主恶蚀疮着阴。皮主五痔，杀三虫。花主敷诸疮，饲猪肥大三倍。  

梓白皮 味苦，气寒。无毒。主热，去三虫，疗目中疾。煎汤洗小儿壮热，一切疮疥，皮肤瘙痒。叶捣敷猪疮，饲猪肥大三倍。  

钓樟根皮 （俗呼乌樟。）主金疮止血，治贲豚，脚气水肿。煎服并煎汤洗疮痒疥癣，中恶心痛，鬼疰霍乱腹胀，酒煮服之。  

桦木皮 味苦，气平。无毒。主诸黄胆，浓煎汁饮之。又主时行热主毒碗豆疮，特良。又乳痈初发肿硬，以无灰酒服方寸匕，卧，及觉瘥。  

千金藤 （生北地者根大如指，色黑如漆。生南土者，黄赤如细辛。）主一切血毒诸气，霍乱中恶，天行虚劳疟瘴，痰块嗽不利。痈肿蛇犬毒，药石发癫痫，悉主之。  

木鳖 味甘，气温。无毒。主折伤，消结肿恶疮，生肌。止腰痛，肛门肿痛，妇人乳痛。  

桃竹笋 味苦，有小毒。主六畜疮中蛆，捣碎纳之，蛆尽出。  

梳篦 主虱病，活虱入腹为病如 瘕者，煮汁服。又梳篦垢主小儿恶气霍乱，水和饮之。  

败扇 主蚊子，新造屋柱下四隅埋之，蚊永不入。烧为末，和粉粉身上，止汗。弥败者佳。  

***本草菜部***  

冬葵子 味甘，气寒。性滑利。无毒。（黄芩为使。是秋种葵覆养经冬至春作子者。）主五脏六腑寒热羸瘦，五癃，利小便。疗妇人乳痈，下乳汁。久服坚骨长肌肉，轻身延年。难产取一二合，杵破，水煮服之。痈节未溃者，水吞三五粒，便作头脓出。根主恶疮，疗淋，利小便，服丹石人宜之。  

蜀葵 味甘，气寒。阴中之阳。无毒。（根茎并入药，根花俱阴干。）主客热，利小便。  

治恶疮及带下，散脓血恶汁。煮食主丹石发热结。叶烧为末，敷金疮，捣碎敷火疮。炙者与小儿食，治热毒下痢及大小丹痢，捣汁服亦可。花治淋涩，水肿，催生落胎并一切疮疥、小儿风疹子。花有五色，赤者治赤带，白者治白带，空心酒调末二钱匕。赤治血燥，白治气燥，又白者疗痰疟。  

黄蜀葵花 （与蜀葵花别种，春生苗叶尖狭多缺，夏末开淡黄花，采之晒干用。）主治小便淋及催生，又疮家要药，主诸恶疮脓水，久不瘥者，作末敷之愈。子催生，临产时取四十九粒或二三钱，炒研末，温水调服。  

荚菔根 （俗名萝卜。）味辛、甘，气温平。无毒。（忌与地黄、何首乌同食，令发白。）主大下气，消谷去痰癖。主咳嗽，解面毒。生捣汁服，主消渴。治肺痿，能止血消血。《衍义》云：散气用生姜，下气用莱菔。子治喘嗽，下气消食。水研服，吐风痰。醋研涂，消肿毒。  

芜青 味苦，气温。无毒。主利五脏。轻身益气，消食。可长食之，令人肥健，诸菜之中最有益者。昔诸葛亮所止，令兵士独种此，为其有大利，今三蜀江陵人呼为诸葛菜。根主消渴，敷热毒风肿。子主明目。  

芥 味辛，气温。无毒。归鼻，主除肾邪气，利九窍，明耳目，安中，久食温中。又云多食动气。子治风肿毒及麻痹，醋研敷之。扑损瘀血，腰痛肾冷，和生姜研微暖涂贴之。心痛，酒醋服。  

白芥 味辛，气温。无毒。主冷气。子主敷射工及疰气，上气发汗，胸膈痰冷面青。丹溪云：痰在皮里膜外，非此不能达。又游肿诸毒，为末猪胆和如泥，敷之，日三易。  

苋实 味甘，气寒。无毒。（忌与鳖同食，以鳖细锉和苋置湿处，则变为生鳖。）主青盲白翳，明目除邪。利大小便，去寒热，杀蛔虫。久服益气力，不饥轻身。  

马齿苋 味酸，气寒。性滑，无毒。（用叶小者。节叶间有水银，入药不用茎节。）主目盲白翳，利大小便，止赤白下。去寒热，杀诸虫，止渴，破 结，痈疮，服之长年不白。和梳垢敷丁肿。又烧为灰，和多年醋滓，先灸丁肿以封之，即根出，又敷豌豆疮良。生捣绞汁服，当利下恶物，去白虫，亦治疳痢。又主三十六种风结疮，以一釜煮，澄清，内蜡三两重，煎成膏涂之。亦可涂白秃湿癣，敷杖疮，又疗多年恶疮。子明目，主青盲白雾，杵为末，每一匙煮葱豉粥，和搅食之。  

苦苣 味苦，气平。（不可同血食，作痔疾。）主除面目及舌下黄。折取茎中白汁，敷丁肿出根。又渍痈上立溃。碎茎叶敷蛇咬。根主赤白痢及骨蒸，并煮服之。  

荠 味甘，气温。无毒。主利肝气，和中。其实名菥 子，主明目，目暴赤痛，去瘴翳，根汁点目中亦效。根叶烧灰治赤白痢。  

王瓜 味苦，气寒。无毒。（即《月令》所谓王瓜生者是也。三月采阴干。）主消渴，内痹，瘀血月闭，寒热酸疼，益气愈聋，疗诸邪气热结，鼠 ，散痈肿留血，止小便数遗不禁。  

子润心肺，肺痿吐血，肠风泄血，赤白，炒用。蛊毒，（取捣汁和酒服，当吐下。）下乳汁，为末，酒服一钱，日三。）黄胆黑疸。（取根汁六合，顿服，当有黄水随小便出，未愈再服。）瓜蒂 （即瓜也。）味苦，气寒。有毒。（七月七日采，阴干。去瓜皮，用蒂约半寸许。）主大水，身面四肢浮肿，下水，杀虫毒。咳逆上气，风痫喉风，痰涎暴塞，及食诸果病在胸腹中，皆吐下之。去鼻中息肉，为末，羊脂和少许敷之，日三次。疗黄胆及暴急黄，和小豆丁为末，吹鼻中，少时黄水出，亦可服方寸匕。胃弱及病后、产后勿轻用。诸亡血、诸虚家不可用。花主心痛咳逆。  

苦瓠 味苦，气寒。有毒。主大水，面目四肢浮肿，下水，令人吐。  

茄子根及枯茎叶 主冻脚伤者，汤渍之。  

水芹 （即芹菜。）味甘，气平、寒。无毒。主女子赤沃，止血养精，保血脉，益气，令人肥健嗜食。治烦渴，三月、八月龙带精入芹菜中，人遇食之，病蛟龙瘕。发则似癫，面色青，小腹满痛，状如怀妊，服硬糖二三斤，日二度，吐出如蜥蝎。  

繁缕 （即鸡肠草。）味酸，气平。无毒。（五月五日日中采之干用。）主积年恶疮不愈，有神效。又主破血，宜产妇口齿，方烧灰或作末揩齿宣露。治淋，取满两手握，水煮服。  

胡荽 味辛，气温。微毒。（子入药炒用。）主消谷，利大小肠，通小腹气，通心窍。久食损人精神，令人多忘，发酸臭脚气。主小儿秃疮，油煎敷之。亦主蛊，直痔及食肉中毒下血，煮冷取汁服。小儿痘疹不出，欲令速出，（用胡荽二三两，用酒二大盏，煎令沸滚之，便以物合定不令泄气，候冷去渣，微微从颈以下喷一身令到，除面不喷。）蓼实 味辛，气温。无毒。主明目，温中，耐风寒，下水气，面目浮肿，痈疡瘰 。  

归鼻，除肾气。叶归舌，除大小肠气，利中，霍乱转筋，多取煮汤及热捋脚。又捣敷小儿头疮。  

马蓼去肠中蛭虫。水蓼捣敷蛇咬。又煮渍脚捋之，消脚气。脚肿痛成疮，频淋洗之。  

葱实 味辛，气温。无毒。（葱忌与蜜同食。）主明目，补中不足。其茎葱白，入手太阴经、足阳明经，可作汤。主伤寒寒热出汗，中风面目肿，喉痹不通。安胎，归目，除肝邪气，利五脏，杀百药毒。通大小肠，霍乱转筋及贲豚气，脚气心腹痛及心迷闷。连根用，主伤寒头痛如破。又茎叶用盐研，置蛇虫伤并金疮水入皲肿痛。治蚯蚓毒，大抵发散为功，多食昏人神。  

韭 味辛，微酸，气温。性急，无毒。（忌与蜜同食，其子入药炒。）主归心，安五脏，主胃中热，充肝气，则病患可久食。韭汁生研，冬月用根细饮之，下膈间瘀血甚效。  

又中风疾失音，心脾痛，上气喘息，胸膈气结滞及中恶腹胀，俱捣饮之。小儿初生灌之，即吐恶血，令无病。狂犬咬、蛇虺虫毒并恶疮，捣敷之。多食昏人目。未出粪土为韭黄，滞不宜食。  

花食之动风。子主梦泄、精滑、溺白，甚良。  

薤 味辛、苦，气温。入手阳明经。无毒。（取白良，白冷清热，忌舆牛肉同食。）主金疮，败诸疮，中风寒水肿，生捣热涂之。与蜜同捣涂汤火疮，甚效。宜心归骨，菜芝也。轻身不饥耐老，除寒热，去水气，温中散结，利病患。止久痢冷泻，同黄柏煮食，绝赤痢、霍乱干呕，煮之服之。胸膈卒痛，肺气喘急，俱捣生汁，细饮之。  

葫 （大蒜也。）味辛，气温。属火，有毒。（独子者入药佳，五月五日采。）主散痈肿急疮，除风邪，杀毒瓦斯。健胃善化肉，破冷气，烂 癖，辟瘟疫气，瘴气蛊毒，蛇虫，溪毒。  

治中暑毒，霍乱转筋腹痛，烂嚼温水嗌之。又鼻血不止，烂捣涂足心，止即拭去。醋浸之经年者良。此物气极荤，煮为羹 极俊美，熏气亦微。下气温中，消谷生食。久食伤肝气，损目明。又伤肺伤脾，引痰，宜戒之。痈疽发背，恶疮肿核初发，取紫皮独头蒜横切作片子用浓一分贴肿头中心，炷艾如梧桐子，灸蒜上，勿令大热。若觉痛，即擎起蒜，蒜焦更用新者。如已痛者，灸至不痛；不痛者，灸至痛。以多为善，无不效者。疣赘之类，亦根据此灸。  

小蒜 味辛，气温。有小毒。归脾肾，主霍乱，腹中不安，消谷，理胃温中，除邪痹毒瓦斯。华佗用蒜齑，吐人恶物，云是此。又云是大蒜。  

假苏 （荆芥也。）味辛、苦，气温（。取花实成穗者，曝干用。）主寒热鼠 ，瘰 生疮，破结聚气，下瘀血，除湿痹。辟邪气，通利血脉，传送五脏。能发汗，解渴，除冷风。治头风眩晕，妇人血风等为要药。治产后血晕，捣末，童便调热服三钱匕如神。口噤者，挑齿灌之或灌鼻中。产后中风身强直，取末酒和服。又杵末酷和，封风毒丁肿。  

水苏 （一名鸡苏。）味辛，气微温。无毒。（七月采。）主吐血衄血，血崩血痢，产后中风，下气，辟口臭，去毒辟恶气。久服通神明，轻身耐老。  

香薷 味辛，气微温。无毒。主霍乱腹痛吐下，治霍乱不可缺也。下气，除烦热，调中温胃，治伤喜。利小便，散水肿，治水甚捷，有彻上彻下之功。肺得之，则清化行而热自下。  

又治口气甚捷，盖口臭是脾有郁火，溢入肺中，失其清和甘美之意，而浊气上干故也。  

薄荷 味辛、苦，气凉、温。无毒。入手太阴经、厥阴经。主贼风伤寒发汗，通利关节，伤风头脑风及小儿涎，惊风壮热，及上行之药，能引诸药入荣卫。又主风气壅并，下气，消宿食、恶气，心腹胀满，霍乱骨蒸劳热，用其汁与众药熬为膏。新大病瘥人勿食，令虚汗不止。猫食则醉。  

***本草果部***  

藕实 （莲子也。）味甘，气平。无毒。主补中养神，益气力，除百疾。安心，止渴，止痢。治腰痛，固精。久服轻身耐老，不饥延年，多食令人喜。藕甘寒，除热毒口渴烦闷，解酒毒。消瘀血，破产后血闷，捣 金疮热伤，散血止痛生肌。蒸煮食，开胃补五脏。节捣汁，止吐血衄血不止。荷鼻，即荷叶蒂，味苦，主安胎，去恶血，留好血，血痢煮服之。荷叶及房皆破血，胎衣不下，酒煮服之。莲花忌地黄、蒜。镇心轻身，益颜色。  

鸡头实 味甘，气平。无毒。主湿痹，腰脊膝痛。补中，除暴痰。益精气，强志，令耳目聪明。久服轻身不饥，耐老神仙。  

覆盆子 味甘，气平，微热。无毒。（五月采。）主益气轻身，令发不白。又主男子肾虚精竭阴痿，女子食之有子。  

山楂子 主消食，行结气。健胃，消食积痰，益小儿。又催疮痛，消滞血，治妇人儿枕痛，浓煎汁入砂糖服，立效。  

橘皮 味辛、苦，气温。味浓，阴也。无毒。（陈久者良。）主胸中瘕热遂气，利水气，除膈间痰热，导滞气，止呕咳痰逆，霍乱泄泻。久服去臭，下气通神。去白，理肺气降痰；留白，理脾胃消食。青橘叶导胸胁逆气，行肝气，乳肿痛及胁痈，药中用之以行经。橘核治腰痛，膀胱气痛，肾冷。炒去壳，研酒调服。青皮味苦、辛，气寒。足厥阴经引经药，入手少阳经。主气滞，消食，破积结膈气。治小腹痛，须用之。泻肝气治胁痛，须醋炒。用勿多服，损人真气。陈皮治高，青皮治低。  

大枣 味甘，气平，温。气浓，阳也。无毒。（去乌头毒，不宜合生葱食。入药用，擘去核）主心腹邪气，安中养脾。助十二经，平胃气，通九窍，补少气少津液，身中不足，大惊四肢重，和百药。久服轻分，长年中满者，勿食。牙齿病者，忘之。  

栗 味咸，气寒。无毒。主益气，浓肠胃，令人耐饥。灰火中煨，令汗出。食之勿多，食滞气膈，食若袋盛，悬微干。生食补肾气，治腰脚无力。生嚼， ，可出箭头恶刺，并敷瘰肿。小儿疳疮。患风水气人，不宜食，以咸故也。壳煮汁饮之，止反胃消渴。  

柿 味甘，气寒。属阴，无毒。（不可与蟹同食，令腹痛。）主通耳鼻气，肠 不足。浓肠胃，涩中，健胃气，消宿食。  

梅实 （乌梅也）味酸，气平。阳也。无毒。（火熏干之为乌梅，晒干，瓷器藏收之为白梅，去核用。）主下气，除热烦瞒。收肺气，安心，肢体痛，偏枯不仁，死肌。去青黑痣，恶疾。  

止下痢，涩肠止泄。消酒毒，好唾口干，去痰。治疟瘴，伤寒烦热及霍乱燥渴，虚劳骨蒸。入建茶、干姜为丸，治休息痢大验。烧灰杵末，敷一切恶疮肉，出腐肉立尽。白梅研敷，刀箭止血，刺在肉中，嚼封之即出。乳痈肿毒，杵烂贴之，亦和药点痣蚀恶肉。多食损齿伤骨。叶煮浓汁服之，止休息痢。  

核桃仁 味苦、甘，气平。苦重于甘，阴中阳也。无毒。入手足厥阴经。（取仁阴干，汤浸去皮尖，研如泥用。）主瘀血，血闭血结血燥， 瘕邪气。杀小虫，通润大便。除卒暴击血，通血水，止痛。苦以破滞血，甘以生新血。花味苦，三月三日采，阴干。杀疰恶鬼，令人好颜色。除水肿石淋，利大小便，下三虫。酒渍服之，除百病。桃花味苦，气微温。（着树上自干不落实中者，正月采之。）主杀百鬼精物，五毒不祥，中恶腹痛，破血。有人吐血诸药不效，取此烧存性，研末汤调服，立愈。桃蠹（食桃树虫也。）杀鬼邪恶不祥。叶味苦、辛，主除尸虫，出疮中虫。桃胶下石淋，破血中恶。炼之主保中，不饥轻身。桃符主精魅邪气，煮汁饮之。桃者，五木之精，令人作符着门上，厌鬼邪气，鬼所畏也。  

杏核仁 味甘、苦，气温。有小毒。入手太阴经。（得火良，恶黄芩、黄 、葛根。解锡毒。汤浸去皮尖熬令黄，其两仁者杀人，可毒狗。）主咳逆上气雷鸣，喉痹，下气定喘，润心肺。散肺经风寒咳嗽，消心下急满痛。散结润燥，产乳金疮，寒心贲豚。烧令烟未尽，研如泥物，包纳女子阴中，治虫。丹溪云：性热，因寒者用。东垣云：杏仁下喘，治气色；桃仁疗狂，治血也。俱治大便燥，但有血气之分。昼则便难行，阳气也；夜则便难行，阴血也。年高人便秘，不可泄者，脉浮在气，杏仁、陈皮；脉沉在血，桃仁。陈皮入肺，与大肠为表里，故用为使。  

荔枝子核 慢火烧存性为末，酒调服，治心痛及小肠气。  

榧实 味甘，无毒。主五痔，去三虫蛊毒，食其子良。此肺家果也。不可多啖，引火入肺，滑大肠。  

木瓜实 味酸，气温。无毒。入手足太阴经。（凡用勿犯铁。）主脚气水肿，湿痹邪气，霍乱吐下转筋不止。治冷热痢，心腹痛，止渴，降痰喘。此物入肝，故益筋与血，腰肾脚膝无力，不可缺也。  

安石榴 味甘、酸，无毒。（凡皮使畏，勿犯铁。浆水浸之一宿用。）主咽燥渴，多食损人肺。榴，留也，性滞恋膈成痰。实酸皮涩，止下痢，止漏精。东行根疗蛔虫、寸白。花百叶者，主心热吐血及衄血，干乏作末吹鼻中，立瘥。金疮刀斧伤破血流，和锻石捣末敷上。  

梨 味甘、微酸，气寒。除客热心烦，肺热咳嗽，消渴。梨者，利也，流利下行之谓也。酒病烦渴人，宜之。勿多食，令人寒中，金疮乳妇尤不可食。  

胡桃 味甘，气温。无毒。食之令人肥健，润黑发，补下元亦用之。不可多食，动风生痰，助肾火。取肉烧令黑未尽烟，和松脂研敷瘰疠疮。又和胡粉为泥，拔白须发以内孔中，其毛皆黑。  

榛子 味甘，气平。无毒。主益气力，宽肠胃。令人不饥，健行。  

枇杷叶 味苦、辛，气平。无毒。（火炙，布拭去毛用。）止卒呕哕不止，不欲食，下气。治肺热久嗽并渴疾。  

砂糖 味甘，气寒。无毒。主心肺大肠热，和中助脾。小儿多食损齿发疳 ，生蛲虫，甘生湿，湿生火也。与鲫鱼同食成疳虫，葵叶同食生流癖，与笋不消成症。  

***本草谷部***  

胡麻 （一名巨胜，即胡地黑芝麻。八谷之中惟此为胜，故名）味甘，气平。无毒。  

主伤中虚羸，补五内，益气力，长肌肉，填髓脑，坚筋骨。久服轻身不老，明耳目，耐饥渴寒暑。  

生者磨疮肿，生秃发，疗金疮止痛。嚼涂小儿头疮及湿淫恶疮，妇人阴疮。苗各青 ，味甘，气寒。无毒。主五脏邪气，风寒湿痹，补脑髓坚筋骨，耳目聪明，不饥不老增寿。榨汁沐头发良。  

牛伤热，灌之愈。  

白油麻 味甘，气寒。无毒。生寒，炒则热。主治虚劳。滑肠胃，行风气，通血脉，润肌肤。又生嚼敷小儿头上，诸疮良。其油性冷，常食所用滑骨髓，通大小肠。治蛔心痛，敷一切疮疥癣，杀一切虫。取油一合，鸡子两枚，芒硝一两，搅服之，少时即泻，治热毒甚良。又取油煎沸，对和无灰酒服之，取微汗，治痈疽发背肿毒，甚效。又治发症，饮油一升，多吐出。蚰蜒入耳，以油作煎饼，枕卧须臾，自出。陈者煎膏，生肌长肉，止痛消痈肿，补皮裂。有牙齿及脾胃疾人不可吃。若煎炼食之，与火无异，戒之。  

麻  （云是花，又云即实，又云花、实、 是三物，未详。）味辛，气平。有毒。  

（畏牡蛎、白薇。恶茯苓。）主五劳七伤，利五脏，下血，寒气，破积止痹散脓。多食令见鬼狂走。久服通神明，轻身。麻子味甘，气平。无毒。入足太阳经与手阳明经。九月采，入土者损人。  

用帛包，沸汤中浸，汤冷出之，垂井中一夜，勿着水，次用曝干，新瓦上将去壳用。主补中益气，中风汗出，皮肤顽痹。逐水利小便，润大肠，风热燥结便难。止消渴，破积血，复血脉，催生。治横逆产及下乳，产后余疾。长发，可为沐药。久服肥健不老。花味苦，微热。治恶风，黑色遍身苦痒。诸风恶血及女人经不通， 虫为使。根汁及煮服之，主瘀血石淋，难产带下，崩中不止。根及叶捣汁饮一升，主腕折骨痛，捶打瘀血，心腹满。无时煮干麻汁服亦同。骨髓风毒疼痛不可运动，（取麻仁一大升，慢火炒香熟，杵令极细如粉，分为十帖，取无灰酒一大汤碗入砂盆中，柳木捶子、麻粉旋滤，取白酒令粉尽即去。余后合酒一处，煎取一半，待温空服顿服，日用一帖，药尽即瘥。）生大豆 味甘，（《内经》云咸。）气平。（恶五参、龙胆。得前胡、乌喙、杏仁、牡蛎良。黑者入药，小者尤佳。）主涂痈肿。煮汁饮，杀鬼毒，止痛，乌头毒、诸药毒。逐水胀，除胃中热痹，伤中淋露。下瘀血，散五脏结积内寒。久服令人身重。炒为屑，主胃中热，去肿除痹，消谷，止腹胀。炒令黑烟未断及热后投酒中，主风痹瘫痪口噤，产后诸风虚热血病。大豆黄卷，（以生豆为芽孽，使晒干。）味甘，气平。主湿痹，筋挛膝痛，五脏胃气结积，益气止毒。  

豆豉味苦，气寒。无毒。无盐者，皆主伤寒头痛，寒热瘅气，恶毒烦躁满闷，虚劳喘急，心中懊。用一升和葱白煮汁服，治伤寒时疾，发汗。又两脚疼冷，浸酒服之。暴痢腹痛及血痢，和薤白煮汁服。安胎，取汁服。恶疮，熬末敷之。  

赤小豆 味辛、甘、酸，气温、平。阴中之阳。无毒。主下水，排痈肿脓血。寒热热中消渴，止泄，利小便，吐逆卒 ，水和涂消散毒瓦斯。和鸡子白调涂热毒。取汁洗小儿急黄、烂疮。和鲤鱼煮食之，治脚气及大腹水肿。久食令人虚。花名腐婢，味辛，气平。（十月采阴干。）主疟寒热邪气，泄痢，阴不起。止消渴，酒病头痛。  

白扁豆 味甘，气微温。和中下气，治霍乱吐痢不止。杀一切草木及酒毒、河肫毒。  

叶主霍乱，又吐利后转筋，生捣研，以少酢浸汁服之，亦敷蛇虫咬。花主女子赤白下，干末米饮和服之。  

绿豆 味甘，气寒。无毒。皮寒肉平，用之勿去皮。主消渴，丹毒烦热，风疹。药石发动热气奔豚，生研绞汁服，亦煮食。作枕，明目，治头风。  

罂子粟 味甘，气平。无毒。主反胃，胸中痰滞及丹石发动不下食，和竹沥煮作粥，食之极美，粟壳性涩，止泄痢，涩肠。今人虚劳嗽者，多用止嗽及温热泄痢者，用止痢。劫病之功虽急，杀人如剑，戒之。  

粟米 味咸，气微寒。无毒。主养肾气，去脾胃中热，益气。陈者味苦，主胃热消渴，利小便，止痢。  

粳米 味甘、苦，气平、微寒。无毒。入手太阴、少阴经。主益气，止烦渴，止泄。  

平和五脏，补益胃气，其功莫及。与熟鸡头相合作粥食之，益精强志，聪明耳目。  

糯稻米 味苦、甘，气温。无毒。主温中，令人多热。大便坚，止霍乱，取二合水研服之。稻稗，治黄胆遍身，煮汁服。  

陈廪米 味咸、酸，气温。无毒。主下气，除烦渴，开胃气，止泄。又蒸作饼和醋，封肿毒恶疮，效。  

大麦 味咸、甘，气温。无毒。（蜜为使。）主消渴，除热，益气调中。水渍之生芽为孽，（凡用炒，杵去皮。）补脾胃，化宿食，破 结冷气，止心腹胀满，开胃止霍乱，下气消痰。催生落胎，亦行上焦滞血。治产后秘结，鼓胀不通，胃气虚人宜服，以代戊己，腐熟水谷。  

又久食、多食消肾，戒之。  

小麦 味甘、咸，气微寒。无毒。去皮则热，面热而麸凉。（带皮用。）主除热，止燥渴咽干，利小便，养肝气。暴淋，煎汤饮之。浮者，止盗汗，治大人、小儿骨蒸肌热，妇人劳热。  

神曲 味甘，气温。（六月六作，陈久者良。入药炒令香。）主调中下气，开胃化水谷，消宿食。主霍乱，心膈气痰逆，破 结，去冷气，治赤白痢。下水谷，治小儿腹坚大如盘。  

落胎下鬼胎。大畜食米胀欲死者，煮汁灌之。  

酒 味苦、甘、辛，气大热。有毒。（糯米、面、曲造者入药用。）主杀百邪恶毒瓦斯，通血脉，浓肠胃。御风寒雾气，养脾扶肝，行药势，能行诸经不止，与附子同。味辛者，能散为导引，可以通行一身之表，至极高之分。味辛苦者，能下。甘者居中而缓，淡者利小便。社酒（祭社余者。）喷屋四壁去蚊子，内小儿口中令速语。糟，置扑损瘀血，浸洗冻疮，敷蛇蜂毒。丹溪云：酒温中发热，近于相火，性喜升，大伤肺气，助火生痰，变异诸病，戒之。又云：醇酒宜冷饮，有三益焉。先经肺分，得温中之寒以养肺。次入胃中，得寒中之温以养脾。冷酒行迟，传化以渐，令人不得恣饮，故云三益。愚谓热饮则发散，传化速而可多，冷冻饮料则停凝而不能多，故以不可多饮为益者。好饮之人及被强劝而过饮，则不宜用冷也。  

醋 味酸，气温。无毒。（米造者入药，陈者良。）主消痈肿，敛咽疮，散水气，杀邪毒。治产后并伤损金疮，血晕，下气除烦，破 块坚积，妇人心痛血气。多食损齿，伤筋骨。  

治口疮，以醋渍黄柏皮，含之愈。  

酱 味咸、酸，气冷利。（以豆作，陈久者良。）主除热，止烦满。杀百药热疮及火毒，并治蛇虫、蜂趸等毒。  

饴糖 味甘，气微温。无毒。入足太阴经。（糯与粟米作者佳，余不堪用。）主补虚乏，止渴，消痰，润肺和脾胃。鱼骨哽喉中，及误吞钱环，服之出。中满不宜用，呕吐家忌之。  

仲景呕家不用建中汤，以甘故也。丹溪云：大发温中之热。  

***本草石部***  

丹砂 味甘，气微寒。无毒，又云有毒。（恶磁石。畏寒水，大块色光明者佳。细研水飞用。）主身体五脏百病，养精神，安魂魄。益气明目，通血脉，止烦渴，凉心热。杀精魅邪恶鬼，治疮痒疥 。久服通神明不老，小儿初生，细研蜜调，涂口中令吮之良。又痘疮将出，蜜调服之，解痘毒，令出少。此物镇养心神，但宜生使，炼服则有毒，少有不作痰者。《周礼》以丹砂、石胆、雄黄、矾石、磁石为五毒，古人惟以攻疮疡。  

玉屑 味甘，气平。无毒。（恶鹿角。）主除胃中热，喘息烦满，止渴。屑如麻豆大服之，久服轻身延年。  

玉泉 （《衍义》云：泉字疑浆字。）味甘，气平。无毒。（畏款冬花。）主五脏百病，柔筋强骨，安魂魄，长肌肉，益气。久服耐寒暑，不饥渴，不老神仙。人临死服五斤，死三年尸不变。  

石钟乳 味甘，气温。无毒。（蛇床为之使。恶牡丹、玄石、牡蒙。畏紫石英。明白光润、轻松色如炼硝石者佳。）主咳逆上气，明目益精，安五脏，通百节，利九窍，下乳汁疗脚弱疼冷，下焦伤竭。久服延年益寿，令人有子。不炼服之令人淋。丹溪云：此 悍剂，夫药者气之偏，可用于暂而不可久，石药又偏之甚者。自唐时膏粱之家，惑于方士服食致长生之说，以石药体浓气浓习以成俗，受此气悍之祸而不知，哀哉！殷  （石钟乳根也。）味辛，气温。无毒。（恶防己，畏木通。）主烂伤瘀血，泄痢寒热，鼠 瘕结气。其根又名孔公孽，味辛，气温。（木兰为之使。恶细辛及羊血。青黄色。）主伤食不化，邪结气恶，疮疽 痔。男女阴蚀疮。利九窍，下乳汁。  

云母 味甘，气平。无毒。（泽泻为之使，畏 甲及东流水。恶徐长卿，忌羊血。  

二月采，凡有五色，惟黑者不任用。）主身皮死肌，中风寒热如在车船上。除邪气，安五脏，益子精，明目。治赤白痢及带下。久服轻身延年，耐寒暑。敷金疮并一切恶疮良。风疹遍身，百计不瘥， 粉清水调服。  

阳起石 （云母根也。）味咸，气微温。无毒。（桑螵蛸为之使。恶泽泻、菌桂、雷丸、蛇蜕、石葵。畏菟丝。忌羊血。形如野狼牙，色白明莹者佳。水飞研用。）主崩中漏下，补不足。破子脏中血， 瘕结气，寒热腹痛。无子，阴痿不起，茎头寒，阴下湿痒，臭汗，男子妇人下部虚冷，肾气乏绝，子脏久寒。  

石胆 （胆矾也。）味酸、苦、辛，气寒，有毒。（水英为之使。畏桂、芫花、辛荑、白薇。出有铜处。）主明目目痛，金疮鼠 ，恶疮诸痫 。女子阴蚀痛，石淋寒热，崩中下血，诸邪毒瓦斯。炼饵服之不老，增寿神仙，能化铁为铜。  

空青 味甘、酸，气寒。无毒。（畏菟丝子。生有铜处，铜精熏则生空青。其腹中空，破之有浆者最佳。）主青盲耳聋，明目，疗亦痛。去肤翳，止泪出，利九窍，通血脉，养精神，益肝气。久服轻身延年不老。能化钢铁铅锡作余。腹中浆点眼为最要药，壳亦磨翳。  

曾青 味酸，小寒。无毒。（畏菟丝子。与空青同山，色亦相类。但其形小，累累连珠相缀，甚难得。）主目痛，止泪出，风痹，利关节，通九窍，破 坚积聚。养肝胆，疗头风，爽神气，止烦渴，补不足。久服轻身不老，能化金铜。  

扁青 （即石绿。）味甘，气平。无毒。主目痛，明目。折跌痈肿，金疮小瘳，破积聚，解毒瓦斯，及丈夫茎中百病，益精，令人有子。  

禹余粮 味甘，气寒。无毒。（壮丹为之使。）主咳逆寒热烦满，下赤白，血闭 瘕，大热。炼饵服之，不饥，轻身延年。重可以去怯，余粮之重，为镇固之剂也。  

白石英 味甘、辛，气微温。无毒。（大如指长二三寸，六面如屑，白洁有光。）主消渴，阴痿不足。咳逆，胸膈间久寒。益气，除风湿痹。疗肺痿、肺痈吐脓，下气，利小便。久服轻身长年。  

紫石英 味甘、辛，气温。无毒。入手少阴经、足厥阴经。（长石为之使。畏扁青、附子。不欲黄连、麦句姜。明彻如水精，紫石达头如樗蒲者。）主心腹咳逆邪气，补不足。女子风寒在子宫，十年无子。疗上气，寒热邪气结气。补心气虚，定惊悸，安魂魄，填下焦。久服温中，轻身延年。又散痈肿，醋淬，生姜、米醋煎敷之。  

青石、赤石、黄石、白石、黑石脂等 味甘，气平，无毒。（畏黄芩、大黄。）主黄胆泄痢，肠 脓血，阴蚀下血赤白。吐血衄血，邪气痈肿，疽痔恶疮，头痒疥瘙。久服补髓安心，涩精镇五脏，益气肥健，不饥轻身延年。五石脂各取五色补五脏，涩可以去脱，石脂为收敛之剂也。青石脂味甘、酸，主养肝胆气，明目。女子带下百病。赤石脂味甘、酸、辛，气温。（恶松脂、大黄。畏芫花。）主养心气，明目益精。疗腹痛泄癖，下痢赤白，小便利，女子崩中漏下。  

黄石脂味苦，（恶细辛，畏黄连、蜚蠊。）主养脾气，调中。大人、小儿泄痢下脓血，去白虫，除黄胆。白石脂味甘、酸，（恶松脂，畏黄芩。）主养肺气，浓肠胃。疗惊悸不足，心下烦。腹痛泄泻，痢便脓血。黑石脂味咸，主养肾气，强阴。治阴蚀疮、口疮。  

矾石 味酸、涩，气寒。无毒，一云有小毒。（甘草为之使，畏麻黄，恶壮蛎。入药用白色光明者。）主寒热，泄痢白沃，阴蚀恶疮，瘰疠疥癣。目痛，坚骨齿，齿痛。去鼻中肉息，除风消痰，止渴，治痰壅及心肺烦热，生含咽津，治急喉痹。炼饵之，轻身不老延年。性却水，故治涎药用之。蛇咬蝎螫，（烧刀头令赤，置矾其上看成汁，热滴咬处。立瘥。）甲疽或因割甲伤肌，或甲长侵肉遂成疮肿。（火枯为末着疮中，痛急即涂少酥。）绿矾 味凉，无毒。主治喉痹，虫牙口疮及恶疮疥癣。酿鲫鱼烧灰和服，疗肠风泄血。火 赤，酽醋淬过复 ，如此三度，研细，枣肉丸如绿豆大，温水下，治小儿疳气不可疗。  

硝石 味苦、辛、咸，气寒。有毒。（朴硝再煎炼，上结芒硝，其在下焚结如石，烧之成焰者是。火为之使，恶苦参、苦菜、曾青。）主五脏积热，胃胀闭，涤去蓄结饮食，推陈致新，除邪气。伤寒腹中大热，烦满消渴。炼之如膏，久服轻身。天地鬼神之物，能化金石。  

芒硝 （水煎朴硝倾木盆中，结芒有廉棱者是。）主五脏积聚，久热胃闭。辛能润燥，咸能软坚破留血，除痰实，利大小便，通月水，破五淋，推陈致新。经云：热淫于内，治以咸寒，佐以苦寒，故用大黄、芒硝相须为使。  

朴硝 味苦、辛、咸，气寒。有毒。（畏麦句姜。初采扫得一煎而成者是。）主百病寒热邪气，逐六腑积聚，结固留癖。破留血，停痰痞满，大小便不通，推陈致新。治天行热疾，消肿毒，排脓。软坚能化七十二种石，炼饵服之，轻身神仙。丹溪云：善消化驱逐，以之治病，致用，病退则已，炼服补益，岂理也哉？三硝本一物，朴硝力紧，芒硝次之，硝石更缓。  

玄明粉 味辛、甘，气寒。（以朴硝炼成者。丹溪云：以火 而成，性温。阴中有阳之药。）治心热烦躁，并五脏宿滞 结，肠胃宿垢，软积开痰，明目。退膈上虚热，大除胃热。  

食盐 味咸，气寒。无毒。（漏芦为之使，河东者为胜。）主杀鬼蛊邪疰毒瓦斯，下部疮。吐胸中痰癖，止心腹卒痛。坚齿，止齿缝出血。中蚯蚓毒，化汤中洗沃之。又用接药入肾。多食伤肺，喜咳。又令人失色肤黑，走血、损筋、病嗽及水者禁之。  

戌盐 味咸，气寒。无毒。（西羌所出者是。）主明目目痛，益气坚肌骨，去蛊毒。  

心腹痛，溺血诸血，舌齿血出。去烦热痰满，敷疥癣痈肿瘰 。  

卤碱 味苦、咸，气寒。无毒。主大热消渴狂烦，除邪及下蛊毒，柔肌肤。去湿热，消痰磨积块。洗涤垢腻。勿过服，顿损人。  

太阴玄精石 味咸，气温。无毒。（色青白龟背者良。）主除风冷邪气湿痹，补益精气。妇人痼冷漏下，心腹积聚冷气。  

无名异 味甘，气平。无毒。（状如黑锻石，嚼之如饧。）主金疮折伤肉损，止痛生肌。  

滑石 味甘，气寒。性沉重。无毒。入足阳明经。（石苇为之使。畏曾青。白如凝脂软滑者佳，用须甘草和之，青黑色者不可用。）身热泄癖，女子乳难，癃闭。利小便，通九窍，泄上气，涤胃中积聚寒热。益精气，久服轻身耐老长年。燥湿，实大府，化食毒，行积滞。逐凝血，解燥渴，补脾胃，降妄火之要药。  

石膏 味辛、甘，气微寒。无毒。入手太阴经少阳经、足阳明经。（鸡子为之使。  

恶莽草、巴豆。畏铁。细理白泽者良。）主中风寒热，心下逆气惊喘，口干舌焦，不能息。腹中坚痛，产乳金疮。治中热发热恶热燥热，日晡潮热。伤寒时气肌肉壮热，头痛如裂，大渴引饮。  

清金治火润肺，除三焦大热，泻胃火。治胃热不食，又治胃热能食善消，以辛也，故能解肌出汗，上行至头。以甘也，故能缓脾益气，止渴生津。胃虚寒人勿服。又揩齿益齿。  

凝水石 （即寒水石。）味辛、甘，气寒。无毒。（畏地榆。入药须烧过。此有二种，有纵理，有横理，色青明者佳。）主身热时气，腹中积聚邪气，皮中如火烧，烦满，五脏伏热，止渴。压丹石毒，解巴豆毒。  

理石 味辛、甘，气寒。无毒。（滑石为之使，恶麻黄。如石膏顺理而细。）主身热去来，大热结热，利胃解烦止渴，益精明目，破积聚，去三虫。  

长石 味辛、苦，气寒。无毒。（理如马齿，方而泽润，玉色状同石膏，但浓大纵理而长。）主身热，胃火结气。四肢寒厥，止消渴，利小便，通血脉。明目去翳，下三虫，杀虫毒。  

雄黄 味苦、甘、辛，气微寒。又云大温。有毒。（武都山所出赤如鸡冠，明彻而不臭者佳，可入服食药，余但可疗疮。）主寒热，鼠 恶疮，疽痔死肌，疥虫 疮，鼻中息肉及绝筋破骨，百节中大风，中恶蛊毒腹中痛。杀精物恶鬼邪气百虫毒，胜五兵，杀诸蛇虺毒。炼食之轻身神仙，佩之鬼神不能近，入山林虎野狼伏；涉川水，毒物不敢伤。  

妊娠佩之，转女为男。  

雌黄 味辛、甘，气平、寒。有毒。（与雄黄同山生，金精熏则生雌黄，色如金似云母甲错可折。）主恶疮头秃痂疥，杀毒虫蜂虱蛇，身痒邪气诸毒，下部 疮。  

石硫黄 味酸、甘，气温、大热。有毒。主妇人阴蚀疽痔恶血及下部 疮。止血，杀疥虫，坚筋骨，除头秃。疗心腹 癖冷气，咳逆上气，脚冷疼弱，壮阳道。治下元虚冷，元气将绝。久患寒泄，脾胃虚弱，垂命欲尽，服之皆效。中病便已，不可过剂。至阳之精，能化金银铜铁等物。  

水银 味辛，气寒。性滑重，有毒。（畏磁石，出于丹砂。）主疹 痂疡白秃，杀皮肤中虱，堕胎除热。以敷男子阴疮，消毒瓦斯。杀金银铜锡毒，熔化还复为丹。得铅则凝，得硫黄则结，并枣肉研则散，得紫河车则伏。  

轻粉 味辛，（忌一切血，飞炼水银为之。）主瘰 ，杀疮疥癣虫，鼻上酒 ，风疮燥痒。  

灵砂 味甘，气温。无毒。（恶磁石，畏寒水，乃水银、硫黄炼成者。）主五脏百病，养精神，安魂魄。益气明目。通血脉，止烦满，杀精魅恶鬼气。  

密陀僧 味咸、辛、甘，气平。有小毒。主久痢五痔，金疮口疮，面上瘢 ，面膏药用之。  

金屑 （金箔同。）味辛，气平。有毒。（畏水银，炼熟用，生者杀人。）主镇精神，安魂魄，坚骨髓，通利五脏，小儿惊伤风痫失志。  

银屑 （银箔同。）味辛，气平。有毒。（用炼熟者。）主安五脏，定心神，止惊悸。除邪气及小儿癫疾狂走。  

珊瑚 味甘，气平。无毒。（似玉红润油色者佳。）主宿血，鼻衄，末吹鼻中，镇心止惊明目，去目中翳。  

 砂 味咸、苦、辛，气温。有毒。（畏浆水，忌羊血。形如牙硝光净者良。用之须澄去土石，入瓷器中重汤煮，不宜生用。）主积聚癖，破结血烂胎，止痛下气。疗宿冷，去恶肉，生肌。柔金银可为焊药。合他药治目中翳。不宜多服，腐坏人肠胃。  

蓬砂 （一名硼砂。）味苦、辛，气温。无毒。消痰止嗽，破 结，喉痹，含化咽津，缓以取效。亦用焊金银。  

砒霜 味苦、酸。有大毒。（畏绿豆、冷水、醋。入药酷煮杀毒。用信州宫井凿取者佳。色黄赤明澈不杂。）主诸疟风痰在胸膈，可作吐药。又能消肉积，大损人，不可轻服。  

磁石 味幸、咸，气寒。无毒。（柴胡为之使。杀铁毒。恶牡丹、莽草、石脂。）主周痹风湿，肢节中痛不可持物，洗洗酸 。除大热烦满及耳聋目昏。养肾脏，强骨气，益精。  

通关节，消痈肿鼠 ，颈核喉痛，小儿惊痫。炼水饮之，令人有子。误吞针，取枣核大钻窍，丝穿令吞之，针自出。  

柔铁 （熟铁也。）味辛，气平。有毒。（诸铁无正入丸散者，惟煮汁用之。）主坚肌耐痛。  

铁落 味辛、甘，气平。无毒。（烧铁赤沸，砧上打落细皮屑。）主风热恶疮，疡痘疮痂，疥气在皮肤中。  

铁精 气平，微温。（ 灶中飞出如尘，紫色轻虚者可磨盛铜器。）主明目，化铜。  

疗惊悸，定心气。小儿风痫，阴疮脱肛。  

铁浆 （取诸铁于器中，以水浸之，经久色青沫出即堪染皂。）主解诸毒入腹，蛇、犬、虎、野狼、恶虫等啮，服之亦镇心。主癫痫发热，急黄狂走，六畜癫狂。  

铁华粉 味咸，气平。无毒。（取钢 作叶，平面磨错光净，以盐水洒之，于醋瓮中，阴处埋之一百日，铁上衣生，刮取之细研如面，和合诸药丸散。）主安心神，坚骨髓，强智力。  

除风邪，养血气，延年变白。去百病，随乎冷热，和合诸药，用枣膏为丸。  

生铁 气微寒。主疗下部及脱肛，水煮汁洗之。耳聋，烧令赤投酒中饮之。被打瘀血在骨节筋外不去，取一斤用酒三升，煮一升服。  

铁锈 （生铁上衣也。）主恶疮疥癣，和油涂之。蜘蛛虫等咬，和蒜磨敷之。  

秤锤 主贼风，止产后血症腹痛，俗呼儿枕及喉痹热塞，并烧令赤，投酒中热饮之。  

无锤用斧或杵。又主妇人难产横逆及胎衣不下。  

铛墨 主虫毒中恶，血晕吐血，以酒或米细研，温服之。亦涂金疮，生肌止血。在面慎勿涂之，墨入肉如节。  

赤铜屑 味苦，气平。微毒。主治腋臭，以醋和炒热如麦饭，袋盛，先刺腋下脉，去血封之，神效。又熬极热，投酒中服五合，日三，主贼风。又能焊人骨，细末和中温服之。  

铜青 气平，微毒。（生熟铜俱有毒，铜器上绿色，是铜之精神也。）主治妇人血气心痛，合金疮止血，明目，去肤赤息肉。  

自然铜 味辛，气平。无毒。（生出铜处，方圆不定，色青黄如铜， 用。凡使勿用方金牙，误饵，吐杀人。）疗折伤，散血止痛，续筋骨，破积聚。以酒磨服，治打扑损，研极细，水飞过，同当归、没药各五分，酒调顿服，仍磨敷痛处。  

古文钱 主治翳瘴，明目，疗风赤眼，盐卤浸用。妇人横逆产，心腹痛，月隔五淋，烧以醋淬用。眼暴赤痛，取生姜一块，净洗去皮，古青钱刮取姜汁，就钱棱上点，热泪出，愈。  

铅丹 味辛，气微寒。（即今黄丹，化铅而成。）主吐逆胃反，惊痫癫疾，除热下气，除毒热脐挛，金疮溢血，治疟及久积。煎膏，止痛生肌。炼化还成九光，久服通神明。经云：涩可以去脱而固气，铅丹收敛神气以镇惊也。  

粉锡 （即光粉也。）味辛、甘，气寒。无毒。主伏尸毒螫，杀三虫，去鳖症。疗恶疮，堕胎，止小便利。炒黑，治小儿疳气、久痢。  

伏龙肝 味辛，气温。（此灶中对釜月下年深黄土。）主妇人崩中吐血，止咳逆，止血，消痈肿毒瓦斯，醋调服或蒜和作泥。妊娠时疫热病令胎不坠，水和涂脐，干即易。又水调服之，中风不语，心烦恍惚，手足不随，或腹中痛满，取五升捣末，和冷水八升取汁尽服之。  

锻石 味辛，气温。有毒。（用风化者。）主疽疡疥瘙，热气，恶疮癞疾，死肌堕眉。杀痔虫，去黑子息肉。五月五日采百草叶，合锻石捣为团，风干，末以治金疮，生肌止血大效。又腊月黄牛胆搜和，却内胆中当风挂百日，研之。更胜产后脱肛，玉门不闭，取一斗熬令黄，以水三斗投灰中，澄清浇洗。  

矾石 味辛、甘，气大热。有毒。（棘针为之使。忌羊血。恶 尿、虎掌、细辛。  

畏水。得火良，火炼服。）主寒热鼠 ，蚀疮死肌风痹，腹中坚癖邪气，破积聚痼冷，口鼻中息肉。不炼服则杀人及百兽。  

石蟹 味咸，气寒。无毒。（即是生蟹。年月久深水沫相着，因化成石，故有泥石相着，用须去其泥及石。）主青盲，目淫，肤翳及丁翳漆疮，解一切药毒并蛊毒，消痈肿。治天行热疾，并热水磨服，细研水飞过，入诸药相佐用，点眼良。  

石燕 气凉，无毒。主淋，以水煮汁饮之。妇人难产，两手各把一枚，立验。  

桃花石 味甘，气温。无毒。（色似桃花，光润而体重，舐之不着舌。）主大肠中冷，脓血痢，久服令人肌悦能食。  

代赭 味苦、甘，气寒。无毒。入手少阴经、足厥阴经。（畏天雄、附子。赤红青色，如鸡冠白泽者良。）主鬼疰贼风蛊毒，杀精鬼恶鬼，腹中毒邪气，女子赤沃漏下，带下百病，产难坠胎，血痹血瘀，小儿惊痫疳疾，止泄痢，脱精尿血遗尿，金疮长肉。  

青礞石 （细研为粉用。）主治食积不消，留滞脏腑，宿食 块久不瘥，及小儿食积羸瘦，妇人积年食 攻刺心腹。得 砂、巴豆、大黄、京三棱等良，可作丸药。  

姜石 味咸，气寒。无毒。（生土石间状如姜，有五种色，白者良。所在有之，似烂不碜者良。）主热豌豆疮，丁肿等毒。大凡石类多主痈疽。  

花乳石 （色正黄，黄石中有淡白点，以此得花之名，或名花蕊石，火 用。）主金疮止血，仓卒中金刀，刮末敷之即合，不作脓。又疗产妇血晕恶血出。  

砺石 （即磨刀石。）无毒。主破宿血，下石淋，除 结，伏鬼物恶气，烧赤热投酒中饮之。  

不灰木 性大寒。（如烂木，烧之不燃，石类也。）主热痱疮，和枣肉、锻石为粉敷身。  

浆水 味甘、酸，气凉，微温。无毒。（粟米新熟白花者良。不可同杏实食。）主调中，引气开胃止渴，霍乱泄痢，消宿食。宜作粥，薄暮啜之，解烦去睡。  

地浆 气寒，无毒。（掘地作坎，以水沃其中，搅令浊，俄顷取之。）主解中诸毒烦闷，山中毒菌。又枫树上菌食之，令人笑不止，饮此解之。  

半天河 气微寒，无毒。（此竹篱头水及空筒中者。）主鬼疰狂邪气恶毒，与饮勿令知之。又槐树间，主诸风及恶疮。风瘙疥痒，亦温取洗疮。  

千里水及东流水 气平，无毒。涤荡邪秽，快顺疾速，通关下膈。煎煮汤药，禁咒鬼神。又炼云母用之，为云母所畏。  

腊雪 味甘，气寒。无毒。（腊月取之。）解一切毒。治天行时气瘟疫，小儿热痫狂啼。大人丹石发动，酒后暴热黄胆，仍少温服之。  

秋露水 味甘，气平。无毒。（朝露未 时拂取之。）在百草头者愈百疾，止消渴，泽肌肉，柏叶上者主明目；百花上者，令人好颜色。  

***本草兽部***  

龙骨 味甘，气平，微寒。阳也。无毒。（得人参、牛黄良。畏干枣、蜀椒、理石。  

色青白者良，五色具者尤佳，黑色者下。）主心腹鬼疰精物老魅，咳逆，泄痢脓血，尿血鼻血吐血，女子漏下， 瘕坚结。小儿热气惊痫，止梦寐泄精，小便泄精。肠痈内疽阴蚀，止盗汗，缩小便。夜卧自惊多梦纷纭者，加用之。安心神，定魂魄，去脱固气涩肠。小儿脐疮不瘥，烧灰细研敷之。齿（得人参、牛黄良。畏石膏。）主小儿大人惊痫身热，癫疾狂走，心下结气，不能喘息，诸痉，大人骨间寒热，杀精物蛊毒。角主惊痫螈 ，身热如火，腹中坚及其热泄。  

象牙 气平，无毒。主诸铁及杂物入肉，刮取屑，细研和水，敷疮上，及杂物刺等，立出。喉中刺，水调饮之，旧牙梳屑尤佳，及小便不通，生煎服之。小便多，烧灰饮下。象胆随四时在四腿，春前左，夏前右，秋后左，冬后右。主目疾，和乳滴目中，又可和水涂疮肿。胸前小横骨作灰，酒服之，令人能浮水。  

牛黄 味苦，气平、凉。有小毒，一云无毒。（人参为之使，恶龙骨、地黄、龙胆草、常山。畏牛膝、干漆。轻松重叠可揭微折，香摩手甲上，黄透甲者为真。吐出者名生黄为上，其次有角黄、心黄、肝胆黄，得之阴干百日，使勿令见日月光。）主惊痫寒热，热盛狂痉，除邪祟鬼魅。疗小儿百病，诸痫热口噤不开，大人狂癫，中风失音。久服安魂定魄，令人不忘。得牡丹、菖蒲，利耳目。小儿新生去惊邪，辟恶气。（取一大豆许，细研和熟蜜以绵蘸之，令儿吮之，一日令尽。）牛角  味苦，气温，性涩，无毒。（凡用烧为黑灰存性。）酒调服。主下闭血瘀血疼痛，女人带下血崩不止。髓味甘，补中填骨髓，久服延年。胆味苦，气大寒，可丸药，又除心腹热渴，利口焦燥，益目精。肉味甘，主消渴，止哕泄，安中益气，养脾胃，消水肿。齿主小儿牛痫。黄犍牛、乌牯牛溺，主水肿腹胀脚满，利小便，取三升服，旋以铜器取新者。  

阿胶 味甘、辛，气平、微温。味薄气浓，阳也。无毒。入手太阴经、足少阴经、厥阴经。（畏大黄，薯蓣为之使，得火良。用东阿井水煮牛皮或驴皮为之。）主心腹内崩劳极，洒洒如疟状，腰腹痛，四肢酸疼，小腹痛。止痢，养肝气，益肺金定喘。肺虚极损，咳吐脓血，非此不补。又治女子下血，安胎，血虚而胎不安者须此。久服轻身益气。  

鹿茸 味甘、酸。又云苦、辛，气温。无毒。（不破损及不出却血者佳，力在血中也。形如小紫茄者上。又云毋用太嫩，唯长四五寸，节端如玛瑙红者最佳。阴干。不可鼻嗅，酥炙用。）主漏下恶血，溺血，破留血在腹，散石淋痈肿，骨中热疽，养骨安胎下气。治寒热惊痫，虚劳洒洒如疟，羸瘦。四肢酸疼腰脊痛，脚膝无力，小便利，泄精，女人崩中赤白带下。益气强志，生齿不老。角味咸，气温。（杜仲为之使，七月采。）主恶疮痈肿，逐邪恶气，留血在阴中，小腹血急痛，腰脊痛，折伤恶血、尿血。轻身益气，强筋骨，补绝伤。又妇人梦与鬼交者，取末和清酒服，即出鬼精妖魅猫鬼。病患不肯言鬼，用角屑捣末，水服方寸匕，即言实也。髓辛、甘，气温。主丈夫女子伤中绝脉，筋急痛，咳逆，以酒和服之。地黄汁煎作膏，填骨髓。蜜煮壮阳，令有子。肉温补中，强五脏，益气力。  

生者疗口偏，割薄片左患右贴，右患左贴，正即除之。按《月令》：冬至一阳生，麋角解。夏至一阴生，鹿角解。麋茸利补阳，鹿茸利补阴。  

白胶 味甘，气平、温。无毒。（得火良，畏大黄。煮鹿角作之。一名鹿角胶。）主伤中劳绝，腰痛羸瘦。补中益气，妇人血闭无子，止痛安胎。疗吐血下血，崩中漏下赤白淋露，折跌伤损。久服轻身延年。  

麋脂 味辛，气温。无毒。主痈肿恶疮死肌，寒风湿痹，四肢拘缓不收。风头肿气，通腠理。不可近阴，令痿。角味甘，主痹，止血，补虚劳，益气力，填骨髓，暖腰膝，壮阳道。茸尤良。  

熊脂 味甘，气微寒。一云微温，无毒。（十一月取此是，背出膏，寒月则有。）主风痹不仁筋急，五脏腹中积聚，寒热羸瘦，头疡白秃面 。久服强志，不饥轻身。又云有痼疾者，不可食，食则终身不能除。胆味苦，气寒。（恶防己、地黄。）主时气盛，热变为黄胆，小儿惊痫五疳。杀虫，治恶疮。又久痔不瘥，涂之取瘥乃止，神效。  

麝香 味辛，气温。无毒。（春分取之，生者益良。）主辟恶气，杀鬼精物，温疟蛊毒痫 。去三虫，疗诸凶邪鬼气中恶，心腹暴痛胀急，痞满风毒。妇人产难堕胎，又能疗蛇毒。  

犀角 味苦、酸、咸。又云甘、辛，气寒。无毒。（松脂为之使。恶雷丸。入药用雄者，须用生角，乌色，未经汤水浸煮。凡犀角纸裹置怀中良久，取出捣则易碎，故人气暖浓。  

若蘑服取角尖为候。凡治一切角，大忌盐。）主百毒蛊疰，邪鬼瘴气，杀钩吻、鸩羽、蛇毒。解山瘴溪毒，除邪不迷惑魇寐。疗伤寒温疫，头痛烦闷，大热发狂，中风失音，小儿风热惊痫。又治发背痈疽疮肿，破血化脓，安心神，止烦乱，镇肝明目。久服轻身。丹溪云：属阳，性走散，痘疮后用此，散余毒。若无余毒而血虚或燥热者，不宜用。又鹿取茸，犀取尖，其精锐之力尽在是矣。  

羚羊角 味咸、苦，气寒。无毒，属木入厥阴经。（角多节而尖圆，绕弯中深锐，紫小有挂痕者是。）主明目，益气起阴，去恶血疰下，辟虫毒恶鬼不祥，安心气，常不魇寐。疗伤寒时气寒热，热在肌肤，温风注毒伏在骨间。除邪气惊梦狂越辟谬，小儿惊痫。治山瘴，散产后血冲心烦闷，烧末酒服之。又烧灰或屑末，治食噎不通。久服强筋骨，轻身益气，利丈夫。  

 羊角 味咸、苦，气温、微寒。无毒。（菟丝子为之使。青羝为佳。取无时，勿使中湿，湿则有毒。）主青盲，明目。杀疥虫，止寒泄，止惊悸。又虫毒吐血，妇人产后余痛，小儿惊痫，烧之辟恶鬼、虎、野狼，去蛇。久服安心益气轻身。青羊肝胆主青盲，明目。胆点眼中主赤瘴，白膜风泪。又解虫毒。齿主小儿羊痫寒热，三月三日取。肉味苦、甘，气热。主缓中及大风汗出，虚劳寒冷，补中益气安心。时疾初愈人不可食，食当复发。胫骨治牙齿疏豁。  

虎骨 味辛，气微温。无毒。（雄者胜，酒或酥炙用。）主邪恶气，杀鬼疰毒。止惊悸，恶疮鼠 ，头骨尤良。治筋骨臂胫毒风挛急，屈伸不得，走疰疼痛，酒浸服，脊胫骨妙。  

风从虎，故宜治风。虎至有力，故可补腰膝。膏主狗啮疮，头秃疮。爪辟恶鬼。胆主小儿疳痢，惊痫，研水服之愈。  

豹肉 味酸，气平。无毒。主安五脏，补绝伤，轻身益气。久服利人耐寒暑，脂可合生发膏，朝涂暮生。齿骨极坚，人得之诈为佛牙，以为诳俗。  

白马茎 味咸、甘，气平。无毒。（阴干百日用。）主伤中脉绝，阴不起。强志益气，长肌肉，肥健生子。眼主惊痫，腹满疟疾，杀鬼用之。悬蹄主惊邪螈 ，乳难，衄血，内漏崩。  

辟恶气鬼毒蛊疰不祥。齿主小儿惊痫，水摩服。溺味辛、微咸。主消渴，破 坚积聚。男子伏梁积疝，妇人瘕疾，铜器盛饮之。又治鳖瘕。又洗头疮，白秃。  

牡狗阴茎 味咸，气平。无毒。（六月上伏取，阴干百日。）主伤中，阴痿不起，令强热大，生子，除女子带下十二疾。胆主明目，酒调服之及注目中。又敷痂疡恶疮。头骨主金疮止血，烧灰存性敷之。附骨疽及鱼眼疮，烧烟熏之。白狗血，味咸。主癫疾发作及鬼击之病，取热血一升饮之，又涂身上。肉味咸、酸，性温。主安五脏，补伤绝，壮阳道，轻身益气。黄色者上，白黑次之。阴虚发热人不宜食。大抵人身之虚多是阴虚，世俗往往用此为补，不知其害。犬肉不可炙食，致消渴。又不可与蒜同食，顿损人。乳汁主青盲，取白犬生子目未开时汁，注目中，疗十年盲，狗子目开即瘥。  

狐阴茎 味甘，有毒。主女子绝产，阴痒小儿阴 卵肿。雄狐粪烧之辟恶，在木石上尖头坚者是。颤烧以辟邪。心肝生服治狐魅，肝烧灰以治风。  

狐骨 味甘，气温。无毒。主风佳、尸疰、鬼疰毒瓦斯，在皮中淫跃如针刺者，心腹痛，走无常处，及鼠 恶疮。头骨尤良。炙骨和麝香、雄黄为丸，治痔及 疮甚效。肉疗诸疰，主痔，作羹 食之。粪烧灰，主寒热鬼疟发无期度者，极验。  

兔头骨 味甘，气平。无毒。（腊月者良。）主头眩痛，癫疾。皮毛及头烧灰酒下，主难产催生，并产后胎衣及余血不下。脑髓涂冻疮。肉补中益气，妊娠忌食，不可同白鸡肉食。  

豚卵 味甘，气温。无毒。（阴干藏之，勿令败。）主惊痫癫疾，鬼疰蛊毒。除寒热奔豚，五癃，邪气挛缩。悬蹄，主五痔，伏热在肠，肠痈内蚀。四足主伤挞诸败疮，下乳汁。  

胆味苦、咸，主伤寒热渴，又大便不通，内入下部即通。小儿头疮，取汁敷之。肉味甘、咸，多食令人暴肥，引风。肝，女子阴中苦痒，搔之痛闷，炙热内阴中，当有虫食肝出。  

野猪黄 味辛、甘，气平。无毒。（三岁者胆中有黄，和水服之。）主金疮，止血生肌。疗癫痫及鬼疰。脂，妇人有乳，炼精细以一匙和酒一盏，日三服。  

獭肝 味甘、咸，气微热。有毒。主鬼疰尸劳一门相染者，火炙末和方寸匕，日再服。又治蛊毒，却鱼鲠，止久嗽，烧服之。肉疗疫气瘟病，又牛马时行病，又治水气胀满。胆主明目，亦入点药中。屎主鱼脐疮，研敷之。  

 鼠 气微温。主堕胎，令易产，临产带之或烧末临时饮之。  

腽肭脐 味咸，气大热。无毒。（酒浸一日，微火上炙令香入药。欲验其真，取置睡犬傍，犬忽惊跳若狂。又腊月冲风处置盂，水浸之不冻。）主鬼气湿疰，梦与鬼交，鬼魅狐魅。心腹痛，中恶邪气，宿血结块， 癖羸瘦。暖腰膝，助阳气。  

治脐腹积冷，精衰脾胃劳极。  

笔头尖 气微寒。（年久使之者良。）主小便不通，小便数难，阴肿中恶，脱肛淋漓，烧灰水服之。交婚多茎痿，取灰，酒服之。  

败鼓皮 气平。主蛊毒，烧作屑，水和服之。病患当呼蛊主名姓，令取蛊即瘥。  

诸血 味甘，气寒。主补人身血不足，并生饮之，又解诸药毒。止渴除丹石毒，去烦热。  

***本草禽部***  

丹雄鸡 味甘，（《难》云辛。）气微温。无毒，一云有小毒。主女子崩中漏下赤白沃，补虚温中，止血通神，杀毒辟不祥。冠血主乳难，疗白癜风诸疮。又自缢死，心下温者，剌血滴口中，男雌女雄。百虫入耳中，滴之即出。头虫杀鬼。肪主耳聋。肠主遗溺，小便数不禁。  

肝及左翅毛，起阴。 里黄皮微寒，主泄痢，小便遗溺，除热止烦并尿血崩中带下。屎白微寒，主消渴，伤寒寒热，破石淋，利小便，止遗溺，灭瘢痕，敷风痛。翮羽主下血闭。黑雌鸡主风寒湿痹，五缓六急。安胎，补产后虚羸。治痈疽排脓，补新血。血主中恶腹痛及 折骨痛，乳产。  

黄雌鸡味甘、酸，主伤中消渴，小便数不禁，肠 泄痢。补益五脏，续绝伤，止劳劣，补精助阳。  

鸡子主除热火疮，痫 ，可作虎魄神物。卵白微寒，疗目热赤痛，除心下伏热，止烦满咳逆，小儿下泄，妇人产难，胞衣不下，醯渍之一宿，疗黄胆，破大烦热。诸鸡肉补虚羸最要，故食治方中多用之。有风人不宜食，又患骨热者不可食。丹溪云：属土而有金与木，火性补，故助湿中之火。又云属巽，助肝火。遗尿。（ 一具并肠烧末服之，男雌女雄。）小儿鹅口不乳，（烧黄皮末，乳和敷之。）小儿卒惊似有痛处而不知疾状。（冠血滴口中少许，瘥）白鹅膏 气微寒，无毒。主耳卒聋，以灌之。毛主射工水毒，亦可饮其血及以涂身。  

又主小儿惊痫极者，又烧灰主噎。肉平利五脏，主消渴，煮汁饮之。  

白鸭屎 主杀石药毒，解结缚，散蓄热。主热毒痢，为末水调服之。热肿毒疮，鸡子白和敷之。又敷蛐 咬疮，良。肉补虚除热，和脏腑，利水道。主病水浮肿，古方用鸭头丸，又取白鸭或青头鸭一只，治如食法，和米并五味煮，令极熟作粥食之，立愈。  

雁肪 味甘，气平。无毒。主风挛拘急偏枯，气不通利。久服益气，不饥轻身耐老。  

鹧鸪 味甘，气温。无毒，一云微毒。主岭南野葛菌生金毒，及温瘴久欲死者，合毛熬酒浸之。生捣取汁服，良。不可与竹同笋食之。  

雀卵 味酸，气温。无毒。主下气，男子阴痿不起，强之令热，多精有子。脑主耳聋，涂冻疮立瘥。头血主雀盲，黄昏间目无所见者是。肉大温，壮阳益气，暖腰膝。冬月者良，妊娠忌食之。雄雀屎名白丁香，（两头尖者是。五月取之良，研如粉，煎甘草汤浸一宿，干任用。）疗目热痛，生 肉赤白膜，和男首生乳如薄泥，点之即消，神效。决痈疖，涂之立溃。女人带下溺不利，蜜和丸股。途疝瘕，烂 癖，诸块、伏梁。  

伏翼 （一名蝙蝠。）味咸，气平。无毒。（苋实、云实为之使。生大山山谷及古屋壁间。立夏后采，阴干。重一斤色白如雪，集则倒悬者佳。）主目瞑明目，夜视有精光。久服令人喜乐媚好，无忧延年。又治五淋，利水道。取血滴目，令人夜中见物。粪名夜明砂，炒服治瘰，烧灰酒服方寸匕，主子死腹中。又小儿无辜疳，熬捣为散，任意拌饭并吃食与吃。  

燕屎 味辛，气平。有毒。（胡燕者入药。）主虫毒鬼疰，逐不祥邪气。破五淋，利小便。窠与屎同，多以作汤，浴小儿治惊邪。  

鹰眼睛 和乳汁研之，夜三注眼中，三日见碧霄中物。  

乌鸦 气平，无毒。治瘦咳嗽，骨蒸劳。腊月用瓦瓶泥煨熟为灰调服。  

鸲鹆肉 （腊月者良。）主五痔止血，治老嗽及呃噫，炙食或为散饮服。目睛和乳汁研点目，甚明。  

雄鹊 味甘，气寒。无毒。（烧作灰，以石投中解散者雄。凡鸟雌雄难别，其翼左覆右者雄，右覆左者雌。）主石淋，消结热，烧作灰，淋取汁饮之。窠多年者疗癫狂鬼魅及蛊毒等，烧之仍呼祟物名号，亦敷 疮良。  

鸬 头 气微寒。主鲠及噎，烧服之。  

啄木鸟 气平，无毒。主痔漏，烧灰酒服之。牙齿疳 虫牙，烧末内牙齿孔中。《淮南子》曰：啄木愈龋。  

鱼狗 （即翠鸟。）味咸，无毒。主鲠及鱼骨入肉不可出，痛甚者烧令黑为末顿服之，煮汁饮亦佳。  

***本草虫鱼部***  

石蜜 味甘，气平，微温。无毒。（生山谷岩崖间，色白如膏者良。）主心腹邪气，诸惊痫 ，安五脏诸不足，益气补中，止痛解毒，除众病，和百药。养脾胃，止肠 ，除口疮。  

久服强志轻身，不饥不老。  

蜜蜡 味甘，气微温。无毒。（恶芫花。）主下痢脓血，补中，续绝伤金疮，益气不饥耐老。  

露蜂房 味苦、咸，气平。有毒。（恶干姜、丹参、黄芩、芍药、牡蛎。七月七日采，阴干。有大小二种，俱可用。入药炙。）主惊痫螈 ，寒热邪气，癫疾鬼精蛊毒，肠痔，血熬之良。又疗蜂毒、肿毒，炙末，猪脂调涂，亦可煎汤洗。水煮服之，下诸恶物。崩中漏下赤白，使人无子，（炙末，三指撮，酒服之。）乳痈汁不出，（烧灰研，每服二钱，水一盏煎六分，温服。）白蜡 （一名虫蜡，属金。冬青树上细虫食树液而生者。）全禀收敛举凝之气，外科之要药。生肌止血定痛，接骨续筋。补虚与合欢树皮同入，长肌肉，膏药用，神效。  

桑螵蛸 味咸、甘，气平。无毒。（得龙骨良。畏旋复花。生桑枝上者良，螳螂子也。  

三月采，蒸之炙用，否则令人泄。）主伤中疝瘕阴痿，益精。主女子血闭腰痛，通五淋，利小便水道。疗男子虚损肾衰，梦寐失精遗溺白浊，小便自利不可缺也。  

蚱蝉 味咸、甘，气寒。无毒。（生杨柳上，五月采。蒸干之，勿令蠹。）主小儿惊痫夜啼，癫病寒热。妇人乳难，胞衣不出。又堕胎。蝉蜕治目昏翳，头风目眩。又风寒客皮肤瘙痒不已，和薄荷为末，酒调一钱，日三服。又水煎汁，治小儿出痘疹不快，良。蝉花，（有一种蝉，其脱壳头上有一角，如花冠状。）主小儿天吊，惊痫螈 ，夜啼心悸。  

木虻 味苦、气平，微寒。有毒。（五月采取啖牛马时腹有血者良，干之去翅足，炒用。）主目赤痛， 伤泪出，瘀血血闭，寒热酸 ，无子。蜚虻，（虻之能飞者，大如蜜蜂。）味苦，气微寒。有毒。（恶麻黄。）主逐瘀血，破下血积，坚痞 瘕，寒热，通利血脉及九窍，喉痹。  

斑蝥 味辛，气寒。有毒。（马刀为使，及畏巴豆、丹参、空青。七八月豆成时取之，阴干。去翅足，糯米炒熟，米黄为度，否则吐泻人。）主寒热，鬼疰蛊毒，鼠 疮癣，瘰恶疮疽，蚀死肌。破石癃，通水道。血积，伤人肌，堕胎。  

蜻蛉 气微寒，无毒。（此有数种，宜用青色大眼者，去翅足，炒用。）强阴止精，暖水脏。  

蜣螂 味咸，气寒。有毒。（畏羊角、石膏。五月五日取蒸藏之。临用火炙良。去足，勿置水中，令人吐。）主小儿惊痫螈 ，腹胀寒热，疳虫。大人癫疾狂伤，捣为丸，塞下部引痔虫出尽，瘥。丁疮，（取蜣螂心腹下梢白者，研贴半日许，再易，血尽根出愈如神。忌食油肉。）一切恶疮疽鼠 ，（取十数枚杵烂敷之，或干者杵末油调敷。）箭镞入骨，（微熬巴豆并研匀涂伤处，待急痒不可忍，便撼动箭镞拔出之。）尘沙入眼不可出。（生取一枚，手持其背于眼上影之，尘沙自出。）蜘蛛 气微寒，有毒。（勿用五色者，取身小尻大深灰色，腹内有苍黄脓者，去头足，研如膏投入药用。）主大人小儿 ，七月七日取其网。疗喜忘，着衣领中，勿令人知。又蝎螫蛇啮，涂其汁。蜂及蜈蚣毒者，生置痛处令吸其毒。小儿大腹丁奚，烧灰熟啖之。赘疣取网缠之自落。发背疮，杵以醋和，先挑四畔，令血出张露，敷之，干即易。鼠 肿核痛，已有疮口出脓水，烧二七枚，敷之即愈。  

 皮 味咸、甘，气平。无毒，一云有小毒。（勿使中湿。）主五痔阴蚀，下血赤白，五色血汁不止，除肿痛引腰背，酒煮杀之。又腹痛疝积，烧为灰，酒调服之。又治胃逆，开胃气有功。  

牡鼠 味甘，气微温。无毒。主疗 折续筋骨，捣敷之，三日一易，油煎令消入蜡，敷汤火疮。医针人而折针在肉中及箭镞刀刃在诸隐处不出，杵鼠肝及脑敷之。粪两头尖，主小儿痫疾，大腹时行劳复。  

五灵脂 （寒号虫粪也。）味甘，气温。无毒。（用好酒研，飞炼令去沙石佳。）主疗心腹冷气小儿五疳，辟疫。治肠风，通利气脉。女子血闭，产妇血晕，行经血亦能止血，妇人心痛，血气刺痛，甚效。  

蛴螬 味咸，气微温。有毒。（生河内平泽及人家积粪草中，反行者良。）主恶血血瘀，痹气破折，血在胁下坚满痛，月闭，目中淫肤、青翳、白膜，取汁滴目中。又敷痈疽痔漏恶疮，又治喉痹，取汁点喉中即开。  

白僵蚕 味咸、辛，气平。无毒，一云有小毒。（恶螵蛸、桔梗、茯苓、萆 。白僵死白色而条直者佳。勿令中湿，湿即有毒不可用。入药炒。）主小儿惊痫夜啼，去三虫。灭黑 ，诸疮瘢痕，令人面色好。男子阴疡病，女子崩中亦白，产后余痛。治中风失音并一切风疾，去皮肤风动如虫。治喉痹，散痰结。末之敷丁肿，根当自出。中风急喉痹欲死者，生姜自然汁调灌之。  

又敷刀斧一切金疮。  

原蚕蛾 味咸，气温。有小毒。（入药取雄者。原，再也，是第二番蚕，以其敏于生育也。）主益精气，强阴道，交接不倦，亦止泄精、尿血。又治金疮、冻疮、烫火疮并灭疮痕。  

屎（一名蚕砂。）气温，主肠鸣，热中消渴，风痹瘾疹，瘫痪不随。蚕蜕主血风病，益妇人。治吐血，鼻洪，肠风下血，带下，赤白痢。敷丁肿入药烧用。牙宣、牙痈，揩齿龈上。口疮干敷患处。小儿走马疳，入麝香少许，贴患处。医家多用蚕蜕纸，而东人用蚕欲眠起所脱皮。虽二用各殊，然东人所用为正，用当微炒，和诸药可作丸散。  

蝎 味甘、辛，有毒。（形紧小者良。捕得用火干死，投用之。去腹中土。有用全者，有用梢者，梢力尤切。）主诸风瘾疹，及中风半身不遂，口眼 斜，语涩，手足抽掣，小儿惊风不可阙。又酒服治耳聋。  

石龙子 味咸，气寒。有小毒。（恶硫黄、斑蝥、芜荑。大者长七八寸，金碧色，生川谷，五月取，于石上令干，有四名：在草泽者，名螈蝾、蜥蜴：在屋壁者名 蜓、守宫。）主五癃邪结气，破石淋，下血，利小便水道。  

 虫 味咸，气寒。有毒。（畏皂荚、菖蒲，十月取曝干。）主心腹寒热洗洗，血积瘕，破坚下血闭，生子。  

蜈蚣 味辛，气温。有毒。（赤头足者良。七八月采，端午日者尤佳。入药炙，去头足用。）主鬼疰蛊毒，啖诸蛇、蛊、鱼毒，杀鬼物老精温疟，去三虫，心腹寒热积聚，堕胎，去恶血。鸡好食之，故中其毒，以乌鸡屎水调涂咬处。又畏蛞蝓、蜒蚰，触之则死，故取以治其毒，大蒜涂之亦效。  

蛤蚧 味咸，气平。有小毒。（一雌一雄常相随，形如大守宫。凡采之须存其尾，功力全在其尾也。入药去头足，洗出鳞鬣内不净，以酥炙用良。）主久肺劳嗽，传尸杀鬼物邪气。  

疗咳嗽出血，下淋沥，通水道。入药二用，又云男服雌，女服雄。  

鼠妇 味酸，气温。无毒。（多在下湿处瓮器底及土坑中，五月五日取。）主气癃不得小便，妇人月闭血瘕，痫 寒热，利水道。  

衣鱼 味咸，气温。无毒。（多在故纸中，即白蠹鱼也。）主妇人疝瘕，小便不通。  

小儿中风项强，背起摩之。又淋闭，取以摩脐及小腹，溺即通。又敷疮灭瘢。  

虾蟆 味辛、甘，气寒。有毒。（五月五日取，阴干。东行者良，入药炙或烧灰用。）主邪气，破症坚血，痈肿阴疮，服之不患热病。治小儿疳，又杀疳虫、鼠 恶疮，虫食下部，犬伤疮，狂犬伤发狂欲死。能合玉石，取肪涂玉刻之如蜡。丹溪云：煮食发湿，不宜食之。小儿洞泄下痢，（烧末，饭调方寸匕。）癣疮，（烧末，猪脂和敷之。）跌折损伤，（生捣烂敷之，剥取皮贴亦效。）温病发斑困者，（取一枚，生捣绞汁服之。）眉间白腊名蟾酥，治痈疽疔肿，虫牙，齿缝中血出，以纸捻子蘸干末少许，血出处按之，立止。以朱砂、麝香为丸如麻子大，小儿疳瘦者，空心一丸。如脑疳，以乳汁调滴鼻中立效。  

绿桑螺 （似蜗牛黄小，雨后好缘桑叶故云。）主患脱肛，烧末和诸膏敷之立缩。  

蛞蝓 味咸，气寒。无毒。（形类蜗牛，蛞蝓二角，蜗牛四角，兼背上有肉附壳而行。）主贼风 僻，转筋及脱肛，惊痫挛缩。蜗牛主治同。生研水服止消渴。取一两烧灰，猪脂和敷脱肛，立缩。又研和真蛤粉，敷发背。  

蝼蛄 味咸，气寒。无毒，一云有毒。（夜出者良。夏至取晒干，入药炒用。）主产难，出肉中刺。溃痈肿，下哽噎，解毒，除恶疮。十种水病，肿满喘促，小便不利，研末温酒或汤调一钱匕。又云自腰以前甚涩，主止大小便；从腰以后甚利，主下大小便。若出拔刺，多用其脑敷之。  

白项蚯蚓 味咸，气寒。有小毒。（三月取阴干，入药当去土子，盐水洗，微炙。）主蛇瘕，去三虫，伏尸鬼疰蛊毒，杀长虫，仍自化作水，入葱叶管中即化。疗伤寒伏热狂谬，大腹黄胆。又治肾脏风，下疰脚气病须用之，仍以盐汤送。人被其毒，以盐水浸咬处，又以盐汤饮。  

其屎封狂犬伤毒，出犬毛神效。温病大热狂言，（研汁饮之。）小便不通，（研汁和冷水服半碗。）中蛊毒者，取十四枚，以苦酒三升浸之，蚓死但服其汁。）田中螺 气大寒。（生水田，大如桃李者。）主目热赤痛，取黄连末内其中，良久汁出，取以注目中。生浸取汁饮之，止消渴。碎其肉，敷热疮。烂壳烧末服之，主反胃。煮汁饮，疗热醒酒。  

牡蛎 味咸，气平、微寒。无毒。入足少阴经。（贝母为之使，得甘草、牛膝、远志、蛇床良。恶麻黄、吴茱萸、辛夷。）主伤寒寒热、温疟洒洒，惊喜怒气，除拘缓。瘰 痈肿，喉痹，鼠 。女子带下赤白，心胁气结痛。除老血，软积痞，咸能软坚也。涩大小肠，止大小便。  

疗鬼交泄精，久服强骨节，杀邪鬼延年。和杜仲服，止盗汗。和麻黄根、蛇床子、干姜为粉，去阴汗，引以柴胡能去胁下之硬，引以茶清能消结核，引以大黄能除股间肿。地黄为之使，能益精收涩，止小便，本肾经药也。  

石决明 味咸，气平、寒。无毒。（七孔九孔者良，以上者不佳。凡用先蘑去上粗皮，用盐并东流水瓷器中煮一伏时，捣末。）主目障翳痛，青盲，久服益精轻身。  

海蛤 味苦、咸，气平、寒。无毒。（蜀漆为之使。畏狗胆、甘遂、芫花。此是海中烂壳久在泥沙风波淘洒，自然圆净。以小而久远者佳。）主咳逆上气，喘息烦满，胸痛寒热，疗阴痿。  

文蛤 味咸，气平。无毒。（生东海，表有文。此是未烂时壳，犹有文者。二蛤同类，惟分新旧耳。）主恶疮，蚀五痔。咳道胸痹，腰痛胁急。鼠 大孔出血，崩中漏下。坠痰软坚，止渴，燥湿收涩固济。治急疳蚀口鼻，数日尽欲死，烧灰，腊猪脂和涂之。又治疝痛，能降能消，能软能燥，同香附末、姜汁调服。  

珍珠 气寒，无毒。（用新完未经钻缀者佳。乳无声为度。）主镇心。绵裹塞耳，主聋。敷面令人润泽好颜色。粉点目中。主肤翳瞳膜。小儿惊热药中亦用之。  

贝子 味咸，气平。有毒。（烧用之良。）主目翳，鬼疰蛊毒。腹痛下血，五癃。  

利水道，解肌散结热。  

龟甲 味咸、甘，气平。无毒。（恶沙参，畏狗胆。卜师钻过者名败龟板，大者良，入药用。生脱者勿令中湿，中湿即有毒。凡用酥炙，猪脂、酒皆可炙。）主漏下赤白，破 瘕疟，五痔阴蚀，湿痒瘫缓，四肢重弱，小儿颅不合，头疮难燥，女子阴疮，心腹痛，腰背酸疼，骨中寒热，伤寒劳复，或肌体寒热欲死。大有补阴之功，力猛，兼去瘀血，续筋骨，治劳倦。久服轻身不饥，益气资智，亦使人能食。龟乃阴中至阴之物，禀北方之气而生，故能补阴血不足。  

又方家以其灵于物，故用以补心，甚验。  

鳖甲 味咸，气平。无毒。（恶矾石。生取甲良。九肋者佳，酿醋浸炙黄色用。）主心腹 瘕，坚积寒热，去痞息肉，阴蚀痔恶肉。消疮肿，疗温疟，劳瘦骨蒸热。小儿胁下坚，妇人漏下五色，羸瘦，堕胎。头烧灰，主小儿诸疾。又治脱肛，血亦可涂之。肉甘温，主伤中，益气补不足，忌与苋菜同食。又三足者为能，不可食。丈夫阴头痈，（取甲一枚，烧末，鸡子白和敷，良。）产难。（取甲烧灰，服方寸匕，立出。）蟹 （即螃蟹。）味咸，气寒。有毒。（八月后食之良，霜后更美。）主胸中邪气，热结痛， 僻面肿。败漆，烧之致鼠，解结散血，愈漆疮。黄能化漆为水，脚中髓并壳中黄熬为末，内金疮中能续断筋。爪堕胎，破宿血。产后血闭，酒及煮汤煎服良。  

水蛭 味咸、苦，气平、微寒。有毒。（畏盐及锻石。用水中小者，五月六月采，晒干。腹中有子者去之，细锉后微火炒，令色黄乃熟。  

不宜入腹生子为害。）主逐恶血瘀血月闭，蚀血痈积聚，无子，利水道。又堕胎，治折伤有功。  

热酒调下末一钱，食顷痛，可更一服，或和麝香研为末，酒调一钱当下蓄血。盖苦走血，咸胜血也。痈肿毒。（取十余枚，次第令啖肿处，血满自脱，更用饥者，取皮皱肉白瘥。）马刀 味辛、气微寒。有毒。丹溪云温中有火。主漏下赤白，寒热。破石淋，杀禽兽贼鼠。  

蛤蜊 性冷，无毒。丹溪云湿中有火。止消渴，开胃，解酒毒。主老癖能为寒热者，及妇人血块，煮食之。此物虽冷，然与丹石相反，服丹石人不宜食。疗烫火伤，取壳灰火烧研为末，油调涂之神妙。  

蚌 性冷，无毒。丹溪云湿中有火。主妇人虚劳下血，并疰 、血崩、带下。又止消渴，除烦热，压丹石毒，以黄连末内之，取汁点赤眼并暗良。烂壳粉饮下，治反胃、痰饮。又蚌粉治疳止痢，醋调敷痈肿。  

淡菜 味甘，气温。无毒。（又名东海夫人。）主补五脏虚损，理腰脚气，益阳。  

食治产后血结腹内冷痛，消 癖 瘕，妇人带下。漏下，丈夫久痢，并煮食之。虽形状不典，而甚益人。  

蚺蛇胆 味甘、苦，气寒。有小毒。（割胆看内细如粟米，着水中浮走者为真。沉而散者，非也。）主心腹 痛，下部 疮，目肿痛，小儿五疳。  

蛇蜕 味咸、甘，气平。无毒，又云有毒。（畏磁石及酒。五月五日，十五日取之，白如银色完全石上者佳。）主小儿百二十种惊痫螈 ，癫疾寒热，肠痔蛊毒，蛇痫。辟恶止呕逆，明目去翳膜，火熬之良。甚疗诸恶疮。  

白花蛇 味甘、咸，气温。有毒。（九月十月采捕之，火干用，去头尾，酒浸三日，弃酒，火炙去皮骨。）主中风湿痹不仁，筋脉拘急，口眼 斜，半身不遂，骨节疼痛，疥癞暴风瘙痒。此蛇治风速于诸蛇，然大毒，头尾各一尺尤甚，去之，只取中段用。  

乌蛇 味甘，气平。无毒。（背有三棱，色黑如漆，尾细尖长者佳，眼不陷为真。  

酒浸，去头尾，炙热去皮骨，入丸散用，亦浸酒合膏。）主诸风瘙瘾疹疥癣，皮肤不仁，顽痹诸风。性至善，不噬物。  

鲮鲤甲 气微寒，有毒。主五邪鬼魅，惊啼悲伤，及痔漏恶疮，疥癣蚁 ，烧作灰敷之，以酒或水和服方寸匕。山瘴疟，煎汤服之，或为末酒调服。吹乳疼痛，（取甲炙黄，木通各一两，自然铜半两，捣罗为末，每服二钱，温酒调下。）气痔下脓。（烧一两存性，豆蔻仁三枚同为末，米饮调二钱，甚者加 皮一两，烧入。）蠡鱼 （即鳢鱼。）味甘，气寒。无毒。（诸鱼胆皆苦，惟此胆可食。）主湿痹，面目浮肿，下大水。疗五痔，取鱼肠以五味炙令香，以绵裹纳谷道中。一食顷虫当出。  

鲫鱼 味甘，气温。（春不食其头，又不可合猪肝、雉肉食。）主诸恶疮，烧以酱汁和涂之，或取猪脂煎用。又主肠痈。令专作羹，主胃弱不下食，调中下气补虚。作脍，主肠水谷不调，又赤白久痢。又酿白矾烧灰，治肠风血痢。又开其腹，内少盐烧之，治齿痛。丹溪云：诸鱼皆属火，惟鲫鱼属土，故属阳明，而有调胃实肠之功。多食能动火，诸鱼皆然。烧灰主咳嗽，小儿口疮，头疮，重舌目翳。  

鲤鱼胆 味苦，气寒。无毒。（不计大小并三十六鳞，头有毒。）主目热赤痛，青盲，明目。久服强悍，益志气。耳聋滴之，小儿热肿涂之。肉烧灰，治咳逆气喘。煮食，疗水肿脚满，下气，又安胎。治怀妊身肿，又天行病后不可食。  

乌贼鱼骨 味咸，气微温。无毒。又云有小毒。（恶白蔹、白术、附子。）主女子漏下赤白，经汁血闭。阴蚀肿痛，寒热 瘕，无子。惊气入腹，腹痛环脐，阴中寒肿。令人有子，又止疮多脓汁不燥，杀虫。治心痛，消目中浮翳，细研和蜜点之。又疗牛马目中障翳，小儿痢下，细研米饮下之。丈夫阴头痈，末粉敷之。腹中有墨，主血刺心痛，醋磨服。  

鳗鲡鱼 味甘，有毒。（有五色纹者其功胜。）主五痔疮 ，杀诸虫，压诸草石药毒。  

熏下部虫，疗妇人产户疮虫疰，腰背间湿风痹常如水洗，及湿脚气人服之良。患诸疮 及 疡风，妇人带下百病，一切风瘙如虫行者，长食之。烧之熏膻中，断蛀虫。置其骨箱中，断白鱼诸虫咬衣服。又熏诸木竹，辟蛀虫。  

又治蚊虫，取干者于室烧之，蚊化为水。  

青鱼胆 主目暗，滴汁目中，并涂恶疮。  

石首鱼 味甘，无毒。和 菜作羹，开胃益气。干之名为养，炙食之，消瓜成水，亦主卒腹胀，食不消。头中有石如棋子，主下石淋，磨服之，亦烧为灰末服。  

***本草人部***  

发  味甘，气温。又云有小寒，无毒。主五癃，关格不通，利小便水道。疗小儿痫，大人 ，仍自还神化。合鸡子黄煎之化为水，疗小儿惊热及热疮。乱发微温，补阴功甚捷。  

主咳嗽，五淋，大小便不通，小儿惊痫，燕面疮，豌豆疮，鼻衄欲死，烧之研末调方寸匕。又吹内立已。止血闷血晕，金疮伤风，血痢，烧灰勿绝过。煎膏，长肉消瘀血。破伤风及沐发中风，（取如鸡子大，无油器中熬焦黑，研为末，以好酒一盏沃之，入何首乌末二钱和匀，候温灌之，过一二刻又灌之，极效。）口误吞发绕喉，（取己头发烧末，其水调服一钱。）人乳汁 味甘，气寒。无毒。主补五脏，令人肥白悦泽。点服止泪明目，疗赤痛。  

头垢 气温。主淋闭不通，伤寒劳复。丸服之，或浸取汁服，治噎。酸浆水煎膏服，又治中蛊毒及蕈毒。米饮或酒化下，竹木刺在肉中，涂之即出。百邪鬼魅，水服一小豆大。  

人屎 气寒。主疗时行大热狂走，解诸毒，宜用绝干者为末，沸汤沃服之。善破丁肿，开以新者，封之一日根烂，或烧灰醋和如泥，敷干即易。粪清，腊月截淡竹去皮，浸渗取汁，治天行热狂热痰中毒并露疮，取汁服之。  

人溺 气寒。（童子者尤佳。）主疗寒热头痛，温气热劳咳嗽肺痿，降火最速。主卒血攻心，扑损瘀血，吐血鼻洪，和少生姜汁煎一二沸，乘热服。难产及胞衣不下，姜葱煎，乘热饮即下。产后温饮一杯，压下败血恶物，免血晕之疾。气血虚无热者，不可用。打扑杖疮及蛇犬等咬，热淋患处。  

浣裤汁、月经衣、妇人 裆 主解毒箭并女劳复，伤寒阴阳易，烧经衣，热水服方寸匕。交州夷人以焦铜为镞头毒药，镞锋上中之即死，月水汁解之。又 裆主阴阳易，当阴上割取烧末服方才匕，童女 尤佳。若女患阴易，即须男子 也。阴易病者，人患时行病起后，合阴阳便即相着，甚于本病，其候小便赤涩，寒热甚者，见服此便通利。  

死人枕 （冢坟中取用煮服之。）治尸疰病，腹中石蛔，邪气入肝，眼痛多见鬼物。或问三病不同，皆用死人枕而瘥何也？徐嗣伯曰：尸疰者，鬼气也，伏而未起，故令人沉滞，得死人枕治之，魂气飞越，不复附体，故尸疰自瘥。石蛔者，医疗即癖，蛔虫转坚，世间药不能遣，所以须鬼物驱之，然后乃散，故令煮死人枕服去。邪气入肝，故使眼痛而见魍魉，须邪物以钩之，故用死人枕之气，因而去之，故令埋于冢间也。  

## 卷之九十六  

### 救荒本草序  

植物之生于天地间，莫不各有所用。苟不见诸载籍，虽老农老圃亦不能尽识，而可烹可 者，皆躏籍于牛羊鹿豕而已。自神农氏品尝草木，辨其寒温甘苦之性，作为医药，以济人之夭札，后世赖以延生。而本草书中所载，多伐病之物，而于可茹以充腹者，则未之及也。  

敬惟周王殿下体仁遵义，孳孳为善。凡可以济人利物之事，无不留意。尝读《孟子》书，至于五谷不熟，不如荑稗，因念林林总总之民，不幸罹于旱涝，五谷不熟，则可以疗饥者，恐不止荑稗而已也。苟能知悉而载诸方册，俾不得已而求食者，不惑甘苦于荼荠，取昌阳，弃乌喙，因得以裨五谷之缺，则岂不为救荒之一助哉！于是购田夫野老，得甲坼句萌者四百余种，植于一圃。  

躬自阅视，俟其滋长成熟，乃召画工绘之为图，仍疏其花实根干枝叶之可食者，汇次为书一帙，名曰《救荒本草》，命臣为序。臣惟人情于饱食暖衣之际，多不以冻馁为虞，一旦遇患难则莫知所措，惟付之于无可奈何，故治己治人鲜不失所。今殿下处富贵之尊，保有邦域，于无可虞度之时，乃能念生民万一或有之患，深得古圣贤安不忘危之旨，不亦善乎！神农品尝草木以疗斯民之疾，殿下区别草木，欲济斯民之饥，同一仁心之用也。虽然，今天下方药，雍熙泰和之治，禾麦产瑞，家给人足，不必论及于荒政耳。殿下亦岂忍睹斯民仰食于草木哉？是编之作，盖欲辨载嘉植，不没其用，期与《图经本草》并传于后世。庶几萍实有征，而凡可以烹 者得不躏籍于牛羊鹿豕。苟或见用于荒岁，其及人之功利，又非药石所可拟也。尚虑四方所产之多，不能尽录，补其未备，则有俟于后日云。  

永乐四年丙戍岁秋八月奉议大夫左长史臣卞同拜手谨序  

### 徐春甫序  

春甫自读医书，深味医药诚为资生之具，不容以不究心详悉，而尽通变化裁之妙用也。及读《救荒本草》，乃知周王殿下位富贵之尊，尚留心于医药而推及穷民，不幸而罹凶岁，则药草森然，茂丛郊野，人莫之敢尝。其中可以充胃气而权救生之策者，则有某药可以为蔬，调而食之，可以免毙。其济利之功，不亦大哉！人惟知药草之为药，殊不知药草正所以济急疗生救权之妙用也。周王殿下其用权之仁人乎！其启迪医师之活法乎！昔睿宗献皇帝在藩邸，为生民念念拳拳于医药，裒集《医方选要》，刊布行世。正是居庙堂之上，则思其民，安不忘危之意耳。况司其术，何独不然乎！甫故采辑，例之本草，庶为资生之一助云。  

嘉靖甲子孟春望日太医院臣徐春甫拜手谨序  

### 救荒本草

***草部***  

刺蓟菜 本草名小蓟，俗名青刺蓟，北人呼为千针草。出冀州，生平泽中，今处处有之。苗高尺余，叶似苦苣叶，茎叶俱有刺，而叶不皱，叶中心出花，头如红蓝而青紫色。性凉无毒，一云味甘性温平。  

【救饥】采嫩苗叶炸熟，水浸淘净。油盐调食，甚美。能除风热。【治病】具见本草。  

大蓟 奋不着所出州土，云生山谷中。今郑州山野间亦有之。苗高三四尺，茎五棱，叶似大花苦苣菜，茎叶俱多刺。其叶多皱，叶中心开淡紫花，味苦性平，无毒。根有毒。  

【救饥】采嫩苗叶炸熟，水淘净，去苦味，油盐调食。【治病】具见本草。  

牛膝 一名山苋菜，一名百倍，俗名接骨草，一名鼓槌草，一名对节菜。生河内川谷及江椎、闽粤、吴越皆有之。苗高二尺，茎方青紫色，其茎有节如鹤膝，又如牛膝，又如鼓槌，以此名之。叶似苋菜叶而长颇尖，FS 对节而生，开花作穗。根味苦酸，性平无毒。叶味甘微酸。  

恶萤火、陆英、龟甲，畏白前。  

【救饥】采苗叶炸熟，换水浸去酸味，淘净，以油盐调食。【治病】具见本草。  

款冬花 一名橐石，一名颗冬，一名虎须，一名免奚。生常山山谷及上党水旁，关中、蜀北、岩昌、秦州、雄州皆有。今钧州、密县山谷间亦有之。茎青微带紫色，叶似葵叶甚大而丛生。又似石葫芦叶颇团，开黄花，根紫色。《图经》云：叶似荷而斗直，大者容一升，小者容数合。俗为蜂斗叶，又名水斗叶。此物不避冰雪，最先春前生，雷中出花，世谓钻冻。又云：有叶似萆 ，开黄花，青紫萼，去土一二寸，初出如菊花，萼通直而肥实，无子。陶隐居所谓出高丽、百济者，近此类也。其叶味苦，花味辛甘，性温无毒。杏仁为之使，得紫菀良，恶皂荚、硝石、玄参，畏贝母、辛荑、麻黄、黄芩、黄连、青葙子。  

【救饥】采嫩叶炸熟，水浸淘净，去苦味，油盐调食。【治病】具见本草。  

 蓄 一名 竹，生东莱山谷。今在处有之，布地生道旁。自似石竹，叶微阔，嫩绿如竹，赤茎如钗，股节间花出甚细，淡桃红色。结小细子，根如蒿根。苗叶味苦，性平。一云：味甘苦无毒。  

【救饥】采苗叶炸熟，水浸淘净，以油盐调食。【治病】具见本草。  

大蓝 生河内平泽，今处处有之。人家园圃中多种。苗高尺余，叶类白菜，叶微浓而狭窄，尖FS 淡粉青色。茎叉梢间开黄花，结小荚，其子黑色。本草谓菘蓝，可以为靛染青，以其叶似菘菜故名菘蓝，又名马蓝，《尔雅》谓之葳马蓝。味苦性寒平无毒。  

【救饥】采叶炸熟，水浸去苦味，以油盐调食。【治病】具见本草。  

瞿麦 又名石竹子，一名苣句麦，一名大菊，一名大兰，又名燕麦。生太山川谷，今处处有之。苗高一尺以上。叶似独扫叶而尖小。又似小竹叶而细窄。茎亦有节，梢间开红白花而结实，内有小黑子。味苦辛，性寒平无毒。蓑草、牡丹为之使，恶螵蛸。  

【救饥】采嫩苗叶炸熟，水浸淘净，以油盐调食之。【治病】具见本草。  

红花叶 本草名红蓝花，一名黄蓝。出梁汉及西域，沧魏亦种之，今处处有之。苗高二尺许，茎叶有毛似刺蓟叶而润泽， 面。梢结 汇亦多刺，开红花，蕊出 上，圃人采之，采已复出，至尽而罢。 中结实百颗如小豆大，其花曝干以染真红，又作胭脂。味辛性温无毒。叶味甘美。  

【救饥】采嫩叶炸熟，油盐调食。子可榨作油任用。【治病】具见本草。  

萱草花 俗名川草花，本草一名鹿葱。生山野，处处有之。花名宜男，《风土记》云：怀妊妇佩其花生男，故名宜男。人家园圃中多种，其叶就地丛生，两边分垂，叶似菖蒲叶而柔弱，又似粉条儿菜叶而肥大，叶间撺葶，开金黄花，味甘无毒。根凉亦无毒。叶味甘。  

【救饥】采嫩苗叶炸熟，水浸淘净。油盐调食。【治病】具见本草。  

车前草 一名车轮菜，《诗经》名 ，一名虾蟆衣，《尔雅》之马舄，幽州人谓之牛舌草。生滁州及真定平泽，今处处有之。春初生苗，叶布地如匙面，累年者长及尺余，又似玉簪，叶稍小而薄，叶丛中心撺葶三四茎。作穗如鼠尾，花甚密，青色微赤，结实如葶苈子，赤黑色，生道旁。味甘寒无毒。一云：味甘性平，叶及根味甘性寒。常山为之使。  

【救饥】采嫩苗叶炸熟，水浸去涎沫，淘净。油盐调食。【治病】具见本草。  

黄  一名戴糁，一名戴椹，一名独椹，一名芰草，一名独脂，一名百本，一名王孙。生蜀郡山谷及白水、汉中、河东、陕西。出绵上呼为绵黄舍。今处处有之。根长三尺，独茎丛生枝干，其叶扶疏作羊齿状，似槐叶微尖小，又似蒺藜叶阔大而青白色，开黄紫花如槐花大，结小尖角，长寸许。味甘性微温无毒。一云：味苦微寒。恶龟甲、白藓皮。  

【救饥】采嫩苗叶炸熟，换水浸淘洗去苦味。油盐调食。药中补益呼为羊肉。【治病】具见本草。  

威灵仙 一名能消，出商州、上洛、华山并平泽，及陕西、河东、河北、河南、河湖、石州、宁化等州郡。不闻水声者良。今密县梁家冲山野中亦有之。苗高一二尺，茎方如钗股，四棱茎，多短茸白毛。叶似柳叶而阔，边有锯齿，又似旋复花叶，其叶作层生，每层六七叶相对排，如车轮样。有六层至七层者，花浅紫色或碧白色，作穗似蒲台子，亦有似菊花头者，结实青色，根稠密多须。味苦性渴无毒。恶茶及面汤，以甘草、栀子代饮可也。  

【救饥】采叶煨熟，换水浸去苦味，再以水淘净，以油盐调食。【治病】具见本草。  

马兜铃 根名云南根，又名土青木香。生关中及信州、滁州、河东、河北、江淮、夔、浙州郡皆有。今高阜（音FS ）去处亦有之。春生苗如藤蔓，叶如山药叶而浓大，背白，开黄紫花，颇类枸杞花，结实如铃，作四五瓣，叶脱时铃尚垂之，其状如马项铃，故得名。味苦性寒。又云：平无毒。  

【救饥】采叶炸熟，水浸去苦味，淘净。以油盐调食。【治病】具见本草。  

旋复花 一名戴椹，一名金沸草，一名盛椹。上党田野人呼为金钱花。《尔雅》云复盗唐。出随州。生平泽川谷，今处处有之。苗多近水旁，初生大如红花叶而无刺，苗长二三尺以上，叶似柳叶稍宽大，茎细如蒿干，开花似菊花，如铜钱大，深黄色花。味咸甘，性温微冷，利有小毒。叶苦味性平凉。  

【救饥】采叶炸熟，水浸去苦味，淘净。以油盐调食。【治病】具见本草。  

防风 一名铜芸，一名茴草，一名百枝，一名屏风，一名 根，一名百蜚。生同州沙苑川泽，邯郸、琅邪、上蔡、陕西、山东处处皆有。今中牟田野中有之。根土黄色，与蜀葵根相类稍细短，茎叶俱青绿色，茎深而叶淡，叶似青蒿叶阔大，又似米蒿叶而稀疏，茎似茴香。开细花白色，结实似胡荽子而阔大。味甘性辛温无毒。杀附子毒，恶干姜、藜芦、白蔹、芫花。又有石防风，亦疗头风眩痛。又有叉头者令人发狂，叉尾者发痼疾。  

【救饥】采嫩苗叶作菜茹，炸熟可食，极爽口。【治病】具见本草。  

郁臭苗 本草茺蔚子是也。一名益母，一名益明，一名大札，一名贞蔚，皆云 ，益母也，亦谓 ，臭秽。生海滨池泽，今田野处处有之。  

叶似荏子叶，又似艾叶而薄小，色青茎方，节节开小白花，结子黑，茶褐色，三棱细长。味辛甘微温。一云微寒，亦无毒。  

【救饥】采苗叶炸熟，水浸淘净，以油盐调食。【治病】具见本草。  

泽漆 本草一名漆茎，大戟苗也。生太山川泽及冀州、鼎州、明州，今处处有之。  

苗高二三尺，科叉生茎，紫赤色，叶似柳叶微细短。开黄紫花，状似杏花而瓣颇长。生时摘叶有白汁出，亦能啮（音咬）人，故以为名。味苦辛性微寒无毒。一云有小毒，一云性冷微毒。小豆为之使，恶薯蓣。令尝叶味带涩苦，食过回味甜。  

【救饥】采叶及嫩茎炸熟，水浸淘净，以油盐调食。采嫩叶蒸过晒干作茶吃亦可。【治病】具见本草。  

酸浆草 本草名酢（与醋字同）浆草。一名醋母草，一名鸠酸草，俗为小酸芽。旧不着所出州土，今处处有之。生道旁砂湿地。叶如初生小水萍，每茎端皆丛生三叶，开黄花结黑子。  

南人用苗揩 （哥偷）石器，令白如银色光艳。味酸性平，叶无毒。  

【救饥】采嫩苗叶生食。【治病】具见本草。  

蛇床子 一名蛇粟，一名蛇米，一名枣棘，一名墙蘼。《尔雅》一名盱。生临淄川谷田野，今处处有之。苗高二三尺，青碎作丛似蒿枝叶，似小叶蘼芜，又似 本叶，每枝上有花头百余，结同一窠，开白花加伞盖状，结子半黍大，黄褐色。味苦辛甘无毒，性平。一云有小毒。  

恶牡丹皮、巴豆、贝母。  

【救饥】采嫩苗叶炸熟，水浸淘冷，油盐调食。【治病】具见本草。  

夏枯草 本草一名夕句，一名乃东，一名燕面。生蜀郡川谷及河淮、浙滁平泽，今祥符西田野中亦有之。苗高二三尺，其叶对节，叶似旋复叶而极长大，边有细锯齿，背白，上多气脉纹路，叶端开花作穗，长二三寸许。其花紫白，似丹参花。叶味苦微辛，性寒无毒。土瓜为之使。俗又谓之郁臭苗，非是也。  

【救饥】采嫩叶炸熟，换水浸淘，去苦味，油盐调食。【治病】具见本草。  

桔梗 一名利如，一名房图，一名白乐，一名梗草，一名荠 。生嵩高山谷及冤句、和州、解州，今钧州、密县山野亦有之。根如手指大，黄白色。春生苗，茎高尺余，叶似杏叶而长椭，四叶相对而生，嫩时亦可煮食，开花紫碧色，颇似牵牛花，秋后结子，叶名隐忍，其根有心。无心者，乃荠 也。根叶味辛苦，性微温有小毒。一云味苦性平无毒。节皮为之使，得牡蛎、远志，疗恚怒，得硝石、石膏，疗伤寒。畏白芨、龙眼、龙胆草。  

【救饥】采叶炸熟，换水，浸去苦味，淘洗净，以油盐调食。【治病】具见本草。  

茴香 一多 香子，北人呼为土茴香。茴 音相近故云耳。今处处有之，人家园圃中多种。苗高三四尺，茎粗如笔管，旁有淡黄 叶 茎而生， 叶上发生青色细叶，似蓬叶而长极疏，细如系发状， 叶间分生叉枝，梢头开花，花结如伞盖，黄色。结子如莳萝子微大而长，亦有线瓣。味微苦辛，性平无毒。  

【救饥】采苗叶炸熟，换水淘净，油盐调食。子调和诸般食味香美。【治病】具见本草。  

 本 一名鬼卿，一名地新，一名微茎。生崇山山谷及西川、河东、兖杭州。今卫辉、辉县、栲栳圈山谷间亦有之。俗名山园荽，茎高五七寸，叶似芎 叶细小，又似园荽叶而稀疏，茎比园荽茎颇硬直。味辛微苦性平温微寒无毒。恶 茹，又畏青葙子，故也。  

【救饥】采嫩苗叶炸熟，水浸洗淘冷。以油盐调食。【治病】具见本草。  

川芎 一名芎 ，叶名蘼芜，一名茳蓠。生武功川谷、科谷、西岭、雍州川泽及冤句。其关陕、蜀川、江东山川亦多有。以蜀川者为胜，今处处有之。人家园圃多种，苗叶似芹而叶微细窄，却有花叉。又似白芷叶亦细，又如园荽叶微壮。又有一种叶似蛇床子叶而亦粗壮，开白花。其芎人家种者，形块大重实多脂润，其里色白。味辛甘性温无毒。山中出者，瘦细，味苦甘，节大茎细。状如马御，谓之马御芎。状如雀脑者，谓之雀脑芎，此最有力。白芷为之使，畏黄连。其蘼芜味辛香，性平温无毒。  

【救饥】采叶炸熟，换水浸去辛味，淘净。以油盐调食，亦可以煮饮，甚香。【治病】具见本草。  

柴胡 一名地熏，一名山菜、茹草叶，一名芸蒿。生弘农川谷及冤句、寿州、淄州、关陕江湖间皆有，银州者为胜。今钧州、密县山谷间亦有。苗甚辛香，茎青紫坚硬，微有细线楞，叶似竹叶而小。开小黄花，根淡赤色。味苦性平微寒无毒。半夏为之使，恶皂荚，畏女菀、藜芦。  

又有苗似斜蒿，亦有似麦门冬苗而短者，开黄花。生丹州，结青子，与他处者不类。  

【救饥】采苗叶炸熟，换水，浸淘去苦味，油盐调食。【治病】具见本草。  

漏芦 一名野兰，俗名荚蒿根，名鹿骊根，俗呼为鬼油麻。生乔山山谷及秦州、海州、曹、兖州。今钧州、新郑沙岗间亦有之。苗叶就地丛生，叶似山芥菜叶而大，又多花叉，亦似白屈菜叶，又似大蓬蒿叶，又似风花菜脚叶而大，叶中撺葶上开红白花，根苗味苦咸性寒无毒。  

连翘为之使。  

【救饥】采叶炸熟，水浸淘去苦味。油盐调食。【治病】具见本草。  

龙胆草 一名龙胆，一名陵游，俗呼草龙胆。生齐朐山谷及冤句、襄州、吴兴皆有之。  

今钧州、新郑山岗间亦有。根类牛膝，而根一本十余茎，黄白色宿根。苗高尺余，叶似柳叶而细短，又似小竹。开花如牵牛花，青碧色，似小铃形样。陶隐居注云：状以龙葵，味苦如胆，因以为名。味苦性寒，大寒无毒。贯众、小豆为之使，恶防葵、地黄。又云浙中又有山龙胆草，味苦微甘，此同类而别种。  

【救饥】采叶炸熟，换水浸淘去苦味。以油盐调食。勿空腹服饵，令人溺不禁。【治病】具见本草。  

前胡 生陕西、汉梁、江淮、荆襄、江宁、咸州诸郡，相、孟、越、衢、婺睦等州皆有。今密县梁家冲山野中亦有之。苗高二三尺，青白色似斜蒿，味甚香美，叶似野菊花叶而瘦细，颇似山萝葡叶亦细，又似芸蒿，开黪白花，类蛇床子花，秋间结实，根细青紫色。一云外黑里白。味甘辛微苦，性微寒无毒。半夏为之使，恶皂荚，畏藜芦。  

【救饥】采叶炸熟，换水浸，淘净。以油盐调食。【治病】具见本草。  

地榆 生桐柏山及冤句山谷，今处处有之。密县山野中亦有此，多宿根。其苗初生布地，后撺葶直高三四尺，对分生叶，叶似榆叶而狭细颇长，作锯齿状，青色，开花如椹子，紫黑色，又类豉，故名玉豉。其根外黑里红似柳根。亦入酿酒，叶烧作灰，能烂石。味苦甘酸，性微寒。一云沉寒无毒，得发良。恶麦门冬。  

【救饥】采嫩叶炸熟，用水浸去苦味，换水淘净。以油盐调食。无茶时用叶作饮甚解热。  

【治病】具见本草。  

连翘 一名异翘，一名兰华，一名折根，一名轵（音纸），一名三廉，《尔雅》谓之连草，一名连苕（音条）。生太山山谷及河中，江宁、泽润、淄、兖、鼎岳、利州、南康皆有之。今密县梁家冲山谷中亦有。科苗高三尺，茎杆赤色，叶如榆叶大，面光色青黄，边微细锯齿。  

又似金银花叶，微尖FS （音哨），开花黄色可爱，结房状似山栀子，厥微匾而无棱，瓣底中有子如雀舌样，极小，其子折之间片片相比如翘，以此得名。味苦性平无毒，叶味亦若。  

【救饥】采嫩叶炸熟，换水浸去苦味，淘洗净。油盐调食。【治病】具见本草。  

仙灵脾 本草名淫羊藿，一名刚前，俗名黄德祖、千两金、干鸡筋、放杖草、弃杖草。  

俗又呼三枝九叶草。生上郡阳山山谷及江东、陕西、泰山、汉中、湖湘、介州等郡，并永康军皆有之。今密县山野中亦有。苗高二尺许，茎似小豆茎极细紧，叶似杏叶颇长，近蒂皆有一缺。又似绿豆叶亦长而光，梢间开花白色，亦有紫色花作碎小独头。根紫色有须，形类黄连状。味辛性寒。一云性温无毒。生处不闻水声者良。薯蓣、紫芝为之使。  

【救饥】采嫩叶炸熟，水浸去邪味，淘净。油盐调食。【治病】具见本草。  

野生姜 本草名刘寄奴，生江南，其越州、滁州皆有之。今中牟南沙岗间亦有之。茎似艾蒿，长二三尺余，叶似菊叶而瘦细，又似野艾蒿叶亦瘦细，开花白色，结实黄白色，作细筒子，蒴儿盖蒿之类也。其子似稗而细，苗叶味苦，性温无毒。  

【救饥】采嫩叶炸熟，水浸淘去尽苦味。以油盐醋调食。【治病】具见本草。  

马兰头 本草名马兰，旧不着所出州土，但云生泽旁，如泽兰。北人见其花呼为紫菊，以其花似菊而紫也。苗高一二尺，茎亦紫色，叶似薄荷，边皆锯齿，又似地瓜儿叶微大。味辛性平，无毒。又有山兰生山侧，似刘寄奴叶，无桠不对生，花心微黄赤。  

【救饥】采苗叶炸熟，新汲水浸去苦味，淘洗净。以油盐调食。【治病】具见本草。  

 （音 ），俗名粘糊菜，俗又呼火 草。旧不着所出州郡，今处处有之。苗高三四尺，金棱银线素根紫 ，茎叉对节而生，茎叶颇类苍耳，茎叶纹脉竖直，梢叶间开花，深黄色，又有一种叶似芥叶而尖，开花如菊，结实颇似鹤虱，科苗味苦，性寒小毒。  

【救饥】采嫩苗叶炸熟，水洗去苦味，淘净。以油盐调食。【治病】具见本草。  

泽泻 俗名水荠菜，一名水泻，一名及泻，一名鹄泻。生汝南池泽及齐州、山东，河陕、江淮亦有。汉中者为佳。今水边处处有之。丛生苗叶，其叶似牛舌草，叶纹脉竖直，叶丛中间撺葶，对分茎叉，茎有线楞，梢间开三瓣小白花，结实小青细。子味甘，叶味微寒，俱无毒也。  

【救饥】采叶炸熟，水浸淘净。油盐调食。【治病】具见本草。  

竹节菜 一名翠蝴蝶，又名翠娥眉，又名笪竹花，一名倭青草。南北皆有。今新郑县山野中亦有之。叶似竹叶微宽短，茎淡红色，就地丛生撺节，似初生嫩苇节，梢叶间开翠碧花，状类蝴蝶。其叶味甜。  

【救饥】采嫩苗叶炸熟，油盐调食。【治病】具见本草。  

独 苗 生田中，今处处有之。叶似竹形而柔弱细小， （音布）茎而生。茎叶梢间结小青子，子小如栗粒。科茎老时可为扫帚。叶味微甘。  

【救饥】采嫩苗叶炸熟，水浸淘净。以油盐调食。晒干炸食，不破腹，尤佳妙。【治病】具见本草。  

兔儿酸 一名兔儿浆，所在田野中皆有之。苗比水荭矮短，茎叶皆类水荭。其茎节密，其叶亦稠，比水荭叶稍薄小。味酸性温。  

【救饥】采苗炸熟，以新汲水浸去酸味，淘净。油盐调食。【治病】具见本草。  

 蓬 音减。一名盐蓬，生水旁下湿地。茎似落梨，亦有线楞，叶似篷而肥壮，比篷叶亦稀疏，茎叶间结青子，极细小。其叶味微咸，性温无毒。  

【救饥】采苗叶炸熟，水浸去咸味，淘洗净。以油盐调食。【治病】具见本草。  

 蒿 田野中处处有之，苗高二尺余，茎干似艾，其叶细长，锯齿叶 （音布）茎而生。味微咸，性微寒。  

【救饥】采嫩苗炸熟，水浸淘净。油盐调少食。【治病】具见本草。  

水莴苣 一名水波菜，水边多生，苗高一尺余。叶似麦蓝叶而有细锯齿。两叶对生，每两叶间对叉又生两枝。梢间开青白花，结小青 ，如小椒大。其叶味微苦，性寒。  

【救饥】采苗叶炸熟，水淘净。油盐调食。【治病】具见本草。  

金盏菜 一名地冬瓜菜，生田野中。苗高二三尺，茎初微赤而有线路，叶似绵柳叶微浓， 茎而生，茎叶稠密，开花紫色黄心。其叶味甘微寒。  

【救饥】采苗叶炸熟，水洗净。油盐调食。【治病】具见本草。  

紫云菜 生密县梁家冲山野中，苗高一二尺，茎方紫色，对节生叉。叶似山小菜叶颇长。 梗对生。叶顶及叶间开淡紫花，其叶味微苦。  

【救饥】采嫩苗叶炸熟，水浸淘去苦味。油盐调食。【治病】具见本草。  

鸦葱 生田野中，板叶尖长榻地而生。叶似初生 秫叶而小，又似初生小蓝叶细窄而尖，其叶边皆曲皱，叶中撺葶，上结小 ，后出白英，味微辛。  

【救饥】采嫩苗叶炸熟，水淘洗出辣气。以油盐调食，生叶可食之。【治病】具见本草。  

匙头菜 生密县山野中，作小科苗。其茎面分五色，背圆。叶似尖匙头样，有如杏叶大，边微锯齿，开淡红花，结子黄褐色。叶味甜。  

【救饥】采叶炸熟，水浸淘净。油盐调食。【治病】具见本草。  

鸡冠菜 生田野中，苗高尺丝，叶似青英菜叶而窄小，又似山菜叶而窄，FS 梢开出穗似兔儿尾，穗却微细小。开粉红花，结实如苋菜子，苗叶味苦。  

【救饥】采苗叶炸熟，水浸淘去苦气。以油盐调食。【治病】具见本草。  

水蔓青 一名地肤子，生中牟县南沙岗中。苗高一二尺，叶仿佛似地瓜儿叶，却甚少卷边 面，又似鸡儿肠叶颇尖，FS #梢间出穗，开淡藕丝褐色花。其叶味微甜。  

【救饥】采苗叶炸熟，以油盐调食。【治病】具见本草。  

野园荽（音虽） 生祥符西北田野中，苗高一尺余，苗叶结实皆似家胡荽，但细小瘦窄。味甜微辛香。  

【救饥】采嫩苗叶炸熟，油盐调食。【治病】具见本草。  

牛尾菜 生辉县鸦子口山野间，苗高二三尺。叶似龙须菜叶，叶间分生叉枝及出一细丝蔓，又似金刚刺叶而小，纹脉皆竖，茎叶梢间开白花，结子黑色。其叶味微甘。  

【救饥】采嫩叶炸熟，水浸淘净。以油盐调食。【治病】具见本草。  

山 菜 生密县山野中，苗初榻地生。其叶之茎背圆面窳（五化切），叶似初出冬蜀葵稍小，五花叉锯齿边，又似蔚臭苗叶而硬浓颇大。后撺茎深紫色，梢叶颇小，其味微辣。  

【救饥】采苗叶炸熟，水浸淘洗净。油盐调食。【治病】具见本草。  

绵丝菜（生辉县山野中，苗高一二尺，叶似兔见尾叶，但短小，又似柳叶亦比短小。梢头攒生小KT FS ，开黪白花。其叶味微甜。  

【救饥】采苗叶炸熟，水浸淘净。以油盐调食。【治病】具见本草。  

米蒿 生田野中，所在处处有之。苗高人许。叶似园荽叶微细，叶丛间分生茎叉，梢上开小青黄花，结小细角似葶苈。角儿味苦。  

【救饥】采嫩苗炸熟，水浸淘净。以油盐调食。【治病】具见本草。  

舌头菜 生密县山野中，苗叶榻地生。叶似山白菜叶而小，头颇团，叶面不皱，比山白菜叶亦浓，状类猪舌形，故以为名。  

【救饥】采叶炸熟，水浸去苦味，换水淘净。以油盐调食。【治病】具见本草。  

紫香蒿 生中牟县平野中。苗高一二尺，茎方紫色，叶似邪蒿叶而背白，又似野葫萝卜叶微短，茎叶梢间结小青子，比灰菜子又小。其叶味微苦。  

【救饥】采叶炸熟，水浸去苦味。以油盐调食。【治病】具见本草。  

金盏儿花 人家园圃中多种，苗高六七寸，叶似初生莴苣叶，比莴苣叶狭窄而浓，茎生叶，茎端开金黄色盏子样花。其叶味微酸。  

【救饥】采苗叶炸熟，水浸去酸味淘净。油盐调食。【治病】具见本草。  

六月菊 生祥符西田野中。苗高一二尺，茎似铁杆（音杆）蒿茎，叶似鸡肠叶，但长而涩，又似马兰头叶而硬短。梢叶间开淡紫花。叶味微酸涩。  

【救饥】采叶炸熟，水浸去邪味。以油盐调食。【治病】具见本草。  

柳叶菜 生郑州贾峪（音欲）山山野中，苗高二尺余。茎淡红色，叶似柳叶而浓短，有涩毛，梢间开四瓣深红花，结细长角儿，其叶味微甜。  

【救饥】采苗叶炸熟。以油盐调食。【治病】具见本草。  

婆婆指甲菜 生田野中，作地FS 科生，茎细弱，叶象女人指甲，又似初生枣叶微薄细，茎梢间结小花瓣。苗叶味甘无毒。  

【救饥】采嫩苗叶炸熟，油盐调食。【治病】具见本草。  

铁杆蒿 生田野中，苗茎高二三尺，叶似独扫叶微肥短，又似 蓄叶而短小，分生茎叉。梢间开淡紫花黄心，其叶味苦。  

【救饥】采叶炸熟，水淘去苦味。以油盐调食。【治病】具见本草。  

山红菜头 生密县韶华山山谷中，苗高二三尺，茎青白色，叶似初生绵花叶而窄，花叉颇浅，其茎叶间开五瓣淡紫花，结子如枸杞子。生则青，熟则红色。其叶味苦。  

【救饥】采叶炸熟，换水浸淘去苦味。以油盐调食。【治病】具见本草。  

剪刀股（音古） 生田野中，处处有之，就地作小科苗。叶似嫩苦苣叶而细小，色颇似兰亦有白汁，茎叉梢间开淡黄花。叶味苦。  

【救饥】采嫩苗叶炸熟，水浸淘去苦味。油盐调食。【治病】具见本草。  

鹅儿肠 生许州水泽边，就地妥茎而生。对节生叶，叶似 豆叶而薄，又以佛指甲叶微，梢叶间分生枝叉，开白花，结子似葶苈子。其叶味甜。  

【救饥】采苗叶炸熟，以油盐调食。【治病】具见本草。  

毛连菜 一名常十八，生田野中。苗初榻地生，后撺茎叉，高二尺许。叶似刺蓟叶而长大梢尖，其叶边 （音堰）曲皱，上有涩毛，梢间开银褐花。味微苦涩。  

【救饥】采叶炸熟，水浸淘净。油盐调食。【治病】具见本草。  

小桃红 一名凤仙花，一名夹竹桃，又名海 （音纳），俗名染指甲草。人家园圃中多种，今处处有之。苗高一尺许，叶面窄，边有细锯齿，开红花，结实形类桃样极小，有子似萝卜子。取之易迸（北诤切）散，俗名急性子。叶味苦微涩，无毒。  

【救饥】采苗叶炸熟，水浸一宿做菜。油盐醋调食。【治病】具见本草。  

八角菜 生辉县太行山山野中，苗高一尺许，苗茎甚细，其叶状类牡丹叶大，味甜。  

【救饥】采嫩苗叶炸熟，水浸淘净，油盐调食。【治病】具见本草。  

地棠菜 生郑州南沙岗中，苗高一二尺，叶似地棠花叶甚大，又似初生芥菜叶微狭而尖。其味甜。  

【救饥】采嫩苗叶炸熟，油盐调食。【治病】具见本草。  

鸡儿肠 生中牟田野中，苗高一二尺，茎黑紫色，叶似薄荷叶微小，边有稀锯齿，又似六月菊，梢叶间开细瓣淡粉紫花，黄心。叶味微辣。  

【救饥】采叶炸熟，换水淘去辣味。油盐调食。【治病】具见本草。  

扯根菜 生田野中，苗高一尺许。茎色赤红，叶似小桃红叶微窄小，色颇绿，又似小柳叶亦短而浓窄。其叶周遭攒茎而生，开碎瓣小青白花，结子。花蒴似蒺藜样。叶苗味甜。  

【救饥】采苗叶炸熟，水浸淘净。以油盐调食。【治病】具见本草。  

草零陵香 又名芫香。人家园圃中多种之。叶似苜蓿叶而长大微尖，茎叶间开小淡粉紫花，作小短穗，其子小如粟粒。苗叶味微苦，性平。  

【救饥】采苗叶炸熟，水浸淘净。以油盐调食。【治病】具见本草。  

凉蒿菜 又名甘菊芽。生密县山野中，叶似菊花叶而细长尖，FS （音哨）又多花叉，开黄花。其叶味甘。  

【救饥】采苗炸熟，换水浸淘净。以油盐调食。【治病】具见本草。  

粘鱼须 一名龙须菜。生郑州贾峪山及新郑山野中亦有之。初先发笋，其后延蔓生茎发叶。每叶间皆分出一小叉及出一丝蔓，叶似土茜叶而大，又似金刚刺叶，亦似牛尾菜叶，不涩而光泽。味甘无毒。  

【救饥】采嫩笋叶炸熟，油盐调食。【治病】具见本草。  

野茴香 生田野中。其苗初榻地生，叶似凉蒿菜微细小，后于叶间撺（七官切）葶分生茎叉。梢头开黄花，结细角有小黑子。叶味苦无毒。  

【救饥】采苗叶炸熟，水浸洗淘去苦味，油盐调食。【治病】具见本草。  

野艾蒿 生田野中。苗叶类艾而细，又多花叉，叶有艾香，味苦。  

【救饥】采嫩叶炸熟，换水浸淘净，以油盐调食。【治病】具见本草。  

野同蒿 生荒野中。苗高二三尺，茎紫赤色，叶似白蒿色微青。苗又似初生松针而茸（音戎）细，味苦无毒。  

【救饥】采嫩苗叶炸熟，换水浸淘净，以油盐调食。【治病】具见本草。  

老鹳筋 生田野中，就地拖秧而生，茎微紫色，茎叉繁稠，叶似园荽叶而头不尖，又似野葫萝卜叶而短小，叶间开五瓣小黄花。其味甜无毒。  

【救饥】采嫩苗炸熟，水浸去邪味淘洗。多以油盐调食。【治病】具见本草。  

麦蓝菜 生田野中，茎叶俱深莴苣色，叶似大蓝，梢叶而小颇尖，其叶包茎对生，每一叶间撺生一叉，茎叉梢头开肉红花，结蒴有子似小桃红子，苗叶味微淡苦。  

【救饥】采嫩苗叶炸熟，水浸淘净，油盐调食。【治病】具见本草。  

山蓼 生密县山野间。苗高一二尺，叶似芍药叶而长细窄，又似野菊花叶而硬浓，又似水胡椒叶亦硬，开细瓣白花。其叶味微辣亦无毒。  

【救饥】采嫩叶炸熟，换水浸去邪辣，作成黄色，淘净。以油盐调食。【治病】具见本草。  

鲫鱼鳞 生密县韶华山山野中，苗高一二尺，茎方而茶褐色，对分茎叉，叶亦对生，叶似鸡肠菜叶颇大，又似桔梗叶而微软簿，叶面却微纹皱，梢间开粉红花，结子如小粟粒而茶褐色。其叶味甜无毒。  

【救饥】采苗叶炸熟，水浸淘冷。以油盐调食。【治病】具见本草。  

土当归 生密县山野中，苗高一尺许，茎圆而有线楞，叶似山芹菜叶而硬，边有细锯齿刺，又似苍术叶而大，每三叶攒生一处，开黄花。根似前胡根，又似野胡萝卜根，其性温。叶味苦。  

【救饥】采苗叶炸熟，水浸作成黄色，换水淘洗净。以油盐调食之。【治病】具见本草。  

透骨草 一名天芝麻。生中牟茺野中，苗高三四尺，茎方 面四楞，其茎脚紫，对节分生茎叉，叶似 蒿叶而多花叉，叶皆对生，茎节间攒开粉红花，结子似胡麻子，叶味苦。  

【救饥】采嫩苗炸熟，以水浸去苦味，淘净。油盐同调食。【治病】具见本草。  

鹿蕨菜 生辉县山野中，苗高一尺许，其叶之茎背圆而面 （五化切），叶似紫香蒿脚叶而肥阔颇硬，又似胡萝卜叶亦肥硬。其味微甘。  

【救饥】采苗叶炸熟，水浸淘洗净。油盐调食。【治病】具见本草。  

山芹菜 生辉县山野中，苗高一尺余。叶似野蜀葵叶稍大而有五叉。又似地牡丹叶亦大，叶中撺生茎叉，梢结剌球如鼠粘子刺球而小，开花黪白色。其叶味甘。  

【救饥】采苗叶炸熟，水浸洗净。以油盐调食。【治病】具见本草。  

金刚刺 又名老君须，生辉县鸦子口山野间。科条高三四尺，条似刺苈（音梅）花条，其上多刺。叶似牛尾菜叶，又似龙须菜叶，比此二叶俱大，叶间生细丝，生蔓。其叶味微甘涩甚，无毒。  

【救饥】采叶炸熟，水浸淘净，油盐调食。【治病】具见本草。  

大蓬蒿 生密县山野中。茎似黄蒿，茎色微带紫，叶似山芹叶而长大，极多花叉。又似风花菜叶，花叉叶多，又似漏芦叶却微短，开碎瓣黄花。苗叶味苦。  

【救饥】采叶炸熟，水浸淘去苦味。以油盐醋调食。【治病】具见本草。  

兔儿伞 生荥阳塔儿山荒野中。其苗高二三尺许，每科初生一茎，茎端生叶，一层有七八叶，每叶分作四叉，排生如伞盖状，故以为名。后于叶间撺生茎叉，上开淡红白花，根似牛膝而疏短。其味微苦辛。  

【救饥】采嫩叶炸熟，水浸洗淘去苦味。油盐调食。【治病】具见本草。  

地花菜 又名墓头灰。牛密县山野中，苗高尺余，叶似野菊花叶而窄细，又似鼠尾草叶亦瘦细，梢叶间开五瓣小黄花。其味微苦无毒。  

【救饥】采叶炸熟，水浸淘净，油盐调食。【治病】具见本草。  

杓儿菜 生密县山野中，苗高一二尺，叶似狗棹尾叶而窄颇长，黑绿色微有毛涩，又似耐惊菜叶而小软薄，梢叶更小，开碎瓣淡黄白花。其叶味苦甘。  

【救饥】采叶炸熟，水浸去苦味，淘洗净。油盐调食。【治病】具见本草。  

佛指甲 生密县山谷中，科苗高一二尺，茎薇带赤黄色，其叶淡绿背皆微带白色，叶如长匙头，似黑豆叶而微宽，又似鹅儿肠叶甚大，皆两叶对生，开黄花，结实似连翘微小，中有黑子小如粟粒。其叶味微甜。  

【救饥】采嫩叶炸熟，换水淘洗净，油盐调食。【治病】具见本草。  

马齿苋 天下处处有之。生平野及田园中者为佳，生房屋上者有毒不宜食。四时可采，先用滚汤炸过，晒干 之。复用汤煮分尤美，生疮疥之人及有风湿气者食之，久可除病。  

【救饥】采苗叶炸熟，水浸淘净，以油盐调食。【治病】具见本草。  

野蜀葵 生荒野中，就地丛生。苗高五寸许，叶似葛勒子秧叶而浓大，又似地牡丹叶，微苦微带甜。  

【救饥】采嫩叶炸熟，水浸淘洗净，油盐调食。【治病】具见本草。  

铁扫帚 生荒野中，就地丛生。一本二三十茎，苗高三四尺。叶似苜蓿叶而细长，又似细叶胡枝子叶亦短小，开小白花。其叶味苦无毒。  

【救饥】采嫩苗叶炸熟，换水浸去苦味，油盐调食。【治病】具见本草。  

羊角苗 又名羊姝科，亦名合钵儿，俗名婆婆针扎儿，又名纽丝藤，一名过路黄。生田野下湿地中，拖藤蔓而生，茎色青白，叶似马兜铃叶而长大，又似山药叶亦长大，面青背颇白，皆两叶相对生，茎叶折之俱有白汁出，叶间出穗，开五瓣小白花。结用似羊角状，中有白穣，其叶味甘微苦。  

【救饥】采嫩叶炸熟，换水浸去苦味邪气淘净。以油盐食。【治病】具见本草。  

虎尾草 生密县山野中，科苗高二三尺。茎圆叶颇似柳叶而瘦短，又似兔儿尾菜叶瘦窄，又似黄精叶颇软， 茎攒生。味甘微涩无毒。  

【救饥】采嫩苗叶炸熟，换水淘去涩味，油盐调食。【治病】具见本草。  

胡苍耳 又名回回苍耳。生田泽中。叶似皂荚叶微长大，又似望江南叶而小颇硬，色微淡绿，茎有线楞，结实如苍耳实但长FS （音哨）。味微苦。  

【救饥】嫩苗之叶炸熟，水浸去苦味淘净。以油盐调食。【治病】今人传说治诸般疮，采叶用好酒熬吃，消肿。  

以上救饥，二本共八十五种，叶可食。  

天门冬 一名万岁藤，一名婆罗树，本草名颠勒，或名地门冬，或名筵门冬，或名巅棘，或名淫羊食，或名管松。生奉高山谷及建州、汉州，今处处有之。春生藤蔓大如钗股，长至丈余，延附草木上，叶如茴香极尖细而疏滑，有逆刺，亦有涩而无刺者。其叶如丝杉而细散，皆名天门冬。夏生白花，亦有黄花及紫花者。秋结黑子。在其根枝旁，入伏后无花暗结子。其根白或黄紫色，大如手指，长三四寸，大者为胜。其生高地，根短，味甜，气香者上。其生水侧下地者，叶细似蕴而微黄，根长而味多苦，气臭者下，亦可服。味苦甘，性平大寒无毒。垣衣、地黄及贝母为之使，畏曾青。服天门冬误食鲤鱼中毒，浮萍解之。  

【救饥】采根换水浸去苦味，去心煮食，或晒干煮熟入蜂蜜和食尤佳最妙。【治病】具见本草。  

麦门冬 本草云：秦名羊韭，齐名爱韭，楚名马韭，越名羊耆。一名禹葭（音加），一名禹余粮。生随州、陆州及函谷堤 肥土石间，久废处有之。今辉县山野中亦有。叶似韭菜而长，冬夏长生，根如 麦而白色。出江宁者小润，出新安者大白。其大者苗如鹿葱，小者如韭叶。  

味甘性平微寒无毒。地黄、车前为之使，恶款冬、苦瓠、苦 （乌老切），畏木耳、苦参、青 。  

【救饥】采根换水浸去邪味，淘洗净，蒸熟去心食。【治病】具见本草。  

百合 一名重箱，一名摩罗，一名中逢，一名强瞿。生荆州山谷，今处处有之。苗高数尺，干粗如箭，四面有叶如鸡距。又似大柳叶而宽，青色稀疏，叶近茎微紫，茎端碧白开淡黄白花，如石榴觜而大，四垂向下，覆长药，花心有檀色，每一颠，须五六花。子紫色，圆如梧桐子，生于枝叶间，每叶一子，不在花中，此又异也。根色白形如松子壳，四向攒生，中间出苗。  

又如葫蒜重叠，生三四十瓣，味甘性平无毒。一云有毒。又有一种开红花，名山丹，不堪用。  

【救饥】采根煮熟食之甚益人气。又云蒸过与蜂蜜调和食之，或研粉蜜调尤佳。【治病】具见本草。  

章柳根 本草一名商陆，一名 （音汤）根，一名夜呼，一名白昌，一名当陆，一名章陆。《尔雅》谓之KT 汤，《广雅》谓之马尾，《易》谓之苋陆。生咸阳川谷，今处处有之。苗高三四尺，干粗似鸡冠花干，微有线楞，色微紫赤，叶青如牛舌，微阔而长。干如人形者有神。  

亦有赤白二种，花赤根白宜入药，可食。赤者不可用，杀人，慎之。  

【救饥】取白色根切作片子，炸熟，换水浸洗净，淡食。得大蒜良。凡制薄切，以东流水浸二宿，捞出与豆叶隔问入甑蒸，从午至亥。如无叶用豆根据法蒸之亦可。花白者年多，仙人采之作脯，可以下酒。【治病】具见本草。  

菖蒲 一名尧韭，一名昌阳。生上洛池泽及蜀郡严道、戌卫、衡州并嵩岳石碛上，今池泽处处有之。叶似蒲而匾有脊，一如剑刃，其根旁屈有节，状如马鞭干大。根旁引三四小根。一寸九节者良，节密者佳。有十二节者露根不可用。又一种名兰荪，又谓溪荪，根形气色极似石上菖蒲，叶正如浦，无脊，俗谓之菖蒲。生于水次，失水则枯。  

其菖蒲味辛性温，无毒。秦皮、秦艽为之使。恶地胆、麻黄。不可犯铁，令人吐逆。  

【救饥】采根肥大节稀水浸，去其邪味，制造作果食之。【治病】具见本草。  

苎根 旧云闽、蜀、江浙多有之，今许州人家田野中亦有种者，皮可绩布。苗高七、八尺，一科十数茎，叶似楮叶而不花叉，面青背白，上有短毛，又似苏子叶，其叶间出细穗，花如白杨而长，每一朵凡十数穗。花青白色，子熟茶褐色，其根黄白色，如手指粗，宿根地中至春自生，不须藏种。荆杨让一岁二三削剥其皮，以竹刀刮其表，浓处自脱，得里如筋者，煮之用缉。  

以苎近蚕种之，则蚕不生。其根味甘性寒。  

【救饥】采其根，刮洗去皮，煮极熟食之甜美。【治病】具见本草。  

苍术 一名山蓟，一名山姜，一名山连，一名山精。生郑山、汉中山谷，今近郡山谷亦有，嵩山、茅山者佳。苗淡青色，高二、三尺。茎作蒿干，叶 茎而生，梢叶似棠叶，脚叶有三五叉，皆有锯齿小刺。开花紫碧色，亦似刺蓟花，或有黄白花者。根长如指，大而肥实，皮黑茶褐色。味苦甘，一云味甘辛，性温无毒。以防风、地榆为之使也。  

【救饥】采根去黑皮，薄切，浸三、四宿去苦味，熟食，亦作煎饵。久服轻身延年益寿不饥。【治病】具见本草。  

以上载本草野山药 生辉县太行山山谷中，妥（他果切）藤而生，藤似葡萄条稍细，藤颇紫色，其叶似家山药叶而大微尖。根比家山药极细瘦甚硬，皮色微赤。味微甘性温平无毒。  

【救饥】采根煮熟食之。【治病】具见本草。  

山萝卜 生山谷间，田野中亦有之。苗高五七寸，四散分生茎叶。其叶似菊叶而阔大，微有艾香。每茎五七叶排生如一大叶，梢间开紫花，根似野胡萝卜根而黪白色，味苦。  

【救饥】采根炸熟，水浸淘去苦味，油盐调食。【治病】具见本草。  

野胡萝卜 生荒野中，苗叶似家胡箩卜俱细小，叶间撺生茎叉，梢头开小白花，众花攒开如伞盖状，比蛇床子花头又大，结子比蛇床子亦大。其根比家胡萝卜尤细小，味甘。  

【救饥】采根洗净，蒸食。生食亦可。【治病】具见本草。  

老鸦蒜 生水边下湿地中，其叶直生出土四垂，叶状似蒲而短，背起剑脊，其根形如蒜瓣，味甘微土气。  

【救饥】采根炸熟，水浸淘净，油盐调食。【治病】具见本草。  

以上出《救荒》。  

二本共十一种，根可食。  

薏苡仁 俗名回回米，生真定平泽及山野，交趾生者最大，今处处有之。苗高三四尺，叶似黍叶而稍大，开红白花作穗，子结实青白色，形如珠而稍长，故名薏苡子。味甘微寒，无毒。  

今人俗亦呼为菩提子。  

【救饥】采实春取其中仁，煮粥食，取叶煮饮亦香。【治病】具见本草。  

雀麦 本草一名燕麦，一名 （音药）。止于荒野林下，今处处有之。苗似燕麦而又细弱，结穗像麦穗而极细小，每穗又分作小叉穗十数个，子甚细小，味甘性平，无毒。  

【救饥】采子舂去皮，捣作面，蒸食，作饼食妙。【治病】具见本草。  

蒺藜子 本草一名旁通，一名即藜，一名茨。生冯翊平泽或道旁，今在处皆有之。布地蔓生，细叶而开小黄花，结子有三角刺人是也。味苦辛，性温微寒，无毒。乌头为之使。又有一种白蒺藜，出同州沙苑，开黄紫花作荚子，结子状如腰子样，小如黍粒，补贤药多用。味微甘有小毒。  

【救饥】收子炒微黄，捣去刺，磨面作烧饼，或蒸食皆可。【治病】具见本草。  

以上载本草。  

稗（音拜）子 有二种。水稗生水田边，旱稗生田野中，今处处有之。苗叶似 子，叶色深绿，脚叶颇带紫色，梢头出扁穗，结子如黍粒大，茶褐色。其味微苦，性微温。  

【救饥】采子捣米煮粥食，蒸食尤佳，或磨作面食亦可。【治病】具见本草。  

燕麦 田野处处有之，其苗似麦，撺（七宣切）葶，但细弱。叶小瘦细， （音布）茎而生。结细长穗，其麦粒极细小。其味微甘性温无毒。  

【救饥】采子舂去皮，蘑为面食之。【治病】具见本章。  

地稍瓜 生田野中，苗长尺许，作地摊科生。叶似独扫叶而细窄光硬，又似沙蓬叶亦硬。周遭攒茎而生，茎叶间开小白花，结角长大如莲子，两头尖FS ，又似鸿嘴形，名地稍瓜，其味甘。  

【救饥】其角嫩时摘取炸食，角苦皮破，剥取角中嫩穣生食。【治病】具见本草。  

山黧豆 一名山豌豆。生密县山野中，苗高尺许，其茎 面剑脊，叶似竹叶而齐短，两两对生。开淡紫花，结小角儿，其豆扁如FS 豆，味甘。  

【救饥】采取角儿煮食，或打取其豆食皆可。【治病】具见本草。  

野黍 生荒野中，科苗皆类家黍，而茎叶细弱，穗甚瘦小，黍粒亦极细小。其味微甜性微温。  

【救饥】采子舂去粗皮糠，或捣或磨面，蒸糕食之甚甜。【治病】具见本草。  

以上出《救荒》。  

二本共八种，实可食。  

苍耳草 本草名 耳。俗名道人头，一名羊负来，《诗》谓之卷耳。《尔雅》谓之苓耳。生陆安州川谷及陆安田野，今处处有之。叶青白类粘胡菜叶，茎叶梢间结实，比桑椹短小而多刺，其实味微苦甘，性温。叶味苦辛性微寒，有小毒，又云无毒。  

【救饥】采嫩苗炸熟，换水浸去苦味，淘净。油盐调食。其子炒微黄，捣去皮磨为面作烧饼，蒸食亦可，或用子熬油点灯。【治病】具见本草。  

羊蹄苗 一名东方宿，俗呼猪耳朵。生陈留川泽，今所在有之。苗初就地生，后撺生茎叉，高二尺余。其叶窄长，颇似莴苣而色深青，似大蓝叶微阔，茎节间紫赤色，其花青白成穗，子三棱，根似牛蒡而坚实。味苦性寒，无毒。  

【救饥】采苗叶炸熟，水浸淘净苦味，油盐调食。其子熟时打子捣为米，以滚水汤三五次，淘净下锅，作水饭食之。【治病】具见本草。  

土茜瓜 本草根名茜根，一名地血。生乔山川谷。徐州人谓之牛蔓，西土出者佳，今北土处处有之。土茜根可以染红，叶似枣叶，形头尖，下阔，纹脉竖直，茎方。茎叶俱涩，四五叶对生，节间茎蔓延附草木，开五瓣淡银褐花，结小如绿豆粒。生青熟红，根紫赤色。味咸，性寒无毒。一云：味甘。一云：味酸。畏鼠姑叶，味微酸。  

【救饥】采叶炸熟，水浸作成黄色，淘冷，油盐调食。其子红熟摘食。【治病】具见本草。  

王不留行 本草名剪金草，一名剪金花。生太山山谷，今祥符间亦有之。苗高一尺余，其茎对节生叉，叶似石竹子叶而宽短， 茎对生，脚叶似槐叶而狭长。开粉红花。结蒴如松子大，似罂粟壳样极小，有子如葶苈子大而黑色。其味苦甘，性平无毒。  

【救饥】采叶炸熟，换水淘去苦味，油盐调食。子捣为面食之。【治病】具见本草。  

以上载本草。  

天茄儿 生田野中，苗高一尺许，茎有线楞。叶似姑娘草叶而大，又似和尚菜叶却小。  

开五片小白花，结子似野葡萄大，紫黑色，味微甜。  

【救饥】采嫩叶炸熟，水浸去邪味，淘净。油盐调食。其子熟时，亦可摘食。【治病】具见本草。  

蓬子菜 生田野中，所在处处有之。其苗嫩时茎有红紫线楞，叶似 蓬菜微细。苗老结子，叶则生出叉刺。其子如独扫子大。苗叶味甘。  

【救饥】采嫩苗叶炸熟，水浸淘净，油盐调食，晒干炸食尤佳。及采其子捣米青色，或煮粥，或磨面作饼食之皆可。【治病】具见本草。  

苦扁豆 俗名羊尿胞。生延津县郊野中，在处亦有之。苗高二尺许，茎似黄耆，苗茎上有细毛，叶似胡豆叶微小。又似蒺藜叶却大，枝叶间开红紫花，结壳如拇指头大，中间多虚。  

俗呼为羊尿胞，内有子如 （音顷）子大，茶褐色，子叶味俱甚苦。  

【救饥】采叶炸熟，换水浸浣苦味，淘净。油盐调食。及取子水侵，淘去苦味，晒干，或磨或捣为面，作烧饼食之皆可。【治病】具见本草。  

米布袋 生田野中，苗就地生。叶似泽漆叶而窄。其叶顺茎排生，梢头攒结三四角，中有子如黍粒大微扁。味微甜。  

【救饥】采角取子，水淘洗净，下锅煮食。其嫩苗叶炸熟，油盐调食亦可。【治病】具见本草。  

以上出《救荒》。  

二本共八种，叶实皆可食。  

黄精苗 一名重楼，一名救穷，一名仙余粮。生山谷，南北皆有之，嵩山、茅山者佳。  

根生肥地者大如拳，薄地犹如拇指。叶似竹叶，或两叶或三叶四叶五叶，俱皆对节而生。味甘性平无毒。又云茎光泽者谓之太阳之草，名曰黄精，食之可以长生。其叶不对节，茎叶毛钩子者谓之太阴之草，名曰钩吻，食之入口立死。又云茎不紫，花不黄为异性也。  

【救饥】采嫩叶炸熟，换水浸去苦味，淘洗净。油盐调食。山中人采根九蒸九曝，食甚甘美。  

其蒸曝用瓮去底，安釜上，设备黄精令满密，盖蒸之令气溜，即曝之。如此九蒸九曝，令极熟，若不熟则刺人喉咽。久食长生，辟谷。其生者，若初服之，只可一寸半，渐渐增之，十日不食他食，能长服之，止三尺。服三百日后尽见鬼神，饵必升天。又云花实极可食之，罕得见至难得，根据法食之。【治病】具见本草。  

地黄苗 俗名婆婆奶，一名 ，一名芑。生咸阳川泽，今处处有之。苗初就地生，叶如山白菜叶而毛涩，叶面深青色，又似芥菜叶而不花叉，比芥菜叶颇浓，叶中撺出茎，上有细毛。  

茎梢开筒子花红黄色。北人谓之牛奶子花。结实如小麦粒，根长四五寸，细如手指。皮赤色。味甘苦，性寒无毒。恶贝母，畏芜荑，得麦门冬、清酒良，忌铁器。  

【救饥】采叶煮羹食，或捣绞根汁，搜面作饼饪，汲水淘食之。或取根浸洗净，九蒸九曝任意服食，或煎以为煎食。久服轻身不老，变白延年。【治病】具见本草。  

牛蒡子 本草名恶实米，去萼名鼠粘子，俗名夜叉头。根谓之牛菜。生鲁山平泽，今处处有之。苗高二三尺，叶如芋叶长大而涩。花淡紫色，实似葡萄而褐色，外壳如栗 而小多刺。鼠过之则缀惹不可脱，故名。壳中有子，如半麦粒而扁小。根长尺余，粗如拇指，其色灰黪。  

味辛性平。一云其味甘无毒。  

【救饥】采苗叶炸熟，水浸去邪味，淘净。汪盐调食及掘出取根，水浸洗净，煮熟食之。久服甚益人，轻身耐老。【治病】具见本草。  

以上载本草。  

水豆儿 一名葳菜，生水泽中。其茎叶比菹草又细，状类细绵，连绵不绝。根如钗股而色白，根下有豆如退皮绿豆瓣。味微甘。  

【救饥】采花及根豆，择洗洁净，煮食。生以盐腌食亦可。【治病】具见本草。  

水葱 生水边及浅水中，科苗仿佛类家葱而极细长，梢头结 ，仿佛类葱 而小。开黪白花。其根类葱根，皮色紫黑。根苗味俱甘，微带咸。  

【救饥】采嫩苗连根拣择洗净炸熟，水浸淘洗净，以油盐调食之。【治病】具见本草。  

菹草 即水藻也。生坡塘及水泊中，茎如粗线，长三四尺。叶形似柳叶面狭长，故名柳叶菹。又有叶似蓬子叶者，根粗如钗股而色白，味微咸，性微寒。  

【救饥】捞取茎叶，连嫩根拣择洗淘洁净，锉碎炸熟。油盐调食或加小米煮粥食尤佳，无毒。  

【治病】具见本草。  

以上载《救荒》。  

二本共六种，根叶可食。  

蒲笋 本草名其苗为香蒲，即甘蒲也。一名睢，一名醮，俚俗名此蒲为香蒲，谓菖蒲为臭蒲。其香蒲水边处处有之。根比菖蒲根极肥大而少节。其叶初未出水时，叶茎红白色，采以为笋。后撺梗于丛叶中，花抱梗端如武士棒杵，故俚俗谓蒲棒。蒲黄，即花中蕊屑也，细若金粉，当欲开时，有便取之。市廛间亦采之，以蜜搜作果食货卖，甚益小儿。其味甘，性平无毒。  

【救饥】采近根白笋，拣剥洗净炸熟，油盐调食，蒸食亦可。或采根刮去粗皱，晒干磨面打饼蒸食之亦可也。【治病】具见本草。  

芦笋 其苗名苇子草，本草有芦根，《尔雅》谓之葭 。生下湿陂泽中。其状都似竹但差小而叶抱茎生，无枝叉。花白作穗，如茅花。根如竹根亦差小而节疏。露出浮水者不堪用。  

味甘辛，其性寒无毒。  

【救饥】采嫩笋炸熟，以油盐调食，其根甘甜，亦可生咂食之。【治病】具见本草。  

茭笋 本草有菰根，又名菰蒋草。江南人呼为茭草，俗又呼为茭白。生江东池泽水中及岸际，今在处水泽边皆有之。苗高二三尺，叶似蔗荻，又似茅叶而长大阔浓，叶间撺葶，开花如苇，结实青子，根肥，剥取嫩白笋可啖。久根盘浓生菌，细嫩亦可啖，名菰菜。三年以上心中生葶如藕，白软中有黑脉，甚堪啖，名菰首。味甘性大寒，无毒。  

【救饥】采茭菰笋炸熟，油盐调食。或采子舂为米合粟煮粥食之，甚济饥。【治病】具见本草。  

茅芽根 一名白茅菅，其芽一名茅针。生楚地山谷，今田野处处有之。春初苗布地如针。夏生白花茸茸然，至秋而枯。其根至洁白亦甚甘美。根性寒，茅针性平，其花性温，俱味甘，无毒。  

【救饥】采嫩芽剥取嫩茸食，甚益小儿。及取根咂食甜味，久服利人，食此茅针可断谷。【治病】具见本草。  

以上四种载本草，根笋皆可食。  

葛根 一名黄金，生汝山川谷及海州、成州、浙江并澧鼎之间，今处处有之。苗引藤蔓长二三丈，茎淡紫色。叶似楸叶而小，色青。开花似豌豆花，粉紫色。结实如皂荚而小，根形状如手。皆味甘性平无毒，一云性冷。杀野葛、巴豆并百药诸毒。  

【救饥】取根入土深者，水浸洗净，蒸食之，或以水中揉出澄滤成块，蒸煮皆可食。及采花晒干炸食之亦可。【治病】具见本草。  

何首乌 一名野苗，一名交藤，一名夜合，一名地精，一名陈知白，又名桃柳藤，亦名九真藤。出真州、河南县，其岭外江南诸州及虔州皆有，以西洛、嵩山、归德、柘城县者为胜。  

今钧州密县山谷中亦有之。蔓延而生，茎蔓紫色。叶似山药叶而不光嫩，叶间开黄白花，似葛勒花。结子有棱，似荞麦而极细小如粟粒大。根大如拳，各有五棱瓣，状似甜瓜样，中有花纹，形如鸟兽山岳之状者，极珍。有赤白二种，赤者雄，白者雌。又云雄者苗叶黄白，雌者赤黄色。一云雄苗赤。生必相对，远不过三四尺，夜则苗蔓相交，或隐化不见。凡修合药须雌雄相合服有验，宜偶日服，二四六八日是也。其药本无名，因何首乌见藤叶夜交，采服有功，因以采人为名耳。  

又云其为仙草，五十年者如拳大，号山奴，服之一年髭发乌黑。一百年者如碗大，号山哥，服之一年，颜色红悦。一百五十年者如盆大，号山伯，服之一年，齿落重生。二百年者如斗栲栳大，号山翁，服之一年，颜如童子，行及奔马。三百年者如三斗栲栳大，号山精，服之一年，延龄，纯阳之体，久服成地仙。又云其头九数者，服之乃仙。味苦涩，性微温无毒。一云味甘。茯苓为之使，酒下最良。忌铁器、猪羊血及猪肉、无鳞鱼。与萝卜相恶，若并食，令人髭鬓早白，肠风多热故。  

【救饥】掘根洗去泥土，以苦竹刀切作片，米泔水浸经宿换水，煮去苦味，再以水淘洗净，或蒸或煮食之，花亦可炸食。【治病】具见本草。  

以上二种本草，根及花皆可食。  

栝蒌 俗名天花粉，本卓有栝蒌实，一名地蒌。生弘农川谷及山阴地，今处处有之。  

入土深者良，生卤地者有毒。《诗》所谓果 之实是也。根亦名白药，大者细如手臂，皮黄肉白。  

苗引藤蔓，叶似甜瓜叶而作花叉，有细毛。开花似胡芦花，淡黄色，实在花下大如拳，生青熟黄。  

根味苦，性寒无毒。枸杞为使，恶干姜，畏牛膝、干漆，反乌头。  

【救饥】采根剥皮至白处寸切之，水浸，一日一次换水，浸经四五日，取出烂捣，以绢袋盛之，澄滤令极细如粉，或将根晒干捣为面。水浸澄滤二十余遍，使极腻如粉，或为烧饼或作煎饼，切细面皆可食。采栝蒌穣煮粥食极甘。取子炒干捣烂，用水熬油用亦可。【治病】具见本草。  

以上出《救荒》，茎可食。  

菊花 一名日精，一名傅廷年，生雍州川泽及邓、衡、齐州田野，今处处有之味苦甘性平无毒。白术、枸杞、桑根白皮为之使。  

【救饥】取茎紫气香而味甘者，采叶炸食。或作羹皆可。青茎无大气味作蒿。苦者不堪食，名苦薏。其花亦可炸食或炒茶食。【治病】具见本草。  

金银花 本草名忍冬，亦名冬藤。归不载所出州土，今辉县山野中亦有之，其藤凌冬不凋，故名忍冬草。附树而蔓延生，茎微紫色，对节生叶，叶似薜荔叶而青，又似水茶白，叶头微圆而软，背颇涩，又似黑豆叶而大，开花五出微香，蒂带红色，花初开白色，经一二日则色黄，故名金银花，本草中不言。善治痈疽发背，近代名人用之奇效。味甘性温无毒。  

【救饥】采花炸熟，油盐调食。及采嫩叶换水煮熟，浸去邪味，淘净。以油盐调食之。【治病】具见本草。  

以上载本草。  

望江南 其花名茶花儿，人家园圃中多种。苗高二尺许，茎微淡赤色，叶似槐叶而肥大微尖，又似胡苍耳叶颇大，及似皂角叶亦大。开五片金黄化，结角长三寸许，其叶味微苦。  

【救饥】采嫩苗叶煮熟，水浸淘去苦味，油盐调食。花可炒食，叶可炸食。【治病】具见本草。  

大蓼 生密县梁家冲山谷中，拖藤而生，茎有线楞而颇硬，对节分生茎叉。巢亦对生，叶似山蓼叶微短而拳曲，节间闭白花，其叶味微苦微辣。  

【救饥】采叶炸熟，换水浸去辣味，作成黄色，淘洗净。油盐调食。花亦可炸食【治病】具见本草。  

以上出《救荒》。  

二本共四种，花叶皆可食。  

荇丝菜 一名藕茺菜，水中拖蔓而生，叶似初生小荷叶，近茎有桠 ，叶浮水上。叶中撺茎，上开金黄花，其茎味微甜酸无毒。  

【救饥】采嫩茎炸熟，以油盐调食。【治病】具见本草。  

水慈菰 俗呼为剪刀草，生水中其茎面 背方，皆有丝楞。其叶三角似剪刀形，叶中撺生茎叉，梢间开三片白花黄心，结青 如青楮桃状颇小，根类葱根而粗大。其味微甜。  

【救饥】采近根嫩笋茎炸热，油盐调食。【治病】具见本草。  

以上出《救荒》，茎可食。  

***木部***  

茶树 本草有茗，苦茶。《图经》云：生山南汉中心谷，闽、浙、蜀、荆、江湖、淮南山中皆有之。惟建州北苑数处产者，性味独与诸方不同。今密县梁家冲山谷间亦有之。其树大小皆类栀子，春初生芽，为雀舌、麦颗，又有新芽一发，便长寸丝，微粗如针，渐至环脚软枝条之类。茶老则似水茶旧叶而长，又似初生青冈橡叶而小光泽。又云冬生叶可作羹饮。世呼早采者为茶，晚取者为茗。一名 ，蜀人谓之苦茶，今通谓之茶。茶荼声近故呼之。又有研治作饼，名为腊茶者，皆味苦甘，性微寒无毒。加茱萸、葱、姜等良。又别有一种蒙山中顶上清峰荼，云春分前后多聚人力，候雷初发声并手齐采，若得四两服之，即为地仙。  

【救饥】采嫩叶或冬生叶，可煮作羹食之。或蒸、焙作茶食之亦可。【治病】具见本草。  

夜合树 本草名合欢，一名合昏。生益州及雍洛山谷，今钧州、郑州山野中亦有之。  

木似梧桐，其枝甚柔弱，叶似皂荚叶，又似槐叶极细而密，互相交结，每一风来辄似相解了，不相牵缀。其叶至暮而合，故名合昏。花红白色，瓣上若丝茸然散垂。结实作荚子极薄细。味甘性平无毒。  

【救饥】采嫩叶炸熟，水浸淘净，以油盐调食，晒干炸食尤好。【治病】具见本草。  

木槿树 本草云：木槿如小葵花，淡红色，五叶成一花朝开暮敛。花与枝两用。湖南北人家多种植为篱障。亦有千叶者，人家园圃多栽种，性平无毒，叶味甜。  

【救饥】采嫩叶炸熟，冷水淘净，以油盐调食。【治病】具见本草。  

椿树 本草有椿木、樗木，旧不载所出州土，今处处有之。二木形干大抵相类椿木实而叶香可啖，樗为山椿，江东人呼为虎目，叶脱处有痕，如樗蒲子，又如眼目，故得此名。夏中生荚，樗之有花者无荚，有荚者无花。荚常生臭樗上，未见椿上有荚者。然世俗不辨桩樗之异，故俗名为椿荚，其实樗荚耳。其无花不实木大端直为椿，有花而荚木小干多迂矮者为樗。椿味苦有毒，樗味苦有小毒，性温。一云其性热无毒。  

【救饥】采嫩叶炸熟，水浸淘净，以油盐调食。【治病】具见本草。  

白杨树 本草白杨树皮，旧不载所出州土，今处处有之。此木高，名白杨树，叶圆如梨，肥大而尖，叶背甚白，叶边锯齿状，叶蒂小，无风自动也。味苦性平无毒。  

【救饥】采嫩叶炸熟作成黄色，换水淘去苦味洗净，以油盐调食。【治病】具见本草。  

青杨树 在处有之，今密县山野间亦多有。其树高硕，叶似白杨树叶而狭小，色青皮亦颇青，故名青杨。其叶味微苦无毒。  

【救饥】采叶炸熟，水浸，作成黄色，换水淘洗净，以油盐调食。【治病】具见本草。  

黄楝树 生郑州南山野中。叶似初生椿树叶而极小，又似楝叶色微带黄，开花紫赤色，结子如豌豆大，生青熟亦紫赤色。叶味微苦。  

【救饥】采嫩芽叶炸熟，换水浸去苦味，油盐调食。蒸芽暴干，亦可作茶煮饮可也。【治病】具见本草。  

冻青树 姜密县谷间，树高丈余，枝叶似枸骨子树而极茂盛。凌冬不凋，又似 子树叶而小，亦似 芽叶微窄，头颇圆而不尖，开白花结子如豆粒大，青黑色。叶味微苦。  

【救饥】采芽叶炸熟，水浸去苦味淘洗净，油盐调食。【治病】具见本草。  

兜 树 生密县梁家冲山谷中，树甚高硕。其木枯朽极透可作香焚。俗名坏香，叶似回回醋树叶而薄窄，又似花楸树叶却少花叉，叶皆对生。味微苦。  

【救饥】采嫩芽叶炸熟，水浸去苦味，淘洗净，油盐调食。【治病】具见本草。  

椒树 本草蜀椒，一名南椒，一名巴椒，一名蘑 ，生武都川谷及巴郡归峡，蜀川陕洛间人家园圃多种之。高四五尺，似茱萸而小，有针刺。叶似刺縻叶微小，叶坚而滑，可煮食甚辛辛香。结实无花，但生于叶间如豆颗而圆，皮紫赤，此椒江淮及北土皆有之。茎实皆相类，但不及蜀中者皮肉浓，腹里白，气味浓烈耳。又云出荆州西城者佳。味辛性温大热有小毒，多食令人乏气。口闭者杀人。十月勿食椒，损气伤心令人多忘事。杏仁为之使，畏款冬花。  

【救饥】采嫩叶炸熟，换水浸淘净。油盐调食。椒颗调和，百味香美。【治病】具见本草。  

檀树 生密县山野中，树高一二丈，叶似槐叶而长大。开淡粉红花，叶味苦。  

【救饥】采嫩芽叶炸熟，换水浸去苦味，淘洗净。以油盐调食。【治病】具见本草。  

以上叶可食。  

酸枣树 《尔雅》谓之 枣，出河东川泽，今城垒坡野间多有之。其木似枣而皮细，茎多棘刺，叶似枣叶微小，花似枣花，结实紫红色，似枣而圆小，核中仁微扁，名酸枣仁，入药用。味酸性平。一云其性微热。恶防己。  

【救饥】采取其枣为果食之，亦可酿酒熬作烧酒饮。未红熟时采取煮食亦可。【治病】具见本草。  

实枣儿 本草名山茱萸，生汉中川谷及琅琊、冤句、东海、承县、海州，今钧州山谷中亦有之。木高丈余，叶面宽稍圆，纹脉微粗似榆叶无二，开淡黄白花，结实似酸枣大微长，两头尖FS 色赤，既干则皮薄，味酸性平微温无毒，一云味咸辛大热。蓼实为之使，恶桔梗、防己。  

【救饥】摘实枣红熟者食之。【治病】具见本草。  

野木瓜 名八月 ，又名杵瓜。出新郑县山野中，蔓延而生，妥附卓木上。叶似黑豆叶微小，光泽。四五叶攒生一处，结瓜如肥皂大，味甘。  

【救饥】采嫩瓜，换水煮食。树熟者亦可摘食。【治病】具见本草。  

无花果 生山野中，今人家园圃中亦栽。叶形如葡萄叶颇长硬而浓，梢作三叉，枝叶间生果。初则青小，熟大状如李子，似紫茄色。其味甘。  

【救饥】采果食之。【治病】具见本草。  

山里果儿 一名山里红。生新郑县山野中。枝茎似初生桑条，上多小刺。叶似菊花叶稍团，又似花桑叶亦团。开白花，红果。  

【救饥】采树红果食之。【治病】具见本草。  

山梨儿 一名铁刷子。生钧州山野中。科条高三四尺，枝条上有小刺，叶似杏叶颇圆小，开白花，结实如葡萄。熟则红黄色。  

【救饥】采果食之。【治病】具见本草。  

木桃儿 生中牟土山间。树高五尺余，枝条上气脉积聚为疙瘩状，类小桃儿极坚实，故名木桃。其叶似楮叶而狭小，无花叉却有细锯齿，又似青檀叶，梢间另又开紫花。结子似梧桐子而大，熟则淡银褐色。其味甘。  

【救饥】采取其子，熟者食之。【治病】具见本草。  

荆子 本草有牡荆实，一名荆实，俗名黄荆。生河间、南阳、冤句山谷，并眉州、蜀州、平寿、都乡高岸及田野中，今处处有之，即作 杖者。作科条生枝茎坚劲，对生枝叉，叶似麻叶而疏短，又有叶似棣叶而短小，却多花叉者，开花作穗，花色粉红微带紫，结实大如黍粒而黄黑色。味苦性温无毒。防风为之使，恶石膏、乌头。陶隐居《登真隐诀》云：荆木之华叶，通神见鬼精。  

【救饥】采子换水淘去苦味，晒干捣磨为面食之。【治病】具见本草。  

以上八种，实可食。  

枸杞 一名枸忌，一名羊乳，一名仙人杖，一名西王母杖，一名地仙苗。生常山平泽，今处处有之。其茎干高四五尺，上有小刺。春生苗叶如石溜叶而软薄。茎叶间开小红紫花，随便结实形如枣核，熟则红色。味微苦，性寒。根大寒，子微寒，无毒。一云味甘平。白色无刺者良。陕西枸杞长一二丈，围数寸无刺，根皮如浓朴，甘美异于诸处，生子如樱桃。全少核，曝干如饼，极烂有味。  

【救饥】采叶炸熟，水淘净，油盐调食。作羹食亦可。子红熟时亦可食。若渴，煮叶作饮，以代茶饮之。【治病】具见本草。  

柏树 本草有柏实，生太山山谷中及陕州，宜州，其干州者最佳，密州侧柏叶尤佳。  

今处处有之。味甘，一云味甘辛性平，无毒叶味苦，一云味苦辛微湿，无毒。牡砺及桂瓜子为之便，畏菊花、羊蹄草、诸石及面麴。  

【救饥】《列仙传》云：赤松子食柏子，齿落更生。采柏叶新生弱嫩者，换水浸其苦味，初食苦涩，入蜜或枣肉和食尤好。后稍易吃，遂不复饥，冬不寒而夏不热。【治病】具见本草。  

皂荚树 生雍州川谷及鲁之邹县，怀孟产者为胜，今处处有之。其木极有高硕者，叶似槐叶瘦长而尖，枝间多刺，结实有三种，形小者为猪牙皂荚良又有长六寸及尺二者，用之当以肥浓者为佳。味辛咸性温，有小毒。柏实为之使，恶麦门冬，畏空青、人参、苦参。可作沐药，不要入汤。  

【救饥】采嫩叶炸熟，换水浸洗淘净，以油盐调食。又以子不以多少炒舂去赤皮，浸软煮熟，以糖渍之，可食，无毒。【治病】具见本草。  

楮桃树 本草名楮实，一名 实。生少室山，今所在有之。树有二种，一种皮有斑花纹，谓之斑 ，今多用皮为冠。一种皮无花斑纹。枝叶大相类，其叶似葡萄叶，作瓣，又上多毛，涩而有子者为佳。其桃如弹大，青绿色，后渐变深红色乃成熟，浸洗去穣，取中子入药。一云皮斑者是楮皮，白者是 皮，可作纸实。味甘性寒，叶味亦甘性凉，俱无毒。  

【救饥】采叶并楮桃带花炸烂，水浸过， 干作饼焙熟食之。或取树熟楮桃红蕊，食之甘美，不可久食，令人骨软。【治病】具见本草。  

以上四种，叶实皆可食。  

槐树 本草有槐实。生河南平泽，今处处有之。其木有极高硕者。《尔雅》云：槐有数种，叶大而黑者名怀槐。昼合夜开者，名守宫槐。叶细而青绿者，但为之槐。其功不言有别。  

开黄花，结实似豆角状。味苦酸咸，性寒无毒。景天为之使。  

【救饥】采嫩芽叶炸熟，换水浸洗，淘去苦味。以油盐调食，或槐化炒熟食之。【治病】具见本草。  

花叶皆可食。  

棠梨 今处处有之，生荒野中。叶似苍术叶。有圆叶者，亦有三叉叶者，叶边皆有锯齿。又似女儿茶叶，其叶色颇黪白，开白花，结棠梨，如小楝子大。味甘酸，花叶味微苦涩。  

【救饥】采花炸熟食。或晒干磨面作烧饼食亦可。及采嫩叶炸熟，水浸淘净，油盐调食。或蒸晒作茶食亦可。其棠梨经霜熟时可摘食。【治病】具见本草。  

花叶实皆可食。  

桑椹树 本草有桑根白皮，旧不载所出州土，今处处有之。其叶饲蚕，结实为桑椹。  

有黑白二种。桑之精英尽在于椹。桑根白皮东行根益佳，肥白者良。出土者不可用，杀人。味甘性寒无毒。制造忌铁器及铅。叶桠者名鸡桑，最堪入药。续断、麻子、桂心为之使。桑椹味甘性缓。或云木白皮亦可用。  

【救饥】采桑椹熟者食之。或熬成膏摊于桑叶上，晒干捣作饼收藏。或直取椹子晒干，可藏经年。及取椹子清汁，置瓶中封三二日即成酒。其色味似葡萄酒甚佳，亦可熬烧酒，可藏经年，味力俞佳。其叶嫩老皆可炸熟食之，皮炒干磨面可食之。【治病】具见本草。  

榆钱树 本草有榆皮，一名零榆。生 川山谷、秦州，今处处有之。其木高硕，春时未生叶，其枝条间先生榆荚，形状似钱而薄小色白，俗呼为榆钱。后方生叶，似山茱萸叶而长，尖FS 润泽。榆皮味甘，其性平无毒。  

【救饥】采肥嫩榆叶炸熟，水浸淘净，油盐调食。其榆钱煮糜羹食佳，今人多睡。或焯过晒干备用，或为酱皆可食。榆皮刮去其上，干燥邹涩者，取中间软嫩之皮锉碎晒干、炒焙极干捣磨为面，拌糠干草末蒸食，取其滑泽易食。又云榆皮与檀皮为末服之，令人不饥，根皮亦可晒干捣磨为面，作饼食之。【治病】具见本草。  

叶实皆可食。  

竹笋 本草竹叶有 竹叶、苦竹叶、淡竹叶。《本经》并不载所出州土，今处处有之。  

竹之类甚多，而入药者。惟此三种，人多不能尽别。 竹坚而促节，体圆而质劲成白如霜。作苗者有一种亦不名 竹。苦竹亦有二种，一种出江西及闽中，本极粗大。笋味甚苦不可啖，一种出江浙，近地亦时有之。肉浓而叶长阔。笑微苦味，俗呼甜苦笋，食所最贵者，亦不闻入药用。  

淡竹肉薄，节间有粉，南人以烧竹沥者，医家只有此一品。又有一种薄壳者，名甘竹叶最胜，又有实中竹、 竹，并以笋为佳，于药无用。凡取竹沥，惟用淡竹、苦竹、 竹尔。陶隐居云：竹实出蓝田、江东，乃有花而无实，而顷来斑斑有实，状如小麦，堪可为饭。《图经》云：竹笋味甘，无毒。又云：而有微毒。  

【救饥】采竹嫩笋炸熟，油盐调食，焯过晒干，炸熟尤佳。【治病】具见本草。  

俱可食。  

***谷部***  

山扁豆 生田野中，小科苗高一尺许，梢叶似蒺藜叶微大，根叶比苜蓿叶颇长，又似初生豌豆叶，开黄花，结小扁角儿，味甜。  

【救饥】采嫩角炸食，其豆熟时，收取豆煮食。【治病】具见本草。  

山绿豆 生辉县太行山车箱冲山野中。苗茎似家绿豆茎微细，叶比家绿豆叶狭窄，尖FS，开白花，结角亦瘦小，其豆黪绿色。其味微甘。  

【救饥】采取其豆煮食，或磨面摊煎饼食之亦好。【治病】具见本草。  

野豌豆 生田野中，苗初就地拖秧而生，后分生茎叉，苗长二尺余，叶似胡豆叶稍大，又似苜蓿叶亦大，开淡紫花，结角似家豌豆角，但秕小。味苦。  

【救饥】采用煮食，或收取豆煮食，或磨面制造食用与家豌豆同。【治病】具见本草。  

回回豆 又名那合豆，生田野中。茎青似蒺藜。叶又似初生嫩皂荚叶而有细锯齿，开五片淡紫花如蒺藜花样，结角如杏仁样而肥，有豆如牵牛子般大，其味辛性温。  

【救饥】采豆煮食。【治病】具见本草。  

蚕豆 今处处有之，生田野中。苗高二尺许，茎方，其叶状类黑豆叶而圆长，光泽。  

枝干竖直，色似豌豆颇白。茎叶梢间开白花，结短角，其豆如甜子而小，色赤荏，味微甜淡。  

【救饥】采豆煮食，炒食亦可。【治病】具见本草。  

胡豆 生田野中，其苗初就地生，后分茎叉，叶以苜蓿叶而细，茎叶梢间开葱白褐色花，结子角有豆如FS 豆状，味甜。  

【救饥】采豆煮食，或蘑面食皆可。【治病】具见本草。  

以上实可食。  

御米 本草名象 ，一名米囊。今处处有之。苗高三尺，叶似 叶色而大，边皱多，有花叉，开四片红白花，亦有千叶花者。结壳似 箭头，壳中有米数千粒，似葶苈子色白，隔年种则佳。米味甘，其性平无毒。  

【救饥】采嫩叶炸熟，油盐调食。取米作粥，或与面作饼皆可食。其米和竹沥煮粥食之极美。【治病】具见本草。  

荞麦 处处种之，苗高二三尺许，就地科叉生。其茎色红，叶似杏叶而微软，梢开小白花，结实作三棱蒴儿。味甘平性微寒，无毒。  

【救饥】采嫩苗叶炸熟，油盐调食，多食微泻。其麦或蒸使气馏，于烈日晒，令口开。  

春取仁煮作饭食，或为面作饼蒸食皆可。【治病】具见本草。  

赤小豆 本草旧云：江淮种莳，今北土多有之。苗高一二尺，叶似豇豆叶微团，FS 开花，似豇豆花微小，淡褐色，有腐气，人故呼为腐婢。结角比绿豆角颇大，角之皮色微白带红，其豆有赤白黧色三种。味甘酸，性平无毒。合 食成消渴，为酱合 食成口疮。久食之则身重也。  

【救饥】采嫩叶炸熟，水淘洗净，油盐调食，明目。豆角亦可煮食。又法赤小豆一升半炒，大豆黄一升半焙，二味捣米，每服一合，新水下，日三服，尽三升，可度十一日不饥。又说小豆食之，逐津液，行小便，久服则虚人，令人黑瘦枯槁。【治病】具见本草。  

苏子 人家多种之，苗高二三尺，茎方 面，四楞上有涩毛，叶皆对生，似紫苏叶而大，开淡紫花，结子比紫苏子大。味微辛性温。  

【救饥】采嫩叶炸熟，换水浸洗净，油盐调食。其子可炒食，亦可油房榨油用，无毒。【治病】具见本草。  

黑豆苗 生密县山野中，苗似家黑豆，每三味攒生一处，居中大叶如绿豆叶，旁两叶似黑豆叶微圆，开小粉红花，结角比家黑豆角极瘦小，其豆亦极细小，味微苦涩。  

【救饥】采角煮食，或打取豆苍皆可。苗叶嫩时采取炸熟，水淘去苦味，油盐调食，多食则泻。【治病】具见本草。  

黄豆苗 今处处有之，苗高一二尺，叶似黑豆叶而大，结角比黑豆角稍肥大。其叶味甘。  

【救饥】采苗叶炸熟，水浸淘净，油盐调食，或采角煮食，或收豆煮食及蘑为面食皆可。【治病】具见本草。  

豇豆苗 今处处有之，人家围圃中多种，就地拖秧而生，亦延篱落。叶似赤小豆叶而极长，FS 开淡粉紫花，结角长五七寸其豆味微甘。  

【救饥】采苗叶炸熟，水浸淘净，油盐调食及采嫩角炸食亦可。其豆成熟时打取豆食。【治病】具见本草。  

刀豆苗 处处有之，人家园篱边多种之。苗叶似豇豆叶肥大，开淡粉红花，结角如皂角状而长，其形似屠刀样，故以名之。味微甘微淡。  

【救饥】采嫩苗叶炸熟，水浸淘净，油盐调食，及采嫩角炸食。豆熟时收豆煮食，亦可磨面食。【治病】具见本草。  

以上叶实皆可食。  

***果部***  

桃树 本草有桃核仁，生太山川谷。河南、陕西出者尤大而美。今处处有之。树高丈余，叶状似柳叶而阔大，又多纹脉。开花红色，结实品类甚多，其油桃光小，金桃色深红，昆仑桃肉深紫红色，又有饼子桃、面桃、鹰嘴桃、雁过红桃、冻桃之类，名多不能尽载。山中有一种桃，正是《月令》中桃始华者，谓山桃，不堪食啖，但中入药。桃核仁味苦甘，其性平无毒。  

【救饥】采叶炸熟，水浸，作成黄色，换水淘净，油盐调食。桃实熟软时摘食之，其结硬未熟时亦可煮食，或切作片晒干，研为糁收藏之备用。【治病】见本草。  

樱桃树 处处有之，古谓之含桃，甚似桑叶而狭窄微软，开粉红花，结桃似郁李子而小，红色鲜明。味甘性热。  

【救饥】采红熟者食之。【治病】具见本草。  

胡桃仁 一名核桃，生北土，旧云张骞从西域将来，陕洛间多有之，今钧郑间亦有。  

其树叶大，株叶浓而多阴，开花成穗，花色苍黄。结实外有青皮包之，状似梨大，熟时沤去青皮，取其核是胡核。味甘性平，一云性热无毒。  

【救饥】采核桃沤去青皮，取穣食之，令人体肥健。【治病】具见本草。  

梨树 出郑州及宣城，今处处有之。其树叶似棠叶而大，色青，开花白色。结实形样甚多。鹅梨出郑州极大，味香美而浆多。宣城皮浓而肉实，味极长。水梨出北都，皮薄而浆多，味差短。又有消梨、紫煤梨、赤梨、甘棠、御儿梨、紫花梨、青梨、茅梨、桑梨之类，不能尽具其名。梨实味甘微酸，性寒无毒。  

【救饥】其梨结硬未熟时摘取煮食。已经霜熟摘取生食，或蒸食亦佳，或削其皮晒作梨糁收贮备用亦可。【治病】具见本草。  

柿树 旧不载所出州土，今南北皆有之。然华山者，皮薄而味甘，珍。宣、歙、荆、襄、闽、广诸州，但生啖，不堪为干棵柿。压丹石毒。乌柿宣越者性温。诸柿食之皆善而宜人。  

其树高一二丈，叶似软枣叶颇小而头微圆。结实种类甚多，有牛心柿、蒸饼柿、盖柿、塔柿、蒲柿、红柿、黄柿、朱柿、棵柿，其干柿火干者谓之乌柿。诸柿味甘，性寒无毒。  

【救饥】采取软熟柿食之。其柿未软者，摘取以温水 熟食之，粗心柿不可多食，令人腹痛。  

生柿弥冷，尤不可多食之。【治病】具见本草。  

葡萄 生陇西、五原、敦煌山谷及河东。旧云汉张骞使西域得其种还而种之，中国始有，盖此果之最珍者。今处处有之。苗作藤蔓，而极长大盛者，一二本绵被山谷。叶类丝瓜叶颇壮而边多。花叉开花极细而黄白色，其实有紫白二色，形之圆锐亦二种。又有无核者，味甘性平无毒。又有一种 真相似，然 乃是千岁叶，但山人一概收而酿酒。  

【救饥】采葡萄为果食之。又熟时取汁以酿酒饮。【治病】具见本草。  

李子树 本草有李核仁，旧不载所出州土，今处处有之。其树大高丈余，叶似郁李子叶微尖FS 而润泽光后，开白花，结实种类甚多，见《尔雅》者有：休，无实李，李之无实者，一名赵李。座，接虑季，即今之麦李，细实有沟道，与麦同熟，故名之。驳赤李，其子赤者是也。  

又有青李、绿李、赤李、房陵李、朱仲李、马肝李、黄李、紫李、水李，散见书传，美其味之可食，皆不入药。今有穿条红、御黄子，其李实味甘微苦，一云味酸，核仁味微苦，性平，俱无毒。  

【救饥】摘取李实色熟者食之，不可临水上食，亦不可和蜜食，损五脏。及与雀肉同食，和浆水食，令人霍乩涩气。多食令人虚热。【治病】具见本草。  

木瓜 生蜀中并山阴兰亭，而宣州者佳，今处处有之。其树枝状似柰，花深红色，叶又似柿叶微小而浓。《尔雅》谓之 ，其实形如小瓜，又似枯蒌而小，两头尖长，淡黄色。味酸其性温，无毒。  

【救饥】采成熟木瓜食之，多食之亦不益人。【治病】具见本草。  

郁李仁 本草郁李仁，生湿州高山川谷丘陵上，今处处有之。木高四五尺，枝条、花、叶皆似李，惟子小。花或白或赤，结实似樱桃，赤色。其仁味酸性平。一云味苦辛，实味甘酸，根性凉，俱无毒。  

【救饥】其实红熟时摘取食之，酸甜美。【治病】具见本草。  

菱角 本草名芰实，一名菱，处处有之。水中拖蔓生，叶浮水上，三尖锯齿叶。开黄白花，花落而实有二种，一种四角，一种二角。两角中又有嫩皮而紫色者，谓之浮菱，食之尤美。味甘性平无毒。一云性冷。  

【救饥】采菱角鲜大者去壳食。壳老及杂小者，煮熟食，或晒其实，火燔以为米充粮。作粉极白润宜人。服食家蒸曝蜜和饵之，断谷长生。又云杂白蜜食，令人生虱。一云多食脏冷损阳气，痿茎腹胀满，暖姜酒饮，或含吴茱萸咽，津液即消。其菱夏月采。【治病】具见本草。  

以上实可食。  

石榴树 本草名安石榴，一名丹若。《广雅》谓之若榴。旧云汉张骞使西域得其种还，今处处有之。木不甚高硕，枝柯附干自地便生操作。种极易成，折其木条盘土中便生。叶似枸杞叶而长微尖，叶绿微带红色，花有黄赤二色。实亦有甘酸二种，甘者可食，其酸者入药。味甘酸性温无毒。又有一种子白莹澈如水晶者，味亦甘，谓之水晶石榴。  

【救饥】采嫩叶炸熟，油盐调食。榴果熟时摘取食之。不可多食，损人肺，及损人齿令黑。【治病】具见本草。  

杏树 本草有杏核仁，生晋山川谷，今处处有之。其实有数种，黄而圆者，名金杏，熟最早。扁而青黄者，名木杏，其子皆入药。又小者，名山杏，不堪入药。其树高丈余，叶颇圆淡绿，颇带红色，叶似本葛叶而光嫩微尖，开花色红，结实金黄色，核仁味甘苦，性温，冷利有毒。得火良，恶黄芩、黄 、葛根，解蜴毒，畏 草。杏实味微酸，其性热。  

【救饥】采叶炸熟，以水浸渍，作成黄色，换水淘净。油盐调食。其杏黄熟时摘取食，不可多食，令人发热及伤筋骨。【治病】具见本草。  

枣树 本草有大枣，干枣也，一名美枣，一名良枣。生枣出河东平泽及近地州郡，青、晋、绛、蒲州者特佳，江南出者坚燥少肉。树高一二丈，叶似酸枣叶而大，比皂角叶亦大尖FS光泽。叶间开青黄色小花。结实种数甚多，《尔雅》云壶枣，江东呼枣大而锐上者为壶，壶犹瓠也。边，腰枣，云子细腰，又谓辘轳枣。挤，白枣，即今枣，子白乃熟。遵，羊枣，实小而圆，紫黑色，俗又呼为羊屎枣。洗，大枣，河东猗氏县出大枣如鸡卵。蹶泄，苦枣，云子味苦。晰，无实枣，云不着子者。还味，稔枣，云还味短味也。又有水菱枣、御枣，叩朴落苏也。又有牙枣，皆味甘美。其余不能尽别其名。大枣味甘，性平无奉。杀乌头毒，牙齿有病患，切忌食。生枣味甘辛，多食令人寒热腹胀，羸瘦人不可食。蒸煮食补肠胃，肥中益气，不宜合和慈白食。  

【救饥】采嫩叶炸熟，水浸作成黄色淘净，油盐调食。其枣红熟时，摘取食之，其结生硬未红时，煮食之亦可。【治病】具见本草。  

沙果树 一名花红，南北皆有，今中牟岗野中亦有之，人家园圃中亦多栽种。树高丈余，叶似樱桃叶而色深绿，又似急苈子叶而大。开粉红花似桃花瓣微长不尖。结实似李而甚大。其味甘微酸。  

【救饥】采嫩叶炸熟，油盐调食，其果红熟时摘食之。【治病】具见本草。  

以上叶实皆可食。  

莲藕 本草有藕实，一名水芝丹，一名莲。生汝南池泽，今处处有之。生水中其叶名荷，圆径尺余，其花世谓之莲花，色有红白二色，花中结实谓之莲房，俗名莲蓬。其莲青皮里白子为的，即莲子也。的中青心为苍，其的至秋表皮色黑而沉水，就蓬中干者，谓之石莲，其根谓之藕。《尔雅》云：荷，芙渠，其茎茄，其叶迈，其本密。云是茎下白 ，在泥中藕节间，初生萌芽也。其花菡萏，其实莲，其根藕，其中的，的中薏是也。芙蕖，其总名，别名芙蓉。又云其花未发为菡萏，已发为芙蓉。连实、茎味甘，性平寒无毒。  

【救饥】采藕熟食、生食皆可，莲子蒸食，或生食亦可，又可休粮。仙家贮石莲子、干藕经千年者，食之至妙又以实磨为面食，或屑为米加粟煮饭食之皆可。【治病】具见本草。  

鸡头实 一名芡实，一名雁喙实，幽人谓之雁颐。出雷泽，今处处有。生泽中，叶大如荷而皱，背紫有刺，俗谓鸡头盘花，结实形类鸡头，故以名之。中有子如皂角子大，茎褐色。  

其近根茎 嫩者，名 。人采以为菜茹。实味甘，性平无毒。  

【救饥】采嫩茎叶炸食，实熟采实剥仁食之。蒸过烈日晒之，其皮即开，舂去皮捣仁为粉，蒸炸作饼皆可食，多食不益脾胃气，兼难消化，生食动风冷气，与小儿食不能长大，故驻年耳。  

【治病】具见本草。  

山药 本草名薯蓣，一名山芋。出明州、滁州，生高山山谷，今处处有之。春生苗蔓延篱，圆茎紫色，叶青有三尖角，似千叶狗儿秧叶而光泽。开白花，结实如皂角子大。其根皮色黪黄，中则白色。人家园圃种者肥大如手臂，味美。怀孟间产者入药最佳，味甘，性温平无毒。  

紫芝为之使，恶甘遂毒。  

【救饥】掘取根蒸熟食甚美，或火烧熟食之，或煮食皆可，其实亦可煮食。【治病】具见本草。  

芋头 本草一名土芝。生田野中，今处处有之，人家多栽种。叶似小荷叶而偏长不圆，近蒂边皆有一 儿，根状如鸡子大，皮色茶褐，其中白色。味辛性平有小毒，其药冷，无毒。  

【救饥】本草芋有六种：青芋细长，毒多，初煮须要灰汁，换水，煮熟，乃堪食；白芋、真芋、莲禅芋、紫芋毒少，蒸煮食之。又宜冷食，疗热止渴；野芋大毒，不堪食也。【治病】具见本草。  

荸荠 本草名乌芋，一名水萍，又名燕尾草。《尔雅》谓之芍。有二种：根黑皮浓肉硬白者谓之猪荸荠；皮薄色淡紫肉软者谓之羊荸荠。生水田中，叶似莎草而浓肥，梢又长窄，叶间生葶，其葶三棱，梢头开花，酱褐色。根即荸荠。其味微苦甘，性微寒无毒。  

【救饥】采根煮熟食，制作粉食之，浓人肠胃不饥。服丹石人尤宜食，解丹石毒。孕妇不可食。【治病】具见本草。  

以上根可食。  

***菜部***  

 达菜 所在有之，人家园圃中多种。苗叶就地生，叶类白菜叶而短，叶茎亦窄，叶稍圆，形状似糜匙样。味咸其性平，微寒微毒。  

【救饥】采苗叶炸熟，以水浸洗净。油盐调食，不可多食。破腹。【治病】具见本草。  

芸薹菜 今处处有之。叶似菠菜，叶下两旁多两叉。开黄花，结角似蔓菁角，有子如小芥子大。味辛性温无毒。经冬寒其根不死，辟蠹（音渡）。  

【救饥】采苗叶炸熟，水浸淘净，以油盐调食。【治病】具见本草。  

莴苣菜 生密县山野间。苗叶就地生，叶似莴苣叶而小，又似苦苣叶而却宽大。叶脚花叉颇少，叶头微尖，边有细锯齿。叶间撺葶，开淡黄花。其苗叶味微苦。  

【救饥】采苗叶炸熟，水浸淘去苦味。油盐调食，生采亦可食。【治病】具见本草。  

山苦  生新郑县山野中。苗高二尺余，茎似高苣葶而节稠，其叶甚，花有三五尖，又似花苦苣菜甚大，开淡棠褐花，表微红，味苦。  

【救饥】采嫩苗叶炸熟，水淘去苦味，以油盐调食。【治病】具见本草。  

苋菜 本草有苋实，一名马苋。幽蓟间讹呼为人杏菜。生淮扬川泽及田野中，今处处有之。苗高一二尺，茎有绿楞，叶如小蓝叶大，有赤白二色。家者茂盛而大，野者细小叶薄。  

味甘性寒无毒。不可与鳖肉同食，生鳖瘕。  

【救饥】采嫩叶炸熟，水淘洗净，以油盐调食之。若晒干炸食尤佳，无毒。【治病】具见本草。  

冬葵菜 本草冬葵子，是秋种葵覆养，经冬至春结子，故谓之冬葵子。生少室山野，今处处有之。苗高二三尺，茎及花叶似蜀葵而差小。子及根俱味甘，性寒无毒。黄芩为之使，根解蜀椒毒。叶味甘，性滑利，为百菜主，其心伤人，微毒。  

【救饥】采叶炸熟，水浸淘洗净，油盐调食，服丹石人尤宜食。天行病后食之，顿丧明，热食亦令人热闷动风。【治病】具见本草。  

水芹菜 俗作芹菜，一名水英。出南海池泽，今水边多有之。根茎就地二三寸，分生茎叉。其茎方，凹面四楞，对生叶似痢苋菜叶而阔短，边有大锯齿，又似薄荷叶而短。开白花似蛇床子花。味甘性平无毒。又云大寒。春秋二时龙带精入芹菜中，人过食之作蛟龙病。  

【救饥】发英时采之炸熟食。芹有二种：秋芹取根白色，赤芹取茎叶并堪食。又有渣（音粗）芹，可为生菜食之。【治病】具见本草。  

香菜 生伊芳洛间，人家园圃种之。苗高一尺许，茎方凹面四棱，茎色紫稔，叶似薄荷叶微小，边有细锯齿，亦有细毛，梢头开花，作紫花淡藕褐色。其味辛香，性温。  

【救饥】采嫩苗叶炸熟，油盐调食。【治病】具见本草。  

黄芽菜 生密县山谷中。苗初就地生，叶似初生山莴苣叶而小，叶脚边微有花叉。又似孛孛丁叶而头颇圆，茎中撺生葶叉，高五六寸许。开小黄花，结小细子，黄茶褐色。叶味甘。  

【救饥】采苗叶炸熟，换水淘净，以油盐调食。【治病】具见本草。  

水芥菜 水边多生，苗高尺许，叶似家芥菜叶极小，色微淡绿，叶多花叉亦细。开小黄花，结小子角儿。其叶味微辛，无毒。  

【救饥】采苗叶炸熟，水浸去辣味，淘洗净。以油盐调食。【治病】具见本草。  

山白菜 生辉县山野中，苗叶颇似家白菜而叶茎细长，其叶尖FS 边有锯齿叉。又似达菜叶而尖瘦亦小。味甘微苦。  

【救饥】采苗叶炸熟，换水淘。油盐调食。【治病】具见本草。  

野韭 生荒野中，形苗状如韭苗，叶极细弱。叶圆比紫韭又细，叶中撺葶，开小粉紫花，似韭花状。苗叶味辛。  

【救饥】采苗叶炸熟，油盐调食，生而食亦可。【治病】具见本草。  

山葱 一名隔葱，又名鹿耳葱。生辉县太行山山野中。叶似玉簪叶微圆，叶中撺（七官切）葶，葶似蒜葶甚长而涩，梢头结 ，似葱 微小，开白花，结子黑色。味苦辣。  

【救饥】采苗叶炸熟，油盐调食。生腌食亦可。【治病】具见本草。  

薤韭 一名石韭，生辉县山野中。叶似蒜叶颇窄。又似肥韭叶微阔，花似韭花颇大。  

根似韭根甚大。其味辣，可食。  

【救饥】采苗叶炸熟，油盐调食，生亦可食。冬寒之月采取根炸熟可食。【治病】具见本草。  

银丝菜 所在人家园圃多种。苗叶皆似莴苣细长，色颇青白，撺葶高二尺许。关四瓣淡黄花，结蒴似荞麦蒴而圆，中有子如油子大，淡黄色。其叶味微苦，其性凉。  

【救饥】采嫩叶炸熟，水浸淘净，油盐调食，生揉亦可食。【治病】具见本草。  

泽蒜 又名小蒜，生田野中，今处处有之。生山中者名 （力的切），苗似细韭叶，中心撺葶，开淡粉紫花，根似蒜而甚小。味甘性温，有小毒。又云热有毒。  

【救饥】采苗根作羹，或生腌，或炸熟，以油盐调食亦可。【治病】具见本草。  

## 卷之九十七  

### 制法备录  

医之治疾，制药以待用，正如将之制敌，练兵于平时。仓卒急用，所以收奇续而成全功也。  

今见医者救急之际，切以知方，顾无成药，奈何可以济困而持危？亦惟束手待毙而已，可谓医师之良乎？韩语公曰：青芝赤箭，玉札丹砂，败鼓之皮，牛溲马勃，蓄用无遗者，医师之良也。甫谓蓄药颇易，制药为难。市缠坊肆惟有生药，而凡制练之精要者，为尤难得。若非医家从容制炼，以备仓卒之需，又安能解倒悬之厄耶？不然则如临阵用兵，总非素炼，曷以取胜？春甫目击斯弊，故悉考制法，裒集成帙，以为好生者共焉！  

### 药剂丸散汤膏各有所宜不得违制  

药有宜丸者，宜散者，宜水者，宜酒渍者，宜煎膏者。亦有一物兼宜者，亦有不可入汤酒者，并随药性，不可过越。  

汤者，荡也，煎成清汁是也，去大病用之。散者，散也，研成细末是也，去急病用之。膏者，熬成稠膏也。液者，捣鲜药而绞自然真汁是也。丸者，缓也，作成圆粒也，不能速去病，舒缓而治之也。渍酒者，以酒浸药也。有宜酒浸以助其力，如当归、地黄、黄柏、知母阴寒之气味假酒力而行气血也。有用药细锉如法煮酒密封，早晚频饮，以行经络或补或攻，渐以取效是也。  

称剂分两，轻重多少，皆须甄别。若用得其宜，与病相合，入口必愈。若冷热乖戾，分两违舛，汤丸失度，当差又剧，喻如宰夫以鳝鳖与专羹食之，更足成疾，岂充饥之可望乎！故仲景云：如此死者，医杀之耳。  

仲景言锉如麻豆大者，与 咀同意。夫 咀，古之制也。古人无铁刀，以口咬细。今如麻豆，为粗药煎之，使药水清饮于肠中，则易升易散。今人以刀锉如麻豆大，此 咀之易成也。 咀之，取其煎熬得出药汁，易行经络。若至高之病加酒煎，去湿以生姜，补元气发散风寒以葱白，去膈上痰以蜜，开痰结以生姜汁。凡诸汤用酒，临熟加之。细末者，不循经络，止去胃中及脏腑之积，及治肺疾咳嗽为宜。气味浓者，白汤调；气味薄者，煎之和渣服。  

凡药去下部之病者，极大而尖且圆；治中焦者，次之；治上焦者，极小面糊丸，取其迟化直至下焦，或酒或醋，取其收敛。凡半夏、南星欲去湿者，以生姜汁稀糊丸，取其易化也。汤泡蒸饼又易化，滴水尤易化。炼蜜丸者，取其迟化而气循经络也。腊丸者，取其难化而迟取效也。凡修丸药，用蜜只用蜜，用饧只用饧，勿交杂用。且如丸药用腊，取其能固护药之气味，势力全备，以过关膈而作效也。今若投蜜相合，虽易为丸，然下咽亦易散化，如何得到脏中？若其更有毒药，则便与人作病，岂徒无益，而又害之，全非用腊之本意。  

凡炼蜜皆先掠去沫，令熬色微黄，拭水不散，再熬二三沸。每用蜜一斤，加清水一酒杯，又熬一二沸作丸，则收潮气而不粘成块也。冬月炼蜜成时，要加二杯水为妙。《衍义》云：每蜜一斤，只炼得十二两是其度数也。和药末要乘极滚蜜和之，臼内用捣千百杵，自然软熟，容易作条，好丸也。  

凡丸散药，亦先细切曝燥乃捣之。有各捣者，有合捣者。其润湿之药如天门冬、地黄辈，皆先切曝之，独捣，或以新瓦慢火炕燥，退冷捣之，则为细末。若入众药随以和之，少停回润，则和之不均也。又湿药欲燥，皆蚀耗，当增分两称之。  

凡筛丸药，用密绡令细，若筛散药，尤宜精细。苦捣丸必于臼中捣数百过，色理和同为佳。  

凡药渍酒，皆须切细，生绢袋盛之，乃入酒密封。随寒暑日数，视其浓烈便可漉出，不须待酒尽也。渣则曝燥微捣，更渍饮之，亦一散服之。凡合膏，或以醋或酒或水或油渍，令淹浃密覆。至煮膏时，当三上三下，以泄其热势，令药味得出，上之使匝匝沸，下之要沸静，良久乃上之。如有薤白在中者，以两段渐焦黄为度；如有白芷、附子者，亦令小黄为度。绞膏要以新布，若是可服之，膏滓亦可以酒煮饮之。可药之膏渣，亦则宜以敷病处。此盖欲悉尽其药力也。凡汤酒膏中，内诸石药皆细捣之，以新绢裹之内中。  

《衍义》云：石药入散，如钟乳粉之属，用水研末极细，必要二三日乃已。以水漂澄极细，方可服饵，岂但捣细以绢裹之为例耶！凡煎膏中有脂，先须揭去革脂子，方可用之。如猪脂，勿令经水，腊月者弥佳。凡膏中有雄、朱砂辈，皆当另捣研如面，俟膏毕，乃投入，以物杖搅之，不尔沉聚在下，不匀也。凡草药烧灰为末，如荷叶、柏叶、茅根、蓟根，十灰散之类，必烧焦枯用器盖覆以存性。若如烧燃柴薪， 成死灰，性亦不存而罔效矣！凡诸膏腻药，如桃仁、麻仁辈，皆另捣如膏，乃以内成散中，旋次下臼，合研捣，令消散。  

### 药剂分两  

古之药剂，锱铢分两，与今不同。云一升者，即今之一茶盏也。云两铢者，六铢即二钱半，二十四铢为一两也。云三两者，即今之二两也。云一两者，即今之六钱半也。凡散药有云刀圭者，有云方寸匕者，有云一字者。刀圭者，十分方寸匕之一。准方寸匕者，作匕方正一寸，抄散取不落纸为度。一撮者，四刀圭也，十撮为一勺。一字者，即今之二分半也，如一钱有四字之义。二字者，即今半钱，为五分也。  

凡丸药云如细麻者，即胡麻也。如黍粟，亦然，以十六黍为一大豆。如大麻子者，准三细麻也。如胡豆大者，即今青斑豆也，以二大麻子准之。如小豆者，今赤小豆是也。如大豆者，以二小豆准之。如梧桐子大者，以一大豆准之可也。  

### 煎药则例  

凡煎汤剂，必先以主治之为君药，先煮数沸，然后余药文火缓缓熬之，得所勿揭盖，连罐取起，坐凉水中，候温热服之，庶气味不泄。若遽乘热揭封倾出，则气泄而性不全矣。煎时不宜烈火，其汤腾沸耗蚀而速涸，药性未尽出而气味不纯。人家多有此病，而反责药不效，咎将谁归？发汗药，先煎麻黄二三沸，后入余药同煎。止汗药，先煎桂枝二三沸，后下众药同煎。和解药，先煎柴胡，后下众药。至于温药，先煎干姜，行血药先煎桃仁，利水药先煎猪苓，止泻药先煎白术、茯苓，止渴药先煎天花粉、干葛，去湿药先煎苍术、防己，去黄药先煎茵陈，呕吐药先煎半夏、生姜，风药先煎防风、羌活，暑药先煎香薷，热药先煎黄连。凡诸治剂，必有主治为君之药，俱宜先煎，则效自奏也。  

凡汤用麻黄去节，令通理。碎锉如豆大，先另煮二三沸，掠去上沫，更益水如本数，乃内余剂，不尔令人烦。  

凡用大黄不须细锉，先以酒浸，令淹浃密覆一宿，明旦煮汤，临熟，乃内扬中，煮二三沸便起，则势力猛，易得快利。丸药中微蒸之，恐寒伤胃也。  

凡汤中用阿胶、饴糖、芒硝皆须待汤熟起去渣，只内净汁中煮两三沸，溶化尽仍倾盏内服。  

凡用干枣、莲子、乌梅仁、决明子皆擘破研碎入药煎。凡用砂仁、豆寇、丁香之类，皆须打碎，迟后入药煎数沸则起。不尔，久久煎之，其香气消散也，是以效少。凡汤中用犀角、羚羊角，一概末如粉，临服内汤中。然入药法，生磨汁煮亦通。凡诸药子仁，皆用汤泡，去皮尖及双仁者，亦有炒令黄色者，生用者并捣碎入剂煎方得汁出。凡用沉香、木香、乳、没，一切香末药味，须研极细，待汤热先倾汁盏，调香末服讫，然后尽饮汤药。  

凡煎汤药，初欲微火，令小沸。其水数根据方多少，大略药二十四两，用水一斗，煮取四升，以此为准。然利汤欲生，少水而多取汁；补汤欲熟，多水而小取汁。服汤宜小沸，热则易下，冷则呕涌。  

### 服药序次  

病在胸膈以上者，先食后服药；病在心腹以下者，先服药而后食；病在四肢血脉及下部，宜空腹而在旦；病在头目骨髓，宜饱满而在夜。虽食前食后，亦停少顷，然后服药。食不宜与药并行，则药力稍为混滞故也。《汤液》云：药气与食气不欲相逢，食气稍消则服药，药气稍消则进食。所谓食先食后，盖有义在其中也。又有酒服者、饮服者、冷服者、暖服者。服汤有疏有数者，煮汤有生有熟者，各有次第，并宜详审而勿略焉。  

清热汤宜凉服，如三黄汤之类；消暑药宜冷服，如香薷饮之类；散寒药宜热服，如麻黄汤之类；温中药宜熟而热，补中药皆然；利下药宜生而温，如承气汤之类。  

病在上者，不厌频而少；病在下者，不厌顿而多。少服则滋荣于上，多服则峻补于下。  

凡云分再服三服者，要令势力相及，并视人之强弱、羸瘦，病之轻重为之进退增减，不必局于方说，则活泼泼地也。云 时，周时也，从今旦至明旦，亦有止一宿者。  

### 服药禁忌  

服柴胡忌牛肉。服茯苓忌醋。服黄连、桔梗忌猪肉。服乳石忌参术，犯者死。服丹石不可食蛤蜊，腹中结痛。大黄、巴豆同服，反不泻人。服皂矾忌荞麦面。服半夏、菖蒲忌饴糖、羊肉。  

服白术、苍术忌雀肉、胡荽、大蒜。服天门冬忌鲤鱼。服牡丹皮忌胡荽。服常山忌葱。服鳖中忌苋菜。服商陆忌犬肉。服地黄忌萝卜。服细辛忌生菜。服甘草忌菘菜。服粟壳忌醋。服芫花、甘遂忌盐忌甘草。服荆芥忌驴肉、黄颡鱼。服柿蒂忌蟹，犯者木香汤能解。服巴豆忌芦笋。服诸药未消化，不可食河肫鱼，食鱼后服药者，口鼻流血而死。（《医说》）。服藜芦忌狐狸肉。服蜜及蜜煎果忌 。疮毒未愈不可食生姜、鸡子，犯之则肉长突出作块而白。  

### 当禁不禁犯禁必死  

张子和云：病肿胀既平，当节饮食，忌盐、血、房室，犯禁者，病再作，乃死不救。病痨嗽忌房室、膏粱，犯者死。子和案云：一小儿病痢，用车载数十里，就某寺调理，入门而则死。痢疾，下坠病也。以车载之，药而又下坠也。所谓落井而又下石，安得不死乎！病患远行，不宜以车载、马驮，病已扰矣，甚者多死不救。一人为犬所啮，大痛不可忍，偏痒燥，自云载至家二十里，一夕而死。时人皆不知车之误也。扰动则邪气益盛，是以死也。  

伤寒之后，忌荤肉、房事，犯之者不救。水肿之后忌油盐。肚脾胃伤者，节饮食。滑泻之后忌油腻。此数者决不可轻犯也。唐尧臣， 东人，在北吏部当该，缘家富，平素嗜膏粱，数伤脾胃。时长夏，因过食伤脾作泻而腹满。求予治，以补中气兼消导而悉愈。随即速欲食肉类，食复伤又胀而泻。子治之，又愈。竟数日断荤，切欲食肉，命家人烹牛肉和酒食之，惟饱闷而烦躁，求予消导之，不愈。自云数日不大便，恐后闭所致，欲通之。予以屡伤脾胃，元气未复，何敢通？道不信，别求医通利，不一日口干躁，心烦而死。原病伤食而又犯之，原病下泄，今又犯之，犯之又犯，其死必矣。  

时病新差，食蒜 者，病发必致大困。时病新愈，食犬羊肉者，必作骨蒸热。时病新愈，食生枣及羊肉，必作脂上热蒸。时病新愈，食生菜，令人颜色终身不平复。病患新愈，饮酒食韭，病必复作。  

### 不必忌而忌之过  

张子和曰：脏毒、酒毒、下血、呕血，妇人三十以下血闭，六七月间红痢，妇初得孕择食者，以上皆不禁口。凡久病之人，胃气虚弱者，忽思尝茹，亦当少少与之，图引浆粥，谷气入胃，此权变之道也。  

若专以淡粥责之，则病不悦而食减不进。胃气斯所以难复，病所以难痊。此忌之之过也，智者通之。  

### 因时用药例  

《内经》曰：必先岁气，无伐天和，又曰：升降浮沉，则顺之。寒热温凉，则迎之。凡用药须看时令，如常用调理药，春加川芎，夏加黄芩，秋加茯苓，冬加干姜。如解肌发表，春温月用辛凉药，川芎、防风、荆芥、柴胡、紫苏、薄荷之类；夏暑月用甘辛寒药，干葛、石膏、甘草、薄荷、升麻、柴胡之类；秋凉月用辛温药，羌活、防风、苍术、荆芥之类；冬寒月用辛热药，麻黄、桂枝、干姜、附子之类。若病与时违，勿拘此例。如温暑月治热病、疫疠病，不可用辛温热药，宜温凉辛甘苦寒之药，升麻、柴胡、干葛、薄荷、石膏、黄芩、黄连、甘草、芍药之类。  

治咳嗽，春多上升之气，用川芎、芍药、半夏、黄芩之类；夏多火炎逼肺，用黄芩、山栀、桑白皮、石膏、知母之类；秋多湿热伤肺，用苍术、桑白皮、黄芩、防风之类；冬多风寒外来，用麻黄、桂枝、干姜、半夏、防风、羌活之类。若病与时违，不拘此例。如治泻泄，冬寒月用辛苦温药，干姜、砂仁、陈皮、浓朴之类；夏暑月暴注水泻，用苦寒酸寒药，黄连、山栀、茵陈、芍药之类。若病与时违，不拘此例。如伤冷食，腹痛或霍乱吐泻，虽夏暑月，可用辛热温中药，干姜、茱萸、砂仁、浓朴之类。如酒客病，或素有热证，虽在寒凉月，可用清凉药，芩连、干葛之类。  

凡用药若不本四时，以顺为逆。四时者，是春升夏浮秋降冬沉，乃天地之升降浮沉。化化者，脾土中造化也。是为四时之宜，但言补之以辛甘温热之剂，及味之薄者，诸风药是也。此助春夏之升浮者也，此便是泻秋收冬藏之药也，在人之身乃肝心也。但言之以酸苦寒凉之剂，并淡味渗泻之药，此助秋冬之降沉者也，在人之身乃肺肾也。用药者，因此法度则生，逆之则死，其不死者，必危困矣。  

### 炮制十七法  

雷公药性论药之有方，犹乐之有调也。乐备众调，始和其音；药备众方，始和其剂。方剂十七法如曰炮、曰 、曰爆、曰炙、曰煨、曰炒、曰虾、曰炼、曰制、曰度、曰飞、曰伏、曰镑、曰、曰 、日曝、曰露是也。然则用者，各尽其宜。  

### 诸药制法  

白术 去皮梗，去湿利水，用麸炒微黄色，补中用净土炒黄色，补脾胃制水，其味甘而气浓，利水燥湿，宜用各处山术，其味淡而能渗，医不可不审也。  

苍术 去皮用米泔水浸一宿，切片曝干，淡淡盐水微炒黄色，再曝干贮之，久而不吐霜汁可美。盐水制过，其 燥之烈性颇纯，不伤真液。出茅山，紧小沉重为佳。  

陈皮 消痰理气，用福州红色者，谓之橘红，其味辛而性燥，要去白穣净而力愈大。  

若和中补脾胃，不必去白，惟去粗穣而已。用广州者宜，其味甘辛而性温和，所以善和中而益脾也。今观广皮浓和软润，福皮薄而刚燥，从可知矣。炒则气耗而力微。  

青皮 温水浸一时去穣，切片用麸炒。疏肝气积泠用醋炒。  

枳壳 热水浸一时取起，壳干，慢火煨透，然即起切片用。破至高之气，消食去积滞用麸炒。不尔，气刚恐伤元气。  

半夏 用滚水入明矾或皮硝同泡，泡之时勿得动，一俟汤冷，又易滚汤泡之，泡五七次者为佳。切片，仍以生姜捣汁拌，微炒过用。去风痰、湿痰皆用此。若理脾止泻，加六君子汤。中用者，宜半夏曲，曲之性不甚燥而得中和故也。其造法在后。  

天南星 用陈久者，滚汤、明矾同泡，如半夏例，亦以姜汁拌和。其惊风、风痰，小儿方中用者，以泡过者为末，装入腊月黄牛胆汁中，透风处阴干用之。  

人参 去芦，其芦能上涌吐痰。无制，惟用黄亮结实者，其力大，松放轻虚者无力。  

辽东本地名清河者，最取好参。  

黄  北地如箭干者佳，削皮劈开，用蜜水涂之，慢火炙过，用补中益气如是。苦实腠理以固表，须酒炒。  

当归 去土，劈开用酒浸洗，晒干切片。  

生地黄 用无灰酒洗过，晒干。用鲜地黄捣汁，熬膏用木石臼，忌铁器。胃弱者，用姜汁炒。脾气滞而膈间痞闷不能服阴药者，须用之，以砂仁水湿同生地黄炒，则皆无碍也。  

熟地黄 用无灰酒洗，晒干用。若作丸，以酒浸烂，木石臼中捣如泥。若蜜丸，先以和蜜匀，然后入众药，则不患不均矣。  

芍药 热水泡半日，切片酒炒过，则不患酸寒伐生气。行血分，得酒制尤力大。脾胃不足呕哕者，有用姜炒。  

茯苓 无制，惟拣云南结实而雪白者为佳。去皮净，若清浮肿、水肿、肿病不必去皮，五皮散单用茯苓皮是也。四君子汤中用，必须南苓。五苓散中用，必须西苓方可。论淡渗，西苓尤速也。  

猪苓 锋刀削去黑皮，一水泡透，用槌打实，切之成片。  

泽泻 削去毛，热水浸半时，切片。  

黄连 酒炒，去头目之火。姜汁炒，去痰火、胃火，不伤脾胃，去实火。三黄解毒汤中用，不必制，只要去毛净。  

黄芩 治头目疾，须酒炒。去肺火生用，去虚痰火姜汁炒。治上病用片芩，治下病用条芩。  

黄柏 酒炒，肾家用盐水炒。  

栀子 破，微炒，去浮火，连壳用，泻小肠火。独用仁，炒过研破煎得味出。凡仁入煎，俱要碎。  

知母 治嗽酒炒，入肾盐水炒，去毛皮净。  

牛膝 去芦，酒洗，干切。  

杜仲 去粗皮切，姜汁炒，断丝，其丝不断又复炒。孕娠用糯米同炒之。  

破故纸 微炒香。  

巴戟天 煮水泡透，以木槌打碎，擘去心。  

小茴香 微炒，入煎药研碎。  

滑石 拣去粗者，择细腻者，研为极细末，水飞入药。今粗入煎汤，皆不作效。  

石膏 研极细，调入药尤效。作散者， 熟。入煎剂半生半熟。  

麦门冬 熟水泡一时，透去心用，如不去心服，反令人心烦躁闷。  

天门冬 制同麦门年，入丸药酒浸极烂，捣如泥，调和众药。  

浓朴 去粗皮，切片，姜汁炒。  

白扁豆 炒熟去壳，微捣碎用。  

薏苡仁 炒微黄色。  

桃仁 泡去皮尖及双仁者，云双仁能杀人，纵不杀人必有毒。  

杏仁 制同上，入煎剂，研如泥用。  

栝蒌仁 打去壳，取仁研碎入煎。  

大黄 陕西庄南卫者有力，不作腹痛。川者力迟而痛。泻实者生用，虚弱者酒蒸熟用。  

朴硝 冬天度一次者尤妙，未度择净，定分两入盏，以热水泡之。同入煎众药，渣中渗去而力不全。  

葶苈 纸炒，研碎入煎。  

车前子 微炒，研碎入煎。  

海藻、海带、昆布、海粉、青盐 之类，俱热水洗冷，晒干入药。  

木香 不得见火，惟为末入煎、磨汁，内熟汤中服。  

沉香、檀香 同上法。  

丁香、砂仁、白豆蔻 俱宜为末，调入汤煎剂，必待煎半熟，方可入也。不尔香气皆泄散去，所以不作效。  

三棱 热水泡浸一时，慢火煨透切。  

莪术 制同上。  

何首乌 干者，米泔水浸透，竹刀刮去皮切片，用黑豆以水浸透，同首乌蒸之，豆熟为度，九次者佳。  

白蒺藜 炒研去刺，研碎入煎。  

山茱萸 热汤泡软，剥去核。  

吴茱萸 热汤泡，去头水，晒干用。  

巴豆 去油净。本草云：生温有毒，熟寒无毒。今之去油，生用为避寒也。殊不知寒不足避，当避其大毒。  

况《本经》全无去油之制法。陶氏煮令黄黑，然亦太过，不如去其心膜者，五度换水，各煮一沸为佳。《局方》化滞丸而巴豆不去油，只以巴豆煮熟用之，深得其性也。  

牵牛 微炒，捣取头末有力。  

斑蝥 去头足，同糯炒，令黄。有以牡蛎同炒之。  

穿山甲 同蛤粉炒黄色，研末调入药。  

蜈蚣 慢火炙去头足，研末入汤。  

桑螵蛸 当中破，慢火炙之。  

甘遂 面包煨熟，去面。  

阿胶 打碎如豆大，用蛤粉同炒成珠用，入汤药，不可众药同煎，必药熟起去渣，复以同阿胶入净汤中化清服。  

腽肭脐 内滚水泡，去毛净，切片，新瓦上下，慢火炕干，入药。  

紫河车 用热米泔水洗净，然后用麝香汤洗，上下新瓦炕干，入药。有鲜煮食，必用椒姜。  

使君子 慢火煨香，熟用。  

肉豆蔻 面包煨，去油，熟切入药。  

茯神 去木，研细，水飞过用。  

阳起石 用火 透红，研极细面入药。  

硫黄 用芭蕉捣汁煮之，后以甘草汤煮之方无毒。  

牡砺 火 淬醋，盘中又 又淬五七次为佳。  

蚕白 微炒，研末入药。  

皂角 去皮弦，慢火炙黄用。  

藿香 洗去土净，晒干用。  

干漆 用新瓦上下合定，火 黑烟尽方可用。以其性气大悍，服之大伤血气。若去烟而用之，止破瘀血而不伤元血，若血晕不醒人事者，即烧烟熏之，立苏，足可以见其悍也。  

砒霜 凡入药剂如 喘丸、三品丸、斩儿丹亦不能舍之不用也。用之者不知制度，其不杀人者几希。  

每将砒石一两打碎，用明矾一两为末，盖砒上贮罐中，入明火一 ，以矾枯为度，砒之悍气随烟而去。驻形于矾中者，庶几无毒，用之不伤也。凡用砒霜，即用矾霜是也。  

黄丹 凡用丹入药，如生肌膏、生肌散皆必用之。缘丹性寒，得火炼形，而阴中之阳，有坎离之义集之，生肌去毒者也。今市肆售利，牵假河沙混之，其不飞澄沙石，用之必然无效。凡丹须冷器，以水飞过，仍炒干用入剂。  

桑白皮 刮去红皮，切碎用，酒炒微黄色为度。  

常山 用酒浸过宿切用则不吐。  

大腹皮 擘去垢黑，用温水洗净，又用酒洗用，有用大豆汁洗方可用。孙真人云：鸠鸟多栖此树，遗屎在皮上，不净恐有毒。今人用之不制，曾有人服之而致死者，其可忽诸？青盐 温水洗，去尘土，火 过用。  

蛤蚧 用酒洗温净，慢火炙熟，研入药。  

白硼砂 用口含过，得温用。  

炉甘石 用倾银罐 红，倾出在三黄汤内三五七尤佳。然后用三黄汤悬饴煮干，露一夜焙干用。  

珍珠 豆腐内蒸过，铁臼内捣末研用。有用火 ，非其制也。一说入目，贵乎生用。  

玛瑙 犬肉内煮之，火 红，醋淬用。  

琥珀 用细布包，内豆腐锅中煮之，然后灰火略煨过。一云安心神俱宜生捣，入目制过用。  

血竭 用灯草同研则成粉。  

磁石 火 淬过。  

 砂 成块者，槌碎，乳汁浸一宿，瓦器烙干，乳用。  

石蟹 火煨，醋淬过。  

白丁香 入目者，三黄汤煮，干焙用。  

针粉 用隔纸，有用火 黄色。  

石燕 火 ，醋淬用。  

石决明 火 ，童便淬。  

龙胆 水化开点目，焙干研为末入散。  

龙骨 火 。  

巴豆 去油净，成粉，用白绢包，甘草水煮，焙干用，方可入目。  

海螵蛸 用湿纸包，煨过方用。  

鹰条 用三黄汤飞，甘草汤煮一次，焙干用。  

罂粟壳 用热水泡软擘去筋膜，切成丝。用蜜水微炒，晒干用。忌蒜、醋、胡椒。  

蕤仁 去衣，绵纸包，研去油。  

花蜘蛛 醋浸死，瓦上烙干，去足用。  

翠白 用倾银罐 如膏，醋中淬，焙干。  

香附子 舂去毛，用净米、童便浸一宿，取起用净水洗过，炒干用。妇科以醋复燥之。  

玄参 用酒洗去尘土，切片晒干用。玄参行表治浮游无根之火，得酒气而力愈健。  

运翘 择去枝根及心，研碎火煎。  

蔓荆子 舂以酒炒过入煎，今人往往不研不炒而用之，多不作效。  

决明子、萝卜子、芥子、苏子、韭子、青葙子 凡药中用子者，俱要炒过研碎，入煎方得味出。  

若不碎，如米之在壳，虽煮之终日，米味岂能出哉！干姜 生用发表汗，炒过温脾而守中，胃间热虚甚者，如补中益气汤中加之，当慢火煨焦黑。  

紫菀茸 用酒洗去土，晒干用。  

桂 有谓肉桂则浓桂，以滋肾者也。当刮去粗皮，惟存其肉而用之，故曰肉桂。其余行血循经，止用薄桂。  

违志 热水泡浸一时，破肉去梗，和甘草煮半伏时，去草不用。  

枇杷叶 治咳嗽，去毛，不净反令人嗽。本草云：四月采叶曝干，用时须火炙，以布拭去毛，去毛不尽，以栗秆作刷刷之，令尽。有用甘草汤洗，有用姜汤洗，有以酥涂炙用。初采湿者，一叶重一两，干则三叶重一两方好。  

石斛 用酒洗，炙干或蒸过，焙干用俱可。  

甘草 凉药中生用，温以补脾，必须炙熟。  

仙茅 糯米泔水浸三宿，用竹刀刮去皮，木砧上切片，阴干用。  

续断 酒浸一宿，捶碎去筋膜，晒干用。  

松香 用明净者，名沥清。入滚水煮三炷香，捞起放凉水缸中拔之一时，复入锅煮三炷香，次入凉水拔，如此七次。微入灰汤并酒，量水一石，入灰汤、酒各一斗，煮之再拔，便晒干，听用。  

此药最要制法极精，稍有不精，服之杀人。《续医说》有人制造不精，服之肠塞而死。然则制药之法，可不慎哉！  

### 秋石阴阳二炼法  

阴炼之法，用童便不拘多少，每一石用缸一只盛之，搀入清水一石和之，用皂荚煎汤一盏加入，以竹杖搅之数百回为止。候其澄静片时，倾出上面清的一石，又加净水一石，如前搅之。澄倾之法，一次一次其澄下者渐浓，必至十次之后，如澄样凝结成霜雪，乃已去水。以布帛上加纸灰食干，收起秋石曝干，再研。或加男乳调和，日曝夜露，七七任用，或散或丸，服之一年，堵寿一纪，此阴炼之法。虽涤去咸味，凡质固脱，所谓先天之气混泄，固不能无化痰降火之功，亦不能若咸味之疾速也。补益之功，可以并言。今人多有彼此优劣之议，予故有阴阳之辨。  

阳炼之法，备新缸数只，采取童便十余石，采法惟于童蒙学堂中，用一人看守药缸，另置一小缸于药之傍，童生来便先试其色之赤白，始出色赤，盖有火邪以混之，弃而勿用。惟清白者取之，积有十石，移置僻处，用大锅煮炼，干则加添，必尽十石，俱完干枯为度。收起如铁如石，谓之丕胎，将此丕胎入士釜，明炉火 ，黑烟、秽气去尽为度，谓之退阴符。取出用小银锅将新汲泉水煮之。（无银锅，铜锅可。）溶化无形，泸过滴下净药如净泉，复入银锅熬干，则成白雪洁滢无埃，任加乳汁、红铅散，服丸药无不宜也。若将白雪之药入鼎，明炉用火 炼，清溶霞光，焖土结成灵丹如璧如玉，于此可见人身之宝不诬矣，服者得无效乎！  

### 秋石阴阳二炼辨  

秋石阴阳二炼之法，不可以优劣加之。夫何世不烛理，有谓阳炼咸味不去，凡性犹存；有谓阴炼清阳混泄，正气不足。是二者之议皆过也。殊不知二法盖由咸味取舍之施，理势之必不可偏废也。然欲存其味者，必阳炼，乃阳中之阴；欲去其味者，必阴炼，乃阴中之阳。苟舍二法不可以成秋石也。何则？阳炼用火存形，其味咸，其质重，除病之效速。集其咸味，重体，而有化痰降火滋肾生水之功，则如药性所用海石、青盐一理也。阴炼以水涤体，其味淡，其质轻，益养之功纯。集其淡味，轻体，而有还精补脑助气调神之绩，则如药性所用茯神、琥珀一理也。又谓阳中之阴以象离，阴中之阳以象坎，有必合两家之作而并用之，以为坎离交媾之义，则优劣之辨昭然矣！予故并将阴阳二炼之法录入于集，以备养世者之取正云耳。  

### 制玄明粉法（冬月可制）  

用明净川皮硝十斤，水一斗，萝卜四斤，切片同煮烂为度，去卜，硝水用纸滤瓷 中，露一夜，次早另倾浮水置一器中，块沉底者取起，复以萝卜、清水量入同煮，如前露澄。又次日取起，用防风二两、甘草二两煎汤十碗，用玄明粉煮化滤过，露一夜，次一日倾出，甘防汤同煎二次，萝卜汤煮一沸，露一夜。余硝俱澄同前，硝风吹干，入罐升打火如秋石法，任用。按制旨，盖硝味特咸，以萝卜制解之。其性善降下，若下头目之火，恐或不能达上而降，以防风导引上行，甘草和缓为佐。惧其寒凉，久服伤胃，故以火 ，则得阳长阴消之义，而无寒袭脾胃之伤，有掣上掣下之功。  

### 制鹿角胶霜法  

取新打大鹿角或一二幅，以米泔水浸三日夜，以瓷片刮去黑垢，锯为寸半长截，用新砂锅以流水浸没鹿角，炭火或桑柴火三日夜，另置一罐。烧熟水不时频加锅内，勿使锅干鹿角露。炭火要匀，锅中蟹沸为度。夜间须要添水，火候足，捞起角晒干收贮。其角汁不退火，量加麦门冬、熟地黄入内，烹至三分过二之干，滤去二药，将胶倾取净器内。若不甚稠，再熬少刻，置土地上一日夜，去火毒，任用众妙方中。加桑白皮、黄腊，不过欲其成膏，然不若门冬、地黄为愈也。  

### 青礞石法  

云南青礞石有金星松放者，打碎如豆大，每一斤用火硝半斤，和勾入罐封口，置百眼炉上。  

先文后武，炼二炷香， 得透里通红，住火冷定，取下和硝研为末。用时乳极细和药为佳。  

### 制钟乳粉法  

钟乳石取明洁长四五寸者，中空光润轻松为佳。每八两用沉香、藿香、零陵香、甘松、白茅各一两，以水煮过一伏时炼出，又用甘草、紫贝、天葵各二两，再煮一伏时，漉出拭干，缓火枯之。捣筛仍用水飞，澄以绢笼之，晒干，又研万遍，瓷器收贮用。苦炼研不精，服之令人成淋。  

### 升阳起石法  

拣选真正好阳起石，打碎，用好烧酒浸一宿，捞起每两入樟脑二钱，同研一处，入固济阳城罐内，上用灯盏封口牢密，入百眼炉上，用水注盏，先文后武，打火二炷香，冷定取开。升盏者可用，沉重在底者勿用。  

### 炼青金法  

水银一斤，用净硫黄四两先入锅内溶汁，即倾水银入汁内，急以棒搅匀如饭，以铁铲铲起，冷则成青土块，收用。镇坠药之最有力者，如灵丹以之坠痰，颠病以之镇祟，盖不可无也。  

### 打灵砂法  

用青金或一斤或二斤入固济罐中，量有半罐，上用铁灯盏坐口，存一口如筋大出烟。先用文火渐加武火，盏内着水，炼一日住火，次日取开，灵砂尽结灯盏之下，一饼明如朱砂，是为灵砂。  

### 炼银朱法  

用灵砂钵内乳细，入胶水同乳飞在罗底绢内。不过绢者，复入乳之，久又飞入绢内，直以过尽为度。煎乌梅汤，乘滚泡入朱中，则澄而红，去水成朱。  

　r图　ps127a116.bmp　r  

### 炒黄丹法  

用黑铅十斤，锅内化开，炒成粉，再入焰硝一斤，同炒极红则成丹。  

### 升轻粉法  

用水银一斤，明矾、焰硝、皂矾、食盐各二两，同研一处，以不见汞星为度。用乌瓷盆二个，以药铺盆内，上用一盆合定，以盐泥、石膏、蜜、醋调封盆口，勿令泄气。下盆底用铁钉三脚支住，四五寸高。用炭火先文后武蒸半日，次日冷定，轻轻取起上盆，则轻粉尽腾于上，以鹅翎扫下听用。此为真正轻粉，生肌立效。市肆便搀寒水石、银母石、石膏之伪物而获利，计真正仅有十分之一分，如之何而求效哉！  

### 造雷火针法  

用猪牙皂角、威灵仙、细辛、羌活、白芷、川芎、草乌、白蒺藜、 本、天麻、苍术、独活、良姜、官桂、雄黄、乳香、没药、麝香少许，余各等分为末，用熟艾薄铺绵纸上，少以药末掺艾上卷作条子，如筋大长五寸。遇痛针痛，其效如神。女人隔衣，衣上用纸三层，将火针灯上烧燃，竟就纸上蒸之，良久火息痛止，不欲发泄，只蒸一壮；欲发泄者，任蒸三壮五壮，自然药气冲入经络，如着肉灸火一同。  

### 制金银屑法  

用金银锉为细末，以水银少许研成泥。  

### 制风化硝法  

川皮硝十斤，萝卜四斤，水一斗同煮过，取起卜，用水置瓷樽中澄之，过宿去清水，以沉下硝滤起风干，则成霜粉，是为风化硝。  

### 花蕊石法  

花蕊石黄淡色者打碎，每十两用硫黄二两和之，以土罐大火 如粉，研极细用，敷金疮神效。  

葛可久治吐血，用之止血，能化血为水，效果神速。  

### 取竹沥荆沥法  

用取新鲜金竹锯尺许，中留节，两头去节，劈两开，不拘多少，用砖二块架定，竹两头出砖二寸许，各以瓷盘置于下，候其沥滴其中，用烈火熏逼，则两头 滴沥于盘中，竹将自然沥则尽矣。就将滴过沥竹为薪，又架新竹于砖上，如前烧逼，任取多少。  

荆沥法如竹沥法同，但荆条要大者去枝，用大条截作一样长，排架砖上，下亦烈火，两头滴沥。  

### 升粉霜法  

用水银（二两）、盐（一两）、明矾（一两）、皂矾（一两）、硝（五钱），共研一处，以水银不见星为度，用固济罐一个，装入前药，罐口用铁灯盏固封密，铁线缠紧，安百眼炉上，先文后武火炼三炷香，灯盏注水，冷定取下。升在盏下者，扫下为粉霜；坠下者，可以洗疮毒敷肿毒。  

### 炒铅粉法  

铅不拘多少，入铁锅炒化铅，下烈火，铅化，用木柴炒之，久则成灰。以无活铅，却用大火烧锅，红枯铅又炒百度，退火冷，再研极细熬膏妙。  

### 制玉露霜法  

用好真正干豆粉，以指捻之FS FS 声者，又罗过，每粉一斤，用真苏州薄荷叶半斤，略喷微湿，与豆粉和匀，装瓷瓶中，松松勿实，密封瓶口，坐汤中煮一饭时。过宿开取，择去薄荷，将净粉加白糖半斤，研匀服。  

### 取蟠桃酒法  

凡女人十六岁以上而天癸至者，俟其癸至，先十日与通乳饮，空心煎服，后用小儿口咂两乳，久之乳汁自来。取法宜于未经来之先，不宜既经之后，乳至每日以猪蹄煮烂作糜食之，不时饮葱椒汤，可服酒汁，不可饮茶及食煎炙物，忌房事。  

通乳饮 并治养子妇人无乳者，可服，及未行经，可以反经作乳。  

川当归（一钱半） 王不留行（一钱半） 川芎（八分） 穿山甲（七片，炒研末） 木通（一钱） 漏芦（一钱） 升麻（一钱） 甘草节（一钱）上水二盏，姜三片、枣一枚，煎一盏，稍热服，随饮酒数杯以助药。  

### 取红铅法  

用清俊体浓室女将行经时，以橐 收之。有谓惟取初经，再经不用，此亦难也。盖初经为先天一气，而后经亦后天之元，亦未可谓殊无用也。凡取此药在择鼎器调和之功，而先后天皆可用也。  

催铅方 补气和血，凡经过期者服之。  

牡丹皮 红花 当归（各一钱） 肉桂 槟榔 沉香（磨汁） 乳香（末调入） 青皮（各五分）丁香（七粒） 麝香（一分，调入）上水钟半煎八分，空心稍热服。  

前后尖弯，深约一寸，长约四寸，外用细帛缉护于边沿，两头系带。  

　r橐 式　ps127a117.bmp　r  

### 取蟾酥法  

长夏时捉取癞大虾蟆，用蛤蜊壳未离带者，合蟆眉上用力一捻，则酥出于壳内，收在油明纸上，干收贮用。虾蟆仍活，放去之而酥复生。  

### 收秋露水法  

交白露节，先日未时将田禾以净水泼过，次日寅时以洗白布拖展禾头露水，搅下用新瓷瓶收贮。久留不坏，香甘止渴，治诸热燥最佳。养道家谓之无为油，服食以瓮盆置方诸于中取之。  

### 收腊雪水  

腊月以净瓶收贮净雪筑实，密封瓶口，置于阴室中，不见日色。暑天遇烦躁热渴取饮之，甚解热毒，尤胜凉药。凡人家不可不收也。  

### 收澡丝汤法  

煮蚕茧丝汤，以瓷瓶收，密封，埋净土地中，任经数年，久而愈妙。大能治瘟疫及热病消渴不能止者，凉饮数次即止。  

### 熬金樱膏法  

霜降后，采金樱子不拘多少，以粗器微捣去毛刺净，复捣破去子，约有一斗。用水二斗煮之一饭时，漉起清汁，又入白水煮之，又漉起，又入白水煮，三次之后，其滓淡而无味去之止。将净汁复以细密绢滤过净，锅熬之如饴乃止，收贮瓷樽中，坐凉水内一宿，用其膏。大能固精，良方二仙丹即此膏加入芡实粉。至于止嗽止泻，补脾补肾，非医不知。  

### 造百药煎法  

用文蛤不拘多少，为末，每一斤用糯米粉三合和匀，用温水拌得所，捻作饼子，以黄荆叶之，三日退去，凉一日复盒，干收用。止嗽生津，其功甚速。造时要六月为妙。  

又法六月间用文蛤，每五斤芽茶二两，磨细为末，不必罗，用新木桶一个，将二味入其中，用凉水浸过一掌为度，上用木盖固之。一七月水干，面上长出白毛，用木杵捣烂，又盖住。数日后用手捻无滓方好，捻作饼子，晒干听用。  

### 造半夏曲法  

半夏不拘多少，用滚汤泡过宿捣烂，每一斗入生姜一斤，同捣之，作饼子，用干稻秆或粟麦秆之，如 曲法，干久收取用。  

### 造神曲法  

六月六日为诸神集会之晨，故名神曲。如过此日造者，非神曲也。法用白虎白面（一百斤）、勾陈苍耳自然汁（三升）、腾蛇野蓼自然汁（四升）、青龙青蒿自然汁（三升）、玄武杏仁（四升，泡去皮尖，捣烂入面）、朱雀赤小豆（三升煮熟，去皮汤捣烂禾曲一处匀。）一如造酒曲法。  

又三伏中甲寅、戊寅、庚寅乃三奇也。  

### 制艾叶法  

用糯米浓饮揉艾叶成饼，晒干或瓦炕干，一研成粉。  

款冬花、佛耳草（制法同上。）  

### 制灯芯法  

将灯芯用瓦砾同研细，清水泛之，浮者灯芯晒干用。又法与艾叶制法同。  

### 制黄精法  

黄精鲜者，用水煮，勿动盖，直煮烂熟，滤起晒干，复蒸之，久晒。若果九蒸九晒，食之可以延年，久服令人飞升。  

### 制菟丝子法  

用菟丝子温水淘去砂土净，用酒煮一日夜，捣作饼晒干，然后复研方细。一法以白纸剪条同研易细。  

### 制铁砂法  

每铁砂一两，加辰砂一钱，同研即如粉。  

### 研犀角法  

时法用水磨之，甚费力。又 屑入药，其汁终粗。古法锯成小块如豆，极薄纸包，内怀中贴肉顷时，乘暖急投臼中捣之，应手如粉。  

### 制乳香没药法  

先将乳、没为粗末，以箬炙之，去油冷定，用纸包内壁缝中，良久研如粉。一法以灯芯同研，一法研时口念玄胡索即成末。  

### 制附子法  

生附子、天雄之类，久收必用锻石同罐不腐，制熟须用童便一时，去皮、脐，顺切成片，复又黄连、甘草各钱许，同煮数沸，晒干收则久留不坏。  

### 粉铜法  

用荸荠、胡椒和铜，研铜能成粉。以死茈入水同煮，则铜可雕刻。  

### 粉铁法  

用铁末同辰砂、肥皂角、荔枝同研，铁成粉。  

### 粉锡法  

锡溶化入水银，同擂，锡为末。  

### 死硝法  

用深砂锅盛硝，先滴水数合于炉火中，便放硝锅于上，瓦盖口，不令灰入，顷刻成水。却用甘草截长一寸投入，有焰无烟，绝则硝死出之。  

### 死盐法  

用砂锅一个，安杏仁一个在底，却入盐八分，按实瓦盖，大火溶作汁，倾入铁槽成锭。  

### 死砒法  

用砒、硝各一两为末，入锅大火作汁，瓦口候无烟，倾入槽，净有一两五钱。  

### 制硫黄法  

硫半斤，用龙尾蒿、紫背天葵二味不拘多少，取二碗，再加东流水二碗，入锅煮干为度，再用百部、甘草各一两，煎汤入硫，复煮干为度，取出研万匝入剂。  

### 取铁华粉法  

用钢铁作片，藏于盐醋中，日久取出，自然生华。用刀割下为铁华粉。大能强志治健忘、破结、 癖及敷竹木刺，其功优于铁粉多矣。  

### 制古铜钱法  

古钱其形碎而烂者是，用火 微红，淬醋中用之。人目者磨用，入散者同胡桃研成粉。治心腹痛、五淋、口疮皆神效。目科用古钱以醋淬七次方用。  

### 取人中黄法  

其法春分日，用大猫竹锯段，两头留节，批去青皮，一头取孔容一指，入单枝甘草去皮，五寸长，内孔中仍以木屑屑紧，用腊封密，系砖沉厕中，至来春取起，于长流水中浸一日夜，复埋净地。凡遇时热、发狂、大渴、大热者，凉与之，一服而渴止热退，极效。若于厕二三年者尤佳。  

其甘草即名人中黄。  

### 制亚芙蓉法  

取鲜罂栗壳不拘多少，捣烂，以净水砂锅内熬漉起汁，又入水熬之。榨极干，渣不用。只以二汁慢火熬干如膏，加入炒黑文蛤末调和成饼，阴干。凡遇久嗽吐血、脱泄、崩中、久泻不止，用之如神。世人不知，有谓粟壳之药劫病而已，殊不知久泻而诸药不效，至于待毙，命在须臾，非粟壳一劫之功，其孰能解千钧一发之危也？医之用药，正犹时之常变，而行道者宜用之，以经权一理也。然则劫药亦犹管仲之于霸也，宁不与于夫子乎！  

### 造乌梅法  

四月间取青梅或一石或五斗，微拌因煤 一二日稍软，砖炕上用柴或草烧熏二昼夜，干湿得所，收起铺折上，冷，向日中暴干，即成乌梅。其物怕水怕湿，即发热如火而焚焦枯，惟光核而已。如有一篓，若着半杯水，则一篓俱焚而无用矣。缘乌梅之在药，有生津止渴、止嗽、收汗、止泻、止痢之功，或不可以无焉。  

### 造淡豆豉法  

大黑豆不拘多少，甑蒸香熟为度，取出摊置笊篮中，乘温热放在无风处，四围上下用黄荆叶或青穣紧护之，数日取开，豆上生黄衣已遍，取出晒一日。次日温水洗过，或用紫苏叶切碎和之，烈日曝十分干，瓷器收贮密封。  

### 江西淡豆豉法  

六月六日用黑豆水浸一宿，蒸熟摊席上，以簸扁盖之。三日一看，黄衣遍，晒干，簸去其黄衣，再用水拌得所，入瓶内筑实，桑叶塞口，泥封口。日中晒七日，开曝一时，又以水拌入瓶内，如此七次再蒸，映去火气仍入瓶筑实，泥封则成矣。桑白皮（二寸半）、土瓜根（三寸）、大枣（七枚）同研为细膏，早起化汤洗面及手，大去皱纹。  

又法以黑豆煮烂，捞起铺楼板上，三寸浓，干草密盖二七 干尽起黄衣，揭去草取豆饼，干七日然后用。  

六月六日五更时，用河水洗去黄衣，乘温入木桶内 之， 五日取出晒极干，再以净器贮之任用。  

### 造楂糕法  

用大山楂蒸熟，杵去子，加锭粳米粉，砂糖量加，捣和成剂作饼子。不拘寺壬意当果子食之，能去积、消食、消痰饮。  

### 造枯蒌饼法  

用黄熟栝蒌取穣和子，置石臼中。用蛤蜊蚬壳 如粉，和入栝蒌穣中得斫。连子捣成饼，晒半干，细切过，复捣匀作饼子。晒干收用，或为散为丸。止嗽清痰，其功甚速于仁也。  

### 取清明水制明目膏法  

先清明节制下眼药，诸剂按清明交接时刻，取东方上井泉水煮药煎膏，如紫金锭、黄连膏、碧云膏之类，诚心精制，无不神效。有节日不暇制药，只按节汲水，贮净瓶中，密封瓶口，涂以泥头，埋净地中。暇日取清明水修制，是亦同也。  

### 收青鱼胆法  

腊月取青鱼胆，用鸭嘴胆矾为末，装入鱼胆内，悬风处干。每遇喉痹、咽痛、单双乳蛾，取胆矾为末，用芦管吹半分许入喉即愈。  

### 制旱莲椹子膏  

四月桑椹黑熟。先采旱莲草不拘多少，用大者去根、茎、叶，洗净晒干。用瓷樽微撒盐腌半日。晒干入甑内，蒸熟曝干捣末，或三五升。然后取桑椹汁和之，作饼暴干，再研细末。每晨用酒调三钱空心服。大固精神，滋阴补肾，黑须发尤效。若修补丸中，任意加入。  
