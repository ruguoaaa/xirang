---
title: 第6部分
index: true
icon: editor
order: 6
category:
  - 医藏
  - 古今医统大全
  - 第6部分
tag:
  - 徐春甫
  - 明
---

## 卷之三十七

### 疟证门  

***病机***  

生气通天论曰：夏伤于暑，秋为 疟。（ ，老也，夏热已甚，秋阳复收，两热相攻，故为疟。）又曰：魄汗未尽，形弱而气烁，穴俞以闭，发为风疟。  

《礼记　月令》曰：孟秋行夏令，则民多疟疾。  

疟论篇 帝曰：夫 疟皆生于风，其蓄作有时者何也？岐伯对曰：疟之始发也，先起于毫毛，伸欠乃作，寒栗鼓颔，腰脊俱痛。寒去则内外皆热，头痛如破，渴欲饮冷。帝曰：何气使然？愿闻其道。岐伯曰：阴阳上下交争，虚实更作，阴阳相移也。阳并于阴，则阴实而阳虚，阳明虚则寒栗鼓颔也，巨阳虚则腰背头项痛，三阳俱虚则阴气胜，阴气胜则骨寒而痛。寒生于内，故中外皆寒；阳盛则外热，阴虚则内热。外内皆热，则喘而渴，故欲冷冻饮料也。此皆得之夏伤于暑，热气盛，藏于皮肤之内、肠胃之外，此荣气之所舍也。  

又云：腠理开，因得秋气，汗出遇风，及得之以浴，水气舍于皮肤之间，与卫气并居。  

卫气者，昼行于阳，夜行于阴。此气得阳而外出，得阴而内搏，内外相搏，是以日作。帝曰：其间日而作者何也？岐伯曰：其气之舍深，内搏于阴，阳气独发，阴邪内着，阴与阳争不得出，是以间日而作也。帝曰：善。其作日晏与其日早者，何气使然？岐伯曰：邪气客于风府，循膂而下，卫气一日一夜大会于风府，其明日日下一节，故其作也晏。此先客于脊背也，每至于风府则腠理开，腠理开则邪气入，邪气入则病作。以此日作稍益晏也。其出于风府，日下一节，二十五日下至 骨，二十六日入于脊内，注于伏膂之脉，其气上行。九日出于缺盆之中，其气日高，故作日益早也。其间日发者，由邪气内搏于五脏，横连募原也。其道远，其气深，其行迟，不能与卫气俱行，不得皆出，故间日乃作也。  

帝曰：卫气每至于风府，腠理乃发，发则邪气入，入则病作。今卫气日下一节，其气之发也不当风府，其日作者奈何？岐伯曰：此邪气客于头项循膂而下者也。故虚实不同，邪中异所，则不得当其风府也。故邪中于头项者，气至头项而病；中于背者，气至背而病；中于腰脊者，气至腰脊而病；中于手足者，气至手足而病。卫气之所在，与邪气相合，则病作。故风无常府，卫气之所发，必开其腠理，邪气之所合，则其府也。  

帝曰：风之与疟也，相似同类，而风独常在，疟则有时而休者何也？岐伯曰：风气留其处，故常在；疟气随经络沉以内搏，故卫气应乃作。  

帝曰：疟先寒而后热者何也？岐伯曰：夏伤于大暑，其汗大出，腠理开发，因遇夏气凄沧之小寒，藏于脉理皮肤之中，秋伤于风，则病成矣。夫寒者，阴气也。风者，阳气也。先伤于寒而后伤于风，故先寒而后热也。病以时作，名曰寒疟。  

帝曰：先热而后寒者何也？岐伯曰：此先伤于风而后伤于寒，故先热而后寒也，亦以时作，名曰温疟。其但热而不寒者，阴气先绝，阳气独发，则少气烦冤，手足热而欲呕，名曰瘅疟。  

（瘅，热极为之也。）帝曰：夫疟者之寒，汤火不能温也，及其热，冰水不能寒也。此皆有余不足之类。当此之时，良工不能止，必须其自衰乃刺之，其故何也？岐伯曰：经言无刺 之热，无刺浑浑之脉，无刺漉漉之汗，故为其病逆未可治也。  

夫疟之始发也，阳气并于阴，当是之时，阳虚而阴盛，外无气，故先寒栗也。阴气逆极，则复出之阳，阳与阴复并于外，则阴虚而阳实，故先热而渴。夫疟气者，并于阳则阳盛，并于阴则阴胜。阴胜则寒，阳胜则热。疟者，风寒之气不常也，病极则复。病之发也，如火之热，不可当也。故曰：方其盛时必毁；因事衰也，事必大昌，此之谓也。  

夫疟之未发也，阴未并于阳，阳未并于阴，因而调之，真气得安，邪气乃亡，故工不能治其已发，为其气逆也。  

疟气者，必更盛更虚。当气之所在也，病在阳，则热而脉躁；在阴，则寒而脉静；至极则阴阳俱衰，卫气相离，故病得休，卫气集，则复病也。  

帝曰：疟有一二日，或至数日发，或渴或不渴，其故何也？岐伯曰：其间日者邪气，邪与卫气客于六腑，而有时相失，不能相得，故休数日乃作也。疟者，阴阳更胜也，或甚或不甚，或渴或不渴。  

帝曰：夏伤于暑，秋必病疟。今疟不必应者何也？岐伯曰：此应四时者也。其病异形者，反四时也。其以秋病者寒甚，以冬病者寒不甚，以春病者恶风，以夏病者多汗。  

***病机***  

帝曰：夫病温疟与寒疟而皆安舍？舍于何藏？岐伯曰：温疟得之冬中于风，寒气藏于骨髓之中，至春则阳气大发，邪气不能自出，因遇大暑，脑髓烁，肌肉消，腠理发泄，或有所用力，邪气与汗皆出。此病藏于肾，其气先从内出之于外也。如是者，阴虚而阳盛，则热矣。衰则气复反入，入则阳虚，阳虚则寒矣。故先热而后寒，名曰温疟。  

***病机***  

帝曰：瘅疟何如？岐伯曰：瘅疟者，肺素有热，气盛于身，厥逆上冲，中气实而不外泄，因有所用力，腠理开，风寒舍于皮肤之内、分肉之间而发，发则阳气盛而不衰，则病矣。其气不及于阴，故但热而不寒。气内藏于心而外舍于分肉之间，令人消烁脱肉，故名曰瘅疟。  

（治以青皮汤、白虎汤之类是也。）  

***病机***  

《巢氏病源》云：此病生于岭南，带山岚之气，其状发寒热，休作有时，皆由山溪源岭温毒之气故也。其病重于伤暑之疟。  

***病机***  

巢氏云：凡疟久不瘥者，则表里俱虚，客邪未散，真气不复，故疾虽暂间，小劳便发。  

***病机***  

痰疟者，谓患人胸膈先有停痰结实，因成疟疾，即令人心下胀满，气逆烦呕也。  

严氏云：《内经》谓疟生于风，又夏伤于暑，此四时之气也。或乘凉饮冷，当风卧湿，饥饱失时，致脾胃不和，痰积中脘，遂成此疾，所谓无痰不成疟。一日一发者易治，间日一发或二三日一发者难愈。  

***病机***  

巢氏曰：心病为疟者，令人心烦。其病欲饮清水，多寒少热。若人本来心性和雅，而急卒反于常伦；或言未竟便住，以手剔脚爪。此人必死，祸虽未及，呼曰行尸。此心病声之候也。虚则补之，实则泻之，不可治者，明而察之。  

肝病为疟者，令人色苍苍然，气息喘闷战掉，状如死者。若人本来少于悲恚，忽尔嗔怒，出言反常，乍宽乍急。言未竟，以手向眼，如有所思。若不即病，祸必至矣。此肝病声之证也。  

其人若虚，则为风寒所伤；若实，则为热气所损。阳则泻之，阴则补之。  

肺病为疟，乍来乍去，令人心寒，寒甚则发热善惊，如有所见。此肺疟证也。若人本来语声雄，忽尔不亮，拖气用力，方得出言，而反于常。人呼共语，直视不应。虽曰未病，势当不久。此则肺病声之候也。察观疾，表里相应，根据源审治，乃不失也。  

脾病为疟者，令人寒，腹中痛，肠中鸣，鸣已汗出。若其人本来少于喜怒，而忽反常，喜无度，正言鼻笑，不答于人。此是脾病声之候也。不盈句月，病必至也。  

肾病为疟者，令人凄凄然，腰脊痛而宛转，大便涩，自掉不定，手足寒。若人本来不喜不怒，忽然謇而好嗔怒，反于常性。此肾已伤，虽未发觉，是其候也。见人未言而前开口笑，还闭口不声，举手闸极腹。此肾病声之证。虚实表里，浮沉清浊，宜以察之，逐以治之。  

***病机***  

陈无择云：夫疟备三因，外则感四气，内则动七情，饮食肌饱，房室劳逸，皆能致之。经所谓夏伤暑，秋 疟者，此则因时而叙耳，不可专以此论。  

外所因证有寒疟，有温疟，有瘅疟，并同《素问》。有湿疟者，寒热身重，骨节烦疼，胀满自汗善呕。因汗出复浴，湿舍皮肤及冒雨水。有牝疟者，寒多不热，但惨 振栗，病以时作。此则多感阴湿，阳不能制阴也。  

五种疟疾以外感风寒暑湿，与卫气相并而成。除瘅疟独热，温疟先热，牝疟无热外，诸疟皆先寒后热。  

内所因证，病者以蓄怒伤肝，气郁所致，名曰肝疟。以喜伤心，心气耗散所致，名曰心疟。  

以思伤脾，气郁涎结所致，名曰脾疟。以忧伤肺，肺气凝痰所致，名曰肺疟。以失志伤肾所致，名曰肾疟。所致之证同《素问》。此五种疟疾，以感气不和，郁洁痰饮所致。  

不内外因，有疫疟者，一岁之间，长幼相似。有鬼疟者，梦寐不祥，多生恐怖。有瘴疟者，乍热乍寒，乍有乍无，南方多病。有胃疟者，饮食饥饱，伤胃而成，世谓食疟。有劳疟者，经年不瘥，前后复发，微劳不任。亦有数年不瘥，结成症癖在腹胁，名曰老疟，亦曰疟母。以上证，各有方以治之。  

***病机***  

《机要》云：经曰：夏伤于暑，秋必 疟。伤之浅者近而暴，伤之重者远而缓。 疟者，久疟也。是知夏伤暑，气闭而不能发泄于外，邪气内行，至秋而为疟也。有中三阳者，有中三阴者，其证各殊也。在太阳经，谓之寒疟，治多汗之；在阳明，谓之热疟，治多下之；在少阳经，谓之风疟，治多和之。此三阳受病，谓之暴疟，发在夏至后处暑前，此乃伤之浅者近而暴也。在阴经则不分三经，总谓之湿疟，当从太阴经论之，发在处暑后冬至前，此乃伤之重者远而缓，为 疟也。  

***病机***  

子和云：《内经》既以夏伤于暑而为疟，何世医皆以脾寒治之，用姜附雄黄之类？复有指为食疟，此又非也。岂知《内经》之论则不然，皆夏伤于暑，遇秋风寒而后发也。邪热浅则连日，邪热深则间日。并入于里则寒，并入于表则热。若此论，则了不相干于脾也。治平之时，其民夷静，虽用砒石、辰砂有毒之药，以热治热，亦能取效；扰攘之时，其民劳苦，内火与外火俱动，以热攻热，转为泻血吐血疮疡呕吐之疾，岂与夷静之人同治哉？予尝用张长沙汗吐下三法愈疟病极多，大忌错作脾寒治之。  

《玉机微义》云：疟无脾寒及鬼食，皆是得之于暑，又谓治平与扰攘之时治疟不同，皆确论也。然食疟则世亦有之者。予观其用药，以白虎加人参汤、小柴胡、五苓散、桂苓甘露饮之类，则调之也。甚者咸欲承气、大柴胡汤下之。更不愈，以常山散吐之。悉是寒药降火之剂，盖以疟从火之化也。又有谓治 荛贫贱之人与富贵膏粱不同之论，固是，仍用温脾散辰砂劫药，贫贱之人岂与治平时人同欤？贫贱者脾胃虚寒，其可用劫剂欤？此上恐非出于子和之笔也。  

学人审之。  

或问：俗以疟为脾寒何也？曰：此亦有理。天地之间，唯昊楚闽广人患此至多，为阳气之所盛处。其地卑湿，长夏之时，人多患 疟霍乱泻痢，伤湿热也。本暑盛阳极，人伏阴在内，脾困体倦，腠理开发。或因纳凉于水阁木阴，及泉水澡浴，而微寒客于肌肉之间，经所谓遇夏气凄沧之小寒迫之是也。或劳役饥饱内伤，而即病作，故指肌肉属脾，发则多恶寒战栗，乃谓之脾寒尔。实由风寒湿暑之邪郁于腠理，夏时毛窍疏通而不为病，至秋气收敛之际，表邪不能发越，故进退不已，往来寒热，病势如凌虐人之状，所以名疟，即四时之伤寒，故十二经皆能为病。  

古方治法多兼于里，内伤取效，脾胃和而精气疏通，阴阳和解，诸邪悉散。此实非脾病也。  

但病气随经升降，其发早晏日次不等，《内经》具病例已详。后世以发表解肌温经散寒等法，亦未尝执于燥脾劫剂也。又曰：既疟本夏伤暑为病，世有不服药饵，或人与符咒厌之亦止，何也？曰：此夏时天地气交，百物生发，湿热熏蒸，诸虫吐毒之际，人因暑热汗出，神气虚散，感得时行不正之气为病，故与厌之亦止，若移精变气之谓也。然古人称疟不得为脾寒者，正恐人专于温脾之说，不明造化之源，而失病机气宜之要故也。  

***病机***  

丹溪曰：疟有暑有风有湿有痰有食积，久而发者为老疟，不已者为疟母。风暑之疟，多因夏月在风凉处歇，遂闭汗不能得泄，暑舍于内，故大法当汗之。疟而恶饮食者，必自饮食上得之，当用青皮汤之类是也。三日一发者，受病一年；间日一发者，受病半年；一日一发者，受病一月；连发二日住一日者，气血俱病，俗名脾寒，乃因名而速其实也。苟因饮食而得之，未必是寒，况其他乎？  

***脉候***  

《要略》曰：疟脉自弦。弦数多热，弦迟多寒。弦而小紧者下之瘥，弦迟者宜温，弦紧者宜发汗针灸，浮大者可吐之。弦数者风发也，以饮食消息止之。  

《肺经》曰：疟脉自弦。微则为虚，代散则死。疟脉弦大者吐之，不愈须再吐之。凡弦而大者为疟脉。若虚濡而数者非疟也，乃阴虚证耳。每日午后恶寒发热，至晓亦得微汗而解。此皆似疟而非疟。  

***治法***  

疟疾多因风寒暑湿而得之，乃天之邪气所伤，当以汗解。故仲景河间悉用发表之药，但以寒热多少，分经络而治。  

傅氏云：疟系外邪，当以汗解，或汗不得出，郁而成痰。宜养胃化痰发汗，邪气得出，自然和也。  

疟无汗，要有汗，发散邪为主，带补。有汗，要无汗，扶正气为主，带散。（无汗，以升麻、葛根、川芎、苍术、柴胡之属；有汗，以当归、芍药、参、 、黄柏之属调之。）  

***治法***  

凡疟数作之后，发散和解了，便宜截之。久则中气虚弱，邪愈深而难治。  

***治法***  

疟疾多起于暑热风湿，未经发散，遽用常山、乌梅、丹、砒劫剂，轻者必重，重者必危。  

夫三日一作者，阴经受病也，作于子午卯酉，少阴疟也；作于寅申巳亥，厥阴疟也；作于辰戌丑未日，太阴疟也。疟得于暑，当汗而解。或因取凉太过，汗郁成痰。其初感也，弱者即病胃；气强者伏而不动。至于再感，复因内伤，其病乃作，宜其难瘥。  

夫感暑与风皆外邪也，非汗多不解。若已经误用劫剂，胃气重伤，似难速愈，必先与参术等补剂加减以取汗，得汗而虚，又行补养。下体属阴，最难得汗，补药力到，汗出至足，方是佳兆。又有感病极深，邪气必自脏传至腑，其发无时。若发于午之后、寅之前者，血受病也，为难愈，须渐渐趱早，方是佳兆。治此疾者，春夏为易，秋冬为难。大忌饱食，以汗之难易为优劣也。  

***治法***  

疟疾有三阴三阳之异。盖伤于阳者近而暴，伤在阴者远而深；在气则发之早，在血则发之晏；浅则日作，深则间之。此虽分在阴在阳，是乃浅深之谓，皆当从汗而发也。《机要》谓在三阳经，其汗下和解同伤寒治。外邪解而内未已者，以早晚分气血，而用大柴胡汤、大承气、桃仁承气下之。《两广撮生》论暑毒瘴疟，每用疏转之剂取下根源。其有先伤暑后发疟涉年余者，度其腹中有癖，水磨沉香下解毒雄黄丸，黑血如泥泻下极臭，由是遂愈。因知诸疟皆有积，在治法之外，又当随轻重而利导之。实者加子和舟车丸、浚川散、隐君滚痰丸之类；虚者养正丹、木香槟榔丸之类。可见常山于疟作效，为能消痰破癖，上可吐涎而下可利水故也。久疟胸中郁郁，欲吐而不能吐，当以藜芦散、雄黄散吐之。此为暴病而气实者设也。丹溪论邪气深入阴分血分而成久疟者，必当用升发药，自脏而出之于腑，然后自表作汗而解。若用下药，则邪气愈陷下而难出也。又久疟之人正气虚者，不可用劫药损其胃气，劫之数次不愈者，病若不变，必待春来阳气上升，疟气随升发之气而出方已。遇此者当以补之。  

***治法***  

足太阳之疟，令人腰痛头重，寒从背起，先寒后热， 然，热止汗出，难已。刺委中，（足膝后横纹中央是穴。）出血三合。虚者勿刺，宜大调中汤加羌活、柴胡、桂枝。  

足阳明之疟，令人先寒，洒淅洒淅，寒甚久乃热，热去汗出，喜见日月光火气乃快然。宜刺足阳明跗上冲阳穴，（足背上五寸骨间动脉。）宜大调中汤加桂枝、石膏、黄芩、芍药。  

足少阳疟，令人身体解 ，寒不甚，热不甚，恶见人，见人心中惕惕然，热多汗出甚。  

宜刺足少阳侠溪穴，（在足小指次指歧骨间本节前陷中是穴。）大调中汤加柴胡、黄芩、芍药、人参。  

足太阴疟，令人不乐，好太息，不嗜食，多寒热汗出，病至则善呕，呕已乃衰，即取之公孙，（公孙为太阴络在足大指本节后同身寸一寸，刺灸。）药宜大调中汤加桂枝、芍药、甘草、人参。  

足少阴之疟，令人呕吐甚，多寒热，热多寒少，欲闭户牖而处，其病难已。取大溪，（此少阴络也，在足内踝后跟骨上动脉陷中，刺三分，灸三壮。）药宜大调中汤加知母、黄芩。  

足厥阴之疟，令人腰痛，少腹满，小便不利如癃状，非癃也，数便，意恐惧，气不足，腹中悒悒，刺足厥阴太冲，（在足大指本节后二寸陷中。）药宜大调中汤加川芎、当归、玄胡、苦楝，脉沉微加附子。  

***治法***  

风疟自感风而得，恶风自汗，烦躁头疼，转而为疟。风，阳气也，故先热后寒。可与解散，如川芎、白芷、青皮、柴胡、紫苏、细辛、槟榔之类。  

温疟一证，亦先热后寒，此为伤寒坏病，与风疟大略相同。热多寒少，小柴胡汤；热少寒多，小柴胡加桂。  

夫寒疟自感寒而得，无汗恶寒，挛痛面惨，转而为疟。寒，阴气也，故先寒后热。可与发散寒邪，生料五积散、增桂养胃汤，或良姜、官桂、草果之类，甚则姜附汤、附子理中汤。  

暑疟为暑胜热多得之，一名瘅疟，阴气独微，阳气独发，但热不寒，里实不泄，烦渴且呕，肌肉消烁，合用小柴胡汤、香薷饮。呕者，缩脾饮（方见暑门。）加生姜温服下消暑丸。热多燥甚者，少与竹叶汤，常山、柴胡于暑证最便。当暑盛时作者，人参白虎汤之类。  

湿疟因冒袭雨湿，汗出澡浴得之。身体痛重，肢节烦疼，呕逆胀满，合用五苓散、除湿汤加苍术、茯苓之属。寒多者加姜、桂。  

牝疟为久受阴湿，阴盛阳虚，不能制阴，所以寒多不热，气虚而泄，凄怆振振，柴湖桂姜汤，减半黄芩，加以半夏。  

食疟一名胃疟，饮食无节，饥饱有伤致然也。凡食啖生冷咸酸、鱼盐肥腻，中脘生痰，皆为食疟。其状苦饥而不能食，食则中满呕逆腹痛。青皮、陈皮、草果、半夏、砂仁、白豆蔻作剂，或煎四兽汤下红丸子之属。  

瘴疟乃山岚瘴气蒸毒所致，自岭以南地方苦炎，燥湿不常，人多患瘴疟。其状血乘上焦，病若来时，令人迷困，甚则发燥狂妄，亦有哑而不能言者，皆由败血瘀于心，毒涎聚于脾，此为实热所致，而尤甚于暑疟者也。治之须用凉膈散疏通大府，小柴胡加大黄，或木香丸、观音丸之类。  

劳疟则前数证经久不瘥，真气以耗，邪气犹存，或药暂止，小劳来复。法当调养气血，十全大补汤之属。有热者，止以八珍汤。  

疟母，此为前证弥年越岁，经汗吐下，荣卫亏损，邪气伏藏胁间，结有症癖，成块不移。  

此证未可直攻，急作乌头七枣汤以扶其里，候其内气已完，继已经效驱疟丹，或消癖丸下之愈。  

鬼疟，世俗之谓也，乃邪入阴分，夜间发作，故名鬼。但凡午后及夜作者，用四物汤加黄柏、酒炒知母、红花、升麻，提起阳分，方可截之。《医林集要》云：疟在阴经而夜发者，桃仁承气汤下之再截。  

治疟有汗要无汗，须扶正气；（以小柴胡桂枝汤或白虎桂枝汤亦可。）无汗要有汗，须散邪带补，桂枝汤加黄 知母石膏汤，或人参柴胡饮子。  

热多寒少，目痛多汗肺大者，以大柴胡汤微利之。余邪未尽，以白芷石膏三物汤以尽其邪。  

治疟总套，初得病势方炽，二三发间，未宜遽截，不论寒热多少，且用清脾饮或草果饮，或二陈汤加草果五七分，或平胃散加草果、柴胡各五分，又或养胃汤加川芎、草果各五分。热少者，进取微汗；寒多者，宜快脾汤。服后寒仍多者，养胃汤加附子、桂枝各五分。独寒者尤宜，不效则七枣汤。热多者，宜驱疟饮或参苏饮，每服加草果五分。大热不除，宜小柴胡汤。  

渴甚者，以五苓散，白虎汤入辰砂少许。独热无寒，亦与小柴胡汤。热虽极，不甚渴者，本方加桂，或以柴胡桂姜汤，候可截则截之。  

《杂着》云：邪从外入者，宜发散之，又须分别阴分阳分而用药。邪疟及新疟发热者，可散可截；虚疟及久疟者，宜补气血。若过服截药，致伤脾胃，则必绵延不休。  

久疟不愈，寒多热少，咳嗽痰涎，用四兽饮，二服以后，参、术、草果截之。《医林集要》云：久疟不已，宜服七宝饮。  

久疟不得汗，以二陈汤倍加苍、白术，少加槟榔。  

久疟以二陈汤加川芎、苍术、白术、柴胡、葛根，一补一发药也。  

久疟欲吐不吐者，宜探而吐之，或用藜芦末水调服，以吐为度。甚者发寒热，头痛如破，渴而饮水多汗，可以参、 、芩、连、栀子、川芎、苍术、白术之类治之。  

疟大渴大热，用小柴胡汤去半夏加黄连、黄柏、知母、栀子、麦门冬、天花粉。  

疟母治法，以丸药消导之，醋炙鳖甲为君，三棱、莪术、香附、海粉、青皮、桃仁、红花、神曲、麦芽，随证加减，丸醋汤下。  

疟因劳役忧思而作，汗多食少倦甚者，补中益气汤。  

小柴胡汤加常山，截疟神效。  

疟疾能食而痰伏者，小胃丹下之；不能者，必从饮食上得之，以食治，清脾汤之类。  

疟疾既久，脾胃虚寒，及老弱不食，可用理中汤加青皮、草果、半夏、茯苓。久而不已，姜附汤。  

妇人久疟，用小柴胡合四物汤服之。  

小儿疟疾有痞块，生地、芍药各一钱，陈皮、川芎、炒黄芩、半夏各一钱、甘草三分加姜煎，调醋炙鳖甲末效。  

***治案***  

一男子 疟，胁下有肥气，腹中作痛，形如覆杯，病已三载，两手脉沉伏而有力。以三花神佑丸五六十丸下之五六行，以凉水止之，盖冷主收敛故也。一二日服白虎汤，五七日后以常山散吐出冷痰涎水，又以柴胡汤和之，间服妙功丸磨积愈。  

《正传》有二男子皆年四五十，各得 疟三年，俱发于寅申巳亥日。一人昼发，发于巳而退于申；一人夜发，发于亥而退于寅。昼发者，乃阴中之阳病，宜补气解表，与小柴胡倍柴胡、人参，加白术、川芎、葛根、陈皮、青皮、苍术。夜发者为阴中之阴病，宜补血疏肝，用小柴胡汤合四物汤加青皮。各与干帖，加姜枣煎，于未发前二时每日一帖，服至八帖，同日得大汗而愈。  

丹溪治一人，因劳役发嗽得 疟，又服发散药，变为发热，舌短语言不正，痰吼有声，脉洪实似滑。先用独参汤加竹沥二蛤壳一，服后吐胶痰，舌本正，后用黄 人参汤服半月愈。  

一人性急好酒色，味浓，适多忧怒，患久疟，忽大热下臭积，大孔痛陷下，此大虚，脉弦大而浮。以瓦磨如钱圆烧红，童便淬，急取以纸裹于痛处，恐外寒乘而入也，以参、归、陈皮煎服，淡味半月安。  

一妇病疟，三日一发，食少，经不行已三月，脉无。时冬寒，议作虚寒治。疑误，再诊，见其梳洗言动如常，知果误也。经不行，非无血，为痰所凝。脉无，非血气衰，则积痰生热，结伏其脉而不见耳，当作实热治。与三花丸，旬日后食进，脉出带微弦。谓胃气既全，虽不药，疟当自愈而经行也。令淡滋味，果应。  

一妇身材小，味浓， 疲疟月余，间日发于申酉。头与身痛，寒多喜极热辣，脉伏面惨晦，作实热治之，以十枣汤为末，粥丸黍米大，服十粒津咽，日三次，令淡饭半月，大汗愈。  

一妇人久痢，因哭子变疟，一日五六作，汗如雨不止，脉微数，疲甚，无邪可治，阴虚阳散，死在旦夕。且服四兽等热剂，遂用参术二两、白芍药一两、黄 半两、炙甘草二钱，作四大剂服之而愈。  

***药方***  

（《济生》）  

清脾饮  

 治瘅疟，脉来弦数，但热不寒，或热多寒少，口苦咽干，小便赤涩。  

青皮 浓朴（姜制） 白术 黄芩 草果 柴胡 茯苓 半夏 甘草（炙。各等分）每服五钱，水盏半，姜五片，煎七分，温服不拘时。  

（仲景）  

小柴胡二陈汤  

 治热痰作疟，用此和解。（方见伤寒门。）（《活人》）  

白虎加桂枝汤  

 治疟但热不寒及有汗者。  

知母 桂枝 甘草（炙） 粳米（各一钱） 石膏（五钱）上咀，水盏半煎一盏，去滓温服。  

（《局方》）  

参苏饮  

 治疟初作，用此散解。（方见风寒门。）（《局方》）  

二陈汤  

 治食痰作疟。（方见痰门。）（《局方》）  

五苓散  

 治疟疾小水不利，用此分理阴阳。（方见湿门。）  

草果饮  

 治诸疟通用。  

草果 白芷 良姜 青皮 川芎 紫苏 甘草（炙。各等分）上咀，每服五钱，水盏半加姜煎，亦治寒疟。  

（《拔萃》）  

桂枝黄芩汤  

 治疟，服药寒热转甚者，此三阳合病也。  

桂枝 黄芩（一钱） 人参 柴胡（钱半） 石膏 知母（各一钱） 半夏 甘草（各五分）上咀，作一服，水盏半煎七分服。  

（《御药》）  

柴胡栝姜根汤  

 治一切疟疾，往来寒热，烦渴引饮。  

柴胡（二钱） 天花粉 黄芩 人参 甘草（炙。各一钱）上姜五片、枣二枚、水盏半煎八分，通口服。  

（《简易》）  

七宝饮  

 治一切疟疾，或先寒后热，或先热后寒，不问鬼疟食疟。  

常山 浓朴（姜制） 青皮 陈皮 甘草（炙） 槟榔 草果（各一钱）上咀，作一服，于未发隔夜，水一盏、酒一盏共煎一盏，去渣露一宿，再将渣煎另放，亦露一宿，来日当发之晨，荡温，面东先服，头服少顷，再服药渣，大有神效。  

（《和剂》）  

人参养胃汤  

 治疟疾寒多热少者，必须先服此药。  

人参 浓朴（制） 陈皮（各一钱半） 苍术（二钱） 茯苓 半夏（制） 草果 藿香甘草（炙。各一钱）上咀，作一服，姜三片、枣二枚煎，不拘时服。  

（《济生》）  

万安散  

 治一切疟病之初，以其气壮，进此药以取效。气虚胃弱及妊妇不宜服之。  

苍术 浓朴（姜炒） 陈皮 槟榔 常山（酒浸） 甘草（炙。各钱半）上咀，水二盏煎一盏，去渣露一宿，临发早温服，忌热物。  

驱疟饮  

 治诸疟久疟不愈者。  

草果 青皮 陈皮 人参 茯苓 半夏（制） 浓朴 苍术（炒） 槟榔 白术 甘草（各一两）良姜（五钱）上咀，每服七钱，水二盏、枣二枚、乌梅一个，煎八分，食远服。  

白术散  

 治邪气留于经络，与卫气相并，日发疟疾，寒热交作者，初受风寒者尤宜。  

麻黄 白术 茯苓 桂心（各七分） 陈皮 青皮 桔梗 白芷 甘草（炙） 半夏（制）紫苏 乌梅肉（各六分）上作一服，水二盏、姜三片、枣一枚，煎八分，食远服。  

老疟饮  

 治久疟结成 瘕，癖在胸胁，诸药不愈者。  

苍术（制） 草果 桔梗 青皮 陈皮 良姜（各七分） 白芷 茯苓 半夏（制） 枳壳（炒）甘草（炙） 桂心 干姜（炮） 紫苏 川芎（各五分）上咀，作一服，水二盏入盐少许煎八分，食前服。  

（徐氏）  

正气散  

退寒疟，正胃气，进饮食，脾胃虚怯者用之尤宜。  

藿香 草果（各二两） 半夏（制） 陈皮 浓朴 砂仁 甘草（炙。各一两）上为细末，每服三钱匕，生姜枣子煎，俟疟未发前和渣服。  

（《辨疑》）  

柴葛二陈汤  

 治一切疟，伤暑湿劳食等证。  

柴胡 干葛 白术 陈皮 半夏（制） 黄芩（寒阴疟即除之） 苍术（制） 川芎 甘草（各五分）上咀，作一服，水二盏、生姜三片，煎服。干葛、川芎、苍术乃发散外邪之药，久疟者及发散过者除之。不思饮食，加山楂、麦芽、枳实各五分。痰盛加贝母、知母。寒痰停饮加草果仁。阳分汗多，加人参、黄 去葛根。阴分，加酒芍药、川当归、川芎、生地黄各八分，或用升麻以提之。久疟微邪潮热，加四君子汤去祛邪之药。欲截，加常山、槟榔、青皮、贝母各一钱。  

（《杂着》）  

二术柴葛汤  

 治诸疟必用之剂。  

白术 苍术 柴胡 葛根 陈皮（各七分） 甘草（五分）若一日一发及午前发者，邪在阳分，加枯芩、茯苓、半夏（各一钱）。热甚头痛，加川芎、软石膏（各一钱）。口渴，加石膏、知母、麦门冬（各一钱）。  

若间日或三日发，午后或夜发者，邪在阴分，加川芎、当归、酒炒芍药、熟地黄、酒炒知母（各一钱）、酒黄 、酒红花（各四分）提。在阳分可截之。  

若间一日连发二日，或日夜各发者，气血俱病，加人参、黄 、白茯苓（各一钱）以补气，川芎、地黄、归、芍以补血。  

若阳疟多汗，用黄 、人参、白术以敛之。无汗用柴胡、苍术、白术、黄芩、葛根以发之。  

若阴疟多汗，用当归、白芍、熟地、黄 、黄柏以敛之。无汗用柴胡、苍术、川芎、红花、升麻以发之。  

胃气弱，饮食少，或服截药伤脾胃而食少者，加人参、酒芍药、大麦芽（各一钱）。  

伤食痞闷或有食积者，加神曲、麦芽、枳实（各一钱）、黄连（五分）。  

痰盛，加姜、半夏、南星、枳实（炒。各一钱），黄连、黄芩（各六分）。  

若欲截之，加槟榔、常山、青皮、黄芩（各一钱）、乌梅肉（三个）。  

日久虚疟，寒热不多，或无寒而但微热者，邪气已无，只用四君子汤合四物汤，加柴胡、黄芩、黄 、陈皮以滋补气血。  

（《活人》）  

柴苓汤  

 治疟热多寒少，口燥心烦少睡。（方见伤寒门。）  

***药方***  

（《机要》）  

桂枝羌活汤  

 治疟处暑以前发，头项痛，脉浮恶风无汗。  

桂枝 羌活 防风 甘草（各一钱）上咀，作一服，水盏半煎八分，温服。如吐，加半夏曲。  

麻黄羌活汤  

 治前证，恶风无汗。  

麻黄 羌活 防风 甘草（各一钱）煎如前式。  

白芷汤  

 治疟热多寒少，身头痛，脉长。先以大柴胡汤下之，微利为度，后微热不尽者，当服白芷汤以尽其邪。  

白芷（一钱） 知母（二钱） 石膏（四钱）上为粗未，水盏半煎八分，温服。  

桂枝芍药汤  

 治疟疾寒热大作，不论先后。此太阳阳明合病也，谓之大争，寒热作则必战。经曰：热战而动也。  

发热则必泄汗。经曰：汗出不愈，知内热也。阳盛阴虚之证，内实外虚，不治热久而传阴经也。此汤主之。  

桂（一钱） 黄 石膏 芍药 知母（各三钱）上咀，水盏半煎服。  

（《局方》）  

香薷饮  

 治伤暑发疟。  

香薷（二钱） 浓朴 扁豆（炒。各一钱）上咀，水盏半、乌梅一个煎八分，临时入姜汁一匙温服。  

五物香薷饮、香薷缩脾饮  

 并治暑疟。（方见暑门。）（《直指》）  

地龙丸  

 治瘴疟诸疟，大热烦躁。  

生地龙（二条，研细）上入姜汁、薄荷汁、生蜜各少许，新汲水调下。热炽，加脑子少许。  

（《良方》）  

茵陈 汤  

 治瘅疟发作有时，但热不寒，头痛不安，通身俱黑，大肠秘热，小便黄赤宜服此。  

茵陈蒿 山栀子 柴胡 黄芩 桔梗 牡丹皮 贝母 荆芥穗 升麻 半夏 羌活 杏仁（去皮尖）独活 麻黄（去根节。各五钱） 细辛（一分）上咀，每服四钱，水盏半、姜三片，煎一沸，急泻出，临发热头痛，去渣热服不拘时。  

但此疟止发热并初发时先壮热者可服。热多寒少，食后服此药。  

（《良方》）  

大青饮  

 治瘅疟积热痰盛，寒少热多，烦躁引饮。  

大青（一两，茎叶紫者是，不紫即是远志，不可用也。如无真者，以青黛代之） 大黄（醋炒）赤芍药 常山（炒） 龙胆草（去土） 甘草（炙，各三两）上捣筛，每服五钱，水盏半、姜三片，煎八分，温服。气盛热多宜服，若得利成热稍退则止。人素有虚痰，年四十以上者不可服之。  

***药方***  

（《良方》）  

半夏散  

 治痰疟，发作有时，热多寒少，头痛，额角并胸前肌肉 动。  

食才入口，即吐出，面色带赤，宜服此。  

半夏（泡七次为末，姜汁和调作饼晒干） 藿香 羌活 芎 （各一分） 牵牛（各半两）上为细末，每服三钱，食后白汤调下。  

（《和剂》）  

胜金丸  

 治一切疟，寒热不一，呕哕头痛，烦渴喘息，胸膈停痰。  

鸡心槟榔（一两，日干） 川常山（四两，酒浸蒸焙干）上为末，水煮面糊丸，如梧桐子大。每服三十丸，于未发前半日冷酒下便睡，不得吃热汤饮，次日又用冷酒下二十丸，仍不得吃热饮食，又次日饮食无拘。  

（《子和》）  

常山饮  

 治疟疾膈上有痰涎，宜吐以取效。若用砒霜之类发吐，纵疟已，脾胃受伤，须用无毒之药吐痰为佳。  

常山（二两，少煮晒干）上咀，每服一两，水煎空心服。  

（《机要》）  

藜芦散  

 治久疟不能饮食，胸中郁郁如吐，欲吐不能吐者，痰结也。当以此吐之则已。  

大藜芦（为末）每服半钱，温齑水调下，以吐为度。  

（《机要》）  

雄黄散  

 治疟如前。  

雄黄 瓜蒂 赤小豆（各一钱）上为细末，每服半钱，温齑水调下，以吐为度。  

***药方***  

（《三因》）  

红丸子  

 专治食疟。  

蓬术 三棱（各二两，醋煮伏时） 胡椒（一两） 青皮（三两，炒） 陈魏（一分，醋化）上为细末，另用苍术末同阿魏醋米糊为丸，梧桐子大，炒土朱为衣。每服五十丸，二陈汤四兽饮皆可下。  

（《局方》）  

二陈汤  

加妙仁、青皮、豆蔻。专治食疟。（方见前。）（《直指》）  

四兽汤  

 治食疟诸疟，和胃消痰。  

半夏 人参 茯苓 白术 橘红 草果 生姜 乌梅 大枣（各等分） 甘草（炙，减半）上咀，以盐少许腌食顷，湿纸浓裹慢火煨香熟。每服四钱，水盏半煎七分温服。  

（《澹寮》）  

露姜饮  

 治脾胃痰疟，发为寒热。  

生姜（四两）上和皮捣汁一碗，夜露至晓，空心冷服。  

***药方***  

（《良方》）  

芎归鳖甲饮  

 治劳疟表里俱虚，真元未复，病虽暂止，小劳又发。  

川芎 当归 鳖甲（醋炙） 茯苓 青皮 陈皮 半夏（制） 芍药（各等分）上咀，每服一两，水二盏、姜五片、枣二枚、乌梅一个，煎一盏，食远服。热多，加柴胡；寒多，加草果。  

（《良方》）  

鳖甲煮散  

 治劳疟。  

鳖甲（去裙醋炙） 黄 牛膝（酒洗） 天灵盖（酥炙） 菟丝子（制） 续断（各五分）羌活 柴胡 赤茯苓 生地黄 木香 陈皮（去白） 芎 山茱萸 独活 藿香（各三分）麝香（另研，一分）上末，作一服，水盏半、盐少许煎七分，空心和渣服。或炼蜜和丸，每服五十丸，盐汤空心下。  

（《良方》）  

乌梅丸  

 治劳疟，瘴鬼等疟悉皆治之。  

乌梅肉（微炒） 肉苁蓉（酒浸一宿割去皱皮炙干） 鳖（去裙醋炙黄） 桃仁（汤泡去皮尖及双仁，麦麸炒黄色。  

各三两） 香豉（一合） 麝香（半钱） 常山 川升麻 人参 甘草（炙） 知母 桂心（各三钱）上为末，入麝香研匀，炼蜜和捣丸，如梧桐子大。每服未发前空心温酒下三十丸，至发时又下三十丸，每日服之，以瘥为度。  

（《良方》）  

露星饮  

 治久疟成劳。  

白茯苓 槟榔 常山 秦艽 柴胡 黄芩 半夏 官桂 白术 甘草（各等分）上咀，每服三钱，水酒各半盏煎，露一宿，次早温服。  

***药方***  

（《良方》）  

沃雪汤  

 治山岚瘴疟。  

苍术（炒） 甘草（盐浸炙。各三两） 防风（细切） 白芍药 浓朴 干葛（各四两）朴硝（两半，研）上咀，每服四钱，水二盏煎一盏，不拘时热服。服毕少时，以姜葱作羹或作粥，吃了避风坐卧，身体润即愈。两滓又合煎服。  

（《良方》）  

香椿散  

 治瘴气恶心，四肢疼痛，口吐酸水，不思饮食，憎寒壮热发过引饮。二广八闽多山岚烟雾蛇虺蛊毒之气，当七八月之间，芒华发时，此时瘴疾大作，谓之黄芒瘴，又谓黄茅瘴。人因虚怯，又因伤饥伤饱，或冲烟雾，或涉溪涧，遂得此疾，谓之黑脚瘴、虾蟆瘴、哑瘴，其名不一，并皆治之。  

香嫩椿叶（三两，酒浸炒） 南壁土（向日者） 甘草（炙） 陈芽茶（各二两）上为细末，每服四钱，用酒调下。如患久者，更入甘遂、柴胡各半两，空心临卧服。  

（《良方》）  

保安汤  

 治山岚瘴疟，寒热久不瘥。  

常山（半两） 青蒿 知母（各一两） 桃仁（去皮尖研，半两）上咀，每服三钱，水盏半、生姜半分，煎至七分，不拘时热服（《良方》）  

预固丸  

 治岭南诸疟。  

丹砂 雄黄（各一两，并研细水飞过令干） 鬼臼（半两，为末） 阿魏（一分，用酒半升熬成膏入药）上再研令匀，以阿魏膏和丸，如鸡头子大，绯绢袋贮十丸。常执手中频嗅，虽瘴气中行不得惹。遇瘴病者，井花水嚼下三丸瘥。  

（《良方》）  

破块丸  

 治瘴疾结成气块，腹中不能消散，服之效。  

荜茇 大黄（各一两，俱生用）上为细末，入麝香少许，炼蜜丸，如梧桐子大。每服三十丸，空心冷酒下，日三服。  

***药方***  

（《简易》）  

定斋草果饮  

 快脾治疟。  

草果仁 苍术（制） 浓朴（制） 陈皮 半夏曲 甘草（炙） 乌梅（各等分）上咀，每服五钱，水盏半、姜五片、枣二枚，煎七分，温服。寒甚者加姜附，热加柴胡，瘴疟加槟榔。  

（《宝鉴》）  

交加饮子  

 治痰瘴气虚寒疟。  

肉豆蔻 草豆蔻（各二个，一个煨，一个生用） 浓朴（二寸，半生半制）大甘草（二寸，半生半炙） 生姜（二块，一生一煨）上等分水煎，发日空心服，未愈再服。  

（《济生》）  

七枣汤  

 治五脏气虚，阴阳相胜，作为 疟，发作无时，寒多热少。  

附子（一枚炮，以盐水浸再炮，如此七次，去皮脐）上咀，水一盏，枣七枚、姜七片，煎八分，当发日空心温服。  

（《济生》）  

果附汤  

 治气虚疟疾，寒多热少，或只单寒。  

草果仁 附子（炮制。各等分）上咀，每服五钱，水一盏、姜七片、枣一枚，煎服。  

（《澹寮》）  

分利顺元散  

 治体虚之人患疟，寒多不可用截药。  

川乌 附子（各一两） 南星（二两） 木香（五钱，锉，临时入）除木香，以三味一半生，一半炮，和咀，每服四钱，枣七枚、姜十片、水一盏煎七分，发前一日及当发日早晨连进一二服。半生半熟，所以能利解阴阳也。  

（《辨疑》）  

桂附二陈汤  

 治寒疟但寒少热多，腰足冷。  

附子（炮制） 半夏（制） 陈皮 白茯苓 肉桂 炙甘草上咀，每服四钱，水一盏、姜三片、枣一枚，煎服。  

***药方***  

（《辨疑》）  

二十四味断疟饮  

 治久疟。  

常山（酒炒） 草果 槟榔 知母（酒炒） 陈皮 青皮 川芎 枳壳 柴胡 黄芩 荆芥白芷 人参 紫苏 苍术 白术 半夏 良姜 茯苓 桂 葛根 甘草 杏仁 乌梅（各等分）上咀，每服一两，水二盏、姜三片、枣一枚，煎八分，发日早服。  

鳖甲乌梅丸  

 治久疟不愈。  

鳖（醋炙，一个） 川常山（二两，酒炒褐色） 乌梅肉（五钱） 人参（七钱） 知母贝母 槟榔（各两半） 青皮 陈皮（各一两，去白） 草果仁（八钱）上为细末，酒糊丸，梧桐子大。每服七十丸，酒下，忌猪羊鸡半月。  

浸酒药  

 治久疟服诸药不效者。  

常山（炒） 苍术（制。各一两） 草果 青皮 陈皮 贝母 甘草（各五钱） 鳖甲（炙，一个）乌梅肉（微炒） 人参（各四钱）上咀，用老酒半镞入瓶中浸药。每晨服一二杯，忌怒劳冷食。  

（《济生》）  

鳖甲饮子  

 治疟疾久不愈，胁下痞满，腹中结块，名曰疟母。  

草果仁 鳖甲（醋炙） 黄 白术 白芍药 浓朴（制） 槟榔 橘红 川芎 甘草（炙。各等分）上咀，每服四钱，水一盏、姜七片、枣一枚、乌梅一个，煎服。  

（《直指》）  

消癖丸  

 治疟母停结癖，腹胁坚痛。  

芫花（炒） 朱砂（细研，等分）上为末，炼蜜丸，小豆大。每服十丸，浓煎枣汤下。去癖须用芫花、大戟下之，下后即与养胃汤。  

***药方***  

（《良方》）  

神效手把丸  

 治鬼疟。  

猢孙头骨 虎头骨 猫头骨 砒霜 常山朱砂（细研） 乳香（另研） 麝香 白芥子阿魏（各一分） 蜈蚣（一枚）上为细末，碾令匀，取五月五日午时，炼蜜和捣五百杵，丸如皂角子大。以绯绢裹一丸，男左女右，臂上系之。发时于净室内焚香恭诚解下，男左女右手把之，时时就鼻嗅之，五度效。  

鬼疟神效丸  

砒霜 朱砂 乳香（各半两） 麝香 阿魏 安息香 绿豆粉 猢孙头骨上各为末，和研匀，蒸饼丸，梧桐子大。发前男左女右手把一丸便卧，一伏时便瘥。  

万安丸  

 治鬼疟。  

虎头骨（酒炙，三两） 藜芦（六两） 雄黄 鬼臼 天雄（制） 芜荑（炒） 皂角（酥炙去皮丝。各一两）上为细末，入别研雄黄末匀，炼蜜和丸，弹子大。令患人头上戴一丸立止，或于房内烧之避邪。  

***药方***  

（《宣明》）  

疟神丹  

 治诸般疟疾。  

白砒（一两） 雄黄（一钱）上以五月五日用粽子尖左右研三千下，日未出不令鸡犬见妇人知。丸如梧桐子大，发前一日面东冷水下一丸。  

（《发明》）  

斩鬼丹  

人信（五钱，用明矾五钱盖罐内火 ，微有黑烟出，取起放土地上冷） 雄黄（三钱，明亮者）上共研匀极细，五月五日五家粽角为丸，如小豆大，未发前面东凉水下三丸，嚼破吞之妙。小儿一丸，以吐为效。  

（秘方）  

鬼哭丹  

 治诸疟疾。  

绿豆（一两） 信石（明者，三钱）上碾极细，以蒸饼为丸，如绿豆大。每服三丸，发日早五更以新汲水朝东吞下。忌湿面生冷荤腥。  

（《玉机》）  

一剪金  

 治疟圣药。  

信石 黑豆 雄黄（各等分）上以石臼捣为末，用细绢子捻药一捻于中裹如豆大，用丝扎定剪切。每服一丸，星宿全时用汲水吞下，勿令人知。  

（《宣明》）  

辟邪丹  

 治瘴疟鬼疟食疟。  

绿豆（四十九粒） 雄黑豆（四十九粒） 朱砂（二钱，另研） 白砒（另研，二钱）上为末同研匀，滴水丸，黄丹为衣。每服一粒，取桃枝研汁调井花水向日吞下。  

（《集成》）  

常山饮  

 截诸疟。  

常山 槟榔 乌梅 草果 知母 甘草（炙） 穿山甲（炮）每服五钱，水盏半煎一盏，露一宿，临发日前二时温服。  

（秘方）  

四神饮  

常山（二钱） 槟榔 柴胡 贝母（各一钱）上咀，水二盏煎，加黑豆二七粒。临发前二时空腹服之。  

（《选要》）  

驱疟丹  

 治久疟诸疟如神。  

常山末 草果末 菖蒲末 绿豆粉（各一两） 信石（醋煮，二钱半）上用稀面糊搜和，分作一百二十饼，每以一饼用茶清浸露一宿，临发日五更冷服。痰饮在上即吐，痰饮在下即泻。小儿用一角，根据前法服。忌猪羊鱼鸡面。  

（《和剂》）  

克效饼子  

 治一切疟疾，发作有时，先觉有时，乃作寒栗鼓振颐颔，中外皆寒，腰脊俱痛，寒战既已，内外皆热，头痛如破，渴欲饮冷。或痰聚胸中，烦满欲吐，或先寒后热，或先热后寒，或寒多热少，或热多寒少，或寒热相半，或但热而不寒，或但寒而不热，或一日一发，或间日一发，或发后五六日再发，皆治。  

甘草（炙） 绿豆末 荷叶（炮。各五钱） 定粉（研） 龙脑（研） 麝香（研。各半钱）金箔（二十五片，为衣） 信石（醋煮，两半） 朱砂（飞，一两）上为细末，炼蜜搜和，每两作二十饼捻扁，以金箔为衣。每服一饼，新汲水磨化。日发者，未发前服之；间日发者，不发夜服；隔数日发者，前一日夜服；连日发者，侵晨服。  

（《百选》）  

碧霞丹  

 治久疟不愈。  

东方甲乙木巴豆（取肉去油） 南方丙丁火官桂（去粗皮） 中央戊己土硫黄（去土石）西方庚辛金白矾（另研） 北方壬癸水青黛（另研。各等分）上于五月初一日修治了，用纸各包，以盘盛根据前方位排定，勿令猫犬妇人见之，安顿神前，至端日午时用五家粽角尖和前药令匀，丸如梧桐子大，令患人以绵裹一丸塞在鼻中，男左女右，于未发前一日安之，约度寻常发过少许方除。  

（《发明》）  

煮药豆法  

 治久疟疟母痞块者，不宜用消痞丸散等破气并热药，只宜制豆法，食尽二升，自然消愈。  

大黑豆（二升） 常山（半斤） 枳实（四两） 血竭（五钱，另研）上用水一斗先锉常山枳实，煮十余沸，入豆，候熟去二味，再入血竭末，用武火熬尽汁，取出晒干，每日食之一二合后，可灸章门二穴，其痞自消。  

***药方***  

一方：  

用独蒜十二个煨熟，桃仁一百个去皮尖烂捣入黄丹，丸如豆大。每服三丸，当发日清晨温酒一盏面东吞下。  

一方：  

用桃仁一味不犯水，入黄丹研丸，五月五日合服。  

一方：  

截疟神效，常山末二钱、乌梅肉四个，研烂酒调，临发日服。  

一方：  

治五般疟疾，用夜明砂一钱，冷茶调下。  

一方：  

用何首乌为末，酒调下三钱，临发日先服。  

一方：  

治老疟痰疟，用雄黄、瓜蒂、赤小豆等分为末。每服半钱，调用温水下，以吐为度。  

一方：  

不问新久疟，用常山一两锉碎，以好酒浸一宿，瓦器煮干为末。每服二钱，水一盏煎半盏去滓停冷，五更服之，不吐不泻效。  

一方：  

用隔年全历日端午日午时烧灰，糊丸，如豆大。发日早以无根水送下一丸。  

一方：  

治疟神效，用蒜不拘多少，研极烂和黄丹少许，以聚为度，丸如芡实大，候干。  

每服一丸，新汲水面东吞下。  

《子母秘录》：  

用百草霜、黄丹等分细研，每服二钱，于发日空心米饮调服，不过两服愈。  

一方：  

治鬼疟进退不定，用猢孙头骨一枚烧灰为末，空心酒调一钱，临发温服。  

一方：  

治久患痨疟瘴疟，用鳖甲三两，酥炙令黄，去裙为末，临发时酒调下三钱。  

一方：  

用驴脂和乌梅肉为丸，未发先服三十丸即止。  

《医方大成》：  

用狗蝇一个去头翅，以蜡圆一丸，当发日冷酒吞下。  

***药方***  

大椎  

（第一骨节尽处，灸三壮立愈。）  

三椎  

（骨节，灸亦可愈。）  

间使  

（二穴，在手掌后二指，两筋中间是穴，可灸。）  

## 卷之三十八

### 霍乱门  

***病机***  

《内经》曰：岁土不及，风乃大行，民病飧泄霍乱，体重腹痛，筋骨繇复。巢氏《病源》云：霍乱吐泻，皆因温凉不调，阴阳混淆，二气相干，致脾胃之间，变而为霍乱。寒气客于脾则泻，客于胃则吐，亦由饮酒食肉，腥脍生冷过度，或因坐卧湿地，当风取凉，使风冷之气归于三焦，传于脾胃，脾胃得冷，水谷不消，皆成霍乱。  

***病机***  

《原病式》云：三焦为水谷传化之道路，热气甚则传化失常，而霍乱吐下之证作，火性燥动故也。  

***病机***  

《原病式》云：霍乱吐下，湿为留饮痞隔，而传化失常，故甚则霍乱吐泻也。  

***病机***  

《保命集》曰：霍乱吐泻不止者，邪在中焦。或因渴而大饮，或因饮而过量，或饥饱过甚，或湿热内甚，故阴阳不和，是为吐泻。仲景曰：邪在上焦则吐，邪在下焦则泻，邪在中焦则既吐且泻，此为急病也。然吐利为急，十死其一二，如挥霍撩乱，而不得吐泻者，此名干霍乱，必死。  

法曰：既有其入，必有所出。今有其入而不得其出者，痞也，塞也。故转筋吐泻者，其气有三：曰风，曰火，曰湿。吐为 热也。王氏曰：炎热暴烁，心之气也。火能炎上，故吐也。泻为湿也。叔和云：湿多成五泻。经曰：湿胜则濡泻。又曰：风胜则动。筋属肝而应于风木，故脚转筋，燥急也。《内经》诸转反戾，水液混浊，皆属于热。张仲景治法曰：热多欲饮水，五苓散；寒多不饮水者，理中汤。凡觉此证，或先五苓、益元、桂苓甘露饮，乃吐泻之圣药也。慎无与粟米粥汤，一入于胃，则必死矣。霍乱者，脾胃极损，不能传化，加以粟米，如人欲毙，更加利刀锯其首，岂有能生者耶？如吐泻多时，欲住之后，宜微以稀粥渐渐养之，以迟为妙。  

***病机***  

霍乱证虽有风寒湿热之异，大抵伤暑居多。盖由夏暑伤内，元气脾胃俱虚，必因饮冷停寒，酒色所伤；外因受凉，邪气所郁，不得发越，而霍乱之证作矣。故此证作，多于秋凉之时，从可知矣。若邪浅，而能上下分散，得吐泻为可治；深重者，上不得吐，下不得泄，邪恣中焦，搅腹颠倒，挥霍撩乱，立见死亡。知医者，惟用盐汤灌，探吐，及以益元散、五苓汤之类救之，庶可回生。若无知者，谬以滚汤热粥与之，祸不旋踵。  

***病机***  

陈无择云：霍乱者，心腹卒痛，呕吐下利，憎寒壮热，头痛眩晕。先心痛则先吐，先腹痛则先泻，心腹俱痛，吐利并作，甚则转筋入腹，则毙。霍乱恶证，无越于斯。盖阴阳反戾，清浊相干，阳气暴升，阴气顿坠，阴阳痞隔，上下奔逸，治之惟宜温暖，更详别三因以调之。外因诸风则恶风有汗，伤寒则恶寒无汗，胃湿则重着，伤暑则热烦；内因九气所致郁聚痰涎，痞隔不通，遂致满闷，随其胜复必作吐利；不内外因，或诸饱食脍炙、恣餐乳酪、冰脯、寒浆、旨酒，胃既胀，脾脏停凝，必内郁发，遂成吐利，当从不内外因也。  

***病机***  

《伤寒论》曰：病呕吐而利，名曰霍乱；或发热头痛，身疼恶寒，吐利；或自吐下，又利止，复更发热也，皆是霍乱证。伤寒，其脉微涩者，本是霍乱，今是伤寒，却四五日至阴经上，转入阴必利。本呕下利者，不可治也。  

《保命集》云：伤寒霍乱转筋，身热脉长，阳明本病也。脾胃受湿热，中焦气滞，或因冷冻饮料，或伤冷水，或感湿气，冷热不调，水火相干，阴阳相搏，上下相离，荣卫不能相维，故转筋挛痛，经络乱行，暴乱吐泻，中焦胃气所主也。  

大抵霍乱内多暑热之邪，外因寒气束郁而作；或内因凉物而致；若谓真寒而为病源者绝少。  

独惟夏秋时病者，岂得为伤寒者乎？  

***病机***  

《原病式》曰：转筋，经云反戾也。热气燥烁于筋，则挛 而痛。火主燔灼燥动故也。  

或以为寒客于筋者，误也。盖寒虽主于收引，然止为厥逆禁固，屈伸不便，安得为转筋也？所谓转者，动也。阳动阴静，热证明矣。夫转筋者，多因热甚，霍乱吐泻，所以致脾胃土衰，则肝木自甚而热燥于筋，故转筋也。夫发渴则为热，凡霍乱转筋而不渴者，未之有也。或有不因吐泻，但外冒于寒，而腠理闭塞，阳气郁结，怫热内作，内燥于筋，则转筋也。故诸转筋，以汤渍之，而使腠理开泄，阳气疏通则愈也。因汤渍而愈，故俗反疑为寒也。  

陈氏曰：转筋者，以阳明养宗筋，属胃与大肠。今暴吐下，津液顿亡，外感四气，内积七情，攻闭诸脉，枯削于筋，宗筋失养，必致挛缩，甚则卵缩舌卷，为难治。  

***病机***  

陈氏曰：干霍乱者，忽然心腹胀满，绞刺疼痛，蛊毒烦冤，欲吐不吐，欲利不利，状若神灵所附，顷刻之间，便致闷绝，亦涉三因，或脏虚，肠胃或浓，故吐利不行。  

***病机***  

陈氏曰：烦渴者，以阴阳反戾，清浊相干，水与谷并，小便秘涩，既走津液，肾必枯燥，引水自救，烦渴必矣。  

***脉候***  

《内经》曰：脉伏者，霍乱。  

脉微而涩，或伏而散，或隐而伏，或大而虚。  

右关脉滑为霍乱吐泻。霍乱脉多结促，皆不可断以死。  

脉洪者为热。脉弦者为饮。  

气口弦滑，膈间有宿食、留饮，宜顺其性，以盐汤探吐之。  

脉洪大者生。脉微弱渐迟，气少不言者死。  

***治法***  

霍乱证乃阴阳交错，水火相干，邪正不分，如寇入境，不别良善，乱相混扰然也。初须用五苓散分利，若干霍乱者，须以姜盐汤或吴茱萸汤温服探吐，吐中就有发散之意。俟其稍安，随后调理。若斯证治，一时急迫，稍失其治，立见倾危。此等证候，不知治者，死于非命，何可胜纪。每见夏秋之间，患此证者，忽然吐泻大作，家人不识治法，只云吐泻既虚，即以热粥滚汤与之接济。汤粥入腹，其证尤甚，而即死者多矣。  

***治法***  

干霍乱证最难治。升降不通，死在须臾。当以吐法提其气，极是良法。急则用盐汤，此系内有物所伤，外有邪气所遏。有用吐者，则兼发散之意。有用温药解散者，不可用凉药解散，则二陈加川芎、苍术、防风、白芷、生姜煎服。  

***治法***  

霍乱阳明证，宜和中平胃，建中辈，或四君子汤。脉浮，自汗，四君子加桂主之；脉浮无汗，四君子加麻黄；吐利转筋，胁下痛，脉弦者，木克土也，故痛甚，平胃加木瓜五钱，或建中加柴胡、木瓜。  

吐利转筋，腹中痛，体重，脉沉而细者，四君子加白芍、良姜。  

吐利，四肢拘急，脉沉而迟，此少阴霍乱，四君子加姜、附、浓朴。  

吐利，四肢厥冷，脉微缓，属厥阴，建中加归、附。  

吐利，头痛而身热，热多欲饮水者，五苓散；寒多不用水者，理中丸主之。  

《元戎》云：太阴证霍乱者，理中汤加橘红，名治中汤。  

若吐下，必腹作痛，手足厥冷，理中去白术，加熟附，名四顺汤。若吐利后转筋者，理中加火 石膏一两。  

大法生姜理中汤最好，不渴者可用。如渴者，用五苓散。欲吐者，以二陈汤探吐，亦有可下者。  

转筋者，皆属乎血热，四物汤加酒芩、红花、苍术、南星煎服。  

人于夏月，加食瓜果，多饮冷乘风，以致食留不化，因成痞膈，上下不通，遂成霍乱，以六和汤倍加藿香煎服。  

霍乱切不可与米粥汤，饮之立死。  

转筋法：男子以手挽其阴，女子以手捧两乳，此《千金》法也。  

***治法***  

刺委中穴出血，或刺十指头出血，皆是良法。今北方人凡病悉刺两手、 中出血，谓之打寒，此则伤寒热入血室而用此法也。霍乱证亦以此法，所谓血去惕出。非此二证，悉皆用之，误也。  

转筋，十指拘挛，不能屈伸，灸脚外踝骨尖上七壮。  

霍乱将死者，用盐填脐中，灸七壮，立愈。  

霍乱吐泻不止，灸天枢、气海、中脘四穴，立愈。（天枢二穴，在脐心两旁各开二寸；气海在脐下一寸半，中脘穴在脐上四寸。）  

***药方***  

（《玉机》）  

半夏汤  

 治霍乱转筋，吐泻不止。  

半夏曲 白茯苓 白术（各五钱） 淡桂（二钱半） 炙甘草（二钱）上为细末，每服二钱。渴者，以凉水调下，不渴者，以温水调下。  

（河间）  

六和半夏汤  

 治霍乱吐泻。  

白术 甘草 砂仁 杏仁 人参 半夏（制。各五钱） 赤茯苓 藿香 白扁豆（姜汁炒）木瓜（各一钱） 香薷 浓朴（姜制。各二钱。）上咀，作一服，姜三片、枣一枚，水二盏，煎一盏，温服。  

（《三因》）  

木瓜汤  

 治霍乱吐泻，举筋转筋，入腹则闷绝。  

紫苏叶（十片） 干木瓜（一两） 吴茱萸（半两） 小茴香（炒） 甘草（炙。各一钱）上咀，作二服，加姜、枣，水煎服。  

（《直指》）  

姜盐汤  

 治干霍乱，欲吐不吐，欲泻不泻。  

盐（一两） 生姜（半两，捣）上同炒，令色变，以水一碗，煎热温服。  

（《济生》）  

麦门冬汤  

 治外感风寒，内伤饮食，霍乱转筋，呕吐泻泄。  

藿香 浓朴 白术 茯苓（各一钱） 甘草（炙。各五分） 紫苏 大腹皮 白芷 桔梗半夏 陈皮（各八分） 肉桂（三分） 猪苓 泽泻（各一钱）上咀，作一服，水二盏，姜五片，煎八分，食远服。  

（《局方》）  

七气汤  

 治七情郁结，互相刑克，挥霍撩乱，吐利交作。  

半夏（制） 浓朴（姜炒） 芍药 茯苓（各一钱） 肉桂 紫苏 橘红 人参（各五分）上咀，作一服。水二盏，姜七片、枣一枚，煎一盏，不拘时服。  

回生散  

 治霍乱吐泻。但有一点胃气存者，服之回生。  

冻皮（去白） 藿香（去土。各半两）上作一服，水二盏，煎八分，不拘时服。  

止渴汤  

 治霍乱烦渴。  

人参 麦门冬 茯苓 桔梗 栝蒌根 葛根 泽泻 甘草（炙。各五钱）上为细末，每服二钱，用白汤下。如烦渴，加滑石二两；甚者，加姜汁续续饮之，不拘时服。  

（《局方》）  

四君子汤  

五苓散  

胃苓汤  

二陈汤  

不换金正气散  

建中汤  

 并治霍乱吐利。（方见伤寒门。）  

***药方***  

（《选要》）  

二香散  

 治暑湿相搏，霍乱转筋，烦汤闷乱。  

藿香 白术 浓朴 陈皮 茯苓 半夏（制） 紫苏 桔梗 白芷 香薷 黄连 白扁豆（各一钱）大腹皮 甘草（炙。各五分）上咀，作一服，水二钟，姜五片，葱白三寸，煎一钟服。  

（《集成》）  

玉露散  

 治夏月伤暑，霍乱吐泻。  

石膏 寒水石 生甘草（各等分）上为末，每服二钱，白汤调下。  

（《局方》）  

桂苓甘露饮  

冷香饮子  

黄连香薷散  

益元散  

 并治伤暑霍乱。（方见暑门。）  

***药方***  

（仲景）  

加减理中汤  

 治霍乱吐泻。  

人参 白术 干姜（炮。各二钱） 甘草（炙，五分）上咀，作一服，水钟半煎八分，不拘时服。  

若为风寒湿所中者，加附子（一钱），名附子理中汤。  

若霍乱吐利者，加陈皮、青皮（各一钱），名治中汤。  

干霍乱，心腹作痛，先以盐汤少许，顿服。候吐出令透，然后即进此药。  

呕吐者，于治中汤内加丁皮、半夏（各一钱），生姜十片煎服。  

泄泻者，加橘红、茯苓（各一钱），名补中汤。  

溏泻不已者，于补中汤内加附子（一钱），不喜饮食，水谷不化者，再加砂仁（一钱）。  

霍乱呕吐，心腹作痛，手足逆冷，于本方内去白术，加熟附子二钱，名四顺汤。  

霍乱后转筋者，理中汤内加 石膏一钱。  

脐上筑者，肾气动也，去术加官桂。肾恶燥，去术恐作奔豚，故用官桂。  

伤胃吐血，以此药能理中脘，分利阴阳，安定血脉，用本方可也。  

（《集成》）  

冷香汤  

 治夏秋伤暑，引饮、过食生冷，脾胃不和，遂成霍乱之证。  

良姜 附子（制） 甘草（炙） 檀香（各一钱） 干姜（炮，一钱） 丁香（三分） 草果（一钱）上作二服，水钟半，煎八分，去渣，贮瓶中，沉井内，待恶服之效。  

（《济生》）  

通脉四逆汤  

 治霍乱多寒，肉冷脉绝。  

吴茱萸（三钱） 附子（制，一钱） 桂心 当归 甘草（炙。各一钱） 白芍药 木通 细辛（各五分）上咀，作一服。水二钟，姜七片、枣一枚，煎八分，无时服。  

（《宣明》）  

正胃散  

 治霍乱吐泻不止。  

枇杷叶（拭去毛，炙） 浓朴（制） 陈皮（去白。各一钱） 桂（五分）上咀，作一服，水钟半，姜三片，煎八分，无时服。  

（《选要》）  

诃黎勒散  

 治霍乱呕吐，脾胃虚寒，气隔不思饮食。  

诃子（炮） 肉桂 泽泻 赤芍药 干姜（炮） 人参（各五分） 白术 陈皮（去白）浓朴（炒。各一钱） 甘草（炙，二分半）上咀，作一服，水钟半，姜三片、枣一枚，煎六分，不拘时服。  

人参散  

 治霍乱，身体疼痛，四肢逆冷，服理中、四顺不效者。  

人参 白芍药 当归 高良姜（各五分） 附子（制） 陈皮（去白） 桂心 白术（各一钱）上咀，作一服，水钟半，枣三枚，煎七分，不拘时服。  

活命散  

 治男子、妇人、小儿霍乱，吐泻不止，面色青黑，命在须臾，宜服此药。  

防风 羌活 独活 干姜 细辛（各一钱） 官桂（五分） 草豆蔻 肉豆蔻 川芎（各五钱）吴茱萸 木瓜（各一两）上为细末，每服三钱，浓煎木瓜汤，空心调服。  

（《选要》）  

浆水散  

 治暴泻如水，周身汗出尽冷，脉弱，不能言语。甚者吐逆不止。  

半夏（二钱） 附子 干生姜 炙甘草 桂心（各半钱） 良姜（二分半）上咀，作一服，浆水煎服之。  

（《活人》）  

姜附汤  

 治霍乱吐泻，转筋，手足厥冷，多汗。  

干姜（炮） 附子（制。各二钱）上咀，作一服，水钟半，煎七分，热服。  

（《医林》）  

附子粳米汤  

 治霍乱四逆，吐少呕多。  

中附子（一枚，制） 半夏（两半） 大枣（十枚） 粳米（五合） 干姜 甘草（各一两）上为粗末，每服八钱，水钟半，煎米熟去渣服。  

糯米姜水  

治上吐下泻，心腹 痛，水食不下。  

糯米（一百二十粒） 生姜（一块）上共一处捣细，新汲水解服。  

既济汤  

 治霍乱后，虚烦不得眠。  

人参 炙甘草 淡竹叶（炙，各口钱） 麦门冬（口钱） 附子 半夏（制，五分）上咀，作一服，水钟半，姜五片、粳米百余粒煎，空心服。  

（《良方》）  

丁香散  

 治霍乱，呕吐不止。  

丁香（五分） 藿香 枇杷叶（拭去毛。各一钱）上咀，水一钟半，姜一片，煎六分，热服。  

四顺附子汤  

 治霍乱转筋，吐泻，手足逆冷，六脉沉绝，气少不语，身冷汗出。  

附子（生用） 白姜（炮） 人参 甘草（炙。各等分）上咀，每服四钱，水钟半，煎七分，空心服。  

胡椒汤  

 治霍乱，烦闷欲死。  

胡椒（三十粒） 陈皮 高良姜 桂心（各七分） 麦门冬（去心） 干木瓜（各钱半）上咀，作一服，水钟半，煎六分，温服。  

（《良方》）  

治命散  

脾元虚损，霍乱，不吐泻，腹胀膈壅。  

丁香（七枚） 葛根 甘草（炙） 生姜（各半两） 盐（一合）上作一服，童便钟半，煎一钟，分二次服。  

薤白汤  

 治霍乱干呕不止。  

薤白（切，一握） 生姜（切，半两） 陈皮丝（三钱）上水二大钟，煎七分，温服。  

橘皮汤  

 治霍乱，呕哕不止。  

橘皮（去白） 甘草（炙。各一两） 枇杷叶（拭去毛，炙黄，二两）上咀，每服三钱，水钟半，煎七分，温服。  

（《良方》）  

桃枝汤  

 治中恶霍乱，客邪内干正气，使胃中食物不化，气不宣通，令人心腹卒痛，吐利烦闷，甚则精神冒昧，靡所知识，此之谓鬼气所作也。  

桃东行嫩枝（切，一握） 栀子仁（十四粒） 豆豉（一两） 吴茱萸（一两） 桃仁（十四粒）麝香（二分） 当归（二两） 官桂（五钱）上咀，每服四钱，水钟半，姜三片，煎七分，温服，日三次，夜一次。  

急救方  

 治心腹绞痛，烦闷歇绝。此乃阴阳不通，名干霍乱，俗谓绞肠痧证，急用吐法，得免横枉而死。  

食盐（半盏）用热汤三四碗泡化，令患人吃尽后，却以鸡翎探吐，所吃盐汤出尽，及腹中宿物痰饮俱出，其病即愈，效如神也。  

洗渍法  

 治霍乱转筋入腹。  

藓蓼（一束）去两头煎汤一斗，洗足及腿即止。食盐煎汤，渍之，片时愈。  

***药方***  

一方：  

治霍乱吐泻。用高良姜（二两） 炒焦锉细，酒一升，煎三五沸服。  

一方：  

治霍乱不吐不下，用丁香十四枚，为末，以热汤一盏调服。  

一方：  

治霍乱腹痛吐下。用桑叶捣汁一盏服，冬月干者，煎汁服。  

一方：  

治霍乱泻利不止，转筋入腹欲死者。用生姜三两捣烂，酒一升，煮三四沸，顿服。  

一方：  

治霍乱大泻不止。用附子炮制为末，每服四钱、盐半盏，水二盏，煎一盏，温服立正。  

一方：  

治霍乱，用浓朴、姜汁浸，火炙为末，新水调二钱服。  

一方：  

治霍乱吐利不止。用扁豆末和醋，服之下气。  

一方：  

治痢后转筋。用扁豆叶一握，生捣，以醋煎汁服之。  

一方：  

治转筋。用赤蓼切，三合，水三合，酒一盏，煎八分，温服二次。  

一方：  

治霍乱吐逆不止。用糯米，以清水研一碗，饮之即止。  

一方：  

治霍乱转筋，用香薷浓煮汁，服半升，立效。  

一方：  

治筋脉挛急，不得屈伸者。用薏苡仁，生为末，每服二钱，米饮调下，无时日进三服，勿令间断为妙。  

一方：  

治足筋急痛，用生姜半斤，捣如膏，贴裹痛处。  

一方：  

治霍乱心痛无汗，吐不止。用梨汁叶一握，水二升，煎一升，服之神效。  

一方：  

用枯白矾为末，每服一钱，沸汤泡服。  

一方：  

治霍乱吐泻，不能服药。用绿豆、胡椒各四十九粒，研碎，水煎服。如渴甚者，新汲水调服。一方用胡椒四十粒，以饮吞之。  

一方：  

治霍乱吐泻，服药即吐，无法可治，此方立效。井泉水半碗，百沸汤半碗，相合服之。  

《外台秘要》：  

治霍乱心腹胀满，烦痛短气，未得吐下。饮好苦酒三盏，少老弱者，可饮一二盏。  

一方：  

治心腹胀满，霍乱不吐下。小蒜一升，水（三升）煮一升半，分服。  

一方：  

治霍乱转筋。用皂角为末，吹一豆入鼻中，得嚏瘥。  

《本草》方：  

治霍乱烦躁，卧不得安。葱白二十茎，大枣二十枚，以水二升，煎一升，以绵滤过去渣，顿服。  

一方：  

治霍乱卒热，心烦，渴。粟米研泔汁数升，饮之瘥。  

一方：  

治霍乱不吐，不下者。丁香十四枚为末，沸汤调一盏服。  

一方：  

治痧病发。用水红花根，去苗，洗净，锉水一碗，新瓷瓶内煎至半碗，服。  

用新苎麻做头绳缚髻，每年换一次，不须药，永不发。  

一方：  

治霍乱吐下不止。艾一把，水三升，煮一升，顿服。  

《肘后方》：  

治霍乱吐下后，大渴多饮，则杀人。黄粱米五升，水一斗，煮至一升，澄清，稍稍饮之。  

《千金方》：  

治霍乱干呕不息。以薤叶煎一升，服三次，立止。  

## 卷之三十九

### 证门  

***病机***  

经曰：诸 项强，皆属于湿。（王注：太阳伤湿。）又曰：诸暴强直，皆属于风。（王注：阳内郁而阴行于外。）刘河间云：诸 强直，筋劲强直而不柔和也，土主安静故也。阴 曰柔 ，阳 曰刚 。  

亢则害，承乃制，故湿过极，则反兼风化制之，然兼化者，虚象而实，非风也。  

又云：诸暴强直，皆属于风。谓筋劲强有力，不柔和也。然燥金为病，紧敛短缩，劲急。风木为病，反见燥金之化，由亢则害，承乃制也。又况风能胜湿，而为燥也。  

***病机***  

仲景云：病身热足寒，颈项强急，恶寒时头热面赤，独头摇动，卒口噤，背反张者，病也。又云：太阳病，发热无汗，而反恶寒，名曰刚 ；太阳病，发热汗出，而不恶寒，名曰柔。  

***病机***  

仲景云：太阳病，发汗太多，因致 ，疮家过汗亦致 ，风病汗下亦致 。此为汗下之过，亡津液之致，亦内因也。  

***病机***  

证不因汗下之过，必是气血内虚，外为风寒湿热所袭，而成 也。观夫仲景谓伤寒汗下之过，与夫产后、疮人多患之，斯可见矣。陈无择始谓气血内虚，与仲景之言相台，所谓扩异世而同符者，至理而已。  

***病机***  

张子和医案有病风搐目眩，角弓反张，数日不食。诸医皆作惊风、暗风、风痫，治以南星、雄黄、乌附，不效。戴人曰：诸风掉眩，皆属肝木。阳主动，阴主静，由火盛制金，不能平木，肝木茂而自病。先涌风痰二三升，次以寒剂下之，又以 针刺百会，出血立愈。可见，风搐与不同，而 证属湿，土极必兼风木摇动之化；风搐属木，木极必见金燥紧敛之形。要之亦可同论，故取此条，以证 病不专于风寒湿之外至，亦有风火热之内作者也。  

***脉候***  

脉浮缓，为有汗；肺浮紧，为无汗。  

脉沉细渚，湿所伤也。  

脉沉伏弦紧，阳缓阴急，则久久拘挛；阴缓阳急，则反张强直。  

《脉经》曰：太阳病，发热脉沉而细者，曰 ，为难治。  

又云： 脉按之紧如弦，直上下。又云： 家脉皆伏坚，直上下。  

***治法***  

古人以强直为 ，而项背反张强硬如发痫状无异，要在察其有汗、无汗，以分刚柔。  

无汗，葛根汤主之；有汗，桂枝加栝蒌汤主之。刚 胸满口噤，脚挛急，切牙，当行大承气汤。 证并属太阳，项强口噤一证，例则太阳兼阳明。因有阳明，故不宜汗，而宜用承气汤下之也。  

***治法***  

仲景云：汗下过多为坏证。所成如产后因虚致 。惟宜补血降火，敦土平木，清痰祛湿，随证施治。不可概以湿热内盛，郁遏生风而作 者，例用散解风寒，而虚虚之误，不可不察也。  

***药方***  

（《金匮》）  

栝蒌桂枝汤  

 治太阳病，其证惫，身体强KT KT 然，脉反沉迟，此为 病。  

栝蒌根 桂枝 芍药（各钱半） 甘草（五分） 生姜（五片） 大枣（二枚）上水盏半，煎八分，热服取微汗。  

桂枝加葛根汤  

 治柔 。  

葛根（二钱） 桂枝 芍药（各一钱） 甘草（五分） 生姜（三钱） 枣（二枚）上水盏半，煎八分，温服。二 皆可用小续命汤加减服。若胸满口噤，切牙脚挛，卧不着床者，以大承气汤下之无疑。  

小续命汤  

（方见风门。）  

葛根汤  

（方见伤寒门。）治太阳刚 无汗，小便少，气上冲。  

***药方***  

加味神术汤  

 治无汗刚 。  

苍术 川芎 本 白芷 细辛 甘草 麻黄 羌活 独活（等分）上水盏半，姜三片，葱一根，煎七分服。  

***药方***  

桂心白术汤  

 治有汗厥逆，拘急柔 。  

桂心 附子 白术 川芎 甘草 黄 （等分）上水盏半，枣一枚，煎七分服。  

***药方***  

（《难知》）  

防风当归散  

 治发汗过多，发热，头面摇，卒口噤，背反张者。  

防风 当归 川芎 生地黄（等分）上咀，水盏半，煎七分服。  

***药方***  

（《金匮》）  

大承气汤  

（方见伤寒门。）治 病，内实热壅，胸满切牙，用此下之。  

### 厥证门  

（玉太仆曰：厥者，气上逆也。手足寒，则为寒厥；手足热，则为热厥。又曰：厥逆者，则寒厥、热厥、气厥、风厥等，气逆上，或呕吐，或满闷，或胀，或气急，或暴不知人，世谓脚气冲心者是也。）  

***病机***  

黄帝问曰：厥之寒热者，何也？岐伯对曰：阳气衰于下，则为寒厥；阴气衰于下，则为热厥。  

帝曰：寒厥何如而然也？岐伯曰：人质壮，以秋冬夺于所用，下气上争，不能复，精气溢下，邪气因从之而上也。气因于中，由阳气衰，不能渗荣其经络，阳气日损，阴气独在，故手足为之寒也。  

又曰：热厥何如而然也？岐伯曰：酒入于胃则络满而经脉虚。阴气虚则气入，精气竭则不营其四肢。此人必数醉入房，肾气独衰，阳气独盛，故手足为之热也。  

帝曰：厥令人腹满，或令人暴不知人，或至半日，远至一日，乃知人者，何也？岐伯曰：阴气盛于上则下虚，下虚则腹胀满；阳气盛于上则下气重上，而邪气逆，逆则阳气乱，则不知人也，名曰尸厥。厥则暴死，气复至则生，不复则死是也。  

***病机***  

《内经》虽有寒热六经之分，见证不过寒热二者而已。寒厥则因多欲而夺其精，故致阳衰阴盛。邪在三阴，则手足为之厥冷，谓之寒厥。热厥则因醉饱入房，精虚则热入，故致阴虚阳盛。邪在三阳，则手足必热，谓之热厥。热极而成厥逆者，阳极而似阴也；寒极而成厥逆者，独阴无阳也。  

***病机***  

仲景云：热深厥深。故伤寒、湿病、瘟病皆是热厥。此谓热极而成厥，阳极而似阴也。  

脉虽沉伏，按之必数，病因积热，为之阳厥。阴厥初得之，四肢冷，脉微沉而不数，多恶寒，引衣自覆。下利清谷，四肢逆，蜷卧，唇青，自利不渴，小便色白。病因沉寒，为之阴厥。  

***病机***  

丹溪云：厥者，逆也，手足逆冷也，因气血逆而冷也。有气虚、血虚、痰郁三者而成也。  

故手足麻者，气虚也；手足木者，湿痰、死血也。  

***病机***  

厥有卒中恶候，为外邪所忤。因冒犯不正之气，忽然手足厥冷，肌肤粟起，头面青黑，精神不守；或错妄言，牙紧口噤；或 惚不知人事，头旋晕倒，此为客忤，鬼击吊丧，入庙登冢所致也，名飞尸卒厥。  

***脉候***  

脉沉微不数者，寒厥也。脉沉伏而数者，热厥也。  

脉至如喘，名曰气厥者，不知人。  

《金匮》论脉沉细而滑者，沉则为寒，滑则为气实。寒气相搏，入脏，唇青身冷，即死。  

其身和，汗自出，为入腑，则生。  

***治法***  

凡厥逆卒暴，即与苏合丸，姜汤浓调灌之。通其关窍，苏醒后，却辨寒热阴阳厥证，补泻治之，是为至要。若阴阳稍差，则促死甚易。热深阳厥，不可作阴厥，用热药治之，则精绝而死矣。急宜大、小承气汤，随其轻重治之。  

沉寒阴厥，急以四逆汤、理中汤之属治之。甚者，仍灸关元、神阙百壮，方得回阳。  

***治法***  

气虚者，四君子汤为主。身冷，从八味顺气散、调元散。兼有痰者，四七导痰汤。  

血虚以四物汤为主。血因气滞，以白薇汤。产后瘀血，加桂附主之。  

痰厥以二陈汤为主。甚者，加姜汁、竹沥。寒痰、湿痰、卒闷壅急者，星香姜附汤斟酌用之。  

蛔厥为胃寒所生。经曰：蛔者，长虫。胃寒即吐蛔。理中汤加川椒五粒、槟榔五分，吞乌梅丸，效。蛔见椒则头伏故也。  

***药方***  

苏合丸  

（方见中风门）治卒暴厥不知人。未辨寒热风痰，先与此药，化姜阳灌之。醒后，辨脉证，用药分治。  

瓜蒂散  

（方见风门）治诸厥禁，先用搐鼻。  

***药方***  

（手足俱热。）  

大承气汤  

 治积热发厥，阳极似阴，亦下之。  

小承气汤 白虎汤  

（二方见伤寒门。）  

***药方***  

（手足俱寒。）  

理中汤  

 治沉寒阴厥，四肢逆冷，唇青自利，脉微迟。  

四逆汤 姜附汤  

（并见伤寒门。）  

***药方***  

（有外忤邪气，有郁痰火盛，挟痰火者，从痰厥治。）仲景云：尸厥脉动而无气，气闭不通，故静而死也。  

调气平胃散  

 治卒暴尸厥。触犯邪气，昏晕卒倒无所知。  

白豆蔻 丁香 檀香 木香（各二钱） 藿香 砂仁（各四钱） 甘草（六钱）上为末，每服二钱，入盐少许，点沸汤调服。  

平胃散  

苍术（米泔浸，一斤） 浓朴（姜汁炒） 陈皮（各十两） 甘草（炒，五两）上为细末，每服五钱，姜三片、枣一枚，煎汤入盐炒少许，调服。  

（《三因》）  

追瑰汤  

 治卒厥暴死，及客忤鬼击，飞尸奄忽，气绝口噤。  

麻黄（三钱，去节） 杏仁（二十五粒，去皮尖） 甘草（炙，一钱）上水盏半煎。口噤斡开灌之。若不下，分病患头发，左右提之，引肩臂，药下即苏。  

***药方***  

（分气虚气逆。）  

四君子汤  

（方见气门）  

八味顺气散  

（方见中风门）治卒厥气逆。  

调气散  

（见上）  

导痰汤 四七汤  

（治气厥兼痰壅盛，并见气门。）  

***药方***  

（失血及产后得之者多。）  

四物汤  

（方见血门。）  

白薇汤  

 治血中厥，平居忽然如死，身不动，默默不知人，目闭口噤，移时方寤。此泄汗之过。血气并于阳，独上而不下，气塞而不行，故身如死。阴阳复通，移时方寤。可先用仓公散，后用白薇汤。  

白薇 当归（各二钱） 人参（钱半） 甘草（炙，七分）上水盏半，煎七分，温服。  

仓公散  

瓜蒂 藜芦 明矾（ ） 雄黄（等分）上为细末，每用少许，吹入鼻中，得嚏。此药能起死回生。  

返魂汤  

 治血逆卒厥，并产后血气昏晕，目闭口噤。惟妇人多有此病。  

当归（酒洗） 川芎 肉桂 干姜（炮） 亦芍药 甘草 黑豆（炒，去壳） 紫苏（各等分）上水盏半煎，或为细末，每服二钱，酒调灌下。  

***药方***  

二陈汤 导痰汤  

（并见痰门。）  

星香汤 顺元散  

（并见中风门。）  

***药方***  

（浩饮，好饮酒人是也）  

生姜自然汁  

治饮酒之卒厥者。先以姜汁灌之，立苏后，以解酲汤服之愈。  

解酲汤  

（方见内伤门）治浩饮过多成厥。  

***药方***  

理中汤  

（方见伤寒门）治胃虚蛔厥。  

乌梅丸  

（方见心痛门。）  

***易简方***  

一方：  

治尸厥。石菖蒲去毛为末。每用一字，吹入两鼻内，仍以桂末着舌下。  

一方：  

治尸厥。以附子一枚，煎酒温服。  

一方：  

以灶煤一二钱，浆水和饮之。不醒者，以数人用管吹气入耳中。以梁上尘如豆大着鼻中，吹之瘥。  

***灸法***  

人中  

（一穴，在鼻下灸七壮，或针入至齿妙。）  

膻中  

（一穴，在两乳间陷中，灸二十壮。）  

两乳间  

 妇人宜灸之。  

一法以绳围臂腕，男左女右。将绳从大椎上度下，至脊中，绳头尽处是穴。（灸二十壮愈。）  

### 螈候  

（螈 ，即搐搦也。）  

***病机***  

《灵枢》曰：颠痫螈 ，不知所苦，两跷之下，阳男阴女。  

《原病式》云：螈，动也。惕跳动螈，火之体也。又云； 螈惕跳，动也。火主动，故夏热则脉洪大而长， 螈之象也。  

成无己云：螈者，筋肺急也； 者，筋脉缓也。急者，则引而缩；缓者，则 而伸。或缩，或伸，动而不止者，名曰螈 。俗谓搐搦者是也。  

***病机***  

一曰风木太甚，二曰风木气虚，三曰火热，少阳所至为 螈，四曰岁土太过，湿气流行，则病善螈。  

***病机***  

凡癫痫、风虚、破伤风三疾，皆能螈 。但痫、螈 ，则仆地不省而然。风 螈 ，则角弓反张而然。破伤风螈 ，则有疮口而然。故此三疾，各有三门。然又有不仆倒，不角弓反张，又无疮口而螈 者，故另立此螈 一门，为肝虚、心虚而致然也。  

***脉候***  

经曰：肝脉小急，痫螈筋挛。又云：肝脉微涩，为螈 筋挛。  

心脉急甚为螈 。脾脉急甚为螈 。  

太阳之脉，其终也，戴眼、螈 ，其色白。  

《脉经》曰：寒热螈 ，其脉代绝者，死。  

***治注***  

河间云：精液少，筋脉不荣灌而引急，及五劳七伤，小便数，大便难，加减建中汤主之。  

又云，肾生精液，肝主筋，心主脉，肾精盛，则滋育诸筋，荣灌诸脉，故筋脉柔和。今肾中精亏，筋脉相引而螈，当滋肾以沃之。  

***治注***  

一小儿，年十三岁，伏天戏水得湿，精神 愦，怠惰嗜卧，头疼身热，腿脚沉重。女医用和解发散之太过，汗出透衾，次日寻衣撮空，又以承气汤下之后，言语渐不出，四肢不能收持，有时项强，手足螈 ，搐急而挛，目左视而白睛多，口唇肌肉 动，饮食减少，形体羸瘦，盖伤湿而过汗也。且人之元气起于脐下，肾间动气周于身，遍行百脉。今盛暑时，大发其汗而亡阳，百脉行涩，故三焦之气不能上荣心脉，心火旺而肺气焦，阳气亡而声不出也。又曰：阳气者，刚则养神，柔则养筋。又曰：夺血无汗，夺汗无血。今汗多而血气损，筋无所养，故螈 搐急也。治当益水之源，补其生发之气。以人参益气汤主之。经曰：热淫所胜，治以甘寒，以酸收之；参 之甘温，补其不足之气，而缓其急搐，故以为君；肾恶燥，急食辛以润之。生甘草微寒，黄柏苦辛寒，以救肾水而生津液，故以为臣；当归辛温和血脉，陈皮苦辛，白术苦甘，炙甘草甘温益脾胃，进饮食。肺欲收，急食酸以收之，白芍药之酸微寒，以收耗散之气而补肺以为佐；升麻柴胡平，以升发之气为使，乃从阴引阳之谓也。  

***药方***  

加减建中汤  

 治肾虚，津液不能荣筋脉而螈 。  

人参（三两） 炙甘草（一两） 官桂 白茯苓（二两） 当归（四两） 附子（炮） 浓朴（姜制。  

各半两） 龙骨（一两） 黄 麦门冬（去心，各三两） 白芍药 生地黄（各四两）上咀，每服三钱，水盏半，姜五片、枣二枚、饴少许，煎八分，温服。  

人参益气汤  

 治虚而螈搐。  

黄 （五钱） 人参 黄柏 白芍药 升麻 柴胡（各三分） 当归 炙甘草 白术 甘草（生。  

各二分） 陈皮（三分）上咀，水二盏，先浸一时，煎至一盏，热服。早饭后，午后，各一服。  

独活汤  

 治虚螈 ， 愦自汗，及中风自汗者，尤宜服之。  

续命煮散  

 治体虚自汗，口眼 动，手足螈 ，此以扶荣卫，养血气，极效。（二方见中风门。）  

增损柴胡汤  

 治产后经水适断感证，手足牵搐切牙，昏冒宜服。  

柴胡（一钱） 黄芩（四钱） 人参 半夏（各三钱） 石膏（四钱） 知母（二钱） 黄 （半两）甘草（一钱）上为粗未，每服五钱，水盏半，姜五片、枣二枚，煎八分，不拘时服。  

### 颤振候  

（颤振与螈 相类，但螈 则手足牵引而或屈或伸；颤振则但战栗 动而不屈伸是也。）  

***病机***  

《灵枢》帝曰：人之 （音躲，垂下掉动之貌也。）者，何气使然。岐伯曰，胃不实则诸脉虚。诸脉虚则筋脉懈惰，筋脉懈惰则行阴用力，气不能复，故为 。因其所在，补分肉之间。又曰：人之振寒者，何气使然？岐伯曰：寒气客于皮肤，阴气盛，阳气虚，故为振寒，寒栗补诸阳。  

***病机***  

经曰：木气太过，曰发生。发生之纪，其动掉眩颠疾是也。木不及曰委和，委和之纪，其病动摇注恐。  

又曰：阳明司天，燥气不临，肝气上为 病。  

***治法***  

治颤振以参、术补虚，茯苓、半夏行痰饮。肾虚者，青盐丸；如实热积滞而颤振者，子和之法治之，及仲景藜芦甘草之类。  

仲景云：病患常以手指臂动身体 者，藜芦甘草汤主之。  

《纲目》：人常抽掣而战掉，至于盏物不举，以治痰茯苓丸服之立愈。又治臂痛如神。  

***药方***  

（《本事》）  

星附散  

 治中风能言，口不 斜，而手足 曳，脉虚浮而数，宜汗而解之。  

天南星 半夏（二味切薄片，姜汁浸透用） 黑附子（炮） 白附子 川乌 白僵蚕 没药人参 白茯苓（各等分）上为粗末，每服二钱，酒水各一盏，煎八分，热服。二三服，汗出瘥。  

青盐丸  

 治肾虚，腰膝无力，而战掉。  

小茴香（三两） 菟丝子（末，四两） 青盐（一两） 干山药（二两）上先将菟丝子洗净，无灰酒浸，日中晒七日，冬天近火煨之，爆干，另为末。将诸药为末和匀，酒糊丸，梧桐子大。每服五十丸，酒或盐汤下。  

（《三因》）  

独活散  

 治气虚感风，或惊恐相乘，肝胆受邪，使上气不受正位，致手招摇，手足颤掉，渐成目昏。  

独活 地骨皮 细辛 芎 菊花 防风 炙甘草（各等分）上为粗末，每服三钱，水盏半，煎八分，取青汁入少竹沥，温服。  

愈风汤  

 治颤振。（方见中风门。）治手战用浮萍捣自然汁，和酒空心服，立效。  

***药方***  

内关  

合谷  

（灸上穴。并密语手足掉。）  

## 卷之四十

### 痿证门  

***病机***  

黄帝问曰：五脏使人痿，何也？岐伯对曰：肺主身之皮毛，心主身之血脉，肝主身之筋膜，脾主身之肌肉，肾主身之骨髓，故肺热叶焦，则皮毛虚弱急薄着，则生痿 也。  

又曰：湿热不攘，大筋 短，小筋弛长。 短为拘，弛长为痿。  

***病机***  

经曰：肺者，脏之长也，为心之盖也。五脏因肺热发为痿 ，此之谓也。  

***病机***  

经曰：肺热叶焦，五脏因而受之，发为痿 。心气热，则生脉痿，枢折挈，胫纵而不任地也。肝气热，则胆泄口苦；筋脉干，则筋急而挛，发为筋痿。脾气热，则胃干而渴，肌肉不仁，发为肉痿。肾气热，则腰肾不举，骨枯而髓减，发为骨痿，故足不任身。治痿之法，独取阳明。阳明者，五脏六腑之海，主润宗筋，宗筋主束骨而利机关也，云云。故阳明热则宗筋纵，带脉不引，故足痿不用也。  

***病机***  

陈无择云：人身以皮毛、血脉、筋脉、肌肉、骨髓以成其形。内有五脏以主之。若外随情妄用喜怒劳佚，以致五内精血耗散，使血脉、筋骨，肌肉痿弱，无力以运动，故致痿 ，状与柔风、脚气相类。柔风、脚气，皆外因风寒，正气与邪气相搏，故作肿而苦痛，为邪实。痿则内脏不足所致，但不为任用，更无痛楚，此血气之虚。  

***病机***  

《原病式》曰：病痿，皆属肺金。大抵肺主气，病则气 郁，至于手足痿弱，不能收持。由肺金本燥，燥则血液衰少，不能荣养百骸故也。  

***脉候***  

《脉经》曰；肺痿脉必浮而弱，其人欲咳不得咳，咳则出干沫，久久则小便不利。  

寸口脉不出，则反为发汗，阳脉早索，阴脉不涩，三焦踟蹰，入而不出；阴脉不涩，身体反冷，其内反烦，多唾唇燥，小便反难，此为痿。伤于津液，便如烂瓜，亦如豚膏，但因误发汗故也。  

脉浮而大为痿。脉微而细者为虚。  

阳明、太阳脉盛为热甚。  

***治法***  

经曰：痿因肺热叶焦，五脏因而受之，发为痿 。又曰：诸痿皆属于土。又曰：四肢不举，舌本强，足痿不收，痰涎有声，皆属于土。又曰：东方实，西方虚，泻南方，补北方。肺金畏火，脾土畏木，嗜欲无节，则水失所养，火寡于畏而侮所胜，肺得火邪而热矣。肺受火邪则金失所养，木寡于畏而侮所胜，脾得木邪而伤矣。肺热则不能营摄一身，脾虚则四肢不能为用，而诸痿之病作。泻南方，则肺金清而东方不实，何脾伤之有？补北方，则心火降而西方不虚，何脾热之有？故阳明实则宗筋润，能束骨而利机关矣。治痿之法，无出于此。  

***治法***  

张子和云：痿因肺热相传四脏。今人见其所患，略与风痹、脚气相似，便作风寒湿痹、脚气治之，骤用燥热之药，针灸燔灼，不思痿为燥热而成，若作寒治，是杀之也。  

***治法***  

丹溪曰：痿证切不可用发散之剂。痿为气血虚，主于补养。补其气以实脾土，则四肢运用，而筋有所滋则肺清；养其血以润燥，则宗筋束骨而利机关，何痿病之有？有湿热，有痰，有气虚，有血虚，有死血者，有食积妨碍者。  

东垣取黄柏为君，黄 等补药为辅佐，以治诸痿，无一定之方。有兼痰积者，有湿多者，有热多者，有湿热相半者，有挟气者，临病制方，其善于治痿者乎。  

因湿热者，用东垣健步丸加燥湿药，降火之剂，黄柏、黄芩、苍术之类，或用二陈汤加苍、白术、黄柏、黄芩，入竹沥、姜汁。  

血虚用四物汤加苍术、黄柏，吞补阴丸。  

气虚用四君子汤加参、术、黄芩、黄柏。  

虎潜丸 补肾丸 黄柏、苍术，皆治痿之要药也。  

***药方***  

（东垣）  

清燥汤  

 治温热成痿。以燥金受温热之邪，是绝寒水化生之源，则肾亏，痿厥之病作。身腰以下痿弱瘫痪，不能动履。  

黄 人参（各一钱） 苍术 白术（各八分） 升麻 柴胡（各三分） 陈皮 白茯苓 猪苓曲末（各五分） 五味子（九粒） 麦门冬（去心） 泽泻 黄柏末 黄连 甘草（各三分）当归身 生地黄（一钱）上水盏半煎，空心热服。  

藿香养胃汤  

 治脾胃虚弱，四肢痿 ，行立不能，由阳明虚，宗筋无所养，遂成痿 。  

藿香 人参 白术 白茯苓 陈皮（各一钱） 半夏曲（一钱） 白芍药 缩砂仁 神曲甘草（各五分） 薏苡仁（炒，一钱）上水二盏，姜三片，枣一枚，煎八分，不拘时服。  

八珍汤  

（方见虚损门）治痿证气血两虚。  

（东垣）  

健步丸  

 治膝中无力，屈伸不得，腰背腿脚沉重，行步艰难。  

酒防己（一两） 防风 泽泻（各三钱） 川乌（炮，去皮） 酒苦参（各一钱） 肉桂 滑石（炒）栝蒌根（酒洗） 柴胡 羌活 甘草（炙。各半钱）上为细末，酒糊丸，梧桐子大。每服七十丸，食前温酒送下。  

（《正传》）  

加味四物汤  

 治诸痿，四肢软弱，不能举动。  

当归身（一钱） 熟地黄（三钱） 白芍药 川芎（各七分） 五味子（九粒） 麦门冬（一钱）人参（五分） 黄柏（一钱） 黄连（五分） 知母（三分）杜仲（七分半） 牛膝（三分，足不软者不用） 苍术（一钱）上咀，作一服，水二钟，煎一钟，空心温服。酒糊为丸服，亦可。  

虎胫骨丸  

 治两足痿弱，软痛，或如火焙，从足踝下上冲腿胯等证，因湿热而成者。  

苍术（制） 黄柏（制。各四两） 牛膝（制，二两） 龟板（酥炙） 虎骨（酥炙）防己（各一两） 当归尾（二两）上为细末，面糊为丸，梧桐子大。每服七十丸，或一百丸，空心盐汤送下，神效。  

鹿角胶丸  

 治血气弱，两足痿弱不能行动，久卧床褥。  

鹿角胶（一斤） 鹿角霜 熟地黄（各半斤） 川牛膝 白茯苓 菟丝子 人参（各二两）当归身（四两） 白术 杜仲（各二两） 虎胫骨（酥炙） 龟板（酥炙。各一两）上为细末，另将鹿角胶用无灰酒二盏溶化，丸梧桐子大。每服百丸，空心盐姜汤下。  

加味四斤丸  

 治肾虚肺热，热淫于内，致筋骨痿弱不能胜持。  

肉苁蓉（酒洗） 牛膝（酒洗） 天麻 干木瓜 鹿茸（去毛，酥炙） 熟地黄五味子（酒浸） 菟丝子（制）上为末，炼蜜丸，梧桐子大。每服五十丸，食前温酒或米饮送下。  

***药方***  

金刚丸  

 治肾损骨痿，不能起床，宜服此益精。  

萆 杜仲（姜汁炒） 肉苁蓉（酒浸） 菟丝子（制）上为细末，酒煮猪腰子，捣烂，和丸，梧桐子大。每服五七十丸，空心温酒送下。  

补肝丸  

 治前证。阴如冰冷，并阴汗，两脚痿弱无力。  

黄 （一钱，炙） 人参 葛根 白茯苓 猪苓 升麻（各一钱） 柴胡 当归身羌活 连翘 黄柏 泽泻 陈皮 神曲 知母 防风 苍术 甘草（炙。各五分）上水二盏，煎一盏，空心热服，忌酒湿面。  

温肾汤  

 治面色萎黄，脚软弱无力，阴汗出。  

苍术 白术（各一钱） 柴胡 升麻 麻黄 猪苓 泽泻（各五分） 酒黄柏 防风 白茯苓（各一钱）上水二盏，煎一盏，食前温服。一时久，方可饮食。  

### 麻木证  

（兼风痹门，治世俗谓之麻痹是也。麻木者，即痹证中之不仁者也。）  

***病机***  

《内经》以风寒湿三气杂至，合而为痹。其风气胜者为行痹，寒气胜者为痛痹，湿气胜者为着痹，其不痛不仁者为麻痹是也。今夫麻木之证，正经谓其不痛不仁，病久入深，荣卫之行涩，经络时疏，故不痛。皮肤不荣，故不仁，如绳扎缚，初解之状。  

河间云：留着不去，即四肢麻木拘挛也。  

丹溪曰：麻是气虚，木是湿痰死血。或有气血俱虚，但麻而不木者；有虚感湿，麻木兼作者，有因虚风寒湿三气乘之，故周身掣痛，兼麻木并作者，若此其甚，宜先汗而后补；有痰滞四肢，或一指麻木，逾年而中风之病作，此皆气血先虚之兆也。若此者，须预调之。  

***脉候***  

寸口脉浮濡，属气虚，麻在上体。尺浮而濡，麻在下体。  

脉浮而缓，属湿为麻痹。脉浮而紧，属寒为痛痹。  

脉涩而芤，属死血，为麻木不知痛痒。  

***治法***  

凡坐卧及倚靠之久，而致经络气血不通，即麻而木，可见其郁滞也。凡麻木多属四肢及手足之指者，此则四末气血充荣不到，故多麻木也。丹溪谓：此当用附子行经，则此意也。  

十指麻木者，胃中多有湿痰死血，宜二陈汤加苍白术、桃仁、红花之类。  

***药方***  

桂枝五物汤 薏苡仁汤  

（并见痹证门）治气血郁滞，四肢麻木不仁。  

（东垣）  

麻黄桂枝升麻汤  

 治饮食减少，身体沉重，浑身麻木，腹中气闷，不能转运。  

麻黄 桂枝 升麻（各三分） 人参 黄 白术 陈皮 半夏（姜制） 茯苓 炙甘草（各五分）木香 草豆蔻 黑附子（炮，去皮脐） 浓朴 生姜（各三分） 黄柏 泽泻（各四分）上咀作一服，水二盏，煎八分，食远服。  

人参益气汤  

 治两千指麻木，四肢困倦，怠惰嗜卧，热伤元气。  

人参 生甘草（各一钱二分） 黄 （二钱） 炙甘草 升麻（各五分） 五味子（三十粒）柴胡 白芍药（各七分）上水二盏，姜一片、枣一枚，煎八分，热服。  

天麻黄 汤  

 治表有风证，因连日醉饮，其证复来，右口角并眼牵引侧视，及左手足脚腿麻木疼痛。  

天麻 芍药 神曲 羌活（肢节疼加，不疼减去） 茯苓（各三分） 人参 黄连（各四分）当归（各五分） 黄 甘草 升麻 葛根黄柏 苍术（各六分） 泽泻 柴胡（各七分）上水二盏，煎八分，温服。  

冲和补气汤  

 治合眼则麻木，开则不麻，四肢无力，痿厥醋心，目昏头眩，服此神效。  

羌活 独活 川归 黄柏（各三分） 柴胡 神曲 木香 草豆蔻（各一分） 人参 白术泽泻 猪苓（各一钱） 甘草 升麻（各五分） 芍药 黄 （二钱） 苍术 陈皮（各一钱）黄连 麻黄（二分）上作二服，每服水二盏，煎一盏，温服。  

神效黄 汤  

 治遍身麻木不仁，或头面、手足、 背、腿脚麻木并治，及两目怕日羞明，隐涩难开，视物昏花，睛痛亦治。  

黄 （一钱） 陈皮（五分） 人参（八分） 炙甘草（四分） 白芍药（一钱） 蔓荆子（二分）上作一服，水盏半，煎八分，临卧稍热服。如麻木不仁，虽有热，宜加黄柏。只加黄 一钱，通作三钱。如麻木甚者，加芍药一钱。小便淋涩，加泽泻五分。如有大热，加酒黄柏三分。  

补气汤  

 治皮肤麻木。  

黄 陈皮 甘草（各一钱二分） 泽泻（六分） 芍药（八分）上一服，水盏半，煎八分，温服。  

导气汤  

 治腿麻木沉重。  

黄 （二钱） 甘草（钱半） 青皮（一钱） 升麻 柴胡 当归梢 泽泻（各五分） 陈皮红花（少许） 五味子（三十粒）上水二盏，煎八分，温服。  

（虞氏）  

三妙丸  

 治湿热下流，两脚麻木，如火烙之热。  

黄柏（酒炒四两） 苍术（制，四两） 川牛膝（酒洗二两）上为细末，面糊丸，如梧桐子大。每服五七十丸，空心盐姜汤下。忌鱼腥、荞麦、热面、煎炒等物。  

***易简方***  

（治遍身麻痹。）黄 （一两） 人参 白芍药（各五钱） 附子（炮，一枚） 当归（三钱）上为末，炼蜜丸，梧桐子大。每服三五十丸，酒下。  

又方 治十指疼痛，麻木不仁。用附子三钱，煎熟，广木香一钱，磨汁入内服。  

又方 治皮肤麻痹、瘙痒，用莽草煎汤洗浴，效。  

## 卷之四十一

### 诸气门  

***病机***  

经曰：诸气 郁，皆属于肺。  

天有四时，以生寒暑燥湿风火；人有五脏五气，以生喜怒忧思悲恐。怒则气上，喜则气缓，悲则气消，恐则气下，寒则气收，炅则气泄，惊则气乱，劳则气耗，思则气结，此九气之为病也。  

又曰：喜怒伤气，寒暑伤形，暴怒伤阴，暴喜伤阳，厥气上行，满脉去形，喜怒不节，寒暑过度，生乃不固。故重阴必阳，重阳必阴。  

阳气者，烦劳则张，精绝，辟积于夏，使人煎厥。目盲不可以视，耳闭不可以闻。溃溃乎若坏都，汨汨乎不可止。  

阳气大怒，则形气绝，而血菀于上，使人煎厥。  

阳气者，精则养神，柔则养筋，开阖不得，寒气从之，乃生大偻。陷脉为痿，留连肉腠。  

一阳发病，少气善咳，善泄，其传为心掣，其传为鬲。  

因为气，为肿，四维相代，阳气乃竭。  

荣气不从，逆于肉里，乃生痈肿。  

气伤痛，形伤肿。先痛而后肿者，气伤形也；先肿而后痛者，形伤气也。  

清气在下，则生飧泄；浊气在上，则生 胀。  

***病机***  

张子和云：九气之气，如天地之气，常则安，变则病。而况人禀王地之气，五运迭侵于外，七情交战于中。是以圣人啬气，如持至宝；庸人投物，而反伤太和。此轩岐所以谓诸痛皆因于气。百病皆生于气，遂有九气不同之说。气本一也，因所触而为九：怒、喜、悲、恐、寒、炅、惊、思、劳也。  

【怒】则气逆，甚则呕血，及飧泄，故气逆上矣。王太仆云：怒则阳气逆上，而肝木乘脾，故甚则呕血，及飧泄也。  

【喜】则气和志达，荣卫通利，故气缓矣。  

【悲】则心系急，肺叶举，而上焦不通，荣卫不散，热气在中，故气消矣。  

【恐】则精却，却则上焦闭，闭则气逆，逆则下焦胀，故气不行矣。王太仆云：恐则伤精，却上而不下流下焦，阴气亦反逆而不散，故聚而胀也。然上焦固禁，下焦气还，故气下行也。  

【寒】则腠理闭，气不行，故气收矣。王太仆云：身凉则卫气寒沉，故皮肤文理及渗泄之处，皆秘密而气不流行，卫气收敛于中而不散。  

【炅】则腠理开，荣卫通，汗大出，故气泄矣。王太仆云：人在阳则舒，在阴则惨，故热则肤腠开发，荣卫大通，津液随汗而泄也。  

【惊】则心无所根据，神无所归，虑无所定，故气乱矣。  

【思】则心有所存，神有所归，正气留而不行，故气结矣。王太仆云：系心不散，故气亦停留。  

【劳】则喘息汗出，内外皆越，故气耗矣。王太仆云：疲劳役则气奔速，则阳气外发，故汗出。内外皆逾越于常纪，故气耗损也。  

此《素问》之论九气，其变甚详，其理甚明。然论九气所感之疾则略，惟论呕血及飧泄，余皆不言。惟《灵枢》论之尽矣。  

怒气所致为呕血，为飧泄，为煎厥，为薄厥，为阳厥，为胸满胁痛；食则气逆而不下，为喘渴烦心，为消瘅，为肥气，为目暴盲，耳暴闭，筋缓发于外，为痈疽。  

喜气所致为笑不休，为毛革焦，为肉病，为阳气不收，甚则为狂。  

悲气所致为阴缩，为筋孪，为肌痹，为肺痿。男为数溲血，女为血崩。为酸鼻辛 ，为目昏，为少气不能接息，为泣则臂麻。  

恐气所致为破 脱肉，为骨酸痿厥，为暴下清水，为面热肤急，为阴痿，为惧而脱颐。  

惊风所致为潮涎，为目HT ，为口噤，为痴痫，为不省人事，为僵仆，久则为 痹。  

思气所致为不眠，为嗜卧，为昏瞀，为中痞。三焦闭塞为咽嗌不利，为胆痹呕苦，为筋痿，为白淫，为得后与气快然而衰，为不嗜食。  

寒气所致为上下所出水液，澄澈清冷，下利清白。  

炅气所致为喘呕吐酸，暴注下迫，云云。  

***病机***  

《原病式》曰：气为阳，而主轻微。诸所动乱，劳伤，乃为阳火之化，神狂气乱，而为病热者多矣。子和云：河间治五志，独得言外之意。凡见喜怒悲恐恩之证，皆以平心火为主。至于劳者伤于动，动便属阳；惊者骇于心，心便属火。二者亦以平心火为主。今之医者不达此旨，遂有寒凉之谤。《脉诀》有云冷生气者，高阳生之谬言也。气属阳，无寒之理。自觉冷气自下而上者，非真冷也。盖上升之气，自肝而出，中挟相火，自下而出，其热为甚。火极似水，阳亢阴微也。  

***脉候***  

《内经》曰：粗大者，阴不足，阳有余，为热中也。长则气治，短则气病，数则烦心，大则病进。上盛则气高，下盛则气胀；代则气衰，细则气少，涩则心痛。  

诸过者，切之涩者，阳气有余也；滑者，阴气有余也。  

形盛脉细，少气不足以息者，危；形瘦脉大，胸中多气者，死。  

《脉经》曰：脉滑者，多血少气；涩者，少血多气。  

大者，气血俱多，脉来大而坚者，气血俱实。  

浮而绝者，气辟。大而滑，中有短气。  

尺脉涩而坚，为血实气虚。尺脉细而微，血气俱不足。  

刘立之《脉理玄要》曰：下手脉沉，便知是气沉，极则伏涩弱，难治。其或沉滑，气兼痰饮。  

***治法***  

《内经》治七情九气之法，皆以五行五志之理制而胜之，深中病情之至治也。如怒气甚者，以悲胜之，以怆恻苦楚之言感之，故曰悲可以治怒。如喜气甚者，以迫剧死亡之言怖之，故曰恐可以治喜。如悲甚者，以谑浪亵狎之言娱之，故曰喜可以治悲。如恐气甚者，以虑彼忘此之言夺之，故曰思可以治恐。如思气甚者，以污辱欺罔之言触之，故曰怒可以治思。寒可以治炅，炅可以治寒，劳以逸温之，惊以习平之，故曰：惊者平之。平，谓常平也。夫惊者以惚然而逢之也。使习见习闻，则不惊矣。  

此《内经》之治五志、七情、九气，深为详切。惟其诡谲诈怪，或音乐，或戏谑，制而胜之，此所谓治之之法也。夫何今人不谙此理，不效此法，而惟以方药治之，与情志之病，殊不相通，纵以辛热之药，愈增邪火，谁之咎耶？  

***治法***  

丹溪云：治气一门，有曰治一切气。冷气、逆气、上气用安息香丸、丁沉丸、大沉香丸、紫苏丸、匀气散、如神丸、集香丸、煨姜丸、盐煎散、七气汤、温白丸、生气汤，悉用热药。  

夫天地周流于人之一身以为主者，气也。阳往则阴来，阴往则阳来。一升一降，无有穷也。  

苟内不伤于七情，外不感于六淫，其为气也，何病之有？今曰滞气、逆气、上气，皆是肺受火邪，气得上炎之化，有升无降，熏蒸清道，甚而至于上焦不纳，中焦不化，下焦不渗，遂展转传变为呕、为吐、为嗝、为噎、为痰、为饮、为反胃、为吞酸。夫治寒以热，治热以寒，此正治之法也。治热用热，治寒用寒此反佐之法也。详味前有既非正治，又非反佐，此愚之所以不能无疑也。观其微意，可表者，汗之，可下者，利之；滞者，导之；郁者，扬之；热者，清之；寒者，温之；偏寒偏热，反佐而行之；挟湿者，淡以渗之；挟虚者，补以养之。何尝例用辛香燥热之剂，以火济火，实实虚虚，咎将谁执？  

***治法***  

丹溪曰：气无补法，世俗之误也。气实而壅盛者，不必补。内伤劳役，正气虚者，不补而何？若正气虚而不补，是虚而益虚，则脾胃运化纳受皆失其职，阴不升而阳不降，所谓天地不交之否也。  

经曰：虚者补之，人参、黄 之属是也。不审虚实，悉以破气之药与之，以致天真元气耗绝而死者，医杀之耳。  

***治法***  

《玉机微义》云：夫气疾之起，种种不同。经言九气之变，未尝不详。如怒则气上等证，其言治法，高者抑之，下者举之；寒者热之，热者寒之；惊者平之，劳者温之，结者散之，喜者以恐胜之，悲者以喜胜之。九气之治，各有分别，何尝混作寒论而类以香热之药通言而治诸气？岂理之谓欤？今七情伤气，郁结不舒，闷壅痞塞，发为诸病。详所起之因，滞于何经，上下部分，藏气之不同，随经用药，有寒热温凉之异。若概以耗气之药，惟能却气之标而不能制气之本，岂可又佐以香燥之药以火济火，混同谓治诸气使之常服多服，可乎？《原病式》云：上气脉躁而喘者，属肺。肺胀欲作风水，发汗则愈。  

气虚卒倒，参 补之。  

气上逆而喘促，面目带浮肿，胸中痞闷者，舟车丸下之。  

气刺痛，皆属火，当降火。药中加枳壳。禀受素壮，而气刺痛，加乌药。气从左边起者，肝火也，泻青丸加青皮主之。  

气疾之人，多因气不归元，遂成气中，状如中风仆倒，昏迷，牙关紧急，只是无痰，此为气中，不可误用风药及通关利腠等辈。先以姜汁泡汤调苏合香丸，次用七气汤、大流气饮加石菖蒲，继之顺气而苏，即以治中汤加木香以和其中，使气归当道。若更不能调，则气逆而厥，又有变证。  

气滞者，滞于胸膈则胀满，滞于手足则浮肿，滞于腰间则坠痛而胀，用异香散、调气散、沉香降气汤，仍与保神丸。浮肿用三和散，生料五苓散，或五皮散吞青木香丸，局方流气饮加赤茯苓、枳壳，腰痛降气汤，局方七气汤，调气汤吞青娥丸。  

气嗝者，阴阳不和，中脘窒塞，五嗝吐噫，食不能下，用五嗝宽中散剂，七气汤加木香、砂仁，间以红丸子佐之。  

水气浮肿，面目俱浮，中满痞塞，枳壳散加南木香、大流气饮、指迷七气汤、顺气木香散、三和散、五皮散加半夏、茯苓。  

气郁用香附、苍术、抚芎。因事气郁不舒，伸而痛者，木香调达之。  

逆气在上者，须用达之；在中者，须用调顺；在下者，须用消导。  

怒气须用调肝经之药，如青皮、芍药、柴胡、桔梗、枳壳、木香之类。有痰加半夏、白芥子、竹茹、萝卜子。  

七清忧结，遂成郁气者，难治。必须自能醒，戒服药方可。  

诸腹胀大，须利小便，兼理脾气之药。不可轻用大戟、芫花、甘遂、巴豆、牵牛泄泻，耗其正气，则邪气愈胜，病必难治。  

子和治一书生，劳苦太过，大便结燥，咳逆上气，时喝喝然有声，唾呕鲜血，以苦剂解毒汤加木香、汉防己煎服，时时啜之，复以木香槟榔丸泻其逆气，不月余而痊。  

又治一妇人，久思不眠。子和令触其怒，妇果怒，是夕困睡，捷于影响。喘息低仰，其脉滑，手足温者生；脉涩而四肢寒者死。  

***药方***  

枳壳利肺气，多服损胸中至高之气。  

青皮泻肝气，多服损真气。  

木香调郁气，行中下焦气。其味辛，气能上升。若阴火冲上而用之，则反助火邪矣。故必用黄柏、知母，而少用木香佐之。  

香附子能耗郁气快滞气，虚者不可多服。  

陈皮能消痰气，泄逆气。浓朴泻胃气，消胀满。  

紫苏专散表气，开滞气。槟榔泻至高之气。  

藿香快胃气。沉香升降真气。  

脑麝能散邪气。三棱、莪术能攻积块气。  

***药方***  

（《和剂》）  

七气汤  

 治七气所伤，痰涎结聚，心腹刺痛，不能饮食。  

人参（一钱） 半夏曲（三钱） 甘草（炙、一钱半） 肉桂（五分）上水二盏，姜五片，煎一盏，食远服。  

（《三因》）  

七气汤  

（一名四七汤）治七情九气，结滞成痰，状如破絮，或如梅核，在咽喉之间，咯不出，咽不下，中脘痞满，气不舒快，或痰饮呕逆，恶心，并皆治之。  

半夏 茯苓（各二钱） 紫苏叶 浓朴（姜炒。各二钱）上水二盏，姜五片，煎八分，食远服。  

指迷七气汤  

 治七情相干，阴阳不得升降，气道壅滞作痛宜服。  

香附子（制，二钱） 藿香 桔梗 蓬术 青皮 陈皮 肉桂 甘草（各五分） 益智仁半夏（制。各一钱）上水二盏，姜五片，煎八分，食远服。  

（《和剂》）  

分心气饮  

 治一切诸留滞气，胸膈痞闷噎不通。  

紫苏 半夏（制） 枳壳（炒。各一钱） 青皮 陈皮 大腹皮 桑白皮 赤茯苓麦门冬 南木香（磨汁） 浓朴（制。各八分）槟榔 桔梗 香附子 藿香 甘草（各五分）上水二盏，姜三片、枣二枚，煎八分，食远服。  

分气紫苏饮  

 治气促喘急，腹胁疼痛。  

陈皮 桑白皮 桔梗 茯苓 大腹皮 五味子 草果仁 甘草（炙。各等分） 紫苏叶（二钱）水煎加姜枣，入盐少许同服。  

藿香正气散  

（方见寒门）治诸气郁呕吐，头疼发热，恶食不快。  

（《和剂》）  

苏子降气汤  

 治心腹胀满，喘促短急。  

苏子（净炒） 半夏曲 前胡 当归 陈皮 浓朴（制。各八分） 桂（去皮） 甘草（各三分）上咀，水二盏，姜三片，煎七分，不拘时服。常服消痰饮，散滞，进食。  

（《和剂》）  

木香流气饮  

 治诸气痞塞，胸膈膨胀，面目浮肿，四肢肿满，口苦咽干，大小便闭。  

半夏 浓朴 白芷 人参 陈皮 香附子（各七分） 紫苏 青皮 丁香 木香（磨汁） 莪术白术 木瓜 木通 槟榔 藿香 麦门冬 大腹皮 草果仁（各五分） 赤茯苓 石菖蒲（各六分）肉桂（三分）上水二盏，姜枣同煎，稍热服。  

（《集成》）  

正气天香汤  

 治诸气。  

香附子（二钱） 陈皮（去白） 乌药 紫苏（各一钱） 干姜 甘草（各三分）上水盏半，煎七分，不拘时服。  

流气饮子  

 治三焦气壅，五脏不和，胸膈痞满，肩背攻痛，呕吐气喘，痰盛浮肿，并皆治之。  

木香（磨汁） 槟榔 青皮 陈皮（去白） 紫苏 枳壳（去穣，麸炒） 芍药 茯苓川芎 当归（酒洗） 半夏（制） 防风 黄 枳实（麸炒） 大腹皮（墨豆水洗） 乌药甘草 桔梗（等分）上水盏半，姜三片、枣一枚，煎服。  

五嗝宽中散  

 治七气留滞，饮食不下，胸膈气胀，通用。（方见嗝证门。）（《医林》）  

小降气汤  

 治气不升降，上盛下虚，痰涎壅盛。  

家紫苏 天台乌药 白芍药 陈皮（各二钱） 甘草（炙，五分）上水盏半，姜三片、枣一枚，煎七分，食远服。  

（《心统》）  

治气汤  

枳壳（一钱） 青皮 紫苏 半夏（制） 茯苓（各八分） 甘草（四分）上水盏半，姜三片，煎服。气郁作痛加川芎、香附、浓朴。食积气痛加木香、砂仁、神曲。  

胸膈饱闷加萝卜子、香附。犯寒痛加吴茱萸、良姜、附子。气郁成大加黄连、栀子。  

***药方***  

苏合香丸  

 治一切郁气壅滞，气中不省人事。（方见中风门。）  

参苏饮  

发散诸气。（方见伤寒门。）  

紫沉通气汤  

 治三焦气滞，不能宣通，腹胁胀满，便秘。  

紫苏叶 枳壳 陈皮 赤茯芩 甘草 槟榔（各一钱） 沉香 木香（磨汁。各四分）麦门冬 五味子 桑白皮 黄 干生姜 薄荷叶 荆芥穗 枳实（麸炒。各八分）上水二盏，煎八分，空心温服。  

***药方***  

（东垣）  

补中益气汤  

 治气虚中满，不思饮食。（方见内伤门。）  

调中益气汤  

 治前证。（方见前。）（《济生》）  

大藿香散  

 治七情伤感，气郁变成呕吐，或作寒热，痞满不食。  

藿香叶 半夏曲 人参 白术 茯苓（各一钱） 木香（五分，磨汁） 桔梗（六分）枇杷叶（拭去毛，十片） 官桂 甘草（炙。各三分）上水二盏，加姜枣，煎一盏，温服。  

（东垣）  

升阳顺气汤  

 治七情所伤，及劳役、饮食不节，满闷短气。  

人参（一钱） 黄 （二钱） 陈皮 半夏 升麻 柴胡 当归 黄柏（各七分） 草豆蔻（四分）神曲（炒，一钱） 甘草（五分）上水盏半，姜三片、枣一枚，煎七分服。恐则气下者，尤宜服之。  

***药方***  

（《发明》）  

分消导气汤  

 治气痰壅盛，二便不利。  

桔梗 枳壳（麸炒） 浓朴（姜制） 青皮 香附子（制） 茯苓 半夏（各八分） 栝蒌 黄连桑白皮 槟榔 泽泻 川芎 麦芽 木通（各五分） 甘草梢（三分）上水盏半，姜三片，煎七分服。或用神曲为丸，名分消丸。  

异香散  

 治胃气不和，胸腹膨胀，饮食难化，噫气吞酸，一切冷气聚结刺痛并治。  

京三棱（炮） 蓬莪术（煨） 益智仁（炒） 青皮 陈皮 浓朴（各一钱） 甘草（三分）石莲子（八分）上水二盏，姜三片、枣一枚，盐一捻同煎，不拘时热服。  

沉香升降散  

 治一切气不升降，胁肋刺痛，胸膈痞塞。  

沉香 槟榔（各二钱） 人参 大腹皮（洗） 诃子（各五钱） 白术 乌药 香附子（炒）紫苏叶 浓朴（姜汁炒） 神曲（炒） 麦芽（炒。各一两） 京三棱（炮） 蓬莪术（煨） 益智仁（各一两）陈皮（去白） 姜黄 甘草（炒。各四分）上为细末，每服二钱，食前用沸汤调服。  

（杨氏）  

三香王气散  

 治呕吐清水，胸膈壅滞，心下坚痞，厥气刺痛。  

木香 丁香（各三分） 香附子 陈皮 浓朴（姜汁炒） 益智仁 缩砂仁 甘草（各六分）乌药 蓬莪术 干姜（炮。各四分）上水盏半，姜三片、枣一枚，煎七分，不拘时服。  

***药方***  

（《局方》）  

盐煎散  

 治男子、妇人一切冷气攻上，胸胁刺痛，及脾胃虚寒呕吐泻泄，膀胱小肠气，妇人血气皆治。  

砂仁 甘草（炙） 茯苓 草果 川芎 小茴香（炒） 肉豆蔻 荜澄茄 良姜 枳壳（炒）槟榔 羌活 苍术 浓朴（姜炒） 陈皮 麦芽（各等分）上水盏半，入盐炒少许，煎七分，不拘时服。  

胜金散  

 治男妇五脏诸气抢心切痛，不语欲绝。  

天台乌药（酒浸一两，或焙干，或微炒） 茴香 青皮 良姜（各一两）上为细末，每服二钱，空心温酒调服。妇人姜汤，童便调服。  

（《直指》）  

白豆蔻散  

 治七气所伤，滞于胸膈，窒塞咽喉，胀痛心下，噫气吞酸，不能饮食。  

白豆蔻 砂仁（各四分） 荜澄茄 丁香 木香（各二分） 香附子（制） 青皮 陈皮（各八分）桂（三分） 浓朴（姜制，八分） 甘草（三分）上水二盏，姜三片，盐一捻，煎七分，不拘时服。  

温中分气丸  

 治三焦气不升降，胸膈满闷。  

南星 半夏（制。各一两） 香附子（二两，三味同煮，姜汁半杯，醋半盏，水一盏，煮干） 白术 茯苓（各半两） 木香 青皮 陈皮 良姜 干姜（四味，各一分，醋半盏，水一盏，同煮干）上为细末，酒打面糊为丸，梧桐子大。每服三十丸，无时姜汤下。  

半夏汤  

 治上气呕逆，不能下食。  

半夏（制，一钱） 陈皮 白术 甘草（炙。各五分） 桂心（四分） 人参 浓朴（姜炒，二钱）上水盏半，姜五片、枣三枚，煎八分，温服。  

压气散  

 治上气呕逆，疏利太过，虚气上攻，短气烦闷。  

木香 人参 白茯苓 藿香叶 陈皮 枳壳（麸炒） 甘草（炙。各一两） 附子（一枚，炮，去皮脐）上为细末，每服二钱，煎紫苏木瓜生姜汤调入银器内，重汤煮五七沸，温服。  

（东垣）  

木瓜顺气汤  

 治浊气在上，则生腹胀。（方见胀满门。）  

***药方***  

（瑞竹）  

木香槟榔丸  

疏利三焦，胸膈滞气，逐饮破痰，消食快气。  

木香 槟榔 青皮 陈皮 莪术（煨） 黄连 枳壳（各一两） 当归 香附子 黄柏大黄（各三两） 牵牛（头末四两）上为末，滴水丸，梧桐子大。每服五十丸，食后姜汤下。  

（《和剂》）  

复元通气散  

 治气不宣通，腹胁刺痛，或成疮疖，并闪挫，腰胁作痛不散并治。  

舶上茴香（炒） 穿山甲（蛤粉炒去粉。各二两） 玄胡索（两半） 白牵牛（炒） 甘草（炒）陈皮（去白，一两） 木香（七钱）上为末，每服一钱，热酒调。病在上，食后服；病在下，食前服。  

（杨氏）  

消胀丸  

快气宽中，除腹胀，进饮食。  

木香 槟榔 牵牛（炒取头末） 萝卜子（炒，研等分）上为末，滴水丸，梧桐子大。每服三十丸，生姜汤下。  

（《御药》）  

分气丸  

 治胸膈气痞，化痰消食。  

砂仁 白豆蔻 青皮 陈皮 京三棱（炮） 蓬莪术（炮） 荜澄茄 萝卜子（炒，另研）枳实（麸炒） 木香（各一两） 黑牵牛（炒，取头末二两）上为末，面糊丸，梧桐子大。每服七八十丸，食后茶清送下。  

三和丸  

 治三焦不和，气不升降，心胸痞闷，胁肋刺痛。  

枳实 槟榔 半夏（制。各二两） 木香 青皮 陈皮 丁皮 赤茯苓 萝卜子（炒）白术（各一两半） 三棱（煨，四两） 沉香 藿香 白豆蔻 官桂（各一两） 牵牛（取头末半斤）上为末，酒糊丸，梧桐子大。食远姜汤下四十丸。  

搜风顺气丸  

 治年高气弱，秘结，及脚气并治。（方见秘结门。）（《百一》）  

是斋推气丸  

 治三焦痞塞，气不升降，胸膈胀满，大便秘结。  

陈皮 枳实 槟榔 大黄 牵牛（各等分）上为末，蜜丸，梧桐子大。每服五十丸，温水下。  

***药方***  

治气郁痰郁，气喘膈闷，非吐不达，则木郁达之之意。凡诸郁气，最宜宣导。  

稀涎散 瓜蒂散  

（并见中风门。）  

***药方***  

四磨饮  

 治诸气。  

沉香 乌药 枳实 槟榔（等分）上四味，白汤磨服。  

橘皮一物汤  

 治诸气攻刺，及感受风寒、酒食所伤，胸膈烦闷。  

陈皮（净洗一味，煎服屡效。）  

四制枳壳丸  

 治诸气逆上。  

陈枳壳（去穣） 一分茴香（炒） 一分苍术（炒） 一分干漆（炒） 一分萝卜子（炒）上将枳壳一味为末，糊丸，梧桐子大。每服八十丸，白汤下  

柱灵散  

 治心气大痛，危急甚者。  

良姜（炒） 浓朴 五灵脂（净者）上为末，每服一钱，醋汤调下，痛立止。备急济人世，盖不可缺也。  

又方：  

治气不升降，脉微欲绝。用大附子一枚，炮，作二服，水一盏，煎水磨沉香汁，临熟时入药内，热服。  

一方：  

治气上壅。赤小豆、通草煮烂服，当下气无限。  

一方：  

治胸胁虚气满。苏子为末，陈皮汤调下。  

一方：  

治走气疼痛。粟壳（一两，蜜炒） 虎骨（酥炙） 陈皮（各五钱） 乳香 没药甘草（各二钱半） 为末，每服三钱，热酒调下。上疼者，食后服。下疼者，食前服。  

***药方***  

人中  

（穴在鼻下，针入三分，治气卒倒。手足微温，胸微热者可治。出针扪穴。）  

合谷  

二穴，在手大指、食指之歧间。治忧死无气，手足冷，心腹温，目中神彩不转，口中无涎，舌囊不缩，用针刺入三分，活。）  

兑骨  

（二穴，为少阳之源。在掌后兑骨之端陷中是穴。用长针，口内温，方剌入三分，徐徐出针，扪其穴，复苏。）  

下脓  

（二穴，在三里下二寸。针入五分，治暴惊欲下者，其效速如神。）  

百会  

（一穴，在顶心。治悲笑欲死，四肢冷，气欲绝，身口温。可针入中三分，灸百会三壮，即苏。）  

气海  

一穴，在脐下一寸五分。治卒厥，逆气上攻，两胁心下痛，奄奄欲绝，此为奔豚。  

先以热汤洗两足，浸良久，灸百壮。  

关元  

（一穴，在脐下三寸。灸百壮。治小腹冷气痛甚，渐入阴中。）  

## 卷之四十二

### 血证门  

***病机***  

《内经》曰：阳气者，大怒则形色绝，而血菀于上，使人煎厥。又曰：阳明厥逆，喘咳身热，善惊衄吐血。  

湿淫汗出为鼽衄。  

脾移热于肝，则为惊衄。胞移热于膀胱，则为癃，溺血。  

怒则气逆，甚则呕血，故气上矣。  

结阴者，便血一升，再结二升，三结三升。  

又曰：卧则血归肝。肝受血而能视，足受血而能步，掌受血而能握，指受血而能摄。  

又曰：心出血，肝纳血。肺出气，肾纳气。  

《针经》云：厥气生足 ， 生胫寒，胫寒则后血。  

《原病式》云：血溢血泻，衄 污血，皆属于火。  

***病机***  

《巢氏病源》云：夫吐血者，皆由大虚损，及饮酒劳损所致也。肺者，五脏上盖，心肝又俱主血。上焦有邪，则伤诸脏。脏伤血下入于胃，胃得血则闷满气逆，气逆故吐血也。但吐血有三种：一曰内衄，二曰肺疽，三曰伤胃。肉衄者，血出如鼻衄，但不从鼻孔出，是近心肺间，津出还流入胃内。或如豆汁，或如衄血，凝停胃里，因满闷便血，或去数升乃至一斛是也。肺疽言饮酒之后，毒满便吐，吐以后有一合、二合或半升、一升是也。伤胃者，是饮食半饱之后，胃内冷，不能消化，则便烦闷，强呕吐之。所食之物，与共上冲 ，因伤损胃口，便吐血，色鲜正赤是也。  

***病机***  

吐血之后，脏腑虚竭，荣卫不理，阴阳隔绝。阳虚于上，故身体虚热；胸中痞，则口燥。  

***病机***  

夫心者，主血；肝者，藏血。忧愁思虑则伤心，恚怒气逆上而不下，则伤肝。肝心二脏伤，故血流散不止，气逆则呕而出血。  

***病机***  

唾血者，由伤损肺。肺者，为五脏上盖，易为伤损。若为热气所加，则唾血。唾出如红缕者，此伤肺也。胁下痛，唾鲜血者，此伤肝也。  

***病机***  

心主血脉而候于舌。若心脏有热，则舌上出血如涌泉。  

***病机***  

此由五脏伤损所为。脏气既伤，则风邪易入，热气在内，亦大便下鲜血而复吐。冷气在内，亦大便血下，其色如小豆汁，出时疼而不甚痛。前便后下血者，血来远；前下血后便者，血来近。远近言病在上焦、下焦也。令人面无血色，时寒时热，脉浮弱，按之绝者，下血。  

***病机***  

心主于血，与小肠合。若心家有热，结于小肠，故小便血也。下部脉急而弦者，风邪入于少阴，则尿血；尺脉微而芤，亦尿血。  

***病机***  

凡荣卫大虚，腑脏易损，血脉空竭，因而恚怒失节，惊忿过度，暴气逆溢，致令腠理开张，血脉流散也。言九窍出血，喘咳而上气逆，其脉数有热不得卧者，死。  

***病机***  

肝藏血，心之液为汗。言肝心俱伤于邪，故血从肤腠而出也。  

***病机***  

《原病式》曰：血溢者，上出也。心养于血，故热甚则血有余而妄行。或谓呕吐紫凝血为寒者，误也。此非冷凝，由热甚消烁，以为稠浊。而热甚则水化制之，故赤兼黑而为紫也。  

衄者，阳热怫郁于足阳明而上热，则血妄行，血衄也。  

衄 血污，血出也。污者，浊也。心火热极则血有余，热气上甚则为血溢，热势亢极则燥而污浊，害承乃制，则血兼黑而为紫也。  

血泄，热客下焦而大小便血也。  

***病机***  

陈无择云：衄者，因伤风寒暑湿，流传经铬，涌泄于清气道中而致者，皆外所因。积怒伤肝，积忧伤肺，烦思伤脾，失志伤肾，是喜伤心，皆能动血，随气上溢清道中而致者，属内因。  

饮食过多，啖炙爆辛热，或坠堕车马伤损所致者，为不内外因。  

***病机***  

吐血者，或因四气伤于外，七情动于内，及饮食房室劳役所致。劳血积聚，膈间满则吐溢，世谓妄行，或吐瘀血，此名内伤。  

东垣曰：经云怒气逆甚则呕血，暴瘅内逆，肝肺相搏，血溢鼻口，取天府穴。又足少阴肾之脉，从肾上贯肝，入肺中，循喉咙。其病则饥不欲食，面黑如地色，咳唾则有血。夫气者，阳；血者，阴也。气主行之，血主濡之。今血妄行，上出于鼻口者，皆气逆也。故经言阳明厥逆，怒则气逆，暴瘅内逆者是也。  

《玉机微义》云：怒气劳气，皆能致血证。但怒气致血证者，则暴甚，故经云抑怒以存阴者是矣。否则五志之火动甚，火载血上，错经妄行也。  

***病机***  

丹溪曰：经曰：人年四十而阴气自半，起居衰矣。又曰：男子六十四而精绝，女子四十九而经断。夫以阴气之成，止供给三十年之运用，已先亏矣。人之情欲无涯。此难成易亏之阴气，若之何而可以纵欲也？《玉机微义》云：经曰：荣者，水谷之精也。和调五脏，洒陈于六腑，乃能入于脉也。源源而来，生化于脾，充于心，藏受于肝，宣布于肺，施泄于肾，灌溉一身。目得之而能视，耳得之而能听，手得之而能摄，掌得之而能握，足得之而能步，脏得之而能液，腑得之而能气。是以出入升降濡润宣通者，由此使然也。注之于脉，少则涩，充则实，常以饮食日滋，故能阳生阴长，聚汁变化而赤为血也。生化旺则诸经恃此而长养，衰耗竭则百脉由此而虚，可不谨养哉？故曰：血者，神气也，持之则存，失之则亡。是知血盛则形盛，血弱则形衰。神静则阴生，形役则阳亢。  

阳盛则阴必衰，又何言阳旺则生阴血也？盖谓血气之常，阴从乎阳，随气营运于内。苟无阴以羁束，则气何以树立？故其致病也易，调治也难。以其比阳常亏而又损之，则阳易亢，阴易乏之论可以见矣。《内经》有云：阳道实，阴道虚，阴道常乏，阳常有余，阴常不足。以人之生也，年至十四而经行，至四十九而经断，可见阴血之难成易亏如此。阴气一伤，所变之证妄行于上则吐衄，衰涸于外则虚劳，忘反于下则便红，积热膀胱则癃闭、溺血，渗透肠间则为肠风。阴虚阳搏则为崩中，湿蒸热瘀则为滞下，热极腐化则为脓血。火极似水，血色紫黑，热胜于阴，发为疮疡。湿滞于血，则为痛痒瘾疹，皮肤则为冷痹。蓄之在上，则人喜忘；蓄之在下，则人害狂。堕恐跌仆，则瘀恶内凝。若分部位，身半以上，同天之阳；身半以下，同地之阴，此特举其所显之证者。  

***病机***  

成无己云：伤寒衄者，为邪气不得发散，壅盛于经，逼迫于血则因致衄也。蓄血在下焦，结聚而不行，蓄积而不散者是也。血菀于上而吐血者，谓之薄厥；留于下而瘀者，谓之蓄血。此由太阳随经，瘀热在里，血为热所搏结而不行，蓄于下焦之所致。经曰：太阳病七八日，表证仍在，脉微而沉，反不结胸。其人如狂者，以热在下焦，少腹当硬满，小便自利者，下血乃愈。  

（治法详见伤寒蓄血条下。）阴结便血，非伤寒之比。邪在五脏，则阴脉不和。阴脉不和，则血留之。结阴之病，阴气内结，不得外行，无所禀，渗入肠间，故便血也。外灸中脘、三里、气海；内服平胃地榆汤而愈。  

***脉候***  

《内经》曰：脉来如悬钩为衄血，常脉脉至而搏，衄血身热者死。  

肠 下脓血，脉弦绝者死，滑大者生，血温身热者死。  

《脉经》曰：脉得诸涩濡弱为亡血。  

脉来轻轻在肌肉，尺中自浮，目睛晕黄，衄血未止。  

太阳脉大而浮，必衄吐血。太阴脉芤主下血。芤在左尺为小便血。  

病患面无血色，无寒热，脉沉弦者，衄血。  

脉浮弱，手接之绝者，下血。烦咳者必吐血。  

脉芤为失血，涩为少血。尺脉涩而疾为血虚。  

脉弦而紧，胁痛，肝脏伤，主有瘀血。  

脉极虚芤迟，为清谷、亡血、失精。  

《巢氏病源》云：寸口脉微而弱，血气俱虚则吐血，关上脉微而芤亦吐血，关下芤主下血。  

脉沉细者生；喘咳上气，脉数浮大者死。  

虞氏云：吐血唾血，脉滑小弱者生，实大者死。  

唾血脉滑濡者生，坚强者死。  

***治法***  

凡血证上行，或唾、或咳、或呕、或吐，皆逆也。若变而下行为恶痢，顺也。上行为逆，其治难；下行为顺，其治易。无病患忽然下痢，其病进。今病血证上行，而复下行恶痢，其邪欲去，是知吉也。  

《局方发挥》云：口鼻出血，皆为阴虚阳盛，有升无降，血随气上，出上窍。法当补阴抑阳降气，则血归经。  

血证虽有上下各经之不同，同是热证，但以各经用药为是。  

呕吐血，出于胃也。实者，犀鱼地黄汤。  

衄血出于肺，以犀角、升麻、栀子、黄芩、芍药、生地黄、紫参、丹参、阿胶之类主之。  

咯唾血者，出于肾，痰中带出血丝是也。以天门冬、麦门冬、贝母、知母、桔梗、百部、黄柏、远志、熟地黄之类主之。  

痰涎血者，出于脾。干葛、黄 、当归、芍药、黄连、甘草、沉香之类主之。  

吐血觉胸中气塞，上吐紫血者，桃仁承气汤下之。  

先吐红，后见痰嗽，多是阴虚火动，痰不下降，四物汤为主，兼以痰药、火药。大都吐痰，火载血上，错经妄行。炒栀子、童便、姜汁、竹沥。  

溺血者，因心肾气结、房劳，致伤精气，肾脱阴虚，火入膀胱腑而为溺血也。  

有暴吐紫成块者，是热伤，血结于中，吐出方好。用四物汤加清热药调之。《大全良方》四生丸治吐血，亦治衄血。炒山栀最能清胃脘之血。童便二分，酒一分，擂侧柏叶温饮之，大能止血。瘀血者，须用韭汁。  

咳血者，嗽出痰内有血是也，属心热痰盛。用栝蒌仁、青黛、贝母、海石、诃子、山栀子为末，姜汁蜜丸噙化。嗽盛者，加杏仁后以八物汤加减调理。  

凡诸见血，皆是阳盛阴虚。君相二火亢甚，煎逼其血，而出诸窍也。悉宜四物汤加知母、黄柏补阴降火之剂为主。  

衄吐咳血，及痰中血丝，皆是肺经火盛，宜四物加薄、酒芩、茅花、黄连、犀角等药以泻肺火。  

呕血吐血，此胃火也。四物加石膏、知母，以泻胃火。  

唾血咯血，及潮热咳血，此血从肾中来也。四物加盐酒炒栀柏，更加肉桂一分，以泻肾火。  

小便血出于溺窍中，涩数盛淋作痛，或杂尿而出者，此膀胱火盛也。四物加山栀仁、瞿麦、牛膝、滑石之类，以泻膀胱之火。如小便血出不痛者，此心移热于小肠，故曰：血从精窍中出也。四物加条芩、黄连、山栀以泻本经之火。  

大便血，先血后粪为近血，来自大肠，四物加槐花、槟榔、枳实、条芩之类以泻大肠之火。  

先粪后血为远血，来自小肠。四物加木通、栀子、黄连之类以泻小肠之火。  

血出于口鼻及瘀血者，宜清之以犀角、芩连之类；消之以韭汁、童便、山茶花、牡丹皮之类；止之以茅花、藕节、棕榈灰、炒蒲黄之类。  

血出于大便者，清之以槐花、柏叶、条芩之类；止之以地榆、茅根、荆芥、白芷、黑倍子，白椿根皮之类。（详见肠风下血门。）血出于小便，清之以栀子、麦门冬、车前子、瞿麦之类；止之以大小蓟、棕灰之类。（详见血淋门。）舌上无故出血如线，用槐花炒为末，掺之。一方用蒲黄炒焦为末，敷之极妙。  

大便下血有热，有虚热，用四物加条芩、栀子、秦艽；虚用四物加干姜、阿胶、升麻。  

便血有风邪下陷者。盖风伤肝，肝主血故也，宜升提之。四物汤加防风、荆芥、升麻、柴胡、秦艽、槐花、条芩、地榆、枳壳之类。  

下血伤湿热者，宜行湿消热。用苍术、白术、黄连、黄柏、黄芩、生地黄膏为丸服。  

妇人经血诸证。（并见《妇科心镜》。）大凡血证，身热脉大者，难治；身凉脉静者，易治。  

王节斋云：凡酒色过度，损伤肺肾真阴，咳嗽吐痰，衄吐咳咯血等证，误服参 等甘温之药，则病日增。世人不识，往往服之，致不救者多矣。噫，此亦一隅之说，非天下之通论。  

甫谓节斋议论多长，而独短于此，何则？诸失血证，因为火盛妄行，而不宜于甘温，理固然也。  

其有虚火，体气弱甚者，宁有不用参 者乎？葛可久治大吐血后，用独参汤一味服之，所以治其虚也。经云：虚者补之。是以 仙集之以为《十药神书》。今之治劳怯吐血，立有起死回生之效，然则彼以独参汤者，何其神欤！又如丹溪治一人，年五十，劳嗽吐血，用人参、黄、白术、茯苓、百合、阿胶、白芍药、桑白皮、杏仁、贝母、栝蒌、海石、五味、天门冬而愈。又如《局方》人参饮专治胃弱吐血、衄血之证，然则彼皆非欤？大抵用药补泻，宜审人之虚实，则无施而不当也，何甘温之必不可用哉？  

***药方***  

四物汤为治血之总剂，而不能治气虚而不能生血者。若脾胃虚而血不生，当从仲景之补以人参气分之药，阳旺则生阴血也。此以四物血药之性例之：川芎，血中气药也，通治肝经，性味辛散，能行血滞于气也。地黄，血中血药也，通肾经，性味甘寒，能生真阴之虚也。当归味辛甘，血中之主药，随佐使而各治其血分之病也；如佐以川芎能行血滞于气，佐以地黄能生阴分之血，佐以芍药能使脾阴生血，和腹痛。芍药，阴分药也，性味酸寒，通脾经，调血脉，治腹痛。若四物者，独主血分受伤，以气不虚而用之。辅佐之类如行血活血须桃仁、红花、苏木、血竭、牡丹皮、茜草、丹参、醇酒之属；如止血治崩须百草霜、棕榈灰、阿胶、地榆、藕节、茅根、黑墨之属；如和血止痛须乳香、没药、五灵脂、凌霄花之属；补血养血须人参、枸杞子、肉苁蓉、牛膝、益母草、败龟板之属；如治血燥须乳酪、酥油、蜂蜜、阿胶之属；如凉血须黄连、黄芩、生地黄、苦参之属；如血寒须附子、干姜、肉桂、鹿茸之属。此血药之大法也。然则各证又当以方类求之。  

***药方***  

（葛氏）  

十灰散  

 治一切失血，皆可止。  

花蕊石散  

 止血如神，诸药不能，服此立效。（二方见痨瘵门。）（《拔萃》）  

 犀鱼地黄汤  

 治一切失血、血热、三焦热血并治。  

犀角（磨汁） 生地黄（各二钱） 黄连 黄芩（各一钱） 大黄（三钱）上水二盏，煎一盏，去渣，入犀角汁和匀，食后温服。  

生地黄饮子  

 治诸见血无寒。吐血、衄血，下血、溺血，皆属热。  

生地黄 熟地黄 枸杞子 地骨皮 黄芩 芍药 天门冬 黄 甘草（各等分）上咀，每服七钱，水二盏，煎八分，去渣，食远服。如脉微，身凉，恶风者，加桂五分。吐血者，多如此。  

（《和剂》）  

必胜散  

 治男妇血妄行流溢，或吐，或咳，或衄并治。  

小蓟 人参 蒲黄（炒） 熟地黄（酒洗） 当归 乌梅 川芎（各一钱）上咀，作一服，水二盏，煎一盏，不拘时服。  

（《良方》）  

四生丸  

 治吐血衄血，阳乘于阴，血热妄行，宜服此药。  

生薄荷叶 生艾叶 生侧柏叶 生地黄（各等分）上烂捣如鸡子大丸。每服一丸，水二盏，煎一盏，滤去渣服。  

（《济生》）  

麦门冬汤  

 治思虑伤心，吐血衄血。  

麦门冬 天门冬 远志（各去心，甘草煮） 当归 白芍药 生地黄 人参 黄 蛤粉（炒）阿胶 藕节 甘草（炙。各一钱）上作二服，每服水二盏，姜一片、煎一盏，不拘时服。  

（《三因》）  

茯苓补心汤  

 治心气虚耗，不能藏血，以致面色黄悴，五心烦热咳唾血及妇人妊娠恶阻呕吐，亦宜服之。  

白茯苓 人参 前胡 半夏（制） 陈皮 枳壳 紫苏 白芍药 桔梗 干葛 当归熟地黄 川芎 甘草上等分，每服五钱，水三盏，姜五片，枣一枚，煎一盏，食前去渣服。  

（《和剂》）  

龙脑鸡苏丸  

 治咳嗽唾血，衄血，诸淋下血，胃热口臭，肺热喉腥，消烦渴，凉膈，解酒毒，除邪热，脾疸口甜，胆疸口苦并治。  

银柴胡（银州者二两，和木通以汤半升，浸二宿后，取汁入膏） 生地黄（六两，另为末）人参 黄 （各一两） 麦门冬（去心，四两） 阿胶（炒） 蒲黄（炒。各二两） 木通（二两，同柴胡浸） 甘草（炙，两半） 鸡苏薄荷叶（一斤）上除别研药外，并捣为末，将好蜜二斤先炼一二沸，然后下生地黄末，不住手搅匀。取木通、银柴胡汁，慢火熬成膏，勿令焦。然后将其余药末同和为丸，如豌豆大。每服二十丸，嚼碎，熟水下。虚寒，烦热、消渴，惊悸，人参汤下；咳嗽，吐唾呕血，麦门冬汤下；惟诸淋，车前子汤下，或茅花汤调百草霜末送下。  

（《济生》）  

大蓟散  

 治食啖辛物伤于肺经，呕吐出血，名曰肺疽。  

大蓟根（洗） 犀角（锉） 升麻 桑白皮（炒） 蒲黄（炒） 杏仁（去皮尖） 甘草（炙。各一钱）桔梗（钱半）上作一服，水二盏，姜五片，煎一盏，不拘时服。  

藕汁饮  

 治吐血衄血不止。  

生藕汁 生地黄汁 大蓟汁（各三合） 生蜜（一匙）上和匀，每服一杯，不拘时。  

鸡苏散  

 治劳伤肺经，唾内有血，咽喉不利。  

鸡苏 黄 生地黄 阿胶 贝母（心不用） 白茅根（各一两） 桔梗 麦门冬 甘草（炙。各五钱）上咀，每服四钱，水盏半，姜三片，煎七分，食远服。  

救脉散  

 治吐血虚羸，脉虚而涩。  

人参 黄 （蜜炒） 当归 芍药 熟地黄 苍术（制。各一钱） 陈皮 升麻 柴胡 苏木甘草（炙。各五分）上水二盏，煎八分，食远温服。  

（《拔萃》）  

麦门冬饮子  

 治脾胃虚，气促，气弱，精神短少，衄血吐血。  

麦门冬（一钱） 五味子（九粒） 人参 黄 （各八分） 当归 芍药 紫菀（各一钱）甘草（五分）上水二盏，煎一盏，食后服。  

黄芩芍药汤  

 治虚热腹痛，不能食，衄吐血。  

黄芩 芍药 甘草（各等分）上水盏半，煎八分，温服。  

伏龙肝膏  

 治吐血不止。  

伏龙肝（一两，为末入汁） 生地黄汁 麦门冬汁 小蓟汁（各三合）上入白蜜一匙，慢火熬成膏，入龙肝调匀，每服一匙，噙咽。  

五神汤  

 治男妇热毒上攻，吐血不止。  

生藕汁 小蓟汁 生地黄汁（各三盏） 生姜汁（半盏） 白蜜（一盏）以上药汁合煎二三沸，每用一小盏调炒面一钱食前服。  

（《简易》）  

是斋白术散  

 治积热吐虚咳血。若因饮酒过度，负重伤胃而吐血者，最宜服之。忌湿面煎爆之物。  

白术（一钱） 人参 白茯苓 黄 山药 百合（各六分） 甘草（五分） 柴胡 前胡（各三分）上水盏半，姜三片、枣一枚，煎七分，不拘时温服。  

（河间）  

黄连解毒汤 三黄丸  

 治积热吐血，咽膈不利。（二方并见火热门）（《直指》）  

侧柏散  

 治内损失血、饮酒太过，劳伤于内，血气妄行，其血如涌泉，口鼻皆流。须臾不救，服此而安。又治男妇九窍出血。  

人参 荆芥穗（烧灰。各一两） 侧柏叶（蒸干，一两五钱）上为末，每服三钱，入飞罗面三钱，拌匀，汲水调粘啜服。  

团参丸  

 治吐血咳嗽，服凉药不得者。  

人参 黄 飞罗面（各一两）上为细末，滴水和丸，如梧桐子大。每服五十丸，用茅根汤下。  

栝蒌犀角汤  

 治吐血，酒客温疫，中热干呕心烦者。  

犀角（镑） 栝蒌 蒲黄 甘草（各二两） 葛根 桑寄生（各三两）上为粗未，每服，一两，水二盏，煎一盏，不拘时温服。  

天门冬丸  

 治吐血咯血，大能润肺止嗽。  

天门冬（一两） 贝母 杏仁（炒。各七钱） 白茯苓 阿胶 甘草（各半两）上为细末，炼蜜丸，梧桐子大。每噙化一丸，津咽下。  

绿云散  

 治吐血。  

柏叶 百合 人参 阿胶（炒成珠，各二两）上为细末，每服二钱，不拘时，糯米饮调下。  

云雪散  

 治吐血。  

云雪（即寒食面） 蒲黄（各一两）上俱生研匀，每服二钱，凉水调下。  

（《圣惠》）  

双荷散  

 治卒暴吐血。  

藕节（七节） 荷叶顶（七个）上入蜜一匙，擂细水二盏，煎八分，去渣，温服。或为末，蜜汤调下二钱效。  

枇杷叶散  

 治暑毒攻心，呕吐鲜血。  

香薷（二钱） 浓朴 甘草 麦门冬 干木瓜 茅根（各一钱） 枇杷叶 陈皮 丁香（各五分）上为末，每服二钱，姜水煎服。  

二茸丸  

 治吐血，酒色过度。  

紫菀茸 鹿茸 枇杷叶 款冬花 杏仁木通 桑白皮（各一两） 大黄（半两）上为末，炼蜜为丸，弹子大，临卧白汤嚼下。  

地黄煎  

 治吐血忧患绝伤，胸膈疼痛，及虚劳唾血。  

上用生地黄五斤，捣取汁于银锅内，或沙锅，微火煎一二沸，投白蜜一升，再煎至三升。  

每服半升，日三服。主胸痛。百病久服佳。  

一方  

 治吐血不止。用生蜜调和服之。  

一方  

 用生地黄汁一升，生姜汁一合，和匀温服，日用三四次。  

一方  

 治虚劳吐血，生地黄五斤，捣；酒五升煮去渣服。  

掌中金  

治吐血。  

真蒲黄 黄药子（各等分）上为细末，用生麻油调于手心内，以舌舐之。  

人参汤  

 治吐血咯血后宜服。  

人参（一两，为细末） 五更时用鸡蛋清调如稀糊，一匙抄服。若服参尽，效，每服二钱，服讫却卧。  

松花散  

 治吐血久不止。  

松花（一两半） 生地黄 鹿角胶 薯蓣（各一两） 艾叶（一钱） 茜草根 白茯苓 紫菀茸人参 百合 甘草（炙。各半两）上为细末，每服二钱，不拘时，米饮调下。  

百花煎  

 治吐血不止，咳嗽；补肺。  

生地黄汁 藕汁（各一升） 黄牛乳（一升半） 胡桃仁（十枚，研如泥） 生姜汁（半升）干柿（五枚，细切研末） 红枣（二十一枚，煮去皮核研如泥） 清酒（一升，将以上七味一处同酒入铜锅内煎沸，方下后项药） 黄明胶（炒燥为末） 秦艽（各半两，为末） 杏仁（双仁者不用。泡去皮尖，另研如泥，三两，同入煎成剂）上将熬成煎相，减一半，却入好蜜四两，徐徐着火养成。煎后入瓷盒中盛之，每日三次，每服一匙，糯米饮调下，酒调亦可。  

石膏散  

 治心胸炽热，吐血不止，口干舌燥，头疼。  

石膏 麦门冬（各二两） 黄芩 生地黄 升麻 青竹茹 葛根 栝蒌根（各一两） 甘草（炙，半两）上为粗末，每服五钱，水二盏，煎八分，不拘时服。  

杏仁散  

 治心肺客热吐血，唇口干燥。  

杏仁（泡，去皮尖，炒） 赤茯苓 黄连 栀子仁 黄芩 大黄（炒。各一两） 桂心（三钱）栝蒌根（五钱）上为粗未，每服五钱，水盏半，煎八分，不拘时温服。  

白术丸  

 治伤胃吐血。  

白术（十两） 人参 黄 干姜（炮） 伏龙肝（各三两）上为细末，炼蜜丸，如梧桐子大。每服三十丸，不拘时，米饮下。  

鸡蛋白丸  

 治吐血衄血。  

鸡蛋白（三个） 好香墨（一两，为末）上和丸，梧桐子大。每服十丸，不拘时，生地黄汁送下。  

三黄补血汤  

 治面赤善惊，上热，六脉大，按之虚，乃手少阴心之脉也。此气盛而亡血，泻火补气，以坠浮气。  

生地黄 熟地黄（各一钱） 黄 当归 芍药（各钱半） 川芎 牡丹皮 柴胡 升麻（各八分）上水盏半，煎七分服。血不止加桃仁（十枚）酒大黄，量虚实用之，减去升麻、柴胡。  

归脾汤  

 治思虑伤脾，心多健忘，以致妄行，或吐血，或下血。（见健忘门。）  

小柴胡汤  

 治吐血盖由醉饱房劳，或醉后大怒，触动荣血，以致妄行。吐血者，内加天门冬、麦门冬送下龙脑鸡苏丸。  

桃仁承气汤  

 治胃间积瘀吐血，胃脘作胀。（二方见伤寒门。）  

凉膈散  

 治吐血，内加芍药、当归、生地黄。  

薄荷煎 四顺清凉饮子  

 并治积热吐血。（方见积热门。）（《简易》）  

黑神散  

 治一切吐血，及伤酒食醉鲍，低头掬损，吐血致多，并血热妄行，口鼻出，但声未失，无有不效。  

百草霜（不拘多少，村居者佳）上为细末，每服二钱，糯米煎汤下。喜凉水，新汲水调服。如衄血者，少许吹鼻；皮破出血者，灸疮血，掺上即止。  

二神散  

 治男妇吐血。  

陈槐花（炒二两，焦黑） 百草霜（五钱）上为细末，每服三钱，茅根煎汤调下。治血崩下血，皆空心服之效。舌上忽然肿破出血，用此掺上。  

***药方***  

一方：  

治吐血连日不止，粥饮药俱不能下。五灵脂（拣去石净者） 碾为末，以狗胆汁为丸，如芡实大。每服一丸，煎生姜酒磨令极冷，更以少姜酒化，以汤荡药，令极热，先须煮下热粥，候温吃药，一边进粥。待患人吃饮药，不可漱口，即与粥吃可也，吃粥亦不宜多。  

一方：  

治伤力吐血。猪肝煮熟切片，蘸白芨末嚼之。  

一方：  

治吐血及衄血。用船底青苔如鸡子大一丸，水一盏，煎五分，去渣温服效。  

一方：  

治酒色伤心肺，口鼻俱出血。用荆芥穗烧灰存性，置地上出火毒，为末，每服三钱，陈米饮调下。  

一方：  

治吐衄下血俱效。用粟漆树叶烙干为末，每服二钱，米饮调下。  

一方：  

用紫参为末，每服三钱，水一盏，煎五分，温服。治一切吐衄咯血，腹中积血俱效。  

一方：  

用百合捣绞汁，和水饮之，煮熟食之。  

一方：  

用人参为末，鸡子清投新汲水搅匀，调服一钱。  

***医案***  

滑伯仁医一人呕血，甚至盈盆，二年，素劳役，致中气损，先与八宝散；一二日，服黄芩芍药汤；少有动作，即进犀角地黄汤加桃仁、大黄；稍间服宁神散，有痰用礞石丸。其脉始芤大，后渐平，三月而愈，屡获安验。  

又一人冒暑，吐血甚，胸拒痛，身热头眩，脉洪而滑。曰：此必大醉冒暑，血壅为暑迫上行。先与犀角地黄汤，继服桃仁承气汤。去瘀血后，治暑而安。  

沧州翁治一人，宪使出道病。察色切脉，面戴阳，气口脉皆弦，而盖伤寒合病也。以方涉海，为风涛所惊，遂血菀而神摄。为热所搏，故血吐胁痛，烦渴谵语。一医诊脉，左尺不应，为肾气以绝。泣告左右，惧甚。余曰：今年岁运左尺当不应，此天和脉，无忧也。以小柴胡减参加生地黄半剂。俟胃气实，以桃仁承气汤下之，得利遂安。  

朱丹溪治一人咳嗽吐血。四物汤加贝母、栝蒌、五味子、桑皮、杏仁、冬花、柿霜。一人年五十，劳嗽吐血。以人参、白术、茯苓、百合、白芍药、红花、黄 、半夏、桑白皮、杏仁、甘草、阿胶、诃子、青黛、栝蒌、海粉、五味子、天门冬。一人年三十，咳嗽吐血，以四物、生地、桑皮、杏仁、冬花、五味、天门冬、桔梗、知母、贝母、黄芩。  

***医案***  

（用凉血行血为主，大法与吐血治同。）  

麻黄汤 桂枝汤  

 治伤寒郁热衄血，脉浮紧、浮缓者。（二方见伤寒衄血门。）  

五苓散  

 治伤暑热，流入经络，而作衄者。（方见暑门。）  

犀角地黄汤  

 治鼻衄。（方见吐血条下，宜加郁金、黄芩。）  

生地黄散 黄芩芍药汤 人参饮子 四生丸 侧柏散 门冬饮子 藕汁饮  

 并治衄血。（方见吐血条下。）  

益阴散  

 治阳浮阴翳，咯血衄血。  

黄芩 黄连 黄柏（俱用蜜水浸过，慢火炙干） 芍药（各一两） 人参 白术 干姜（炮。各三钱）炙甘草（一钱） 谷雨茶（一两二钱，香油炒）上为细末，红米饭丸，三四钱，饮汤下。  

刺蓟散  

 治衄血，经日不止。  

刺蓟 苦参 黄连 栀子仁 生地黄 侧柏叶 大黄（炒。各一两）上咀，每服五钱，水二盏，入青竹茹一弹丸，煎八分，温服。  

吹鼻止衄方  

 治衄血吐血。  

千叶石榴花（为末） 每用吹入鼻中，然后用花瓣塞鼻内，立止，神效。  

三奇散  

 治鼻衄不止。  

发灰（一钱） 人中白（五分） 麝香（一字）上为细末，鼻内搐少许。  

一方不用麝，二味为末，米饮调服二钱即止。  

麦门冬散  

 治鼻衄。  

麦门冬（去心） 生地黄（各一钱） 白芍药 蒲黄（各二钱）上水二盏，姜五片，煎八分，食后温服。  

白芨散  

 治衄呕血、咯血损肺，或食饱负重。服之立愈。  

白芨末（不以多少） 凉水调盐花贴鼻窳中效。  

一方  

 用新汲水调膏，自印堂敷至鼻上，折纸绽湿封上。不时蘸凉水润药上，一饭顷即止，去药。  

茜根散  

 治衄血不止，心神烦闷。  

茜根 黄芩 阿胶（蛤粉炒） 侧柏叶 生地黄（各二钱） 甘草（炙，一钱）上作二服。每服水盏半，姜三片，煎七分，食远服。  

川芎三黄散  

 治积热衄血。  

川芎 大黄 黄连 黄芩（各等分）上为细末，每服三钱，食后井水调下。  

五黄丸  

 治衄血不止。大便结燥者下之。  

大黄（一两） 芒硝（六钱） 甘草（一钱） 生地黄（五钱） 黄连 山栀 黄芩（各二钱）上为细末，炼蜜丸，梧桐子大。每服三十丸，食远白汤下。  

麝香散  

 治衄血不止。  

胡矾（枯、另研） 龙骨（ ，另研。各一钱） 麝香（半字，另研）上和匀，每服一字。  

止衄散  

 治气郁发衄。  

黄 赤茯苓 白芍药 当归（酒浸） 生地黄 阿胶（炒。各等分）上咀，每服七钱，水二盏，煎八分，临卧服。  

***易简诸方***  

一方：  

治衄血不止。用黄葵子为末，新汲水调下二钱。  

一方：  

用郁金为末，茅花煎汤，调服一二钱。  

一方：  

用萝卜汁和酒各半，温服一钟。  

一方：  

用茅花塞鼻，浓煎汤服，大能止衄及吐血。  

一方：  

治衄血。用青蒿绞汁，服之极效。并治疥疡恶疮，杀虫除热明目。三伏内每遇庚日日未出时采一握，挂于宅庭，可以辟邪气，验。  

一方：  

用驴粪烧灰，为末，吹鼻内。  

一方：  

用生鸡苏五分，香豉二分，同碾，搓如枣核大，纳鼻中。  

一方：  

用栀子烧灰存性为末，以筒吹入鼻中，用水调服二三钱，尤效。  

一方：  

用葱汁磨京墨，点鼻中。  

一方：  

槐花炒黑为末，搐鼻。又以萝卜汁入盐少许，服一盏。  

一方：  

治鼻衄不止。用萱草捣汁一盏，加姜汁一盏相和，时时呷之效。  

一方：  

用马鞭草捣汁，入凉水搅和服。  

一方：  

用蒜一枚，捣如泥，作饼如钱大，浓一豆许，贴脚心。左贴左，右贴右。两鼻俱出，贴两脚心。  

一方：  

用糯米炒黄为末，每服二钱，新汲水调下。  

***止鼻衄歌***  

石榴花瓣可以塞，萝卜藕汁可以滴。  

火 龙骨可以吹，水煎茅花可以吃。  

墙头苔藓可以塞，车前草汁可以滴。  

火烧莲房可以吹，水调锅煤可以吃。  

一方：  

龙骨为细末，吹入鼻中少许即止。凡九窍出血，用此皆能止之。  

***灸法止衄***  

上星  

（一穴，在前发际上二寸，当顶门灸一壮，血即止。）  

百劳  

（一穴，在大椎节陷中是，灸二三十壮，断根不发。）  

***蒸法***  

治鼻血如涌泉不止  

用草纸折叠于余层，井泉湿透，贴顶中心。分发，以热熨斗熨之，微热不妨，久之即止。  

***蒸法***  

（嗽出痰内有红是，宜清痰、顺气、降火。）（《集成》）  

二门冬饮  

 治肾虚咳血。  

天门冬（去心） 麦门冬（去心，各八分） 紫菀 远志（去心，各五分） 知母（八分）地黄 泽泻 贝母（各六分） 黄柏（八分） 桔梗（八分） 牡蛎（一钱） 桂（五分） 百部（八分）上水钟半，煎七分，不拘时服。  

当归芍药汤  

 治咳血。  

当归 芍药 白术（各一钱） 牡丹皮 桃仁 栀子（炒黑。各八分） 甘草（三分） 青皮（五分）上水盏半，煎七分，食远服。  

薏苡仁散  

 治咳嗽血，肺损。  

薏苡仁（为细末），用猪肺煮熟，切块，蘸而吃之。或以猪心一个，竹刀切开，勿令相离。  

以沉香末一钱，半夏七个，入在心内合定。纸里蘸小便，内令湿，煨熟，去半夏，止吃心。  

鸡苏散 黄 散 救肺散  

（并治咳血，方见吐血条下。）  

***蒸法***  

（血随唾而出也。此血出于肾也）治与咳血参用。鸡苏散、天门冬饮皆可用。  

***蒸法***  

（咯出血疙瘩也。痰中带血丝同）丹溪用姜汁、童便、青黛入血药中，如四物汤、地黄膏、牛膝膏之类。  

七珍汤  

 治痨瘵咯血。  

四君子汤加山药、黄柏、粟米、姜枣煎。  

肾饼子  

 治咯血。  

青黛（一钱） 杏仁（四十粒，去皮尖，黄蜡煎黄色）上研杏仁细，入青黛，捏作饼子。用时以柿一枚，破开，以饼置其中合定，湿纸裹煨，研，米汤下。  

四生丸 甘露饮 生地散  

（并治咯血，方见前。）  

***蒸法***  

（巢氏曰：肝藏血，心之液为汗，言心肝俱伤于邪，故血从肤腠而出也，名曰肌衄。）  

黄 建中汤  

 治汗血出污衣，甚如坯染，皆由大喜伤心，喜则气散，血随气行故也。  

体虚者宜服。（方见虚损门。）  

妙香散  

 治汗血。（方见前。）一方用胎发烧灰，敷之止。  

***蒸法***  

（与血淋参看。因房劳致伤，阴虚火动，荣血妄行故也，名曰胫衄。痛者为血淋，不痛者为溺血。  

好色者属虚。）  

发灰散  

 治男子小便血，女子转脬不溺，血淋。（方见淋门。）  

酒蒸黄连丸  

 治小便血。（方见吐血条下。）  

一方  

 治尿后有血。以干柿烧灰存性，为末，米饮调下。  

一方  

 用生地黄汁，少入姜汁和匀服。  

一方  

 地肢草捣汁服。  

辰砂五苓散  

 以灯心煎汤调服。（方见伤寒门。）丹溪云：属热，用山栀炒，水煎服。或用小苏、琥珀，大治下焦血淋。  

四物汤加牛膝、生地黄、小苏、滑石、通草、蒲黄、淡竹叶、藕节、川归、炒栀子、炙甘草煎服。  

五苓散合四物汤煎服。或米饮调服。就调棕灰或发灰尤妙。茎中痛用甘草梢，及血药中少加地榆、陈皮、白芷、棕灰。  

衄痛用炒蒲黄，破故纸、古锻石为末调服。或单用蒲黄，葱汤调，或文蛤末灰入煎剂。大抵小便血则小肠膀胱气结，车前子为末，车前草煎汤调服二钱效。  

过欲阴虚者，用鹿茸丸、六味地黄丸。（并见虚损门。）  

朱砂妙香散 玉屑膏  

 皆为要药。  

玉屑膏  

 治尿血不止。久则属虚，宜服此。  

人参 黄 （各等分，为末） 大萝卜切一指四五片，蜜淹少时，又蘸蜜，炙干为末，尽二两许，同参 末盐汤点服。  

四物玄明饮  

 治血尿不止，须臾一二碗。  

四物汤加车前子、木通煎，调玄明粉二三钱，饥服一剂即止，后以八珍汤调理。  

一方  

 治血尿不止。用八珍汤煎熟，加入玄明粉，并淹萝卜汁二杯，入汤内和匀，食前服即止。  

小儿血尿 用甘草粉、升麻煎调辰砂、益元散极效。  

小便出血条 用当归、白芷为末二钱，淡豆豉煎汤调服。  

***易简方***  

一方：  

黄连、黄柏末浓煎车前子汤，空心调服二钱，少加蜜汁。  

一方：  

侧柏叶为末，空心酒调二钱服。  

一方：  

五倍炒为末，乌梅肉捣膏丸，梧桐子大，空心酒下五十丸。  

一方：  

当归二两，酒二升，煎一升，空心顿服效。  

一方：  

郁金为末，葱白汤调服二钱。  

### 下血  

（附：肠风脏毒）  

***病机叙论***  

《内经》曰：下血为内伤络脉所致。帝曰：肠 便血何如？岐伯曰：身热则死，寒则生。  

曰：肠 下白沫何如？脉沉则生，脉浮则死。曰：肠 下脓血何如？脉悬绝则死，滑大则生。  

曰：肠 之属，身不热，脉不悬绝何如？滑者生，悬涩者死，以藏期之。  

仁斋云：肠胃不虚，邪气无从而入。人惟醉饱房劳，坐卧风湿，恣食生冷，酒面积热，以致荣血失道，渗入大肠，此肠风脏毒之所由行也。  

***病机叙论***  

《原病式》曰：诸血溢泄，皆属于热。肠风脏毒，富贵之人，浓味过多，酒色所致。  

藜藿之人，必是劳役过甚，热积于中，风生于内，以致血溢泛流，尽是挟热。久则胃气渐虚，或服寒凉药多，胃气伤损，于是时可以温补脾胃，使正气复完，而血自循于经矣。谓挟冷者，大误也。《三因》论下血，或清，或浊，或鲜，或黑，或便前便后，或与泄物并下。由内外有所感伤，凝积于胃，随气下通，亦妄行之一类。云清者属荣，浊者属卫。热与湿鲜者属火，黑下火极，与泄物并下为积。先便后血者，其来远；先血后便者，其来近。  

***治法***  

大要当先解散胃中风邪热毒。败毒散合芎归汤为必用之剂。初以黄连丸、槐花散；久则须以调和胃气，正气散、理中汤亦所宜施。至谓寒冷骤用乌附，则亦妄也。  

丹溪云：风邪下陷者，盖风伤肝。肝主血故也，宜升提之。  

凡下血之人，用凉药多而不愈者，必须加辛味。用辛味而不愈，可用温剂兼升提药，酒浸酒炒。始然要去湿热为主；久而虚者，当行温散，如四物加升麻、炮干姜之属是也。  

***脉候***  

右尺脉洪数而疾为下血。  

经曰：阴结，便血一升，再结二升，三结三升；又结在五脏，则阴脉不和，阴脉不和则血留之。结阴之病，阴气内结，不得外行，无所禀，渗入肠间，故便血也。  

脉虚涩，非肠风脏毒也。为中虚，宜灸中脘，气海。  

***药方***  

败毒散  

 治初下血。（方见瘟疫门。）  

芎归汤  

总治诸血。  

川芎 当归 上等分，水煎服。  

地榆散  

 治肠风热证下血。  

地榆 黄芩 茜根 栀子仁 茯苓 黄连（各等分）上为粗未，每服三钱。韭白五寸，同煎，食远温服。  

加灭四物汤  

 治肠风下血不止。  

侧柏叶 生地黄 当归 川芎（各一钱） 枳壳 荆芥穗 槐花（炒） 甘草（各五分）上水二盏，姜三片，乌梅（二枚），煎七分，空心服。  

滑石散  

 治肠风下血。  

滑石 当归 生地黄 黄芩 苍术 甘草（等分）上水煎服。  

（子和）  

黄连贯众散  

 治肠风下血，肠中疼痛。  

黄连 贯众 大黄 鸡冠花 乌梅肉 枳壳 荆芥（各一两） 甘草（炙，七钱）上为末，每服二钱，食前温米饮调下。  

芍药黄连汤  

 治大便后下瘀血。腹痛为热毒。  

芍药 黄连 当归（各四钱） 大黄（一钱） 官桂（一钱） 甘草（五分）上作二服，每服水盏半，煎七分，空心温服。  

槐角散  

 治肠胃不调，下血不止。  

苍术 浓朴 陈皮 当归 枳壳（各一钱） 槐角（一钱） 乌梅（三个） 甘草（五分）上水盏半，煎七分，食前服。  

槐花散  

 治同前。  

黄连 枳壳（各三分） 槐花（一两）上以槐花炒二味药，去花不用。只将二味，水一盏半，煎七分，温心服。  

香连丸  

 治一切肠风下血，酒热脏毒。（方见痢门。）  

脏连丸  

 治远年近日肠风脏毒下血。  

大鹰爪黄连（半斤） 槐花米（二两） 枳壳（一两） 防风 粉草 槐角 香附子猪牙皂角 木香（各五钱）上用陈熟仓米三合，同香附一处为末。以上药共为细末，用猪大肠约二尺长，水洗净，装入香附、仓米，缚定口。量用水二大碗，沙锅炭火煮干，即添水，慢慢煮烂猪肠如泥。取起和药捣如糊，再入黄连等末，同捣为丸，梧桐子大。每服空心米饮下八十丸。忌面、蒜、生冷煎炙之物。一料病痊。  

蒜连丸  

独蒜（十枚） 黄连末（二两）上先将蒜煨香熟，和连末杵捣烂匀为丸，梧桐子大。空心米汤下四十丸。  

香槐散  

 治肠风。  

香附子（炒） 槐花（炒。各一两） 枳壳 当归 川芎（五分） 甘草（三分）上水一盏半，姜三片、枣一枚煎服。  

槐角丸  

 治肠风泻血脱肛。  

槐角（一两） 防风 地榆 当归 枳壳 木贼 茯神（各半两）上为末，酒糊丸，梧桐子大。每服四十丸，米汤下。  

黑圣散  

 治肠风、脏毒下血，痔漏等疾。  

当归 川芎 茯苓 地榆 槐花 败棕（炮） 艾叶（烧，存性） 百草霜上等分为末，每服二钱，食前米汤调下。  

***药方***  

香梅丸  

 治肠风下血，服之即止。  

乌梅肉（烧，存性） 香白芷 百药煎（烧，存性，等分）上为末，米糊丸，梧桐子大。每服五十丸，空心米汤下。  

圣金丸  

 治同前。  

百药煎（一味），炼蜜丸，梧桐子大。每服五十丸，空心米汤下。  

椿皮丸  

 治同前。  

椿根白皮（一味）为末，醋糊丸，梧桐子大。每服七十丸，空心米汤下。  

***药方***  

理中汤  

（治肠风下血，久不愈，服诸药不效。方见脾胃门。）  

不换金正气散  

（平胃而肠风自愈，血自归。）  

参苓白术散  

（治同前。二方并见泻门。）  

补中益气汤  

（治肠风虚损，血不得升，宜服此。方见内伤门。）（《拔萃》）  

结阴丹  

 治肠风脏毒下血。  

枳壳 威灵仙 黄 何首乌 椿根白皮 陈皮 荆芥穗（各等分）上为末，酒糊丸，梧桐子大。每服五十丸，空心米饮入醋少许送。  

胃风汤  

（方见胃风门。）治风热乘虚入于肠胃。下瘀血或如豆汁。  

当归和血散  

 治大肠湿毒下血。  

槐花 青皮 当归身 升麻（各一钱） 川芎 荆芥穗 熟地黄 白术（各五分）上为末，每服三钱，米饮调下。  

（《宝鉴》）  

平胃地榆汤  

 治阴结便血。  

苍术 浓朴 干葛 甘草 白术 人参 陈皮 当归 芍药 升麻 茯苓 地榆 神曲干姜（炮） 香附子（各等分）上咀，每服五钱，加姜枣煎，空心服。  

（《拔萃》）  

升阳和血汤  

 治肠 下血。作 ，其血即出，有力而远射，四散如筛。春二月中下二行，腹中大作痛，乃阳明气冲热毒所作也。当去湿毒，取血而愈。  

生地黄 栀子 生甘草 炙甘草 牡丹皮 黄 当归身 秦艽 苍术 陈皮 升麻芍药（等分） 肉桂（少许）上咀，每服五钱，水盏半，煎七分，食前服。  

越桃散  

 治下血痢血。  

栀子仁 槐花 大枣 干姜（炮，等分）上为末，每服三钱，米饮调下。  

（东垣）  

椿皮散  

 治血痢及肠风下血神效。  

椿根白皮（二两） 槐角子（四两） 枯白矾（二两） 炙甘草（一两）上为细末，每服三钱，米饮调下。  

（《济生》）  

乌梅丸  

 治大便下血如神。  

僵蚕（炒，一两） 乌梅肉（一两半）上为细末，醋糊丸，梧桐子大。每服四十五丸，空心醋汤下。  

（《本事》）  

槐花散  

 治肠风脏毒下血。  

槐花（炒） 侧柏叶（杵） 荆芥穗 枳壳（麸炒）上各等分，为末，每服二钱，空心米饮调下。  

（东垣）  

加减四物汤  

 治肠风下血。  

侧柏叶 生地黄 当归 川芎（各八分） 枳壳（麸炒） 荆芥穗 槐花（炒） 甘草（各一分）地榆 条芩 防风（各六分） 乌梅（肥大者，二枚）上咀，作一服，水二盏，姜三片，煎八分，空心温服。  

（《局方》）  

枳壳汤  

 治大便肠风下血。  

枳壳（二两，炒黄色） 大黄连（一两，净，同槐花四两炒焦，去槐花不用）上水浓煎，空心温服。  

槐花丸  

 治五种肠风下血，并痔漏脱肛。  

槐角（二两，炒） 地榆 黄芩 当归 防风 枳壳（麸炒）上等分，为细末，酒面糊丸，梧桐子大。每服五十丸，空心清米饮送下极效。  

伏龙肝散  

 治便血。内外有感，凝停在胃，随气下通。  

甘草 伏龙肝 白术 黄芩 阿胶 干生 地黄（各等分）上水盏半，煎七分，食远服。  

结阴便血生地黄膏  

生地黄（汁） 小蓟（汁） 砂糖（熬膏约一大碗） 阿胶（一两） 侧柏叶 地榆（各末一两）上用四味汁熬成膏，方入柏叶、地榆末，和匀空心米饮调下三匙许。  

黄连汤  

 治便后下血，腹不痛，名温毒下血。  

黄连 当归（各二钱） 甘草（五分）上水二盏，煎八分，食远服。  

聚金丸  

 治酒毒下血，大肠蓄热。  

黄芩 防风（各二两） 黄连（四两，半生半酒炒）上为末，醋糊丸，梧桐子大。每服七十丸，空心米饮下。  

（《御药》）  

阿胶丸  

 治肠风下血。  

黄连 阿胶（炒成珠） 赤茯苓（各等分）上将连茯为末，调阿胶，酒熬，众手和丸。食前米汤送下三十丸。  

胡桃散  

 治肠风下血，老人更宜服。  

胡桃仁（去油四两） 皂角刺（炒焦，二两） 故纸（微炒，两半） 槐花（炒，一两）上为末，每服二钱，米饮或汤调下。  

卷柏丸  

 治脏毒下血神效。  

卷柏（生石上老柏为妙） 取叶用。  

上为丸为末，每服二钱，空心米饮送下。  

***易简诸方***  

一方：  

治肠风下血。用茄科烧存性为末，每服二钱，米饮调下。  

一方：  

用桑耳一两，炒黑，水盏半，煎六分，空心分三服。  

一方：  

苦楝子炒黄为末，炼蜜丸，梧桐子大，米饮下二十丸。  

一方：  

乌梅烧存性为末，醋糊丸，梧桐子大，空心米饮下七十丸。  

一方：  

百叶煎半炒半生为末，米糊丸，梧桐子大，米饮下五十丸。  

梅师方：  

用山栀子三十枚，以手擘破，水二盏，煎一盏，食前温服。  

一方：  

百草霜米饮调下二钱。  

一方：  

五倍子炒为末，空心米饮调下二钱。  

一方：  

椿根白皮锉，酒浸晒干为末，枣肉丸，梧桐子大。每服五十丸，空心酒下。  

一方：  

木槿煎服。  

《斗门方》：  

代赭石一两，火 红，醋淬数次，以碎为度，研为细末极细，空心米饮调下一钱，一服即瘥。  

一方：  

山里红果（即山楂）为细末，每服二钱，空心米饮调下。  

***灸法***  

命门穴  

（在脊骨中与脐对，灸七壮即止。）脊中第二十椎下，随年壮灸之。  

中脘  

（一穴）  

气海  

（一穴。上二穴灸脱血而色白，脉濡，手足冷，饮食少思，强食即呕，宜灸之，效如神。）  

***医案***  

《宝鉴》：一人，年四十二岁，形瘦。因强饮酸酒，少时腹痛，次传下痢无度十余日，便后见血，或红或黑，腹鸣时痛。诸医以为血热，用芍药柏皮丸未效。仍不欲饮，食则呕酸，形愈瘦。面色青黄不泽，心下痞，恶冷物。口干，有时烦躁不安，脉弦细而微迟，手足稍冷。  

经曰：结阴者，便血一升，再结二升，三结三升。又邪在五脏，阴脉不和，则血留之。阴气内结，不得外行，无所禀，渗入肠间，故便血也。其脉虚涩，非肠风脏毒也。外灸中脘、三里，气海等穴，内服平胃地榆汤而愈。  

丹溪治一人，嗜酒，因逃难下血而痔痛。脉沉涩似数，此阳滞于阴者也。以郁金、芎芷、苍术、香附、白芍、干葛、炒面、生姜半夏汤调服。  

一人虚损，大便下血，每日三四碗，身黄瘦。以四物汤加藕节汁一台，红花、蒲黄一钱、白芷、升麻、槐花各五分，服之愈。  

一老妇多怒，大便下血十余年。食减形困心摇动，或如烟熏，早起面微浮。血或暂止则神思清，若忤意则复作，百法不治。脉左浮大虚甚，久取带涩而不匀；右沉涩细弱，寸沉欲绝。  

此气郁生涎，涎郁胸中，清气不升，经脉壅遏不降，心血绝少，不能自养故也。非开涎不足以行气，非气升则血不归隧道。以壮脾之药为君，佐之二陈加酒红花、升麻、归身、酒连、青皮、贝母、泽泻、参 、白术、酒芍。每帖用附子一片，煎服四帖。血止后去附子加干葛、牡丹皮、栀子，而烟熏除乃止。所加之药再加神曲、砂仁、地黄、木香，倍参、 、白术，月半愈。  

***医案***  

（有三因：一因阳明胃热，一因少阴肾虚，一因厥阴风壅。非此三者，牙不出血也。）戴氏曰：风壅牙宣，消风散搽之。肾虚者，为下虚上盛，宜盐汤下安肾丸。用黑锡丹，仍用姜盐炒附米黑色为末，揩擦，其妙不可言也。  

阳明热详见齿门。  

消风散  

（治厥阴风胜，牙宣出血，方见伤寒门。）  

安肾丸  

（治肾虚齿动有血，方见水饮门。）  

黑锡丹  

（方见痼冷门。）  

***医案***  

吕沧州治一人偶搔 中疮出血，汨汨如涌泉，竟日不止，困甚。二尺脉如蛛丝，他部皆无。  

予曰：夫脉气，血之先也。今血妄行，故荣气暴衰，二尺尚可按。当益荣以泻阴火。  

以四神汤加防风、荆芥连进，脉渐出。更服十全大补汤遂愈。  

## 卷之四十三  

### 痰饮门  

稠浊者为痰，清稀者为饮，一为火燥，一为寒湿。今医不分，混同出治，所以鲜能取效。  

***病机***  

经曰：诸痉强直，积饮，痞膈中满，霍乱吐下，体重 肿，肉如泥，按之不起，皆属于湿。（此是太阴湿土，乃脾胃之气为病也。）张子和论痰有五：曰风痰，曰湿痰，曰食痰、火痰、酒痰是也。风痰多带涎沫，因形寒饮冷，或因感风而发，或因风热拂郁而致，则痰清白。湿痰因停饮不散而成。热痰为火盛制金，饮食辛辣，重 浓褥所致。酒痰因浩饮所得。食痰因浓味炙爆过多。  

***病机***  

《玉机微义》云：痰之为病，诚多也。何则？人之血气流行，无一息之间断，才有壅滞，津液凝积，郁而成热，痰遂生焉。因证而观痰，则火之变出也，未有痰病而不因火而成者也。间有寒痰为病者，亦千百中之一二也。（甫谓寒痰之说非也。饮则有寒有热不同，痰则一因于热而已。加之寒字，不得所以。痰脉多滑大，明知停冷成痰，亦遂郁而为热。药惟以橘皮、半夏、神曲之辛以散之行之，亦不敢用热药也。陈无择云：饮脉多沉弦微细，始可以言寒，治以理中、二陈之属是也，性理所谓有温泉而无寒火，不其然欤？）  

***病机***  

《原病式》曰：积饮，留饮积蓄而不散也。水得于燥则消散，得湿则不消以为积饮，土湿主病故也。大略要分湿热寒湿之因。  

***病机***  

经曰：太阴在泉，湿淫所胜，民病饮积。又云：岁土太过，雨湿流行，甚则饮发中满。又云：土郁之发，饮发。又：太阴之复，皆病饮发于中，治水诸热剂是也。  

***病机***  

陈无择云：人之有痰饮者，由荣卫不清，气血浊败，凝结而成也。内则七情汨乱，脏气不行，郁而生涎，涎结为饮，为内所因。外则六淫侵冒，玄府不通，当汗不泄，蓄而为饮，为外所因。或饮食过伤，色欲无度，运动失宜，津液不行，聚而为饮，为不内外因。其为病也，为喘，为咳，为呕，为泄，为眩运嘈杂，烦心忪悸， KT 寒热，疼痛肿满，挛癖癃闭，如风如癫，未有不由痰饮所致。  

***病机***  

有痰饮，有悬饮，有溢饮，有支饮。其人素盛今瘦，水走肠间，沥沥有声，谓之痰饮。  

（又云：痰饮者，心下冷极，以温药和之，大甘草汤是也。）饮后水流在胁下，咳唾引痛，谓之悬饮。（又云：悬饮者。  

法当下之，十枣汤是也。）饮水流于四肢，当汗出而不汗出，身体重痛，谓之溢饮。（病溢饮者，当发其汗，大青龙汤是也。）咳逆倚息，短气不得卧，其形如肿，谓之支饮。（又云：病支饮者，多属湿，故其形如肿。眼下如卧蚕者，宜分利之，仲景五苓散、泽泻汤是也。）古方有五饮六证之说，即四饮加以伏饮、留饮二证是也。留饮者，背寒如掌大，其人短气而渴，四肢无力，历节痛，胁下痛引缺盆，咳嗽则转甚。伏饮者，膈满呕吐喘咳，发则寒热，腰背痛，目泪出，其人振振恶寒身 惕者，为伏饮。  

***病机***  

王隐君曰：痰证古今未详。《素问》虽载鼻鼽辛 喘满为热，而无治法：方书虽有五饮诸痰之异，而莫知其致病之源。或头风目运，如坐车舟，精神恍惚，口眼 动，眉棱耳叶俱痒。  

或腮颊四肢游风肿硬，似痛非痛。或浑身燥痒，搔之则瘾疹随生，皮毛烘热，色如锦斑，用尽风药而无效。或齿颊似痛而痛无定所，累谒齿科，未能奏功。或噫气吞酸，鼻闻焦臭，喉间豆腥，心烦鼻塞，咽喉不利，咯之不出，咽之不下。或因喷嚏而出，或因举动而唾，其痰似墨，有如破絮，或似桃胶，或如蚬肉，服四七汤，如水投石。其聚也，心下如停冰铁，闭滞妨闷，嗳逆连声，状如嗝气，降气汤、丁香五套丸之属，其病自若。至若寝寐，常梦刑戮剑戟，或梦入人家，四壁围绕，暂得一窦，百计透出，则失记何所。或梦烧人地上，四面枯骨，烟焦扑鼻，不得其路。  

或触愤而怒，号哭悲啼。或骑马郊行，急急回顾，原无所自。往往问医师之达者，皆知为肺病，验方处药，罕投其机。或足膝酸软，或腰腿卒痛，或四肢肌骨之间痛如击截，即痛即止，并无常所。乃至不时手麻臂痛，状若风湿，百药不效。夏卧光滑竹簟，如卧芒刺不安。或逢阴暗交变，则胸痞背胀，不时齿痒咽疼，口糜舌烂。及其奋然而发，则喷嚏连声。始则唾涕稠粘，次则清水如注，眼前黑暗，脑后风声，耳内蝉鸣，眼 肉惕，每于静室默然。熟察病势之来，则于胸腹间如有二气交纽，遂噎塞烦郁，有如烟火上冲，头面烘热，眼花耳鸣。痰涎涕泪沸然涌起，凛然毛竖，喷嚏千百连声。然后遍身烦躁，大寒之时则尽去衣衾，裸体一冻，则稍止片时。或春和乍凉之时，则多加衣衾亦暂少缓。或顿饮冰水而势定，或痛饮一醉而颇宁。  

或时失志甚欲癫狂，或心下怔忡如畏人捕，或呕吐冷涎绿水黑汁。妇人则月经不通，忽成痨瘵荏苒之疾。内外为病，非止百端，其状不同，难以尽述。尝用一药愈止痰疾，不计万数，即滚痰丸是也。今用诗括以传于世，共为饶益之事云。  

***病机***  

王隐君曰：世论痰清白者为寒，黄浊者为热，误也。殊不知始则清白，久则黄浊，清白稀薄渍于上，黄浊稠粘凝于下。咳而易出者，清而白；咳而难出者，黄浊结滞也。若咯唾日久，湿热所郁，上下凝结，皆无清白者也，甚至带血，血败则黑痰，为关格异病，人所不识。又清白者气味淡，久之渐成恶味，酸咸腥臭，焦苦不一，总是湿热为源，而云寒因热用，乃大误也。  

（甫谓清痰则饮是也，间亦有因于寒，浊痰则不可言寒也。）  

***病机***  

病痰者，眼皮及眼下必如灰烟黑色，举目便知，不待诊脉。眼堂黑而面颊赤者，热痰也，如大黄色者，热痰也。心下烦满，口干思冷冻饮料，大便秘结，小便赤，久必生风，或眩运耳鸣眼花，多虚证。误以热药治之，服久脉大实，发大热，甚至中风，此宜急下之。凡眼黑而行步呻吟，举动注骨者，入骨痰也。其证骨髓痛，眼面俱黑，四肢冷痹，屈伸不能，此风湿也。眼黑而气短，心惊恐，气痰也。  

***病机***  

诸书论痰饮，有因气脉闭塞，津液不通，水饮停留，结成痰者；有胃气虚弱，不能营运水谷成痰者；有因酒后饮水停滞于脾成痰者；有风寒湿邪入脾，相搏成痰者。此证之所感不同，难以类举。今脾胃为仓廪以纳谷，因脾弱而不能营运，致气血失于滋养，故不周流，气道壅滞，中焦不能腐谷，遂停滞为痰、为饮，变则为寒、为热、为喘、为嗽、为呕吐、为反胃、为肿满、为眩运、为风痫、为嗳气、为吞酸嘈杂、为嗝噎、为怔忡、为疼痛之类，不可尽状，皆痰之变而病。其源出于脾湿不流，水谷津液停滞之所致也。  

***病机***  

痰者，津液之异名。血气和平，联系调畅，则津液流通而无痰患至。若气脉窒塞，关窍凝滞，则津液停聚而成痰涎。痰之所以发动者，岂无自而然哉？大抵饮食酸寒辛辣，炙爆腥膻，生冷醇酒，湿热蒸郁而成痰者最多。其次为七情久郁而致者亦有矣。凡治痰病，须审其因，有痰而生热者，有因热而生痰音，有因气郁、有因风火而成痰者，有因积饮，有因伤宿酒而成痰者，所宜审别而施治也。  

【热痰】则多烦热，咳吐颇难，间有口干。  

【湿痰】者，多倦怠软弱，或面浮腹胀，因停饮不散所致。  

【风痰】多稀白，或成瘫痪奇证，因形寒饮冷所致。  

【惊痰】发则心痛，或为癫疾恐怖。  

【食积痰】多成痞块癖满，因过食浓味及脾虚所致。  

【酒痰】饮酒过多，不得消导，次日又吐，渐成反胃。  

【气痰】攻刺走注不定，或时一点如刺，或时一掌如冰，皆为气痰。丹溪云：痰之为物，随气升降，无处不到是也。  

臂不能动是痰。凡人手臂，或动不得，或骨节遍身疼痛，坐卧不安，此痰入骨也。有人脚气病久，骨节痛，与脚气药不愈，此痰病也。  

嘈杂是痰。凡人胸膈一时如火烘炙，似痛非痛，忽然饥甚，北人呼为心刺，此火动其痰也。  

（详见本门。）眩运是痰。头目眩运，眼前黑暗，如坐舟车，HT HT 欲吐者，痰也。（详见本门。）烦躁是痰。凡人似热非热，似寒非寒，似病无病，坐卧不宁，心中焦躁，欲哭欲叫者，痰病也。审其人之虚实，从痰治之立愈。  

颠狂是痰。凡人忽然发狂，语言错乱，弃衣登高，此痰病也。痰在膈上，使人颠狂或健忘。（详见本门。）颠仆是痰。凡人卒然跌倒，不省人事，痰病也。虽气虚治痰为先。  

中风不语是痰。虽曰中风，亦以治痰为先。（详见本门。）小儿惊风是痰。（详见本门。）妇人惊痰最多，十有八九。盖因产后，因乳孩儿，因月事方行，惊因虚而入，结而成块者，为惊痰。或常有一块在腹，如身孕，转动跳跃，痛不可忍者是也。  

《活人书》云：中脘有痰，亦令人憎寒发热，恶风自汗，胸膈痞满，有类伤寒，但头不痛项不强为异。  

***脉候***  

脉要精微篇曰：肝脉 而散，色泽者，当病溢饮。溢饮者，渴暴多饮，而溢入肌皮肠胃之外也。  

巢氏云：偏弦为饮，浮而滑为饮。  

仲景云：脉双弦者，寒饮也。或大下后善虚，脉偏弦者，饮也。肺饮不弦，但苦喘短气。  

脉浮而细滑者，伤饮。脉沉而弦者，悬饮内痛，其人短气，四肢历节痛。肝脉涩甚为溢饮，沉者为留饮。脉弦数，有寒饮，冬夏难治。  

《脉经》云：病患一臂疼痛，一时又移在一臂，其人脉沉细，非风也，必有饮在上焦。  

陈无择云：饮脉皆弦，微沉滑。  

或云：左右关脉大实者，膈上有痰也，可吐之。病患百药不效，关上肺浮而大者，痰也。  

眼胞及眼下如炭烟熏黑者，亦痰也。  

丹溪曰：久得涩脉，痰饮胶固，脉道阻滞也，卒难得开，必费调理。  

***治法***  

春甫谓百病中多有兼痰，世鲜知也。古人用二陈汤治痰，所以实脾土燥脾湿，是其本之治也。脾实而湿燥，则痰自清而饮自散，何变病之有？王节斋谓二陈为实脾燥湿，以治其标，则误也。夫痰因脾湿为病之源，久则变而为顽痰老痰之类，当因其形证，观其缓急而分治之。是则诸方皆以治标而后立者。  

***治法***  

严氏曰：人之气顺则津液流通，决无痰患。古方治痰多用汗下温利之法，不若以顺气为先，分导次之。气顺痰饮亦顺，而下出矣。此则严氏亦有所见而云然也。  

《玉机微义》云：顺气特一法耳，要观痰之浅深，有痰积胶固，气道因之而不得顺，宜先逐去积痰，然后气可得顺，岂可专主理气一法。愚谓有理气而痰自顺者，治其微也；有逐痰而气方畅者，治其甚也，二者皆治痰之要也，不可偏废者也，但看痰与气孰轻而孰重，故施治有可急而可缓，故曰逐痰理气有所先后。  

***治法***  

痰在胸膈之上，大满大实，非吐安能得出？仲景曰：大法春宜吐，盖春时阳气在上，人气与邪气亦在上，故宜吐也。涌吐之药，或丸或散，中病即止，不必尽剂，过则伤人。然则四时有急吐者，不必直待春时也，但仲景言其大法耳。今人不得此法，遂废而不行。试以名方所记者略数之：如仲景《伤寒论》中以葱白豆豉汤吐头痛，栀子浓朴汤吐懊 ，瓜蒂散吐伤寒六七日因下后腹满无汗而喘者；《本事方》稀涎散吐膈实中：满，痰嗽失音，牙关紧闭，如丧神守；万全方以郁金散吐头痛眩运，头风恶心；《普济方》以追风散吐口噤不开，不省人事，以皂角散吐涎潮；《总录》方以常山吐疟；孙尚方以三圣散吐狂，神验方吐舌不正。  

《内经》名言：高者越之。王启玄：上盛不已，夺而吐之。仲景曰：宿食在上脘者，当吐之。又如宿饮酒积在上脘者，亦当吐之。又曰：病患手足厥冷，两手脉乍结，以客气在胸中，心下满而烦，欲食不能食者，知病在胸中，当吐之。予今用吐法，皆是仲景方。用瓜蒂散吐伤寒头痛，用葱白豆豉汤以吐杂病头痛，或单瓜蒂散名独圣，加茶末少许以吐痰饮，加全蝎梢以吐两胁肋刺痛濯濯有声者，《内经》所谓湿在上者，以苦吐之，其是之谓欤？今人亦有窃予之法者，然终非口授，或中或否，或涌而不能出，或出而不能止，岂知上涌之法，名曰撩痰。撩之一字，自有擒纵卷舒。近有医工，吐一妇人半月不止，涎至数斗，命悬须臾，仓惶失计，求予解之。予煎麝香汤，下咽立止。或问：麝香何如止吐？予谓之曰：瓜苗闻麝即死，今吐瓜蒂，所以立解也。如藜芦吐不止者，解以葱白汤；石药吐不止者，解以甘草贯众汤；惟草木吐者，解以麝香。  

考之《本草》，吐药之苦寒者，有豆豉、瓜蒂、茶叶、栀子、黄连、苦参、大黄。辛苦而寒者，有郁金、常山、藜芦。甘苦而寒者，有地黄汁。苦而温者，有木香、远志、浓朴。辛苦而温者，有薄荷、芫花。辛而温者，有谷精草、葱根须。辛而寒者，有轻粉。辛甘而温者，有乌头、附子尖。酸而寒者，有晋矾、绿矾、齑汁。酸而平者，有铜绿。甘酸而平者，有赤豆。酸而温者，有饭浆。酸辛而寒者，有胆矾。酸而寒者，有白米饮。辛咸而温者，有皂角。甚咸而寒者，有食盐、青盐。甘而寒者，有牙硝。甘而微温者，有参芦。  

甘辛而热者，有蝎梢。凡此三十六味，惟常山、胆矾、瓜蒂有小毒，藜芦、芫花、轻粉、乌头尖有大毒，外二十六味，皆吐药之无毒者，各对证擢而用之。此法宜先少服，不涌渐次加之。  

余之撩痰者，以钗股、鸡翎探引不出，以齑汁投之，投之不出，再探之，且投且探，无不出者。  

吐至昏眩头痛者，饮以冰水立解，如无冰水，新汲水亦可饮。壮者一吐而安，弱者可三四次吐之，庶无损也。吐之次日有顿快者，有转甚者，盖吐之伤而未平也，俟数日再当涌之。如觉渴者，新水瓜梨及凉物皆不禁，惟禁食饱浓馔干 难化之物。心火既降，中脘冲和，阴道必强，大禁房劳，大忧大怒。谨守禁忌，不信浮言，真知病证决可吐者，然后吐之，庶万全也。  

***治法***  

病患性行刚暴好怒，善淫，不可吐。  

病患左右多杂之言，不可吐。  

病患颇读医书，实非深明其理，疑而不决不可吐。  

主病者不能辨邪正之说，不可吐。  

病患无定见，妄言妄从，反复不定者，不可吐。  

病势 危，老弱衰朽者，不可吐。  

自吐不止，亡阳血虚者，不可吐。  

诸吐血、呕血、咯血、衄血、嗽血、崩血、失血者，皆不可吐，吐则转剧。  

***治法***  

子和云：留饮一证也，古人有五饮六证之分，皆观病之形状而定名也。予详饮之所得，其来有五：有愤郁而得之者，有困乏而得之者，有思虑而得之者，有痛饮而得之者，有热而伤冷得之者。饮证虽多，其因无出于此。夫水阴物也，但积水则成痰成饮。在左胁者，同肥气也，在右胁者，同息贲也。入肺则嗽，入肠则泄，入肾则为涌水，入脾则为肿满。故在上则面浮，在下则 肿，在中者为支满痞隔。痰逆在阳不去者，久则化气病；在阴不去者，久则成形着。今之用方，例以饮为寒积，皆用温热之剂补之燥之，水湿未除，反增大热。岂知《内经》云：留者攻之，导水丸、禹功散、十枣汤、三花神佑丸之类是也。昔有病数年不愈，子和诊之，左手皆微小，右手皆滑而大。微小为寒，滑大为燥，以瓜蒂散涌其寒痰数升，汗出如沃，次以导水丸、禹功散去肠中燥垢亦数升，其人半愈，然后以淡剂流湿降火，开其胃口，不逾月而瘥。  

***治法***  

丹溪曰：气之初病，其端甚微。或因饮食不谨；或外触风雨寒暑；或内因七情；或食味过浓，偏助阳气，蕴为膈热；或资禀充实，表密无汗，津液不行，清浊相干。气之为病，或痞或痛，或不思食，或噫腐气，或吞酸，或嘈杂，或膨满。不求病源，便认为寒，处以辛香燥热之剂，投之数服，时暂得快，以为神方。浓味根据前不节，七情又复相仍，旧病被劫，暂开浊液，易于攒聚。或半月一月，前证复作，如此延蔓，自气成积，自积成痰，此为痰、为饮、为吞酸之由也。医犹不察，复以香燥之药，久服过多，血液俱耗，胃脘枯搞，渐成痞痛膈噎之证，此燥热之误也。若夫用热药，其必挟虚寒之证，或为外束风寒，痰气内郁，可以温散，或先疏导痰滞，必当攻补兼施，要在临病制方，随时增减。河间、子和、丹溪诸家治法靡不精详，或热或寒，或攻或补，究其所属，合其所宜，无施不当矣，何热药之误哉！  

***治法***  

世人泥用二陈汤治痰，不论风寒湿热，一概施治，凡兼痰字，坚执二陈，虽弥年不效，亦不敢更变，甚至佐之南星，其误何可胜言也？自王节斋氏《杂着》之论出而后，医者闻之，其差知，亦未必尽知之也。其曰痰者，病名也。人之一身气血清顺，则津液流通，何痰之有？惟夫气血浊逆，则津液不清，蒸熏成聚而变为痰焉。痰之本，水也，源于肾；痰之动，湿也，主于脾。古人用二陈汤为治痰通用者，所以实脾燥湿，治其标也。（标当作本。）然以之而治湿痰、寒痰、痰饮、痰涎，则固是矣。若夫痰因火动，肺气不清，咳嗽时作，及老痰郁痰结成粘块，凝滞喉间，吐咯难出，此等之痰，皆因火邪炎上，熏于上焦，肺气被郁，故其津液随气而升，卒为火郁，凝结而成，岁月积久，根深蒂固，名曰老痰，又曰郁痰，而其源即火邪。病在上焦心肺之分，咽喉之间，非中焦脾胃湿痰、冷痰、痰饮、痰涎之比，故汤药难治，亦非半夏、南星、茯苓、苍术、枳壳等药所能治也。惟在开其郁，降其火，清润肺金而消化凝结之痰，缓以治之，庶可效耳。故制老痰丸，用黄芩、海粉、桔梗、栝蒌、天门冬之类，则二陈汤辈，岂能观效于万一哉？由此观之，半夏非但不能效于老痰，若用之，必反剧者，大抵执泥丹溪有云二陈汤总治一身之痰之句，竟不察夫新久寒热，每有用之，痰结成胶，声不清咳不出者，半夏之过也，或者憾其辨之不早。予观今之例执半夏、南星而治痰者，犹不少矣。  

***治法***  

痰在表者汗之；在里者下之；挟湿者则分利之。  

痰在经络中，非吐不可，吐中就有发散之义。（吐则有汗，故曰发散。）痰在膈上，必用吐法，泻亦不去。  

稠痰胶固者必用吐，脉浮者亦必用吐。  

气实痰热，结在上者，吐难得出。  

痰在肠胃间，可下而愈。  

凡用吐药，宜升提其气，便吐也，如防风、山栀、川芎、桔梗、芽茶、生姜、齑汁之类。  

中焦有痰食积，胃气亦赖所养，卒不可峻用攻之，攻尽则虚矣。  

凡治痰用利药过多，致脾胃虚，则痰反易生而多矣。治痰病久滞不通，状若寒凝，不用温药导引，必有拒格之患。况有风寒外束，痰气内郁者，不用温散，亦何以开郁行滞也？亦有峻用利药过多，则脾气愈虚，津液不运，痰反易生，法当补脾胃，清中气，则痰自运下。治痰用寒凉攻击药过多而痰不去，此必脾气虚而不营运也，亦须佐以温补。  

肥人气虚有痰，宜二陈、参、术。  

瘦人血虚有火，当归、黄芩、礞石丸之属。  

痰成块吐咯不出，气郁者，难治。  

***治法***  

痰在四肢，非竹沥不能达。痰在胁下，非芥子不能除。痰在皮里膜外，非姜汁、竹沥不能导达。热痰火痰用青黛、黄芩、黄连、天花粉，实者滚痰丸最效。老痰用海石、栝蒌、贝母、老痰丸之类。风痰用南星、白附子。湿痰用白术、苍术、半夏。食积痰用神曲、山楂、麦芽。  

酒痰用天花粉、黄连、白术、神曲。痰因火盛逆上者，治火为先，白术、黄芩、石膏之类，中气不足加参、术。痰结核在咽喉咯唾不出，化痰药加咸能软坚之味，栝蒌仁、杏仁、海石、连翘，佐以朴硝、姜汁。二陈汤丹溪谓一身之痰都管治，如要下行加引下药，要上行加引上行药，噫！斯言过矣。按：二陈不过治轻小饮食之湿痰耳。痰势甚者，宜各从其门户，如火炎上者用流金膏、滚痰丸，胶固者老痰丸，饮积者小胃丹之类是也。如此对证，尚有不去，况二陈乎？润下丸降痰最妙，可以常服。小胃丹治痰饮必用之药，实者用之亦二三服而已，虚者便不宜多用。滚痰丸治火痰必用之药，亦不宜多用。竹沥导痰，非姜汁不能行经络。荆沥治痰速效，能食者用之。二沥佐以姜汁，治经络中痰最效。痰中带血者，加齑汁效。海粉热痰能清，湿痰能燥，坚痰能软，顽痰能消，可入丸药，亦可入煎药。南星治风痰湿痰，半夏油炒大治湿痰喘气心痰。石膏坠痰火极效，黄芩治热痰，假其下火也。枳实去痰，有冲墙倒壁之功。五倍子能治老痰，人鲜知之。天花粉治热痰酒痰最效，又云大治膈上热痰。玄明粉治热痰老痰速效，能降火软坚故也。硝石礞石大能消痰结，降痰火，研细末和白糖置手心，舌舐服甚效。苍术治痰饮成窠囊，行痰极效，（即神术丸。）又治痰挟瘀血成窠囊。  

***医案***  

虞抟治一妇人，因多食青梅得痰饮病，日间胸膈中痛如刀割，至晚，胸中痛止而膝KT 大痛，盖痰饮随气升降故也。医作胃寒，治用干姜、良姜、官桂、乌、附、丁、沉辈，病日剧，加之口渴，小水淋沥。虞诊六脉洪数而滑，作痰治与竹沥，服三日，口不汤小水利，但胸中与膝立痛如旧，用萝卜子汁研与半碗，吐痰升许，至夜痛尤甚，丹溪所谓引动其猖狂之势耳。次日用参芦一两，逆流水煎服，不吐，又次日以苦参汤服，又不吐。又与附子尖桔梗芦，皆不吐。一日清晨用藜芦末一钱，麝少许，酸浆水调服，始得大吐，半日得顽痰及饮约一小桶，其痛如脱，后以薄粥将理而安。  

抟治一人遍身作块子如肿毒，即痰也，以二陈汤加白芥子、姜炒黄连，服数剂遂消。  

春甫治一妇人，年二十，身颇肥，性急，因气恼后得痰咳呕逆，用二陈加顺气降火开郁利痰之剂，如水投石，渐次咳逆，怪声哈哈，日夜不绝如缕。昔人所谓咳逆，连连五七十声方已，或三五十声而已者，此之谓咳逆也。兹日夜连声不息，无乃死证欤？脉浮而微洪，沉按小滑，复以滚痰丸下之，亦如故。予意痰郁滞胃脘胸膈之间，而气不得宣通，咳逆而后能出，非吐之不可。遂以瓜蒂散酸浆水调鹅翎探吐，得痰碗许而咳逆遂止，寂然无声，而其效苦神也。逾二日，因食面及肉汁，又复咳逆。与清痰顺气药，不效。予意前日吐痰不多，尚有未尽。再吐之，又得痰半碗许，即愈。  

治一丈夫年四十余，身肥，素耽劳神，有痰火。一日先恶寒后发热，头微痛，眩多，如不胜其重，躁热不退。自用参苏饮发汗，不愈，请予治。诊其脉沉洪而滑。予谓：痰火郁积无疑矣，以二陈加芩、连、天麻、神曲之类，复以滚痰丸下之，三逾日反躁热不退，咳唾痰涎不止。此正丹溪云：痰在膈上，非吐不可，泻之亦不去。复用瓜蒂散探吐之，得痰半碗许，彼畏苦而止。予意痰少不能效，躁热如旧，但以人参白虎汤、五苓散合服，亦不愈。予谓：郁滞重，吐难得出，分利亦不去，宜以散郁之剂。仍用二陈加前胡、柴胡、葛根、桔梗、苍术、川芎、姜汁炒芩、栀，三剂遂愈。  

***药方***  

（海藏）  

五饮汤  

一留饮在心下，二僻饮在胁下，三痰饮在胃中，四溢饮在膈上，五留饮在肠间，凡此五饮，酒后饮冷过多所致。  

旋复花 人参 陈皮（去白炒） 枳实 茯苓 泽泻 浓朴（姜汁炒） 半夏 猪苓 白术（各八分）前胡 桂心 芍药 炙甘草（各五分）上水二盏，姜十片，煎八分，不拘时服。饮酒伤者加葛根、砂仁。  

（秘方）  

五饮丸  

 治一切停痰留饮，理脾顺气消食宽胸。  

青皮 陈皮（去白。各一两） 半夏（制） 南星（制。各二两） 枳实（炒） 茯苓（各一两）白术（炒，二两） 香附子 真苏子 山楂肉 神曲（炒。各半两） 白矾（一两） 皂角 生姜（各二两，捣）上以南星、半夏同皂角、白矾、生姜煮，南星无白点为度，以南星、半夏焙干，同前药为末，竹沥、姜汁作糊为丸，如梧桐子大。每服五七十丸，食后或临卧，白汤送下。  

（《和剂》）  

二陈汤  

 治痰饮为患，或呕吐恶心，或头眩心悸，或中脘不快，或因生冷，饮酒过多，脾胃不和，此效。  

橘红 半夏（制。各三钱） 白茯苓（二钱） 炙甘草（一钱）上作一服，水二盏，姜三片、枣一枚，煎八分，食远服。  

二贤汤  

 治一切痰饮。  

橘红（用真正广陈皮刮去白一斤） 炙甘草 食盐（各四两）上水五碗慢火煮，焙干捣为细末，白汤点服。  

一方橘红（四两），甘草（一两）为细末点服，治痰极有效。世人但知用南星、半夏、枳实、茯苓之类，何足语此。  

有人腹满坚痛，服此利下物数块如弹子，臭恶不可近，腹满疾豁然顿愈。  

（《和剂》）  

导痰汤  

 治一切痰涎壅盛，或胸膈留饮痞塞不通。  

陈皮 茯苓 甘草 半夏 南星 枳壳（炒。各等分）上咀，每服六钱，水二盏，姜十片，煎七分，食后服。  

（王隐）  

豁痰汤  

 治一切痰疾。此方与滚痰丸相副，盖以小柴胡汤为主，合前胡、半夏、南星、枳壳、紫苏、陈、朴之属，出入加减。素抱痰疾及肺气壅塞者，以柴胡为主，余者并去柴胡，以前胡为主。  

柴胡 半夏（各二钱） 枯芩 人参（脉盛有力者不用） 甘草 紫苏 陈皮 浓朴 南星薄荷叶 枳壳 羌活（各五分）上水二盏，姜五片，煎八分，不拘时服。中风者加独活，胸膈不利者加枳实，内外无热者去黄芩。治一切痰气最效。  

（《宣明》）  

橘皮半夏汤  

 治痰壅涎嗽久不已者，常服润燥，解肌热，止嗽。  

阵皮（半两） 半夏（制，二钱半）上为末，作二服，水盏半，姜十片，煎七分，温服。  

（《御药》）  

大半夏汤  

 治痰饮及脾胃不和。  

半夏 陈皮 白茯苓（各二钱）上水二盏，姜五片，煎八分，温服。有热加甘草。  

（《拔萃》）  

白术汤  

 治胃中虚损及吐痰者。  

半夏曲（半两） 白术 木香 甘草（各一钱） 茯苓（二钱） 槟榔（二钱半）上为细末，每服一钱，生姜汤调下，食前服。  

（《济生》）  

茯苓饮子  

 治痰饮蓄于心膈，怔忡不已。  

赤茯苓 茯神 半夏 麦门冬 陈皮（各一两） 沉香 槟榔 甘草（各三钱）上咀，每服八钱，生姜五片，煎八分，食后温服。  

（《指迷》）  

茯苓丸  

 治人有臂痛，不能举手足，或左右时复转移，因伏痰在内，中脘停滞，脾气不流行，上与气搏。四肢属脾，脾滞而气不下，故上行攻臂，其脉沉细者是也，但治痰则臂痛自止。及妇人产后发喘，四肢浮肿者，用此则愈。  

半夏（制，二两） 茯苓（一两） 枳壳（炒，半两） 风化硝（三钱半）上为细末，姜汁煮面糊丸，梧桐子大。每服三十丸，姜汤下。累有人为痰所苦，夜间两臂常觉如有人抽掣，两手战掉，至于茶盏亦不能举，随服随愈，立见功效。  

（《御药》）  

导饮丸  

 治痰气滞，膈脘痞满，停饮不消，头目昏眩，手足麻痹，声重鼻塞，神困多睡，志意不清，常服消痰进食，忌猪鱼面。  

三棱 莪术（煨。各二两） 白术 白茯苓 陈皮 青皮（半两） 木香 槟榔 枳壳 半夏（制。各一两）上为末，滴水丸，梧桐子大。每服五十丸，姜汤送下。  

（《宣明》）  

大人参半夏丸  

化痰止嗽定喘，治诸痰不可尽述。  

人参 半夏 南星 茯苓 薄荷叶（各半两） 干姜 白矾 寒水石 蛤粉（各一两）藿香叶（各二钱五分）上为末糊丸，梧桐子大。姜汤下三十丸，食后或温水下。一方加酒炒黄连、黄柏各一两。  

（《本事》）  

化痰丸  

 治停痰宿饮。  

半夏 白茯苓（各一两） 前胡（半两） 桔梗（姜制） 人参（各八钱） 白术 香附子（各一两）枳实（炒） 甘草（各半两）上末姜汁煮糊丸，梧桐子大。姜汤送下，四十丸。  

（《金匮》）  

苓桂术甘汤  

 治心下痰饮，胸胁支满，目眩。  

茯苓 桂枝 白术（各二钱） 甘草（七分）上水煎服，小便即利。  

***药方***  

（《直指》）  

加味二陈汤  

 治酒面积热成痰，手臂痛，并痰攻眼肿，及身麻痹。  

陈皮 半夏 茯苓 甘草 苍术 邵武姜黄 枳壳（炒。各少许）上水二盏，姜五片、枣一枚，煎八分，食远服。  

（《金匮》）  

茯苓汤  

 治胸中痰饮，自吐清水后膈间虚，气满不能食，服此消痰气，能饮食。  

茯苓 人参 白术（各二钱） 枳实（一钱） 橘皮（钱半） 生姜（半两）水二盏，煎八分，温服。  

（《良方》）  

茯苓半夏汤  

 治胃气虚弱，身重有痰，恶心欲吐，风邪羁绊于脾胃之间，当先实脾胃。  

茯苓 半夏 白术 神曲（炒。各一钱） 麦芽（炒钱半） 陈皮 天麻上作一服，水二盏，姜五片，煎八分，食前服。  

柴胡半夏汤  

（一名补肝汤）柴胡 苍术（各钱半） 半夏（二钱半） 白茯苓（二钱） 神曲（炊） 本（各一钱）升麻（五分）上水二盏，姜五片，煎八分，食远服。  

（《和剂》）  

小半夏汤  

 治心下支饮，痰饮呕吐痞满。  

半夏（五钱） 生姜（二钱半）水二盏，姜五片，煎八分服。  

（仲景）  

五苓散  

 治瘦人脐下悸动，吐涎沫而头眩者，水也，白术 白茯苓（各二钱） 猪苓 泽泻（各一钱） 肉桂（五分）上水二盏，煎七分，食远服。  

（《玉机》）  

泽泻汤  

 治心下有支饮，其人苦眩冒。  

泽泻（五钱） 白术（二钱）水二盏，煎七分，食远温服。  

（《良方》）  

驱痰饮子  

 治痰饮。头痛背痛，饮食呕恶，皆痰饮之证。  

南星（制） 半夏（制） 陈皮（去白） 青皮（各一钱） 赤茯苓 草果（各五分）上水盏半，姜七片、枣一枚，煎七分，通口服。遇饮酒时，先进一服，酒后醒来或次日再进一服，永无痰疾。  

（《百选》）  

三仙丸  

 治一切湿痰、痰饮，胸膈烦满，痰涎不利，头目不清。  

南星 半夏 香附子（各制。各五两）上用南星、半夏泡过为末，用生姜自然汁和，不可太软，用楮叶或荆叶包住，以蒲包再包，令发黄色，晒干收之，须是五六月内造，如 曲法，每制丸药，用星半（二两） 香附（一两），同为细末，煮面丸，如绿豆大。每服四十丸，食后姜汤下。  

（《和剂》）  

半夏白术天麻汤  

 治脾胃虚弱，不能运化食积，痰厥头眩，呕吐等证。（方见脾胃门。）（丹溪）  

保和丸  

 治积食痰滞，胸膈饱闷，呕吐痰涎。（方见饮食门。）（学士）  

神术丸  

 治痰饮。  

茅山苍术（制一斤） 生油麻（半两，水两盏研细取浆） 大枣（十五枚，煮烂取肉）上三味和丸，梧桐子大，日干。每服七十丸，空心温酒下。  

（丹溪）  

星半丸  

 治湿痰。  

南星 半夏（各制一两） 蛤蚧（三两）上为末，姜汤泡，蒸饼丸，青黛为衣。每服五十，姜汤送下。  

二术丸  

 治湿痰。  

白术（六钱炒） 苍术（三钱炒） 芍药（二钱半） 香附子（钱半）上为末，蒸饼丸服。  

清痰丸  

专清中脘食积热痰。  

南星 半夏 神曲 山楂 香附子 陈皮（去白。各一两） 青皮 枳实 苍术 黄芩 乌梅枯矾 滑石（炒） 干姜（各半两）上为末，汤浸蒸饼为丸服。  

（东垣）  

小黄丸  

化痰涎，除湿饮，和胃气，利膈。  

黄芩（一两） 半夏 白术（各两半） 干姜（五钱） 泽泻（三钱） 黄 （二钱）上为细末，蒸饼丸，如绿豆大，每服五十丸，温水送下。  

黄栝蒌丸  

 治食积痰壅滞喘急。  

栝蒌仁 半夏 山楂 神曲（炒。各等分）上为末，栝蒌汁丸，姜汤下，五十丸。  

半夏丸  

 治肺气不调，咳嗽喘满，痰涎壅塞，心下坚闷，短气烦心，风痰壅实，头目昏眩，咽膈不利，呕吐恶心，神思昏沉，心悸面热，涕唾稠粘，并皆治之。  

（《集成》）  

润下丸  

 治膈痰，降痰甚妙。  

陈皮（去白，一斤盐水浸） 甘草（炙，一两）上为末，蒸饼丸，绿豆大。每服五十丸，白汤下。  

（秘方）  

瓦粉栝蒌丸  

 治一切顽痰结滞，咯吐难出，久嗽不已，气塞妨闷，痰火劳嗽，并效。  

瓦楞子（一名蚶子，将壳火 醋淬二次，研为极细末） 黄栝蒌（霜后黄熟时，取瓤并子，和瓦粉烂捣成膏为饼） 广陈皮（去白。各等分）上各精制晒干为末，汤浸，蒸饼为丸，绿豆大。每服八十丸，食后临卧，姜汤送下。  

法制竹沥丸  

清热降火，化痰利膈，止嗽止呕吐，进食开胃，治劳嗽。  

陈皮（去白） 白术（炒） 白茯苓（各三两） 炙甘草 半夏曲 贝母 枳壳 神曲（炒）桔梗 黄芩（各三两） 玄明粉（一两） 香附子（制，一两）上为粗末，用大瓷盆，以竹沥一碗入姜汁，酒半盏和匀拌诸药，日中晒干，仍根据法入竹沥、姜汁拌晒，七次为度，磨罗为细末，滴水丸，如绿豆大。食后或卧时白汤送下八十丸，三日便见效验。久病者七日效，疲者一月全愈。此方得之海上道人，秘密不传，予求以治痰火，效如附应。不敢自私，公于天下，共倡医道云。  

制竹沥法  

（详见制法备录）凡取竹沥，大约宜于春夏间而竹有汁多，凡笋可食，其竹可用，金竹、桂竹尤佳，其竹节高，味甘，胜于大猫竹，江南最多。  

***药方***  

（《经验》）  

流金膏  

 治一切火痰咳逆等证。  

白石膏（微 研细末，无津为度） 大黄（锦纹者，不见铁器捣碎如豆大，好酒浸半日蒸熟晒干，须九蒸九晒为度。各二两） 片黄芩（酒洗） 橘红（各半两）连翘（去枝酒洗） 川芎 桔梗 贝母（各一两） 腊胆南星 苏州 薄荷叶 香附子（各半两）上各精制为极细末，炼蜜为丸，弹子大。午后或临卧细嚼一丸，忌酒面诸湿热物。  

（《宣明》）  

黄芩二陈汤  

 治热痰。  

黄芩 陈皮 半夏 茯苓（各一钱） 甘草（五分）上水盏半，姜三片，煎七分，食远服，可随证加味。  

清膈导痰汤  

 治胃火浓味，膈上热痰，咯吐不出，咳唾稠粘。  

黄芩 贝母（各一钱） 桔梗 甘草 陈皮（各五分） 天花粉 栝蒌仁 白术 白茯苓（各八分）石膏 朴硝（各钱半）上水二盏，加竹叶二十个，洗净揉烂，煎八分，食远服。  

（仲景）  

小陷胸汤  

 治热痰，胸膈不利，痞满喘嗽。  

黄连 栝蒌仁 半夏（各二钱）上先以水二盏煎栝蒌仁，一盏半下二药同煎八分，温服，未利再服。  

（节斋）  

老痰丸  

润燥开郁，降火消痰，治老痰郁痰结成粘块，凝滞喉间，肺气不清，或吐咯难出，皆因火邪炎上，凝滞于心肺之分，俱宜开郁降火消痰，缓而治之，庶可效耳。  

天门冬（去心） 黄芩（酒炒） 海粉（另研） 橘红（去白。各一两） 连翘（半两） 桔梗香附子（淡盐水浸炒。各半两） 青黛（另研，一钱） 芒硝（另研，二钱） 栝蒌仁（另研，一两）上为细末，炼蜜入姜汁少许，和药杵匀，丸如龙眼大，噙嚼一丸，清汤送，细咽之。  

或丸如绿豆大，淡姜汤送五六十丸。此等老痰，大率饮酒人多有之，酒气上蒸，肺与胃脘，皆受火邪，故郁结而成痰也。此方天冬、黄芩泻肺火，海粉、芒硝咸以软坚，栝蒌润肺消痰，香附、连翘开郁降火，青黛去郁火，故不用辛燥之药。  

（东垣）  

黄芩利膈丸  

利膈上热，治胸中痰。  

生黄芩 炒黄芩（各一两） 半夏 南星 黄连 枳壳 白茯苓 陈皮（各二钱） 泽泻（半两）白术（一钱）上为细末、滴水为丸，梧桐子大。每服五十丸，食远，白汤下。  

（严氏）  

栝蒌半夏丸  

 治肺热痰嗽。  

栝蒌仁（另研） 半夏（制。各一两）上为细末，汤浸蒸饼为丸，梧桐子大。每服五十丸，姜汤下。  

（丹溪）  

清气化痰丸  

 治上焦痰火壅盛，咳嗽烦热口渴，胸中痞闷。  

南星（制，三两） 半夏 黄连 黄芩（各五两） 栝蒌仁 茯苓 杏仁（去皮尖，四两）陈皮 枳实（炒。各六两） 甘草（二两）上为细末，姜汁煮糊丸，梧桐子大。每服五十丸，姜汤下。  

清膈化痰丸  

清热去湿利痰。  

黄芩 黄连（各一两） 黄柏 山栀（各五钱） 香附（制） 苍术（各二两）上为细末，滴水为丸，梧桐子大。每服五十丸，白汤下。  

青黛丸  

 治热痰咳咯不出。  

青黛 栝蒌仁 黄芩 香附子 贝母（各一两） 橘红上为末，汤浸蒸饼为丸，梧桐子大。每服五十丸，白汤下。  

青礞石丸  

清热化痰燥湿，重在风化硝。  

南星 半夏（各以皂角明矾水浸二宿，切片晒干） 黄芩（姜汁炒） 茯苓 枳壳（各一两）青礞石（如法 ，二两） 风化硝（一两）上为末，神曲糊丸，梧桐子大。每服五十丸，白汤下。  

（周府）  

黄芩半夏丸  

 治上焦有热，咳嗽生痰。  

黄芩 半夏（制。各一两）上为细末，姜汁糊丸，梧桐子大。每服七十丸，姜汁汤下。  

（《集成》）  

加味洞下丸  

 治前症。  

橘红（半斤，食盐一两，微以水拌半日） 南星（制） 半夏（制） 黄芩 黄连 甘草（各一两）上为细末，汤浸蒸饼为丸，梧桐子大。每服五十丸，白汤下。  

***药方***  

（《和剂》）  

千缗汤  

 治风痰壅盛，喘急日夜不得卧，人扶而坐者，一服立愈。  

半夏（制，大者七枚） 皂角（炙，去皮弦一寸） 甘草（炙，一寸）上作一服，水一盏，姜三片，煎七分，温服。  

（《直指》）  

星姜汤  

 治风痰。  

南星（五钱一个，制） 老生姜（三钱半）上咀，水三盏，煎去半，逐渐温服。  

（《良方》）  

省风汤  

 治厥痰。  

半夏（四钱） 防风（二钱） 炙甘草（一钱）上为细末，分二服。每服水一盏，姜十片，煎七分，去滓，无时服。  

（《医林》）  

辛芎散  

 治热痰壅塞，头目不清，语音不出，服药不解，乃是热兼风痰所致，服此即愈。  

细辛 川芎 防风 桔梗 白术 羌活 桑白皮（炒） 薄荷叶（各一两） 甘草（五分）上水二盏，姜三片，煎八分，食后温服。  

（丹溪）  

搜风化痰丸  

 治一切风痰。  

人参 槐角子 僵蚕 白矾 陈皮 天麻 荆芥（各一两） 半夏（制，四两）辰砂（半两，另研）上为末，姜汁浸，蒸饼为丸，辰砂为衣。每服四十丸，姜汤下。  

（《医林》）  

辰砂化痰丸  

 治风化痰，安神定志，止嗽除坚。  

辰砂（另研） 明矾（另研。各半两） 南星（制） 半夏曲（各一两）为细末，姜汁糊丸，绿豆大，朱砂为衣。每服三十丸，食后姜汤下。  

玉芝丸  

 治风痰咳嗽。  

人参 白茯苓 薄荷叶 明矾（枯） 南星（制。各二两） 半夏曲（六两）上为细末，姜汁打糊为丸，梧桐子大。每服三十丸，食后姜汤下，风盛薄荷汤下。  

（《和剂》）  

玉壶丸  

 治风痰。  

南星（制） 半夏（制。各二两） 天麻 白矾（各半两）上为细末，姜汁打糊丸，如胡椒大。每服三十丸，白汤下。  

（《良方》）  

豁痰丸  

 治风痰壅盛。  

南星（制） 半夏（各二两。制） 白附子 直僵蚕（炒。各一两） 华阴细辛 白矾（枯）全蝎（炙。各三钱）上为末，皂角煮汁作糊丸，梧桐子大。每服三十丸，姜汤下。  

（易老）  

水煮金花丸  

 治风痰咳嗽。  

南星 半夏（生用。各一两） 寒水石（一两 ，存性） 天麻（五钱） 白面（三两） 雄黄（一钱）上为细末，滴水为丸，小豆大。每服五七十丸至百丸，煎沸汤下药丸，煮浮为度，捞出，淡浆浸。另用生姜汤下。  

（《和剂》）  

青州白丸子  

 治风痰。（方见风门。）（《良方》）  

天南星丸  

 治妇人风痰。  

天南星（泡） 半夏曲 白附子 皂鱼子（炒。各一两） 晋矾（枯半两）上为细末，姜汁糊丸，姜汤送下。  

（《澹寮》）  

灵砂白丸子  

 治元气虚弱，风痰壅盛，呕吐不已。  

灵砂（另研） 白丸子（各一两）上为末和匀，以生姜自然汁打黍米糊丸，梧桐子大。每服三十丸，空心枣汤下。  

***药方***  

（杨氏）  

丁香茯苓汤  

 治脾胃虚寒，宿饮留滞，痞塞不通，气不升降，以致呕吐涎沫，或呕酸水，不思饮食。  

半夏（制） 陈皮（去白。各两半） 丁香 附子（制。各半两） 木香 干姜（炮。各一两）肉桂 砂仁（各半两） 茯苓（两半）每服四钱，水二盏，姜七片、枣一枚，煎七分服。  

（《发明》）  

半夏温脾汤  

 治中脘痰饮冷气，心下汪洋，嘈杂多唾清水，胁胀不食，此脾胃虚冷所致，其脉沉细迟弦。  

旋复花 细辛 桂心 人参 陈皮 桔梗 芍药 甘草 半夏（制。各五分）上水盏半，姜三片，煎七分，食远服。  

（《和剂》）  

五膈宽中丸  

 治脾胃虚寒，不行津液，气郁停痰，遂成嗝噎。（方见本门。）  

新法半夏汤  

 治脾胃虚弱，痰饮停滞，呕逆酸水，胸胁腹满，头运恶心，不思饮食。  

砂仁 神曲（炒） 陈皮 草果（各半两） 白豆蔻 丁香（各二钱） 大半夏（二两） 甘草（一两）上为细末，每服二钱，先用生姜自然汁调成膏，入炒盐汤点服。  

（《良方》）  

御爱紫宸汤  

 解宿酒呕哕，恶心痰唾，不进饮食。  

木香（五分） 砂仁 芍药 檀香 茯苓 官桂 藿香（各一钱） 陈皮 干葛 良姜 丁香甘草（炙。各二钱）上作二服，每服水盏半，煎七分，不拘时服。  

（《和剂》）  

丁香五套丸  

 治胃气虚弱，三焦痞塞，不能宣行水谷，故痰饮聚结，呕吐恶心，胀满不食。  

丁香 木香 青皮 陈皮（去白。各半两） 干姜（炮） 白术 良姜 茯苓（各一两）南星（制） 半夏（制。各二两）上为细末，神曲、大麦芽各二两为末，煮糊丸，梧桐子大。每服七十丸，温汤下。  

半夏丁香丸  

 治脾胃宿冷，胸膈停痰，呕吐恶心，吞酸噫醋，心腹痞满，不思饮食。  

肉豆蔻 丁香 木香 藿香 人参 陈皮（去白。各二钱） 半夏（制三两）上为细末，生姜汁煮糊为丸，梧桐子大。每服三十丸，姜汤下。  

温中化痰丸  

 治停痰留饮，胸膈痞满，头目眩运恶心，咳嗽痰涎。  

陈皮 青皮 良姜 干姜（炮。各二两）上为细末，醋煮糊丸，梧桐子大。每服三十丸，空心米饮送下。  

倍术丸  

 治五痰饮证。  

干姜（炮） 肉桂（去皮。各半斤） 白术（炒一斤）上为细末，炼蜜为丸，梧桐子大。每服三十丸，空心米饮送下。  

（《澹寮》）  

顺元散  

 治气虚，中气痰厥，虚寒厥冷，不得睡卧。  

南星（制，一两） 川乌（制） 附子（制。各半两） 木香（二钱半）上咀，每服三钱，水一盏，姜十片，煎七分，热服。  

黑锡丹  

 治痰气壅塞，上盛下虚，心火炎炽，肾水枯涸，一应下虚之证，及妇人血海久冷无子，赤白带，并宜服之。（方见头痛门。）  

灵砂丹  

 治上盛下虚，痰涎壅塞，此药最能镇坠，升降阴阳，安和五脏，扶助元气。  

水银（一斤） 硫黄（四两）上以硫黄新铁杓化开，次入水银炒成砂子，入固济罐内，以铁灯盏封口，盐泥赤石脂，固定三钉在地上架住罐子，四围砖拦，以文武火炼一日，罐子通红为度，冷定取下，则成灵砂。研极细末，糯米糊丸，麻子大。  

每服二十粒，空心米饮下。此灵砂即炼银朱，市中罐口砂是也。  

（《三因》）  

强中丸  

 治胃脘虚寒，痰饮留滞，痞塞不通，气不升降。  

高良姜 干姜（炮） 陈皮 青皮（各一两） 半夏（制，二两）上为细末，生姜汁煮糊丸，梧桐子大。每服三十丸，姜汤下。  

八味丸 肾气丸  

并治虚寒痰饮。（方见虚损门。）  

***药方***  

（《和剂》）  

四七汤  

 治七情气郁结聚，痰涎状如破絮，或如梅核，咯之不出，咽之不下，并治中脘痞满，痰涎壅盛，上气喘急。  

半夏（三钱） 茯苓（二钱四分） 浓朴（一钱六分） 紫苏叶（一钱二分）上水二盏，姜五片、枣一枚，煎七分服。  

（丹溪）  

香莎丸  

调中气，散郁痰。  

香附子 苍术（各四两） 黄芩（二两）上为末，蒸饼为丸，如梧桐子大。每服五十丸，白汤下。  

中和丸  

 治湿痰郁热。  

苍术 黄芩 半夏 香附子（各等分）上为细末，姜汁打神曲糊为丸，梧桐子大。每服七十丸，白汤下。  

清痰丸  

专清中脘食积热痰。  

南星（制） 半夏 神曲（炒） 山楂 香附子（制） 陈皮（去白。各一两） 青皮 枳实 苍术黄芩 乌梅 枯矾 滑石 干姜（炮。各半两）上为末，汤浸蒸饼为丸服。  

僵蚕丸  

 治郁痰。  

白僵蚕 栝蒌仁 杏仁 诃子 贝母 五倍子（各等分）上为末，粥糊丸，梧桐子大。每服五十丸，白汤下。  

（《良方》）  

前胡半夏丸  

 治感冒停痰咳逆。  

前胡 半夏 茯苓（各一钱） 陈皮 紫苏 枳壳 木香 甘草（各五分）上水二盏，姜三片，乌梅一个，煎一盏，食远服。  

***药方***  

（《和剂》）  

千缗汤  

 治风痰壅盛，喘促不能睡，一服则安。  

半夏（制） 南星（制。各二钱） 皂角（一寸） 甘草（一钱）上水一盏，姜三片，枣一枚，煎七分，温服。  

苏子降气汤  

 治痰喘气逆不已。（方见气门。）（丹溪）  

黄栝蒌丸  

 治食滞痰壅喘急，如神。  

栝蒌仁 半夏（制） 神曲（炒） 山楂（各等分）上为末，栝蒌水为丸。每服五十丸，姜汤下。  

杏仁来复丹  

 治痰喘。（即来复丹加杏仁，方见痼冷门。）  

***药方***  

（《和剂》）  

葛花解酲汤  

（方见饮食门）治酒滞，宿痰留积，胸膈痞满。  

（《瑞竹》）  

半夏汤  

消酒痰宿饮痞满。  

半夏（制） 橘红 桔梗（炒。各一两） 枳实（炒半两）上咀，每服五钱，水盏半，姜五片，煎八分服。一加黄连、砂仁各一钱。  

御爱紫宸汤  

（方见前。）（《集成》）  

白龙丸  

 治酒积有痰。  

半夏 白茯苓 白矾（各等分）上为末，神曲糊丸，如绿豆大，姜汤下。  

***药方***  

（仲景）  

瓜蒂散  

瓜蒂（七十五枚） 赤豆（同上）上为细末，每服一钱或钱半，量虚实加减，空心温齑汁调服。  

（子和）  

独圣散  

瓜蒂（不拘多少）上为细末，每服一钱或二钱，齑汁调服。胁痛加全蝎，头痛加郁金同服吐。  

茶调散  

（一名二仙散）瓜蒂（二钱） 好茶（一钱）上为末，每服二钱，齑汁调服。  

稀涎散  

猪牙皂角（炙去皮弦，一两） 藜芦（五钱）上为细末，每服五分或一二钱，浆水调下，牙关不开者灌之。  

三圣散  

瓜蒂（一两，锉炒微黄，研末，滓再炒研） 防风（一两） 藜芦（三钱，去苗去心）上为粗未，每服约半两，以齑汁三茶盏，先用二盏煎三四沸，去齑汁，次入一盏煎至三沸，却将原二盏同一处熬二三沸，去滓澄清放温，徐徐服之，不必尽剂，以吐为度。  

蔚金散  

（轻剂）蔚金 滑石 川芎（各半两）上为细末，每服一二钱，空心齑汁调下。  

青黛散  

（吹鼻）猪牙皂角（一条） 玄胡索（一粒） 青黛（少许）上为细末，鼻内灌之，其涎自出。  

（《元戎》）  

胜金丸  

薄荷（半斤） 瓜蒂（半斤） 藜芦末（一两） 猪牙皂角（一两） 朱砂（半两）上将皂角炙，去皮弦捶碎，水一升，与薄荷一处，揉取汁，熬成膏，另将藜芦等研匀，用膏子和丸，龙眼大，以余朱砂为衣。温酒化下一丸，以吐为度。得吐知人事者，愈。不知者，不救。或谓不吐唾痰涎，不须吐法。有痰饮凝结胸膈，阻塞清气，或咳而不已，或闷瞀昏沉，或悸怖健忘。如此诸证，俱宜吐涌。若谓无显而不吐，病何由安？  

***药方***  

（《金匮》）  

浓朴大黄汤  

 治肢节胁满，痰饮为患。  

浓朴（一钱） 大黄（五钱） 枳实（八分）上水二盏，煎八分，温服。即《伤寒》小承气汤是也。  

十枣汤  

 治悬饮内痛。  

芫花（醋拌经宿炒黑勿焦） 甘遂（面包煨） 大戟（长流水煮半时晒干。各等分）上为细末，水盏半，煮大枣十枚至八分，去枣纳药末。强人一钱，弱人五分，平旦服之不下，更加五分决下，徐以糜粥自养。  

（《三因》）  

小胃丹  

 上可去胸膈之痰，下可利肠胃之痰。  

芫花 甘遂 大戟（各一两） 大黄（酒拌蒸，一两半） 黄柏（炒褐色，二两）上为细末，粥丸，麻子大。每服十丸，温汤下。  

（《三因》）  

控涎丹  

 凡人忽患胸背手足头项腰胯隐痛不可忍，筋骨牵引钓痛，时时走易不定，乃是痰涎在心膈上下，变为此疾。或手足冷痹，气脉不通，误认瘫痪，非也。  

甘遂（制） 大戟（制） 真白芥子（各等分）上为末，糊丸梧桐子大。临卧淡姜汤或温水下五七丸至十丸，痰甚者量加之。  

妙应丸  

 治诸痰。  

控涎丹（加下项药），惊痰加朱砂，痛者加全蝎，酒痰加雄黄、全蝎，惊气成块者，加穿山甲、鳖甲、玄胡索、蓬术，臂痛加木鳖子去油、官桂，热痰加盆硝，寒痰冷冻饮料加胡椒、丁香、肉桂。  

（《宣明》）  

三花神佑丸  

 治一切湿热沉积，痰饮变生诸病，或风热燥郁，肢体麻痹，走注疼痛，风痰涎嗽，气血壅滞，不得宣通等证。  

芫花 大戟 甘遂（各半两） 黑丑（取头末，二两） 大黄（一两） 轻粉（一钱）上为细末，滴水为丸，小豆大。初服五丸，每服加五丸，温水下，日三服，快利为度。  

痞满甚者，初多服，顿攻不开，反加痛闷，则初只可服二三丸，每服再加二丸，快利则止。  

以上五方皆是攻结破饮，药性之有毒者，非此瞑眩，厥疾弗瘳，诚不得已而用之也。  

医者须要量人虚实，不可轻率也。  

（隐君）  

滚痰丸  

 治一切湿热食积等痰，窠囊老痰。  

大黄（酒蒸） 黄芩（各半斤） 礞石（制，一两） 沉香（五钱）上为细末，滴水丸，梧桐子大。每服三五十丸，量人强弱加减。  

隐括其方，诗曰：甑里翻身甲挂金，于今头戴草堂深。  

相逢二八求斤正，硝 青礞倍若沉。  

十七两中零半两，水丸桐子意常真。  

千般怪证如神效，水泻双身却不任。  

凡服滚痰丸之法，必须临睡就床，用熟水一口许，只送过咽，即便仰卧，令药在咽膈间徐徐而下。如日间病出不测，疼不可忍，干呕恶心，必即徐瘥者，须是一根据临睡服法，多半日不可饮食汤水，及不可以起身坐行言语，直俟药气除逐上焦痰滞，恶物过膈入腹，然后动作，方能中病。每次须连进两夜，所服次日痰物既下三五次者，夜减十丸，下一二次者，仍服前数，下五七次或只下二三次而病势顿已者，次夜减二十丸，头夜所服并不下恶物者，次夜加十丸。  

壮人病实者多至百丸，虽狂痰动实及暴卒恶候，多服无妨。大抵服罢仰卧，咽喉稠粘壅塞不利者，乃痰气泛上，药病相攻故也。少顷，药力既胜，自然宁贴。往往痰病日久，结实于肺胃间，或只暴病余无泛溢者，服药下咽即仰卧，顿然百骸安静，五脏清宁，梦寐佳境，如游华胥氏之国，和悦何可云喻？大抵次早先去大便一次，其余遍次皆是痰涕恶物，亦有看是溏粪，用水搅之，尽系痰片，粘涎，或百中有一，稍稍腹痛腰背拘急者，盖有一种顽痰滞秘，里急后重，状如痢疾，片时即已。若其痰涎易下者，其为快利，不可胜言，顿然满口生津，百窍爽快。  

间有片时倦怠者，盖为病苦不安，一时为药所胜，体气 和，似醉初醒，如浴方出，如睡初起，则非虚倦也。此药并不洞泻元气，但能取痰积恶物，次第穿凿，而下腹中槽粕，并不相伤。非比神佑丸小胃丹之毒药 悍，多服必伤人也。服者当自知之。  

一切新久失志丧心，或癫或狂等证，每服百丸，人壮气盛能食。狂甚者一百二十丸，以效为度。  

一切中风瘫痪，痰涎壅塞，大便或通或结者，每服八九十丸，壮实者加之。常服二三十丸，则无大便秘结之患，自然上清下润。  

一切阳证，风毒遍身，游走疼痛，每服八九十丸，未愈再加。  

一切无病之人，遍身筋骨平日疼痛不能名状者，每服七八十丸，未效加之，以效为度。  

一切头痛又非头风，牙痛或肿或痒，每服八十丸，一切噎气吞酸致于嗳逆膈气，及胸痞，腹中气块冲上，呕吐涎饮，状如翻胃者，每七八十丸，未效再服。  

一切心下怔忡如畏人捕，怵惕不安，阴阳关隔，变生怪证，每服七八十丸，甚者加之。  

一切新久痰气喘嗽，或呕吐痰沫，或痰结实热，或头运目眩，每服七八十丸。老人虚弱者，四五十丸，未效加服。  

一切急慢喉闭赤眼，每服八九十丸。腮颊肿硬，绕项结核，若瘰 之状，正宜服之。口糜舌烂咽喉生疮者，每以五六十丸，同蜜少许，一处嚼碎噙睡，徐徐咽下。些少口疮等证，只以二三十丸如前噙嚼二三夜即瘥。  

一切荏苒之疾，男子妇人之患非伤寒内外之证，或酒色吐血，或月水愆期，心烦志乱，或腹满胁痛，或背胀腰疼，耳聩鼻干，酸疼燥热，干呕恶心，诸般疼痛，百药不效，病者不能喻其状，方书未曾载其疾，医者难以别其证，并根据前法加减服之，无不全愈。  

（《拔萃》）  

蠲饮枳实丸  

 逐饮消痰，导滞清膈。  

枳实（炒） 半夏（制） 陈皮（去白） 黑牵牛（取头末。各三两）上为末糊丸，梧桐子大。每服五十丸，姜汤下。  

（《御药》）  

涤痰丸  

 治三焦滞气，胸膈痞满，咳唾稠粘，面上赤热，肢体倦怠，不思饮食。此药下痰饮，消食快膈。  

木香（二钱） 槟榔 半夏（制） 三棱（各半两） 青皮 陈皮 枳壳（各三钱） 大黄（一两） 黑牵牛（二两炒）上为细末，面糊丸，梧桐子大。每服三十丸，食远姜汤下。  

开结枳实丸  

 宣导滞气，消化痰饮。专治呕逆恶心，宿酲不醒，宿物停滞，两胁膨胀，咽嗌不利，上气咳嗽等疾。  

枳实（炒） 白术（炒） 半夏（制） 南星（制） 白矾（枯） 苦葶苈（炒） 青皮 大黄（各五钱） 木香（三钱） 黑丑（头末，二两） 大皂角（炙去皮弦） 旋复花（各一两）上为细末，姜汁煮糊丸，梧桐子大。每服五十丸，姜汤下。  

妇人干呕，嗝气满闷，或面目浮肿，小便不利，姜葱汤下。  

（子和）  

 川丸  

（即 川散） 治一切痰饮，十种水胀。  

甘遂（面包煨） 芒硝（各二钱） 郁李仁（一钱） 大黄（三钱） 牵牛末（二钱）上为末，滴水丸，梧桐子大。每服五十丸，温水下。  

（《圣惠》）  

舟车丸  

 治五饮痰积肿胀。  

甘遂 大戟（醋炒） 芫花（醋炒。各一两） 大黄（二两） 木香 槟榔 青皮 陈皮（去白。各五钱）牵牛（头末，四两） 轻粉（一钱）上为末，水糊丸，梧桐子大。每服五十丸，临卧温水下，以利为度。  

（《医林》）  

乌巴丸  

 治胸膈久为顽痰所害，积成痰气，面目清白色，肿浮，不思食，遍身痛，夜间气壅不得睡，往来寒热，手足冷痛，不得转侧。屡用南星、半夏、黑锡、灵砂坠之不下，取之不出。此是顽痰坚滞，宜此药。  

利下顽痰如鱼脑则愈，未利再服。  

乌梅肉（二两） 巴豆（五粒，研去油）上用水两碗，砂铫内将乌梅肉煮烂，候水稍干入巴豆，将竹片搅，候如稠糊，取出捣烂，丸梧桐子大。每服七丸、九丸、十丸、十一丸或十五丸，姜汤下，不拘时。  

（《玉机》）  

透罗丹  

 治痰实咳嗽，胸膈不利。  

皂角（酥炙去皮弦，一两） 黑丑（微炒） 半夏 大黄（各一两） 巴豆（去油另研）杏仁（去皮尖炒。各一钱）上为细末，姜汁为丸，梧桐子大。每服三十丸，食后姜汤下。  

（《医林》）  

坠痰丸  

 治痰饮风痰等证。  

黑丑（头未，二两） 枳实 枳壳（半两） 白矾（枯） 朴硝（风化） 猪牙皂角（各三钱。炒）上为细末，萝卜汁和丸，绿豆大。每服五十丸，平旦时服，初下粪，次下痰。  

（《瑞竹》）  

神仙坠痰丸  

大皂角（炙去皮弦子，一两六钱） 白矾（一两二钱） 黑丑（取头末，四两）上为细末，滴水丸，梧桐子大。每服五十丸，空心温酒下。  

（《医林》）  

破痰丸  

 治痰饮心腹痛立效。  

荜茇 胡椒 丁香 木香 砂仁 蝎梢 乌梅肉 青皮 巴豆（去壳。各等分）上以青皮同巴豆入浆水内浸一宿，次日同炒，青皮焦，去豆为末，水浸乌梅肉，汤炮蒸饼，碾和成膏，入药和匀，丸绿豆大。每服十丸至十五丸，不拘时，姜汤下。  

（《秘方》）  

沉香和中丸  

 治一切痰气壅盛。  

陈皮 青皮 枳壳 黄芩（各一两） 木香 礞石（制。各半两） 大黄 黑丑（头末。各一两二钱）槟榔（一两） 沉香（二钱） 滑石（二两）上为细末，滴水丸，梧桐子大。每服五十丸，临卧茶清下。  

***药方***  

《御药方》：  

治胸中有痰瘀癖者，白矾一两，水二升，煮一升，入蜜一合更煮少时，温服。须臾即吐，如未吐再饮熟水一盏，吐痰为效。  

一方：  

治膈壅风痰，以半夏洗净为末，姜汁和为饼子，湿纸包煨，熟水二盏，饼子一块弹子大，入盐五分，煎一盏，食远温服。  

一方：  

治痰涎隔塞，以槟榔为末，每服食后白汤调下二钱。  

一方：  

治痰饮流注疼痛，以大半夏二两，洗净为末，风化硝一两，姜汁打糊丸，梧桐子大。姜汤下十五丸，痛在上临卧服，在下空心服。  

《千金翼方》：  

治痰饮吐水，用赤石脂一斤为细末，每服方寸匕，酒饮任下，渐加至三匕，服尽终身不吐痰水，又不下痢。按：《本草》赤石脂补五脏，令人肥健。有人痰饮吐清汁，诸药不效，用此遂愈。  

一方：  

治顽痰不化，以石青一两，石绿半两，俱水飞末，曲糊丸，梧桐子大。空心白汤下四十丸，五日十日一服，轻者半月一服。  

一方：  

治冷痰寒饮恶心，用荜茇一两为末，食前用清米饮调下五分。  

《胜金方》：  

治风痰，白僵蚕七条细研，以姜汁一匙，温水调灌。  

又方：  

治风痰，萝卜子末温水调一匙，良久吐涎沫愈。  

一方：  

消痰润燥，以贝母为末，和砂糖为丸，龙眼大，嚼下能止嗽。  

《经验方》：  

治胸膈气滞，烦闷，痰饮不利，头目不清，生南星刮去皮，半夏汤泡七次，各五两为末，以姜汁和为饼，以楮叶盖之，今发黄色，晒干，须五六月内做，合时用香附子一两，制如常法，以成曲二两共为末，水糊丸，梧桐子大。每服四十丸，食后姜汤下。  

一方：  

治痰饮上气，不思饮食，小便不利，头目昏眩，吴茱萸泡，焙干，白茯苓等分为末，炼蜜丸，梧桐子大。每服三十丸，食远熟水下。  

一方：  

治风痰食不消化，大便秘涩，诃子三枚，捣调酒服三五度，良。  

一方：  

治风痰用郁金一分，藜芦十分为末，每服一字用温浆水一盏，先以少浆水调下，余水漱口，都服便食物压之。  

一方：  

治痰晕用白矾枯为末，姜汤调下，吐之即愈。  

一方回生丹：  

治痰厥气绝，心头温者，取古塔上陈锻石一合，水一盏，煎滚去水，再用清水一盏，煎极滚澄清，凿口灌之，痰下自苏。  

一方化痰丸：  

用天络丝，（即丝瓜也。）通条烧存性为细末，枣肉为丸，弹子大。每服一丸，好酒化下，立可化痰。  

一方：  

治风痰壅塞，大便秘滞，用蜣螂大者一枚，小者一对，新瓦上烙干存性为末，好酒调下。不能饮酒者，以滚水各半服，大便即通，其效如神。蜣螂名推粪虫，以其性能推粪下行通塞故也。  

一方：  

治痰饮奇效，以瓦楞子壳，即海蚶子，不拘多少，炭火 研末，候栝蒌黄熟时，正捣和瓦粉作饼子，晒干为末，用蜜汤调一钱，或入诸药为丸，其效过于海粉多矣。  

造蛤粉法：  

此可代海粉用，能化酒痰顽痰。有谓此粉即海粉，非也。泰州紫口蛤蜊，以炭火 成粉，候栝蒌熟时，同粉捣烂作饼子，竹囊悬风处阴干，次年听用。入丸药为极细末，入煎药为咀。  

***药方***  

左右侧卧，不息十通，治痰饮不消。右边饮积左侧卧，左边饮积右侧卧。又有不消，气排之左右，各十有二息，治痰饮也。  

## 卷之四十四

### 咳嗽门  

***病机***  

咳论篇黄帝问曰：肺之令人咳，何也？岐伯对曰：五脏六腑皆令人咳，非独肺也。帝曰：愿闻其状。岐伯曰：皮毛者，肺之合也，皮毛先受邪气，邪气以从其合也。其寒饮食入胃，从肺脉上至于肺，则肺寒，肺寒则外内合邪，因而客之，则为肺咳。五脏各以其时受病，非其时，各传以与之。人与天地相参，故五脏各以治时，感于寒则受病，微则为咳，甚则为泄、为痛。  

乘秋则肺先受邪，乘春则肝先受邪，乘夏则心先受邪，乘至阴则脾先受邪，乘冬则肾先受邪。  

帝曰：何以异之？岐伯曰：肺咳之状，咳而喘息有音，甚则唾血。心咳之状，咳则心痛，喉仲介介，如梗状，甚则咽肿喉痹。肝咳之状，咳则两胁下痛，甚则不可以转，转则两下满。脾咳之状，咳则右胁下痛，阴阴引肩背，甚则不可以动，动则咳剧。肾咳之状，咳则腰背相引而痛，甚则咳涎。  

帝曰：六腑之咳奈何？安所受病？岐伯曰：五脏之久咳，乃移于六腑。脾咳不已，则胃受之，胃咳之状，咳则呕，呕甚则长虫出。肝咳不已，则胆受之，胆咳之状，咳呕胆汁。肺咳不已，则大肠受之，大肠咳状，咳而遗矢。心咳不已，则小肠受之，小肠咳状，咳而失气，气与咳俱失。肾咳不已，则膀胱受之，膀胱咳状，咳而遗厌。久咳不已，则三焦受之，三焦咳状，咳而腹满，不欲饮食。  

此皆聚于胃，关于肺，使人多涕唾，而面浮肿气逆也。帝曰：治之奈何？曰：治脏者治其俞，治腑者治其合，浮肿者治其经。  

生气通天论曰：秋伤于湿，上逆而咳。  

阴阳应象篇曰：秋伤于湿，冬生咳嗽。  

五脏生成篇曰：咳嗽上气，厥在胸中，过在手阳明太阴。  

诊要经终篇曰：春刺秋分，筋挛气逆，烦为咳嗽，病不愈，令人时惊，又且哭。  

示从容篇曰：咳嗽烦冤者，肾气之逆也。  

《内经》有以咳言者，有以咳嗽言者，如秋伤湿二篇，一篇只咳字，一篇有嗽字，子和谓此则知咳即嗽也明矣。《玉机》分为阴阳气血，亦过凿矣。洁古《机要》云：咳乃无痰有声，嗽乃有痰无声，咳兼嗽乃有声有痰，此为咳嗽之少别，然则字义倒说为戾耳。  

***病机***  

柏斋何氏曰：《机要》所论咳嗽二证，盖倒说也。肺为气主而声出焉，肺伤寒饮，郁而为痰，声欲上出，为痰所隔，故相攻而作声，痰出声乃通利，斯谓之咳。外感风寒，肺管为寒气所束，声出不利，故亦相攻作声，然无物也，斯谓之嗽。咳字从亥，亥者有形之物也，故果核草皆从亥，亥复有隔阂之义。嗽字从束从吹。此古人制字之妙，乃二证之所以分也。观此则《机要》之说，诚倒置欤！  

***病机***  

《巢氏病源》曰：《千金》叙十咳之异，一曰风咳，欲语因咳，言不得竟是也。二曰寒咳，饮冷食寒入注胃，从肺脉上气，内外合，因之而咳是也。三曰支咳，心下坚满，咳则引痛，其脉反逆是也。四曰肝咳，咳而引胁下痛是也。五曰心咳，咳而唾血，引手少阴是也。六曰脾咳，咳而涎出，续续不止，引少腹是也。七曰肺咳，咳而引头项而唾涎沫是也。八曰肾咳，咳则耳聋无所闻，引腰脐中是也。九曰胆咳，咳而引头痛口苦是也。十曰厥阴咳，咳而引舌本是也。  

***病机***  

张子和曰：经云：皮毛者，肺之合也。皮毛先受邪（指寒邪）气，邪气以从其合也。其寒饮食入胃，从肺脉上至于肺，则肺寒，肺寒则内外合邪，因而客之，则为肺咳。后人执是言，断以嗽为寒，更不参较他篇，岂知六气皆能为咳。经曰：一阳发病，少气善咳。岁火太过，炎暑流行，肺金受邪，民病咳嗽；岁木不及，心气晚治，上胜肺金，病咳而鼽；从革之纪，金不及也，其病嚏咳；坚成之纪，金太过也，上征与正商同，其病咳；少阳司天，火气下临，肺金上从，嗽嚏衄；少阴司天，火淫所胜，咳嚏血烦心；少阳司天，天气热郁于上，咳逆呕吐；少阴司天，热气生于上，清气生于下，寒热凌反而生于中，民病咳喘；少阴之复，燠热内作，气动于左，上行于右，咳，皮肤痛则入肺，咳而鼻渊。苦此之烦，皆生于火与热也。厥阴司天，客胜则耳鸣掉眩，甚则咳。若此之类，乃生于风。太阴司天，湿淫所胜，咳唾则有血；太阴之复，湿变乃举，饮发于中，咳喘有声。若此之类，乃生于湿。金郁之发，民病咳逆，心胁痛；岁金太过，燥气流行，肝木受邪，民病咳喘逆，逆甚则呕血；阳明司天，金火合德，民病咳嗌塞；阳明之胜，清发于中，嗌塞而咳；阳明之复，清气大举，咳哕烦心。若此之类，皆生于燥。太阳司天，客气胜，则胸中不利，出清涕，感寒则咳。  

若此之类，乃生于寒。此六气皆能咳嗽，岂可专为寒乎？  

***病机***  

风乘肺者，日夜无度，汗出头痛，涎痰不利。  

热乘肺者，急喘而嗽，面赤潮热手足寒，乳子亦多有之。  

火乘肺者，咳喘上壅涕唾出血，甚者，七窍血溢。  

燥乘肺者，气壅不利，百节内痛，头面汗出，寒热往来，皮肤干枯，细疮湿痒，大便秘涩，涕唾稠粘。  

寒乘肺者，或因形寒饮冷，冬月坐卧湿地，或冒冷风寒，秋冬水中感之，咳急而喘。  

湿乘肺者。（必有脱简。）  

***病机***  

陈无择云：伤风嗽者，憎寒壮热，自汗恶风，口干烦躁；伤寒嗽者，憎寒发热，无汗恶风，烦躁不渴；伤暑咳者，节骨烦痛，四肢重着洒淅，此属外因。五脏咳而不已，则六腑受之者，此属内因。如咳而发作寒热，引腰背痛或喘满，此因房劳伤肾。或中满腹胀，抢心痛不欲食，此因饥饱伤脾。或咳而左胁偏痛，引小腹并膝腕疼，此因疲极伤肝。或吐白涎，口燥声嘶，此因呼叫伤肺。或咳而烦热自汗，咽干咯血，此因劳神伤心，并属不内外因也。  

***病机***  

巢氏曰：肺虚感微寒而成咳，咳而气还聚于肺，肺则胀，是为咳逆也。邪气与正气相搏，正气不得宣通，但逆上咽喉之间，邪伏则气静，邪动则气奔上，烦闷欲绝，故谓咳逆上气也。  

***病机***  

河间曰：咳（当作嗽也）谓无痰而有声，肺气伤而不清也。嗽（当作咳也）是无声而有痰，脾湿动而为痰也。（咳嗽二字似反说也，或传写之讹耳。）咳嗽谓有痰而有声，盖因伤于肺气，动于脾湿，咳而且嗽也。故知嗽为秋伤于湿，积于脾。经曰：秋伤于湿，冬必咳嗽。大抵素秋之气宜清肃，反动之，气必上冲而咳嗽，甚则动于湿而为痰也。各随五脏治之。假令湿在肝经，谓之风痰；湿在心经，谓之热痰；湿在脾经，谓之湿痰；湿在肾经，谓之寒痰，宜随证治之。无痰者，以辛甘润肺。咳而嗽者，治痰为先。故谓南星、半夏胜其痰，而咳嗽自愈；枳壳、陈皮利其气，而痰饮自下。  

***病机***  

巢氏曰：呷嗽者，犹咳嗽也。其胸膈痰饮多者，嗽则气动于痰，上搏咽喉之间，痰气相搏，随嗽动息，呼呷有声，谓之呷嗽。（仲景丹溪皆云：喉中作水鸡声，射干麻黄汤之属是也。）其与咳嗽，大抵虽同，至于投药，则应加消痰破饮之物，以此为异耳。  

***病机***  

干咳嗽者，无痰有声是也。此证本于气涩。涩微者，连嗽十数声，方有痰出；涩甚者，虽嗽十数声，亦无痰也，是为干咳嗽。干咳嗽者，难治，系火郁之甚，乃痰郁火邪在肾中，用苦桔梗以开之，下用补阴降火。不已则成劳，须用倒仓法。此证多是不得志者有之。  

***病机***  

戴氏曰：久咳嗽，午后作寒热，盗汗出，或痰唾兼红，则成劳怯，主补阴清金。（详见痨瘵门。）  

***病机***  

《金匮》论云：热在上焦，咳嗽既久而亡津液，或用燥药过度，或用利药汗药太多，重亡津液，故寸口脉数。其人咳嗽，口中反有浊唾涎沫者，为肺痿。若口中辟辟燥咳，胸中隐隐痛，脉反滑数，此为肺痈。咳唾脓血腥臭者，皆为肺痿肺痈。（详见本门。）  

***脉候***  

脉浮为风嗽，脉紧为寒嗽，脉数为热嗽，脉细为湿嗽。（以上为外邪之所感。）脉浮紧则虚寒，沉数则实热，弦涩为少血，洪滑为多痰。（以上为内气之所郁。）《脉经》曰：关上脉微为咳。  

肺脉微急为咳而唾血。咳而脉弦涩为少血。细涩而数为房劳。双弦者为寒。偏弦者为饮。脉沉为留饮咳，弦实者宜埕。  

右寸短涩，伤肺嗽。右关短涩伤脾嗽。左关短涩伤肝嗽。脉出鱼际为逆气喘嗽。咳脉浮直者生，浮濡者生。脉数有热，气逆而喘，不得卧者，难治。咳而脱形，发热脉紧浮者，不治。咳而脉紧者，死。咳而呕吐，腹胀且泄，脉弦急者，不治。  

***治法***  

河间曰：治咳嗽者，当以治痰为先；治痰者，必以顺气为主。是以南星、半夏胜其痰，而咳嗽自愈；枳壳、陈皮利其气，而痰饮自除。痰盛而能食者，小承气汤微下之；痰盛而不能食者，浓朴汤疏导之；无痰而咳嗽者，当以辛甘润其肺，如蜜煎生姜汤、蜜煎橘皮汤之类是也。《本草》云：陈皮味辛，理上气，行滞塞，青皮味苦，理下气，二味俱用散三焦痰气不可少也。  

***治法***  

夏月嗽而热者，谓之热嗽，以小柴胡汤加石膏、知母之属是也。冬月嗽而恶寒，谓之寒嗽，以小青龙汤加杏仁、冬花、细辛、干姜之属是也。  

凡嗽，春是春升之气。（《杂着》云：宜润肺抑肝，二陈汤加杏仁、知母、五味子、川芎、白芍药、麦门冬、炒黄芩。）夏嗽火炎于上。（用二陈去半夏加五味、桔梗、桑白皮、地骨皮、麦门冬、黄芩、石膏、贝母之类。）秋嗽湿热伤肺。（用清热泻湿，二陈汤去半夏加杏仁、天门冬、防风、桔梗、苍、白术、桑白皮、栀子仁、黄芩之类。）冬嗽风寒外束。（用解散，二陈汤加麻黄、桂枝、桔梗、杏仁。发热头痛，加川芎、 本、前胡、柴胡之类。）  

***治法***  

凡咳嗽之人，体气虚弱者，用泻气药多不效，间有效者必复作，若此者，并宜补益而嗽自愈。体气浓者，或系外感，俱宜发散邪气，破滞气而嗽自宁。新咳嗽者，亦是从实者之治也。  

久咳嗽者，从补法之治也。或用涩药击其惰归，九仙散之属是也。  

***治法***  

早晨嗽多者，此胃中有食积，此时火气流入肺中。  

上半日嗽多者，胃中有火，知母、石膏降之。  

午后嗽多者，属阴虚，四物汤加黄柏、知母先降其火。  

黄昏嗽多者，火气浮于肺，不宜用凉药，以五味子、五倍子降敛之。  

夜嗽并阴分嗽者，多属阴虚。肾水不足者，六味地黄丸之类。  

***治法***  

凡治咳嗽，当先各因其病根，伐去邪气，而后以乌梅、诃子、五味子、罂粟壳、款冬花之类，其性燥涩，有收敛劫夺之功，亦在所必用，可一服而愈，慎毋越其先后之权衡也。  

***治法***  

丹溪曰：咳嗽有风、有寒、有痰、有火、有虚、有劳、有郁、有肺胀。  

风寒者，主发散行痰，二陈汤加麻黄、杏仁、桔梗之类。  

风寒郁热于肺，夜嗽者，三拗汤。脉大而浮有热，加黄芩、生姜。  

咳嗽过冬寒则发者，此寒包热也，解表，热自除，枳壳、桔梗、麻黄、防风、陈皮、紫苏、木通、黄芩，严寒去黄芩加杏仁。  

感冷则嗽，膈上有痰，二陈汤加南星、枳壳、黄芩、桔梗、苍术、麻黄、木通、生姜。  

声哑为寒，宜细辛、半夏、生姜，卒以散之。  

嗽属火者，（有声痰少，面赤是也。）主降火，清金化痰，海石、栝蒌、青黛、桔梗、半夏、香附、诃子、青皮之类，蜜丸噙化。  

凡嗽引胁痛，宜疏肝气，用青皮、枳壳、香附，实者白芥子。  

阴虚火动而嗽，四物汤加黄柏、知母，合二陈顺而下之。  

阴虚咳嗽或吐血者，四物汤加黄柏、知母、五味、人参、麦门冬，桑白皮、地骨皮。  

好色之人元气虚弱，咳嗽不已，琼玉膏最捷。劳者，主补阴清金，四物汤加竹沥、姜汁。  

肺虚甚者人参膏，以生姜、陈皮佐之，有痰加痰药，此好色肾虚者有之。  

久嗽劳嗽，用贝母、知母、白芨、阿胶、麦门冬、陈皮、人参、五味子之类，太平丸噙化俱妙。  

久嗽有积痰留肺脘中如胶，气不能升降，或挟湿与酒而作，用栝蒌、海粉、半夏、神曲、香附、陈皮之属。  

食积痰嗽，半夏、南星为君，栝蒌、萝卜子为臣，青黛、海石为使，姜汁蒸饼为丸服。  

痰嗽气急，二术、香附、杏仁、茯苓、黄芩、川芎、萝卜子为丸服。  

咳嗽声嘶者，乃血虚受热，用青黛、蛤粉蜜调服。  

肺胀者，主收敛，五味子、乌梅、罂粟壳、冬花、诃子、倍子、枯矾之类。  

肺胀抑遏，不得眠者，难治。  

凡咳嗽肺实，有火邪者，宜桑白皮、片黄芩、天花粉、杏仁、枳壳、桔梗之类以泻之，有外感风寒者，用五拗汤以发散之。  

凡久嗽肺虚，须用人参、冬花、紫菀、马兜铃、五味子之类补之。  

凡咳嗽，不论风寒痰火虚实，曾经发散过，并服麻黄、杏仁、防风、枳壳之药，病虽已减，病根未除者，只以二陈加粟壳、乌梅、诃子、五味、阿胶之类，一服立愈。  

二陈汤加减，咳嗽痰证多方用之，只除阴虚、血虚、火盛肺燥、干咳嗽而痰咯嗌不出不可用，其余悉可对证加味而用之。  

伤寒咳嗽，二陈汤加杏仁、麻黄、桔梗、干姜、桂枝之类。  

伤风咳嗽，二陈汤加枳壳、防风、荆芥、前胡、细辛、旋复花之类。  

润肺止嗽，须用阿胶、蜂蜜、栝蒌仁、胡桃仁、麻仁之类。  

伤热咳嗽，二陈汤去贝母、加黄芩、薄荷、知母、石膏、桔梗之类。  

因伤风寒郁热，久嗽不已，欲成劳者，二陈加知母、贝母、冬花、紫菀、五味子、马兜铃、二门冬、当归、生地黄、阿胶之类。  

***治法***  

张子和云：夫富贵贫贱之人，不可一途而治。富贵之人，一切痰涎咳嗽，乃是浓味饮食，热痰之致然也。先用独圣散吐之，吐讫可服人参散、通圣散加半夏，以此止嗽，更服大人参半夏丸以化痰也。忌酸咸油腻生硬热物也。  

贫难之人咳嗽，内外感风寒湿之致然也。《内经》曰：秋伤于湿，冬生咳嗽。可服宁神散、宁肺散加白术之类则愈矣。（忌法同前。）  

***医案***  

子和治一妇人病嗽，时已十月。戴人处方六味：陈皮、当归、甘草、白术、枳壳、桔梗。  

其夫疑其不类嗽药。戴人笑曰：君怪无乌梅、罂粟乎？夫冬嗽乃秋之湿也，湿上逆而为嗽。此方皆散气除湿，解急和经。三服帖然效矣。  

一男子年四十，病劳嗽咯血，唾吐粘臭不可闻，秋冬稍缓，春夏则甚，寒热往来，日晡发作，状如 疟，寝汗如水。累服麻黄根败蒲扇而汗自若，又服宁神散、宁肺散而嗽自如。戴人先以独圣散涌其痰，状如鸡黄汁，随涌出，昏愦三日不省，时时饮以凉水，精神稍开，饮食加进。又与人参半夏丸、桂苓甘露散，不数服乃愈。  

《衍义》有人患气痰将塞，或教以陈皮生姜焙干，神曲等分为末，丸梧桐子大，食后临卧以米饮服五十丸，兼旧患膀胱气，缘此皆愈。  

一妇人患肺热久嗽，身如炙，肌瘦将成劳。以枇杷叶、木通、款冬花、紫菀、杏仁、桑白皮各等分，大黄减半为细末，蜜丸樱桃大，食后夜卧各噙一丸，未终一剂而愈。  

***药方***  

（《和剂》）  

华盖散  

 治肺受风寒，头痛发热，咳嗽痰饮。  

麻黄（去节） 紫苏子 杏仁（去皮尖炒） 桑白皮 赤茯苓 橘红（各一钱） 甘草（五分）上作一服，水二盏，姜五片、枣一枚，煎八分，食后服。  

参苏饮  

 治一切风寒咳嗽，呕吐痰沫，发热恶寒头痛。（方见伤寒门。）  

金沸草散  

 治肺感寒邪，鼻塞声重，咳嗽不已，憎寒发热，无汗恶风，或热壅膈间，唾浊痰甚。  

旋复花 麻黄 荆芥（各一钱） 前胡 半夏 赤芍药（各八分） 甘草（炙五分）上水二盏，姜三片、枣一枚，煎八分，食远服。  

（《济生》）  

橘苏散  

 治伤寒咳嗽，身热有汗，恶风脉浮。病患挟热服杏仁汤不得者，此药稳当。  

橘红 紫苏叶 杏仁 五味子 半夏 桑白皮 贝母 白术（各一钱二分） 甘草（炙，六分）上作一服，水二盏，姜五片，煎八分，食远服。  

（《和剂》）  

三拗汤  

 治感冒风寒，鼻塞声重，语音不出，咳嗽喘急，胸满多痰。  

生甘草 麻黄（不去节） 杏仁（留皮尖）上各咀二钱，水二盏，姜三片，煎八分，食远服。若憎寒恶风取汗解，加桔梗荆芥，名五拗汤，治咽痛。  

（《金匮》）  

杏仁汤  

止咳嗽，散风寒，逐痰饮。  

杏仁（去皮尖） 人参 茯苓 细辛 半夏（制） 桂枝 干姜 芍药 五味子 甘草（炙。各一钱）上水二盏，姜五片，煎八分，食远服。  

（《和剂》）  

消风百解散  

 治咳嗽声重，身热头痛。（方见伤寒门。）（《济生》）  

人参荆芥汤  

 治肺感风邪，上壅咳嗽，头目不清，语言不出，咽干项强，鼻流清涕。  

陈皮 荆芥穗 人参 半夏 通草 麻黄 桔梗（各一钱） 杏仁 细辛 甘草（各五分）水二盏，姜三片、枣一枚，煎服。  

（仲景）  

小青龙汤  

 治表证水气，身热咳嗽，干呕怔忡。（方见伤寒门。）（《和剂》）  

败毒散  

 治痰嗽身热鼻塞。  

柴胡 前胡 羌活 独活 人参 茯苓 枳壳 川芎 桔梗（各八分） 甘草（四分）上水二盏，葱一根、枣一枚，煎八分，不拘时服。  

（《金匮》）  

麻黄杏子汤  

 治咳嗽发热，气满头疼。  

麻黄 杏仁 紫苏 薄荷 陈皮 桑白皮 大腹皮 甘草 薄桂（各等分）上服五钱，水二盏，姜三片、葱一根，煎八分服。  

（《医林》）  

桑皮散  

 治上焦热壅，咳嗽血腥，连声并气不得透。  

桑皮（炒） 前胡 柴胡 紫苏 薄荷 枳壳 桔梗 赤茯苓 黄芩 甘草（炙。各等分）上咀，每服七钱，水二盏，煎七分，食远温服。  

（仲景）  

小柴胡汤  

 治风寒咳嗽，发热头疼。（方见伤寒门。）  

***药方***  

（《集验》）  

流金膏  

 治一切痰火痰嗽等症。（方见痰饮门。）（《和剂》）  

麦门冬汤  

 治火热乘肺，咳嗽痰唾带红。  

栀子仁汤  

 治咳燥热。  

（河间）  

黄连解毒汤  

 治咳而喘急，脉洪。  

神芎丸  

 治一切热嗽。清金消痰利咽膈，蜜丸弹子大，嚼服尤妙。（五方并见火门。）（《济生》）  

泻白散  

 治肺壅实烦热，咳嗽喘闷，大便不利。  

桔梗 甘草 桑白皮 陈皮 半夏 杏仁 栝蒌子 地骨皮（各等分）上咀，每服八钱，水二盏，姜五片，煎八分食后服。  

（《宝鉴》）  

加减泻白散  

 治咳嗽口干烦热，胸膈不利，上气喘促。  

桑白皮（钱半） 地骨皮 陈皮 青皮 桔梗 甘草（炙） 黄芩 知母（各七分）上水二盏，煎八分，食后温服。  

（易老）  

水煮金花丸  

 治气痰热壅心胸，烦闷咳嗽。  

小黄丸  

 治热痰咳嗽，口干烦躁，面赤脉洪。（二方并见痰饮门。）  

枳壳汤  

 治久嗽上焦热，胸膈不利。  

枳壳（炒） 桔梗（各三两） 黄芩（二两）上咀，每日早用二两作一服，水三盏，煎二盏，匀作三服。午时一服，申时一服，临卧时一服，尽此一料无不愈。  

双玉散  

 治痰热咳嗽喘涌痰涎。  

寒水石 石膏（各等分）上为极细末，每服三钱，人参煎汤调下，食后临卧服。  

（《拔萃》）  

人参平肺散  

 治心火克肺金，传为肺咳嗽，喘呕，痰涎壅盛，胸膈痞满，咽嗌不利。  

人参 青皮 茯苓 天门冬（去心） 陈皮 地骨皮 黄芩（各八分） 五味子（二十粒）知母（一钱） 桑白皮（炒钱半） 甘草（炙五分）上水二盏，姜三片，煎八分，食远服。  

（《宣明》）  

知母茯苓汤  

 治痿咳不已，往来寒热。  

知母 白术（各八分） 茯苓 五味子 人参 半夏 柴胡 甘草（炙。各一钱） 薄荷川芎 阿胶（各五分） 款冬花 桔梗 麦门冬 黄芩（各七分）上水二盏，姜三片、煎八分，食远服。  

（《医林》）  

桑白皮散  

 治上焦热壅，血腥烦嗽，连声并气不得透。  

桑白皮（炒） 桔梗 川芎 防风 薄荷 黄芩 前胡 柴胡 紫苏 赤茯苓 枳壳 甘草（各等分）上咀，每服七钱，姜三片，枣一枚，煎七分，食远服。  

加味枳壳半夏汤  

 治上焦有热，咳嗽黄痰，痞满气喘。  

枳壳 半夏 桔梗 茯苓 苦葶苈（微炒） 防己 薄荷 紫苏 马兜铃 桑白皮（炒。各一钱）甘草（炙五分）上作二服，水盏半，姜三片，煎八分，食远服。  

紫菀膏  

 治肺热，热嗽久嗽，身如炙，将成劳。  

枇杷叶（去毛） 木通 款冬花 紫菀 杏仁（去皮尖炒） 桑白皮（炙。各一两） 大黄（半两）上为细末，炼蜜丸，樱桃大。夜间噙化三五丸。  

（《济生》）  

紫菀茸汤  

 治饮食过度，或食煎爆，邪热伤肺，咳嗽咽痒，痰多唾血，喘急，胁痛不得卧。  

紫菀茸 桑叶（经霜炒） 款冬花 百合（蒸焙） 杏仁 阿胶（蛤粉炒） 贝母 半夏蒲黄（炒。各一钱） 犀角（镑） 人参 甘草（炙。各五分）上水盏半，姜五片，煎八分，食后服。  

（杨氏）  

宁肺汤  

 治荣卫俱虚，发热自汗，咳嗽痰涎，肺气喘急。  

人参 当归 白术 熟地黄 川芎 白芍药 五味子 麦门冬 桑白皮 白茯苓甘草（炙，各七分） 阿胶（炒，一钱）上水二盏，姜三片、紫苏五叶，煎八分，食远服。  

（《良方》）  

前胡散  

 治心胸烦热不利，咳嗽涕唾稠粘。  

前胡 桑白皮 贝母 麦门冬（各钱半） 杏仁（一钱，去皮尖双仁者） 甘草（炙，五分）上水盏半，姜三片，煎七分，温服。  

（《家钞》）  

黄芩知母汤  

 治夏月火嗽，有痰有声，面赤烦热。  

黄芩 知母 桑白皮 杏仁 山栀 贝母 桔梗 天花粉 甘草（各等分）上水二盏，煎八分服。  

***药方***  

（仲景）  

人参白虎汤  

 治伤暑咳嗽，面赤自汗身热，脉虚发渴。  

（东垣）  

清暑益气汤  

 治中暑身热，咳而自汗，脉虚烦躁。  

（《和剂》）  

黄连香薷饮  

 治暑热乘肺，咳嗽脉洪。  

五苓散  

 治暑湿伤肺，咳嗽烦躁脉细。（四方并见暑证门。）（《济生》）  

白术汤  

 治五脏受湿，咳嗽痰多，气喘身重，脉濡细。  

白术 白茯苓 半夏 橘红（各二钱） 甘草（炙一钱）上水二盏，姜五片，煎八分，食远服。  

（《机要》）  

款气丸  

 治水饮湿郁，咳久喘满，肺气浮肿。  

陈皮 青皮 木香 槟榔 郁李仁 杏仁 猪苓 泽泻 白茯苓（各一两） 马兜铃当归 汉防己 人参（各半两）牵牛（头末，两半，半生半熟） 苦葶苈（各二两）上为末，姜汁煮糊丸，梧桐子大。每服三五十丸，白汤送下。  

***药方***  

（《局方》）  

紫苏降气汤  

 治气逆咳嗽喘促。  

分气紫苏饮  

 治脾胃不和，气逆喘嗽。（二方并见气门。）（杨氏）  

大降气汤  

 治上盛下虚，气壅痰实，喘嗽不利。  

紫苏子（微炒） 川芎 细辛 前胡 当归 浓朴 桔梗 白茯苓 陈皮 半夏曲甘草（炙。各等分）上咀，每服五钱，姜三片、苏叶五片，煎服。  

（《三因》）  

平气散  

 治一切咳嗽吐痰，气塞不利，恶风不能食。  

人参 白术 川芎 当归 紫苏 杏仁 木瓜 茯神（各七分） 五味子 肉桂（各三分）乌药（五分） 甘草 白芷（各五分）上水二盏，姜三片，煎八分，食后温服。  

（《良方》）  

百合汤  

 治肺气壅滞，咳嗽喘闷多渴，腰膝浮肿，小便淋沥。  

百合 赤茯苓 陈皮 紫苏 人参 大腹皮 猪苓 桑白皮 枳壳 麦门冬 马兜铃甘草（炙。各一钱）上作二服，每服水盏半，姜一片、枣一枚，煎七分，不拘时温服。  

苏子煎  

 治上气咳嗽。  

紫苏子 生姜汁 生地黄汁 白蜜 杏仁（各一升）上苏子捣烂，以二汁浇之，绢绞取汁，又捣又浇，如此绞六七度，则味尽去滓，以蜜和合，置铜器中，于汤上煎之如饴，每服二匙，日三次，夜一二次，病愈即止。  

鲤鱼煎  

 治上气咳嗽，胸膈烦闷气喘。  

鲜鲤鱼（一尾，不论大小），将鲤鱼去鳞血洗净，切作脍，榨去血水，以姜醋制而食之，加蒜齑亦得。  

人参款花膏  

 治肺胃虚寒，久嗽不已，咽膈满闷，咳嗽气壅。  

人参 款冬花 五味子（各七钱） 紫菀 桑白皮（各一两） 杏仁（八钱） 木香 槟榔 紫苏半夏（制。各半两）上熬成膏，炼蜜丸，鸡头子大，每服一丸，食后细嚼，淡姜汤下。  

（《秘方》）  

星香丸  

 治诸般气嗽生痰。  

南星（制，矾水泡三次） 半夏（制。各一两） 陈皮（去白，四两） 香附子（皂角水浸）上不见火为末，姜汁糊丸。每服五十丸，临卧姜汤送下。  

（《和剂》）  

润下丸  

 顺气降痰止嗽最效。（方见痰门。）（东垣）  

三奇汤  

 治咳嗽上气喘促，胸膈不利。  

陈皮（去白） 桔梗 青皮 紫苏 人参 半夏 杏仁 五味子 桑白皮（炒。各一钱）甘草（五分）水二盏，姜三片，煎一盏，食后服。  

（丹溪）  

杏仁萝卜子丸  

 治气壅咳嗽痰盛。  

杏仁 萝卜子（炒。各一两）上为末，粥糊丸，梧桐子大。每服五十丸，白汤下。  

***药方***  

（《瑞竹》）  

杏仁煎丸  

 治久嗽及老人咳嗽，喘急不已，睡卧不得，服之立效。  

杏仁（去皮尖炒） 胡桃仁（去皮。各等分）上研为膏，炼蜜和丸，弹子大。每服一丸，食后细嚼姜汤下。  

（《良方》）  

杏仁膏  

 治咳嗽喘急，喉中枯燥如物塞，兼唾血不止。  

杏仁（去皮尖炒，研如膏） 真酥（三两） 阿胶（炒研为末） 生姜汁（一合）白蜜（五合） 苏子（二两，微炒研如膏）上合于银锅内，慢火熬成膏。每服一匙，不拘时，米饮调下。  

阿胶散  

 治肺燥咳嗽不已及唾血。  

阿胶（炒） 白芨（各二钱） 天门冬 北五味子 生地黄 人参 茯苓（各一钱）上作二服，除白芨为细末，余锉。每服水盏半，入蜜二匙，秫米百粒，生姜五片同煎熟，入白芨末调，食后温服。  

天门冬丸  

 治肺经内外合邪咳嗽，语声不出，咽喉妨碍，状如梅核，噎塞不通，膈气噎食皆可服。  

天门冬（烙） 紫菀 百合 杏仁（去皮尖炒） 麦门冬（焙） 贝母 人参 半夏 桔梗肉桂 阿胶（炒） 生地黄 陈皮 甘草（炙。各三两）上为细末，糯米粉并黄蜡一两成粥，更入蜜再熬匀，和前药末，丸樱桃大。每服一丸，同生姜细嚼下。  

润肺止嗽歌  

一两清油二两蜜，半两生姜自然汁。  

紫菀麻黄及杏仁，细辛桔梗宜添入。  

诃子枯矾等二钱，慢火煎熬如黑漆。  

临睡每服三五匙，明朝咳嗽无踪迹。  

凤髓汤  

 治咳嗽，大能润肺。  

牛髓（一斤，取 骨中者） 白蜜（半斤） 杏仁（四两，去皮尖研如泥） 干山药（四两，炒）胡桃仁（去皮，四两，另研）上将牛髓白蜜，沙锅内熬沸，以绢滤去滓，盛瓷瓶内，将杏仁等三味入瓶内，以纸密封瓶口，重汤煮一日夜，取出冷定。每早晨以白汤化一二匙服。  

通声煎  

 治咳嗽气促，胸中满闷，语声不出。  

杏仁（一升，去皮尖研如泥） 木通 五味子 人参 桂心 细辛 款冬花 石菖蒲竹茹 真酥（各二两） 红枣肉（二升） 白蜜（一升） 姜汁（半升）上前九味咀，水五升，煎五七沸去滓，纳酥蜜等，再以慢火煎，稀稠得所。每服一二匙，噙化或用酒调服。  

（《良方》）  

蜜酥煎  

 治咳嗽胸庸，上气喘壅。此为邪搏于肺，气不宣通，故咳而喘，气上逆，面目浮肿。  

白沙蜜（一升） 牛酥（一升） 杏仁（三升，去皮尖研如泥）上将杏仁于瓷盆中，用水研取汁五升，净铜锅内，勿令油腻垢。先倾三升汁于锅内，刻木记其浅深，减记又倾汁二升，以缓火煎减所记处即入蜜酥二味，煎至记处药乃成，贮于净瓷器中。每日三次，以温酒调一匙，不能饮酒或以米饮白汤皆可调服。至七日唾色变白，二七唾稀，三七嗽止。此方非独治嗽，兼补虚损去风燥肥肌肤，妇人服之尤佳。  

***药方***  

（仁斋）  

理中丸  

补肺止寒嗽。  

人参 白术 干姜 甘草（炙。各等分）上为末，炼蜜丸，弹子大。每服一丸，加炒阿胶五味，水一盏煎服。  

（《和剂》）  

胡椒理中汤  

 治肺虚感寒，气不宣通，咳嗽喘急，胸膈气促，不进饮食，呕吐痰涎。  

胡椒 荜茇 良姜 干姜 细辛 甘草（炙） 白术 陈皮（去白） 款冬花（各等分）上水盏半，药四钱，煎八分，食后温服，或为末炼蜜丸，梧桐子大。每服四五十丸，白汤送下。  

温肺汤  

 治肺虚寒饮，发则咳嗽，不能坐卧，呕吐涎沫，不思饮食。  

陈皮 半夏 肉桂 干姜 白芍药 杏仁（各一钱） 五味子 细辛 甘草（各四分）水盏半，煎八分，食后服。仁斋方有阿胶无芍药。  

（仁斋）  

补肺汤  

 治肺虚气怯久嗽。  

陈皮 半夏 紫菀 款冬花 阿胶 桔梗 紫苏 杏仁 桑白皮 青皮 细辛 五味子草果 甘草 砂仁 石菖蒲（各等分）上咀，每服七钱，水二盏，姜三片，煎八分温服。  

加味理中汤  

 治脾肺俱虚，咳嗽不已。  

人参 白术 茯苓 甘草（炙） 陈皮 半夏 干姜 五味子 细辛（各等分）上咀，每服三钱，姜三片、枣一枚，煎七分，食远服。  

（《发明》）  

半夏温脾汤  

 治虚寒喘嗽。（方见痰门。）（《医林》）  

贝母汤  

 治久嗽虚寒不已。  

贝母（姜汁浸半日） 五味子 桑白皮 黄芩 陈皮（各二钱） 半夏 甘草（炙） 桂心柴胡 木香（各半钱） 杏仁（去皮尖炒，十四粒） 干姜（炮，一分半）上咀作二服，水二盏，姜三片，煎八分，食远服。  

（仁斋）  

真武汤  

 治少阴肾证，水饮与里寒合而作嗽，腹痛下利。  

白术 白茯苓 白芍药（各一两） 熟附子（半两）上锉散，每服二钱半，加生姜、细辛、五味子各五分，水一盏，煎八分，食前服。凡年高人，气弱久嗽通用，仍间服养正丹。  

橘皮半夏汤  

 治寒嗽冷则发。  

橘皮 半夏（制。各三钱）上水盏半，姜十片、枣一枚，煎八分，热服。  

***药方***  

（与痨瘵方可参用）（《拔萃》）  

五味黄 散  

 治咳嗽咯血成劳，眼睛疼痛，四肢困倦，脚膝无力。  

麦门冬 熟地黄（各一钱） 桔梗 黄 （各钱半） 五味子 人参 芍药 甘草（各五分）上作一服，水二盏，煎八分，食后温服。  

补肺汤  

 治劳嗽。  

桑白皮 熟地黄（各钱半） 人参 紫菀 黄 川五味（各七分半）上水二盏，煎八分，入蜜少许，食后服。  

（海藏）  

紫菀散  

 治嗽中有血，虚劳久嗽。  

紫菀 阿胶 知母 贝母（各一钱） 桔梗 人参 茯苓 甘草（各五分） 五味子（十二粒）上作一服，水二盏，煎八分，食后服。  

（《家钞》）  

麦门冬饮  

 治虚劳咳嗽，午后嗽多者是也。  

川芎 当归 白芍药 生地黄 黄柏 知母 麦门冬（各一钱） 五味子（十五粒） 桑白皮（八分）上水二盏，姜一片、枣一枚，煎八分，食后服。  

（《良方》）  

黄 散  

 治咳久劳嗽唾血。  

黄 （蜜炙） 糯米（炒） 阿胶（炒。各等分）上为细末，每服二钱，米汤调下。  

（《医林》）  

黄 鳖甲散  

 治虚劳客热，肌肉消瘦，四肢倦怠，五心烦热，口燥咽干，日晡发潮热，夜出盗汗，咳嗽痰涎，时带脓血。  

黄 （蜜炙） 鳖甲（酥炙。各钱半） 柴胡 地骨皮 生地黄 知母（各一钱） 秦艽白茯苓 桑白皮 半夏 人参 紫菀茸 黄芩 甘草 赤芍药 天门冬 桔梗（各五分）肉桂（三分）上作二服，每服水二盏，姜三片，煎八分，食后服。  

蛤蚧散  

 治虚劳咳嗽咯血，潮热盗汗不思食。  

蛤蚧（一对净洗酥炙） 人参 百部 款冬花 紫菀（各半两） 贝母 黄 阿胶（炒）鳖甲（酥炙） 柴胡 半夏 杏仁（去皮尖） 肉桂 甘草（炙。各一两）上咀，每服五钱，水二盏，姜三片，煎八分，食远温服。  

（《济生》）  

团参饮子  

 治脾肺受伤，咳嗽脓血，憎寒壮热，渐成劳者。  

人参 紫菀 阿胶（炒） 百合（蒸） 细辛 杏仁 款冬花 天门冬 经霜桑叶 半夏五味子（各五分） 甘草（炙三分）上水二盏，姜三片，煎七分，食后服。唾血而热者加生地黄。咳嗽疲极加黄 。损气唾血加没药、藕节。  

呕逆饱胀加白术。咳而小便多者加益智。咳而面浮气逆加沉香、橘皮。大便溏者去杏仁加钟乳粉。  

（《良方》）  

温金散  

 治劳嗽。  

黄芩 甘草 人参 防风（各一两） 杏仁（三七粒去皮尖） 桑白皮 茯苓（各半两）麦门冬（二钱半）上前五味用米泔水浸一宿晒干，次入人参、茯神、麦门冬。前五味共为末，每服二钱，水一盏，腊一豆大，煎七分，食后服。  

桑白皮煎  

 治咳嗽经年不愈，伤肺欲成劳，唾血而气喘。  

桑白皮（五合） 麦门冬 杏仁（去皮尖熬成酯） 款冬花（各六分） 茯苓 贝母黄芩 升麻（各十二分） 芍药（十分） 羊肺（一具） 白蜜（一升） 生地黄汁（一升）上水一斗，煮三升去滓，纳杏仁脂、地黄汁、白蜜等，微火煎服，不住手搅取二升二合煎成膏，净绵夹布滤过，每食后噙一合，日夜三四度。大小以意加减用之，忌生冷、油、醋、面、蒜、鱼、芜荑。  

羊肺汤  

 治咳嗽昼夜无间，息气欲绝，伤肺唾血。  

牡蛎（ ） 桂心 生姜 钟乳粉 白石英 半夏（各五两） 五味子 百部 贝母 橘皮桃仁（去皮尖） 射干（各三两） 浓朴 款冬花 甘草（炙。各二两） 羊肺（一具，切）上羊肺先用水二斗三升煮一斗，去肺入诸药再煮，取三升，分作四服，日三夜一，忌海藻、菘菜、羊肉、饴糖、生葱。  

（《秘方》）  

人参养肺汤  

 治肺损肺痿，咳嗽有痰，午后潮热并声飒者。  

人参 阿胶 贝母 杏仁（去皮尖） 桔梗 茯苓 桑白皮 枳实（炒） 甘草（各五分）柴胡（各一钱） 五味子（十二粒）上水二盏，姜三片、枣一枚，煎八分，食后服。  

（《和剂》）  

钟乳补肺汤  

 治肺气不足，多年咳嗽，唾则血腥，喘乏不已。  

钟乳粉（另研如米） 桑白皮（各三两） 肉桂 白石英（另碎如米） 五味子 款冬花紫菀茸 麦门冬 人参（各二两）上为粗未，次入钟乳、石英，同和匀，每服四钱。水盏半，姜五片、枣一枚，粳米一小撮，煎七分，绵滤去滓净，食后服。  

（《济生》）  

百花膏  

 治咳嗽不已，或痰中有血。  

百合（蒸，焙干） 款冬花（各等分）上为细末，炼蜜丸，龙眼大，临卧细嚼一丸，姜汤下。  

（丹溪）  

琼玉膏  

 治虚劳干咳嗽。好酒者久嗽不愈尤效。  

人参（十二两） 白茯苓（十五两） 琥珀 沉香（各半两） 大生地黄（十斤洗净，银石器内杵细，取自然汁，甚忌铁器） 白蜜（五斤，熬去沫）上本方原无沉香、琥珀，乃 仙加入，自云奇效异常，今录其方。先以地黄汁同蜜熬沸搅匀，用密绢滤过，将人参等为细末，和蜜汁入瓷瓶或银瓶内，用绵纸十数层，加答封扎瓶口，入砂锅内或铜锅内，以长流水煮没瓶颈，用桑柴火煮三昼夜，取出，换过油单蜡纸扎口，悬浸井中半日，以出火气，提起仍煮半日，以出水气，然后收藏。每日清晨及午后取一二匙，用温酒一两调服。不饮酒人白汤调亦可。制此药须于净室中，鸡犬不闻之所。  

（《直指》）  

人参芎归汤  

 治虚劳少血，津液内耗，心火自炎，燥热乘肺，咳嗽咳血，及血不荣肌，动辄寒毛咳嗽。  

当归 川芎 白芍药（各二分） 人参 半夏 陈皮 赤茯苓 阿胶（炒成珠） 细辛北五味 甘草（炙。各一分）上咀，每服五钱，姜三片、枣一枚，煎服。  

大阿胶丸  

 治肺虚客热，咳嗽咯血呕血。  

阿胶（炒） 地黄 白茯苓 北五味 山药（各一两） 贝母 百部 柏子仁 茯神 人参防风 麦门冬 远志（去心炒） 丹参（各半两） 杜仲（姜汁炒，一钱）上为细末，炼蜜丸，弹子大。每服一丸，食后卧时嚼服，白汤下。  

（《家钞》）  

四物桔梗汤  

 治干咳嗽。乃火郁痰嗽在肺，必用苦梗以开提之，兼补降火。  

当归 川芎 芍药 熟地黄 桔梗 黄柏（炒。各一钱）上水二盏，煎八分，加竹沥半盏，姜汁一匙和匀服。  

***药方***  

（《拔萃》）  

人参款花散  

 治喘嗽久不得已者。  

人参 款冬花（各八分） 知母 贝母 半夏（各七分） 罂粟壳（三钱）上水盏半，乌梅二个，煎八分，食后临卧温服。  

（《秘方》）  

人参紫菀汤  

 治咳嗽痰喘。  

人参 紫菀 陈皮 半夏（制） 桔梗 杏仁（炒。各七分） 乌梅（三枚） 罂栗壳（蜜炙，二钱） 五味子 桑白皮 紫苏 薄荷 知母 甘草（炙。各五分）上水二盏，煎八分，食后温服。  

（《和剂》）  

人参清肺汤  

 治肺胃虚寒，咳嗽喘急，坐卧不安，年久劳嗽唾痰。  

人参 阿胶 杏仁（炒，去皮尖，一钱） 罂粟壳（蜜炙，钱半） 知母 桑白皮 乌梅地骨皮 甘草（炙。各五分）上水二盏，枣一枚，煎八分，食远服。  

（《圣惠》）  

宁神散  

（一名宁肺散）治新久咳嗽，肺气不通，咯唾脓血，壅滞不利，坐卧不安，言语不出。  

罂粟壳（二钱） 乌梅肉（七分）为细末，不拘时，乌梅汤调下。  

（丹溪）  

九仙散  

 治一切咳嗽不已。  

人参 款冬花 桔梗 桑白皮 五味子 阿胶 贝母 乌梅（各五分） 御米壳（二钱，蜜炙）上水盏半，姜一片、枣一枚，煎七分，食后服。  

（《集成》）  

三妙汤  

 治久嗽。  

粟壳（蜜炙，四个） 乌梅（三个） 北枣（三枚）上水二盏，煎八分。  

（《医林》）  

诃子散  

 治久嗽语声不出。  

诃子肉（炒） 通草（各钱半） 杏仁（去皮尖炒，一钱）上水二盏，姜三片、枣一枚，煎八分，食后服。  

（《选要》）  

安眠散  

 治上喘咳嗽，久而不止。  

款冬花 麦门冬 乌梅肉 佛耳草（四分） 陈皮（去白，五分） 栗壳（一钱，蜜炙）甘草（炙，三分半）上为细末，水一盏，煎八分，入黄蜡枣核大煎化，临睡温服。  

（《秘方》）  

诸般咳嗽不已  

罂栗壳 乌梅 人参 桔梗 陈皮 杏仁 石膏 甘草（炙。各一钱） 木香（三分）上水二盏，煎七分，食后服。  

（武当）  

生熟罂粟丸  

 治一切久嗽劳嗽，一服立愈。  

罂粟壳（新者去顶，切，焙干；陈者泡去筋膜，炒。各一两，共为末）蜜丸弹子大，临睡嚼一丸。  

烟筒方  

 治一切犯寒咳嗽，入冬便作。  

冬花蕊 鹅管石 雄黄 艾叶（各等分）上为末，纸卷筒内，用火点，烟入口吞下，即吞水一口塞烟气，效。  

灵宝烟筒  

治一切寒喘咳嗽。  

黄蜡 雄黄（各三钱） 佛耳草 款冬花（各一钱） 艾叶（三分）先将蜡溶化涂纸上，次以艾铺上，将三味细研掺匀，卷成筒，每用火点烟，一头熏入口内，吸烟一口，清茶吞下。  

焚香透膈散  

 治一切劳嗽、久嗽、寒嗽，胸膈痞闷。  

雄黄 佛耳草 鹅管石 款冬花（各等分）上为末，纸卷成条，每切一节三五分重，焚炉中，开口吸烟入喉。  

万山观芦吸散  

 治男妇一切风寒咳嗽喘急。  

款冬花（三钱） 鹅管石 佛耳草（各二钱） 枯矾（五分） 甘草（炙，钱半） 官桂（一钱）上为细末，每服一钱，竹筒吸入喉内，日夜三服即嗽止。  

（《秘方》）  

齑汤煎  

 治诸般咳嗽不已。  

粟壳 乌梅肉 陈皮 人参 木香 五味子 桔梗 杏仁 石膏 甘草（炙。各等分）上每服八钱，齑水二盏煎服。  

***药方***  

（《集成》）  

一捻金  

治远年近日诸般咳嗽。  

知母 贝母（各一两）上为末。巴豆三十粒去油存性另研，次入药和匀。每服一字，姜三片，两面蘸药细嚼便睡即愈。  

五味子丸  

劫咳嗽如神。  

五味子（五钱） 甘草（二钱半） 五倍子 风化硝（各一钱）上为末，炼蜜丸，芡实子大，噙化。  

（丹溪）  

百药煎  

劫嗽立止。  

百药煎 诃子 荆芥穗（各等分） 为末蜜丸，噙化。  

（《宣明》）  

宁神散  

（即宁肺散，见前敛门） 自汗咳嗽，常年不愈者，服之立止。  

法制半夏  

治一切痰嗽。  

取大半夏滚汤泡七次，去皮焙干，又以朴硝汤泡七次，米泔浸一日夜控干。每半夏一两，白矾一两研细，温水化浸半夏，频频搅动，夏三日，冬放暖处五日，取出焙干，用姜汤慢火内煮，勿滚，候姜汤沸热，取出焙干。每服三五粒，或为末姜汤调服。  

法制杏仁  

治一切气嗽。  

杏仁（半斤，去皮尖）童便浸，一日一换，夏一日三换，浸半月控洗焙干，研极细末。每服一枣大，薄荷汤点蜜，食后调服，数剂全愈。  

***药方***  

经验方：  

治重咳嗽或吐血，鲜桑白皮一斤，米泔浸三宿，晒干，刮去皮锉，糯米四两焙干，同为末。每服二钱，米饮调下，临卧服。  

《医说》  

治多年咳嗽，肺痿而伤，咯血红痰。以白芨为面，每服二钱，糯米饮调，临卧服。  

一方：  

治咳嗽。桃仁三升，去皮尖捣在器中，密封蒸一次，倾出曝干，绢袋贮。酒二斗浸七日，临卧时饮四五合，酒尽见效。  

《本草》方：  

治咳嗽。用饴糖六两，干姜六两为末，豆豉二两，先以水一升煮豆豉三沸，次入饴糖消，次入干姜末，搅匀，不拘时，日五服。  

一方：  

治久嗽不已。用猪肾两枚细切，干姜三两为末，水七升，同煮，临卧徐徐服，取汗。  

一方：  

治久嗽。用川椒二百粒为末，杏仁二百粒炒去皮尖，北枣百枚去核，合杵极烂，徐徐捏如枣大。每服三五丸，临卧嚼咽之。  

一方：  

治久嗽不已。以生姜三两捣取汁，干姜屑三两，杏仁一升去皮尖，同捣为丸，芡实子大。每服三五丸，食后细嚼咽下。  

一方：  

治久嗽一二十年不瘥，诸药不效，用猪胰三具，枣子百枚，酒三升，浸数日，不拘时，日服二三合。  

又方：  

用猪 一具薄切，以苦酒煮，食尽不过三服。（ 音移。）  

一方：  

治肺寒咳嗽，以生姜汁、百部汁各半盏，同煎七分，二次服。  

一方：  

治咳嗽用百部四两，以酒二升渍一宿，食后每服三五杯。  

《圣惠方》：  

治伤中筋脉，上气咳嗽，用枣二十枚去核，以酥四两火煎，入枣肉中为尽，常含一枚细嚼。  

一方：  

治咳嗽，以生天门冬捣取汁一斗，酒一斗，饴一斤，紫菀四两，合于铜器内，火上熬成膏，丸弹子大。每服一丸，噙化。  

《胜金方》：  

治肺痿咳嗽，以罂粟子半斤，淘洗焙干，于铫内炒黄熟为末。以砂糖丸，弹子大，每服一丸，临卧绵包含化。  

一方：  

治卒咳嗽不止，用白蚬壳 ，存性，为细末。每服一钱，食后米饮调服，日三服。  

《食医心镜》：  

治咳嗽膈满气，用桃仁四两去皮尖，水一升，研取汁，和粳米二合，煮粥食之。  

一方：  

治肺气，润五脏，胡麻二升蒸曝为末，蜜一升炼和丸，常嚼服。  

一方：  

治痰嗽，用贝母为末，砂糖丸，噙化。  

一方：  

治冷气膈胀咳嗽，用干姜末，热酒调五分服，兼治头旋效。  

一方：  

治久患气嗽，用陈皮、生姜焙干，神曲等分为末，丸如梧桐子大。食后夜卧米饮下三十丸，亦治膀胱气。  

一方：  

治一切咳嗽肺疾不愈或有脓血，用好酥五斤熔二遍，凝取当出醍醐，服一合即瘥。  

一方：  

治痨嗽久患不已，以蓖麻叶不拘多少，晒干为末，用羯羊肝一具切片，以蓖麻叶末掺上，用炭火炙熟，不拘嚼吃。  

一方：  

治积年上气咳嗽促喘或唾脓血，用薏苡仁三两为末，水一升，煎三合，入酒一合，温服无时，大效。  

一方：  

治热嗽，以紫花梨捣汁服，亦止消渴。  

一方：  

治久气嗽，生诃黎一枚噙咽，瘥后口无味，服槟榔汤一盏知味。  

***药方***  

肺俞  

在背脊第三椎下，两傍各开寸半是穴，灸七壮。）  

俞府  

（在距骨下，去璇玑傍各二寸陷中，仰而取之，灸七壮。）  

列缺  

（在腕侧上半，以手交叉头指末两筋骨缝中是穴。）  

天突  

（穴在胸横骨上端，近咽喉脘中，灸七壮愈。）  

风门  

（在背上第三椎骨下，各开一寸半是穴，灸七壮。）  

乳根  

在乳下一寸六分，灸三壮立止。）  

***药方***  

先以鼻内气，乃闭口咳，还复以鼻内气，嗽则愈。向晨去枕正偃卧，伸臂胫，瞑目闭口无息，极胀腹，两足再顷间，吸腹仰两足倍拳，欲自微息定，复为之。春三、夏五、秋七、冬十，荡涤五脏，津润六腑。又云：还向反望，倒望不息七通，治咳逆胸寒满热。  

### 喘证门  

***病机***  

经曰：诸逆冲上，皆属于火。又曰：诸病喘满，皆属于热。又曰：诸嗽喘呕，皆属于上。  

又曰：诸气 郁，皆属肺金。  

痹论曰：肺痹者，烦满喘而呕。又曰：淫气喘息，痹聚在肺。又曰：肠痹者，数饮而出不得，中气喘争。  

大奇篇曰：肺之壅喘而两 满。  

至真要大论篇曰：太阴司天，客胜则首面 肿，呼吸气喘。  

阳明篇曰：邪入六腑则身热，不得卧，上为喘呼。  

《原病式》：火气盛为夏热，衰为冬寒。故寒病则气衰而息微；病热则气甚而息粗。  

又寒为阴，主乎迟缓；热火为阳，主乎急数。故寒则息迟气微；热则息数气粗而为喘也。  

***病机***  

经曰：岁金太过病甚则咳喘气逆，肩背痛。又云：金太过曰坚成之纪，其病喘喝，胸凭仰息，治以温剂是也。岁火太过，炎暑流行，肺金受邪，民病少气喘咳，上临少阴少阳，咳喘息鸣。又云：少阴司天，热淫所胜，民病寒热喘咳，甚则腹大，肺胀满而喘嗽。又云：少阴在泉，热淫所胜，民病气上冲胸，喘不能久立，治以咸寒是也。  

***病机***  

喘急者，为邪所干，或因内外所伤而作。喘急之声，有痰壅喉间，声如拽锯，或如水鸡之响者，此邪气实也。短气者，似喘而非喘，为气少气短不能以续。俗谓喘促气急而短，或有气从脐下直冲清道而上，实非有气上冲者，是正气虚也。其二者之状，小可相似，而所以施治，大不同也。医者可不辨其微哉？（正气当作宗气看。）《机要》一云：喘者，促促气急，喝喝气息，数张口抬肩，摇身撷肚。短气者，呼吸虽难接续，似喘而不摇肩，似呻吟而不痛楚，呼吸虽急而无痰声。逆气者，但气上而奔急，肺壅而不下。  

***病机***  

丹溪曰：喘急者，气为火所郁而为痰，在肺胃间也。有痰者，有火炎者，有阴虚自小腹下起而上逆者，有气虚而致气短者，有水气乘肺者，有肺虚挟寒而喘者，有肺实挟热而喘者，有惊忧气郁肺胀而喘者，有胃络不和而喘者；有肾气虚损而喘者。虽然，未有不由痰火而郁，风寒外束而致之者也。  

***病机***  

工节斋云：喘与胀两证相因，必皆小便不利，喘则必生胀，胀则必生喘，但要识中标本先后。先喘而后胀者，主于肺；先胀而后喘者，主于脾。何则？肺金主降，外主皮毛。经曰：肺朝百脉，通调水遂，下输膀胱。又曰：膀胱者，州都之官，津液藏焉，气化则能出矣。是小便之行，由于肺气之降下而输化也。若肺受邪而上喘，则失降下之令，故小便渐短，以致水溢皮肤而生肿满，此则喘为本而肿为标，故当清金降气为主，而行水次之。脾土恶湿，外主肌肉，土能克水。若脾土受伤而不能制水，则水湿妄行，浸渍肌肉水既上溢，则邪反侵，肺气不得降而主喘矣。此则胀为本而喘为标，治当实水为主而清金次之。苟肺病而用燥脾之药，则金得燥而愈喘；脾病而用清金之药，则脾得寒而愈胀矣。近世治喘胀者，但知实脾行水，而不知分别肺脾两证，故发明之。  

***病机***  

戴氏曰：痰者，凡喘便有痰声，火炎者，乍进乍退，得食则减，食已则喘。大概胃中有实火，膈上有稠痰，得食坠下稠痰，喘则少止，稍久食已入胃，反助其火，痰再上升，喘反大作。俗不知此，作胃虚治以燥热之药，以火济火也。一人患此，诸医作胃虚治之不愈，后以导水丸利之而愈。此水气乘肺也。若气短喘急者，呼吸急促而无痰声。有胃虚喘者，抬肩撷肚喘而不休是也。肺主清阳上升之气，居五脏之上而为华盖，喜清虚而不欲窒碍。若调摄得宜，阴阳升降往来无滞，何病之有？若内伤七情，外感六气，则肺气不清而喘作矣。必须审状别证，各求其本而治之，斯效速也。  

***病机***  

凡喘作于大病之后者，多危殆。上喘咳而下泻泄者亦然。妇人产后因亡血过多，荣气暴竭，卫气无根据，独聚于肺，故发喘也，此名孤阳绝阴，为难治。  

身汗如油，汗出发润，喘不休者，死。直视谵语而喘者，死。  

***脉候***  

喘病脉宜浮迟，不宜急疾。右寸脉沉实而喘者为气实，左脉大为肾虚。右寸脉沉实而紧，为肺感寒邪，亦有六部俱伏，宜发散之，则热退而喘定。上气躁而喘，脉浮，肺胀欲作风水，发汗则愈。上气喘息，脉滑手足温者，生。脉涩而数，四肢寒者，死。喘逆上气，脉数有热，不得卧者，难治。上气面浮肩息，脉浮大，危。寸口脉沉，胸中气短。  

***治法***  

凡喘暴作，必须发散攻邪为先，喘定之后，方可补养。久病喘咳，未发之前，当扶正气为主；已发之时，当以攻邪为先。若补其既发则喘愈甚，此治喘攻补先后之叙，不可瘥也。  

喘证作时无痰，喘愈后却吐痰者，乃痰于已发之时，闭塞不出而为喘。治者于发时，开其痰路则易安也，宜用简要桔梗汤及枳壳、前胡、杏仁、紫苏、栝蒌实等药引出其痰，俟痰出喘退，却调其虚实。虚者补以参、 、归、术，实者泻以沉香、滚痰丸之类是也。  

***治法***  

凡喘嗽遇天寒则发，内外皆寒，脉沉而迟者，治法以东垣参苏温肺汤，调中补气加茱萸汤及丹溪紫金丹，以劫去其寒痰者是也。有内热而外逢寒则发，脉沉数者，谓之寒包热治法以仲景越婢加半夏汤发表诸方之类。及预于八九月间未寒之时，用大承气汤先下其热，至冬寒时无热可作，喘自不发者是也。  

***治法***  

《纲目》云：凡喘而卧不得，其脉浮，按之虚而涩者，为阴虚，去死不远，慎勿下之，下之必死，宜四物汤加童便、竹沥、青黛、麦门冬、五味子、枳壳、苏叶服之。  

凡下痰定喘诸方，施之形实有痰者，神效。若阴虚而脉浮大，按之涩者，不可下，下之必反剧而死也。  

***治法***  

大概气喘急甚者，不可骤用苦寒药，火气盛故也。  

诸喘曾用正治攻补之法不止者，却用劫药一二服则止。如椒目沉水者，研极细末，用一二钱，生姜汤调下止之，或青金丹用萝卜子、皂角尖等分，姜蜜为丸，每服七八十丸，噙下止之，亦效。劫止之后，因痰治痰，因火治火。  

治哮喘专主于痰，宜先用吐法，不可骤用凉药，必兼发散。  

凡哮喘者必须薄滋味，未发以扶正气为要，已发以攻邪气为主。老弱人久病气虚而发喘者，宜阿胶、人参、五味子补之。  

少壮新病气实而喘者，宜桑白皮、苦葶苈泻之。  

实人用黄 过多而喘者，三拗汤以泻之。  

有喘急而痰色清冷者，属风痰，用千缗汤之类。  

有阴虚自小腹下火起炎上而喘者，当补阴降火。  

凡喘，气虚短气而促，不能相续者，宜参、 补之。  

气虚喘呕未可服补中者，只用调中益气汤，绝妙。  

喘嗽伤肺者须用阿胶。  

元气虚，喘而气短者，宜生脉散。  

喘而不得卧，卧则喘，心下有水气，上乘于肺，肺得水而浮，使气不得通流，宜神秘汤。  

食积壅滞气喘，用半夏、栝蒌、山楂、神曲、栝蒌穣为丸，竹沥、姜汤下。  

***药方***  

五拗汤、三拗汤、华盖散、杏苏饮、宁肺汤  

（上方并见咳嗽门，皆可选用。）（和剂）  

五虎汤  

 治风寒所感喘急痰气。  

麻黄（七分） 杏仁（去皮尖，一钱） 甘草（四分） 细茶（八分） 石膏（钱半）上水盏半，姜三片、枣一枚，煎服。  

（《三因》）  

神秘汤  

 治上气喘急不得卧者。  

陈皮 桔梗 紫苏（各钱半） 人参（一钱） 五味子（十五粒）上水盏半，煎七分，食远服。  

（《易简》）  

苏陈九宝汤  

 治老人小儿素有喘急，遇寒暄不常，发则连绵不已，咳嗽哮吼，夜不得卧。  

桑白皮 陈皮 大腹皮 紫苏 杏仁 薄荷 甘草 麻黄 官桂（各八分）上水盏半，姜三片、乌梅一个，煎七分服。  

（《直指》）  

神秘汤  

 治水气作喘。  

陈皮 桔梗 紫苏 人参 五味子 桑白皮 半夏 槟榔 甘草（炙，五分）上水二盏，姜三片，煎八分，食后服。  

（《和剂》）  

人参定喘汤  

 治肺气上喘，哮中有声，坐卧不安，胸膈紧痛，及治肺感寒邪，咳嗽声重。  

人参 麻黄 阿胶 半夏曲 五味子 罂粟壳 甘草（各八分） 桑白皮（钱半）上水二盏，姜三片，煎八分，食后服。  

***药方***  

（《和剂》）  

苏子降气汤  

 治虚阳上攻，喘嗽不已。（方见嗽门。）（《三因》）  

葶苈大枣泻肺汤  

 治上气喘急，身与面目俱浮，鼻塞声重，不闻香臭，胸膈胀满，将成肺痈。  

葶苈（研细，弹大一丸） 大枣（十枚去核）水二盏，先煎大枣至一盏，去枣入葶苈，煎八分，食后服。法令先服小青龙二服，方进此。  

（《直指》）  

调降汤  

 治喘嗽。  

枳壳（一钱） 半夏 桔梗 青皮 陈皮 槟榔 茯苓 紫苏子 葶苈（隔纸炒。各五分）砂仁 白豆蔻 紫苏叶 甘草（炙，三分）上水盏半，姜三片，煎七分，不拘时服。  

（《选要》）  

沉香散  

 定喘止嗽。  

沉香 阿胶 人参 紫苏 陈皮（各二钱） 桑白皮（微炒，一两，气虚人减半） 甘草（炙，二钱半）上为细末，每服二钱，食后枣汤送下。  

（《济生》）  

四磨汤  

 治七情郁结，上气喘急。  

沉香 槟榔 人参 天台乌药上各浓磨水，共取七分盏，煎三五沸，不拘时服。一方无人参有枳壳，亦妙。  

（《集成》）  

参术调中汤  

 泻热补气，定喘止嗽。  

人参 白术（各五分） 桑白皮 甘草（炙。各三分） 麦门冬 陈皮 青皮 地骨皮 白茯苓（各一钱） 五味子（二十粒）上水二盏，煎八分，食后服。  

（《医钞》）  

人参白术汤  

人参 白术 天门冬 麦门冬（各一钱） 五味子（二十粒） 半夏 阿胶（炒。各八分） 甘草（炙，五分）上水二盏，姜三片，煎八分，通口服。  

***药方***  

（《和剂》）  

人参定喘汤  

（方见前。）（《大旨》）  

黄芩半夏汤  

 专治寒包热，兼治表里。  

半夏 枳壳 黄芩（酒炒） 桔梗 紫苏 麻黄 杏仁 甘草（等分）上水二盏，姜三片、枣一枚，煎八分，食远服。天寒加桂枝。  

星半栝蒌丸  

 治痰喘。  

南星 半夏 栝蒌仁 香附子 橘皮 萝卜子（炒） 杏仁 皂角灰上为末，神曲糊丸，梧桐子大。每服六七十丸，姜汤下。  

（《医林》）  

定喘陈皮汤  

 治痰喘。  

陈皮（去白，半斤） 明矾（二两半，铫内飞，同陈皮炒香熟） 甘草（炙，一两） 半夏（五两换水煮过，每个切四片，用明矾泡汤浸露七日七夜，漉去，用姜捣成饼，慢火焙干用）上为细末，每服一二钱，姜汤调下，不拘时服。  

（《医林》）  

桑白皮汤  

 治肺气有余，火炎痰盛作喘。  

桑白皮 半夏 苏子 杏仁 贝母 山栀 黄芩 黄连（各八分）上水二盏，姜三片，煎八分，通口服。  

（《济生》）  

葶苈散  

 治过食煎爆，饮酒过度伤肺，喘不得卧，及肺壅咽燥不渴，浊唾腥臭。  

甜葶苈 桔梗 栝蒌仁 升麻 薏苡仁 桑白皮 葛根（各八分） 甘草（四分）上水二盏，姜三片、煎八分温服。  

（《选要》）  

玉华散  

 治咳嗽上喘，调顺肺经，清利咽膈，安和神气。  

甜葶苈 桑白皮 半夏 贝母 天门冬 马兜铃 杏仁 紫菀 百合（蒸） 人参（各一钱）百部 甘草（炙，七分）上水二盏，姜三片、枣二枚，煎八分，食后服。  

五味子汤  

 治喘促脉伏而数者。  

五味子（一钱） 人参 麦门冬 杏仁 陈皮（去白。各钱半）上水二盏，姜三片、枣二枚，煎八分，无时服。  

紫苏子汤  

 治忧思过度，邪伤脾肺，心腹膨胀，喘促烦闷肠鸣气走，漉漉有声，二便不利，脉虚紧涩。  

紫苏子 半夏 木通 大腹皮（各一钱） 木香（三分，磨） 陈皮 人参（各八分） 草果仁（四粒） 枳实 白术（各七分） 甘草（炙，五分） 浓朴（七分）上水二盏，姜三片、枣一枚，煎八分，不拘时服。  

定肺汤  

 治上气喘嗽。  

紫菀 橘红 杏仁 五味子 枳壳 半夏 桑白皮 紫苏 甘草（炙。各一钱）上水二盏，姜三片、苏叶五片，煎八分，食后服。  

（《医林》）  

杏仁煎  

 治喘嗽。  

杏仁（去皮尖炒） 胡桃肉（去皮各等分）上碾膏炼蜜丸，弹子大。每服一丸，临卧细嚼，姜汤送下。  

一方  

 以胡桃肉三个，姜三片，临卧嚼吃，饮汤三四口，再嚼再饮就卧，止嗽无痰。  

人参胡桃汤  

 治喘急不得卧。  

人参（钱半） 胡桃肉（五个，泡去皮）上水盏半，姜三片、枣一枚，煎八分，食后温服。  

（《济生》）  

二黄丸  

 治停痰在胃，喘息不通，呼吸欲绝。  

雌黄（一钱） 雄黄（二两）上箩极细末，熔黄蜡为丸，如弹子大。每服一丸，于半夜时热煮糯米粥，乘热，以药投在粥内和匀吃。  

定喘丹  

 治患肺气喘促，倚息不得卧， 嗽并治。  

蝉蜕（去土头足翅炒） 杏仁 马兜铃（各二两） 人言（明矾 ，六钱）上为细末，蒸枣肉为丸，如葵子大。每服六七丸，临卧葱茶汤送下，服后忌热物，半日效。  

神应丹  

 治咆哮喘嗽。  

绿豆（一合） 人言（一钱）上二味入砂锅内，水煮豆烂熟，研为糊，焙干再研为末，神曲糊丸，麻子大。大人服三十丸，小儿十五丸，七岁以下六七丸，冷茶临卧送下，忌热物一日，此方神效。  

紫金丹  

 治 喘。  

信石（二钱半，研） 淡豆豉（一两，水润研成膏）上共研和匀，丸绿豆大。每服七丸，临卧冷茶送下，只一服或二服，服后不可吃一应汤水之物。  

一方  

 用信八分，豉一两，每服二十丸。又法二件研成膏，涂碗内，艾烟熏，入生珠末，丸。  

一妇患喘十年，遍求药不效，忽一遂人与此药，一服是夜减半，数服顿愈。  

***药方***  

大利膈丸  

 治风痰壅实，喘满咳嗽，风气上攻。  

牵牛末（二两） 青皮 槟榔 半夏（泡。各一两） 木香（二钱半） 槐角（炒，五钱） 皂角（炙去皮弦子，一两）上为末，姜汁糊丸，梧桐子大。每服五十丸，食后姜汤下。  

八仙丸  

 治咳嗽神效。  

天南星（一两炒） 半夏 款冬花 小皂角（炙去皮弦子） 白矾（枯） 甘草（炙。各半两）巴豆（七粒，包枣内烧烟尽） 杏仁（十五粒，泡去皮尖炒）上为细末，醋煮，面糊丸，梧桐子大。每服二三十丸，食后温齑汤送下，或嚼碎萝卜栗子汤下。  

（《子和》）  

导水丸  

 治胃中有实火，膈上有稠痰，得食则减，食已则喘。  

大黄 黄芩（各二两） 牵牛（另研取头末） 滑石（各四两）去湿热腰痛，泄水湿肿满，久则加甘遂一两。  

去遍身走注疼痛，加白芥子一两。  

退热散肿毒止痛，久则加朴硝一两。  

散结滞，通关节，润肠胃，行滞气，通血脉，加郁李仁一两。  

除脚腿沉重加樟柳根一两。  

上为细末，滴水丸，梧桐子大。每服五十丸，临卧温水下。  

黑锡丹  

 治喘逆尤妙。（方见眩运门。）  

控涎丹  

 治水气喘逆浮肿，喘嗽气促。（方见痰饮门。）  

千缗汤  

 治痰饮喘急不能卧，人扶而坐，一服即安。  

半夏（泡，七个） 甘草（炙） 皂角（炙。各一寸） 生姜（一指大）上水盏半，煎七分，不拘时服。  

（《万氏》）  

定喘汤  

 治诸喘久不愈。  

白果（三七枚，去壳切碎炒） 款冬花 桑白皮（蜜炒） 麻黄（各三钱） 苏子（二钱） 杏仁黄芩（微炒。各钱半） 法制半夏（三钱）上水三盏，煎二盏，作二次服，不拘时徐徐饮。  

歌曰：诸病原来有药方，惟愁 喘最难当。  

麻黄桑杏寻苏子，白果冬花更又良。  

甘草黄芩同半夏，水煎百沸不须姜。  

病患遇此仙丹药，服后方知定喘汤。  

***药方***  

一方：  

治痰嗽喘急，用桔梗一两咀，童便半升，煎四合去滓温服。  

一方：  

治腹胀喘满，用山豆根为末一钱，滚汤调服。  

一方：  

治喘嗽，用僵蚕细茶为末等分，临卧调服。  

一方：  

治积年上气喘促，唾脓血不止，萝卜子一合研水煎，食后服，其效如神。  

一方：  

治上气咳嗽喘急唾脓血，久而成劳。人参为末，每服三钱，以鸡子清调，五更初服讫便睡，去枕卧。一服可愈，多年者再服，忌一切发物。  

一方：  

治热嗽喘甚者，石膏二两，甘草半两炙为末。每服三钱，新水下或姜蜜汤调下。  

《圣惠方》：  

治肺气喘急，用薤白捣汁饮之。  

一方：  

治远年近日喘嗽，用粟壳蜜炙，人参、陈皮、甘草炙，各等分为末。每服一钱，乌梅汤临卧服。  

《食医心鉴》：  

治气喘浮肿，小便赤涩，杏仁二两炒研，和米煮粥食之。  

***灸法***  

璇玑  

（在天突下一寸。） 气海（在脐下寸半。）  

膻中  

（在两乳折中。）期门  

背中骨节第七椎下穴  

（灸三壮，立已喘气，神效。）  

***治案***  

丹溪治一人，六七月喘不得卧，主于肺，用麻黄、石膏各二钱，柴胡、桑白皮 黄芩各一钱，甘草五分服之，一汗而愈。后以人参、五味子、桑白皮、黄芩、甘草，遂安。  

一人痰多喘急，用白术、半夏、苍术、香附子各一两，黄芩、杏仁各半两，姜汁面糊丸服，愈。  

滑伯仁治一人，肺气壅满，病得之多饮，中积痰涎，外受风邪，发则喘竭不能自安，以清肺泄涌降火润燥苦辛剂，遂安。  

张子和治上喘中满，醋心腹胀，时时作声，痞气，上下不能宣畅，先用独圣散吐之讫，次用导水丸、禹功散轻泻药三四行，不愈，更以利膈丸泻之，使上下宣通，不能壅滞。后服平胃散、五苓散、三和散分理阴阳，利水道之药，遂愈。  
