---
title: 第12部分
index: true
icon: editor
order: 12
category:
  - 医藏
  - 古今医统大全
  - 第12部分
tag:
  - 徐春甫
  - 明
---

## 卷之九十

### 幼幼汇集（下）  

阴肿疝气  

（第十六）  

***阴肿疝气***  

小儿阴肿者，足少阴为肾之经，其气下通于阴，或有少阴之经虚而受风邪者，气冲于阴，气与血搏结则阴肿也。然儿有大小、壮弱，起止中节可也。苟肾气虚，或坐石不起，冷气凝之，或近地经久，风邪湿气伤之，不为阴肿几希矣。间有啼叫，怒气闭击于下，结聚不散，加以水窦不行，亦能发为此疾。  

***阴肿疝气***  

小儿外肾肿大宜牡蛎，不拘多少，研极细，以津唾涂肿处，敷蛎于其上，或鸡子清调涂亦佳。又有疝气，名偏坠肿大，盖小儿生下如此者，不疼痛，不须攻击，不治自愈。若肿痛甚则急服药，宜五苓散、青木香丸并疏气药服之。《济生方》用牡丹皮、防风为末，酒调服极效。五苓散内加防风、牡丹皮亦效。热者三黄丸服。  

***阴肿疝气***  

匀气散 治婴儿调补通利后及冷疝腹痛，气滞不和。  

桔梗（一两炒） 陈皮（去白，半两） 砂仁 茴香（各二钱） 白姜（炮，钱半） 甘草（炙，二钱）上为细末，滚白汤调下，冷疝腹痛，烧盐汤下，食前服。  

乌梅散 治婴儿腹痛，初生脐下冷痛，疝气。  

乌梅（一个，去核） 延胡索 甘草（半生半炙。各二钱半） 乳香 没药 钩藤（各一钱半）上咀水煎，食前服。  

金茱丸 治婴儿冷疝气痛，及脬囊浮肿。  

金铃子肉（半两） 吴茱萸（二钱半）上末，酒煮糊丸，黍米大。食前盐汤下二七丸。  

青木香丸宽中快膈，腹痛，心下坚痞，肠中水声及阴肿。  

黑豆（炒，一两半） 木香 破故纸（炒） 荜澄茄 槟榔（各四钱）上先将槟榔、粟饭包湿纸包裹，煨焦，去饭，用槟榔同前药为末，滴水丸，绿豆大。每服十丸，空心白汤下。  

敷药方 治小儿外肾肿大光明。  

牡蛎灰（二钱） 干地龙（一钱）为末，津唾调涂，热者，鸡子清调。  

蝉蜕散 治小儿阴肿或坐湿地，或风寒，或虫蚓吹者。用蝉蜕半两，水二碗，煎汤洗肿处则消，再温再洗。又服五苓灯芯汤则愈。又方，用葱、园内蚓泥、甘草汤调敷肿上，亦消肿止痛。  

地龙膏 治小儿疝气肿痛及阴疮。先以葱椒汤洗，次用地龙末、鸡子清调敷。又方，研桃仁泥唾调敷。  

***盘肠气***  

（第十七）  

***盘肠气***  

小儿盘肠气者，痛则腰曲，干啼，额上有汗，是小肠为冷气所搏然耳。其证口闭，脚冷，上唇干者是也。  

此是生下洗迟，感受风冷，或大便青色不实，宜服钩藤膏、魏香散、苏合香丸、当归散。乳母服乌沉汤或沉香降气汤。  

***盘肠气***  

乳香散 治盘肠气。凡有此证，急煎葱汤淋洗其腹，揉其葱熨脐腹间，良久，尿自涌出，其疼自止，服此药。  

乳香 没药（各等分）为末，木香汤调下，或煎数沸亦可。  

当归散凡小儿夜啼者，寒而腹痛也。面青手冷，不吃乳者，是盘肠气也，宜服之。  

当归 芍药 人参（各一钱） 炙甘草（五分） 桔梗 陈皮（各一钱）上未，每服二钱，水煎。有热痛啼哭不止，面赤唇焦，小水黄，宜三黄丸，人参汤下。  

钩藤膏（方见天钓门。）  

***诸汗门***  

（第十八）  

***诸汗门***  

夫汗者，心之所藏，在内为血，发外者为汗。盖汗乃心之液，故人之气血平则宁，偏则病。  

经云：阴虚阳必辏，则发热而自汗，阳虚而阴必乘，则发厥而自汗，皆由阴阳偏胜而致也。小儿气血嫩弱，肤腠未密，若浓衣太暖，脏腑生热，搏心为邪所胜，津液不能内藏，蒸出肌肤而为汗也。又或伤于冷热，阴阳不和，津液发泄，亦令睡中汗出。其有虚者，诸病后汗出多，血气弱，潮热自汗。或寒热发过之后，身凉自汗，日久令儿黄瘦，失治则变骨蒸疳痨是也。盗汗乃熟睡时溱溱然汗，以觉则止而不复出矣。是亦心虚，宜敛心气，益肾水，使阴阳调和，水火升降，其汗自止。钱氏云：上至头，下至项，谓之六阳虚汗，不须治之。  

***诸汗门***  

钱氏云：小儿睡而自汗出者，肌肉虚也，止汗散主之；遍身汗出者，香瓜丸主之。上至胸，下至脐，此胃虚也，当补脾，益黄散主之。有实证自汗，外因感冒风邪，发热无间，昏醒浸浸汗出，或浓衣卧而额汗出也，当救表解肌，用百解散、止汗散主之。  

小见无疾，但睡中汗出如水，觉而经久不干，此名积证盗汗，脾冷所致，宜三棱散，次益黄散主之。  

有时时冷汗渐出，发根如贯珠，面额上 然，此为惊汗，宜镇惊丸、琥珀抱龙丸及茯苓汤加麻黄根取效。有病困睡，寐中而身体汗流，此因阳虚所致，久不已，令人瘦瘠，心气不足，津液妄出故也，用茯神汤加黄 主之。  

***诸汗门***  

团参汤 治小儿虚汗，或心血液盛亦发为汗。此药收敛心气。  

拣人参 川当归（各三钱）咀，用猪心一枚，切三片。每服二钱，猪心一片，井水二盏，煎六、七分，食前作二次服。  

扑汗方黄连 牡蛎粉 贝母（各二两） 米粉（一升，敷）上为细末，以绢囊盛扑。  

牡蛎散 治血虚自汗，或病后暴虚，津液不固自汗。  

牡蛎（二两） 黄 生地黄（各一两）上末，每服二钱，或加小麦煎。  

止汗散 治小儿睡汗，用故蒲扇烧灰扑身上，如无扇，故蒲亦可。  

通神丸 治小儿夜间通身多汗。  

草龙胆（不拘多少）为末，醋糊丸，绿豆大。每服五、七丸，米饮下。  

又方 治睡中汗出，用酸枣仁、人参、茯苓（各等分为末）每服二钱，食前米饮调服。  

***诸淋候***  

（第十九）  

***诸淋候***  

小儿诸淋者，肾与膀胱也。膀胱与肾为表里，俱主水。水入小肠，下于胞，行于阴为小便也。膀胱津液内郁，水道不通，停积于胞，热则涩，故令水道不利，小便淋沥，故谓之淋。  

其状小便出少，小腹急痛引脐是也。有石淋、气淋、血淋，名虽有五，总属于热。  

***诸淋候***  

治淋之法，金沙散立效，五苓散、木通散、八正散、导赤散等剂服之，亦与大方脉相参用药。  

***诸淋候***  

葵子散 治小儿诸淋，小便不通。  

葵子 车前子 木通 瞿麦 赤伏苓 桑白皮 栀子 甘草（炙。各等分）上咀，每服二钱，葱白二寸，煎，乳食前服。  

八正散 治心经蕴热遗于小肠，口燥咽干，五淋之证。（方见大人门。）导赤散 治小儿血淋。（方见热门。）冬葵子散 治小儿小腹急闷，小便淋漓。  

冬葵子（一两） 木通（半两）为末，每服二钱，灯芯一束煎服。  

车前子散 治小水不利。  

茯苓 猪苓 香薷 车前子 人参（各等分）上末，每服二钱，灯芯汤下。  

尿血方生蒲黄 生地黄 赤茯苓 甘草（各等分）上咀，每服一钱，煎调发灰，食前服。  

金沙散 治小便淋沥不通。  

郁金 海金沙 滑石 甘草（各等分）上末，每服二钱，煎木通、灯芯汤下，或冬瓜汤下亦可。  

局方五淋散 治诸淋，小便血尿如豆汁，如膏。（方见大人门。）  

***白浊门***  

（第二十）  

***白浊门***  

小儿尿白者，由乳母乳哺失节，过伤于脾，故使清浊不分，而尿白如米泔也。久则成疳，亦心膈伏热而得之。宜实脾土；消食化积，通利小便也。茯苓散、三棱散、厘清饮子可选而用之。  

***白浊门***  

茯苓散 治小儿尿白，状如米泔。  

三棱 莪术 砂仁 赤茯苓（各半两） 青皮 陈皮 滑石 甘草（各二钱半）上为末，每服一钱，麦门冬汤调下，或加灯芯煎。  

三棱散 治小儿尿白，久而成疳。此药实脾土，消食化疳积。  

三棱（炮） 莪术（炮。各一两） 益智仁 甘草（炙） 神曲（炒） 麦芽（炒） 陈皮（各半两）上末，每服二钱，灯芯汤调下。  

厘清饮通心气，补漏精，治小便余溺，赤白浊。  

益智仁 川萆 石菖蒲 乌药（各等分）上咀，每服二钱，灯芯煎，可加茯苓、白芍各等分。  

***遗尿门***  

（第二十一）  

***遗尿门***  

小儿遗尿者，此由膀胱有冷，不能约于水故也。夫肾主水，肾气下通于阴。小便者，津液之余也。膀胱为津液之府，肾与膀胱俱虚，而冷气乘之，衰弱故不能约制，其水出而不禁，故遗尿也。又有尿床者，亦由膀胱冷。夜属阴，小便不禁，胞里自出，谓之尿床也，宜破故纸散、益智仁散、鸡肠散服。  

***遗尿门***  

鸡肠散 治小儿遗尿床。  

鸡肠 牡蛎 白茯苓 肉桂 龙骨（各二钱半） 桑螵蛸（炒。各半两）为末，每服二钱，姜黄汤调服。  

鸡 散 治小儿遗尿。  

鸡 （一具） 鸡肠（烧） 猪胞（炙焦）上为末，每用一钱，酒调服，男雌女雄。  

又方破故纸（一两）炒为末，每服一钱，热汤下。  

一方益智仁、白茯苓（等分）为末，每服一钱，空心米汤下。  

一方五倍子半生半炒，为末，米糕丸，空心，白汤下一钱。  

***大小便不通候***  

（第二十二）  

***大小便不通候***  

小儿大便不通者，乃是肺家有热在里，流入大肠，以致秘结不通，乃实热也。当以四顺清凉饮加柴胡，或神芎丸、大柴胡汤以流利之。小便不通者，皆因心经不顺，或伏热、或惊起。  

心火上炎，不能降济，肾水不上升，故使心经愈热，而小肠与心合，所以小便不通也。宜木通散主之，甚者，八正散服之。小便不通，脐腹妨闷，心神烦热，宜栀子散主之。又有伤寒体热，头目昏沉，不思饮食，夹惊夹食，寒热，大小便皆闭涩不通，烦躁作渴，冷汗妄流，变积伤滞，膈满胀急，青黄体瘦，日夜大热，及伤风、伤暑、惊痫、客忤、筋骨肾脏疳气等热，大小便不通者，并宜脱甲散、大连翘饮加大黄、神芎丸皆可服之。小儿惊风、积热、大小便闭涩，用掩脐法，以连须葱不洗带土、生姜块、淡豉二十一粒，盐二匙同研烂作饼HT 子，烘热掩脐中，以绵条札定，良久气通自利。不然再换一剂，如不通，服药。  

***大小便不通候***  

木通汤 治小儿小便不通。  

木通 滑石（各一两） 黑豆（炒，半两）上咀，灯芯、葱白煎服，量大小，以意加减。  

栀子仁散 治小儿小便不通，脐腹妨闷，心神烦躁。  

栀子（五枚） 茅根 冬葵子（各半两） 甘草上咀，每服二钱，不拘时煎服。  

掩脐法海狮（四十九个） 黑豆（七粒） 葱根（七个） 盐（少许）上烂捣细作饼，烘热着于脐上。  

八正散（方见淋门。）  

***便血脏毒***  

（第二十三）  

***便血脏毒***  

论曰：小儿初生，七日内大、小便有血出者，此由胎气热盛所致也。母食酒面炙爆热物，流入心肺，儿在胎内，禀受热毒，亦传心肺。且女子热入于心，故小便有之；男子热入于肺，故大肠有之。血出淡淡有水，胚红色，盛则其血鲜。凡有此证，不可以他药，只以生地黄取自然汁，入蜜少许和匀，温服自愈，男女皆效。甘露饮兼服茅根及茅花汤煎浓服亦好，犀角地黄汤可服。脏毒，聚金丸、地黄丸主之。瘀血，桃仁承气汤主之。  

***便血脏毒***  

甘露饮 治小儿胃中客热，牙宣口气，齿龈肿烂，时出脓血，或肌烦不欲饮食，及赤目肿痛，不住凉药，口舌生疮，咽喉肿痛，及治身面皆黄，肢体肿，大便不调，小便涩黄并治。  

熟地黄 麦门冬（去心） 枳壳（炒） 甘草（炙） 茵陈 枇杷叶（拭去毛） 石斛黄芩 生地黄 天门冬（去心。各等分）上咀，每服二钱，水煎，食后服。  

聚金丸 治大便下血，发热烦躁，腹中热痛作渴，脉来弦数。或惊热，目赤昏涩；或有酒毒去血，并治之。  

黄连（一两，水浸晒干，一两炒，一两泡，一两生用） 黄芩 防风（各一两）上末，面糊丸，绿豆大。每服五十丸，白汤下。  

千金地黄丸 治心热肠风，脏毒去血。  

生地黄（半斤，研，取汁连渣，二味拌匀晒干） 黄连（四两）上未，炼蜜丸，绿豆大。每服二十丸，食后麦门冬汤下。  

***脱肛痔证候***  

（第二十四）  

***脱肛痔证候***  

小儿蜕肛者，皆因久患泻痢得之。大肠头自粪门出，宜用葱汤熏洗，令软送上。先服止泻药，然后服槐角等药，又用五倍子煎汤，入明矾末熏洗而缩上。有兼痔证肿痛，此为乳母所伤，浓味爆 感之而得者。  

***脱肛痔证候***  

宜用丹石散、胜雪膏等涂之肿处甚佳，服黄连解毒汤，苦参汤洗，又用防风、荆芥等煎汤洗。或用密陀僧、白矾、冰片末敷上亦妙。又用蓖麻子研成膏，贴顶上，肠即入，急洗蓖麻子去之。及用苦参汤洗亦效。凡肠头作痒即有虫，可用生艾、川楝根煎汤熏洗。  

***脱肛痔证候***  

龙骨散 治婴儿大肠虚肛门脱出。  

龙骨（二钱半） 诃子肉（煨） 没石子（二枚） 赤石脂 罂粟壳（去筋醋炒。各二钱）为末，米饮调化，食前服。  

涩肠散 治小儿久痢，大肠头脱出不收。  

诃子肉（煨） 赤石脂 龙骨（各等分）为末，茶少许和药掺肠头上，以帛揉入。治痢，木通汤调下。  

丹石散 治外痔如神。  

黄丹 滑石（各等分）为末，新汲水调涂，日上五次。  

胜雪膏 治坠肠，翻花等痔，热痛不可忍，或已成疮者并治。  

脑子 铅霜（各少许）以好醋研成膏，涂之愈。  

苦参汤 治脱肛并痔。  

枳壳 黄连 大黄 甘草 荆芥 苦参 芍药 黄芩（各等分）上咀，每剂半两，车前子、茅草同煎，熏洗。  

***脱肛痔证候***  

小儿脱肛，灸百会，穴在顶心旋毛间。灸三炷，如小麦大立止。  

***五软五硬候***  

（第二十五）  

***五软五硬候***  

五软证，名曰胎怯。良由父精不足，母血气衰而得。有因母血气弱而孕者，有受胎而母多疾者，或其父母贪色，体气虚弱，或年纪已迈而复见子，有日月不足而生者，或服坠胎之剂不去而竟成胎者。  

耗伤真气及降生之后，精气不充，筋骨痿弱，肌肉虚瘦，神色昏慢，致使头、项、手、足、身体软弱，名为五软。歌曰：禀气元虚髓不充，六淫之气易来攻。头兼手足身羸弱，此证名为五软同。  

五硬证，头哽不能俯视，气壅胸膈，手足心冷如冰而硬，名曰五硬。又有肚大青筋而不宽，宜去积之剂，心腹硬者亦是。  

***五软五硬候***  

泻青丸 治五软五硬。（方见前。）贴项散贴五软。  

附子（制） 南星（制。各二钱）为末，姜汁调，摊贴患处。  

五加皮散 治项软，三岁不能行。  

五加皮为末，酒调敷头骨上，以酒服治行迟。  

虎骨丸 治脚软行迟。  

虎胫骨（酥炙） 生地黄 酸枣仁 茯苓 防风 川芎 牛膝 肉桂（各等分）上为末，炼蜜丸，如麻子大。每服十丸，酒送下或木瓜汤下。  

牛膝散 治小儿三岁不能行。  

五加皮（六钱） 牛膝 木瓜（半两）上为末，每服一钱，米饮调，次入酒二、三滴服。  

***白虎证***  

（第二十六）  

***白虎证***  

小儿有白虎一病，不可不察。据《统天历游年图》云：白虎在太岁前一辰也，假如太岁在巳，则为白虎在辰，太岁在申，则白虎在未，余仿此。其神所值之方，小儿不知禁忌，出入居处，稍有触冒，便能为病。其状身微热，有时少冷，啼叫，屈指为数物，手足不螈 是也。  

***白虎证***  

集香散 治白虎病。  

绛真香 沉香 乳香 檀香 安息香 人参 茯神 甘草（炙） 酸枣仁（各等分）上咀，水煎，麝一字调入。不拘时服，药渣房内烧。  

***病证***  

（第二十七）  

***病证***  

，小鬼也。小儿所以有 病，因其母未及周年即有胎孕，小儿乳之，故曰 病。其证令儿寒热，黄瘦，骨空发落，日渐羸瘦是也。治法，速与断其乳，温平胃气，调和血脉，自然而愈。  

***病证***  

龙胆汤 治小儿 病。  

龙胆草 钩藤 柴胡 桔梗 芍药 川芎 茯苓 甘草（炙。各一钱） 人参（五分）大黄（蒸，钱半）上咀，每服二钱，用井水煎，食前服。仍夜用红纱袋盛夜明砂与佩之吉。  

***龟胸龟背证***  

（第二十八）  

***龟胸龟背证***  

胸高肿突，其状如龟，此肺受邪，喘久所致，亦有乳母多食五辛，有感于儿。背高伛偻，此为风寒客入脊骨，或坐早而然，多成痼疾。间有灼艾收功。  

***龟胸龟背证***  

百合丹 治小儿龟胸高起。  

百合 天门冬 杏仁 木通 桑白皮 甜葶苈（炒） 石膏 大黄（三分，焙）上末，炼蜜丸，绿豆大。每服五丸，食后临卧熟水化下。  

枳壳防风丸 治客风入背而高耸。  

枳壳 防风 独活 前胡 麻黄 当归 大黄（煨。各一钱）上为末，面糊丸，黍米大。食后米饮下。  

***龟胸龟背证***  

肺俞 膈俞 小儿中指中节灸，艾如小麦炷三壮，治龟背。  

***语迟候***  

（第二十九）  

***语迟候***  

《保幼须知》云：言，心之声也。小儿在胎时，其母卒有惊怖，邪气乘心，故儿感受母气，心宫不守，舌本不通。四、五岁而不能言者，菖蒲丸。  

***语迟候***  

菖蒲丸石菖蒲 人参 麦门冬 远志 当归 川芎（各三钱） 乳香 朱砂（各二钱）上为末，炼蜜丸，麻子大。每服十丸，粳米饮下。  

***齿迟候***  

（第三十）  

***齿迟候***  

聂氏云：禀受肾气不足者，则齿生而迟。齿乃骨之余，骨乃肾之候，肾不足故骨不长，而齿生迟也。  

***齿迟候***  

芎黄散 治齿迟。  

川芎（半两） 当归 白芍药 生地黄 山药 炙甘草（各二钱）上未，白汤调，以末掺齿根。  

***行迟候***  

（第三十一）  

***行迟候***  

聂氏云：儿生至周岁，三百六十日膝骨成，乃能行也。近世小儿，多因父母气血虚弱，故胎气不强，骨髓软弱，故不能行也。  

***行迟候***  

五加皮散 治行迟脚软。  

五加皮 川牛膝 宣木瓜（各等分，为细末）上米饮调服，入酒一、二滴。  

虎骨丸小儿骨弱不能行者。（方见前。）  

***鹤膝候***  

（第三十二）  

***鹤膝候***  

小儿禀受不足，气血不充，故肌肉瘦薄，骨节呈露，状如鹤膝，抑亦肾虚得之。肾虚则精髓内耗，肤革不荣，易为邪气所袭，日就枯悴，其殆鹤膝之节乎？  

***鹤膝候***  

加味地黄丸 治小儿鹤膝。  

熟地黄（煮烂捣，四两） 山茱萸肉 山药（各二两） 泽泻（一两） 牡丹皮 白茯苓（各半两）鹿茸（酥炙） 牛膝（各二钱）上为末，面糊丸，如黍米大。三岁儿以上与十五丸。  

***发斑候***  

（第三十三）  

***发斑候***  

小儿发斑有二：有温毒发斑，有胃烂发斑。温毒发斑者，冬月温暖，人感乖戾之气未即病，至春或被积寒所折，毒瓦斯不能泄，至天气暄热，温毒始发，则肌肉斑烂，疹如锦纹。治法用葛根橘皮汤、黄连橘皮汤主之。若胃烂发斑者，伤寒未下即发斑，下早亦发斑，盖不当下而下之，热乘虚而入胃，当下而失下，则胃热不得泄，所以皆发斑。不可用表药，盖表虚里实，若发其汗，重令升泄，更增斑烂，表虚故也，玄参升麻汤、化斑汤主之。伤寒发斑只是热在脏腑，先攻肠胃，里蕴成疮，方发出外。赤者易冶，黑者难治。盖毒瓦斯入胃之深故也。羌活散（见伤寒）加蝉蜕治赤斑。  

***发斑候***  

葛根橘皮汤 治小儿发斑瘾疹如锦纹，呕吐清汁，发热。  

葛根 橘皮 杏仁 麻黄 知母 黄芩 甘草（各等分）上咀，每服二钱，白水煎。有热不吐去陈皮，不热去黄芩、知母。  

黄连橘皮汤温毒发斑，兼治麻证泄泻并去血。  

黄连 陈皮 杏仁（去皮尖） 枳实（炒） 麻黄 葛根（各半两） 浓朴（炒） 甘草（炙。各钱半）上咀，每服二钱，白水煎服。  

玄参升麻汤 治伤寒汗、下后，毒瓦斯不散，表虚里实，身发锦斑，甚则烦躁谵语。  

玄参 升麻 甘草（各等分）每服二钱，水煎服。  

化斑汤（方见伤寒门）  

***赤游丹毒***  

（第三十四）  

***赤游丹毒***  

小儿丹毒赤游肿者，盖热毒客于腠理，搏于血气，发于外皮上，赤如丹砂，热毒与血相击，而风乘之，所以赤肿游走遍身也。此由乳母食酒面煎炙等物过度，与夫烘衣与儿，不候冷即着，多成此疾。或发于手足，或发于头面、胸背，令儿燥闷，腹胀如火，其痛不可言。有入腹之证，便不可救。仍小儿一周之内，皮毛肌肉，筋骨髓脑，五脏六腑，荣卫，皆未坚固，譬如草木茸芽之状，未经寒暑，即娇嫩不坚。故小儿一周之内，不可频频洗浴。恐湿热之气，郁蒸不散，遂成赤游肿，或片片如胭脂涂染，皆肿而壮热。若毒入腹中者，则腹胀硬，多致不救。凡此证候，皆洗浴脱着而得之也。赤游丹肿者，急用蜞针法刺之，使吮其恶血而毒解矣。次服水黄散、葛根白术散、五和散，皆可选而用之。及丹热、实热、龙带热者，并用大连翘汤加大灯心煎服，败毒散，解毒丸并宜服之。  

***赤游丹毒***  

犀角解毒散 治小儿赤白丹瘤，壮热狂躁，睡卧不安，胸膈痞闷，咽喉肿痛，遍身丹毒。  

牛蒡子（炒，两半） 荆芥（半两） 防风 甘草（各二钱半） 犀角（钱半）上咀，每服三钱，竹叶煎，食远服。  

防风升麻汤 治小儿丹瘤赤肿。  

防风 升麻 山栀 麦门冬 木通 甘草（各一钱）上咀，竹叶煎服。  

碧绿散绿豆粉（半两） 大黄末（二钱）和匀，姜汁、薄荷汁，蜜调涂患处。  

冰黄散 治小儿赤瘤丹毒。  

芒硝（半两） 大黄（一钱）为细末，新汲水调涂患处。  

拂毒散 治小儿诸风热，阴毒肿核，已结未溃。  

半夏（一两） 贝母 大黄 朴硝 五倍子（各半两）上末，醇醋调涂患处，干再涂，仍服疏风化毒剂。  

白玉散 治赤游丹毒。  

滑石 寒水石（各一两）上为末，米醋调涂肿处，或肿至外肾有破处，只用水调。  

五和汤 治赤游肿。  

当归 茯苓 大黄（各七钱） 甘草（半两） 枳壳（七钱半）上咀，每服三钱，水煎服。  

升麻散 治五种丹毒。  

升麻 郁金 桔梗 甘草 葛根 天花粉（各等分）为末，薄荷汤入蜜少许调下。  

蜞针法 治赤游丹毒，一切肿痛。  

先用湿纸搭毒上，看其肿处一点先干即是正顶。以大笔管一个，安于顶上，却以水蜞一条于管中，频频以冷水灌之，吮其脓血出，其毒自散。如毒甚，可用三、四条方见功。更蜞要脱大，即吮其血，吮其正穴，其蜞必死。若不吮其恶血，十无一生。如血不止，以藕节泥涂之即止。  

一方 治赤游丹肿，用青黛、五味为末，井水入蜜调敷。  

一方 治赤丹急发，一时无药，恐其入腹，以瓷器打碎，以锋刺红肿处，其毒血出即愈。  

急救方 治小儿丹毒，用灶心土研细，新汲水调涂，干则易上。  

败毒散、清毒饮并治丹肿。（方见伤寒门。）  

***痈毒肿疖***  

（第三十五）  

***痈毒肿疖***  

小儿痈毒肿疖四证者，皆因血气凝滞，而有热毒之气乘之，故结聚成痈疖肿毒也。始初微见头红 起，疼者，急用不语唾，夜半频频涂之即消。如不退，用万病解毒丸磨涂并服立效。  

若已成，当用天乌散贴。凡小儿诸痈疮毒皆可服漏芦汤。热甚者，解毒丸、四顺清凉饮加防风、连翘、玄参之剂，五福化毒丹、连翘汤之类。  

***痈毒肿疖***  

天乌散涂一切肿毒。  

天南星 草乌 赤小豆 黄 （各等分）上为末，生姜自然汁调贴患处，或用米醋亦佳。  

解毒丸 治小儿一切疮肿毒疖、丹毒、赤游肿。  

玄参 连翘 升麻 黄芩 芍药（各三钱） 当归 羌活 防风 生地黄 荆芥 甘草（各一钱）上末，炼蜜丸，如鸡头子大，以青黛为衣，灯芯、薄荷汤下。  

五福化毒丹 治小儿蕴积热毒，口舌生疮，身体多疥。  

玄参 桔梗（各半两） 茯苓（二两） 人参 牙硝 青黛（各半两） 甘草（七钱） 麝香（一字）金银箔（各十片）上末，炼蜜丸，芡实大。一岁儿服一丸，分四服，薄荷汤化下。及治痘疹后痘毒上攻，口齿涎血、臭气，仍以鸡翎扫药于口内。  

玄参剂解诸热，消疮毒。  

玄参 生地黄（各一两） 大黄（半两，煨）为末，炼蜜丸，灯芯、淡竹叶汤下。或入砂糖少许，有加防风、羌活、赤芍、连翘。  

漏芦汤 治小儿痈疮，及丹毒疮疖。  

漏芦 麻黄（去节） 连翘 升麻 黄芩 甘草 芒硝（各二钱） 大黄（一两） 白蔹（七钱）上咀，每服一钱，白水煎，量大小加减。  

青解丸 治小儿五脏积热，毒瓦斯上攻，胸肿咽喉痛，头面发热，唇口干燥，两颊生疮，惊风潮热，痰壅。  

寒水石 石膏（各四两） 青黛（一两）上未，蒸饼丸，芡实大。每服一丸，新汲水磨下。  

一方 治软疖久不愈，用出窑新砖为末，醋调敷。  

一方用大枳壳一枚，去穣，于空地上磨，令口平，以调面糊搭四围，粘在疖上，自破脓出尽，更无痕迹。  

***悬瘫候***  

（第三十六）  

***悬瘫候***  

小儿初生，口内血气凝结，上 及舌上有泡如疖，或如芦FS 样，名曰悬痈，一名垂痈。凡有此，急宜以针用绵缠裹，惟留针锋，如粟米许，刺泡上，泄出黄赤血汁，用盐汤洗，用蜜调一字散、如圣散，鹅翎蘸刷之。一刺不消，次日再刺，不过数次，自消尽。  

***悬瘫候***  

一字散朱砂 硼砂（各五分） 冰片（少许）上为细末，蜜调少许，鹅翎刷入口内，咽下无妨。  

如圣散真铅粉（一钱） 牛黄 辰砂 太阴玄精石上各等分，为细末，掺入口内患处。  

***瘰候***  

（第三十七）  

***瘰候***  

小儿瘰 ，是脏腑久伏积热，而颈项筋宛之中及项下有核如梅李初生，渐次而多，谓之瘰。瘰 者，结核是也。或在耳后，或在耳前，或在耳下，连及颐项，或在颈下连缺盆，皆谓瘰。或胸前及胸侧，或在两胁，是为马刀疮，手足少阳经主之。  

***瘰候***  

散 汤小儿结核成 ，先用此方。  

连翘 桔梗梢 甘草梢 贝母 天花粉 黄 大黄 玄参 青皮 赤芍药（各等分）上咀，每服四钱，水盏半，灯芯二十根，煎六分，食后临晚卧服。  

槲皮散小儿瘰 痛，以此洗之。  

槲皮（去粗皮，此木在处有之，即包益槲叶木是也） 不拘多少，切碎水煎，温汤频洗。  

白芨散 治瘰 已溃，脓汁出不干。  

白芨 贝母（各半两） 轻粉（一钱）上为细末，先以槲皮散洗过，后用清油调敷。  

其余瘰 治法与大人大同，惟在量其大小虚实加减耳。  

***诸疮癣疥候***  

（第三十八）经曰：诸痛痒疮疡，皆属心火。小儿脏腑，本是火多，况有失调，外受风寒，郁而为热，内袭母乳、五味、七情之火。发于内者，则为内惊，发于皮肤之间，则为疮癣疖毒。治法当先清其乳母，谨忌食味，次调和小儿气血。不可峻用攻发之剂，当缓以和之，得其治道也。  

***诸疮癣疥候***  

小儿勿指月，耳后生疮，名曰月蚀，用虾蟆末敷。  

蔷薇散 治小儿月蚀疮。  

蔷薇根（四钱） 地榆皮（二钱） 轻粉（五分）上为细末，先用盐汤洗过，后敷之。  

***诸疮癣疥候***  

小儿眉间生疮，名曰链银疮。  

金银散金银锅（一个） 轻粉（五分）为细末，麻油调敷。  

***诸疮癣疥候***  

小儿热壅伤肺，肺开窍于鼻，故鼻上生疮，红点集集，名曰肺风。或鼻下两傍及人中湿烂痒溃，名曰鼻 。  

其疮有不痛者，疮汁流处却又成疮，名淫沥疮，后方神效。  

秘验方 治黄水浸湿，流汁成疮。  

枯矾 海螵蛸（各一钱） 赤石脂 铅粉（各二钱） 雄黄（一钱） 黄丹（二钱） 轻粉孩儿茶（各五分）上为末，干搽上。不粘者，香油调敷。  

清金散敷鼻下烂疮。  

铜青 白矾（各一钱）为末，敷患处。  

一方用熊胆泡汁汤，以鸡翎扫上。  

泽泻散小儿肺经积热，鼻上生疮及鼻下赤烂。  

泽泻 郁金 山栀仁 甘草上为细末，用甘草煎汤，食后调服。量大小与之。  

***诸疮癣疥候***  

耳者，肾之外候。小儿肾经气实，其热上冲于耳，遂使津液壅滞为稠脓，为精汁者此也。  

亦有沐浴水入耳中，水湿停留，传于气血，酿成耳脓，久不瘥，变成耳重。  

龙骨散 治耳脓。  

枯矾（一钱） 龙骨（ 。一钱半） 黄丹 胭脂（各一钱） 麝香（少许，共为细末）上先用绵杖子捻出耳中脓水，次用鹅翎管吹入耳中一字。  

麝香散 治前证。  

蜘蛛（一枚） 胭脂坯子（五分） 麝香（一字）为细末，吹入耳。  

耳疮方黄连 蛇床子（各一钱） 轻粉（一字）为末，搽疮或吹入耳。  

***诸疮癣疥候***  

头为诸阳之首，多有胎热及热毒上攻于头，故头上成疮不绝。若散而片片白痂，燥痒又类白屑。此因积热而生，名曰白秃。又有浓痂黄汁，汁流又成疮者，名肥疮。若不早治，渐成满头，其势遍延，久而难变成光秃，并不生发，俗名腊梨，不可不早治也。  

秘验方 治一切白秃，多有不愈。  

沥青（一两） 苦参末（半两） 杏仁泥 百草霜（各三钱） 川椒末 水银（各五钱）以柏子油调研如糊，不见水银为好。先用大苦茶煎浓热洗，剃去发痂，即涂上，三次愈，忌发物。  

连床散 治小儿满头如癞疮毒，及手足身上阴器肤囊痒，则爪烂黄水汁淋漓燥痛。  

黄连（净半两） 蛇床子（二钱半） 五倍子（一钱二分） 轻粉（一钱）上为细末，先以荆芥、葱同煎汤，洗拭干后，用清油调敷。  

一方楝根皮烧灰存性，猪油调敷。  

鲫鱼方 治小儿白秃。  

鲫鱼一尾，重三、四两者，去肠肚，以乱发填满，湿纸包烧存性，为末，加雄黄少许。  

麻油调敷，先以荠水洗拭后用药。  

***诸疮癣疥候***  

用羊蹄根、明矾少许同捣烂，以绢帛包，搓疮上，三次尽愈。  

一方用川槿皮末，醋调和水银不见星，掺疮上效。  

***诸疮癣疥候***  

瘭疮方 治卒得瘭疮赤烂，牛粪烧存性敷。  

***诸疮癣疥候***  

疮头黑深，破之黄水出，四畔淳浆，用蛇蜕皮烧存性，细研，鸡子渍调敷。  

***诸疮癣疥候***  

白胶香半两，轻粉二钱，同调猪膏或猪骨髓敷之。  

***小儿灸法***  

（第三十九）《明堂灸经》曰：小儿之患，详悉幽玄，默而抱疾，自不能言也，故曰哑科。或胎中受病，或生后伤风，动发无时，寒温各异，证候多端。治疗之法，皆有凭于灸艾。然诸家穴法不同，则治法亦多舛谬。  

今按《明堂》之内，精选小儿应验七十二穴，曾是并经用治，累验神功。大抵穴法与大人无异，艾炷大小之别耳。凡儿灸艾，其小如麦炷许，今附穴法于下云。  

小儿惊痫者，先惊悸啼叫后乃发也，灸顶上旋中三壮及耳后青络脉，炷如小麦大。  

小儿慢惊风，灸尺泽各一壮，在肘下横纹约上动脉中。  

小儿风痫，先屈指如数物，乃发病也，灸鼻柱上发际宛宛中三壮。  

小儿二、三岁忽发两眼大小 俱赤，灸手大指次指间后一寸五分陷中各三壮。  

小儿囟门不合，灸脐上、脐下各五分，二穴各三壮，灸疮未发，囟门先合最效。  

小儿夜啼，上灯啼，鸡鸣止者，灸中指甲后一分中冲一壮。  

小儿喉中鸣，咽乳不利，灸璇玑一穴三壮，在天突下一寸陷中。  

痫病者，小儿恶疾也。呼吸之间，不及求师，致困者不少。谚云：国无良医，枉死者半。  

小儿猪痫病，如口秽吐沫，灸巨阙穴三壮，在鸠尾下一寸陷中。  

小儿睡中惊，目不合，灸屈肘横纹中上三分各一壮。  

小儿口有疮蚀龈，臭秽气冲人，灸劳宫二穴各一壮，在手心中，以名指屈指尖到处是也。  

小儿鸡痫，惊搐自摇，灸手少阴三壮，在掌后去腕半寸。  

小儿久疟不愈者，灸足大指次指外间陷中各一壮。  

小儿身强，角弓反张，灸鼻上入发际三分三壮，次灸大椎下节间。  

小儿龟胸，缘肺热胀满，攻胸膈所生，又缘乳母过食五辛之致。灸两乳前各一寸半上两行，三骨罅间六处各三壮。  

小儿疳眼，灸合谷二穴各一壮，在手大指次指两骨间陷中，灸三壮。  

小儿秋后冷痢不止者，灸脐下二寸三寸间动脉中。  

小儿惊痫，灸鬼禄穴，在上唇内中央弦上，以快剪断更佳。  

小儿水肿腹大，灸脐上一寸三壮，名水分穴。  

小儿热毒风盛，眼睛疼痛，灸手中指本节头三壮，名拳尖也。  

小儿龟背，初生时被客风吹着脊骨所致，肺俞、心俞、膈俞各三壮。取法：肺俞（在三椎下两旁各开一寸五分。）心俞在五椎下两旁各开一寸五分。）膈俞（七惟下两旁一寸半。）小儿脐肿，灸腰节脐骨间，灸三壮，名命门穴。  

小儿急惊风，灸前顶一穴三壮。取法：在百会前一寸，若不愈，须灸两眉头及鼻下人中一穴。  

小儿风痫治不瘥，灸耳上入发际一寸五分，嚼而取之，名率谷也。  

小儿呕吐乳汁，灸中庭一穴一壮，在膻中穴下一寸陷中。  

小儿目涩怕明，状如青盲，灸中渚二穴各一壮，在手小指次指大节后陷中。  

小儿雀目，夜不见物，灸手大指甲后一寸，内节横纹头白肉际各一壮。  

小儿睡中惊掣，灸足大指次指之端，去甲如韭叶各一壮。  

小儿多疳者，是脑门被风拍着及肺寒也，灸囟会一穴二壮，在上星上一寸直鼻上。  

小儿急喉痹，天突一穴灸一壮，在结喉下三寸耳骨间。  

小儿食痫者，前发热洒淅乃恶发也，灸鸠尾上五分，灸三壮。  

小儿牛痫，目直视，腹胀乃欲发也，鸠尾一穴灸二壮。  

小儿马痫，张口摇头，身反张，马鸣也。仆参二穴，灸各三壮，在足跟骨下白肉际陷中，拱足取之。  

小儿阴肿，灸内昆仑二穴各三壮，在内踝后五分，筋骨间陷中。  

小儿脱肛泻血，每厕脏腑撮痛不可忍，灸百会一穴三壮，在颠中旋毛间。  

小儿初生三四日、七日内噤不吮奶，多啼者，是客风中脐，循流至心脾二经，遂舌强唇。灸承浆一穴七壮，在下唇宛宛中，次灸颊车二穴，在耳下曲颊骨后。  

小儿三、五岁，两眼每至春秋忽生白翳，遮瞳子，疼痛不可忍。灸九椎上一壮。  

小儿五、六岁不语者，心气不足，舌本无力，发转难。灸心俞穴三壮，在五椎下两傍各一寸半陷中。  

小儿痢下赤白，秋末脱肛。灸十二椎下节间，名接脊穴，灸一壮。  

黄帝疗小儿疳痢脱肛，体瘦渴饮，形容憔悴，诸医不效者。灸尾骨上三寸陷中三壮。岐伯云：兼三伏时内用柽柳水浴孩子，午正时当日灸之。后用青帛拭，兼有似见疳虫子随汗出也。  

此法神效。  

小儿脱肛泻血不愈，灸龟尾一壮，脊端穷骨也。  

小儿斑疮入眼，灸大椎二穴，项后第一椎下两傍各一寸半。  

小儿奶避，目不明者，灸肩中俞二穴各一壮，在肩甲内廉去脊二寸陷中。  

小儿羊痫，目瞪吐舌，羊鸣，灸第九椎下节间。  

小儿饮水不歇，面目黄者，灸阳刚二穴各一壮，在十四椎下两傍各开一寸陷中。  

小儿禀胎疝卵偏肿者，灸囊下十字缝中三壮，春灸夏效，冬灸春效。  

小儿羸瘦，饮食少进，不生肌肉，灸胃俞二穴各一壮，在十二椎下两傍各开一寸半陷中。  

## 卷之九十一

### 痘疹泄秘  

***病机***  

痘之与疹，虽皆中于胎毒，其原虽同，其证则异。浓孕成之初，先有脏而后有腑。脏乃积受之地，腑乃传送之所。脏属阴为里，故其受毒为最深，而痘所以久热而难出。腑属阳为表，故其受毒浅，而疹所以暴热而易生。  

痘疮出于脏，故在肌肉血脉之间，必先出红斑，而后渐起如痘，故名曰痘。  

疹子出于腑，故在皮肤之下而出皮肤之上，其形如麻，一出而役，俗名曰麻。  

痘自里而出于脏，故重；疹自表而出于腑，故轻。  

痘证，早晨身微热，午后大热，眼睛色黄，两胁下吸吸然动，甚则发惊搐。此属心脏病。  

稍有失治或里虚，则青陷入而不能救。  

疹证，早晨微热，午后亦大热，眼白珠赤色而不黄，手足冷而吐逆。此属肺脏病。随热发散，则易生易没而愈，为不难。  

甫按：痘难疹易之说，此则自其世俗常情而言之。其有所感入深，胃气原弱，又或因泻痢而出之不快或发之未透而随现随隐，久之，邪气渐入于胃，必泻不已而复发，加之喘促为必死矣。若此者，亦不可以易易言之耳。所以疹证又何可以轻视之耶？凡觉出疹，略见虚弱，当先补养脾胃。欲出不出，急宜托里发表以助之，首尾俱不可泻，一如痘证同也。  

支氏曰：疹证之发，多在天行疠气传染之时，沿门比屋相传，轻重相等。发热之间，或咳嗽喷嚏，鼻流清涕，眼胞浮肿，面肿腮赤，或觉泪汪汪，或恶心呕哕，即是疹候，便宜用解毒发散之药，根据时令轻重催发出外，不使停留于中，自无后患。然其所发，但以六时即收为度。乃阳生阴成、阴生阳成造化自然之妙。如午后出者子后收之类。若一出即收者，失之太速。或出之后，连延三四日不收者，此毒太甚，外发未尽，内有余邪所致。须与化斑解毒等汤，如玄参石膏之属。  

又有疹既收回，余毒未尽，三日之外又复发出，至五六次不已者。此因发热之时，不避风寒，邪气郁于肌肉之间，留连不散，虽得前解发之剂，终不舒畅。若出疹之际有杂证，亦当随证而治之。  

凡疹证发热之时，或呕吐，或自利，或滞下者，皆火邪内迫，毒瓦斯所行之地而随病也。吐者，竹茹石膏汤。自利者，升麻泽泻汤。滞下者，黄芩勺药汤加黄连枳壳。实者，少加大黄，微下之。虚者，通加人参以佐之。  

***病机***  

痘疮之发，常触于天行时气。疹之发，多中于时气风寒，本非寻常。并发者或有齐发并出，此谓之两感岁气。脏腑击动，表里交征，皆为不顺之候。如痘稀疏，可用升麻汤解之。疹散豆出，随证调治。若痘太盛，其疹虽解，气血重伤，至于收敛脱落，终难痊妥。惟以保养脾胃，调和气血，庶几能济。  

***病机***  

凡小儿感时行发热，当用解毒发表之剂为第一法。若能于发热之初用力，则痘疹自稀，或稠亦势轻也。何则？不知此义，失于解散，或一热即出，此痘多危。盖邪毒在中，未尝少败，纵是正气充完，亦终为之累。世谓服药预先防之，则终身不出，斯亦理之所必无也。盖疽毒为人身所必有，谓之所感有浅深，所发有迟早，固势然也。于其感发之际，解散毒邪，痘疹自轻而得吉。  

如伤寒证治失于其时，则有胃烂发斑；春瘟证治失于其时，则有温毒发斑。由此而知，发热之初，若早为解散，不致郁于内而成痘疹有矣。若谓预防用药，终身不出，岂其理乎？凡小儿发热如疟状，热作有时者，为潮热。  

发热倍能饮食、唇红面赤、大小便秘、胁下有汗者，为风热。  

发热面赤、鼻流清涕、手足烦躁，左额青筋，自汗恶寒者，为伤风热。  

发热而手足微冷，面色青惨、耳鼻冷、腮寒，无汗，左额有青纹者，是伤寒热。  

发热眼胞微肿，右额有青筋，头热肚热，胸满恶食而腹胀者，是食积热。  

发热眉心有青纹，手心有汗，时发惊惕者，为惊热。  

发热多渴欲饮，腹上有青筋，或胀或泻者，为疳热。  

发热唇上下汗出，唇中间起白泡，耳阴皆冷者，为变蒸热。  

变蒸之中，偶有时行寒疫者，则耳与阴反热，此为异气热。  

发热目闭，面色赤者，为胎热。  

惟痘疹发热，随天气而蒸出。如冬月应寒而反温，谓之冬温。有随春气暄暖而蒸出，有因他病发热不已而蒸出者，此皆外热而感动其中热，为痘疹也。夫痘疹正作之时，其发热也，与伤寒相似。蒸蒸壮热，咳嗽痰涎、唾涕，鼻吸或作寒作热，或心痛头痛，或腹痛恶心，或兼五脏之证，明其热自内而出也。面赤唇红，烦闷喷嚏呵欠，惟耳与尻及手足指冷。此欲发痘疹也。盖耳尻为肾之外候，原肾不受火邪而无痘毒，故发热不干肾之经也。耳虽不热，亦有红脉见于耳后，方为痘疹。如不渴不泻、不烦乱，二便如常，此为吉证，不须用药。  

***病机***  

钱氏曰。小儿痘疹，盖由受胎之感血秽液毒，十月有生之后，必感外邪而发一次，故谓之百岁疮，又谓之天疮。其状如豆，故曰痘疮。魏氏曰：痘之为证，根于精血之初，成于淫火之后。男女交媾，无欲不行，无火不动。欲因火生，火因欲炽，精施血就，何莫而非火之所为？二五妙合，精血成形，亦必集火以熔冶也。支氏曰：受胎之初，假父精母血交媾而成形。不无欲火炽于其中。至于儿在母胎十月，藉其气血以长养。为母者，多不能节房欲、戒浓味，日积月累感于胞胎及儿脏腑，谓之胎毒。降生之后，必感运气胜复之邪冲搏，原受胎毒相激，而遂出痘。其迟早之不同，则岁运之乘否；轻重之同异，则毒瓦斯之浅深。此理之可测，势之必然也。  

***病机***  

《内经》曰：诸痛疮疡，皆属心火。痘即疮也，非心火则不发，故每发热，心火炽甚，未出痘先多有惊搐。可见发于心矣。况父母交媾之初，一皆心火熔治而精血始得成胎。当此火毒之余亦感通于儿之心脏，是盖以类而相从也。降生以来，此火之蕴，虽寂然不动，有感而应，故遇岁气外触而后出也。未出之先而发惊搐者，为吉；既出之后而惊搐者非宜。何则？痘既出矣，心脏之蕴火亦宜疏散矣，今尚惊搐，则是心之蕴火未尽出也，实为可忧。未发痘疹之先，宜用四制辰砂丸、抱龙镇心丸，皆为要药。既出之后，热甚，红紫色而烦渴者，宜用犀角地黄汤，亦皆解乎心火之炽也。始于解毒，一皆主乎心，继于养胃，所以调达气血，而痘疹之治法，斯顺而吉也。  

歌曰：五指梢当冷，惊来不可当。  

若逢中指热，必定是伤寒。  

中指独自冷，麻痘证相关。  

男左女右手，分明仔细看。  

***病机***  

发热三五日而痘出者，吉也。发热一日而即痘出者，凶也。  

痘出作三日先后出者，吉也。一齐尽出痘遍周身者，凶也。  

痘初出，报于鼻准、口腮、年寿、印堂，如粟粒、如黍米，淡红色者，吉也。初报于承浆及两颧、右鬓际，如蚊咬或如紫黑斑者，凶也。  

胸背手足五心无痘者，吉也。有曰不怕五心有痘，只怕原疮泄漏。原疮乃是未痘之先，有疮泄去脓血，斯为凶也。不然五心稀有亦不妨事。  

痘出稀疏，圆粒高起得数者，吉也。出如蚕种稠密平塌者，凶也。  

痘出圆粒高起，根窠红滑，头顶光润，脚有线者，吉也。  

痘出不起、低塌陷顶，白色，或如茱萸，或如血瘾者，凶也。  

痘出安静，饮食二便如常者，吉也。出后烦躁，犹发大热，喘渴或泻或惊，气促腹胀不思饮食者，凶也。  

***病机***  

凡疮始出之时及未出之先，大便稠黄，小便如常，或发惊，或不发惊，浑身壮热，或进退温热三两次。其疮透快，根红，头腊色，次第肥满，自见痘为始，三日出齐，六日灌浆齐，九日黝齐，十二日结痂齐，十五日续续落痂，别无他候，不必服药。  

***病机***  

痘疮将出忽然泄泻，或因发热误服发汗药或清凉解利药，或不因误服诸药，但将出至已出，已出至退剥，始终如有痒塌、摇头、切牙、腹胀、气促、渴泻、寒战，及疮出不透快，或正出忽然平隐不发，或灰色，或过三日后不能灌浆，灌浆完不能干浆，干浆后不能结痂，或脓或血、或热或寒，九窍不利，皆有表里虚实之分，并宜急急根据时对证选方用药救治，不可少缓，稍有迟误，恐难济事。  

***病机***  

发热之时痘未出而发惊者，乃毒瓦斯出于心经。此亦为顺，不可妄投惊药。若热甚而复发搐者，可用发散毒瓦斯，如惺惺散、消毒散、红绵散、导赤散、升麻汤，兼与快气利小便、祛风之剂，痘出必轻。心火热甚则肺金受克，不能制肝，肝旺则脾土受克于中，上下气不循环，五行之气无以相制，故心独大热，气击动，心神不安，则发惊搐。治宜泻肝利小便。泻肝则风去，利小便则热除。风热既平，惊自愈矣。若过服寒药，则其气敛，毒反陷伏，痘出不透，多致不救。  

痘出之后而发惊搐，此是热毒留于心经。痘出不尽，发数次不宁，喉中有痰声者，不治。  

***病机***  

痘疮呕吐要分虚实寒热。有脾胃虚弱不思饮食，二便清利不烦渴而作呕吐，要分虚寒也。  

宜服理中汤、六君子汤、加减异功散。有胃火壅滞，大便不通，烦渴而作呕吐者，实热也，宜用清胃散、竹叶石膏汤、黄连橘皮汤。大便不通者，微下之，以小承气汤、五苓散。  

***病机***  

痘疮泄泻惟在未出之前，发热大甚，泄泻二三行无妨，为泄去热毒，亦不宜久泻。  

若泻久，恐虚其内而痘反不能发越。既出之后，并不宜泻。若泻多，内耗元气，津液亏涸，气血不荣，其疮虽出难起发，虽起发亦难结痂。若见热盛壅实，泻二行无妨。若非热实，皆不宜见泻。出痘后作泻者，急服四君子汤、豆蔻丸、异功散之类。如泻不止，喘渴，腹胀，切牙者，不救。  

***病机***  

痘疮出后喘渴，是火烁肺金，肺气所伤，往来不能通畅。夫火盛则气耗而液衰，故喘而渴也。宜用人参麦门冬汤，生津益气。甚者用石膏人参汤。  

有腹胀大便黑、烦躁喘渴，此为瘀血在里，宜犀角地黄汤之属。或当炎夏触冒暑邪，喘渴昏迷者，用竹叶石膏汤、人参白虎汤之属。有因虚火不生津液而渴者，宜保元汤加麦门冬、五味子之类。有因阴虚水不足而渴者，其治多难，有以六味地黄丸加五味子治之，亦有中效。  

***病机***  

痘疮初出已出，若有腹胀、大小便秘之证，此盖毒瓦斯内蓄不能发出，宜用四圣散。若十分不通，须微下之无妨。  

有外感寒而内伤冷，有阴阳不和，热被冷激，相抟于里不能发外，令人胀喘，痘色白而无血。宜用温中药，则冷气散而胀消矣。如伤冷者，腹中虚鸣，宜理中汤、异功散之类。  

毒瓦斯陷伏入里，亦令人胀满，大小便秘。宜用解毒快气之剂，如人参散、活血散之类。  

若便血粪黑、沉睡不醒，则用犀角地黄汤。  

***病机***  

痘疮出不红润、灰白而顶陷者，此血气两虚也。宜用保元汤加肉桂之类。有痘出五六日之间，偶因吐泻，脾胃内虚，或误服凉药，以致变坏，谓陷伏，俱宜温中暖胃，并用保元汤合胃爱散、理中汤之类。有因外感风寒，触犯秽恶而变陷者，谓之倒靥。宜温肌发散托里，如异功散、人牙散、四圣散之类。  

***病机***  

痘黑陷，陈氏谓之变黑归肾，为毒瓦斯入于肾经，难治。汪氏《理辨》以血载毒上参阳位，阳不足，阴往乘之故也。又血与气交而不偶，不能复归本位。因元气虚弱，不能续其卫气以制其血，乃自失其政而然。且血顺气而蓄，血亦为之不荣，故致枯萎而黑陷，此理之必然也。  

宜用保元汤加芎桂提补其气，气旺则诸毒自发，黑者将转而为黄矣。  

有外感风寒变黑陷者，宜温散，人牙散。  

有毒瓦斯太盛复入攻里黑陷，宜解毒利小便，用消毒饮、导赤散。  

阳气虚不应者，宜温补托里，保元汤合紫草散。  

有触秽恶而黑陷，与倒靥同治，宜焚苍术及胡荽酒之类。黑陷之证故为逆候，但能理脾胃之气，气充发，亦可以保其无危也。  

***病机***  

痘疮发痒，多是气血不足，故曰诸痒为虚。宜保元汤加芎桂、十全大补汤之属。  

有因气虚，阴血上行气分，血味咸，腌螫皮肉而为痒。宜保元汤倍加黄 ，以助表，少加芍药以制血，则痒自止。  

有因不忌饮食以致作痒，用蝉蜕一物汤。  

或实痒者，因大便不通，热壅而痒，当通大便。轻者用蜂汤调滑石末，以羽扫疮上。  

***病机***  

痘疮作痛有实有虚，或曰诸痛为实，此一偏之说也。大便秘结、烦躁不宁、喘渴作痛，此实痛也。若二便清利，卫气不充，脾气不行，荣而作痛者，非虚而何？虚则以保元汤，实则以解毒汤之属。  

***病机***  

痘疮最毒者名痘疔。其疔独黑而或陷或大，独紫或痛或胀。若不速治，十不救一。法用银簪挑破其疔，将四圣散点入疔内，即变红蜡色而获安。  

***病机***  

冬月温暖而温毒发，斑疹如锦纹者，又有冬月触寒毒至春始发。病初在表，或已发汗或未发汗，表证未罢而毒不散，故发斑。以黑膏主之。又有冬月温暖，人感乖戾非节之气，冬未即散，至春或被寒折，毒不得泄，遇天暄暖，毒瓦斯始发。即肌肤斑烂，瘾疹如锦纹，咳嗽，心闷，呕吐清汁，葛根橘皮汤主之。医者辨作胃寒治之，转加闷乱，状若惊痫，遂生他疾。杨氏曰：毒瓦斯入胃，令人发斑。其证昏聩，关前脉大，多见于胸腹。轻则如疹子，重则如锦纹。咳嗽易治，黑者难治。  

***病机***  

痘疮既靥，遍身皮肉斑烂者，由于不当发散而误用发散之药，使毒热暴出于肌肤，皆为斑疮以致溃烂，故名斑烂。若再生者，乃因靥后失于解利，毒瓦斯留滞于肌肉之间而致然也。  

甚者，用干黄土为末敷之，败草散贴之。有因误爪成疮，则用百花膏。有疳蚀疮则用硝胆膏、绵茧散、生肌散之属。  

***病机***  

痘出而声音不出，此为形气俱病。心之气举，击出于肺而为声，其喉之窍若管龠焉。金受火制之使然也，故宜清金，用凉膈散去硝黄。痘之发，气拘血载，奔行四肢百脉，因风邪阻塞腠理，痰唾稠粘有碍气道，其毒不能尽行于肌表，因成咽哑者。痘出气喉，初甚细小不觉，若微露其机者，用甘桔汤预防。及至肌表之痘成浆，内亦成浆。其痘壅盛则气出，管龠窄狭，所以气与击出之声不清也。不清者，肺金之所害也。  

水呛者，毒壅会厌门也。然是门饮食所进之处。如饮水汤则毒碍其门，不易进纳而乃溢入气喉。气喉者，不受物之处，故发于呛也。或进谷食而不呛者，盖食有渣，自然有其门，而非如水之溢不犯气道故也。七日前声哑咽呛，并为逆证。七日之后而有者，不待医而自愈，外痘结痂，岂有内痘不痊哉？故先肾服甘桔汤，用于已发、未发之前，盖所以清其气道不使毒之有犯，此预治之法也，不可忽。若待证成而治之，可谓不通矣。  

***病机***  

夫寒战者，阴凝于阳。阳分虚则阴入气道而 FS 作寒，不待练而自战也。切牙者，阳陷于阴。阴分虚则阳入血道而两相锉作声，不待力而自斗也。七日前见寒战者，表虚也。  

斗牙者，内虚也。七日后见寒战者，气虚极也。气虚者，以保元汤加桂以温阳分。血虚者，保元汤加芎归以益阴分。有独寒战者，有独切牙者，非一体治之。  

***病机***  

《理辨》曰：其痘起发五六日之际，有面目先肿光亮者，是阳乘阴分，毒不能发也。何则？血乃气之本，血有不足，根本以失去矣。气乃血之标，将见虚阳动作，其气妄行肉分。区区不足之血，亦何能乘载其毒而出耶？七日之后，传经已足，气退毒陷，阴阳各失其正，尚何可治之有哉？治者不可不预为之调摄气血以保重之，至此则难治矣。  

***病机***  

小儿蕴热毒为疮疹，因外未得出，内不得散，则神不安以致然耳。当此察其蕴毒在表在里。若发而渴，面赤，小便赤，宜微表令出可也。若外无热，大便秘，腹胀满者，当令大便通则无壅滞之气，荣卫通行，神魂泰然，痒疮出亦快矣。或以为心热，为痰聚，而用下药，良由不知其本云。  

***病机***  

痘疮不乳食有虚实二证。或吐或利，面青、目睛青黑色者，为虚寒，宜温之。若大小二便如常，面赤而气壅，或渴或睡中惊或切牙，目白睛黄或赤，气喘身热，此实熟中满不乳食也。  

***病机***  

心热生肝风，肝主目，热毒冲之，故为患。宜凉肝丸、密蒙花散服之，秦皮汤洗之。痘后而目伤者，盖因目中生痘，或食发物，或毒热太甚，上蒸肝膈故也。切不可用点药。但以谷精散、人参牛蒡子散、菊花散、羌活防风散治之，外用秦皮汤洗之。痘疮平复，与鸡鸭蛋食之，则伤神效。若肿胀不能开者，用鸡蛋清调黄连末涂两太阳穴并足心，以引热毒。  

***病机***  

痘至灌浆之次，宜因先后以渐满。其不灌者有二因：一则气血不足，一则热毒太盛浇涸精液。其不足者，用保元汤加姜、桂，连服二三剂，或木香散之类。其热盛者，用起脓散、攻毒散之类。疮坏无脓者，不治。  

***病机***  

脓泡既充，当期结痂，结痂而愈。自痘出而至十日、十一、十二日，当从口唇头面以渐收靥。自上而下为顺，自下而上为逆。当结不结是谓难靥，乃毒瓦斯太盛，内外郁蒸，无阴气以敛之。若不速解，毒入攻心，为害极大。法用猪尾膏、犀角散解之，或里宣风散导利之，使热不壅胀必结痂矣。皆须十日以后用之，切戒大早。初觉难靥，可烧红枣于房内，令其气蒸，亦得收结。  

***病机***  

痘疮得结过期而痂疮不脱落者，由热盛气血不足，故不应期而落也。内服犀角散、八珍渴，外涂脂蜜，无有不落。  

***病机***  

痘疮在结脓之时，未成痂 便爬去之，则成瘢痕矣。欲无瘢痕，不可早爬，不可见风早，不可触秽恶气。不犯三者，则无瘢痕肌肤凹凸之患。若见瘢者，宜用硼砂酒、猪胰白蜜之类。  

***病机***  

痘后发痈疖者，乃痘毒之气留于经络未尽去，故壅于肢筋间而发者也。亦有既平之后失于解利而生。惟小柴胡汤加生地黄最妙，或清凉欲子、大连翘饮、消毒饮、犀角地黄汤皆可。  

***病机***  

痘疮既平，余热不除者，当量其轻重而治之。大热则利小便，小热则宜解毒。盖利小水使心有所导引，虽不用凉药而其余热自无容留矣。小热解毒者，盖小热不解，大热必生。利用导赤散，解用犀角地黄汤，切不可峻下。痘后胃气一虚，而反变生痈肿别病。若身热血他证者，用六味柴胡麦门散。咽喉口舌生疮不能吮乳者，用如圣麦门冬汤。  

***观候***  

痘疮观其形证，则知轻重。轻者不必服药，重者宁不早图而救治乎？凡痘疮已出未出，大便秘，小便赤涩，发热口渴，为里热。可用凉血解毒、润便利水消毒饮、四圣散之类。凡先后吐泻不食初见，须速调之。若稍延缓，致令元气虚惫，必致难救。其有实证轻顺，俱不必服保元汤诸补药。若里实而用补剂后，必结痈余毒；表实而用补剂，则必斑烂溃痛。  

***观候***  

作三四次出，头目胸腹稀少，眼中无，大小不等，肥满光泽，里外肥红，根脚红，头腊色。  

***观候***  

一齐并出，密如蚕种，身温腹胀，头温足冷，皮肤赤色，吐利，五内七窍皆有疮黑点，或如茱萸，外白内黑，灰白色。  

***观候***  

外黑内赤，痘疮夹疹。  

***观候***  

痘出妄汗妄下，误服升麻汤、大黄等药，不忌口，过饱失饥，食生冷，饮酒多，信巫不信医，犯房室，触秽气，冒风寒。  

***观候***  

不食多渴，（渴饮不食，益黄散、白术散。）戛齿噤牙，（有虚有实，能令陷伏。）憎寒困倦，令疮陷入，是脾虚也。）烦躁体热，（摇头者，欲生风。）吐逆泄泻，（食不化而出，并痘后大便脓血。）疮作黑陷，（内无脓血，或作黑泡，或先疮迹，作黑孔死。）大小便涩，（三黄丸。）痈块壅肿，（痘毒变疮，口臭、蚀唇口鼻、牙落者，死。）喘急痰盛，声哑气噎，（或正出或痘后有此证者，多死。）咽药食，肠中鸣者死。  

以上俱是危证，首尾可畏也。除此之外皆不妨。内犯二者：若饮食如旧，虽困重，医治可生。如饮食减平日之半者死。饮食如旧，内犯三四件者亦死。  

***观候***  

痘疮有蜡、红、白、黑四色，为吉凶晦吝之主，甚不可不辨也。何则？蜡色即苍而黄，为中央之正色。痘见蜡色者，斯为吉兆也。红色者，南方火心之象也。火盛则色红，晦之道也。  

则当解乎心热，如凉血犀角地黄汤之类是也。白色者，西方金肺之象也。肺气虚则色白，虚甚则兼陷伏，痘见白色而陷中，吝之道也。则当大补气血，如保元汤加姜桂附子之类是也。黑色者，北方水肾之象也。肾水不足以制火邪，火极变黑而似水也。俗调变黑归肾。痘见黑而陷，凶之道也。则当解毒。如久闭者，用百祥丸、小承气汤下之。有虚之甚者，保元汤加桂芎，从其热而用之之类也。  

汪氏《理辨》曰：五色者，五行之精华也。正则光而明，衰则惨而暗，五脏荣枯于此可见矣。故痘毒之出于脏，惟利乎明，不利乎暗。光明者，气血旺也。惨暗者，气血衰也。气位旺而血得其令，气位衰而血被其囚。血非气则毒不收，气非血则毒不化，信乎痘毒必气血而后可以终始成功。且夫色之红者，毒始出也。白者，毒未散也。黄者，毒将解也。干黄者，毒尽解也。灰白者，血衰而气滞也。黑者，毒滞而血干也。焦竭者，血气枯也。如红变白，白变黄者吉，红变紫，紫变黑者，凶之兆也。且毒出乎五脏而非独一脏。前人言五脏各主色，固有之，又不载各脏治法。钱氏陈氏所论变黑归肾，此皆过于理也。  

春甫调五色合五脏，此至当之理。然《辨》云毒出五脏非独一脏，正所以五脏之中而一脏之病甚，则其一脏之象着见也。又云钱氏、陈氏变黑归肾之论，皆过于理，是《辨》之未详辨也。凡变黑者，乃火之剧，而肾水浸衰不能制火，故色黑也。其责安得不归于肾乎？调其未载五脏之方则可矣，谓其谬论，《辨》亦未知思也。予每参合五脏立方，罔不应验，故录其方法于四色辨中，以备全论，医者审之。  

***观候***  

【顺候】 春夏为顺。先发惊搐而后出痘者顺。先发热、热歇出痘顺。饮食如常顺。二便如常顺。  

【逆候】 秋冬为逆。春脓泡，（金克木）。夏黑陷，（水克火。）秋发斑，（火克金）。  

冬发疹，（土克水）。便血或利，乳食不化，（脾虚）。正出吐利，风攻颐颔项睫，或胸高突，面肿鼻陷，闭目切牙，或鼻有黑气。肌肉黑。面色青黑。或因吐利内虚陷伏。已出妄汗而成斑烂。或冒风邪成倒靥，不起发也。泄泻不止，疮成饼塌，燥渴小便涩，声哑。饮药错喉，喘息不休，疮尽爪破，臭烂不可近。目闭黑暗， 昧无魂。头面肿，足冷至膝。不时努力，（如用大便之状。）疮与肉色不分。已出身热足热不解，已出烦躁闷乱。瘥后惊搐，痘疮未该靥结，卒然焦黑青紫。  

【恶候】 痘出而复不出。忽大泻而渴。已出谵语不止。或黑紫色隐在肌内里，其毒重。  

甚者五脏咽喉中有痘。其疮不成粒，如凝血而痛，黑靥不生脓血者死。或见是证以药解之，而毒反没者死。目开腹胀口中作臭气者不治。大小便秘，肌黑目闭声哑者死。胃热发黄身如橘色下利者死。  

***观候***  

痘疮始出一二日间【顺候】 初出血点淡红润色，一二日如粟如黍，出于口鼻腮耳、年寿之间。先发三两点淡红润色者，顺之兆也。顺者不药自愈，为气得其正，血得其行，其毒不甚，不得妄行肆其虐也。  

【逆候】 形如蚕种一片如麻布红，黑疹初出于天庭、司空太阳、印堂、方广之处，逆之兆也。逆者不治，此为元气本虚、血气凝滞。毒邪太盛，妄参阳位，无以当其势。  

【险候】 圈晕成形，干红少润，痘出虽稠尚红润而成粒者，险也。险者，毒虽盛，元气尚充，未可为虞，宜用补元气之中少加解毒之药，须防毒盛正气有所伤也。  

痘疮圆混二三日间【顺候】 气溢血附，饱满光洁，三四日间，根窠圆混，元气之充满也。气充则血附，而各得其道，为顺。顺者不治自愈。  

【逆候】 气涩血凝，枯槁不泽，根窠无晕，气离血散，为逆。逆者，气血交会不足，致毒乘机而犯内也。  

【险候】 顶陷不满，光洁有神、根窠尚圆，惟顶有陷，气血难充，为险。以保元汤加芎桂助脾胃气血，可保无虞。  

痘疮形色候四五日间【顺候】 气满血荣，鲜明光泽，则知血气之旺，受毒之浅。其形光润，大小不一等，此气和血就，为顺，不治自愈。  

【逆候】 四五日来绵密如泡，紫黑干红，或如蚕种，或黑陷紫泡，皆逆也。逆者难治，为气血乖离，邪毒内攻也。  

【险候】 四五日间，根窠虽起，色惨不明，为险。血虽好，气分弱，些交会欠分明。宜用保元汤加术芎助卫和荣，色自光明矣。  

痘疮起发圆满候【顺候】 五六日间，气盛血荣于内，痘当圆满起发于外，斯为顺也，不须用药而自愈。  

【逆候】 五六日，痘尚干枯，绵密不起，陷顶灰白色，或紫黑，或为水泡、痒塌，为逆。此气血衰弱致毒内陷而外剥也。皆不可治。  

【险候】 五六日之间，痘疮虽起，但色白不荣，为险。此气盈血亏。保元汤加芎、归、桂、芍，则痊愈矣。  

痘疮浆满七八日间【顺候】 七八日痘疮浆足圆满，青黄光泽，则毒消而气血之功成矣。此为顺候，不须用药。  

【逆候】 七八日浆不足，此气血衰尽之时，不能用药，为逆。  

【险候】 八九日红黄色润，浆略不足，此气弱而为险也。以保元、姜、术充而助之，则老足矣。  

痘疮血尽浆回十一二日间【顺候】 十二三日，痘疮气调血尽，毒解浆回，光色渐敛，此自然之顺候也。  

【逆候】 十二三日，血淡而浆薄、血凝而气滞，则毒不散、浆不回，枯朽剥极，为逆之候，可惧也。  

【险候】 十二三日，血尽浆老、湿润不敛，为内虚，为险。宜用保元加苓、术助其收敛而结痂也。  

痘疮结痂候十三四日间【顺候】 十三四日，气血归原，毒瓦斯消散，浆老结痂，此为神化十全，为顺。  

【逆候】 十三四日，毒未脱，形虽结痂，而诸邪仍作，为逆。  

【险候】 十三四日内，浆老结痂之际，尚有杂证相仍，此要临时酌量消息调和，不可轻妄为妙。  

痘疮还原候十四五日间【顺候】 十四五日，气血十全，痂脱瘢明，神清气爽，此为顺也。  

【逆候】 十四五日，痂未易落，谵语狂烦， 于寒战，疔肿杂病并仍，此无生意，为逆。  

【险候】 十四五日，痂落而少食，口渴烦热，此余毒也，为险。宜用四君子加黄连、鼠粘子、连翘解毒汤之属，治之可愈。  

***治法***  

小儿痘疹始作，与伤寒相似。乍寒乍热，咳嗽嚏喷，足稍冷，面颊赤，呵欠烦闷者，则当解毒发散。可用惺惺散、参苏饮、人参败毒散。甚至惊搐，大便不通，宜与保龙丸，解毒药中少加熟大黄疏利之，使其热邪不滞，发出自顺而无逆证。凡遇冬月温暖，或一时痘疹盛行，皆可服三豆饮、稀痘丹以防之。至于初发热时，便宜表散毒瓦斯，分消则痘出必稀。热壮盛者，痘出必重。  

解散热轻，痘出亦轻。此必然也。解表以三酥饼、败毒散、犀角地黄汤，安神清热疏里以辰砂六一散、紫草饮。秘甚者大黄丸少少与之，使热毒疏通自无后患。  

***治法***  

痘疮始终调摄之法不可不慎。自发热而至落痂，皆要随时观证，早为治疗，则无焦头烂额之客。则凡用药惟以中和，不可猛浪。其始如解表发散之剂，且与参苏饮一二服，热犹甚，复用三酥剂微汗之。如内热惊搐者，且与犀角汤、辰砂益元散。若犹甚者，方可与大黄丸微利之。  

始宜中和，不可妄汗、妄下，次宜因时审证调理之。风寒及饮食谨忌防，杜恶气。(忌防即父母房室,外人不洁、不可近身在，恶气则动厕、食蒜饮酒之类，皆要道也。）  

***治法***  

解表一法。为痘疹之要。未出之前，解表之剂固为先锋。至有已出之际，或被风寒所感，却不能出，或发热，或狂言、或风搐、或遍身青紫，皆当发散。与惺惺散，僵蚕散。正出之时？被天气寒冷所折，毒瓦斯反伏而不出者，其证精神昏冒，面青发热，或谵语妄言，宜解肌表出之药，与活血散调解发散。参苏饮治外为风寒所折、内为食气所遏，大小二便不利。若出不快，二便自调，知其在表不在里也。当解表药，宜用升麻干葛汤、加味四圣散、紫草饮子、快斑汤、丝瓜汤之类。虽是表虚卫气不足，纵有保元汤，必兼之解表，方得快出。故解表一法，始之必用，安得不为先锋？  

***治法***  

攻里一法，为痘变用。如背水阵之类是也。当因证而施，相时而动，一剂回生，是攻里之法，亦有夺造化之功也。今世但知保元汤为化工之药，而不知大黄汤亦为化工之药。何则？如前左水泽者，为阵之善。韩信背水阵又岂不为善之善者也？噫！非阵之善也，必得将而后善；非药之功也，必得医而后功。王安道曰：识病机者则乌头可以活人，昧证候者则人参可以殒命。保元汤与大黄汤亦若是也。保元汤助气血，为治痘之常；大黄汤攻内里，为治痘之变。如痘出太盛，喘促烦满，手足心、胁下有汗，谵语狂言，小便赤，大便秘，痘红而渐变于黑，躁渴不宁者，必可以用保元乎？予见如此等证服保元汤而死者亦多矣，服承气汤而诸病如失，顿然回生，亦不可不谓夺造化之功也。予见今医例用保元汤，因谓人曰：吾用王道，可保无虞。至于内毒肆凶，危亦危矣，而犹执以保元，如契丹入寇，犹自闭门修斋而已。保元之误不既多乎？故曰：非药之罪，医之罪也。兹以救里之变，表而出之，甚欲其无胶柱而鼓瑟也。化机之妙必在于活泼泼地，圆神而不根据焉者乎。  

***治法***  

托里一法为痘之关键，始终不可不用也。如诸疮毒惟以内托，不致邪气内攻，则自无伤生之害也。惟痘亦然。痘之证最可惧者，不过难出。而至于不浆、内陷、倒靥、不结痂、不脱落、余痈毒等证，皆其恶候内伏，所以致命，而顾托里之剂安可少缓耶？此数证者皆在内托之功而自免于内陷致凶之患也。甫用补中益气汤为托里药百发百中，热毒深者加黄连、牛蒡子，虚寒者加姜桂。只此一法左之右之，无不宜之，庶几王遂之常法也。若夫邪毒内陷，而不以辛甘之剂，惟用保元，一味甘温，内邪恣虐，缓则不及事矣。辛甘之剂不可无乎！  

***治法***  

痘疮养胃者，所以养其正而固其本也。书曰养正能避诸邪，此之谓也。所以痘疹无故泄泻，凶之兆也。大抵调脾胃，节饮食，中气足，邪气消。胃气弱者，以四君子汤为主随证加减。苦或作泻者，急治之以豆蔻丸、参茯散之类。故泄泻一证，最可当忧，中气稍虚，邪气阚之，乘机内陷，其危矣乎！  

***治法***  

病深药浅不能去病，病浅药深真气受弊。用药之法当看轻重缓急。轻者重治，有伤正气。  

重者轻治，邪气不能除。缓者急治，恐有过伤。急者缓治，有误大节。如痘不快之轻者当以参苏饮微解助之。若重，用酥饼、麻黄之类发之。如痘里虚表实，或被风寒折重而不能出者，当以三酥、麻黄之重剂发之。若用轻剂，发之不透，邪气留连，恐复为患，如痘疮饮食稍减之缓病，或大便微溏泻则胃气内虚，宜用温补。强加饮食，反有过伤。  

如内邪太盛，惊搐烦闷一刻不安、喘咳逆壅，二便不通之急证，当急用承气汤或百祥丸利之可生。若是犹豫，且进清凉缓药，必致死亡。此所以轻重缓急亦不可不熟玩也。  

***治法***  

发热三朝证治门一、发热之初急宜表解，使脏腑胎毒及外感不正之气俱宜发散，则痘出必快而亦稀也。解表之药必在红点未见之前。如发热壮盛者，邪毒必重，宜败毒散调三酥饼之类，常用参苏饮之类。  

●热盛发狂谵语烦渴者，宜煎败毒散调辰砂六一散解之。  

●发之初，憎寒壮热，鼻流清涕，咳嗽痰涎，此有风寒所干，宜以参苏饮调紫草膏表之。  

●热盛发惊，虽为顺候，常用红绵散调辰砂六一散解之；涎痰壅盛昏闷不省者，薄荷汤化下抱龙丸；二便秘塞不通者，败毒承气汤微利之。  

●热盛吐衄、粪黑结秘者，用犀角地黄汤加大黄下之。  

●发热腹中作痛及膨胀者，由毒相搏，欲出而不得出者，宜败毒散加大黄微利，使毒疏通、表里分解是也。  

●有胃弱胃寒、腹痛泄泻、呕吐清冷者，用六君子合理中汤；泻止后而呕吐不止者，藿香正气散煎服。  

●热毒大盛，解散药中减去参 当加紫草、僵蚕、蝉蜕、葱姜。泄泻者加猪苓、泽泻分利小水及微汗之。  

出痘三朝证治门一、出痘才发热一日而便出者，为邪毒太盛，一发热即出，不待久而蒸出也，此所以为邪毒甚必重。三日后出者为吉，四五日后身凉乃见报点于口鼻腮耳之前、年寿之间，如粟如黍，淡红润色者，为轻而吉也。  

●忽然遍身发出红点如蚊蚤所 之状者，决非痘也。乃热毒被风寒所遏，不能发越而变斑也。可用发热门例，托里散、败毒散，表解微汗不妨，身凉红斑自退，再越一日，出痘反轻矣。  

●出痘必作三日报出，先报先出，后报后起，大小不一等，色象光润无他证候，不用服药。  

●痘出稠密如蚕种，根虽润顶面白平，摸不碍指，中有清水者，此由热毒熏蒸皮肤而为疹子。大者曰水痘，非痘疮也，宜以升麻葛根汤，疹自没矣。  

●痘出速、一日齐出者，为痘盛。根红顶圆、摸之碍指，亦得其正色，宜散毒、化斑等汤加紫草、蝉蜕凉血解毒可也。若一齐速出，稠密红赤成片，此毒之甚，不久紫黑发斑而死。  

●出痘灰白不红绽，或灰黑陷顶、二便清凉、气冷不渴，不食，食不化，此表里虚寒也。  

急宜温脾胃益气血，宜用十全大补汤、异功散之属。盖脾土一温，胃气随畅而无内虚伏陷之忧。  

气血既盛，则毒得发出而无表虚痒塌之患。失此不治必不能灌浆收靥，十日后发痒爪破而死。  

●痘出红紫，根窠成片，近黑焦陷，大便秘结，小便赤涩，身热，口气热，渴而引饮，此表里皆热盛也。急宜解毒。若发惊狂谵语者，紫草灯芯汤磨犀角汁调辰砂六一散之属。解毒之后，痘顶不红，根窠红润，小便清利，大便如常，能食不渴。此表里皆清，勿再解毒，宜以保元汤温补气血，以助灌浆收靥，否则变成痒塌而不能结痂矣。  

●痘出热盛发红斑如锦纹者，宜以化毒汤加红花、黄芩。喉痛者加玄参、犀角。（伤寒阳毒发斑加喊之法，用玄参升麻汤之属是也。）若见黑斑，死不终日。  

●痘出时，忽然泻泄，大便黄，小便赤，口气热而渴，此为热泻，宜去桂以五苓散调六一散加木通、车前子、灯芯煎汤送。如清利泻、口气冷不渴，为寒泻，五苓散加肉豆蔻、理中汤、异功散之属。  

●痘出只看根脚红滑，此生意也，虽陷伏灰白紫黑，皆可调治。  

●痘出虽稀、根窠全白无色者，三四日虽起胀，按之虚突，此名贼痘。气血太虚，至灌浆时变成水泡，大如葡萄，内皆清水，皮薄若纸，爪破即死。  

●痘出三日内，每在半表半里，最要斟酌。妄汗则成斑烂，妄下则成陷伏；峻寒之药伤正，峻热之药助邪；虚寒不补则陷伏痒塌，热盛不解则变黑归肾。稍若一违，生死立判。医者宁不于此而容心哉？灌浆三朝证治门一、痘出三日后，当渐起胀灌浆，先出者先灌，后出者后灌，至第六七日起满已齐，毒瓦斯已尽出于表，根窠红活肥满光明润泽、顶如蜡色者，不须服药，此为贞吉之象也。  

●痘当起胀而不起胀，根脚不红，白色而顶陷者，此气血两虚之证也，急宜保元汤合内托散或异功散、丁香、姜桂、紫草膏之属。若灰黑陷伏，宜调无价散。  

●痘不起胀，红紫色，为大盛血热，津液枯涸然也，宜用内托散去桂加紫草；红甚热甚加芩连；紫黑陷伏，独圣散；热种黑陷有痰者、闭结者，四圣散调无比散、无价散、至宝丹可选用。  

●痘灌浆时毒尽在表，须要里实托载。苟略泄泻则中气虚弱，毒瓦斯乘虚内陷，宜速救里。  

热泻，去桂五苓散；冷泻胃虚腹痛者，加丁香、肉桂，或内托散加干姜、丁香、豆蔻；若泄泻腹胀口渴、气促、痘色灰白者，可用木香散送下豆蔻丸。  

●痘灌浆时发痒，若气血不足者，内托散去桂加白芷、黄 、参、归、木香；虚痒塌者，木香散加丁香救里、官桂救表；表里皆实自不痒。  

●痘起胀时其中有黑色而独大者，名曰痘疔。若不去之，一身之痘皆变黑而死。若疔少者可治，用银簪挑破疔口，吮去黑血，将四圣丹点入疔内，即变红滑，仍服解毒药一二剂。若疔多胸背心前皆有者，不治。  

●有里热壅盛，胀满便秘，虚弱不可通利者，宜用蜜皂丸导之。  

●痘灌浆三日已满，痘皆满，顶红紫色者，凶，及面目肿者凶。  

●痘灌浆已完，于中有痘不满者，终变虚寒痒塌之证，宜用内托散倍参、 、归、桂，必须灌满，再无陷伏之患矣。  

●痘因虚发痒，遍身爪破，脓血淋漓，不能坐卧者，宜内托散去桂倍白芷、当归、木香，气和血顺其痒自止，外以败草散敷之，庶免破肉受粘不便。若遍抓破并无脓血清水，皮白壳如豆壳者死。  

●痘因恶气触犯发痒爪破者，宜内托散加减服之，外以乳香、苍术焚烧，以却邪气。  

回浆三朝证治门一、痘灌浆日足至九日后，当要回浆收敛次第作三日干尽，江南谓之痘黝。（小黑色也。）至期若不黝者，此气血两虚而不营运，故浆不干，无气血主宰之功，所以不收，必发痒抓破而死。  

●痘回浆过期有未尽回者，为气血虚也，宜用八珍汤、返魂汤之属；若有几颗不回终作痒痛抓破而得生者，寡矣。  

●痘收后，惟数颗深陷臭烂不收口者，硝胆膏涂之。若收不回，遍抓破，气急烦闷痰上者死。  

●收时因犯恶气不黝作痒欲抓者，宜异功散、保元汤选用之。  

结靥三朝证治门一、痘至十二日后当结痂而渐靥，靥自上而下为顺，自下而上为逆。其遍身靥矣，而有数颗不靥，难以求生，犹蛇蜕虽一节被伤不能蜕，亦是死也。  

●痘结痂从唇上头面次第收靥至足者，不须服药，为顺而吉也，若有他证照后治之。  

●痘当靥不靥，泄泻寒战、切牙爪破，此虚寒也，宜用异功散、保元汤；触秽冒寒黑陷不靥发痒者，前汤调下无价散，外用祛秽散熏之。  

●因服辛热药太过，以致热毒猖狂气血泛滥痘烂不靥者，内服小柴胡、猪尾膏解之，外用败草散敷之。  

●痘自前报起灌浆回浆俱各应候，至收靥时或犯秽恶，以致斑烂痒塌不靥者，但服异功散，外涂猪髓膏自愈，须忧也。若皆收靥惟数颗臭烂深坎不收口者，用硝胆膏涂之。  

***治法***  

●痘疮未出而先惊搐者，名曰先惊痘，不治自愈。  

●痘疮初出次第高起，红光磊落，颗颗如粒者，名曰珠子痘，吉。  

●痘出上身多下体少者吉，反是者险。  

●痘稀少而夹疹子者，名曰麻夹豆，主轻；若痘稠密而夹疹子者，重。宜解散为先，内托次之。  

●痘疮红甚而引饮渴不止者，名曰燥痘，宜用犀角地黄汤之属一、痘疮出后白塌泄泻者，名内虚，急服异功、保元、理中温补之剂。  

●痘疮溃烂臭不可闻，曰烂痘。间亦收靥无事，只要胃气不衰、饮食如故、不作烦躁者，可治，宜用八珍汤、消毒饮，外敷败草散。  

●胡荽酒虽能避邪气，惟在未出之前及初报之际用之，既出之后及越胀了即不宜用。  

酒气触肌多致作痒，出后或被触而发者，宜用石乳熏之为佳，或马牙速燃之熏被衣。  

●治痘疮在喉则咽嗌不利，饮食稳塞不便，内服牛蒡桔甘汤。外看身上痘之最大者为毒相关，宜用香油灯草燃而淬之，一淬即愈。或用手摘破用痘疔药涂之。  

***治法***  

汪氏《理辨》曰：人传有药预投，儿服则终身不出痘疹，岂理也哉？痘中于有生之初，寂然不动，感而遂通，此得人身之大造化也。人有三百六十五骨节，应期变蒸诸骨十有三次，五脏六腑始能浚通脉络，行运气血于身。其热之时，脏腑无不振动。变易之际，又或有伤寒风热而泄六阳等证，诸汗疮疡，一身之间无不发泄，其痘毒尚不能解，又何药可以解此毒耶？今特录其法，少慰父母爱子之心，而足是书全备云耳。然而当其时行天气，先以解毒发散之剂防之，庶几不致于大甚，而邪气稍减轻则可矣，若谓终身不出，有是理乎？一法七八月间，收胡芦蔓连根留置，十二月三十夜，取蔓丝煎汤浴小儿，则终身不出痘疹。  

一法取丝瓜近蒂三寸连皮子烧灰存性为末，砂糖拌干吃，入朱砂末尤妙，服之多者能少，重者能轻。  

冬月应寒而反温暖，前人推度，至春阳气发生，与冬之伏热相搏，必发痘疹，故于冬月见儿头发干立、饮食稍减，此伏热之兆，便宜预服生油剂或升麻汤、三痘饮子、消毒饮子以防之。  

又云或有伏热，痘疹未出、四肢微热，饮食似减，或时额上微热，宜服生油剂最佳。  

一或遇天时温热恐发痘疹，用犀角、玳瑁二味磨汁服，或用茜草煎汁饮之；未发者，令内消，已发者，亦能解利，使毒瓦斯不致太盛。  

***治法***  

痘疮初出欲使不入眼耳，可用胡荽酒涂于耳目边傍，或黄柏末水调敷两目。又法：抱儿令自投绿豆七粒于并中，皆令痘不入目也。忌食酱醋五味，牛鸡鹅鸭卵及诸卵之气熏袭儿目，但令食淡。不能淡者，宜少入盐。  

一法用干胭脂蜜调涂眼眶，则痘不入眼内。  

痘疮蕴非常之热，熏发肌腠为痘疹，顺其热则出而毒散，但过于热则又损目，抑之以凉则为陷伏黑靥。故善治者，使阳不致亏盈、阴不致潜伏，调适中和而已。苟为不然，阳胜则热盛而生风，肝应于目，无不害目者；阴胜则土无燥气，肾水反胜，为黑靥陷伏，则夭伤者多矣。  

此痘之毒瓦斯自里而达于外，故有目害，治宜活血解毒而已。活血不至热，解毒不致于凉，得其血活毒散，则睛不壅血不郁而免凹凸之患矣，似非点药可取效也。盖点药非毒则冷，必相攻击，反以为害，古人所不取也。  

治痘护目，古方用胭脂涂，不如钱氏黄柏膏好，从耳前眼皮面上并涂，日三五度。若用之早则头面无痘，用之迟纵使出亦稀。通圣散治痘入目生翳，白菊花、绿豆皮、谷精草去根，各五钱为末，每服一钱。米泔水一盏同干柿一枚煎。候米泔尽，只吃干柿饼，一日三服。一方加猪肝同煮，只食肝。一方将浮萍以竹节盛水盆上晒干为末，随儿大小每服一钱，以羊肝半具木石器内擂烂，投水半盏，滤取肝汁调服食后。  

痘疮伤眼，必用山栀、决明、赤芍、归尾、芩连、防风、连翘、升麻、桔梗作小剂末调服。  

如眼无光，过百日后血气复自明。一法痘疮发热时便用牛蒡子为末，贴囟门可免眼疾。  

***治法***  

前人论曰：痘疮首尾不可汗下，盖是戒慎恐惧之意。若痘本轻，不必仓慌妄药，而致求全之毁，如《易》云：勿药有喜。言其刚健中正本为无妄，故象曰：无妄之药，不可试也。故人所谓首尾不可汗下者，亦言本无汗下必用之证，惟恐执以汗下，则反有伤正气之过矣，正如无妄之药不可试也云。  

古云首尾不可汗。甫按：古人戒汗之意，痘疮本稀，出至足上有者为出齐，不可谓出不快而故表之。若本稀少，又无邪郁而强表之，正云诛伐无过之地，反有斑烂倒靥，耗散元气不能起胀者矣，谓首不可汗者此也。痘当黝靥有热而脱迟，前路俱正，今虽迟缓，终无忧也。若强汗之，必反损其真气而疮烂溃不能收敛者矣，谓尾不可汗者此也。  

古云首尾不可下。甫尝考其为斑，未见于表，下则邪气不得伸越，此脉证有表无里，故禁首不可下也。斑毒已见于外，内无根蒂，大便不实，并无里证，若下，虚其里则反陷伏，故禁尾不可下也。  

表实当汗，里实当下，此不易之理也，要当随时应变审证而施，当汗则汗，当下则下，而何有于首尾之禁？当汗不汗，则表邪不解，而疮有难出陷伏之患。当下不下，则内毒不除，而痘有变黑归肾之厄，故汗下二法要须详审。如痘疹未出，发热之初非微汗则表不解，有身热、头痛鼻塞、咽喉不利、咳嗽、毛焦、皮肤紧痛，此皆热极，痘疮虽出而毒亦不轻，宜微汗解散，痘出轻矣。若此者，安得亦禁而不汗乎？如斑未出，毒在脏腑，大便不通，固宜下之以泻其毒。至有痘出太盛、喘促腹满、小便赤、手足心并胁下有汗，或妄言，大便秘，亦宜下之。如痘已出足而结脓窠、尚有热证见者，当利二便，恐余毒在里未尽，因而生疾，若此者首尾皆宜下也，何可禁哉？  

***治法***  

李东垣云：痘疮宜避一切秽恶气及外人入房，远行劳汗，腋下狐臭气、房中淫液气、麝香臊膻气、妇人经候诸血腥臭气、硫黄蚊烟气、厕缸便桶气、误烧头发气、吹灭灯烛气、鸡毛鱼骨气、葱蒜韭薤气，以上皆不可犯。须要时常焚烧乳香、苍术、黄芩、甘香之气微袭，闻臭则荣卫气畅而无倒靥陷伏之患矣。  

***治法***  

●痘发热之甚，惊搐不止，日发三五次，若至九次者，一出如蚕种即死。  

●痘疮初出紫色成片者，曰紫云痘，四日死。  

●痘疮出如麻子无缝者兼紫色者，定死。  

●痘痘初出当顶红者，过六七日死。  

●痘疮凡见声哑气急，若痘色不正，定死。  

●痘疮初出作泻，服药不能止者死。  

●出疮后犹发惊者死。  

●痘疮面目俱肿而痘反黑陷者死。  

●痘疮闭目昏视、舌卷囊缩、饮食呛喉、躁哭不宁者，皆死。  

●痘疮四围灰白顶黑而陷者，七日死。  

●痘疮多有紫黑疔，挑去黑血擦药不变仍复黑色者死。  

●痘疮初出状如蚊蚤所 ，三日后反不见者，曰反关痘，五日死。  

●痘疮焦黑不灌脓者，三日死。  

●痘疮起胀清水白色顶陷者，三日后爪破而死。  

●痘疮随胀随没，内躁发喘死。  

●痘疮痒塌寒战不止者死。  

●痘疮不食腹胀，喘渴不宁者死。  

●痘疮黑色、大小便不通、目闭声哑者死。  

●痘疮发黄状如橘色，下利气促者即死。  

●头温足冷、闷乱饮水者死。  

●痘疮身体通肿如冬瓜，腹胀如鼓，气喘即死。  

●痘疮忽然泻血如豆汁、鸡肝、烂肺者主死。  

***药方***  

人参（味甘气温） 益元气，和中生津液，发痘起胀收结始终必用之。  

黄书（味甘气温） 补元气固腠理，内托陷下皆用之。  

当归（味甘辛气温） 能生血止血，活血养血，治痘赖以助血归附气位，以芍药佐。  

川芎（味辛气温） 能助清气升头角，佐参 以助元阳，治痘渐为引导上行之使。  

芍药（味酸平性寒） 可升可降，治痘血散不归赖以收之而附气，泻脾火，止腹痛。  

官桂（味甘辛性热） 治痘疮荣卫不充，用以鼓舞上行，引导气血达表散寒。  

甘草（味甘平气温） 治痘解毒泻火，和中益脾胃，佐理阴阳之正。  

白术（味甘辛气温） 健脾利水，升降阴阳，能发痘灌浆止泻。  

茯苓（味甘淡气温） 益脾止泻利小便，除烦热止渴生津，阳中之阴，降也，痘中不宜多服。  

陈皮（味辛气温） 和脾胃，达阴阳，畅气散痰，可升可降。  

生地黄（味苦甘气微寒） 行血凉血阴中之阳，治痘疮血热，鼻衄紫黑皆用。  

犀角（味甘淡气寒） 解心火，治痘热炽惊搐，烦躁不宁，用此镇解。  

麦门冬（味甘丰气微寒） 生津止渴，清肺烦，解痘热。  

黄连（味苦气寒） 解诸热毒，泻心火，浓肠胃，用以解痘毒。  

木香（味苦辛气温） 调诸气，和胃，避毒，行滞止泻。不可多用，多用耗真气。  

肉豆蔻（味辛气温） 治痘疮寒泻，能救中气，止冷泻。  

紫草（味苦气温） 能补中气而制诸邪，散痘毒，利九窍。  

生姜（味辛气热） 避诸恶气，开脾胃，和荣卫，温中散寒。  

柴胡（味苦辛气微寒） 发散热邪，泻肝火，并升麻能升正气，治痘毒寒热不平。  

升麻（味苦辛气温） 升阳气于至阴，益脾气，发腠表。  

桔梗（味苦甘气微寒） 泻火升散，载诸药上行，治痘疮入喉，解毒愈喉痹。  

鼠帖子（味辛气温） 润肺散气，利咽退肿，治痘毒专解不可缺。  

滑石淡（性寒） 利清道下降，疏导六腑之热，利小水。  

蝉蜕（味辛淡气微温） 能散风解热，痘疮用之疏散邪气，退毒风。  

糯米（味甘气温） 滋养脾胃，益中气，使痘毒不致内攻。  

山楂（味甘酸气温平） 益脾消食快气，解利宿滞，开导参 。  

蜜糖（味甘气温） 益脾生津润燥，治痘不结痂。  

荆芥穗（味辛平气温） 除风热，消疮毒，利肌表，退肿，清头目咽膈。  

防风（味辛甘气温） 散风热利表邪，领黄 行表，解毒托里有功。  

干葛（味淡甘气平） 解肌清表热，止渴，发散表邪。  

薄荷（味辛甘气温） 散风热，利头目咽喉，痘毒可散。  

玄参（味苦平气微寒） 能散表上之风火，驱痘毒出表，散斑疹。  

朱砂（味淡平性寒） 能镇心神，除热毒惊悸，治痘毒入心为惊昏乱用之。  

珍珠（味甘淡气微寒） 能除痘毒。  

琥珀（味淡平气温） 安神宁志，除惊利阴阳。  

***药方***  

发热三朝门剂参苏饮 治小儿发热憎寒咳嗽，或遇天时，或感风寒异气，疑似之间，最宜服此发散。  

人参 紫苏 桔梗 前胡 陈皮 半夏 茯苓 甘草 枳壳 干葛上水一盏，姜三片、枣一枚，煎五分，服无时。  

惺惺散 治小儿风寒，时气发热必作痘疹，宜服此。  

人参 白术 白茯苓 苦桔梗 细辛 栝蒌根 甘草（各等分）为细末，每服一钱，水一盏，薄荷三片同煎，去滓温服无时。要和气入姜煎。  

升麻汤 治大小人时气瘟疫，头痛足冷，脉数发热，肢体烦疼及疮疹，疑贰之间，或未经解利而疮毒已发。又云痘疹大便如常者并宜服之。  

升麻 葛根 芍药 甘草（等分）上为粗末，每服一钱，水一盏煎至半盏，去滓温服无时。亦可为细末调汤，烦热者则温服，寒多者则热服。  

败毒散 治痘疮壮热，已出未快，咽喉肿痛，胸膈不利。  

人参 桔梗 甘草 柴胡 荆芥 防风 陈皮（等分） 牛蒡子（加倍）上为粗末，每服一钱，水一盏，煎四分去滓，食后温服。  

消毒饮 治痘热盛，毒瓦斯壅遏，无问前后皆可服。  

人参 甘草 黄连 牛蒡子（各二钱）上为粗末，每服一钱，姜一片水一盏，煎四分，去滓温服，不拘时。  

三豆饮子 治时行瘟疫，天行痘疹者，预服之。  

黑豆 绿豆 赤小豆（各半升） 甘草（一两）同水九升煮，豆熟为度，逐日空心任意饮之，七日后疮必发快。  

托里散 治一切痘疹疳疡，或热或寒，发出不快及已出白塌倒陷。  

人参 黄 当归 川芎 白术 茯苓 甘草 芍药 黄芩 肉桂（等分）上为粗末，水一盏，姜一片，枣一枚。每服一钱，煎四分，不时服。热去桂，寒去芩。  

此托里药，乃痘疹之要药，善能用者，必无毒瓦斯内陷之忧。  

红绵散（一名天麻散） 治痘疹身有大热，面赤气粗无汗，为表未散者可服之。此药以天麻、麻黄发表为主，有汗者不得服，腠理已开不宜再发汗也。有汗而热者，则宜惺惺散为和解之药。  

故仲景论表证有宜发汗者，有宜和解者，有宜调和荣卫者。今有汗而热，则和解为宜；虚而热者，则宜调荣卫，如和中散之类是也。  

天麻 荆芥（各一分） 麻黄（去节） 甘草（炙。各二钱） 全竭（七个金者）上为末，每服一钱，水半盏、薄荷二叶、酒四五滴，煎二三沸带热服之。如疹未出，再进一服，次又一服。若是伤风寒证，服亦不妨。  

生油剂 治小儿脏腑伏热未成疮疹，四肢微觉有热，食物似减，头发干立，或额多微热，用生油一小盏旋倾入铁铫内以温水一小盏和之，以杖搅之，煎令水尽，更搅之令匀如蜜则止。夜卧时服，每服百日。一 至三岁每服二蚬壳，五岁至七岁三蚬壳，八岁至十五岁服半合，大人一合至二合，量大小增减，服后良久令卧少时，大小便利，四肢热退，痘疹不生，若已出者不可服。  

三酥饼 治初发热，用以表汗解毒稀痘神效。  

辰砂（万山明亮者，无夹石铁屑，以绢囊盛之，用麻黄、升麻、紫草、荔枝壳煮一日夜研细，仍用前汤飞过晒干，再研极细，用真蟾酥另调作饼子） 紫草（细末，亦蟾酥调作饼子用） 麻黄（去节，汤泡过，晒干为极细末，亦用蟾酥另作饼） 蟾酥（于端日捉取蟾酥，捻前三饼，每饼加麝少许炒）上方如遇时行痘疹小儿发热之初，每三岁者，将三饼各取半分热酒化下，盖覆出汗不能饮酒，败毒散煎汤化下更好。若痘已出满，顶红紫色，为热毒之盛，宜煎紫草红花汤或化毒汤，将辰砂紫草二饼调下少许解之，痘出之后不可服麻黄饼子。辰砂能解毒、紫草凉心火，制过又能发痘，紫草亦发痘解毒，麻黄发表发痘，蟾酥能驱脏腑中毒瓦斯从毛腠中作臭汗出。此四药诚解毒稀痘之神方也。  

抱龙丸 治小见一切风热中暑，惊悸，痘疹欲出多睡，咳嗽痰盛，面赤，睡中惊不宁，首尾见证皆可用。  

牛胆南星（腊月用泡过南星为末，装法续入黄牛胆内，令干，再为末半斤） 天竺黄（一两）辰砂（三钱） 雄黄（三钱） 麝香（三分）上为细末，甘草煎膏丸如皂角子大。竹叶灯芯薄荷汤化下一丸无时。  

辰砂六一散 治痘疮热毒太盛，狂言引饮，红紫黑陷。  

滑石（白腻者研细，水飞，晒干用，六两） 粉草（头末细研用，六钱） 辰砂（同上水飞，三钱） 冰片（三分，同砂和匀用）上将滑石、甘草末一半研匀，作六一散，治痘疹红紫黑陷热渴，余一半加辰砂末，名辰砂六一散。  

治惊狂谵语，前方败毒之初即用败毒散调下解毒稀痘。若报痘后红紫属热毒者，春用灯芯汤调，秋冬亦然，夏用新汲水调。二三岁者一钱，十岁者二钱。  

犀角地黄汤 《活人书》云：伤寒及瘟病应发汗而不发汗，致鼻衄，吐血不尽，内有瘀血，面黄，大便黑，此主消化瘀血凉血，兼理痘疹太盛。  

犀角（一两，磨汁） 生地黄（四两） 芍药（一两） 牡丹皮（一两）锉片每服二三钱，水一盏，煎五分温服。如狂热甚者加黄芩。  

紫草膏 治痘疹不快，或被风寒隐蔽。  

紫草 甘草（各二两） 麻黄（去节） 白附子（各一两） 僵蚕（十个，炒） 全蝎（十个）上为细末，另将紫草一两锉煎去滓熬成膏，又用蜜一两、好酒半杯炼过，同紫草膏和搅匀入前末药丸如皂角子大，每服一丸。红紫黑陷，用紫草汤化热，轻者温酒下，淡白黑陷虚寒者，好酒化下热服。发热初煎败毒散化下，表汗亦能稀痘。风寒者参苏饮化下，发惊者薄荷灯芯汤下。  

此药兼治风痫。痘疹出不快者最稳，医宜常蓄为妙。  

藿香正气散 治痘疹或感风寒头疼发热，咳嗽恶心，恶食呕吐，出不快者，此药发散温和，调中散表。  

藿香 白术 前胡 浓朴（姜炒） 陈皮 半夏 紫苏 大腹皮（洗） 桔梗 白芷 茯苓甘草（各等分）上为粗末，每服一钱，水一盏，煎五分，不拘时服，温热饮，盖覆微汗，加姜枣同煎。  

导赤散 治痘疹心经蕴热，烦躁不宁，小便不利，面赤多渴。  

人参 生地黄 麦门冬 木通 甘草（各等分）上咀，每服一二钱，水一盏煎五分温服，加竹叶同煎更妙。  

茜根汁 治时行痘疹正作，预煎汁入酒饮之则不患痘，屡用有验。《本草》云：茜味苦，治一切血病、痔 ，痈疖排脓。  

牛蒡子散 疏风解毒，小儿冬有非时之暖，春月天气暄暖，或肥甘浓味大过，重衣浓帛太多，伤皮肤蒸血脉，疮疡发黄，宜常服之。牛蒡子炒，为末，每服一钱水煎服。  

稀痘散 治痘疹，未出之时服之能稀痘，而陷伏之后服之即起。  

天灵盖（小儿者佳，用米泔汤洗过净，以麝香涂之炙黄用） 辰砂（四制者飞过，复研极细）上以辰砂二钱、天灵一钱共研匀，未发之前以败毒散煎汤调下三分或五分，看儿大小，出而伏陷者，升麻汤或保元汤调下。  

麻黄汤 主治痘疹，伤寒烦喘甚者。  

麻黄（去节） 杏仁（去皮尖） 甘草 桑白皮（蜜炙）上锉为散，每药一钱，用水七分，煎四分温服。  

五积散 治伤寒劳役，内伤生冷者。痘疮本蕴热毒，小儿热盛，渴则饮冷，热则当风，致被风寒所伏，寒热相搏，面青发热，心烦自利，宜此散其内外寒毒。然后热气上行，或汗，或疮痘，或瘾疹，皆愈。（方见伤寒门。）五苓散 治痘疮引饮水泻，或小便赤涩，并宜服之。  

白术 茯苓 猪苓 泽泻（各等分） 肉桂（三分）上为细末，心经蕴热者加辰砂，名辰砂五苓散。每服一钱，灯芯汤或蜜汤饮汤任下。  

羌活散 解热散毒，治风壅欲作痘疹者。  

羌活 独活 川芎 桔梗 蝉蜕 前胡 柴胡 地骨皮 栝蒌根 甘草（炙） 天麻 防风荆芥（各等分）上为细末，每服一钱。水一盏，煎四分入薄荷叶三片煎温服。  

夺命散 治痘疮已发未发，并宜服之。出痘疹热毒势甚者，服之解蕴热利小便。痘疹初发气盛亦宜服。  

升麻 紫草 甘草 木通（各等分） 糯米（一撮）上为散，每服一大钱，水一盏，煎四分温服。  

痘出三朝门剂保元汤 治痘令其内固外护，扶助阳气则气旺血附，气血无恙，一身之元气可保而无坏乱矣。  

区区痘毒藉此领载，则何难出之有？惟其有回生起死之功，转危就安之力，故曰保元。夫保元汤转补元气，气载血，血载毒，则痘自无内陷而为害者矣。  

人参（一钱） 黄 （二钱） 甘草（五分）上水一盏加姜一片，煎五分不拘时服。血虚而燥大便闭涩加当归、川芎；痘白灰陷顶者、有寒者加肉桂；渴烦而燥加麦门冬；泄泻者加白术、茯苓；小便不利车前子或合五苓散调入；热甚者加黄芩。  

补中益气汤 治痘疹发热难出，或脾胃虚陷发热及陷附倒靥。此能补中益气，可以为痘疹之内托十分稳当，寒热得中而无太过不及之弊。内有参 以补元气，有当归可以生血，有白术、陈皮以健脾，有升麻、柴胡以发表托毒不致内陷，此正所谓痘疹正药，痘疹家多未之载其功效，其亦未能用也欤？人参 黄 （各一钱） 当归 白术（各五分） 陈皮 甘草 升麻 柴胡（各三分）上水一盏加姜枣煎五分，不拘时服。寒加肉桂、干姜；热加黄芩、黄连；血不行者，加紫草；渴加麦门冬。  

四君子汤 治痘疹脾胃虚弱，不思饮食，气弱不能载痘，顶陷灰白宜用之。（方见胃门。）六君子汤 治痘疹脾胃虚弱，泄泻不食。即四君子加半夏、陈皮。  

八珍汤 治痘疹气血两虚不能载毒，故有内陷不起或枯涩不润，或不灌浆，或不结靥，多是气血不足故也。不拘日期并宜服。  

人参 白术 茯苓 甘草 当归 川芎 芍药 地黄上等分，每服二钱，水一盏，煎五分去滓，温服不拘时。  

十全大补汤 治证同前，但虚之甚则又宜此。即八珍汤加黄 、肉桂是也。  

小承气汤 治痘疹热甚内蕴不出，渴喘烦闷，手足心并胁下有汗，或谵语惊搐，二便秘涩者，宜用。微下之，则内毒不留，痘亦轻快，报点欲出不可服。  

大黄 枳实 甘草（各等分）上水一盏加枣三枚，煎五分，食前温服。  

化毒汤 治痘疹已出未出。  

紫草 天麻 甘草（炙。各等分。）上锉每服一二钱，水一盏、糯米一百粒，煎至五分去滓，作数次温服。此方名为化毒，至于主治无不切要。痘疹欲出，浑身壮热，不思饮食，服此一剂，则安而内消。已有一两颗出，则解其半。此药善能解痘疹之毒。  

胡荽酒 能通心窍，故治痘疹已发未发，或痛或痒，皆可用之，则疮疡易出而无壅滞，若大便利者不可用，胡荽能利大肠故也。胡荽连根二三两细切，以酒二大盏煎热，以胡荽沃其中，以物盖密勿泄气，候冷去滓复温，从头顶面目胸腹背膂微涂之，令遍，勿多涂面。钱氏用胡荽煎酒，口喷房中壁上及衣，使其气袭患人，而避秽恶之气，而快痘疹不致壅遏。  

稀痘酒 最能散毒稀痘。  

麻黄（泡，去节） 紫草（各二两）上二味细切，布囊盛之，浸无灰酒一小坛，泥封固。凡遇天行小儿发热时，与半杯一杯，量儿大小服，出微汗为佳。  

滑血散 治痘疹血虚血滞，或出迟，或倒靥，灰白不红，或黑而焦。  

赤芍药（酒浸，炒） 当归尾（酒炒） 川芎 紫草 红花（各三钱） 血竭（一钱）上为末，每服一钱，热酒调下，不饮酒者紫草汤下。《理辨》滑血散只是芍药一钱为末，每服酒调下。大抵芍药主时行寒热，消痈肿，故治痘疹行血散毒，荣卫得其通畅，是之取耳。  

无价散 治一切痘陷、倒靥、黑伏危急。  

人牙 猪牙 犬牙 猫牙上各以炭火烧，去烟存性，为末等分，每服三分，白酒热调下。痒塌、寒战、泄泻，煎异功散调下。一方人牙散，只用人牙一味，烧灰存性为末酒调。  

无比散 治痘黑陷枯焦，极热毒炽恶证。  

朱砂 腻粉（各二钱） 牛黄 麝香 冰片（各二分）上为末，每服四分，用新汲水调下。  

人参白术散 治痘，生津液，止泄泻，理脾胃。  

人参 白术 茯苓 甘草 干姜（各五分） 藿香 木香（各二分）水一盏煎四分，食前温服。  

豆蔻饼 治痘疹泻泄不止，诸药不效。  

诃子肉 赤石脂（各三钱半） 枯白矾（二钱） 木香（一钱） 肉豆蔻（五钱，面包煨，以面焦为度） 砂仁 白龙骨（各三钱）上为末，糯米糊为丸，如芡实子大，饼每服米饮磨下一钱，甚者木香散、异功散调下，泻止为度。  

木香散 治痘疮虚寒泄泻，灰白寒战不起胀、黑陷。  

木香 丁香 人参 官桂 陈皮 半夏 茯苓 甘草 前胡 诃子 大腹皮上等分为粗末，每服一钱，水八分、姜二片，煎三四分去滓稍热服，泻止勿服。  

异功散 治痘疹虚寒极甚、阳气将绝，泄泻、饮食不进，四肢冷，灰白顶陷，不灌不起宜此。  

木香 丁香 肉豆蔻（面煨） 官桂 附子（制煮熟去皮脐） 当归 人参 白术 陈皮半夏 茯苓 浓朴（姜炒）上皆等分，附子减半，共为细末，每服一钱，水一盏、姜二片，煎四分温热服。  

珍珠膏 治痘疔。  

珍珠（十五粒） 豌豆（四十九粒） 发余（烧灰，不拘多少）上为末，用干胭脂水调成膏，先用银簪拨开疔口，将药点入疔内，即皆变为红白色矣。  

四顺散 治痘疮四五日不大便，疮又盛出却喘气急，腹胀，小便赤涩宜此。  

大黄 当归 芍药 甘草（各等分）上为粗末，每服二钱，水一盏，煎五分去滓温服无时。若得气通不喘腹不胀，止服。初觉有赤点，大便如常，小便涩，用此通利，令出快也，若出而快，不须通也。  

秦皮散 治大人小儿风毒赤眼，痛痒涩皱，眵泪羞明。  

秦皮 滑石 黄连（等分）汤泡热洗二日。  

蒺藜散 治痘疮入目肿痛。  

白蒺藜 谷精草 防风 羌活 生蛤粉（各等分）上为细末水调，每服二钱即退。  

通神散 治痘疮入目，内生翳膜。  

白菊花 绿豆粉 谷精草（等分）上为末，每服一钱，柿饼一个、米泔水一盏同煎，候水干只吃柿不拘时，日三五次至七日效。  

蝉菊散 治痘疹入目，或病后生翳障。  

蝉蜕（去用净） 白菊花（等分）每服一二钱，水八分加蜜少许，煎四分，食后温服。  

甘桔汤 治痘疹咽喉疼痛生疮。  

桔梗（二两，米泔水浸一宿焙干用） 甘草（炙，二两）上为粗末，每服二钱，水一盏，煎五分，食后温服。  

如圣汤 治痘攻咽肿痛。  

桔梗（炒） 甘草（炙） 牛蒡子（各一两） 麦门冬（去心半两）上为细末，每服二钱，沸汤点细细呷服，入竹叶煎亦可。  

黄柏膏 凡用胡荽汤喷，必先用此膏涂面，然后喷之为妙，用此涂面目，并无痘疮侵犯。  

黄柏（一两） 甘草（三两，生） 绿豆粉（二两）上捣罗细末，以生油调成膏，涂面目耳前，俱涂四五遍，早涂痘出必稀。  

黄芩散 治痘出尽，恐痘入目，极妙。  

黄芩 栀子 黄丹（四分）上为细末，以牛蒡子叶捣汁调涂顶门。  

参牛散 治痘疮入目。  

人参 牛蒡子同为末，每服二钱，古米薄荷汤调服无妨。  

葡萄酒 治痘出不快，饮之即出。  

葡萄味甘平，利小水，取穗出快之义，研酒饮之。  

保婴丹 小儿痘疮未出，每遇春分秋分时服一丸，其痘毒能渐消散，若服三年六次，其毒尽消，痘出必稀，可保无虞。  

缠豆藤（一两五钱，八月内收取毛豆梗上缠绕红黄大者是，阴干用之为君） 生地黄 山楂肉牛蒡子 辰砂（各一两，水飞另研细） 黑豆（三十粒） 新升麻（七钱五分） 独活（二钱）甘草 当归（酒浸） 赤芍药 黄连 桔梗（各五钱） 连翘（七钱） 苦丝瓜（二条，五寸长者，隔年经霜为妙。烧灰存性用）上各为末，和匀净，砂糖为丸，如李核大。每服一丸，浓煎甘草汤化下。前项药须预取精好者，遇春秋二分或正月十五日修合，务在精诚，忌妇人鸡犬见之。  

传春散 治痘疮已出未出，陷伏不起，或隐在皮肤之间。  

梅花蕊 桃花蕊（各取阴干） 经霜丝瓜 朱砂（各二钱） 甘草（三钱）上为末，每服五分或三分，煎紫饮下。  

玄参升麻汤 治伤风伤寒，风寒少食，或汗或下后风热不散，表虚里实，发热于外，故身斑如锦纹，甚则烦躁谵语，兼治喉瘅肿痛。  

玄参 升麻 甘草（一分）上锉，每服二钱，水一小盏，煎五分，去滓温服无时。  

葛根汤 治天行热气欲发痘疹，壮热作疼，宜此解肌出汗。  

葛根 麻黄（各五钱） 石膏（一两） 黄芩 芍药 桂枝 甘草（各二钱）上锉，每服二钱，水一盏，煎五分，温服取微汗，若自汗者去麻黄。  

化斑汤 治小儿斑疹。  

石膏（煨，冷透） 知母（各一两） 人参（三钱） 甘草（五分）上为极细末，熟水调下半钱或调涂唇上，去头痛除昏发泄疹子，治小儿疮斑极妙。  

人参竹叶汤 治夏月壮热烦躁，烦心干渴，神思不宁，痰壅呕逆，及疮后余毒，小便赤涩，或赤斑，兼治中暑虚烦。  

人参 淡竹叶 当归 天门冬（去心） 半夏（泡制）上等分为粗末，每服二钱，水一小盏，姜三片，煎五分，去渣温服。  

六味人参麦门冬汤 治痘疹喘渴不已。  

麦门冬（去心） 人参 白术 陈皮（去白） 浓朴（姜炒） 甘草（等分）上水一盏煎半盏，温服无时。  

犀角散 治痘疮热盛，烦躁多渴，小便赤涩。或赤斑。  

犀角（镑） 甘草（炙。各五钱） 防风 黄芩（各一两）上为粗末，每服二钱，水一小盏，煎五分，温服无时。  

玳瑁散 治痘疹，天行时热未发，可令内消，已发解热，不致太盛。  

生玳瑁 生犀角（各以冷水浓磨汁二合）上二汁同搅匀，每服半合，日二三服为佳。  

一方 治痘出黑紫不快，水磨玳瑁汁服之。  

理中汤 治痘疹脾胃虚寒，呕吐泄泻，腹中微痛，服此温中进饮食。  

人参 白术（炒。各一钱） 甘草（炙） 干姜（煨。各五分）上水一盏，姜一片、枣一枚，煎四分热服。  

胃爱散 痘疹脾胃不快，泄泻呕吐，用此调理发扬，痘出快畅。  

糯米（二两） 干淡木瓜（三分） 甘草（一分） 藿香叶 紫苏叶（各一分） 丁香（十个）为细末，每服一钱或半钱，粟米枣子汤调下。  

通关散 治痘疹闷乱烦躁，大小便俱不通，宜用此，以利二便则热退。  

人参 茯苓 栀子 木通 瞿麦 车前子 滑石 大黄 蓄 甘草上为末，每服五分，水半盏，灯草同煎三分。若禀受不足，只小便不利，宜服五苓散、导赤散、人参白术散之属。  

救生散 治痘疹危困，恶候黑陷，此药治热毒倒入腹中者，不得已而用之。  

猪血（腊月用新瓷瓶盛，挂当风处阴干，听后用） 马牙硝（各一两） 朱砂 牛黄片脑 麝香（各一钱）上同研极细末，每服一字，新汲水调下，大便下恶物，疮转红色为度，不过再服，神验。  

滑石散 治痘疹出迟，瘀热壅盛黑色，烦心多渴，小便赤涩。  

滑石 甘草（炙。各五钱。）上为细末，每服一钱、鸡子清酒各半服。  

快毒丹 治痘疹血气相搏，出不快，宜此。  

木香（一分） 肉豆蔻（五钱，面包煨） 青皮（一两，半生半熟） 黑丑（炒，一钱）上为细末，粥丸，黍米大。每服七丸至十丸，浓煎紫草葱白汤下。  

龙脑丸 治痘疹初作未能出尽，或已出，内外热毒贯注，血泡如痘，在肌皮不结痂 ，二者皆可用。  

龙脑（半字，研细）上以猪心血旋滴入和为丸黍米大。以紫草汤吞下，或化下燥，或化下烦躁狂闷，未省者以温酒化。钱氏用猪尾血，取其动意也，心血取其归心，片脑凉心，皆不过治热毒大盛者，非大盛不敢服此。  

牛黄散 治痘疹阳毒入胃，日夜便血，腹痛啼哭。  

牛黄（分） 郁金（一两）上为末，每服五分，以浆半盏煎至三分温服，量大小增减，日二次。  

南金散 治痘疮已出而隐，其热甚微者，服诸药不效验者，万无一失。  

紫背荷叶（霜后贴水紫色者佳） 白僵蚕（直者，炒，去丝）上为细末，每服一钱，小者五分，研末胡荽酒调下，米饮亦可，在处印帖施人，阴德之广，全活之众。有用龙脑人齿卒未易得，惟此为易，亦效速也。  

朱砂膏 治惊积惊热，病后可以常服。  

朱砂（半两） 硼砂 马牙硝（各三分） 珍珠末（一钱） 玄明粉（二钱。以上并研）麝香（各一分）上为末一处拌和，以炼蜜为膏，诸般惊症只用黄豆大粒，金银薄荷汤化下，身热者甘草汤下。  

红粉丹 治痘，脏腑蕴热，疮出不匀。  

龙脑（一字） 坯子胭脂 天竺黄 朱砂（各两） 牛胆南星（腊月制者佳）上为细末，炼蜜为丸，如龙眼大。每服一丸，人参汤下。  

紫金散 治痘疮倒靥，痘出不快。  

紫草 蛇蜕（炒焦） 牛蒡子（炒。各半两）上为粗末，每服一钱，水七分煎四分温服。蛇蜕能治一切恶疮，十年不愈者用之良。  

乳香猪血膏 治痘斑不发。  

乳香（研细）上以猪心血就丸乳香，如樱桃大。每服一九，水化下。  

脱壳散 治痘斑不发，倒靥。  

凤凰（即哺鸡子壳，不以多少，新瓦上焙干，研为细末。）上以好酒调涂儿口唇上，令其自舐可，或涂风池穴，每服一字。  

宣毒膏 痘疮已出不快，倒靥，急服此药大效。  

猪尾血（腊八日取一升，新瓦器盛） 朱砂 乳香（各一两） 甘草 马牙硝（各半两）片脑 麝香（各一分）上共为细末，猪心血拌匀，用竹筒一个留底节装入在内，用纸数层封固挂在大粪缸梁上，至清明取出曝干，更入片脑、麝香各一钱研匀，滴水丸如皂角子大。人参汤化下一丸。黑陷者即转红滑复起，如神效。  

清凉饮子 治痘毒痈疖，惊痰壮热。  

大黄 连翘 当归 芍药 羌活 防风 栀子仁 甘草上等分，水一盏、药二钱，煎五分温服。  

大连翘饮 治同前。  

连翘 瞿麦 荆芥 木通 紫草 当归 车前子 赤芍药 防风 栀子 柴胡 黄苓 甘草蝉蜕 滑石（各等分）上每服二钱，水一盏，煎五分温服。  

荆防败毒散 治痘疹始终热毒之甚者。  

荆芥 防风 羌活 独活 柴胡 前胡 川芎 桔梗 枳壳 天麻 地骨皮（各等分）上水煎，初出不快加紫草、紫苏、僵蚕、葱白；泄泻加猪苓、泽泻，去紫草，微汗热退为佳；热盛谵语烦渴，辰砂六一散调服。  

猪髓膏 治痘疮不脱落痂 不起者，涂之立落。  

猪骨髓 蜜汁上二味以火熬一二沸，退凉用鸡瓴扫上即落。  

败草散 治痘疮糜烂不能穿着褥，用此敷之。  

盖屋或盖墙多年败草，取其多霜雪雨露，感天地阴阳之气，善解痘毒，不拘多少，干晒为末。若痘汁不干，粘衣惹席，湿烂不能转动，可用二三摊布上，任其睡卧为妙。  

甘露饮 治痘疮热毒攻牙口肿。  

黄芩 生地黄 天门冬 麦门冬 枇杷叶 茵陈 石斛 桔梗 甘草 枳壳（各等分）水煎食后服，不可吃热物。  

擦牙散 治痘毒牙疳腐烂，搽上神效。  

白梅（烧存性） 枯矾（各一钱） 人中白（取夜壶中者佳）上将人中白 红退冷，同研一处极细，先用韭根茗茗浓煎汤，以鸡毛洗牙去腐净见血，方可敷药。虽遍糜烂者，敷之皆愈。  

罩胎散 治孕妇痘疮最难调治，此药不致伤胎。  

人参 白术 茯苓 甘草 当归 川芎 芍药 柴胡 干葛 桔梗 黄芩 陈皮 枳壳 紫草 砂仁（各等分）上每服五钱，水二盏，煎一盏温服无时。  

安胎饮 安孕娠出痘，不致损胎，名曰安胎饮。  

人参 当归 黄芩 大腹皮 川芎 芍药（各八分） 香附子 紫苏（各一两） 砂仁 陈皮甘草（各五分）上水二盏煎一盏温服，腹痛者加阿胶。  

蜜导法 治孕妇痘疮，大便秘结，小儿虚羸，不敢通利，用此导之。  

蜂蜜四两炼成膏，大皂角末三五钱和捻作成枣子样，插入肛门中，大便自出。  

避邪丹 用烧于房中，能避一切恶秽邪气。  

苍术 乳香 陈真香 甘松 细辛 云香（各等分）上为末，水丸，如豆大。每一丸熏之良久，又焚一丸，不可太多，只是聊有香气不断可也。  

## 卷之九十二

### 奇病续抄  

***太乙散之功***  

交州刺史杜燮中毒药而死，董奉以太乙散和水沃燮口中，须臾乃苏。燮自谓初死时，有一车门直入一处，内燮于土窟中，以土塞之。俄顷，闻太乙使至，追杜燮，遂开土窟，燮得出。  

***胸中虫患***  

广陵太守陈登患腹烦满，面赤不食，使人讲华佗。至曰：君腹中有虫欲成，盖腥物之所为。  

乃与汤药，遂吐虫三升许。虫头皆赤，半身犹是生脍。  

***蛟龙病***  

古有患者，饮食如故，发则如癫，面色青黄，小腹胀满如孕。医者诊其脉与证皆异，而难明其主疗。忽有一山叟曰：闻开皇六年，灞桥有患此病。盖因三月八日水边食芹菜得之，有识者曰：此蛟龙病也。为龙游于芹菜之上，误食而病也。遂以寒食饧，每剂五合，服之数服，吐出一物，虽小而似蛟龙状，有两头。其病者根据此治之获效。  

***疮破雀飞***  

金州防御使崔尧封有甥李言吉，左目上睑忽生一小疮，渐大，长如鸭卵，其根如弦，恒偃其目不能开。尧封饮之酒，令大醉，遂与割去。疮既破，中有黄雀飞鸣而去。  

***人渐缩小***  

世有奇疾，终莫能晓。昔吕缙叔以制诰知颖州，忽得疾，但缩小，不能医，临终仅如小儿。  

古人不曾患此疾，终无人识。  

***视物倒植***  

元末四明吕复，别号沧州翁，深于医道。临川道士萧云泉，眼中视物皆倒植，请复治，问其因。曰：某尝大醉，尽吐所饮酒，熟睡至天明，遂得此病。复诊其脉，左关浮促，即告之曰：伤酒大吐，上焦反复，致倒其胆腑，故视物皆倒植，不内外因，法当复吐以正其胆。遂用藜芦、瓜蒂为粗末水煎，使平旦顿服，以吐为度，吐毕视物如常。（《九灵山房集》）  

***视直如曲***  

昔有人家一外家，视物如曲弓，视界尺之直亦如曲钩。俸医亲见，药莫能治。  

***呕物如舌***  

镇阳有士人嗜酒，日饮数斗，饮兴一发则不遏。一夕大醉，呕出一物如舌。初视无痕窍，至欲饮时，眼偏其上矗然而起，家人沃之以酒，立尽常日所饮之数而止，遂投之猛火，自出，烈为十数片。  

士人自此恶酒不饮。  

***消食笼***  

《齐谐记》云：江夏郡安陆县隆安中有郭坦兄弟三人。大兄得天行病后，遂大能食，一日食斗米。其家给五年，贫罄。后乞食至一家门前，已得饭，复乞其后门。其家人怒之云：前门已饭了，又从后门来讨，那得许多与你？彼答云：腹中饥甚，实不知是后门。门园有韭三畦，彼就地而啖其二。须臾，闷卧在地，大吐一物如笼，因出地渐渐小。人持饭与，遂不复食。将饭着所吐之物上，即消化成水，此病寻瘥。  

***孕妇腹内钟鸣***  

有贫士于常卖处买得药方一册，其中有一方能治妊妇腹内如钟鸣，用鼠窟前畚士研罗为末，每服二钱，麝香汤调服，其疾即愈。  

***妇人异疾***  

一妇异疾，每腹胀则腹中有声，如击鼓远闻于外。人行过门者，皆疑其家作乐。腹胀消，则鼓声亦止，一月一作，经百医皆莫能明其疾。  

***产妇腹中痒***  

箭竿及镞主治妇人产后腹中痒，安所卧床席下，勿令妇人知。  

***产后肠痒***  

针线袋主治妇人产后肠中痒不可忍，以袋安所卧褥下，勿令人知。  

***王氏异疾***  

汾州王氏得病，右胁有声如虾蟆，常欲手按之，否则声声相接。郡医不能辨。闻留阳山人赵峦，请诊之。曰：此因惊气入于脏腑，而成，与镇惊朱砂丸，吞以虾蟆衣（即车前草汤），遂瘥。  

***杯中蛇影***  

陈留何解元一日会饮于赵修武宅，酒至数杯，忽见杯底有似小蛇，咽入口亦不觉有物，但每每思而疑之，日久觉心痛，自思蛇入腹，为患不浅。后复会其宅，恰才执杯，又见小蛇，乃放杯细看，乃梁上挂弓一张，蛇影乃弓梢之影是也，遂解其疑，痛即止。  

***食挂***  

眉州米思古得疾不能食，闻荤腥则呕，惟用大铛旋煮汤沃淡饭，数数食之。医莫能治。史载之曰：俗辈不读《内经》，而妄医人之疾，可叹可骇。君之疾正在《素问》经中，名曰食挂。  

凡人之肺，六叶舒张而盖，下覆于脾，子母气和则进食。一或有戾则肺不能舒，脾乃为蔽，故不嗜食。遂授之一方，以清气润肺为治。服三日，病者鼻闻肉味觉香，取啖之，甚美。此宋人载于传记。余考之《素问》，并无食挂之病，或记者假托耳。  

***土瓜异貌***  

《岣嵝神书》曰：以三月中取壬方土瓜根阴干为末，以浆浸洗面，拭干。又以浆调土瓜根末涂面上，拂旦以浆水洗之。三十日有少容，百日白泽，故人皆不识，兄弟夫妻不能认其脸。  

***血留颜***  

《岣嵝神书》曰： 血者，啄木鸟血也。其鸟头有冠毛，面赤如桃花色，乃以庚日取其血，向西饮之，面角如朱，颜若童子，光彩射人目也。  

***玄虫变发***  

三月三日取水中蝌蚪一合，阴干，候桑椹黑时，取汁一升渍之，盛于瓦器内，埋东壁下，百日取之，其色如黑。以涂白发，其发如漆，永不再白。  

***柳椹坚牙***  

新柳花如椹者，收之阴干为末。日以擦牙，去其宣疳臭，诸风不生，明目驻颜，黑发聪耳，壮筋力，益寿算，轻身健体，齿坚可咀金石，奇效。  

***赤苋成鳖***  

五月五日取鳖切如棋子大，与苋菜杵如泥，丸如弹子大。若投水中，三日成鳖。  

***咒枣治疟***  

古人有咒枣法，向日咒曰：吾有一枚枣，一心归大道。优化夷，优隆夷。劈烧念七遍，吹枣上，与病患食之，不再作。  

***发不退落***  

用桑白皮一斤、火麻子三升，同煮五十沸，用附子一个入药内，每日午时洗头少顷，梳发不落。  

***龙骨秘精***  

龙骨、巴戟天、韭子等分为末，炼蜜丸，梧桐子大。每服三五丸，空心盐汤下，固精如神。  

***一体作两人***  

一人忽觉自形作两人，并卧不别真假，不语，问亦无对，乃离魂也。法用朱砂、人参、茯神浓煎服，真者气爽，假者即化矣。  

***鼻中毛出长如线***  

一人鼻中出亳，一昼夜长一二尺，渐渐粗圆如绳，痛不可忍，摘去更生。此因食猪羊血过多然也。法以 砂、乳香，饭为丸，水下十粒，早晚各一服，病去乃止。  

***皮肉蟹走***  

一人病皮肤之下有虫如蟹走，作声如儿啼。筋肉为火之化，法用雷丸、雄黄等分为末，掺猪上炙而食之即愈。  

***灸疮出血片如蝴蝶***  

一人灸火痂落，灸疮内出鲜血片如蝴蝶，腾空飞去，痛不可忍。此是血肉为火所化，用大黄、芒硝等分为末，水调下，微利即愈。  

***浑身虱出***  

一人卧，忽然浑身虱出四五升许，血肉俱坏，舌尖舌出不止。用盐酷点汤饮十数杯即愈。  

***发如铜丝***  

一人眼赤，鼻张大喘，浑身出斑，发如铜铁丝硬，乃目中热毒瓦斯结于上焦，用白矾、滑石各一两，水三腕，煎一碗半，饮尽即效。  

***毛如铁条***  

一白人忽变黑，毛直如铁条，虽饮食不语，如大醉，名血溃。  

***肉出如锥***  

一人忽然遍身肉出如锥，痒痛不能饮食，名血拥。用赤皮葱烧灰，水淋汁洗沃，内服淡豆豉汤数盏愈。  

***眼前常见飞鸟***  

一人眼前常见禽虫飞跃，捉之即无，乃肝胆经为疾也。用酸枣仁、羌活、玄明粉、青葙子各一两为末，每用二钱水煎和滓服，日三次。  

***眼珠垂出***  

一人眼珠垂下至鼻，大便下血，此名肝胀。用羌活煎汤，服数次而愈。  

***饮油快意***  

一人饮油至四、五升，方始快意，乃发入胃，血里化为虫也。用雄黄五钱为末，水调服，虫自出，已成蛇形。  

***揩断虫出***  

一人患十指断坏，唯有筋连节肉，虫出如灯芯，长尺许，有绿毛，名血余疾。用茯苓、胡黄连煎服愈。  

***身如波浪声***  

有患遍身皮底浑浑如波浪之声，痒不可忍，抓之出血不止，名气奔疾。用人参、苦杖、青盐、细辛各一两，水两碗，煎一碗，饮尽愈。  

***白俱黑***  

有患眼内白 俱黑，见物依旧，毛发直如铁条，不语如醉，名血溃。用五灵脂为末二钱，酒调服愈。  

***齿皆摇动***  

一人忽然气上，喘不能语，口中流涎吐逆，齿皆摇动，气出转大即闷绝，名伤寒并热霍乱。  

用大黄、人参各五钱，水三盏，煎一盏服。  

***口内肉球***  

有患口内生肉球，有根线，长五寸余，吐球出方可饮食，以手轻捏，痛彻于心。水调生麝香频频服之，数日根化而愈。  

***指甲倒***  

手指甲生长倒刺，入肉如锥，食葵菜自愈。  

***疮如猫眼***  

一人面上及遍身生疮似猫儿眼，有光彩，无脓血，冬则近颈，名白寒疮，多食鱼、鸡、葱、韭而愈。  

***胁破肠出***  

一人胁破肠出臭秽，急以香油抹肠送入，再不出，又以人参、枸杞子煎汤服，又淋，破处自合，吃猪肾粥、羊石脂十日愈。  

***气出不散***  

一人口鼻中气出，盘旋不散，凝似黑盖，过十日渐渐至肩，与肉相连，坚如铁石，无由饮食，多因疟后得之。用泽兰叶水煎，日饮三盏，五日愈。  

***头面发热有光***  

有患头面发热有光色，他人手近，如火炙。用蒜汁半两，酒调下，吐物如蛇遂安。  

***浑身生泡如棠梨***  

一人遍身生泡如棠梨子，破则出水，内有石一片，如指甲大，其泡复生，抽尽肌肉，不可治矣。急用三棱、莪术各五钱为末，分三服，酒调下。  

***醉吞水蛭***  

有醉人夜饮水，误吞水蛭，腹痛黄瘦，不进饮食。用小死鱼三、四个，猪脂煎溶搅匀，入巴豆十粒研烂和田中干泥，丸如绿豆大，以田中冷水吞下，泄下为度。  

***小便出粪***  

人患小便中出粪，大便中出尿，名交肠病。用旧 头烧灰，酒调下五分愈。  

***流精不歇***  

有人玉茎坚而不举，流精不歇，如针刺，捏之肥，乃为肾满漏精。用韭子、破故纸各一两为末，每服三钱，水煎，日三次，即止。  

***面肿如蛇***  

有人头面肉肿如蛇状，用湿砖上青苔一钱，水调涂立消。  

***肠中虫出***  

有人大肠内出虫，续续不断，行坐不得。用鹤虱草为末，水调服五钱，自愈。  

***遍身赤肉***  

有小儿初生，遍身无皮，俱是赤肉，掘土坑卧一宿即长皮。又方，用白早米粉干扑于上，候生皮乃止。  

***疮如樱桃***  

有项上生疮如樱桃，有五色，疮破头皮断炼，逐日饮牛乳而愈。  

***肢肿如石击之有声***  

有人发寒热，四肢坚硬如石，击之有钟磬声，日黄瘦。用茱萸、木香等分，水煎一、二服愈。  

***肠脱***  

大肠下脱，虽有医方，鲜得其效。一人病此，用芝麻油器盛坐之自入，饮火麻子汁数升愈。  

***鼻中出水成虾***  

一人鼻患腥臭，流水以碗盛，视之有铁色虾鱼如米大，走动，捉之即化为水。此肉坏也。  

食鸡肉，一日二次，月余愈。  

***足底长疔***  

有患两足心肿破凸起如疔，胫骨有碎孔流髓，身发寒战，唯思饮酒，此肝肾二气冷热相吞。  

用川乌炮为末敷之，内煎韭菜汤服之愈。  

***四肢脱节***  

有四肢脱节，但有皮连，不能举动，名曰筋解。用黄芦酒浸一宿，焙干为末，酒下二钱，多服自痊。  

***喉间别窍***  

一人咽喉间生肉块突起，有孔窍，见臭气，用臭橘叶煎服而愈。  

***脐漏***  

一人腹坚如石，脐中流水出不止，又痛痒之甚。浓煎苍术汤沃之。又以术末加麝调水服。  

***眉病***  

一人目瞪不见，唯眉毛扇动，唤之不应，与饮饭能食。用蒜三两取汁，酒调服遂愈。  

***毫孔出血***  

一人毛窍节次血出，少间不出即皮胀如鼓，口鼻眼目俱胀，名脉溢。用姜汁合水各一盏，服之即安。  

***脑窍***  

一妇人年少，脑生一窍。凡咳脓血与窍相应而出，此肺痿也。用参、 、归、芍加退热排脓之剂而愈。  

***蛇瘕***  

患蛇瘕乃蛇精液沾菜上，误食之者腹内成蛇，或食蛇亦有此。其证常饥，食之即吐出。  

赤头蜈蚣一条，炙为末，作二服，酒下。  

***龙瘕***  

误饮龙精而成龙瘕者，用寒食饭三升，每食五合，日三次，得吐即愈。  

***鳖瘕***  

误食蛇及鳖而成瘕，或因食鳖则痛，并用鸡粪一升炒黄，投酒中浸一宿，澄清去贮别器，以粪炒干为末，用澄清酒调下一合即愈。  

***鸡瘕***  

鸡瘕有病冷痰者。医曰：因食白瀹鸡过多故也。用蒜煮熟食之二、三枚，乃吐一物如升大，痰涎裹之，开而视之，一鸡卵也。再服熟蒜，吐十三卵方愈。  

***胞漏***  

一妇产后有伤，胞破不能小便，常常渗漏不干，用生丝绢一一剪碎，白牡丹根皮、白芨各末一钱，水一碗，煎至绢烂如饧，空心顿服，不可声言，即效。  

***尸厥***  

人卧奄然死去，有腹中走气如雷，名曰尸厥。用硫黄一两，焰硝五钱研细，分三服，好酒煎，觉烟起即止，温灌之，片晌再服，遂醒。  

***蛇头疮***  

患疮如蛇头突出数寸，用雄黄、硫黄涂之即消。  

***人面疮***  

有患人面疮，多在股上，其形似人面有口眼。敷药上，即食之无矣，与之饮食，皆食之无。  

一日将贝母末敷，即密口不受，遂拉之疮口，数次而痊。  

***心漏***  

有患胸前溃窍，血液常流，二十年余治之不效。一方士教以鹿茸酥炙，附子泡盐花，枣肉为丸，每服酒下三十丸效。  

***心疾见狮***  

有患心疾，见物如狮子。程伊芳川教以手直前捕之，见其无物，久久自愈。  

***观壁皆莲***  

一妇病热，目视壁上，皆是红莲花满壁。医用滚痰下之愈。  

***乳悬***  

一妇产后忽然两乳细小，下垂痛甚，名曰乳悬。用芎、归各二斤，内用半斤煎水服，余以烧烟熏口鼻，二料乃愈。  

***水道出线***  

一妇产后，水遂中出肉线一条，长尺余，动之则痛欲绝。先服失笑散数服，次以带皮姜三斤研烂，入清油二斤，煎干为度，用绢兜起肉线，屈曲于水道边，以煎姜熏之，冷则熨之。一日夜缩其大半，二日则尽入。再服失笑散、芎归汤调理。如肉线断不可治。  

***剩骨痈***  

有患肿毒溃时常出一细骨，名剩骨痈。用生桐油调密陀僧如膏，绢摊贴愈。  

***灸火出血***  

有人灸火至五壮，血出一缕，急如溺，手冷欲绝。以酒炒黄芩一、二钱为末，酒下止。  

***头皮蛆出***  

一人头皮内时有蛆出。以刀切破皮，用丝瓜叶捣汁搽之，蛆出尽根绝。  

***痘烂生蛆***  

小儿痘烂生蛆，以柳条带叶铺地，将儿卧其上，蛆尽出而愈。  

***窍有声如儿啼***  

一人渊疽发于肋下，久则溃，窍有声如儿啼，灸阳陵泉二、七壮即止。  

***应声虫***  

腹中有虫作人语，随人言则应，名应声虫。读《本草》药名悉应，只读雷丸即不应，遂服之，而虫声绝。  

***指节断落***  

人有手指节间痛不可忍，渐至断落，以蓖麻子去壳二两，碎者不用。黄连四两贮瓶内，水二升浸之，春夏三日，秋冬五日。每早向东，以此水吞下蓖麻子一粒，渐加至四、五粒，微泄无害，忌食动风物，屡验。  

***耳内鸣如雀声***  

人患头风证，耳内常鸣如鸟雀啾唧之声，此挟脑风火之声也。用川当归汤而愈。  

***舌出寸余***  

一人伤寒，舌出寸余，连日不收。用梅花冰片搽舌上，应手而收，重者用三钱方愈。  

***舌胀满口***  

子和治一妇人，水舌肿大满口，诸药罔效。以 针砭之，血出肿减，三日方平。  

***舌出不牧***  

妇人产后舌出不能收。以朱砂敷其舌，令作产儿之状，以二女扶之，壁外潜将瓦器忽然崩坠响声，妇闻而惊，舌则收。  

***妇人生虫***  

一妇人忽生虫一对，在地上能行，长寸余，自后月生一对。以苦参加对虫药为丸，服之又生一对。埋于土中，过数日发而视之，大如拳，名子母虫，从此绝根。  

***眼中血出***  

一妇人眼中血如射而出，或沿鼻流下，但出血多时即经不行，乃阴虚相火之病。遂用当归、生地、酒芍加柴胡、黄连、黄柏、知母、条芩、侧柏、木通、桃仁、红花水煎，食前服愈。  

***奶头裂***  

奶头裂用秋后嫩茄子裂开头者，阴干烧为末，水调服。  

***人被鬼击***  

一人被鬼击，身有青痕作痛，以金银花水煎服愈。  

***身红点***  

一男子每至秋冬遍身发红点作痒，此寒气收敛腠理，阳气不能发越，怫郁内作也。宜用人参败毒散解表，再用补中益气汤实表而愈。  

***身紫泡***  

一人因剥死牛瞀闷，遍身俱发紫泡，便急刺破泡，良久遂收而苏醒，更与败毒药愈。  

***头如斗***  

人患脑疽，面目俱肿，头 如斗，此膀胱湿热所致。用黄连消毒饮二剂，次以槐花酒二碗，顿退，以指下肿虚复起，此脓已成也。于头、额、肩、颊各刺一孔，去其脓汁，头目始开，更以托里药加金银花、连翘二十剂全愈。  

***红丝瘤***  

东垣云：曾一人生一子，一岁后生红丝瘤而死，后四子皆然，何也？曰：汝乃肾中伏火，精内有红丝故也，俗名胎瘤。汝试以精验之，果然。遂以滋肾丸与之，令其妻服六味地黄丸，乃受胎生子，前证不作。  

***蛇入人窍***  

蛇入人窍中，急以手捻定，以刀割破尾，以椒或辛辣物置尾中，以绵缚之即自出，不可拔。  

***产后食茶***  

一妇人产后日食茶二十余碗，一月后遍身冰冷数块。人以指按其冷处，即从指下上应至心。  

如是者二年，诸医不效。以八物汤去地黄加橘红，入姜汁、竹沥一酒杯，十服而温。  

***闻雷昏倒***  

七岁小儿闻雷即昏倒，以人参、当归身、麦门冬少入五味子熬膏，尽一斤后，闻雷自若。  

***别有一喉***  

一人但饮食，若别有一喉咙斜过膈下，径达左胁而作痞闷，以手按之则沥沥有声。以控涎丹十粒服之，少时痞处热，作一声，转泻下痰饮二升，再饮食，正下而达胃矣。  

***三阴交血出***  

一妇三阴交无故血出如射，将绝，以手按其窍，缚以布条，昏倒不知人，以人参一两煎汤灌之愈。  

***项肿与头相统***  

一人颈项肿与头相统，按之坚硬。漏芦汤一剂服下发痒，顷刻消散。  

***痒入骨髓***  

一人田间收稻，忽然遍身痒入骨髓。用食盐九钱泡汤三碗，每进一碗，探而吐之，三进三探，则不痒矣。（此痰气也。）  

***小儿遍体痒***  

一小儿遍身搔痒，此火候也。以生姜捣烂，布包擦之而止。（从治之也。）  

***盘肠产***  

盘肠产者，于临产即子肠先出而后产子，产子之后，其肠不收。以醋半盏，冷水七分，勿令妇知，倏然一喷产妇之面，三喷之则肠收尽，此升提之法也。（恐即气上。）  

***产户一物如胞***  

丹溪治一妇，产户下一物如胞有尖，约重斤余，却喜血不尽虚。急与黄 、白术、升麻各五分，人参、当归各一钱水煎，连服三剂即收愈。  

***胸间溃窍***  

一少妇胸溃一窍，有脓血，与口中所咳相应而出，以参、 、当归加退热排脓等药而愈。  

***玉茎长肿***  

一少年玉茎挺长，肿而萎，皮塌常润，磨股难行，两腿气冲上，手足倦弱。先以小柴胡汤加黄连，大剂行其湿热，少加黄柏降其逆上之气，肿渐消，茎中硬块未尽。以青皮为君，佐以散风之药为末服，外以丝瓜汁调五倍子敷之愈。  

***耳内生紫疔***  

一人耳内生疔，如枣核大，痛不可动，用火酒滴耳内，令仰上半时，以箝取出绝根。（此名耳痔。）  

***阴茎肿大***  

一人茎头肿大如升，光如鱼泡，以二陈汤加升麻、青黛、牡蛎，水煎服，二剂愈。  

***新婚逆意***  

一少年新婚欲交媾，女子阻之，乃逆意，遂阴痿不举者五七日。以秃笔头烧灰，酒调空心服一钱即起。  

***阴户如石***  

一妇产后因子死，经断不行半年。一日小腹忽痛，阴户内有物如石硬，塞之而痛不禁，群医不识。青林曰：此石瘕也。用四物汤加桃仁、大黄、三棱、槟榔、玄胡索、附子、泽泻、血竭为汤，二剂而愈。  

***疮血如溺***  

一人左手无名指爪角生一小疮，初起麻粒大，用小刀挑开，疮头血出如溺不止，一日夜长出肉瘤如菌裹指，顶内开一孔，如眼目转动，此疔毒也。以艾灸四十壮，不知痛痒，复烙之，剪去肉瘤，敷收疔散，外以膏药之，内服解毒汤，七日愈。  

***日夜小便百余次***  

缩泉丸最效。脬气不足，小便频数，一日夜共百余次。用益智仁、天台乌药大如臂者，等分捣末，酒煮山药打糊为丸，如梧桐子大，卧时盐酒送下五、七十丸。  

***皮生恶物***  

一女十六岁，四腕软皮处生恶物如黄豆大，半在肉内，红紫色，痛甚，诸药不效。方土教买水银四两，以白纸二张揉熟，蘸水银擦三日自落而愈。  

***鸡子愈痨***  

有患痨瘵二年，一日无肉味，腹痛不可忍。及危，其家恐传染，置之空室，待其自终。三日无得肉食，将鸡子自煎食。及熟，忽打喷嚏，有红线二条，长尺许，自鼻出入铫，遂以碗覆，煎之，视之，即痨虫也，遂愈。  

***吐物断酒***  

一人自幼好酒，片时无酒呼叫不绝，全不思食，日渐羸瘦。或执其手缚柱上，将酒与看而不与饮，即吐一物如猪肝，入酒器，其人遂安，绝不思饮酒。  

***鹅虱入耳***  

一少女近窗做针黹，忽患头疼甚，诸药不效。一医察得窗外养鹅，知为鹅虱飞入耳内，咬而痛也。以稻秆煎浓汁灌之，虱死而出，遂不痛。  

***念木瓜愈足***  

患足转筋者，密念木瓜二字七七遍即愈。  

***闭耳出虫***  

一切虫入耳者，如在左耳，以手紧闭右耳，努气灌左耳，其虫自出，最妙。  

***自吹目尘***  

一切尘埃等物眯目，自以手撑开眼皮，口内尽力啐之数口即出，不必请人吹也。  

***猫胎治噎***  

猫生子胎衣阴干， 存性，酒调服之，治膈噎病极有效。尝闻猫生子即有食胎衣，欲取之者，必候其生时急令人取可得，若稍迟则食矣。  

***可久针肉龟***  

一人患腹痛、延葛可久诊脉。谓其家曰：腹有肉龟，候熟寐，吾针之，勿使患者知之，知即龟藏矣。患者问家人，诳曰：医云寒气凝结，多饮醇酒则自散矣。患者喜，引觞剧饮，沉酣而卧。家人亟报。可久以针刺其患处，病者惊悟，敷以药饵，须臾有物下俨如龟形，厥首有穴，针所中也，病遂愈。  

***视正为斜***  

淮安富翁子，忽病视正物皆以为斜，凡几案书册之类排布整齐，必更移令斜，自以为正，以至书写尺牍莫不皆然。父母甚忧之，更历数医皆不谙其疾。闻乡有名医吉老，遂携子往求治。  

既诊脉后，令父先归，留其子设乐开宴劝酬，尽醉乃已。扶病者坐轿中，使人抬之，高下其手，常令倾侧展转，久之方令登榻而卧。达旦酒酸，遣之归家。前日斜视之物皆正之。父母跃然而喜，且问治之之方。吉老云：此疾因醉中着闪，倒肝之一叶搭肺叶，故视正物为斜，今复饮之剧醉则肺胀，展转之间，然复旧归原矣，故视遂正，药饵安能治之哉！翁浓酬金帛。  

***邹妻发瘕***  

张子和《十形三疗》云：戴人治王宰妻，病胸膈不利。戴人用痰药一涌而出雷白虫一条，长五、六寸，有口、鼻、牙齿。病者忿而断之，中有白发一茎。予按徽僧病噎者，腹中破一物，其状如鱼，即所谓生瘕也。嘉靖初长州邹妻患小腹下左生一块形如梅李，久之吐出，始则腐溃，若粒米之状，中则若蚬肉之状，以指捻开，即有长发数条在其内。名医竟不能治，遂至不起。  

予尝见蛇发等瘕，往往载于方书，或偶因食物相感，假血而成，理故有之，不可指为妄诞。  

***诸脑柔物***  

昔有好食猪羊脑，期年手足柔弱不能行，遂成瘫痪。按《内则》云：豚去脑，鱼去乙，鳖去丑。郑氏云：是皆不利于人也。《左传》云：晋候梦楚子伏己而 其脑子，犯曰：吉。吾且柔之矣。杜预注云：脑所以柔物，令人熟皮必用猪脑，欲其柔也，乃知《内则》、《左传》之言有足征矣。  

***鸡卵制蜈蚣***  

一农夫夏天昼卧于地，熟寐之间，蜈蚣入其口，既寤，觉喉仲介介如梗状，咯不能出，咽不能下，痛痒不定，甚为苦楚。一医用鸡卵劈破入酒调匀顿服，仍以大黄为末，和香油饮之，顷刻泻出蜈蚣，尚活动不死。盖蜈蚣被鸡卵拘挛其足，不能行动，以利药下之，故从大便而出。  

鸡性好啄蜈蚣，亦取相制之意。  

***巧治骨哽***  

一富家子弟，被鸡骨哽喉，百方莫能治。一叟见云：我有功术，但用手法取之，不劳药饵。  

急取新绵、白糖二物，将绵裹糖如梅大，其子咽下入喉间，留绵一半于外，时时以手牵掣，待喉中作痒，忽然痰涎壅出，其骨粘于绵上而出，遂愈。  

***胆衡***  

钱仲阳以《颅囟》著名，治一产妇因事大恐而病，病虽愈，唯目张不闭，人皆不能晓。问于仲阳，曰：病名胆衡，煮郁李仁酒饮之，使醉即愈。所以然者，目系内连肝胆，恐则气结，胆衡不下，郁李仁可去结，随酒入胆，结去胆下，目则能闭矣。如言而效。  

***误吞线锤***  

有稚子戏以线锤置口中，误吞之。有胡僧啖以饧糖半斤，即于谷道中随粪而下。僧云：凡误吞五金，皆可啖饧也。  

***韭可坠金***  

一小儿误吞金网圈一个。或云：急用韭菜，熟而勿断，与蚕豆同咽之，不过二次，其金圈从大便出矣。  

## 卷之九十三  

### 经验秘方  

秘传神仙延寿丹（一名延龄至骨丹）真红铅（一两） 人中灵 琥珀（各二钱） 天门冬 麦门冬（俱酒浸） 菟丝子（酒浸一昼夜，九蒸九晒过，另捣） 秋石 五味子 晚蚕砂（炒黄） 锁阳（酥炙） 远志（酒浸去心）当归（酒浸） 川巴戟（酒浸去心） 肉苁蓉 白蒺藜 羌活（各四两） 柏子仁 玄明粉 鹿角霜山茱萸(酒浸取肉） 川骨脂 鸡头实 生地黄（酒浸摘碎） 熟地黄（同上制） 萆川牛膝 枸祀子（甘州者。各五两） 杜仲（酒浸炒去丝） 川芎（雀脑者。各三两） 鸦片（五钱） 干山药 何首乌（泔水浸黑豆蒸，甑下煮以羊肉，蒸熟为度）虎胫骨（酥炙，四肢痛加） 莲子（去皮心。各六两） 茯神 干前根（各八两，切寸长，饭上蒸熟晒）上为末，以枣肉为丸，如梧桐子大。每服七、八十丸，空心无灰好酒送下。滋补有药，不过固元阳，却疾而已。进修有序，初调摄由筑炼，小大栽接驻颜返老还童。有不药之药，循而上之，上乘大成，接命长生之功验可几矣！保真种子膏（此膏能锁玉池，固精不泄，养灵龟不死，壮阳保真，百战不竭。贴肾俞，暖丹田，子午既济，百病自除。一膏能贴六十日，金水生时，用功即孕，大有奇效。久贴，返老还董，乌须黑发，行步如飞，延年不惫，有通仙之妙。又治腰腿寒湿风气疼痛，半身不遂，五劳七伤，下元虚冷，不成胎息，贴一月育孕。  

真香油（一斤四两） 甘草（一两） 谷精草（五钱） 紫梢花 蛇床子（酒浸干。各二钱）人参 天门冬（去心） 麦门冬（去心） 生地黄（酒洗） 熟地黄（酒洗） 远志） 甘草水煮，去心） 菟丝草 牛膝（酒洗） 鹿茸（酥炙去毛虎） 骨酥（酥炙） 川续断 木鳖子（去壳） 肉豆蔻（面包煨） 肉苁蓉（酒洗去甲。各四钱） 以上一齐下。  

大附子（一个，制） 海狗肾（一具，制） 杏仁（去皮尖） 官桂 铅粉（八两，续续下，以槐条不住用手搅，滴水成珠为度，方下后项药） 松香（一两） 黄蜡（五钱） 雄黄 硫黄 阳起石 赤石脂（各二钱，一齐下）沉香 木香 丁香 乳香（制） 没药（制） 蟾酥 鸦片麝（各一钱，一齐下）上法用铁锅一口，以桑柴火慢熬，先下香油、甘草同煎五、七沸，次下谷精草等一十七味，文火熬至焦色，滤去渣，再下附子等四味熬焦，去渣净，再下铅粉，以槐条不住手搅，滴水成珠，方下黄蜡等六味，搅，候温方下沉香等八味，搅匀，以银罐盛之，封固悬并中七日，出火毒。  

用红 丝摊贴肾俞，每个重七钱，丹田每个重四钱，贴六十日揭去，入房即孕。如丹田有毛，隔纸贴，外以软帛束缚，多行济火之法，其效甚大。  

透耳筒 治肾虚耳聋，耳中如风水钟磬之声。  

椒目 巴豆 菖蒲 松脂（各一钱）上为末，薄薄摊于纸上，卷作筒塞耳中，一日一易。  

一方 将前药和蜡为丸，如枣核大，塞耳中。  

通耳丸 治卒然耳聋，及肾虚耳聋耳鸣。  

穿山甲（用大片者，以蛤粉炒焦色，去粉不用） 蝎梢（七个） 麝香（少许）上为细末，以腊入麻油一滴为丸，绵裹塞耳内。  

一笑散 治虫牙疼痛不可忍。  

花椒（为末，二分） 巴豆（半个）二味同碾，饭丸，如蛀孔大。绵里安于孔内，痛即止而愈。  

治牙龈肿烂出臭水芥菜杆（不拘多少）上烧灰存性为末，敷上愈。  

治风虫牙疼痛芫花 小麦 细辛 花椒 防风 食盐（各一钱）上用水煎，漱牙勿咽。  

擦牙方牙角（去弦） 生姜 升麻 熟地黄 细辛 木律 旱莲草 食盐 荷叶 槐角子上各等分为细末，每日擦牙，能固齿黑须发。  

又方七月间取旱莲草连根一斤，用无灰酒洗净，用青盐四两淹三宿取出，油腻锅中炒存性，炒时将原汁旋倾入炒干为末。每日清晨用一钱擦牙，连涎咽之。  

又方槐角取其二子、三子一角者，不拘多少，河水洗净，仍泡于盆中，二、三日浑如泥，以布取汁，用桑柴火为膏，其膏汁每一碗大约用青盐、蒺藜、石脂、破故纸各三两为细末和匀，以瓦器晒干，仍为细末。每日清晨未梳洗之时擦于齿上，候洗漱之。（槐角子霜降后取一子，四、五子而相连者不用。）固齿乌须返老还童丹川芎 细辛 荆芥穗 当归（全用。各三两） 青盐（四两）上为细末，用陈仓米饭八两，将前末同一处捣成，每两作一饼，晒干以灰火烧红断烟存性，用碗覆在地上冷，复为细末，用生香附米八两捣头末四两，余不用，将前药共一处搅匀，以铅盒盛之。早晚擦牙，良久用水漱去。  

治急喉风乳蛾闭塞用新鲜牛膝根一撮，艾叶七片，捣碎，入乳和，再捣取汁。令病患仰卧，将汁灌入鼻内，须臾，痰涎即从口鼻出而愈。  

接骨方用小鸡一只，重二两以下者，将手闭死，勿令出血，去毛将刀切细，加风化灰二钱碾细捣成膏。用油纸包围贴患处，丝绵裹之，服接骨丹三钱。  

接骨膏 又名当归合气散。  

当归（两半） 川芎 骨碎补 没药（各两） 乳香（五钱） 广木香（二钱） 川乌（八钱，火煨） 黄香（一斤） 古老钱（七个，酒浸七次） 油（三两，熬熟下药）上用前各药为末，和油成膏，油纸摊贴，骨碎依旧，筋断续而复。  

接指方用真正沉重苏木为细末，敷断指间，外用蚕茧包缚完固，数日如故。亦治其余皮肤刀矢伤。  

治刀斧伤 止血定痛生肌，一上即愈。  

晚蚕蛾 白芷 当归头 陈年锻石各等分为末，敷伤处即愈。  

鸡鸣散 治从高坠下及木石压伤，瘀血凝积，痛不可忍，并以此药推陈致新。  

大黄（酒蒸，一两） 桃仁（七粒，去皮尖） 当归尾（五钱）上为末，酒一碗煎去滓。五更鸡鸣时服，取下恶血即愈。若气绝不能言，急以小便灌之即苏。  

滋阴百补丸 专治女人劳伤，气血不足，阴阳不和，乍寒乍热，心腹疼痛，不思饮食， 羸乏力。  

香附子（一斤，炒去毛，分四制，酒浸四两，盐水浸四两，醋浸四两，童便浸四两，俱炒焙干） 当归（六两，酒浸） 川芎 熟地黄（酒浸。各四两） 茯苓 玄胡索（炒。各二两）白术（四两） 甘草（炙，一两） 益母草（半斤，端午日采）上为细末，炼蜜丸，如梧桐子大。每服五、六十丸，空心或缩砂汤，或醋汤，或酒，或滚水任下。  

治妇人下寒久不生产方胡椒 杏仁 核桃仁 蜂蜜（各四两）上捣烂用瓷瓶一个，以纸封固，用绳系紧，用竹箭一条，插封瓶纸中间，以通其气，放瓶于锅汤内煮一饭熟为度，取起。每日清晨用热酒服三茶匙，睡一觉起。久服如火热，自然有胎。  

治五淋方淡竹叶 赤茯苓 荆芥穗 灯草（各一钱） 车前子（生用，半两）上作两服，水煎服。  

治男妇诸淋牛膝（一名苦枝根，一名鼓捶草）不拘多少，洗净捶碎，一握水五碗，煎至一碗去滓，入麝香、乳香未各少许，空心调服。  

小便内当下沙石剥剥有声，是其验也。  

秘元丹 治精不禁，危急者。  

灵砂（水飞） 龙骨（酒煮焙干为细末。各一两） 砂仁 诃子（小者以热灰火煨攻肉。各半两）上为末，糯米糊丸，如绿豆大。每服五十丸，空心温酒服。  

治小水不通方生车前草捣取自然汁半钟，入蜜一匙服。  

加减槐花散 治便红。  

条芩（一钱） 黄连（八分） 槐花（炒，七分） 枳壳（五分） 升麻（一钱二分）赤芍药（一钱） 生地黄（八分） 甘草（二分） 苍术（三钱五分） 当归（五分）上水钟半，煎七分，食前服。  

腰痛方取橙子核炒干为细末三钱，以白酒调即愈。  

又方 取西瓜连肉浓皮切作片，阴干为细末，以盐酒调空心服妙。  

养心汤 勤王劳心疾多，少睡心神不足宜服。  

人参（二钱） 当归（酒浸，八分） 酸枣仁（去壳炒，一钱） 白茯苓（去皮，八分）茯神（去木，五分） 甘草（二分） 黄连（酒炒，五分） 麦门冬（去心，七分） 白芍药（酒炒，七分） 黄柏（酒浸） 橘仁（去白。各八分） 远志（甘草水煮去骨，五分）上水钟半，莲肉四个去心，煎至七分，食远服。  

因春丸 治疝气。  

取双蒂茄子悬于房门上，出入以眼视之。茄淹所患亦淹，茄干亦干矣。又云：将双蒂茄悬门上，每日抱儿视之二、三次，安铁钉于茄上，十余日即愈。  

又方 金丝瓜架上初结者，直待满架结尽，叶落瓜枯方取下烧灰存性为末，炼蜜调成膏，每晚好酒调一匙下。如前病在左则左睡，病在右则右睡。  

治脚上火丹方以大黄磨水，频频刷上自愈。  

治一切寒湿脚气方用牛皮胶一块，以刀细切入锅内，同麦面炒成珠，研为细末。每服用酒调下一钱，其痛即止。  

又方 治远年近日脚疮流黄水者。  

黄柏不拘多少，刮去粗皮，用猪胆汁涂之，晒干，复涂复晒，如此七次为度，研成极细末。  

先用花椒煨盐煎汤洗净疮，拭干，方以柏末掺之，二、三次即愈。  

治手足皲裂春夏不愈者生姜汁 红糟 食盐 骨髓上研烂炒热，擦入皲内，一时虽痛，少顷皮软皲合，再擦即安。  

治脚转筋急将大蒜磨脚心，令遍热即瘥。  

渊然真人夺命丹 治疔疮发背、脑痈乳痈、附骨疽，一切无头毒恶疮服之便有头，不痛者服之便痛，已成者服之立愈。  

蟾蛛（三钱，干者老酒化之） 血竭（一钱） 乳香 没药 铜绿 朱砂（各二钱，为衣）轻粉（五分） 胆矾 铅粉（各一钱） 雄黄（三钱） 麝香 脑子（各五钱） 蜗牛（十一个，连壳用） 蜈蚣（一条，酒浸炙黄，去头足）上为末，将蜗牛研作泥，和前药为丸，如绿豆大，苦犹不就，以好酒煮面糊为丸。每服只二丸，先用葱白三寸令病患嚼烂，吐于手心，男左女右，将丸子里在葱白内，用无灰热酒三、四盏送下，避风处以衣被盖覆，约人行五里之久再饮热酒数杯，以助药力，发热大汗出为度。  

如汗不出者，再服二丸，汗出则效。初觉者二丸即消，三、五日病重者，再进二丸。如疔疮走黄过心难治，汗出冷者亦死。如病患不能嚼葱，擂烂裹药，仍以热酒送下。病在上食后服，病在下食前服。忌冷水、黄瓜、茄子、油面、猪羊杂肉鱼一切发疮等物及妇人洗狐臭，犯之难治。  

治发背并疔疮 疮一切无名肿毒先将朱砂为末，以净盘盛之，再以明矾不拘多少，鲜明者佳。用砂锅溶化，就热用箸头挑热矾敲成丸，入朱砂，盘内相拌为衣，如豆大。壮者服三十丸，虚弱者或九丸、七丸，用生葱捣汁，和滚汤将前药送下，用浓棉被盖卧出汗即愈，如汗不出，再根据前服，以汗为度。其方旋用旋丸。  

治各项肿毒用白芨末以无根并水调摊纸上贴患处，已成者加大黄少许。  

铁井栏 治一切肿毒背痈，以此药围定，下不复舋开。  

芙蓉叶（重阳前取） 苍耳叶（端午前取，烧灰存性）上为末，蜜水调敷之。  

治多年不愈天 顽疮南胆矾 汞 明矾（枯过。各一钱） 香油（量用）上共研，不许犯铁器，以汞不见星为度。四肢均搓，不许犯风，用加衣，巳时上药，午时出汗，未时省衣，如此三日神效。  

治下疳疮用轻粉一味研细，干掺之，即干靥而愈。  

治白汗斑灸夹白穴即愈，或以针刺之，出血即愈。此试验者，夹白穴先于两乳头上涂黑，令两手直伸夹之，染黑处即是穴也。  

救危急十证救自缢死 自旦至暮虽已冷可活。心下微温者，虽一日以上可活。急抱起死者使绳宽，解去绳，切不可割断，却与之微微捻正喉咙，放倒卧，用被盖，急用竹管吹其两耳，一人急牵其发不放手，就用脚踏其两肩。一人摩其胸及屈伸其手足，摩捋之，如活，即以饮与之。此法救人，无不活者。  

救水溺死先以刀斡开溺者口，横放箸一只，令其牙衔之，使可出水，或覆瓮，或立甑，以溺者腹肚复其上，令头垂出水。如无瓮甑，横腹圆木上亦可。水出后令健夫屈死人两足着肩上，以背相倒驮之而行，令出其水尽，仍先打取壁土一阶置地上，以死者仰卧其上，更以壁土覆之，上露口眼，自然水气 入土中，其人或苏，仍急用竹管各于口、耳、鼻、脐、粪门内，更迭吹之，令上下气相通，又用半夏末少许搐其鼻，如略活，用清粥饮灌之。  

又孙真人救溺死法，急解去死人衣带，艾灸脐中即活矣。  

救冬月堕水冻死 四肢冷，口不能言，只有微气者，不可便以火灸，用布袋盛热灰放在心头，冷即换热者。待眼开却用温酒或米饮灌之。  

救伏暑死 不可使冷，冷之即死，宜用温汤常摩洗其心腹间。如路途急切，用路上热土充腹脐间，令人更尿其脐中即活。  

救暑渴死 用路上热土、大蒜等分烂研，水调去滓，饮之即活。  

救卒中风不省人事 多因痰壅，用白矾二钱许，生研为末，生姜自然汁调，斡开口灌下，其涎或吐或化下便醒。  

救卒中恶不省 用韭菜研汁，灌入鼻中。  

救睡卧中不省 用韭菜研汁，灌入鼻中。  

救睡卧中不省 用韭菜汁滴入鼻中，冬月用韭和根捣汁灌之。  

治从高坠下瘀血冲心欲死 用豆豉一大盏，水二碗，煎二沸去滓服。若使觉气绝不能言，取药不暇，急擘开口，以热小便灌之。  

凡压死缢死溺死魇死产后晕绝 此名五绝。可用半夏一味为末如豆大，吹纳鼻中，须臾即活。  

神医华佗云：十般危证，急如风火。故选名方救之。  

一危证霍乱吐泻 或因饮冷、或冒寒、或失饥、或大怒、或乘车船，伤动胃气，令人上吐下泻不止，头眩眼花，手足转筋，四肢逆冷。用：吴茱萸（半两） 木瓜（半两） 食盐（半两）同炒焦，先用瓦瓶水三升煮令百沸，却入前三味同煎二升以下，服之。  

一方 用枯白矾为末，每服一大钱，百沸汤点服。  

又方 却用盐一撮，醋一盏，煎七分温服，或盐梅咸酸等物，亦可煎服。  

二危证缠喉风闭 肿痛，手足厥冷，实时气闭不通。用皂角三皮，挪水一盏，灌下立愈。  

一方 用皂角一皮，百草霜一钱，同研为末，冷水调，加清油数点灌之。  

又方 用升麻四两，锉碎，水四碗煎一碗，灌之即愈。  

三危证吐血内损 或因酒色损伤心肺，血气妄行，口鼻俱出。用荆芥一握，烧灰置地上出火毒，细研，每服三钱，陈米饮调下。  

一方 用百草霜研细，每服三钱，浓米饮调，三服妙。  

四危证中砒毒 烦躁，心腹疼痛，头旋欲吐不吐，面青黑，四肢冷。用青盐一握细研，以井花水调下一碗，灌之。  

一方 用麻油二升灌之。  

一方 用地浆水浓服三碗。（即掘开土地，以水倾入，搅浊服。）五危证尸厥 奄然死去，不省人事，腹中气走如雷鸣。用生姜自然汁半盏，和酒一盏，煎令百沸，并灌服之，仍灸丹田、百会、气海穴。  

六危证中见气 忽倒地，四肢冷，手握拳，鼻口出血。  

雄黄为末一钱许，煎桃叶汤调下。  

一方 用故汗衫衣或触衣，（即小内衣。）男用女衣，女用男衣，烧灰。每服二钱，七沸汤调服。  

七危证脱易 小腹急痛肾缩，面黑气喘，冷汗自出。  

连须葱白三茎，沙盆中研烂，以酒五升，煮取二升，作两服。仍用炒盐先熨脐下气海穴处如令气冷为佳。  

八危证鬼魇鬼击 房中被鬼打，作声叫唤不省。灶心土捶碎为末，每服二钱，新汲水调下，更挑半指甲，吹入鼻中，又灸两足大KT 趾聚毛中三七壮，又用桃柳东生枝各三、七寸，煎汤三盏，候温灌服。  

九危证孕妇逆生 槐子七粒研细，新汲顺流水下。  

又方 用乌蛇蜕一条，蝉蜕二七个，头发一束共烧灰，温酒调下三服，仰卧片时即生。  

又方 用小绢线针，就儿足心各刺三五针，急用盐涂刺处，即顺行矣。  

十危证胎衣不下 恶血凑心迷闷，胎衣逆上。用赤小豆一升炒过，水三升，煮取二升，去豆取汁，温服立下。  

又方 以妇人自身手足指甲烧灰，酒调下一服，却令有力妇人抱起，将竹筒于心上赶下为妙。  

治伤寒阴阳二证神授太乙散 不问阴阳两感，表里未分皆效。  

川升麻 白芍药 紫苏叶 干葛 陈皮 川芎 青皮 甘草 香附子 白芷上等分为散，每服三钱，水盏半，姜三片，煎八分，连进两服。如头痛加连须葱白茎，气痞中满加枳壳。  

治伤寒结胸大黄连（七寸） 巴豆（十四粒，去壳）上为末，津唾调饼子，置脐中，以艾炷灸其上，候热透腹中方止，不拘壮数。灸了，即以温汤浸手帕，拭之去毒。此法屡常救人。  

治疟好常山上为末，用鸡子清丸，梧桐子大。每服五十丸，温酒或醋汤吞下。未发先一夜服，发日五更初又一服，必效。若久病则多服取效。  

一方 用常山为咀，用鸡子清搅匀，饭上蒸三次，去鸡子清，以常山晒干为末，捣饭为丸。临卧清晨酒吞二十丸，不吐不泻即愈。  

又方 用青蒿、薄桂二味各为末，若寒多，多桂少蒿，用老生姜二两连皮捣汁和热酒调，以衣被盖卧即愈。若热多，多蒿少桂，亦根据前法服，桂蒿三七分用。  

又方 不问久年近日神效。常山一两瘦如鸡骨者，锉碎，用好醋浸一宿，瓦器内煮干，锉为散，每服二钱，水一盏，煎半盏去滓，五更初温服之，不吐不泻神效。  

又方 用知母、贝母、常山、槟榔等分，锉碎，酒各一盏，煎一半，用绵盖定，露一宿，五更面东方温服之。  

不问寒热疟人，久年不瘥，一服见效，但不可令妇人煎。  

治赤白痢方诃子（十二个，六个煨热，六个生用。久痢不止者，一服立效。）去复选肉焙干为末，若赤痢用生甘草煎汤调下。白痢炙甘草煎汤下，空心服之，甚者再进。  

治痢丸子大半夏（二个） 巴豆（二粒，去壳） 百草霜（一钱） 京墨（一粒，如半夏大）上碾为末，用黄蜡三钱，清油少许溶和，丸如绿豆大。每服七丸，红痢甘草汤下，白痢干姜汤下，暑泄冷熟水吞下，神效难尽之。  

治禁口痢 其证有冷有热、有冷热不调，皆须先发散表里。如手心热，宜用败毒散加陈米煎服，如手心冷及纯下白痢者是寒，宜以莲肉不去心为末，用米饮调，每服三钱，候进饮食，然后随证冷热治之。  

又方 用红木槿花，不用蒂，阴干为末，先用面煎饼两个，以花末掺其上食之，食时以汤灌之，开其口。  

治热痢柴胡 黄芩（各等分）上酒半盏，水半盏，煎七分，温冷，空心或早服。若血痢多加黄芩。  

又方 盐梅除核一个，合好春茶末，用醋汤调服。  

转筋泄泻陈皮 木瓜（各等分）上水煎入醋少许，盐一捻，服之。  

一方 吴茱萸三钱，同艾煎汤一碗半，分作三服，即效。  

又如药不便，只用艾叶、生姜煨同煎热服。  

搅肠痧证 发即腹痛难忍，但阴痧腹痛而手足冷，看其身上红点，以灯草蘸油点火烧之。阳痧则腹痛而手足暖，以针刺其指，皆近爪甲处一分半皮肉动处，血出即安。仍先自两臂捋下其恶血，令聚指头出血为妙。  

又痛不可忍，须臾能令人死，古方名干霍乱。用盐一两热汤调，灌入病患口中，盐气到腹即定。又将石沙炒令赤色，冷水淬之，良久澄清水一、二合，服之。  

治霍乱吐泻 诸药不纳。  

绿豆胡椒（各四十九粒）上研碎，水浸，煎服。如渴甚，研为细末，以新汲井水调服，神效。  

又霍乱吐泄不止 新艾一把，水二碗，煎一碗，顿服。若无新艾，旧艾浓煎汤服。  

又方 用木瓜一两，茱萸半两，汤泡七次，茴香二钱半、甘草二钱。上锉，每服四钱，水盏半，姜三片，紫苏叶十片，煎干空心服之。  

治痈疽发背 初生灸法，屡试有验。  

凡人初觉痈疽发背，已结未结，赤热肿痛，先以湿纸覆其上，立视候其纸一点先干处即是结疽头处。取大蒜切成片，如当三分浓，安在头上，用大艾炷灸之三壮，换一蒜片，痛者灸至不痛，不痛者灸至痛时方住。最要早觉早灸为上，方发一、二日者，十灸十愈，三、四日者六、七愈，五、六日者三、四愈，过七日则不可灸矣。若有十数头作一处生者，用大蒜研成膏作饼子铺疮头上，聚艾灸之，亦能安也。若背上初发赤肿，内有一粒黄如栗米者，即用独蒜切片如前灸法治之，次日去痂，浓自溃矣。  

竹筒吸毒方（并治诸般恶疮） 苦竹长一、二寸，用头节妙，刮去青皮，似纸薄为佳，其大小随疮斟酌，应毒疮初发时用。  

白蒺藜 苍术 乌 皮 浓朴（各五钱）上为咀，水一铫同前竹筒煎煮，以药将干为度。乘竹筒热，以手按之于疮上，顷之，其筒自粘在疮上，不必手按也。仍更用前药分两，再煮一筒，候前竹筒冷，以手拔去，再换热者，如前法其脓自吸入筒中而疮愈矣。  

治痈疸十宣散 凡痈疽皆由气血凝滞，风毒痈结。此药发散风邪，流行气血，排脓止痛，生肌长肉，未成者速散，已成者速溃，五毒不试而坐收功效。许学士云：昔有苦背疡者，诸药不痊，乃用此方，热酒一升下药五、六钱，少顷，频减七分，教服后疮溃脓出，不月疮口遂合。又有妇人股间肿如碗，服此而安。又有脑发者，服药醉饮久卧，醒而病去。但选药精妙，服药贵多服，至疮口合更服，所以补前损，杜后患。  

不饮者，浓煎木香汤下亦可，仍略用酒为佳，药品于后。  

人参（用新罗者，去芦，细锉，焙干） 当归（用中大如马尾者、净洗，锉，焙干）黄 （用绵者，如箭竿长尺余，不开叉者，净洗寸切捶碎，擘如绵状，盐汤浸透，微火炙酥再锉用） 川芎（好者洗净切，焙干用） 防风（新香者，净洗切，焙用）浓朴（浓而紫者，去粗皮，姜汁淹一宿，炒焙） 桔梗（有心味苦者，洗净去芦切焙） 桂（用卷薄者，去粗皮，不见火） 甘草（生） 白芷上取净极干，方秤人参、黄 、当归各二两，余七味各一两，除桂外一处为末，入桂令匀。  

每服三钱加至五、六钱，桂须多买，取净末秤，凡信心精合，多服神效。  

黄蜡丸 治发背痈疽，诸般恶疮皆效。有人遍身生疮如蛇头状，服之亦效。白矾不枸多少，生用为末，每矾一两用黄蜡七钱溶开出火，倾入矾末和匀，丸如梧桐子大。每服十丸至二、三十丸，不拘时米汤或温热水吞下。如未破则内消，已破则便合，不过十数服必效。如因服金石药毒所致，亦宜服此。又只食白矾末一、二十匙，以温汤咽下亦效。黄蜡须是山蜡，色黄者为佳，不动脏腑止疼痛。不问老少虚弱皆服之，大能护膜救心，防热毒内攻，令人危安，妙难尽述。  

治奶痈蛇蜕（一钱，烧灰） 甘草（炙，半钱）为末，温酒调下。已破用前药以生油涂之。  

一方 用皂角烧灰、蛀粉，二味和匀，酒调服，仍用手揉散之。  

一方 收五月五日粽箬烧灰调酒服即散，屡效。  

又方 用马鞭草酒擂炒，加椎碎姜一片，带热服一、二碗，就以滓哈患处。  

治水衡疮 栀子一个去穣，入白矾一块于内，火中烧之，连壳矾为末涂疮上，仍先用水洗净糁药。  

治疳疮 芦甘石火 醋淬，为末，油调搽，加香茶、孩儿泥尤妙。  

一方 黄柏、鸡子清和炒三、五次为末，清油调搽，湿则干糁。  

治一切头上疮 热煮鸡子黄，炒令油出，以油将轻粉和匀敷之。  

治口疮 甘草、白矾等分为末噙化。  

又方 五倍子为末糁之。  

又方 治三焦有热，口舌生疮，疮痛不可忍者，用朴硝、五味子、滑石、黄柏（蜜炙）、白矾（枯）、黄丹（炒）、寒水石（煨）、玄胡索等分为末糁疮上，良久立愈。  

治诸肿 痈疽已溃令愈，未溃令消，用草乌一味为细末，井花水调涂肿处，留疮头勿涂，破者不可涂疮口，或加芙蓉叶尤妙。  

治肾风 阴囊痒手又白。用猪尿包火炙令熟，空心食之，盐酒咽下。又用糯稻草，将皂角在草内烧烟熏之，十余遍即愈，服药可用清心莲子饮。  

治缠蛇丹 灶心土干研，青油调涂。  

又方 糯米粉和盐同嚼唾涂。  

一方 上锈铁钉磨水擦。  

又方 马兰丹草擂醋搽之即愈。  

蛇头指 痛不可忍，臭不可闻，用蜈蚣一条，焙干为末，猪胆汁调涂。  

又方 黑豆生用为末，却将黄栀子壳一个，纳豆末于内，拢缚在指头上即安。  

恋肩疮 猪腿筒骨五根或七根，生打开取髓入铜铫溶，却旋随多少入白胶香末，搅匀成膏为度，则取出于新砖上去火毒一时，研末，入轻粉，随骨数几贴，油调搽，湿则干糁。  

治咽喉 用川升麻一两，煎水一碗，口含一时许，却吞下，三服愈。  

又方 白矾枯讫，置地上少时，出火毒，以口噙化下妙。  

治缠喉风 肥皂角一条去子，细锉，用清水一大盏浸研，绞取浓汁半盏，入生麻油一匙，箸搅匀顿服。以鹅毛频搅咽中，吐涎为度，然后用解散风毒药治之。  

又方 白药磨醋噙化出毒涎妙。  

治重舌白矾（生） 谷丹（飞过） 五倍子（各等分）为末，用蜜调涂舌上，少顷用水漱之再涂，以安为度。  

又方 蒲黄少许擦舌上即消。  

又方 朴硝、白矾为末糁入口中，又用好酷磨胆矾噙吐涎妙。  

治反胃 反胃之疾，十有九死，非药不效，多因辄强以食，或饮以羹汤，是速其吐。今得其说，不强以食，绝其羹汤，先投来复丹暑药，知其非伏暑证，遂投养正灵砂之类。饥则以饭炒香干啖之，一点汤水亦不与，三日后竟不复吐，饮食如初始。方用甘蔗捣汁一升，生姜捣汁一升打和，分作二服。  

又方 枣子一个去核，裹全斑蝥一个，用文武火煨毕，去蝥，用枣空心服之，白汤送下，又取驴溺汁每日服一盏妙。  

治反胃九仙饼人参 南木香 南星（姜汁洗十次。各二钱） 甘草（一钱） 半夏（五钱，生姜汁洗七次）枳壳（去壳，麸炒） 白矾（明净者，枯） 豆豉（焙过。  

各一两） 浓朴（姜汁浸，炒，干者五钱）上为细末，后夜间晴时露过，以人参、浓朴煎汤，糊作饼子，如平钱大，慢火焙干，每服一饼，用姜一大块，切作片，夹饼子，药用纸裹浸温，慢火熟煨，连姜及饼子嚼碎，以真料平胃散调汤吞下。切忌诸般生冷，仍令病者宽心开怀，服药调理，方可见效。  

治反胃久药不效及小儿吐而不止者 好硫黄半两细研，入水银二钱半同研无星，每服三钱，先取生姜汁、酒一盏煎熟调药空心服，调时逐渐着酒，缓调令匀，服了用被盖，汗出安。  

治消渴神效散白芍药 甘草（炙。各等分）上为粗末，每服三钱，水盏半煎八分，不拘时，日三服。渣复煎，疾止则已。  

治消渴神效丸密陀僧（二两） 黄连（一两，去芦）上为细末，蒸饼糊为丸，如梧桐子大。浓煎茧丝盐汤、或酒、或前根汤吞下，一日五丸，日增五丸，至三十丸至矣，不可多，渴止勿服。或在外店有客患此病，夜中求水不得，酌釜中汤饮之而愈。但往视者一服茧汤。  

又方 用雄牛穿鼻木，烧灰存性为末，酒调服，或锉碎煎汤服之，数服见效。  

治小便不通 乌 木皮煎汤调下五苓散立通，如无药处，只以 皮煎汤亦可。  

又方 用荆芥九钱，大黄一钱煎服尤妙。  

治大便不通及老人风虚秘结 陈皂角烧灰存性，以碗盖在地下一宿，空心酒下立通。或以萝卜子擂，冷水下亦通。  

又方 用大黄九钱，荆芥一钱，空心水煎服即效。  

又治大小便不通经三五日者不蛀皂角烧灰，以米汤调下三钱即效。  

又方 用黑豆一百二十粒，粉草二寸，锉断水煎，乘热入滑石末一钱，空心服之。  

治大小便不通方用蜂蜜一杯，入皮硝二钱，滚汤一盏，空心调下。  

又方 用火烧盐填于脐内，切蒜一片盖盐上，艾灸二、三炷即通。  

又方 治大肠有风，大便秘结。  

皂角（去子，炙） 枳壳（去穣，麸炒）上等分为末，蜜丸，如梧桐子大。空心米饮下七十丸。  

五仁丸 治津液枯竭，大肠秘涩。  

柏子仁（半两） 桃仁 杏仁（炒，去皮尖。各一两） 陈皮（四两，另末） 松子仁（一钱二分） 郁李仁（炒，二钱）上五仁另研为膏，入陈皮末研匀，炼蜜丸，如梧桐子大。每服五十丸，空心米饮下。  

治血淋 多因虚损得之。平胃散每服五钱，加龙骨一钱同煎。空心服之，数服见效。  

治白浊 小便浊频甚者，用陈东瓜仁炒为末，空心米饮调下五钱，数服见效。  

又方 白茯苓（四两）、猪苓（一两） 水一碗，煮至半去猪苓，用茯苓焙干为末，溶蜡丸弹子大。每服一丸，早晨细嚼，用灯芯、枣子、麦门冬煎汤送下。或服萆 分气饮。  

治久患脾泄生姜（四两） 黄连（一两）二味锉碎，一同慢火炒，令姜干脆深赤色，去姜用黄连为末，每服二钱，空心茶清调下。  

又黄肿方三棱（醋煮） 莪术（醋煮焙干） 苍术（米泔浸炒） 浓扑（姜汁炒） 陈皮（去白。各一两）甘草（半两） 青矾（二两）上前六味为末，后将青矾同古米粉和研作糊为丸。每服五、六十丸，米汤吞下，忌猪母、稚鸡鹅、牛羊等肉毒食。  

秘方无名丸 治水肿病，心腹坚胀，遍身肿痛，咳嗽喘急，并皆治之。  

赤茯苓 大戟 甘遂（各一两，切，忌甘草） 芫花 槟榔 青皮 黑牵牛（各两半）上为末，薄面糊为丸，如梧桐子大。每服三十丸，随病虚实加城丸数用之，汤使如后。  

治便红乌梅肉（烧灰存性），不拘多少，醋煮米糊为丸，梧桐子大，汤酒任下。  

一方 用黄连、扁柏叶（焙）二味为末，空心酒调下。  

一方 荆芥穗、砂仁等分为末，每服三钱，糯米饮调下，日二服。  

一方 五倍子为末，盐梅捣膏，丸梧桐子大，酒汤任下五十丸。  

治泻血百药煎（不拘多少，半烧灰半生用） 碾末，软饭丸。每服三十丸，米饮送下。  

涂洗药 治痔神效。  

朴硝 用井花水调洗，如要涂用，鸡苏丸和蜜并朴硝调搽之。  

一方 用铜青、密陀僧（各一钱）、麝香（少许）共为末，以津调和搽之。  

痔疮突出坐立不便 速效如神。  

韭菜（洗净） 以沸汤煎泡于瓦木桶内熏之，通手沃洗最妙。  

治脱肛乌龙尾（即梁上悬帛条尘） 同鼠粪和之烧烟于桶内，令坐其上，就其烟熏之数遍，即不脱矣。  

治咳嗽人参 防风 半夏（制） 甘草 陈皮 桔梗 杏仁（去皮尖，微炒） 麻黄（去节） 桑白皮 紫苏 乌梅（每服一个） 兜苓（去筋炒，无，以粟壳代。）上等分 咀，每服三钱，生姜五片，煎七分，睡至一更尽，通口服或留渣次夜服，量证轻重。  

治失声皂角（一挺，去皮子） 萝卜（三个，切作片）水一盏，煎半盏以下服之，不过三服，能语声出。  

治暴失音 用猪脂一斤炼成油去渣，入白蜜一斤，再炼少顷滤过，净瓷器内盛之，冷定成膏。  

不时用一匙咽之，润肺而音出。  

治鼻衄 以萝卜自然汁半盏，酒半盏和匀，汤内温过，服效。  

又方 妇人发烧灰，香附子擂匀为末，同点汤服。  

治头风如神丹 治头疼不可忍。  

光明硫黄 硝石（各一两）同研，水丸，如芡实大，空心茶嚼下。  

紫虚元君头风丹大川乌（上两者，以河水煮一沸去水，如净处再煮，凡七次， 咀，以盐炒黄色为度） 辽细辛（四两，去芦酒浸） 麝香（少许） 高细芽茶（半斤）上为末，每服三钱，食后临卧茶清调下，少时更以热汤催汗出，或鼻出涕为度。  

心脾气痛 桂心为末，白汤点服，酒调亦可。  

小肠气痛神应散 玄胡索、胡椒为粗末，每服二钱，酒水各半盏煎服。  

又四圣散 治疝气外肾肿胀。  

茴香（炒） 穿山甲（炒） 全蝎（炒） 南木香等分为末，酒调二钱，一服痛住，甚妙。  

治偏坠疝气方 先服复元通气散，次五苓散，各三钱去桂加牵牛、吴茱萸（汤泡）等分，如胀加陈枳壳（麸炒），痛甚加八角茴香煎服。  

治紫癜风硫黄（一两，醋煮一日） 海螵硝（三个）同研为末，浴后以生姜蘸药熟擦患处，须谨风少时，数度断根。  

吐血咯血 侧柏叶瓦上焙干为末，米饮调下三钱，三五服神效。  

骨鲠乳香（二钱） 研细，水调吞数口。  

又方 不问鸡鱼骨鲠，朴硝研细，对入鸡苏，丸如弹子大。仰卧噙化三、五丸，自然化去。  

误吞针瓷器 一块，呵之即出。又多食猪羊肥肉白泻出。  

小儿误吞钱 用炭烧红，急捣为末，煎汤呷立效。  

误吞铁石骨刺不下 危急者用。  

王不留行 黄柏（去粗皮）等分为末，浸蒸饼丸，如弹子大，青黛为衣，以线穿挂当风处，每一丸冷水化开灌下。  

毒蛇伤急饮好醋一、二碗，令毒瓦斯不随血走，或饮清油一、二盏亦可，然后用药。或用头绳扎定伤处两头，次用白芷为末，白水调下半两许，服之顷刻，咬处黄水出尽，肿消皮合而愈。  

治百虫入耳 捣韭菜汁和醋灌耳中。  

耳中出血 龙骨末吹入耳中。或白矾枯为末，入麝吹之即止。  

耳中常润湿及出脓或或黄水者黄丹（一钱，炒） 赤芍药（二钱半） 凌霄花（二钱半）为末，吹入耳中，如不退，加白矾（枯，一钱）、胭脂（一字）、五倍子（二钱半，焙）、全蝎，同为末，吹入即干。  

耳聋久不闻声紧磁石（一豆大） 麝香（一字） 驼鹤油（竹筒收）上用新绵裹了，塞于所患耳内，口中衔少生铁，觉耳内风雨声即愈，须作三、五次方可。  

恶虫口咬 大纸捻一条，麻油点灯照熏伤处，其毒尽入油烟内。  

误食蚂蝗蜞致腹痛者 用田泥为丸，水吞下，其虫必随土泻出也。  

颠狗咬 韭菜根捣汁多服。又桃白皮煎服。  

蜘蛛疮 用羊乳敷其上，或用清油搽之即安。  

蜈蚣咬 嚼茱萸擦之。  

黄蜂螫 以热酒洗之立效，或用清油搽上。  

蛇伤服药细辛 白芷（各五钱） 雄黄（钱半）上为末，入麝香少许，每服二钱酒调下。  

汤火伤 水磨炭末涂。  

刀斧伤损 血不止痛难忍者，葱白锅内炒热捣烂，乘热缚定，痛与血随止，葱冷再换 痛处，葱叶杵碎炒热盒之。  

又用多年锻石研细，加大黄为末，等分，炒粉红色为度，敷伤处。  

治闪拗手足疼痛 生姜烂捣，和面炒热盒之，加葱白。  

物入眼中不出 清水磨好墨点眼角即出。  

耳出脓水 生白矾末吹入耳中，日三次立效。  

针铁竹木刺入内不出者干乌羊屎十数粒为末，水调浓敷上，痛即止，刺自出。  

冬月手足皲裂白芨末水调涂之，忌三、五日不犯水。  

治寒足跟冻烂 五月五日午时，用姜、葱、艾揩一时许，更不再发矣。  

牙疼 青蒿一握，水一碗，煎至半碗，待温漱之疼即止。  

去虫积 槟榔一味为末，蜜水调下，令患者先日少吃饭，临晚亦勿与食，次早五更服之。  

穿掌毒 新桑叶研烂，包 上即愈。  

小儿五心烦热 渴欲饮水者，煮黑豆与食之安。  

小儿慢惊昏沉 时或抽掣，乌药磨水，暖热与服之。  

小儿急慢惊风震灵丹（二十粒） 来复丹（十粒） 白丸子（十粒）三味研匀，糯米糊丸，绿豆大者三丸，小者三丸。慢惊用北枣、陈皮煎汤吞下，急惊用生姜自然汁、百沸汤下。  

小儿十种丹瘤 许学士云：此十种丹毒，如三百不治，攻入肠胃则不治也。宜逐一仔细辨认，根据此方治之万不失一。  

一飞灶丹，从顶头起肿，先用葱白研取自然汁涂。  

二吉灶丹，从头上红肿痛，用赤小豆末，鸡子清调搽。  

三鬼火丹，从面起赤肿，用灶心土，鸡子清调涂。  

四天火丹，从背起赤点，用桑白皮末，羊脂调涂。  

五天灶丹，从两臂赤肿黄色，用柳木烧灰，水调搽。  

六水丹，从两胁虚肿，用生铁屑末，猪粪调搽。  

七胡次丹，从脐上起黄肿，用槟榔为末，米醋调。  

八野火丹，从两脚赤肿，用乳香末，羊脂调涂。  

九烟火丹，从两脚有赤白点，用猪槽下土，麻油调涂。  

十胡漏丹，从阴上起黄肿，用屋漏处土，羊脂调搽。  

治四时瘟疫 神授香苏散。方注云：昔城中大疫，有白发老人教一富人家合施城中，病者皆愈。后疫鬼问其富人家，富人遂以实告，鬼相顾曰：此老教三人矣，遂稽颡而退。  

仙方三补丸 大补诸虚百损，不问老少，有疾皆效。  

破故纸（二两，隔纸炒令香熟） 白茯苓（一两） 没药（一两，无灰酒浸一时）上候酒浸没药如饧糖样，用前药二味为末，药酒糊为丸，如梧桐子大。每服二三十丸，空心熟水下。  

仙方云：昔有人服此药者，至老颜容不衰。盖破故纸补肾，茯苓养心，没药养血，三者既壮，自然身安。  

盗汗不止 五倍子末，以水调，填满脐中，以帕缚定，一宿即止。  

治阴汗 绵黄 冷洗，横切细，入铫中，滴酒炒干脆为度，以猪火煮熟，点吃之妙。  

治痤痱 切断黄瓜，擦痱子上安，或以枣叶煎汤浴之。  

治 嗄 蓖麻子随多少去粗壳炒熟甜者，苦者吐出，多吃见效。  

舌忽胀退场门外 是蜈蚣毒。用雄鸡冠割血，瓦盏盛，浸舌就咽下即缩。  

人恍惚见鬼发狂 平胃散加辰砂未，枣汤调服。  

中恶鬼气其证暮夜或登厕，或出郊野，或游冷室，或行人所不至之地，忽然眼见鬼物，鼻口吸着恶鬼气，蓦然倒地，四肢逆冷，两手握奉，鼻口出清血，性命逡巡，须臾不救。此证与尸厥同，但腹不鸣，心腹俱暖。几中恶蓦然倒地，切勿移动其尸，即令亲戚众人围绕，打鼓烧火，或烧麝香、安息香、苏合香、樟木之类，直候醒记人事，方可移归。  

脱阳其证多因大吐大泻之后，四肢冷，元气不接，不省人事；或伤寒新瘥，误与妇人交，小腹紧痛，外肾紧缩，面黑气喘，冷汗自出，须臾不救。先以葱白数茎，炒令热熨脐下，次用附子（一枚，重一两者佳，锉八片） 白术 干姜（各半两） 木香（二钱半）上四味各研末，水二盏，煎八分，碗放令冷，灌服。须臾又进一服，合滓并服。  

延寿丹（一名打老儿丸）昔日西川有一大人名陈转运，到于青城山下，见一妇人在高山上，望南行走如飞，约年三十余岁，手执棒一条，赶一百岁老儿。转运问妇人曰：因何打老儿？妇人答曰：是女之孙，吾乃五百余岁，老儿一百一十岁，是老儿不肯修炼服药，所以打之。转运下马跪拜曰：愿求此方，传留救济世人。因名为打老儿丸。能治五劳七伤，阳气不举，真气衰弱，精神短少，不能行走，小便无度，眼目昏花，腰膝疼痛，两脚麻冷，不能行立。  

石菖蒲（雷公云：味辛温，去须毛，铜刀刮去皮节，嫩桑枝条相伴蒸出晒干，去桑条用，不可犯铁器，令人吐逆） 川牛膝（味苦辛平，制去头芦，用黄精自然汁浸，捞起换酒浸一宿，若无黄精汁，酒浸三日捞起焙干用） 干山药（蒸出曝干用） 远志（味苦温，去心，用甘草浸一宿，捞起晒干又浸晒）巴戟（味辛甘微温，枸杞子汤浸一宿，打去心，却用酒浸一时许，捞起菊花同包炭火焙，令黄色，去菊花不用，只用巴戟） 续断（味辛苦微温，酒浸软，去肉里硬筋，又以文火炒半干晒用） 五味子（味酸温，蜜汤浸，以铜刀劈作两半，去子，再以浆水浸一宿，焙干用） 茯苓（味甘平，去皮筋捣令细，放水盆中搅之，浮者去之，是茯苓筋，不用，若误服之，令人眼暗目昏，甚忌之） 楮实子（味甘寒，水浸三日，以杖搅，沉者用，浮者去之，然后捞起晒干，却用酒浸一时，滤出蒸，从辰至午，焙用） 山茱萸（温水泡浸软，取肉去核，每一斤取肉四两，慢火焙之，秘精固气） 熟地黄（采生者，用柳木甑蒸之，候冷，以酒拌再蒸，又出令干，又拌蒸三、四次，勿犯铜铁） 肉苁蓉（洗净，用清酒浸一宿，刷去砂土浮甲，劈破中心去白膜一重如竹丝草，饭上蒸过从午至未，再用酥炙黄得所用） 甘州枸杞子（去蒂） 小茴香（酒浸一宿，捞起炒干用） 杜仲（去皮酥炙，炒无丝用）上将前药制度为细末，各等分，酒打面糊为丸，如梧桐子大。每服二十丸，空心温酒送下，或滚白汤亦可。服五日便觉身轻，服至十日精神快爽，服二十日语言响亮，手足轻健，服一年白发转黑，行步如飞。久远服之，百病消除，长生不老。  

秘传十子丸吕祖师传世度人，能治百病，修制丸成，斋戒沐浴焚香，先献天地祖宗，择六庚开成吉日，方许人服。每服五、六十丸，淡盐汤空心送下，以干物压之，服至百日，功效无穷，能添精补髓，不老不死。专治男子汞清不坚，女人血铅不足；调和阴阳，生育男女，神效立应。又治五劳七伤，心神恍惚，梦遗鬼交，五痔七疝，诸般损疾。女人血铅不足，去柏子易香附子，加当归、川芎、生熟地黄各四两。男子酒色过度，精遗不生育，加鹿角霜八两、连珠、巴戟肉、山茱萸、生地黄、黄柏、枳壳、何首乌蒸七次，各四两或二两，共十子均为细末，炼蜜丸如梧桐子大服之。三生有幸者，得传此方，真济世养身至宝，勿妄传非人。  

覆盆子 枸杞子 槐角子（和何首乌蒸七次用） 桑堪子 冬青子（共蒸。各八两） 没石子菟丝子（酒蒸，捣烂） 蛇床子 五味子（炒干） 柏子仁（各四两，先捣烂入）上为末，加减如总论内，修制丸服。  

人参膏治伤寒汗、吐、下后，及行倒仓法吐、下后，用此补之。韩飞霞曰：人参炼膏，回元气于无何有之乡，王道也。又肺虚嗽亦宜人参膏补之。如肺虚兼有邪火者，人参膏与天门冬膏对服之妙，用好人参去芦，或一斤、二斤，随意切片入砂锅，水浮于药一手背，文武火煎干一半，倾置一瓶盛之，又将渣煎，又如前并之于瓶。凡煎三次。验参渣嚼无味乃止，却将三次所煎之汁去渣乃入砂锅内，文武火慢慢熬成膏。如一斤参，只好熬得一饭碗足矣。既成膏，入碗，隔宿必有清水浮上，亦宜去之，只留稠膏。  

白术膏用上好浙白术，煎法同人参膏。  

当归地黄膏当归一斤，生地黄一斤，俱用竹刀切碎，亦同煎人参膏法。凡煎膏只要用慢性人，不疾不徐，不令焦与泛溢。凡盛膏须用净瓷瓶，每三、四日，在饭锅上蒸一次，使不生白花。凡服膏，须自以意消息之。自觉因言、因怒与劳伤气，精神短少，言语不接续，便服人参膏。若觉脾胃不和，饮食无味，便服白术膏。或血少生疮疡，肤燥痒，自汗遗精，便多服当归膏，平时三件间用，若嫌苦入炼蜜一、二匙。  

苍术膏存精固气，通达二十四关脉，流注一身毛窍，服之半月，精满气盈，元阳壮盛，能补丹田，能减相火，阴消阳长，男子精冷绝阳，妇人胎冷不孕，服之一月，颜面如童。  

苍术（十斤、米泔浸一宿，去皮舂如泥，大锅属性武火煮水二桶，约有十余碗，取出冷定，绢滤去渣，入瓷罐内加众药） 人参 生地黄 熟地黄黄柏 远志（各四两） 杜仲（炒） 川芎 核桃肉 川椒 破故纸（各四两） 碎青盐（二两）碎朱砂（一两） 当归（四两） 旱莲草（取汁，二两） 蜂蜜（二斤） 姜汁（四两）上各药共入前苍术膏，瓷罐内封固，大锅水煮香雨炷为度以出，埋地七日。每日空心，酒一盏或白汤服之。  

治年久瘫痪方 昔有人患此十八年，获此方愈。  

槐枝 柳枝 楮枝 茄枝 东白艾各一斤，煎水三大桶，高硕盆浸洗，冷添热洗，被覆取大汗，禁风三七日，如未愈再洗。  

治鹤膝风头酒糟（四两） 肥皂（二个，去子） 皮硝 五味子（去灰） 砂糖（各一两）姜汁半盏调和，敷膝上，如干，加烧酒，搽十日就愈。  

代茶汤 夏月服之以代茶，健脾止渴。  

白术（一钱五分） 麦门冬（一钱，去心）上煎作汤代茶服，此一盏可当茶三盏。夏日吃茶水多必至泻泄，白术补脾燥湿，麦门冬生津止渴。  

四制丸 （一名二妙丸） 滋阴降火，开胃进食，尽除周身之湿。  

黄柏（四制，去皮，一斤酥炙十次，一斤入乳浸十次，一斤童便浸十次，一斤米泔水浸十次，各焙干为末） 无油苍术（咀片一斤，四两） 川椒炒，四两破故纸炒，四两 川芎（炒，听用）上去炒药四味，用苍术同黄柏为末，炼蜜为丸，如梧桐子大。每服三十丸，早酒下，午茶汤下，晚白汤下。黄柏用六斤刮去皮，净有四斤，苍术用斤半，粳米泔浸过，割去皮，净有一斤。  

山精丸 健脾去湿，息火消痰。  

苍术（二斤，米泔水浸三日，竹刀刮去粗皮，切片阴干听用） 枸杞子（一斤） 地骨皮（一斤） 桑椹子（一斗，取汁去渣，将苍术片浸入汁内令透，取出晒干，如是者九次，以木捶捣细末用）上为末，与苍术一并细捣和匀，炼蜜为丸，如弹子大。每服一丸或二丸，白沸汤下。  

遇仙丹（一名一粒金丹） 王经略于开通元年，赴广东安抚，在任忽患山岚瘴气，肚腹胀满，无药可治，遍榜召。一时，有一道人揭榜，云能治此病。随付药一丸，服之，后取下一条形如蛇长尺许，当时留下本方，云：此实济世之宝。言毕转步烟雾中腾空而去。王经略疾病随痊，自此留传在世。凡人百病皆因饥饱酒食生冷过度，伤其脾胃，心腹胀满，呕吐酸水，面黄肌瘦，饮食减少，肠腹癖块。病初未觉，日久则成大患。此药能治五劳七伤，男女诸般劳嗽吐痰吐血，翻胃转食咳逆，风壅痰涎冷泪，鼻流清涕，水泻痢疾，心腹疼痛，酒疸食黄水气，宿食不化，左瘫右痪，三十六种风，七十二般风，润三焦，补精气，安五脏，安魂魄，壮筋骨，益元阳，宽胸膈，暖腰膝，止疼痛，乌须发，牢牙齿，明眼目，返老还少，行走轻健，五、七日服一服。  

腽肭脐 阿芙蓉（各二分） 片脑 朱砂（各二分） 麝香 晚蚕蛾（各一分）上为末，放瓷碗内，另用火酒二钟，将射干草不拘多少，入酒内煎至八分，然后倾入碗用，放水内，以炭火滚四、五次，取出为丸，如梧桐子大，金箔为衣。每服一丸，用砂糖或梨嚼烂下之。  

又方 累试累效，绝胜诸方。  

黄连（三钱） 人参（一钱五分）上水盏半，煎七分温服，药入口即苏。  

苍木丸 健脾去湿保长生。古云：若欲长生，须服山精，此也。  

茅山苍术（一斤，米泔水浸一宿晒干） 云白茯苓（六两，去皮）上为末，东流水煮，神曲作糊为丸，如绿豆大。清晨滚汤送下七、八十丸。  

治饮食不住口仍易饥饿用绿豆、糯米、黄麦各一升，炒熟共磨成粉。每服一杯，以滚汤调服，三、五日效。  

育生糕芡实（去核） 白山药 白术 茯苓（白者，去皮） 人参 莲肉（去心。各八两）上为末，用粳米粉三升，仍用白蜜一斤和匀，蒸膏焙干。白滚汤调服，不拘多寡，饥时用。  

琥珀散 追虫去积甚效。  

黑牵牛（一两） 槟榔（一两）上为剂，忌用砂糖，调汤送下三钱，要见虫积，方饮食为妙。  

贴痞膏三棱 陈皮 地骨皮 黄芩 黄连 五灵脂 苦参 玄参 赤芍药 两头尖 草乌 香附子当归 香白芷 大黄（各三钱） 木鳖子（十六个，去壳） 轻粉 巴豆（四十九粒，去壳衣）乳香 没药 麝香 血竭 阿魏（各一钱） 香油（一斤四两） 铅丹（十两，飞，焙干）上先将香油入铜锅内，即将十八味切片粗药入油内，用桑柴慢火煎之，黑黄色为度。滤去渣，方入丹，用槐柳条不住手搅千遍，将油滴入水内成珠，去火再入细药和匀，收贮去火毒，用绢摊贴。每日换一次，如痒揭去，须用净布鞋底焙至不痒，复贴之，待药力尽自落下，不可强揭。此药制贴，俱要净室避忌，禁一切生冷油腻发物。  

治痞积灸方以双线系开元旧钱一个，悬于颈上适中处所，钱胸前且所而下，钱孔对脐为率，切将颈上之线悬于喉上，自背后垂下至钱孔对脐而止，用墨点孔之中，再钱之两边亦用墨点，却去铜钱写一十字，于钱之两边点出，各灸一穴至十余壮，更服他药，痞积消，其效甚速。  

化痰丸天络丝（即丝瓜也），烧存性为细末，枣肉为丸，如弹子大。每服一丸好酒下，化痰立效。  

治嗽方白糖FS （打碎，同生萝卜片间层在器中，二三日彼此得味，均食之，细嚼无时，二、三夜嗽自已治白浊方川萆 川黄柏（酒炒） 麦门冬 远志（去心） 菟丝子（制） 北五味（各等分）上加竹叶五片、灯芯十茎，大黄少许，水钟半，煎一钟，空心温服。  

又方 治老人气虚而淋。  

人参 白术 山栀 木通上各等分水煎服。  

金樱丸 治精滑梦遗及小便后遗沥。  

金樱子 鸡头石（各一两） 白莲花蕊龙骨（ 。各半两）上为末糊丸，梧桐子大。每服七十丸，空心盐汤下。  

五味膏北五味一斤洗净，水浸一宿，以手拔去核，再用温水将核洗，取余味通置砂锅内，用布滤过，入好冬蜜二斤，炭火慢熬成膏，待数日后，略去火性。每服一、二匙，空心白汤调服。火候难于适中，先将砂锅秤定斤两，然后秤五味汁并蜜，大约煮至二斤四两为度。  

既济方半夜子时分阳正兴时仰卧，瞑目闭口，舌顶上 ，将腰拱起，左手用中指顶住尾闾穴，（在肾囊粪门间）。右手用大指顶住无名指根拳着，又将两腿俱伸，两脚十指俱抠提起，一口气心中存想，脊背脑后上贯至顶门，慢慢直下至丹田，方将腰、腿、脚、手从容放下，再照前行，阳即衰矣。如阳未衰，再行二、三遍。如初行时，阳未兴，勉强兴之方可行。夫人之所以有虚疾者，因年少欲心太盛，房事过多，水火不能相济，以致此疾。能行此法，不惟速去泄精之病，久而肾水上升，心火下降，即水火既济，永无病矣。  

熏洗痔疮五倍子 朴硝 桑寄生 莲房（又加荆芥）煎汤，先熏后洗。又冬瓜藤亦可。  

治痔漏补塞方乳香 没药 辰砂（各五分） 南星 麝香（各一钱） 轻粉（五分） 血竭（三分）牛黄（三分） 冰片（二厘） 蟾酥（一钱） 斑蝥（七个） 信石（一两，先用五钱，以白矾一两盖于信上，火炼枯，生用五钱）上为末糊丸，如大麦粒样锭子。每日以锭子药插入漏孔内，渐加或三、四锭，一七日住药，其肉自腐，去其瘀肉，每日用荆芥、薄荷、黄柏、葱、艾之类凉药沃洗，后敷以收口药，用乳香 没药 黄丹（各二钱） 轻粉（一钱） 血竭（三分） 白蜡（五钱） 赤石脂（五钱）上为末，每用少许敷上，外用膏药贴之，一日一换。服药可用败毒散之类收功，后可服黄蜡解毒丸，用黄蜡三两化开，入雄黄一钱，白矾四两为末，不住手为丸，空心酒下二、三十丸。此千金不传之秘方也。  

经验胆槐丹十月以上取槐角子，拣肥嫩结实者，用新黄瓦盆二个如法固济，埋于背阴墙下，约二、三尺深，预先寻取黑牛胆五、六个，腊月八日取出槐子，装入胆内，高悬阴干，至次年清明日取出入好瓷瓶内盛放。每日空心滚白汤吞服，初一日一粒，二日二粒，三日三粒，加至十五日十五粒，以后日减一粒，周而复始。不问远年近日，痔疮并皆服之，其效如神，亦能补虚。  

又方 用真正熊胆不拘多寡，略用麝少许研极细，填入疮口内，虽甚痛之而即愈。  

又方 治心气痛及胃脘诸痛。  

抚芎（一钱） 肥栀子（十枚，去壳，姜汁浸炒，如用中大，连壳用） 香附（制，一钱）红枣（三个，去核） 巴豆（三粒，去壳）上将巴豆填入枣内，文武火煨熟去枣皮，再入人参三钱为末，同擂一处凉一夜，丸如米大。  

每服五、七丸，烧酒送下立止。  

苍六散 治下元虚损偏坠，肾茎疼痛。  

好茅山苍术（六斤。一斤老米泔水浸二日夜；一斤酒浸三日夜，切片晒干；一斤斗子青盐半斤炒黄色，去盐不用；一斤小茴香四两炒黄色，去茴香不用；一斤大茴香四两炒黄黑色，去茴香不用；一斤桑椹子二斤取汁，制过晒干）上共为末，空心每服三钱，酒下或丸服。  

治脚指缝烂疮及因暑手抓两脚烂疮用细茶口嚼烂敷之，立愈。  

治手足皲裂沥青（二两） 黄蜡（一两）用火熬搅匀，瓦罐盛贮，先以热汤洗令皮软，拭干，将药于慢火上略炙，擦敷。  

治头风疼甚呕吐方川芎（一钱） 薄荷 白芷 防风 甘草 细辛 羌活 荆芥 本 辛夷仁（各等分）上水盏半，细茶一撮，煎七分，食后温服。  

治赤白汗斑灸夹白穴即愈，或以针刺之出血亦愈。此试验者，夹白穴先于两乳头上涂黑，令两手直伸夹之，染黑处即是穴也。  

青白散 治一切牙疼。  

青盐（二两） 白盐 川椒（煎汁。各四两）上以椒汁拌二盐炒干为末，擦之永无齿疾。以漱出水洗目，亦无目疾。  

又方春采槐牙或槐条如指大者，不拘多少，煎浓汁，同净盐熬干，研为细末少许，清晨擦牙，漱口洗眼，眼明齿固，须发亦黑。其盐以水淘去黑泥，先将盐水熬干，后入槐汁同熬。  

治骨哽香椿树子阴干半碗擂碎，热酒冲调服之，良久即连骨吐出。  

又方 以橄榄食之即下。或核捣为末，用流水调下。  

治鸡骨哽用活鸡一只打死，趁热取出腹中鸡肫里面黄皮，洗净以灯草裹鸡肫黄皮，火上烧成灰，研末，以小竹筒吹喉中，骨哽即消化。不可见肉。  

治蜴蝎 白矾、半夏等分为末，好醋调贴，痛止毒出。  

又方 胆矾末涂之即愈。  

兜肚方 昆山顾状元刊施二法。  

白檀香（一两） 零陵香（五钱） 马蹄香 香白芷 马兜铃 升麻 血竭（各五钱）木鳖子（八钱） 羚羊角（一两） 甘松 丁皮（七钱） 麝香（九分） 分作三个兜肚内以上共十二味，用蕲艾絮绵装白绫兜肚内，初服者用三日后一解，至第五日复服，至一月后常服。专治痞积、遗精、白浊，妇人赤白带下，及妇人经脉不调久不受孕者。惟有孕妇人不可服。  

益母草单一味为末，不犯铁器炼蜜丸，如弹子大，每服一丸。久服亦令人有子，其妇人胎前产后诸疾，治无不效。服法备载于妇人门济阴返魂丹方中。  

败毒散 治四时头疼项强，壮热恶寒，身体烦痛，寒热交壅，咳嗽，鼻塞声重，风痰头痛，呕哕寒热。  

人参 赤茯苓（去皮） 甘草（炙） 前胡 芎 羌活 独活 桔梗 柴胡 枳壳（麸炒）上等分为咀，每服四钱，水一盏，姜三片，薄荷少许，煎八分，不拘时温服。  

《活人书》云：治四时疫疠。余平生以济人，常无虚日。盖四时不正之气，冬当寒而反热，夏当热而反寒，春宜温而反凉，秋宜凉而反温，故病者大小无异，或一郡一邑，然唯丘陵泽国，高下有差。大抵使人痰涎风壅，热烦头疼身痛等证。或饮食有常，起居依旧，甚至声哑，市井号为浪子瘟，以其咳声不响，续续相连，俨如蛙鸣，故又号曰虾蟆瘟。或至赤眼口疮， 腮喉闭，风壅喷嚏，涕唾稠粘，里域皆同者并治之。数服未效者，须服滚痰丸，逐去败痰，然后再服，以效为度。药中去赤茯苓、桔梗，加青皮、白术者，名清气散，治法并同，但以荆芥穗为引子，不用生姜、薄荷。败毒散中须加干葛为妙。多服未效，而有寒热往来不常者，必用小柴胡汤，不拘时服数剂，并无过失。此三法治痰涎风壅热烦，滚痰丸之次，煎药中之精粹也。三阳脚气，上壅痰涎，风毒热烦，通用败毒散。大便秘，并口鼻出血痰涕者，加黄芩、大黄，同法煎服，或用清气散亦可。简当神效，速验，不在沉香三汤之下。  

返魂丹 治一切久病危急，不进饮食，气欲绝者。  

荜茇 麦芽（炒） 青皮（去穣） 人参 苦桔梗 柴胡 白豆蔻 南木香 高良姜 半夏曲上为细末，每服一钱，水一盏，煎七分，热服大效，忌油腻鱼腥粘滑。此药最妙，余救人极多，但少得全生者，其说为何？盖此病去死甚近，才得少减，百念复生，由是中辍者多矣。所谓万全者，惟处子及道流中数人而已。后之患者，当自裁之。如或大便秘实者，间服滚痰丸，每日服三十丸，行津润脏，庶得涎行气降，以全前功。若始因实证而噎者，只根据滚痰丸法度服之，以效为度。救人极众，更不细述。  

驱疟汤 治一切新久疟疾。此方原自至元十五年，阿木都元帅南征之时，因患疟疾，百法不效。至于维扬，召官医诊之。余亲识石其姓者，忽为有司驱至帐前，但见虎符以下，官员露刃守卫，元帅久患疟疾，身自谓必死，既而传命曰：元帅久患疟疾，只今便要安可。石公忧畏之极，信手撮成一剂，服之即效，大有赏赉，及出身根脚。后数年，其药仆从余游宦南荒，彼中官吏将校例苦疟，因获此方，随用即效，遂大行于世。复会维扬石公，再请订正。石公曰：尚欠陈皮一味。余从而用之，则鲜效矣。后悟其相戏，但根据前法四味为的，至今四十年矣。  

常山 草果（煨） 知母（去毛） 贝母（去心）上等分，每服四钱，虚弱老人小儿只用三钱，酒一盏，煎八分，不可过熟，熟则不效。发日天明后热服，渣以酒浸，至将发前再煎热服，奇效如神，不能备述。尝有妇人每日午后发热，众医百计，循经用药，日久愈重。余道此四味令服，医士莫肯听从。余曰：此纯热疟疾，平日治之，如探囊取物耳，勉其服之即瘥。但人恶其酒气，余家亲戚老幼才有疟疾，俱能服之。原无恶味，余因用酒先煮过常山，晒干入药，只令患人水煎服亦妙，不可例谓常山为吐药而不用，万万无一人曾吐者。盖疟者，痰疾也，常山专能治痰。有微吐者，乃痰药相敌而然。亦有自然吐者，世俗命日醉疟，岂常山之使然乎？通神丸（出余家秘室方） 治一切疟疾神效，每当济人，四时不阙。服者除生冷鱼腥油腻粘滑外，余药百无所忌。余平生收方，疟药最多，但犯砒 ，恶性相反避忌者，并绝而不用。惟此二方，济人绝妙。  

树上自死干桃子（六两，为末） 黑豆末（一两） 巴豆（七粒，去壳，细研入药）上一处用新汲水为丸，如梧桐子大，朱砂为衣。患者发日天初明时，面东念药王药上菩萨。  

新汲水吞下一丸立效。每日发者连服两日。小儿服者，别丸大小不等者，量与之。  

金黄散（出前） 治尿血。  

槐花（拣净，炒） 川郁金（湿纸裹煨熟。各一两）上为末，每服二钱，煎淡豆豉汤调下，无时立效。  

桃仁法 治炎瘴气服。  

好新桃仁（二升，去尖） 好阿魏（二两）上用老酒一斗同煮，酒尽焙干，于绢袋内盛。如入炎瘴之地，即每日空心烂嚼七枚，酒下极妙。  

治蛇虎病毒虫所伤（出前）白矾一味溶汁，先着患处大小，用纸捻作圈，水湿过，围在疮外令着实，留中间损处，略掺雄黄末，即用纸，矾汁倾纸圈中疮口上，片时追出毒瓦斯黄水，其上尚有红线纹缕，亦即收尽。如大段恶物所伤者，随即用绳紧扎定疮后，毋令入腹，然后用之。食卒无雄黄，亦可此法。  

通关散（前方） 治一切口眼 斜。  

川乌头（生用） 青头矾（各两）上为细末，每服一字，入苇管吹入鼻内，出涕吐涎立效。须令患人噙水满口，闭住鼻息，庶得药不落患人之口，亦不遂于吹药人口也。神效无比。  

愈风散（前方） 治一切大风恶疾，除鼻梁塌者不治，其余久新见患，服之无不愈者。  

淡豉（为末） 真水银轻粉 枳壳末上各抄小钱上二钱，五更初煎，糯米饮调下。至早饭后，稍觉困倦，欲睡不睡意思，乃药力搜风故也。逐下恶物后，次服丸子药。  

鹤虱丸 治法如前，不拘岁月，以效为度。  

鹤虱（二两，微炒，须自来者为良，盖此草与 草相似，即地菘花别名也。 草对节生叶，而地菘生叶即不对节也） 防风（一两） 地榆 麻黄（去节） 雄黄（明者，另研） 天麻（各半两）上为细末，醋糊丸，梧桐子大。每服三十五丸，温酒下三服。忌鸡猪鱼蒜、粘滑油腻、烧炙煎爆、胡椒热物、房室财气。能如苦行三年者，十治八九，不然则虽效，亦成中辍。余平素济人颇多，惟田夫野叟，百无一有，限病爱身者，一一奏功。其余稍加纵逸者，未甚全瘥。患者宜自珍惜。  

桃溪方气宝丸 治腰胁俱病，如抱一瓮，肌肤坚硬，按之如鼓，两脚肿满，曲膝仰卧，不能屈伸，自头至膻中瘦瘠露骨，中脘寒溢，四肢无力，饮食无味，气积食积，或通身浮肿，并皆治之。  

孕妇勿服。  

黑牵牛 大黄（两半） 槟榔 青皮（去穣。各一两） 川芎 当归 橘红 茴香（微炒）南木香上为细末，熬皂角膏和丸，梧桐子大，每服五、七十丸。如前方不效，病实者，加至一百丸，生三、灯草汤下，取泻方效。不拘日数，泻三、五行，见水为妙，未则再加数丸。如不忍泻者，不可治也。一切气血凝滞，风毒炽盛，或脚气走注，作肿疼痛，大便秘涩，或脚气入腹，心胸满闷，寒热往来，状类伤寒，并宜服之。  

局方小七香丸 治大人小儿停滞面食之毒，或因疮疥，遍身浮肿。并用陈夏萝卜子拣净炒熟，与药对停一处，细嚼一帖，小儿量与，服毕呷白汤一两口，未效，连日服之。大便秘者，兼服局方青木香丸，取利为度。  

神效五食汤丸（出野夫多效方） 治水蛊疾，遍身肿满，按之如泥，兼积块年深症癖，服此药，并不食甘草。  

大戟（去皮，半两） 甘遂（生秤，半两） 芫花（好酒浸一宿，控出炒黄色，一两） 巴豆（去皮心膜油，醋煎二十沸，半两，出油） 猪牙皂角（二两，去皮） 胡椒上件除巴豆先研外，并为细末，入巴豆霜再同研匀，用水粘丸如绿豆大。每服五、七丸至十丸，夜卧时，水一盏，入白米、白面、黑豆、生菜、猪肉各少许，煎至半盏，温送药，取去病根止服。未效者，加丸数。  

肿大段喘急者，须取去恶水方效。忌油腻、鱼腥、粘滑，妇人有胎不可服。水肿泄泻不止，小便不利者，谓之洪水横流，不可用之，别用后药。  

葶苈木香散（出《宣明论》） 治湿热内外郁甚，水肿胀满，小便赤涩，大便滑泄。  

葶苈 赤茯苓（去皮） 猪苓（去皮） 白术（去芦） 肉桂（各一分） 木香（五分）泽泻 川木通（去节） 甘草（各半两） 滑石（香腻细白者，研细，水飞三两）上为细末，每服三钱，白汤调下。小便不多，大便仍泻者，难治，常用有效。  

朝贵秘授神妙紫金丸 治诸般寒湿冷痹，筋骨疼痛。  

紫金皮（卷向外，内如紫铁色者，头末半斤） 光浮草乌（去皮尖，三两，末） 木鳖子（用肉三两，细切，米醋浸透研如泥）上件用木鳖子膏，搜和前二味，醋糊丸，如梧桐子大。臂痛临卧服，腿痛夜深腹空服，每服三、四十丸，加至五十丸，煎木瓜酒冷送下。服后忌食热物。此方余少年时，在湖广省得之。  

得此方者，连余才三、五人，世间未审知否，神效无比。  

《素问》控睾证茴香楝实丸（出《宣明论》）治小肠病结于腰上而不痛，或上冲心肺，邪所系，兼一切寒热疝气所作，累用神效。种种方书，无出其右者。  

茴香（炒） 川楝子（去皮核，麸炒） 吴茱萸（汤泡去梗） 马练花（去蒂梗，醋炒）广陈皮（去白。各一两） 芫花（醋炒，半斤）上为末，醋糊丸，如梧桐子大。每服二十丸，未效加至二、五十丸，空心食前则盐酒盐汤任下，须一日前后不可食甘草冷物。世俗才闻小肠气，便令服蟠葱散之类，殊不知非止寒气为病，但是风寒暑湿中，七情逆意事，饮食压下，肾经皆能为此病。若外肾不肿痛，只觉腰痛连腹，名曰内疝，正宜服之。大抵此疾，纵有神药，不过起疾而已，欲去病根者，未之见也。常有病者，发则痛阵内攻，响声百异，上吐黄汁，泻血片数升，其势方退，亦用前药奏功。又有一证，阴痛不已，渐渐日久，津液不行，大便秘结，数日不通，遍身块大小不等，四肢如厥，疼痛不敢转侧，六脉洪大实数，饮食不进。余用十四卷内滚痰丸一百丸，熟水送下，津行气顺，大便即通，再进一服，三日履地。如外肾疼痛，烦热引饮，小便不利者，用五苓散加灯草二十茎，川木通同煎服。下部畏冷者，仍用炒盐一包，更换隔衣温存外肾，消息服饵之宜。惟外肾肿大痛与不痛，并皆除治，今选《肘后》二方。  

治外肾肿大日长或疼或不疼方（出抱朴子《肘后方》）皂角剌（一百个） 糯米粉（水调为大饼一个，径如碗口，浓寸许）上二味俟赛社日，各人付与一刺毕，患人手持粉饼逐一于社人前取刺。社人问曰： 甚？患人曰： 魁。如是遍求取一一问答。以其刺逐一插在饼上，收归安顿闲空处，候饼干时，其肿亦消。  

如一社无百人者，须托人方便计会二、三社人，预勉其还刺时问曰 甚一句。  

又方 取蔓菁菜根切碎擂烂敷肿处，以效为度，如无蔓菁菜根，新杏仁亦可。  

麒麟竭膏（出诸名方，余选精料品味足成一经，用四十年，神效无比，治证如后。）当归 木鳖子仁 知母 五倍子 细辛 白芷（各半两） 槐条 柳条（各二十七根，长一寸许）上除槐、柳条外，并切碎同作一处。  

好血竭（三钱） 真轻粉 当门子（各一钱，研细） 雄黄（四钱） 滴乳香 没药（各二钱，各研和一处） 松香（明者，十两）真香油三两，同煎八味入锅，于文武火上下三落，不住手用槐条两茎搅令焦色，即用绵滤去渣，再将油入锅，先人松香、沥青末，不住手搅。如欲滚沸溢出，即取下火，搅约一时顷，滴少许入水中，以手丸之，不软不硬，即取下火。次将六味徐徐而下，急搅令极匀。凝则再上火，勿令再沸，遂倾入大盆水中，半日后以搏之，渐渐软，和揉翻复如金丝之状，再入水浸之。有暇再揉扯，春夏频换水，如急用亦浸一、两宿，如浸多日愈妙。每以大竹管随意大小，高一、二寸，填药令满而平，两面按油纸在上，于紧火上急手揭下一面，再上纸复烘，次一面仍揭下，浓则再用纸过为二个。如欲展火，即印四、五个于大纸上奏成一片，贴用。治一切痈疽并发毒疮，各根据常法烘开，候冷贴之。生者即散，熟者即穿，逐败生肌，首尾皆可贴。一切疔肿结核，并贴患处。一切 疮，先用姜汁、白矾入汤，用鹅翎洗净，以牛蒡子叶或金刚藤叶贴疮半日，取尽恶水，然后粘贴膏，克日安痊。除小儿奶疳外，一切干湿白秃头疮，剃去发，用香油摊薄煎饼一个，裹着头上一饭顷，即用大膏药去饼满头贴之一、二次，换药即效。一切臀股黄湿痒痛等疮，并洗净挹干贴患处，一切打扑伤损挫肭气刺等病，并贴患处。头疼贴两太阳，赤眼贴鱼尾，暴寒风冷嗽贴脊心，牙疼刮药塞牙缝。小儿疳痢等病，用湿手圆如绿豆大，米饮送下三、二十丸。一切风寒湿痹，臂病贴臂，且如腿痛处，半日许未效，即以热汤露脚趾在外，从痛处淋洗至下，仍以旧布帛蘸汤连布放于膏药，蒸之令热，又用瓷瓦刮脚甲趾，令其透快，不可大甚，则其痛渐移下骨节间，然后如法贴之，逐节可去上面一个，俟其痛赶至脚腕，又贴脚心，仍剪去脚趾甲，自然痊可。常有妇人因湿气，腿肿至腰胯大痛，连将油纸满胯贴之。又前法赶下，又贴脚心，数日间脚心膏药下发下泡，出黄水数日，至老不发。贴臂痛亦如此法。大抵膏药大如患处，方能敌病。小儿不着肉，安可望效也？贴痛处好肉上，即用带热贴，贴疮不必热贴也。余壮年常随身不阙，虽道路遇病患，即便与人治之，奇效不能备述。余少年时常从士夫游洛间，每闻诸公叹其不遇。一人善治背疮者，其说神异。余察其人，见为吾仆，及归扣之，则唯唯然。一日，自言某师遇仙，得传此草，虽六月开，以手探之，亦如冰雪。忽一日同一方士来投余之别墅，托宿数日，忽自咄咄而叹曰：门前幸有此仙草，遂郑重付祝于余。  

余叹而诺之，曰：此即射干也。方士曰：某昔货药淮西，适值官司拿医出征，遂窜入八百里山场内，遇一老姥，年一、二百岁，自谓金亡避兵来此，元完颜氏医姥也。传以此草并寿星散，专治恶疮，救人无数。  

地扁竹散（即射干也，乃今原花园中之物，叶如良姜，根如竹鞭，其色切开如金之状。）射干（为末）上一味，每用小钱抄末三字许，温酒调服，病在上即微吐，在下即微泻。余济人，其效如神，仍用前膏药，收敛疮口。  

寿星散 专治恶疮痛不可忍者，糁之，不痛，糁之即知痛。  

大南星上为末，如背疮大痛者，遍糁于上，即得安卧。不知痛者，糁之至于知痛，即可治也。  

驱邪散（衡州欧大丞） 治天行伤寒坏证及诸不正之气，不问阴阳二证，头疼恶心喘急，身体酸疼，烦渴咽干，并皆治之。  

陈皮 紫苏 升麻 干葛 赤芍药 菖蒲 苍术 浓朴 半夏 香附子 藿香 大黄 黄芩川芎 山栀子 甘草 枳壳 香白芷上等分，各根据法修事 咀，姜葱煎，不拘时服。  

瓜盐煎 治霍吐泄泻。其证始因饮冷，或冒寒暑，或失饥，或大怒，或乘舟车伤动胃气，令人上吐不止，因而下泻，吐泻并作，遂成霍乱，头眩眼晕，手足转筋，四肢逆冷，用药迟缓，须臾不救。  

吴茱萸 木瓜 食盐（各五钱）上炒焦，用瓷罐盛水三升，煮令百沸，却入前药同煎至一、二升以下，倾一盏。随病患意冷热服之，药入即苏。  

又方 盐一撮，醋一盏，同煎至八分温服，或盐梅咸酸皆可煮服。  

二黄杀鬼丹 其证初到无人居冷房，睡中觉压魇打，但其人吃吃作声，便令人叫唤，如不醒，此乃鬼压也。不救即死，急以此药。  

牛黄 雄黄（各一钱） 朱砂（五分）上研为末和匀，每挑一钱，床下烧之，次用一钱，调酒灌之。  

红铅接命神方（海上异人传） 用无病室女月经首行者为最，次二次三者为中，次四次五为下，然亦可取用。取法以黑铅或银打一具，形如黄衣冠子样，候月信动时，即以此具令老媪置阴户上，以绢幅兜住，接聚收起，顿瓷器中，晒干收贮。或用人参为末，或用当归煎汤，或配秋石调和，酒温空心服五分，大补真元。  

## 卷之九十四

### 本草集要(上）  

***本草图经叙***  

昔神农尝百草之滋味，以救万民之疾苦，后世师祖，由是本草之学兴焉。汉魏以来，名医相继，传其书者则有吴普、李当之药录，陶隐居、苏恭等注解。国初两诏近臣总领上医兼集诸家之说，则有《开宝重校本草》，其言药之良毒，性之寒温，味之甘苦，可谓备且详矣。然而五方物产，风气异宜，名类既多，赝伪难别。以虺床当蘼芜，以荠 乱人参，古今犹且患之。况今医师所用，皆出于市买所得，盖自山野之人随时采获，无复究其所从来。以此为疗，欲中病，不亦远乎？昔唐永徽中删定本草之外，复有图经相辅而行，图以载其形色，经以释其异同，而明皇御制又有天宝单方药图，皆所以叙物真滥，使人易知，原诊处方有所根据。二书失传且久，散落殆尽，虽鸿都秘府亦无其本。天宝方书但存一卷，类例粗见，本末可寻。宜乎圣君哲辅留意于搜辑也。先诏命儒（臣）重校《神农本草》等凡八书。光禄卿直秘阁（臣）禹锡、尚书祠部郎中秘阁校理（臣）亿、太常博士集贤校理（臣）颂、殿中丞（臣）检、光禄寺丞（臣）保衡相次被选。仍领医官秦宗古、朱有章等编绎累年，既而《补注本草》成书奏御。又诏天下郡县图上所产药本，用永徽故事，重命编理。（臣）禹锡以诸考正群书，资众见则其功易就；论著文本，出异手则其体不一。今天下所上绘事千名，其解说物类，皆据世医之所闻见，事有详略，言多鄙俚，向非专一整比，缘饰以文，则前后不伦，披寻难晓。乃以（臣）颂向尝刻意此书，于是建言奏请，俾专撰述。（臣）颂既被旨，则裒集众说，类聚诠次，粗有条目。其间玉石金土之名，草木虫鱼之别，有一物而杂出诸群者，有同名而形类全别者，则参用古今之说，互相发明。其 梗之细大，华实之荣落，虽与旧说相戾，并兼有之。崖略不备，则稍援旧注以足成文意。注又不足，乃更旁引经史及方书小说，以条悉其本原。若陆英为蒴 花，则据《尔雅》之训以言之。诸香本同，则用《岭表录异》以证之之类是也。生出郡县，则以本经为先，今时所宜次之。若菟丝生于朝鲜，今则出于冤句；奚独生于少室，今乃来自三蜀之类是也。收采时月有不同者，亦两全其说。若赤箭本经但着采根，今乃并取茎苗之类是也。生于外夷者，则据今传闻，或用书传所载。  

若玉屑、玉泉，今人但云玉出于于阗，不究所得之因，乃用平居诲行程记为质之类是也。药有上、中、下品，皆用本经为次第。其性类相近，而人未的识，或出远方，莫能形似者，但于前条附之。  

若溲疏附于枸杞，琥珀附于茯苓之类是也。又方书所载简而要者，昔人已述其明验，今世亦尝用之，及今诸郡医工所陈经效之药，皆并载其方用，天宝之例也。自余书传所无，今医又不解，则不敢臆说浅见，傅会其文，故但阙而不录。又有今医所用，而旧经不载者，并以类次系于末卷，曰本经外类。其间功用尤着，与旧名附近者，则次于逐条载之。若通脱次于木通，石蛇次于石蟹之类是也。总二十卷，目录一卷，撰次甫就，将备亲览。恭惟主上以至仁浓德，函养生类，一物失所，则为之恻然。且谓札瘥荐至，四时代有；救恤之惠，无先医术。早岁屡敕近（臣）酬校岐黄《内经》，重定针艾俞穴，或范金揭石，或镂板联丝。悯南方蛊惑之妖，于是作《庆历普救方》以赐之；思下民资用之阙，于是作《简要济众方》以示之。今复广药谱之未备，图地产之所宜，物色万殊，指掌斯见。将使合和者得十全之效，饮饵者无未达之疑。纳斯民于寿康，召和气于穷壤。太平之致，兹有助焉。（臣）学不该通，职预编述，仰奉宸旨，深愧寡闻。嘉 六年九月日朝奉郎太常博士充集贤校理新差知颖州军州兼管内劝农及管开治沟洫河道事骑都尉借紫（臣）苏颂谨上。  

***雷公炮制论叙***  

苦夫世人使药，岂知自有君臣，既辨君臣，宁分相制。只如 毛（今盐草也。）沾溺，立消斑肿之毒；象胆挥粘，乃知药有情异。 鱼插树，立便干枯；用狗胆涂之，（以犬胆灌之，插鱼处立如故也。）却当荣盛。无名（无名异形似玉，仰面又如石炭，味别。）止楚，截指而似去甲毛；圣石开盲，明目而如云离日。当归止血破血，头尾效各不同。（头止血，尾破血。）蕤仁足睡不眠，生熟验之立据。箅淡型卤，（常使饭甑中箅，能淡盐味。）如酒沾交。（今蜜枳缴枝，又云交加枝。）铁遇神砂，如泥似粉；石经鹤粪，化作尘飞。 见橘花，如浆似髓。断弦折剑，遇鸾血而如初；（以鸾血炼作胶，粘折处永不断也。）海竭江枯，投游波（燕子是也。）而立泛。令铅拒火，须仗修天；（今呼为补天石。）如要形坚，岂忘紫背。（有紫背天葵，如常食菜，只是背紫面青，能坚铅形。）留砒住鼎，全赖宗心。（别有宗心草，今呼石竹不是食者□心恐误。其草出 州，生处多虫兽。）雌得芹花，（此草名为立起，其形如芍药，花色青，可长三尺，叶上黄斑色，味苦涩，堪用。煮雌黄立住火。）立便成灰；炮遇赤须，（其草名赤须，今呼为虎须草是用煮 砂即住火验。）木留金鼎。水中生火，非猾髓而莫能；（海中有兽名曰猾，以髓入在油中，其油沾水，水中生火，不可救之，用酒喷之即灭，勿放屋下收。）长齿生牙，赖雄鼠之骨末。（其齿若折年多不生者，取雄鼠脊骨作末，揩折处，齿立生如故。）发眉堕落，涂半夏而立生；（眉发堕落者，以生半夏茎捣之取涎，涂发落处立生。）目辟眼KT ，有五花而自正。（五加皮是也。其叶有雄雌。三叶为雄，五叶为雌须是五叶者作末酒浸饮之，其目KT 者正。）脚生肉 ， 系菪根；（脚生肉者，取莨菪根于 带于系之，感应永不痛。）囊皱泉多，夜煎竹木。（多小便者，夜煎萆 一件服之，永不夜起也。益智、萆 故名缩泉丸。）体寒腹大，全赖鸬 ；（若患腹大如鼓，米饮调鸬末服，立枯如故也。）血泛经过，饮调瓜子。（甜瓜子内仁捣作末，去油，饮调服之，立绝。）咳逆数数，酒服熟雄；（天雄以酒泡过，一钱匕服，立定。）遍体疹风，冷调生侧。（附子傍生者曰侧子，作末冷酒调服立瘥。）肠虚泻痢，须假草零；（捣五倍子作末，以热水调服之，立止。）久渴心烦，宜投竹沥。除 去块，全仗硝 。（硝、 即硝石、 砂二味，于乳钵中研作粉，同 了，酒调服，神效。）益食加觞，须煎芦朴。（不食者，并饮酒少者，煎逆水芦根并浓朴二味汤服。）强筋健骨，须是苁 ；（苁蓉并 鱼二味，作末，以黄精汁丸服之，可力倍常十也。出《干宁记》中。）驻色延年，精蒸神锦。（出颜色，服黄精自然汁拌细研神锦，于柳木甑中蒸七日了，以水蜜丸服，颜色可如美女之容。）知疮所在，口点阴胶。（阴胶即是甑中气垢，少许于口中，则知脏腑所起，直彻至住处知痛，足可医也。）产后肌浮，甘皮酒服。（产后肌浮，酒服甘皮立愈。）口疮舌坼，立愈黄苏。  

（口疮舌坼，以根黄涂酥炙作末，含之瘥。）脑痛欲亡，鼻投硝末；（头痛者，以硝石末入鼻中，立止神速。）心痛欲死，速觅延胡。（以延胡索作末，酒服之立愈。）如斯百种，是药之功。某忝遇明时，谬看医理；虽寻圣法，难可穷微。略陈药饵之功能，岂溺仙人之要术。其用药炮、熬、煮、炙，不能记年月哉！欲审元由，须看海集。  

***神农本草经分上中下三品***  

上药一百二十种为君，主养命以应天，无毒，多服久服不伤人。欲轻身益气不老延年者，本上经。  

中药一百二十种为臣，主养性以应人，无毒有毒，斟酌其宜。欲遏病补虚羸者，本中经。  

下药一百二十五种为佐使，主治病以应地，多毒，不可久服。欲除寒热邪气，破积聚愈疾者，本下经。  

三品合三百六十五种，法三百六十五度，一度应一日，以成一岁。后梁陶隐居又加《名医别录》亦三百六十五种，倍其数，合七百三十名。《本经》用朱书，《别录》用墨书以别之。  

上品药性，亦皆能遗疾，但其势力和浓，不为仓卒之效。然岁月常服，必获大益。  

中品药性，疗病之辞渐深，轻身之说渐薄，服之者祛患为速，而延龄为缓。  

下品药性，直主攻击，毒烈之气，倾损中和，不可常服。  

***出产收采藏蓄市买俱宜明辨***  

药品所产，各有风土之宜，必本《图经》取用，方能致效。人参生自上党，黄 产于绵山，山药、地黄须珍怀庆，玄胡、苍术必羡茅山。舶上茴香坚且实，汉中防己大而圆。广木香、川当归随土着号，胡黄连、银柴胡因地擅名。若非预求真药，何能奏绩收功？至于草木根 ，收采各有其时，取根多以二月、八月，斯时气液尚藏。收茎惟在夏末初秋，此际发生正旺。又云春收宜早，秋采宜迟，大都要因气味盛全采而收之，各当其时可也。蓄藏之法，亦要究心，有宜晒曝、火烘之不同，又必风吹密固之各异。黄精、二地贮固实则不 霉，半夏、南星灰汤煨晒方坚实。人参、枸杞遇梅雨必要频烘，薏苡、山药逢温热可将数晒。硼砂收同绿豆，冰片贮以灯芯之类。若不着意留心，未免噬脐空手。百凡市肆买求，尤宜留神辨认，或非道地之真，则多莠苗相泥。以西呆为木香，指玄参为续断，明松脂滴作乳香，五灵脂捣充没药，山栀染黑作砂仁，半夏煮黄为胡索，牛蹄锉为犀角，虎胫假以驴 ，绵花梗形似藿香，土当归样同独活，川芎杂以 本，马蔺揉于泽兰末，五灵搀入麝香捶樟脑伪充冰片，锻石和面作成附子，紫皮调土捏作小丁香。巧伪百般，不能枚举。精详细察，存乎其人。  

***药有四气五味***  

《本草经》云：药有四气寒热温凉，此兼性气而言也。又有香臭腥臊之四气，如沉檀、脑麝之气香，阿魏、大蒜其气臭，鱼、蛤、铜钱其气腥，鸡、鸭、狐狸其气臊，此则四气而兼性气为言也。《本经》独言寒热温凉四性，而不言香臭腥臊，恐或遗之耳。五味酸、咸、甘、苦、辛。  

盖天地定位，惟五行生化万类。生物者，气也；成之者，味也。如寒气坚，故咸味可用以软；热气软，故苦味可用以坚；风气散，故酸味可用以收；臊气收，故辛味可用以散；土为中气，无所不和，故甘味可用以缓。此四气五味，药之纪纲，业医者须详明之，方可以为司命之寄也。  

***药用必明六化***  

《内经》曰：治病必明六化分治，五味、五色所生，五脏所宜，乃可以言盈虚生病之络也。  

谨候气宜，无失病机，其主病何如？曰：司岁备物，则无遗主矣。（采药岁也。）司岁物何也？天地之专精也。曰：司气者何如？曰：司气主岁同，然有余不足也。（不足则物薄，有余则物精。）非司岁物何如？曰：散也。（非专精则散气，散物则物不纯。）故质同而异等也。气味有浓薄，性用有静躁，治保有多少，力化有浅深。  

夫药有寒热温凉之性，有酸、苦、辛、咸、甘、淡之类，各有所能，不可不通也。夫药之气味不必同，同气之物其味俱咸，其气皆寒之类是也。凡同气之物必有诸味，同味之物必有诸气，互相气味各有浓薄，性用不等，制方者必明其用。  

凡药昆虫草木，产之有地，根叶花实，采之有时。失其地则性味少异，失其时则气汁不全。  

又况新陈之不同，精粗之不等，须采而用之，斯有效也。  

***药有轻清重浊***  

轻清成象，本乎天者亲上也；（味薄，茶之类。）重浊成形，本乎地者亲下也。（味浓，大黄之类。）气味辛甘发散为阳，酸苦涌泻为阴。清中清者，清肺以助其天真；清中浊者，荣华腠理。浊中清者，荣养于神；浊中浊者，坚强骨髓。  

***药用气味所宜***  

凡药之所用，皆以气味为主。补泻在味，随时而换。气薄为阳中之阴，气浓者为阳中之阳；味薄为阴中之阳，味浓者为阴中之阴。辛、甘、淡之热者，为阳中之阳；辛、甘、淡之寒者，为阳中之阴。酸、苦、咸之寒者，为阴中之阴；酸、苦、咸之热者，为阴中之阳。夫辛、甘、淡、酸、苦、咸乃味之阴阳，又为地之阴阳也。温凉寒热，乃气之阴阳，又为天之阴阳也。气味生成，而阴阳造化之机存焉。一物之内，气味兼有；一药之中，理性具焉。主对治疗，由是而出。  

凡药苦平升，微寒平亦升，甘辛平降，甘寒泻火，苦寒泻湿热，苦甘寒泻血热。  

茯苓淡，为在天之阳也。阳当上行，何谓利水而泄下？亦不离乎阳之体，故人手太阳。麻黄苦，为在地之阴也，阴当下行，何谓发汗而升上？经云：味之薄者，乃阴中之阳，所以麻黄发汗而升上，然亦不离乎阴之体，故入手太阴。附子气之浓者，乃阳中之阳，故经云发热；大黄味之浓者，乃阴中之阴，故经云泄下。粥淡，为阳中之阴，所以利小便；茶苦，为阴中之阳，所以清头目。  

凡药根之在土中者，中半以上，脉之上行也，以生苗者为根；中半以下，气脉之下行也，以入土者为梢。病在中焦与上焦者，用根；在下焦者，用梢：根升梢降。大凡药根有上、中、下，人身半以上，天之阳也，用头；在中焦者，用身半以下，地之阴也，用梢。述类象形者也。  

凡药之五味，大抵随五脏所入之味而为补泻。甘入脾，酸入肝，咸入肾，苦入心，辛入肺。  

所入之味，亦不过因其性而调治之。辛主散，酸主收，甘主缓，苦主坚，咸主软。辛能散结、润燥，苦能燥湿、软坚，咸能软坚，酸能收缓，甘能缓急，淡能利窍。  

肝苦急，急食甘以缓之。（甘草。）心苦缓，急食酸以收之。（五味子。）脾苦湿，急食苦以燥之。  

（白术。）肺苦气上逆，急食苦以泻之。（诃子皮。）肾苦燥，急食辛以润之。（知母、黄柏。）肾欲坚，急食苦以坚之。（知母。）肝欲散，急食辛以散之。（川芎。）心欲软，急食咸以软之。  

（芒硝。）脾欲缓，急食甘以缓之。（甘草。）肺欲收，急食酸以收之。（白芍。）肝虚以陈皮、生姜之类补之。经云：虚则补其母。水能生木，肾乃肝之母，肾水也，若补其肾，熟地黄、黄柏是也。如无他证，惟不足，钱氏地黄丸主之，实则白芍药泻之。如无他证，钱氏泻青丸主之，实则泻其子，心乃肝之子，以甘草泻心。  

心虚则炒盐补之，虚则补其母。木能生火，肝乃心之母，肝木也，心火也，以生姜补肝。如无他证，钱氏安神丸是也。实则甘草泻之。如无他证，以钱氏方中重则泻心汤，轻则导赤散。  

脾虚则甘草、大枣之类补之。实则以枳壳泻之。如无他证，虚则以钱氏益黄散，实则泻黄散。心乃脾之母，以炒盐补心。肺乃脾之子，以桑白皮泻肺。  

肺虚则五味子补之，实则桑白皮泻之。如无他证，实则用钱氏泻白散，虚则用阿胶散。虚则以甘草补脾土，补其母也。实则以泽泻泻肾水，泻其子也。  

肾虚则熟地黄、黄柏补之，泻以泽泻泻之。肾本无实，本不可泻，钱氏有补肾地黄丸，无泻肾之药。肺乃肾之母，金生水故也，以五味子补肺而已。  

***五宜***  

肝色青，宜食甘，糯米、牛肉、枣、葵皆甘。心色赤，宜食酸，小豆、犬肉、李、韭皆酸。  

肺色白，宜食苦，麦、羊肉、杏、薤皆苦。脾色黄，宜食咸，大豆、豕肉、栗、藿皆咸。肾色黑，宜食辛，黄黍、鸡肉、桃、葱皆辛。  

***五禁***  

咸走血，血病毋多食咸。苦走骨，骨病毋多食苦。辛走气，气病毋多食辛。酸走筋，筋病毋多食酸。甘走肉，肉病毋多食甘。  

***五入***  

五味入胃，各归所喜攻。酸先入肝，苦先入心，甘先入脾，辛先入肺，咸先入肾。久而增气，物化之常；气增而久，夭之由也。盖阴之所生，本在五味；阴之五官，伤在五味。故味过于酸，肝气以津，脾气乃绝。味过于咸，大骨气劳，短肌肤黑，心气抑。味过于甘，心气喘满，色黑，肾气不衡。味过于苦，脾气不濡，胃气乃浓。味过于辛，筋脉沮弛，精神乃央。（与殃同。）是故谨和五味，骨正筋柔，气血以流，腠理以密，则长有天命矣。  

***五伤***  

多食咸，则脉凝泣而变色。多食苦，则皮槁而毛拔。多食辛，则筋急而爪枯。多食酸，则肉胝胸而唇揭。多食甘，则骨痛发落。  

***六陈药***  

枳壳、陈皮与半夏，茱萸、野狼毒及麻黄。六般之药宜陈久，入用之时仔细详。  

***十八反***  

本草明言十八反，逐一从头说与君。人参、芍药与沙参，细辛、玄参及紫参，苦参、丹参并前药，一见藜芦便杀人。白芨、白蔹并半夏，栝蒌、贝母五般真，莫见乌头与乌喙，逢之一反疾如神。大戟、芫花并海藻，甘遂以上反甘草。若还吐蛊用翻肠，寻常犯之都不好。蜜、腊莫与葱相睹，石决明休见云母。藜芦莫使酒米侵，人若犯之都是苦。  

***十九畏***  

硫黄原是火之精，朴硝一见便相争。水银莫与砒相见，野狼毒最怕密陀僧。巴豆性烈最为上，偏与牵牛不顺情。丁香莫与郁金见，芒硝难合京三棱。川乌、草乌不顺犀，人参又忌五灵脂。官桂善能调冷气，石脂相见便跷蹊。大凡修合看逆顺，炮鉴炙爆要精微。  

***七方***  

大方之说有二：有君一臣三佐九之大方，有分两大而顿服之大方。盖治肝及在下而远者，宜顿服而数少之大方。病有兼证而邪不专，不可以一、二味治者，宜君一臣三佐九之大方。王太仆以人之身三折之，上为近，下为远。近为心肺，远为肝肾，中为脾胃。以予睹之，身半以上其气三，天之分也；身半以下其气三，地之分也；中脘，人之分也。又手之三阴阳，亦天也，其气高；足之三阴阳，亦地也，其气下；戊己之阴阳亦人也，其气犹中州。故肝之三服，可并心之七服；肾之二服，可并肺之七服也。  

小方之说亦有二：有君一臣二之小方，有分两微而平服之小方。盖治心肺及在上而近者，宜分两微而少服而频之小方，徐徐而呷之是也。病无兼证邪气专，可一、二味而治者，宜君一臣二之小方。故肾之二服，可分为肺之九服及肝之三服也。  

缓方之说有五：有甘缓之之缓方，糖、蜜、枣、葵、甘草之属是也。盖病在胸膈取甘能恋也。  

有丸药以缓之之缓方，盖丸之比汤散，其气力宣行迟故也。有品件群众之缓方，盖药味众则各不得骋其性也。如万病丸七八十味递相拘制也。有无毒治病之缓方，盖药气味薄则长于补上治上，比至其下，力已衰，故补上治上，制之以缓，缓则气味薄也。故王太仆云：治上补上，方若迅急则上不任而迫走于下。制缓方而气味浓，则势与急同。  

急方之说有五：有急病急攻之急方，如心腹暴痛，两阴溲便闭塞不通，借备急丹以攻之。此药用不宜长，盖病不容俟也。又如中风于关紧急，浆粥不入，用急风散之属是也。有汤散荡涤之急方，盖汤散之比丸下咽易散而施用速也。有药性有毒之急方，盖有毒之药能上涌下泄，可以夺病之大势也。有气味浓药之急方，药之气味浓者，宜趋下而气力不衰也。故王太仆云：治下补下，方之缓，缓慢则滋道路而力又微，制急方而气味薄，则力与缓等。  

奇方之说有二：有古单方之奇方，独用一物是也。病在上而近者，宜奇方也。有数合阳数之奇方，谓一三五七九，皆阳之数也，以药味之数皆单也。君一臣三、君三臣五亦合阳之数也，故奇方宜下不宜汗。  

偶方之说有三：有两味相配之偶方；有古之复方之偶方，盖方之相合者是也。病在下而远者，宜偶方也。有数合阴数之偶方，谓二四六八十也，皆阴之数。君二臣四、君四臣六亦合数之阴也，故偶方宜汗不宜下。  

复方之说，有一方、二方、三方相合之复方，如桂枝越脾一方，如调胃承气汤方，芒硝、甘草、大黄外参以连翘、薄荷、黄芩、栀子，以为凉膈散是。本方之外，别加余味者皆是也。有分两均剂之复方，如胃风汤各等分是也。以《内经》考之，其奇偶四，则反以味数奇者为奇方，味数偶者为偶方。下复云：汗者，不可以奇；下者，不可以偶。及观仲景之制方，桂枝汤汗药也，反以三味为奇；大承气汤下药，下反以四味为偶，何也？岂临事制宜，复有增损者乎！考其大旨，王太仆所谓汗药如不以偶，则气不足以外发；下药如不以奇，则药毒攻而致过。必如此言，是奇则单行，偶则并行之谓也。何者？下本易行，故宜单；汗或难出，故宜并。盖单行则力孤而微，并行则力齐而大，此王太仆之意也。然太仆又以奇方为古之单方，偶为复方，此又七方之中已有偶，又有复，何也？岂非偶方者二方相合之属也，复方者二方、四方相合之方欤？不然，何以偶方之外，又有复方者欤？此复字非重复之复，乃反复之复，何以言之？盖内经既言奇偶之方，不言又有重复之方，惟云奇之不去，则偶之是为重方，重方者即复方也。下又云：偶之不去，则反佐以取之。所谓寒热温凉，反从其病也。由是言之，复之为方反复，亦不远《内经》之意也。  

***十齐***  

【宣】 可以去壅，姜、橘之属是也。郁而不散，宜宣剂以散之。俚之人皆以宣为泻剂，抑不知十剂之中已有通剂。举世皆曰：春宜宣，以为下夺之药，抑不知仲景曰：大法春宜吐，以春病则人病在头故也。况十剂之中独不见吐剂，岂非宣剂则所谓吐剂者乎？《内经》曰：其高者，因而越之，即宣者升而上之也。以君召臣曰宣，义或同。伤寒邪气在上，宜瓜蒂散。头痛，葱根豆豉汤。伤寒懊 ，宜栀子豉汤。精神昏愦，宜栀子浓朴汤。自瓜蒂而下皆涌剂也。乃仲景不传之妙，令人皆作平剂用之，未有发其秘者。予因发之，然则为涌明矣。故风痫中风、胸中诸实、痰饮寒结，胸中热郁于上，上而不下，下久则喘嗽、胀满、水肿之病生焉，非宣剂莫能愈也。  

【通】 可以去滞，木通、防己之属是也。留而不行，宣通剂以行之，流通之谓也。前后不得溲便，宜木通、海金沙、大黄、琥珀、八正散之属。里急后重，数至圊而不便。虽通与泻相类，大率通为轻而泻为重也。凡麻痹、郁滞经隧不利，非通剂莫能愈也。  

【补】 可以去弱，人参、羊肉之属是也。弱而不足，宜补剂以扶之，补其不足也。俚人皆知山药丸、鹿茸丸之补剂，然此乃衰老下脱之人方宜用之。今往往于少年之人用之，其极甚矣！古之甘平、甘温、苦温、辛温皆作补剂，岂独硫黄、天雄为补哉？况五脏各有补泻，肝实泻心，肺虚补肾。经曰：东方实，西方虚，泻南方，补北方。大率虚有六：表虚、里虚、上虚、下虚、阴虚、阳虚。设阳虚则以干姜、附子，阴虚则补以大黄、硝石。世传以热为补，以寒为泻，虽非一日，岂知苦酸甘辛咸各补其脏。经曰：精不足者，补之以味。善用药者，使病者进五谷，真得补之道也。若大邪未去，方满方闷，心火方实，肾水方耗，而骤言鹿茸、附子，庸讵知其所谓补剂者乎？【泻】 可以去结，葶苈、硝黄之属是也。闲而有余，宜泻剂以除之，泄泻之谓也。诸痛为实，痛随利减。经曰：实则泻之，其实者散而泻之，中满者泻之于内，大黄、牵牛、甘遂、巴豆之属皆泻剂也。惟巴豆不可不慎焉。盖巴豆之性燥热，毒不去变生他疾，纵不得已而用之，必以他药制其毒，百千证中或可一二用之。非有暴急之疾，大黄、牵牛、甘遂、芒硝足矣。令人往往以巴豆热而不畏，以大黄寒而反畏，庸讵知其所谓泻剂者乎？【轻】 可以去实，麻黄、葛根之属是也。实而气蕴，宜轻剂以扬之。风寒之邪始发皮肤，头痛、身热宜轻剂或风散，升麻、葛根之属是也。经曰：因其轻而扬之，发散所谓解表也。疥癣痤痱宜解表，汗以泄之，毒以熏之，皆轻剂也，故桂枝、麻黄、防风之属亦然。设感冒伤风头痛身热，二日内用双解散及嚏药，解表出汗皆轻剂之云耳。  

【重】 可以去怯，磁石、铁粉之属是也。怯则气浮，宜重剂以镇之，镇坠之谓也。  

其药则朱砂、水银、寒水石、黄丹之类，以其体重故也。久病咳嗽，涎潮于上，咽喉不利，形羸不可峻攻，以此坠之。故《内经》曰：重者因而减之，贵其渐也。  

【滑】 可以去着，冬葵子、榆白皮之属是也。涩则气着，宜滑剂以利之。《周礼》曰：滑以养窍。大便燥结，小便淋涩，皆宜滑剂。燥结者，其麻仁、郁李之类乎？淋涩者，其葵子、滑石之类乎？前后不通者，前后两阴俱闭也，此名曰三焦约也。约，犹束也。先以滑剂润养其燥，然后攻之，则无失矣。  

【涩】 可以去脱，牡蛎、龙骨之属是也。滑利气脱，宜涩剂以收之。寝汗不禁，涩以麻黄根。滑泻不已，涩以豆蔻、枯白矾、乌贼鱼骨、罂粟壳。凡酸味皆同乎涩者，收敛之意也。  

咳嗽上奔，以荠汁、乌梅煎宁肺者，皆酸涩剂也。然此数种当治本以去邪，不可执一以便涩，斯为万全也。  

【燥】 可以去湿，桑白皮、赤小豆之属是也。湿则为重，宜燥剂以除之。积寒久冷，食已不饥，吐利腥秽，屈伸不便，上下水液澄澈清冷，此为大寒之故，宜用干姜、良姜、附子、胡椒辈以燥之，非积寒之病不可用也。若久服则变血溢、血泄、大枯大涸、溲便癃秘、聋瞽委弱之疾。设有久服而此疾不作者，慎勿执以为是。盖疾不作者一二，误死者百千也。若病湿者，则白术、陈皮、木香、防己、苍术皆能除湿，亦燥之平剂也。若黄连、黄柏、黄芩、大黄其味皆苦，苦属火，皆能燥湿，此《内经》之本旨也。然世相违久矣，呜呼！其独姜、附之俦方为燥剂乎？【湿】 可以去枯，紫石英、白石英之属是也。枯则为燥，宜湿剂以润之。润虽与滑相类，其间少有不同。经曰：辛以润之，盖辛走气化液故也。若夫硝性虽咸，本属真阴之水，诚濡枯之上药也，人有枯涸皱褐之病，非独金化为然，盖有火以乘之，非湿剂莫能愈也。  

***五位补泻***  

【木位之主】 其泻以酸，其补以辛；厥阴之客，以辛补之，以酸泻之，以甘缓之。  

【火位之主】 其泻以甘，其补以咸；少阴之客，以甘泻之，以咸收之；少阳之客，以咸补之，以甘泻之，以咸软之。  

【土位之主】 其泻以苦，其补以甘；太阴之客，以甘补之，以苦泻之，以甘缓之。  

【金位之主】 其泻以辛，其补以酸；阳明之客，以酸补之，以辛泻之，以苦泄之。  

【水位之主】 其泻以咸，其补以苦；太阳之客，以苦补之，以咸泻之，以苦坚之，以辛润之。（客胜则泻客补主，主胜则泻主补客，随其缓急以施治之。）  

***内淫药治***  

《内经》曰：天地之气内淫而病，治之奈何？曰：诸气在泉，风淫于内，治以辛凉，佐以苦甘，以甘缓之，以辛散之。热淫于内，治以咸寒，佐以甘苦，以酸收之，以苦发之。湿淫于内，治以苦热，佐以酸淡，以苦燥之，以淡泄之。火淫于内，治以咸冷，佐以苦辛，以酸收之，以苦发之。燥淫于内，治以苦温，佐以甘辛，以苦下之。寒淫于内，治以甘热，佐以苦辛，以咸泻之，以辛润之，以苦坚之。  

***毒药疗病则度***  

帝曰：有毒无毒，服有约乎？岐伯曰：病有新久，方有大小，有毒无毒，固宜当制矣。其大毒治病，十去其六；常毒治病，十去其七；小毒治病，十去其八；无毒治病，十去其九。谷、肉、菜、果、食养尽之，无使过之，伤其正也。不尽，行复如法，必先岁气，无伐天和。无代化，无违时，调养必和，待其来复。又曰：大积大聚，其可犯也，衰其大半而止，过者死。  

***各经引使主治药***  

小肠膀胱太阳经（ 本、羌活。下用黄柏。）小肠腑（【气】 小茴香。【血】 玄胡索。  

【寒】 大茴香、川乌。【热】 赤茯苓。）膀胱腑（【气】 人参、益智仁。【血】 肉桂、生地黄。【寒】 川椒、大茴香。【热】 滑石、山栀仁。）胃与大肠阳明经（葛根、白芷、升麻；降下，石膏。）胃腑（【气】 人参、白术。【血】当归、牡丹皮。）【寒】 干姜、胡椒、丁香。【热】 软石膏、黄连。）大肠腑（【气】 枳壳、木香、槟榔。【血】 地榆、桃仁。【寒】 干姜、肉豆蔻。【热】 黄连、槐角子。）三焦与胆少阳经（柴胡、川芎；下气，青皮。）胆腑（【气】 人参、青皮。【血】 当归、川芎。【寒】 干姜、半夏、木香。【热】 竹茹、山栀、胆汁。）肺手太阴经（升麻、白芷、葱白。）肺脏（【气】 人参、黄 、桑白皮、杏仁、苏子。【血】当归、熟地黄、阿胶、蒲黄。【寒】 干姜、生姜。【热】 黄芩、石膏、天冬、竹叶。）脾足太阴经（升麻、酒白芍药。）脾腑（【气】 人参、黄 、白术、木香、藿香、砂仁。【血】当归、人参、白芍药。【寒】 干姜、砂仁、附子。【热】 甘草、白芍药。）心手少阴经（独活、细辛。）心脏（【气】 人参、麦冬、石菖蒲。【血】 当归、生地、肉桂。  

【寒】 附子、天雄、桂。【热】 黄连、朱砂、犀角、牛黄、甘草。）肾足少阴经（独活、肉桂。）肾脏（【气】 附子、川椒、大茴香。【血】 桂、熟地黄、枸杞子、杜仲。【寒】 同气药。【热】 黄柏、知母、地骨皮。）肝与心胞络厥阴经（柴胡、川芎；下气，青皮。）肝脏（【气】 木香、青皮、吴茱萸、香附子。【血】 芍药、生地黄、川芎。【寒】 桂、木香。【热】 柴胡、山栀仁、黄连、龙胆草。）胞络（【气】 香附。【血】 川芎。【寒】 附子。【热】 黄连。）歌早：小肠膀胱属太阳， 本羌活是本乡。三焦胆与肝胞络，少阳厥阴柴胡强。太阳阳明并足胃，葛根白芷升麻当。太阴肺脉中焦起，白芷升麻葱白详。脾经少与肺部异，升麻兼之白芍尝。  

少阴心经独活主，肾经，独活加桂良。通经用此药为使，岂有何病在膏肓。  

***东垣用药凡例***  

凡解利伤风，以防风为君，甘草、白术为佐。经云：辛甘发散为阳。风宜辛散，防风味辛及治风通用，故以为君。凡解利伤寒，以甘草为君，防风、白术为佐，是寒宜甘发也。或有别证，于前随证治病药内选用分两，以君臣论。凡眼暴发赤肿，以防风、黄芩为君，以泻火，以黄连、当归根和血为佐，兼以各经药用之。凡眼久病昏暗，熟地黄、归根为君，羌活、防风为臣，甘草、甘菊为佐。凡痢疾腹痛，以芍药、甘草为君，当归、白术为佐，见血先后，以三焦热论。凡水泻，以茯苓、白术为君，芍药、甘草为佐。凡诸风，以防风为君，随治病为佐。凡嗽以五味子为君，有痰者以半夏为佐，喘者以阿胶为佐，有热无痰以黄芩为佐，但分两多寡不同耳。凡小便不利，以黄柏、知母为君，茯苓、泽泻为佐。凡下焦有湿，草龙胆、防己为君，甘草为佐。凡痔漏，以苍术、防风为君，甘草、芍药为佐，详别证加减。凡诸疮，以黄连、当归为君，甘草、黄芩为佐。凡疟以柴胡为君，随所发时属经，分用引经药佐。  

***治气药论***  

治气用气药，枳壳利肺气，多服损胸中至高之气。青皮泻肝气，多服损真气。木香行中、下焦气。香附快滞气。陈皮泻逆气。紫苏散表气。浓朴泻卫气，槟榔泻至高之气。藿香之馨香上行胃气。沉香升降真气。脑麝散真气。若此之类，气实所宜。其中有行散者，有损泄者，其过剂乎？用之能治气之标，而不能治气之本。其调气有木香，味辛气能上升，如转达而不达，固宜用之。若阴火冲上而用之，则反助火邪矣，故必用黄柏、知母，而少用木香佐之。  

***治血药论***  

治血用血药，四物汤之类是也。请陈其气味专司之要。川芎，血中之气药也，通肾经，性味甘寒，能生真阴之虚也。当归分三治，血中主药也，通肝经，性味辛温，能活血，各归其经也。芍药阴分药也，通肝经，性味酸寒，能和血，治血虚腹痛也。若求阴药之属，必于此而取则焉。若治者随经损益，损其一二之所宜，为主治可也。此特论血病而求血药之属耳。若虚血弱，又当长沙血虚，以人参补之，阳旺则生阴血也。若四物者，独能主血分受伤，为气不虚也。辅佐之属，若桃仁、红花、苏木、血竭、牡丹皮者，血滞所宜。  

蒲黄、阿胶、地榆、百草霜、棕榈炭者，血崩所宜。乳香、没药、五灵脂、凌霄花者，血痛所宜。苁蓉、锁阳、牛膝、枸杞子、益母草、夏枯草、败龟板者，血虚所宜。乳酪、血液特物，血燥所宜。干姜、肉桂，血寒所宜。生地黄、苦参，血热所宜。此特取其证治大略耳，余宜触类而长之也。  

***治火药论***  

君火者，心火也。可以湿伏，可以水灭，可以直折，惟黄连之属，可以制之。相火者，龙火也，不可以水折之。当从其性而伏之，惟黄柏之属可以降之。噫！泻火之法，岂止如此？虚实多端，不可不察。以脏气司之，如黄连泻心火，黄芩泻肺火，芍药泻脾火，石膏泻胃火，柴胡泻肝火，知母泻肾火，此皆苦寒之味能泻有余之火。苦饮食劳倦，内伤九气，与火不两立，为阳虚之病，以甘温之剂除之，如黄 、人参、甘草之属。若阴微阳强，相火炽盛，以乘阴位，为血虚之病，以甘寒之剂降之，如当归、地黄之属。若心火亢极，郁热内实，为阳强之病，以咸冷之剂折之，如大黄、朴硝之属。若肾水受伤，真阴失守，无根之火，为阴虚之病，以壮水之剂制之，如生地黄、玄参之属。若有肾命门火衰，为阳脱之病，以温热之剂济之，如附子、干姜之属。  

若胃虚过食冷物，抑遏阳气于脾土，为火郁之病，以升散之剂发之，如升麻、干葛、柴胡、防风之属。不明诸此类，而求火之为病，施治何所据根据？故于诸经集略其说，以备处方之甩，庶免实实虚虚之祸也。  

***治痰药例***  

【热痰虚痰】 必用天门冬、治咳逆，消火痰清肺。知母（润肺消痰止嗽。）黄芩（泻肺火，治膈上热痰，痰因火上攻，治以降火也。）黄连（治中焦热痰，恶心，兀兀欲吐，恶心欲吐者痰也。）栝蒌子（润肺降痰，胸有痰者，以肺受火逼，失降下之令，得甘缓润下之剂，则痰自降，治嗽之要药也） 青黛（收五脏郁火，消热痰。） 桔梗（下肺气，消痰涎。） 柴胡（去诸痰热结实，积聚寒热，推陈致新。） 前胡（主痰满胸胁中痞，寒热，推陈致新。） 茵陈蒿（化痰利膈，行滞气。）白前（消痰止嗽，保定肺气。） 贝母（润心肺，消痰，开郁，治腹结实，心下满，咳逆上气。） 款冬花（润心肺，消痰止嗽，治涕唾稠粘，肺痿肺痈。） 紫菀（治肺痿吐脓血，消痰止嗽。） 马兜铃（治肺热咳嗽，痰结喘促。） 兰草（除胸中痰壅，散久积陈郁之气。）连翘（消痰结。） 淡竹叶（主胸中痰热咳逆。） 桑白皮（消痰，去肺中水气。） 竹沥（消虚痰，痰盛虚气食少者用之。痰在四肢非此不开。） 荆沥（除痰吐，治头旋目眩，心头 欲吐。痰盛，人气实，能食者宜此。） 茗苦茶（去痰热渴疾。） 诃黎勒（泄逆气，消火痰止嗽。）五倍子（含口中治顽痰有功。） 苏子（润心肺，消痰气。） 乌梅（下气去痰。） 恶实（治喉痹，风热痰壅，咽膈不利。）【湿痰实痰】 必用白术（治脾胃湿痰，怠惰嗜卧，除胃中热，消虚痰。）苍术（治湿痰、痰饮成窠囊。） 茯苓（消膈中水，肺痿痰壅。） 半夏（消痰涎，止呕吐，治胸中寒痰痞塞，大肠痰饮，厥头痛。） 枳壳（化痰涎，利胸膈。） 枳实（主胸膈痰癖，逐停滞，泻痰，能冲墙壁。）橘皮（除膈间痰热，导滞气，去白理肺降痰。） 木瓜（下气降痰唾。） 大腹皮（下气，治痰膈醋心。）葶苈（治肺壅咳逆喘促，痰饮。） 甘遂（主留饮水结胸中。） 荛花（治留癖痰饮咳逆。）茺花（主咳逆喉鸣，消胸中痰饮喜唾。） 旋复花（主结气痰饮肋下满，消胸上痰结，唾如胶漆。）槐实（止涎唾。） 续随子（除痰饮积聚，利二肠。）【寒痰风痰】 必用生姜（治痰嗽，止呕吐。呕吐者痰也。） 细辛（破寒痰，开胸中滞。）半夏（见前。） 南星（除风痰湿痹，利胸膈。） 浓朴（消痰化气。） 天雄（通九窍，利皮肤，消风痰。） 乌头（主风寒咳逆，消膈上痰，附子之功亦同。） 益智仁（治胃受寒邪，止呕哕，摄涎唾。） 威灵仙（去腹内冷滞心痛，痰饮久积。） 神曲（开胃消食，主胸膈痰逆。）巴豆（破留饮痰癖。） 砒霜（主诸疟风痰在膈，可作吐药。） 大麦芽（化食消痰。）莱菔子（治喘嗽，末研服可吐风痰。） 藜芦（主上膈风痰暗风痫病。） 白芥子（治胸膈冷痰，痰在肋下，痰在皮里膜外，非此不达。）【消克痰积】 必用大黄（下留痰宿饮。）槟榔（逐水除痰癖。） 巴豆、砒霜（见前。）山楂子（消食积痰。） 射干（治咳唾喉痹咽痛，行太阴厥阴之积痰，使结核自消小。结核不痛，痰也。） 矾石（消饮止渴，治痰壅。） 芒硝（下痰实痞满。） 玄明粉（去肠胃宿垢，软积消痰。） 卤咸（消痰，磨积块。） 硼砂（消痰止嗽，破 结。） 青礞石（治食积痰不消化。）蛤粉（坠痰软坚，热痰能降，湿痰能燥，结痰能软，积痰能消。） 食盐（吐胸中痰癖。）瓜蒂（吐惊痫喉风，痰涎塞壅。） 常山（主温疟胸中痰结吐逆。）  

***治风药例***  

【始初行气开表散寒】 必用羌活（主贼风，失音不语，多痒血癞，手足不遂，口眼 斜，肢节疼痛，一身尽痛，又去温湿风。） 独活（主诸疾风，（百节痛，风无久新者，又风毒齿痛。）防风（主大风，头眩痛，风邪目盲，风行周身，骨节疼痹，四肢挛急，治风通用，除上焦风邪之仙药，又风药中润）剂。细辛（诸风痛用，头面风痛不可缺。治百节拘挛，风湿痹痛，消死肌，风痫阗疾。） 升麻（手足阳明伤风的药，用发散本经风头泪出。） 荆芥（治头风目眩，妇人血风等病，产后中风。） 薄荷（主贼风，伤寒发汗，通利关节，伤风、头及风、风气壅并，小儿风涎，惊风中热。） 蝉蜕（治头风目眩，又风气客，皮肤瘙痒不已。） 僵蚕（治中风失音不可缺。）白花蛇（主中风湿痹不仁，筋脉拘急，口眼 斜，半身不遂，骨节疼痛，大风疥癞，暴风瘙痒，此蛇治风速于诸蛇。） 乌蛇（主诸风瘾疹，疥癣，皮肤不仁，顽痹。）  

***寒药治例***  

【上焦寒者】 必用人参（治肺受寒邪喘嗽。） 细辛（温阴经，去内寒，治邪在里之表。）干姜（主用发散寒邪，出汗，去风寒湿痹。利肺气，治肺寒咳嗽。炮之温脾理中，治理寒湿，泄痢胀满及腹中冷痛，中下焦寒湿，又沉寒固冷，肾中无阳，脉气欲绝。） 麻黄（主伤寒头痛，发表邪，出汗，去表上寒邪及荣中寒。） 本（治寒邪结郁及头痛，顶巅痛，大寒犯脑，脑齿痛。）附子（主风寒咳逆邪气，腰脊风寒，阴毒伤寒，中寒四肢厥逆，心腹冷痛，除肾中寒。甚补命门火衰，风邪。） 麻黄（主中风伤寒头痛，发汗，止咳逆上气。） 白芷（治风痛用，去肺经风热，风头痛，中风寒热解利药也。） 苍术（主大风在身面，风眩头痛。） 干姜（出汗，散寒邪，去风湿痹。） 生（散风寒痰嗽。） 本（太阳经风药，除头风。） 杜若（主风入脑户，头肿痛。）天麻（主头风，诸风痹，四肢拘挛。） 蔓荆子（主风头痛，脑鸣，头昏闷，散风邪，除目睛痛。）苍耳（主风痛，头寒痛，风湿周痹，四肢拘挛。） 秦艽（主风湿风痹，肢节疼痛，身挛急，疗风无问新久。） 槐白皮（主中风皮肤不仁。） 槐胶（主一切风，化痰，急风口噤，四肢不收，顽痹，或毒风周身如虫行，或破伤风。） 桑枝条（治遍身风痒，风气拘挛。） 叶（主风痛出汗。）辛夷（主风，头脑痛，解肌。） 芥子（治风肿毒及麻痹。） 枳壳（治遍身疹，风痛，大风在皮肤中，如麻豆苦痒，肠风痔疾，通利关节，主皮毛。） 沉香（散风治麻痹，骨节不仁，风湿皮肤痒。）龙脑香（主大人小儿风涎闭壅，散气，通利关膈。） 瓜蒂（主风痫，喉风，痰涎壅塞。） 蜀椒（主大风，汗不出。） 葱白（主中风，面目肿，喉痹不通。） 皂荚（主风痹，死肌，邪气，阳事不举，佐以白术，除寒湿之圣药，主用发汗行表热则温中内联。） 半夏（治形寒饮冷伤肺而嗽。） 酒（御风寒冷气。）【中焦寒者】 必用威灵仙（去腹中冷滞，去膈上痰水，腰脊冷痛。） 仙茅（主心腹冷气，不能食，腰脚气冷挛痹。） 良姜（主胃中冷逆冲心，霍乱腹痛。） 缩砂蜜（主虚劳冷泻，腹中冷痛。） 木香（治心腹积年冷气。） 荜澄茄（主心腹冷痛，肾气膀胱冷。） 肉豆蔻（治积冷心腹痛，脾胃虚冷吐逆，泄泻之要药。） 白豆蔻（主积冷气，胃寒吐逆。） 草豆蔻（治风寒客邪在胃口，止呕吐霍乱，去心胃客寒作痛，调散冷气甚利。） 桂（温中，治心腹冷痛，下焦寒冷，秋冬下部腹痛经。薄者为桂枝，发表散风寒。） 益智子（治脾胃受寒邪，止呕吐涎唾。） 浓朴（温中，治胃中冷逆气。） 丁香（温脾胃，止霍乱呕逆，冷气腹痛，壮阳暖腰膝。） 胡椒（治心腹冷痛，治冷痢。） 蜀椒（除寒湿痹痛，心腹冷，六腑沉寒固固冷，阴冷气渐入，阴囊肿满，日夜疼痛。） 诃黎勒（主冷气，心腹胀满用之。） 大麦芽（治脾胃，破 结冷气。） 神曲（治同麦牙。） 硼砂（下气，疗宿冷。）白石英（治背膈间久寒，益气。） 紫石英（温中。）【下焦寒】 必用菟丝子（治男子女人虚寒腰痛膝冷，茎中寒精自出。） 补骨脂（主风虚冷痹，四肢酸疼，阳乘肾冷，精流腰痛。） 胡芦巴（治元脏虚冷，腹胁胀满。） 香子（治寒疝，膀胱冷气肿痛。） 柏实（除腰肾中冷气。） 沉香（补命门，壮元阳，暖腰膝，止转筋吐泻冷气。） 吴茱萸（治寒邪所隔，气不得上下，脾胃停冷，冷气闭胸，心腹绞痛，下焦寒湿疝冷病，诸药不可代。） 石钟乳（治脚弱疼冷。） 乌药（治膀胱肾间冷气攻冲背膂。） 阳起石（治阴痿不起，茎头寒。男子、妇人下部虚冷，肾气乏绝，子脏久寒。） 石硫黄（至阳之精，治下元虚冷，元气将绝，久患寒泄，脾胃虚弱，垂命欲尽，心腹冷气，咳逆，脚冷痛。） 腽肭脐（暖腰脊，助阳气，治脐腹积冷，精衰，脾胃劳极。）  

***治湿药例***  

【除湿利小便】 必用白术主寒湿痹，除湿益燥，止下泄，利小便。） 苍术（上中下湿俱治，发汗除上焦湿功最大，又益水。炒佐黄柏行下焦湿。） 车前子（利水道，除湿痹。） 通草（治五淋，利小便。） 泽泻（除湿行水最要药。） 猪苓（除湿利水治肿胀，从脚上至小腹大燥，亡津液。） 茯苓（利小便水肿淋结，除湿行水之圣药。） 琥珀（利小便，通五淋。）枳壳（逐水消胀。） 枳实（逐停水，消胀满） 浓朴（温中散气，除湿满。） 大腹皮（下气行湿。） 郁李仁（主大腹、面目四肢浮肿，利小便。） 百合（邪气腹胀，利大小便，除四肢肿。）葶苈（利水道，治皮间邪水，上出面目浮肿，虚者禁之。） 紫草（主心腹气，五疽，利九窍，通水道，腹肿胀满。） 甘遂（主腹满、面目浮肿，水结胸中，专行水，攻决为用。） 海藻（下十二水肿。）昆布（同上。） 大戟（主十二水肿胀。） 泽泻（主水气，四肢面目浮肿。） 荛花（下十二水。）芫花（主水肿胀。） 商陆（主水胀满。） 牵牛（治脚气满水肿。） 冬葵子（治淋，利小便。）根（同。） 蜀葵花（治淋潦水肿。） 赤小豆（主下水，止泻、利小便，治脚气大腹水） 瓜蒂（主大水，面目四肢浮肿。） 牯牛溺（主水肿腹胀，脚满，利小便。） 笔头灰（主小便不通，阴肿淋沥。） 白鸭（主浮肿。） 蝼蛄（主十二水病，脾满小便不利。） 白颈蚯蚓（主大腹黄疸，下注脚气。） 蠡鱼（主湿痹，面目浮肿，下大水。）【脾经湿热】 必用黄连（除脾胃中湿热，大抵苦寒之药皆能泻湿热。） 黄芩（治胃中湿热。） 连翘（降脾胃中湿热。） 草龙胆（治下焦湿热。） 防己（治腹以下至足湿热，肿脚气，利大小便。） 子（主腹中水气肿胀留热。） 地肤子（主膀胱，利小便。） 茵陈蒿（主风湿寒热邪气，热肿脚气，利大小便。） 知母（除肢体浮肿，下水。） 地骨皮（主风湿周痹。） 栀子（治小便赤涩不利，湿热发黄。） 黄柏（治膀胱湿热，清小便。） 香薷（治伤暑，利小便，散水肿，治水甚捷。） 桦木皮（主诸黄胆。）韭（去水气。） 桑白皮（去肺中水气，浮肿腹痛，利水道。） 滑石（利小水，燥湿，实六腑，降痰火。）文蛤（燥风湿。） 桑螵蛸（通五淋，利小便水道。） 石龙子（破石淋，下小便。） 鼠妇（主气癃，利小便。） 豆豉（主湿热发黄。）【诸寒湿药】 必用菖蒲（主见风寒湿痹，四肢不得屈伸。） 薏苡仁（主风湿痹，筋骨邪气不仁，利肠消水肿。） 川芎（开郁燥湿。） 羌活（主湿、湿风。） 独活（治两足寒湿痹，不能动止。） 耳（主风湿周痹，四肢拘挛。） 防风（去湿。诸风药俱可治湿，风能胜湿也。湿在上者，宜风药以散之，在下者，宜淡渗药以利之，又风药能去肌表上虚湿。） 本（治上焦头目湿气，中雾露之气，此既治风又治湿也。） 秦艽（主寒湿风痹，下水利小便，治五种黄病。） 狗脊（治周痹，寒湿膝痛。） 威灵仙（主诸风湿冷，脚疾不能履。） 白鲜皮（主黄胆、淋沥、湿痹，死肌不可屈伸起止。） 侧子（主湿痹，疗脚气。） 半夏（燥脾胃之湿所以化痰。） 萆 （主风寒湿，周痹，腰背痛。） 干姜（逐风痹湿。） 香子（主干湿脚气。） 蛇床子（主四肢顽痹，阴汗湿痒。） 槐枝（洗阴囊下湿气痒。） 松节（酒浸服，主脚痹软弱，能燥血中之湿。） 实（除风湿痹，腰中重痛。） 叶（亦主湿痹。） 五加皮（主男子阴痿、囊湿、腰痛、脚痹。） 木瓜实（主脚气水肿湿痹。） 杜仲（除阴下湿痒。） 蔓荆子（主湿痹拘挛。） 秦皮（主风寒湿痹。） 杉材（浸洗脚气肿满。） 吴茱萸（除湿痹及下焦寒湿疝痛。） 蜀椒（去寒湿痹痛。） 钓樟根皮（治贲豚脚气水肿腹胀。） 荆芥（除湿痹。）蓼实（下水气，面目浮肿。） 紫苏（治心腹胀满，止脚气，通大小肠。） 鸡头实（主湿痹腰脊膝痛。） 生大豆（逐水胀，去肿除痹。） 大豆黄卷（主湿痹筋挛腰痛。） 白石英（除风湿痹，利小便。） 五色石脂（主黄胆泄利。） 阳起石（治阴寒，囊湿痒。） 龙骨（泄利。）  

***治燥药例***  

【滋血润燥】 必用熟地黄（治老人虚中燥热。） 生地黄（治血热便干。） 天门冬（清金润肺滋血止嗽。） 麦门冬（保肺滋金润燥生血，生脉，止嗽。） 栝蒌仁（润燥止嗽，滋血化痰解消渴。） 天花粉（润燥止渴，活血利水，解毒消痈。） 阿胶（养血滋阴，保金润肺，止嗽定喘，固经安胎尤效。） 竹叶（清金润燥，益血除烦，利水。） 梨（清火滋金，益血润燥，止嗽止渴。） 肉苁蓉（人虚而大便燥结者用之。） 锁阳（同上。） 郁李仁（破血润燥。）杏仁（润心肺，散结润燥。）桃仁（主血结、血燥，润大便。）柏实（润肾燥。）麻子（利小便，润大肠，风热结燥便难，止消渴。）白油麻（润肌肤，滑肠胃。）油（滑骨髓，利二便。）大黄（治大便结燥。） 芒硝（主久热胃闭，利大小便，润燥软坚。） 栀子（治胃中亡血亡津液内无润养，生虚血。） 蜀葵花（赤者治赤带，白者治白带、赤者治血燥，白治气燥。） 石蜜（养脾润燥。） 猪胆汁（润大便闭。） 绿豆（止消渴，除烦热。）苎根（治天行热病，大渴大狂。）  

***药品异名便考***  

《本草经》一药有数名，虽详载之，但药味品多，难为考记。且寻常日用之药，多有异名。  

若非熟读本草者，亦多惑于考究也。如牛蒡子，本草名恶实；香附子，本草名莎草根；草果，本草名草豆蔻之类是也。今直指其名，汇聚表出，庶考订者为简便云。  

莎草根（即香附子。）香子（即小茴香。）恶实（即牛蒡子，又名大力子，又名鼠粘子。）无实子（即没石子。）南竹枝（即乌饭叶。）紫葳（即凌霄花。）牡蒙（即紫参。）卫矛（即鬼箭草。）莨菪子（即天仙子。）石蜜（即樱桃。本草云牛乳砂糖煎成者。）木蜜（即鸡巨子，一名枝枸子。）北亭砂（即 砂。）蚤休（即紫河车，一名金线重楼。）伏龙肝（即灶心土。）马鸣肝（即晚蚕砂。）仙灵脾（即淫羊藿。）羊踯躅（即洛羊花。）蠡实（即马蔺花子。）卢橘（即枇杷。）败天公（即故箬笠。）诃黎勒（即诃子。）随风子（即诃子初成实风吹落地者。）藕实（即莲子。）石莲子（即莲子秋后晚结沉于水中者是也。）鸡头实（即芡实子。）芰实（即菱米。）菰根（即茭笋。）莱菔（即萝卜。）薯蓣（即山药。）佛座须（即莲花蕊。）小草（即远志苗。）蘼芜（即川芎叶。）芎 （即小川芎。）景天（即慎火草，又名挂壁青。）半天河（即竹篱头水。）仙人杖（即枯荀竹。）薰陆香（即乳香之总名也。夹砂土成块者，成滴者名乳。）鸡舌香（即丁香。）石枣（即山茱萸。）络石（即木馒头。）乳石（即石蟹。）神屋（即龟板。）（即山楂。）荭草（即天蓼。）刘寄奴（即六月云。）续随子（即千金子。）黄精（即仙遗粮。）山精（即苍术。）血见愁（即夏枯草嫩苗。）土茯苓（即土萆 。）营实（即蔷薇子。）龙脑香（即冰片。）海螵蛸（即乌贼鱼骨。）桑螵蛸（即螳螂子，生于桑枝上者为真。）女贞实（即冬青子。）苍耳实（即苍耳子。）败酱（即苦麻菜。）赤箭（即天麻茎。）忍冬（即金银花藤。）假苏（即荆芥。）铛墨（即釜底煤，又名百草霜。）骛肪（即鸭肝。）文蛤（非五倍子虫，乃有斑纹之蛤，如贝，齿极大，有纹而光。今人用之羽纸，以其滑书也。）天花粉（即栝蒌根。）地龙（即蚯蚓。）人龙（即小儿吐出食虫小者。）天龙（即蜈蚣。）麒麟竭（即血竭，一名紫 。）车鳖（即大蛤蜊。）郁金（姜黄中之细理者。）（即小全蝎。）蝌蚪（即小虾蟆鱼。）蜗牛（即负壳蜒蚰。）水蛭（即马蝗蜞。）衣鱼（即蠹鱼，生于书纸中及衣服中。）莎鸡（即昨蚱蜢而飞鸣者。）伏翼（即蝙蝠。）蝼蛄（即土狗。细腰而善鸣，一名蟪蛄。）虻虫（即食牛血之大蝇，如蜜蜂形是也。）夜明砂（即蝙蝠屎。）芦荟（非象胆，大树中之汁耳。）蜻蚨（即蜻蜓。道术用子涂钱买物，则昼出夜归，诗人谓子母钱。）缩砂蜜（即砂仁。）胡粉、韶粉、定粉（俱铅粉之异名。）胡麻（即黑芝苏，其种自胡地来也。）茺蔚子（即益母子。一名野天麻。）麻实（即火麻子。）黄卷（即黄豆芽。）补骨脂（即破故纸。）飞廉（即漏芦。）乌龙尾（即梁上倒挂尘。）人中黄（即粪汁甘草。）旋复花（即金沸草。）鲤肠草（即旱莲草。）大腹子（即槟榔之圆大者。）两头尖（即南白附子两头尖样，北白附子两头圆样。）胡桐律（非木律，乃波斯国桐树根下流汁成者。）杜衡（即马蹄香。）金铃子（即川楝子。）地松（即天门精，又名活鹿草。）草果（即草豆蔻，乃后人之便名。今世之医失考，遂谓本经无草果。）肉果（即肉豆蔻。）思仙木（即杜仲。方书有思仙续断丸。）芸香（即云苔，北京香菜是也。）芜菁（即蔓青，萝卜叶也。）蓬□（豪即覆盆蔓，又名寒蔓子。）威喜（即茯苓之别名。方书有威喜丸。）  

***草部***  

人参 味甘、气温、微寒，气味俱轻，阳也。阳中微阴，无毒。（茯苓为之使，反藜芦，恶卤咸。  

生上党者良，如人形有神。凡使去芦头，和细辛密封固，十年不坏。） 主补五脏，安精神，定魂魄，止惊悸，除邪气，明目开心益志，调中生津，通血脉。  

治五劳七伤，虚损，肺脾阳气不足，短气，少气，肠胃中冷，心腹鼓痛，胸胁逆满，霍乱吐逆，反胃。久服轻身延年，能补上焦元气，升麻为引。用补下焦元气，茯苓为之使。肺受寒邪及短气虚喘宜用。肺受火邪喘嗽，及阴虚火动劳嗽吐血者勿用。（此王纶之失，察理未真而疑人参助火，故谓阴虚火动吐血者忌之。殊不知虚火非凉药可泻，心焦甘温平味方可除。正如东垣云：温能除大热。丹溪亦云：虚火可补，参、术、生甘草之属是也。自纶斯言一出，举世医者畏参如虎。凡虚之极者，愈有烦躁汗热液干发热火邪。盖乘虚而作，非人参滋养，火邪宁退乎？）仲景治亡血脉虚，以人参补之，气虚血弱，必补其气而血自生。阴生于阳，甘能生血也。故产后大热，须用干姜佐之，方能补其血而退热，不独产后为然，凡虚弱之甚皆然也。  

沙参 味苦甘，气微寒，无毒。（恶防己，反藜芦。） 主血积惊气，除寒热，补中益肺气。久服利人，安五脏，止惊烦。治常欲眠，养肝气，疗胃痹心腹痛，结热邪气，头痛肌热，浮风身痒，卒得疝气下坠痛如绞者，酒调末服。肺寒用人参，肺热用沙参。沙参补五脏之阴，人参补五脏之阳。  

天门冬 味苦甘，气平，大寒。气薄味浓阴也，阳中之阴，无毒。入手太阴经、足少阴经。（地黄、贝母为之使，畏精青。凡用去皮去心，服此忌食鲤鱼。）主诸暴风湿偏痹，强骨髓，杀三虫，去伏尸，久服轻身益气延年。保安肺气，去寒热，养肌肤，悦颜色，益气力，利小便，冷而能补，治肺气咳逆，喘息促急，通肾气，止消渴，疗肺痿、生痈、吐脓血，热侵肺，吐衄妄行，泻肺火，消痰补五劳七伤。苦以泻滞血，甘以助元气，治肺热之功多。患人体虚而热，加而用之。但专泄而不收，寒多者禁服。肺气喘促者，加人参、黄 ，用之神效。益气延年。（捣末。每服酒调下三钱，日三服，兼去 瘕积聚，风痰癫狂，瘟痹，酿酒亦可。）麦门冬 味甘微苦，气平微寒。阳中阴，无毒，入手太阴经。（地黄、车前为之使，恶款冬、苦瓠，畏苦参。阴干，肥大者佳。凡用去心，不则令人烦。） 主心腹结气，伤中伤饱，胃络脉绝。羸瘦短气，身重目黄，心下支满，口干燥渴，止呕吐，愈痿蹶，消谷调中。治心肺热及虚劳客热。通脉保神，强阴益精，补心气不足及治血妄行。泻肺中伏火及肺痿吐脓，安五脏，令人肥健，美颜色、有子。久服轻身，不老不饥。加五味子、人参为生脉之剂，补肺中元气不足。与地黄、阿胶、麻仁同用，能润经益血，复脉通心。愚按《本经》用治脾胃多，后人用治心肺多。  

干地黄 味甘苦，气寒。味浓气薄，阴中之阳，无毒。（得麦门冬浸酒良，恶贝母，畏芜荑。阴干，生姜水浸验，沉者名地黄乃佳。酒拌蒸九次，令黑烂者为熟，阴干者为生。忌犯铁器，令人肾消，亦忌食莱菔，令人发白。）主折跌，绝筋伤中，逐血痹，填骨髓，长肌肉。作汤除寒热积聚，除痹。久服轻身不老。（《本经》不分生熟，后人分用。）酒洒蒸则微温，入手足少阴经，厥阴经。大补，血衰须用之，滋肾阴，益气力，利耳目，主血虚劳热，老人中虚燥热，男子五劳七伤，女子伤中，胞漏下血，破恶血，溺血，产后血虚脐腹痛。生者尤良。大寒。入手太阳经、少阴经，凉血生血，补肾水、真阴不足，泻脾中湿热及血热，主妇人崩中不止，及产后血上薄心，伤身胎动下血，胎不落堕，坠折伤、瘀血、衄血，皆捣饮之。患人虚而多热加用之。熟则补肾，生则凉血。胃寒者斟酌用之，恐损胃气。有痰膈不利者，姜汁炒用之，恐泥膈也。妊娠下血漏胎。（同炙干姜等分同为末，酒调方寸匕。）术 味苦甘辛，气温。味浓气薄，阴中阳也。无毒。入足阳明经、足太阴经。（防风、地榆为之使，有苍、白二种。苍者米泔浸一、一日，去粗皮用。服白木忌食桃、李、雀、蛤。）主风寒湿痹，死肌， 疸，止汗，除热消食，作煎蚀。久服轻身，延年不饥。（《本经》不分苍、白，后人分用。）白者又入手少阳经、少阴经。除湿益燥，缓脾生津，补脾胃，进饮食，除胃中热，消虚痰，止下泄，利小便，消肿满及霍乱呕逆，利腰脐间血。上而皮毛，中而心胃，下而腰脐，在气主气，在血主血。又无汗则发，有汗则止，与黄 同功。苍者气味辛烈，主大风在身面，风眩头痛，除恶气，辟山岚瘴气，消 癖气块，心腹胀痛，健胃安脾，宽中进食，发汗，除上焦湿功最大。若补中焦，除湿力小于白术。又盐水炒，佐黄柏力健，行下焦腰足湿热，一名山精。  

《神农经》曰：必欲长生，当服山精。愚按：二术功用颇同，俱能补，燥湿。但白者补性多，苍者治性多。  

黄  味甘，气微温。无毒。入手少阳经、手足太阴经。（恶龟甲、白鲜皮。阴干柔韧皮微黄，肉中白者佳。治疮疡生用，补虚蜜炒之用。）主痈疽久败疮，排脓止痛，大风癞疾。  

五痔鼠 ，补虚，小儿百病。治脾胃虚弱，疮疡血脉不行，内托阴证疮疡必用之。补丈夫虚损，五劳羸瘦。补中生血，补肺气，实皮毛，泻阴火，为退虚热圣药。治虚劳自汗，无汗则发，有汗则止。又治消渴腹痛，泄痢肠风，血崩带下，月候不匀，产前后一切病。补肾、三焦、命门元气。药中补益呼为羊肉。外行皮表，中补脾胃，下治伤寒，尺脉不至，是上中下内外三焦之药也。性畏防风。  

防风能制黄 ，黄 能得防风，其功愈大，盖相畏而相使者也。故二味世多相须而用。又东垣云：泻阴火者谓内伤者，上焦阳气陷下阴分而为虚热，非阴分相火之火也。病风不能言，脉沉口噤，有形汤药，缓不及事。（用黄 、防风煮汤数十斛，置床下，气如烟雾，熏蒸之气令口鼻俱受效。）陷甲生大肉，常有血痛疼。（同当归等分为末贴疮上，有恶肉少加硫黄。）甘草 味甘，气平。生寒，炒熟温，阳也，无毒。入足厥阴经、太阴经、少阴经。（白术、干漆、苦参为之使，恶远志，反大戟、芫花、甘遂、海藻。去皮用。服此忌猪肉及菘菜。）主五脏六腑寒热邪气，坚筋骨，长肌肉，倍力，金疮肿解毒，温中下气，烦满短气，伤脏咳嗽，止渴，通经脉，利血气，解百药毒。久服轻身延年，能补三焦元气，健胃和中，养血补血。治腹中急缩痛，善和诸药，使相协而不争，故名国老。性缓能解诸急，热药用之缓其热，寒药用之缓其寒，生用大泻热火，消疮疽，与黄 同功，又治肺痿吐脓血。惟中满禁用之，下焦药亦少用，恐大缓不能达。梢子生用除胸中积热，去茎中痛。节生用消肿导毒。咽痛，（炙二两煎汤咽服，或加桔梗名甘桔汤。）肺痿久咳嗽，涕唾寒热。（炙为末，取小便三合调末一钱匕，日二三服。）初得赤白痢，（一两炙。豆蔻七个末，三升煎一升，分服。又方，一两炙，生姜半两，将水一升煎至八合，服之立效。） 小儿初生，（取一指长炙锉，水二合，煮取一合，绵渍点口中，当吐恶汁，令儿无病，或加黄连一条尤妙。）中乌头、巴豆毒及饮馔中毒，（煮汁服之。又方，加大豆名甘豆汤，效更速。）中蛊毒。（炙嚼咽汁当即吐出，嚼而不吐非毒。）菊花 味苦、甘、气平、寒。无毒。（桑白皮为之使。正月采根，三月采叶，五月采茎，九月探花，皆阴干。味甘而花黄应候开者入药。野菊味苦者名苦薏，大伤胃不用，又用白菊亦入药。）主风头眩，肿痛，目欲脱，泪出，皮肤死肌，恶风湿痹。身上诸风，四肢游风，腰痛去来陶陶，除胸中烦热，安肠胃，明目，养目血，去翳膜，久服利血气轻身，耐老延年。头风眩，眼昏旋倒，（取九月九日花二、三斤，绢囊盛贮入酒浸七日服之，日三。又用花酿酒名菊花酒。又有用花作枕，俱治上病。）酒醉不醒，（应候花末败方寸匕。）疔肿垂死，（菊叶一握捣绞汁一升，入口即活，冬用根。）变白延年，（三月上寅采茎，九月上寅采花，十二月上寅采根并阴干百日，等分，以成日合，捣千杵为末，酒调一钱，或蜜丸梧桐子大，酒服七丸，日一服，久服效。）菖蒲 味辛苦，气温无毒。（秦艽为之使。恶麻黄。忌饴糖、羊肉。勿犯铁。五月，十二月采，阴干，生石涧，一寸九节者良，露根勿用。）主风寒湿痹，咳逆上气，开心孔，补五脏，通九窍，明耳目，出音声。主耳聋耳鸣，头风头气，痈疮疥瘙，杀诸虫，止小便，利四肢湿痹，不得屈伸，下气除烦闷，止心腹痛。久服轻身，聪明不忘，不迷惑，延年，高志不老。胎动不安及日月未足而欲产，（捣生根汁二、三升服之。）血海败及产后下血不止。  

（用二两入酒四盏，煎二盏，分作二服。）小儿温疟积热不解，（煎汤浴之。）中恶与卒死鬼击，（捣生根汁灌之。）痈肿发背，（生捣贴之，疮干者，捣末水调途。）遍身热毒，疮痛，不痛。（捣末二、三斗，布席上恣卧，以被盖之，五、七日愈。）远志 味苦，气温。无毒。（得茯苓、冬葵子、龙骨良，杀天雄、附子毒。畏珍珠、藜芦，蛴螬。四月采根、叶，阴干。凡使先去心，不则令人烦。）主咳逆伤中，补不足，除邪气，利九窍，益智能，耳目聪明不忘，强志倍力。利丈夫，定心气，止惊悸，益精阳，主梦邪。去心下膈气。久服轻身不老，好颜色，延年。叶名小草，主益精，补阴气，止虚损梦泄。  

黄精 味甘气平，无毒。（二月采，阴干，单服，九蒸九曝，入药生用。）主补中益气，安五脏，益脾胃。润心肺，除风湿，补五劳七伤。久服轻身延年，不饥耐寒暑。《博物志》曰：太阳之草，名曰黄精。饵之可以长生。  

薯蓣 （俗名曰山药。）味甘气温平，无毒。手太阴经药。（二门冬、紫芝为之使。恶甘遂。  

日干生用，怀庆良。）主伤中，补虚羸，除寒邪气，补中益气力，长肌肉，治头风眼眩，止腰痛，强阴，补心肺不足，除烦热，凉而能补。亦润皮毛干燥。主泄精健忘，开达心孔，多记事。久服耳目聪明，轻身不饥延年。  

五味子 味酸气温。味浓气轻，阴中微阳。无毒。入手太阴、足少阴经。（苁蓉为之使。恶葳蕤，胜乌头，阴干。）主益气，咳逆上气，劳伤羸瘦，补不足，强阴，益男子精，止渴生津。  

在上滋肺，在下补肾。又气耗散者，用此收之。多食致虚热，收补之骤也。夏月与黄 、人参、麦门冬少加黄柏煎服，使人精神顿加，两足筋力涌出。寒月与干姜同用，治肺寒气逆咳嗽，又火热嗽必用之。盖火气盛者骤用寒凉药，恐心相逆，宜用五味子等酸收之药，敛而降之。  

肉苁蓉 味甘酸咸、气微温。无毒。（五月五日采，阴干。先用酒浸一宿，并削去俘甲，劈破中心，去白膜如竹丝草样，却用酒蒸，酥油涂炙。）主五劳七伤，补中，除茎中寒热痛，养五脏，强阴益精气，多子，妇人 瘕。久服轻身，治男绝阳不兴及泄精，尿血遗沥，女绝阴不产及血崩带下，阴痛。暖腰膝，强筋髓，命门相火不足，以此补之。丹溪云：峻补精血，骤用反致动大便。  

锁阳 味甘咸，（酥油涂炙。）主补阴气，益精，可代苁蓉。治虚而大便燥结，不燥者勿用。  

菟丝子 味辛甘，气平温，无毒。（得酒良，酒浸曝干，再浸又再曝，杵末用，宜丸不宜煮。）主续绝伤，补不足，益气力肥健，疗男子、女人虚寒，腰痛膝冷。添精补髓，强阴坚筋骨。主茎中寒，精自出，溺有余沥，鬼交泄精，尿血。口苦燥渴，寒血为积。久服明目轻身延年。小儿头疮及女人面疮。（煎汤洗之。）小儿热痱，（取茎叶采以浴之。小儿痘疮痒疡。（取子及茎叶煎浓汤，热渍洗之。）牛膝 味苦酸，气平，无毒。（恶龟甲，畏白前。阴干，长大而柔润者佳。酒渍用。忌牛肉。）主寒湿痿痹。四肢拘挛，不可屈伸，逐血气，伤热火烂，堕胎。久服轻身耐老。疗伤中少气，男子阴消，老人失溺，补中续绝，壮阳益精，填骨髓，止发白，除腰脊痛。妇人月水不通，血结瘕，产后心腹痛并血晕。活血生血，能引诸药下行。腰腿之疾不可缺，病患虚羸，加而用之。  

老疟久不断，（取根一握，水六盏，煎三盏，作三服，未发前服，临发又服。）小便不利，茎中痛欲死，及妇人血结腹痛，（取一大握，酒煮，饮之立愈。） 金疮痛及卒得恶疮不识，（取生根捣敷之。）竹木刺入肉。（嚼烂罨之即出。）女葳 （即葳蕤）味甘，气平。无毒。（畏卤咸。立春后采，阴干。） 主中风暴热，四肢拘挛，不能动摇，跌筋结肉，诸不足。补五劳七伤，主时疾寒热，虚劳客热，头痛目痛， 烂泪出，心腹结气，湿毒脚膝痛，茎中寒。久服去面黑 ，好颜色润泽，轻身不老。又云，主霍乱泄利。  

薏苡仁 味甘，气微寒，无毒。（八月采实，采根无时。）主筋急拘挛，不可屈伸，风湿痹。下气，除筋骨邪气不仁，利肠，消水肿。令人能食，久服轻身，益气。其根下三虫，此药力势和缓，凡用须倍于他药。古方心肺药多用之。治肺痿肺痈，吐脓血，咳嗽涕唾，上气，（取仁十两，水三升，煎一升，入少酒服。）蛔虫攻心腹痛。（取根切，水煮浓汁服之，虫死尽出。）石斛 味甘，气平，无毒。（恶凝水石、巴豆。畏僵蚕、雷丸。生石上，采茎阴干，酒洗蒸用。）主伤中除痹，下气。补五脏虚劳羸瘦，强阴益精，壮筋骨，补内绝不足，治胃中虚热有功。平胃气，长肌肉，逐皮肤邪热痱痛，脚膝疼，冷痹软弱。久服浓肠胃，轻身延年，定志除惊。  

巴戟天 味辛甘，气微温，无毒。（覆盆子为之使。恶雷丸、丹参。采根阴干。）主大风邪气，阴痿不起，强筋骨，安五脏，补中增志益气，疗头面游风，大风血癞，小肠及阴中相引痛。补五劳，利男子，治夜梦鬼交泄精。病患虚损加而用之。  

补骨脂（一名破故纸。）味苦辛，气大汤，无毒。（恶甘草，忌羊内。酒浸一宿，东流水洗，蒸半日，日干。）主五劳七伤，风虚冷痹，四肢疼痛，骨髓伤败，阳衰肾冷精流，腰痛膝冷，囊湿，小便利，及妇人血气衰，男子劳伤，下元虚冷，添精益气。（用一斤制，再用乌麻油一升合炒，令麻子声绝，播去麻子，取补骨脂为末，醋者面糊丸，如梧桐子大，温酒或盐汤下。  

又方，同胡桃肉研烂为丸。）芎  味辛，气温，无毒。少阳经药，入手足厥阴经。（白芷为之使。畏黄连。形块重实色白者良。）主中风入脑，头痛寒痹，筋挛，锾急金疮。妇人血闭无子。治少阳头痛，血虚头痛之圣药。散肝经风，头面风不可缺。又治一切血破 结宿血，养新血，鼻洪吐血、溺血，痔 ，脑痈发背，瘰 瘿赘。排脓消瘀、长肌。上行头目，下行血海，通肝经，血中之气药也。治一切心腹坚痛，胁痛，疝痛，温中散寒，开郁行气，燥湿。叶名蘼芜，辛香，亦治风辟邪。《春秋》注云：麦鞠鞠 所以御湿。行细辛，疗金疮止痛。得牡蛎疗头风吐逆，单服久服则走散真气，辛散故也。妇人经络住验胎法。（生为末，空心浓煎，又汤下一匙，腹内微动，是有胎也。）妇人崩中不止，（一两锉，酒一大盏，前五分，入生地黄汁二合，煎二三沸，食前分作二服。）当归 味甘辛，气温。阳中微阴。无毒。入手少阴经，足太阴、厥阴经。（畏菖蒲、海藻。恶热面。阴干，酒浸用。）主咳逆上气，温疟虚劳寒热，洗疥癣在皮肤中。妇人漏下绝子，诸恶疮疡，金疡，煮饮之。又温中止痢腹痛，疗齿痛不可忍。酒蒸治头痛，诸头痛皆属木，故以血药治之。治血通用和血、补血、破恶血，大补不足，决取立效之药。气血昏乱，服之即定，能使气血各有所归，故名当归。妇人产后备急，男子补虚速效，不可缺也。头止血，身和血，尾破血，全用无奖。又云：全用和血，大抵全用，在参、 皆能补血，在大黄、牵牛皆能破血。从桂、附则热，从硝、黄则寒。  

芍药 味苦酸，气微寒。气薄味浓，阴也，降也，阴中之阳。有小毒。入手足太阴经。  

（雷丸为之使。恶石斛，畏硝石、鳖申、小蓟。反藜芦。有赤白一种，花亦有一色。）主邪气腹痛，除血痹，破坚积，寒热疝症，利小便，益气，通顺血脉。抑肝缓中，扶阳收阴补血，散恶血，利大小肠，通月水，消痈肿发背，痔 ，又下痢疾必用之。痢而腹中痛者炒用，后重生用。脾经之药。白者补，赤者泻。赤者利小便，下气，白者止痛散血。得炙甘草为佐，治腹中痛。夏月少加黄芩，如恶寒而痛加肉桂。又云：惟治血虚腹痛，盖诸痛宜辛散，芍药酸收故也。酒浸炒与白术同用，能补脾；与川芎同用，则能泻肝；与参、术同用，则能补气。又产后不便用，以其酸寒伐生发之气也。又血虚寒禁用。又云：冬月减芍药以避中寒。  

茺蔚子 （即益母草。）味辛甘，气微温，无毒。主明目益精，除水气，疗血逆，大热头痛，心烦，产前后诸疾，行血养血，难产久服轻身。茎主瘾疹痒，可作汤浴。苗、叶同功，捣敷疔肿乳痈。捣苗绞汁服，消疔肿，诸恶毒肿，子死腹中，产后血胀，血晕，小儿疳痢。  

车前子 味甘咸，气寒。无毒。（五月五日采，阴干。）主气癃，止痛，利水道，小便淋沥，除湿痹。虽利小便而不走气。与茯苓同功，明目，疗肝中风热冲目赤痛。养肺强阴，益精，令人有子。又治妇人产难，为末，酒服之。叶及根主鼻衄、瘀血，尿血，捣汁饮之。热痢捣叶汁一盏，入少蜜煎服。  

 实 （ 草之实。）味苦酸，气平，无毒。（八月、九月采，日干。）主益气，充肌肤，明目聪慧先知。久服不饥不老，轻身。  

卷柏 味辛甘，气温平微寒，无毒。（五月、七月采，阴干。）主五脏邪气，女子阴中寒热痛。 瘕血闭绝子。治脱肛，散淋结，头中风眩，痿蹶，强阴益精。镇心，治鬼邪啼泣，久服轻身和颜色。生用破血，炙过止血。  

蒲黄 味甘，气平。无毒。主心腹膀胱寒热，利小便，止血消瘀血。久服轻身益气力，延年。治一切吐衄、唾、崩、肠风、血痢，尿血，扑血，血症，带下，月候不匀，心腹痛，产后诸血病，并疮疖风肿。若破血消肿，即生用，补血、止血则炒用。蒲萼，筛黄粉下后，有赤滓是。炒用以涩肠已泄，殊胜。  

续断 味苦辛，气微温。无毒。（地黄为之使。恶雷丸。阴干，节节断皮黄皱者为真。  

酒浸用。）主伤寒，补不足，调血脉，金疮痈伤折跌，续筋骨。妇人乳难，产后一切病，崩中漏血，尿血，金疮血内漏，止痛生肌及腕伤恶血腰痛，关节缓急。缩小便，止泄精，子宫冷，久服益气力。  

骨碎补 味苦，气温。无毒。（采根无时，削去毛用。）主破血，止血，补伤折骨碎，疗骨中毒瓦斯，风血疼痛，五劳六极，亦入妇人血气药。本名胡孙姜，唐明皇以其主折伤有效故名。捣末煮黄米粥和之裹伤处。  

 子 味苦，气微寒，微温。无毒。（荆实为之使。阴干，状如蒿艾之类。）主五脏瘀血，腹中水气，肿胀留热，风寒湿痹，身体诸痛，腰脚重，骨节烦疼。妇人月水不通，消食明目。久服轻身，延年不老。人家种此辟蛇。诸瘀血不散变成痈，（捣取生汁一升服之。）打扑损折瘀血。（并单服，煮服之更妙。）蒺藜子 味苦辛，气温微寒。无毒。（乌头为之使。有黑白二种，黑者有二角刺，不入汤药，入丸散并妙。）主恶血，破 结积聚，喉痹乳痈。久服长肌肉，明目轻身。治身体风痒，头痛咳逆，伤肺肺痿，小儿头疮，痈肿阴疮，止遗沥泄精溺血。治风明目最良。其叶主风痒，可煮以浴，白癜风。（取白子生捣为末，酒调服之。又收花，阴干为末，每服二三钱，饭后温酒调服。）地肤子 （又名落帚。）味苦，气寒。无毒。（乌头为之使。）主膀胱热，利小便，补中益精气，强阴。久服耳目聪明，轻身耐老。作汤沐浴，去皮肤中热气，洗目去热暗雀盲涩痛。其叶捣绞汁，主泄泻。止赤白痢，解恶疮毒。  

决明子 味咸苦甘，气平微寒。无毒。（ 实为之使。恶大麻子。十月十日采，阴干，忌日。）主青盲，淫肤，赤白膜，眼赤痛出，除肝家热。久服益精志轻身。又解蛇毒。贴脑心，止鼻红，日取一匙，挪令净，空心吞之，百日见夜光。作枕胜黑豆，治头痛明目。  

青葙子 味苦，气微寒。无毒。（三月采茎、叶阴干。五月、六月采子。）主邪气，皮肤中热，风瘙身痒，杀虫，虫恶疮疥虱痔蚀，下部 疮。子名草决明，疗唇口青，治肝脏热毒冲眼，赤障青盲，翳肿，益脑髓，明耳目，镇肝。  

漏芦 味苦咸，气寒。无毒。主皮肤热，恶疮疽痔，乳痈，温痹，下乳汁，止遗溺，泄精，尿血，肠风。治扑损，续筋骨，敷金疮止血长肉。久服轻身益气，耳目聪明，不老延年。  

天名精 （一名麦句姜。）味甘，气寒。无毒。（垣衣为之使，五月采。）主瘀血血症欲死，下血止血，利小便，治金疮折伤。久服轻身耐老。  

丹参 味苦，气微寒。无毒。（畏咸水。犯藜芦。五月采根，曝干。又云：冬采良，夏采虚恶。）主心腹邪气，鸣肠幽幽如走水，寒热积聚，破 除瘕，止烦满，益气养血，破宿血，生新血，安生胎，落死胎，止血崩带下，调妇人经脉不匀。治骨节疼痛，四肢不遂，腰脊强，脚痹软弱，风邪留热，头痛眼赤，热温狂闷，中恶百邪鬼魅，腹痛，恶疮瘿赘肿毒，排脓止痛，生肌肉。  

玄参 味苦咸，气微寒。无毒。足少阴经君药。（恶黄 、干姜、大枣、山茱萸。反藜芦。  

三四月采根，日干。凡用时勿犯铜。）主腹中寒热积聚，女子产乳余疾。补肾气，令人目明。  

强阴益精，治暴中风伤寒，身热支满，狂邪忽忽不知人，温疟洒洒，头风热毒，骨蒸传尸邪气，血瘕坚 ，散颈下核，痈肿。又此药乃枢机之剂，管领诸气上下，整肃而不浊，治空中气、氤氲之气、无根之火，此为圣药也。  

紫参 味苦辛，气寒，无毒。（畏辛荑。三月采根，火炙使紫色。）主心腹积聚，寒热邪气，通九窍，利大小便，疗肠胃大热，唾血衄血，肠中聚血，妇人血闭，痈肿诸疮，仲景治痢用之。  

茜根 （一名地苏木。）味苦，气寒。阴中微阳。（二三月采入药。炒用。勿犯铁器。）主寒湿风痹，黄胆。补中，治六极伤心肺，衄血吐血，内崩下血，尿血，产后血晕，乳结，损扑瘀血，去诸死血，主蛊毒尤胜。《周礼》：庶氏掌除蛊毒，以嘉草攻之，蓑荷与茜也。中蛊或吐下血如烂肝。（茜草根、 荷叶各二两切，水四升煮取一升，顿服之。）茅根 味甘，气寒。无毒。（六月采。）主劳伤虚羸，补中益气，除瘀血，血闭寒热，利小便，下五淋，止消渴，解肠胃热，妇人崩中。苗如针，谓之茅针，可啖，益小儿，生采，敷金疮止血并痛。煮服之，主鼻衄及下血溺血，恶疮肿未溃者。煮服之主溃，一针一孔，二针二孔。花亦主衄血、吐血、金疮。  

艾叶 味苦，气微温，阴中之阳。无毒。（三月三日，五月五日采陈久者良。亦生捣汁用，又作煎，勿见风。）主灸百病，可作煎，止下痢赤白，吐血，衄，泻血，妇人漏血，安胎止腹痛，辟风寒，暖子宫，使人有子，除心腹恶气，一切鬼气，利阴气，生肌肉，疗五脏痔，下部 疮，汁杀蛔虫。醋煎作煎，治癣良。实主明目，壮阳，助阴，治鬼气，治百恶鬼气。（取实和干姜，上为末，蜜九如桐子大，空心服一、二十丸，以饭压之，日再服。又熟艾如鸡子大三枚，水五升，煎取二升，顿服亦可。）病患齿无色，舌上白，喜睡不知痛痒处，或下痢，此 虫食下部也，急治之。（以竹筒一头纳下部孔中，一头烧艾令烟入，更入少雄黄良。）地榆 味苦甘酸，气微寒。气味俱浓，阴也。无毒。（得发良。恶麦门冬。）主妇人乳痛，七伤，带下病，月水不止，血崩，产前后诸血疾，肠风血痢，赤白痢及小儿疳热泻痢极效。疗金疮，止痛，除恶肉，蚀脓，诸 恶疮，热疮，可作金疮膏。性沉寒，入下焦，热血痢则可，若虚寒人水泻及冷痢勿轻用。小儿疳痢，浓煮汁饮之。  

大小蓟根 味甘苦，气温，又云凉。（五月阴干。）主养精保血，大蓟主女子赤白沃，安胎，止吐血、衄血、下血。疗痈肿恶疮，生研，酒并小便任服。又盐研 敷。小蓟专主血疾。  

红蓝花 味辛甘苦，气温。阴中之阳。无毒。（堪作脂胭，又染真红。）主产后血晕，口噤，腹内恶血不尽绞痛，胎死腹中，并酒煮服。又主蛊毒，下血。多用则破血，少用则入心养血、和血。与当归同功。苗生捣敷游肿。子吞数粒，主天行疮子不出。胭脂主小儿 耳，滴耳中。喉痹塞不通，（捣湿花绞汁一小升，细服之瘥，为一度。无湿花，浸干者如前法，极神验之。）一切肿，（捣取汁，服之不过再三服。量肿大小而多少服之。）女子中风，血热烦渴兼血气刺痛。取子一升杵碎，酒拌晒干，重杵为末，蜜丸如桐子大，空腹酒下四十丸。）牡丹 味辛苦，气寒。阴中微阳。无毒。入手厥阴经，足少阴经。（畏菟丝子，采根皮去心。）主寒热，中风螈 ，惊痫邪气，虚劳无汗，骨蒸热，泻阴中火，除 坚瘀血留舍肠胃不散，衄血，吐血。女子经脉不通，血沥腰痛，治胎下胞产后一切冷热血气。治神志不足，安五脏，疗痈疮，排脓止痛。  

郁金 味辛苦，气寒。纯阳。无毒。（色赤似姜黄。）主血积下气，凉心止血，破恶血，血淋尿血。女人宿血气心痛，温醋摩服之。治金疮生肌，亦啖马药，主马热病。小儿方，马医多用之，此芳草也。古用合酿酒以降神。《衍义》云：不香。丹溪云：性轻扬，能致达酒气于高远，如龙涎，无香，能散达诸香之气耳。因轻扬之性，古人用以治郁遏。  

姜黄 味辛苦，气寒。又云：温。无毒。（色黄类生姜而圆，有节似郁金。云是经种三年以上老姜也。）主心腹结积疰忤，下气胀，治气为最。破血，通月经。治扑损瘀血，产后败血攻心，消痈肿。其主治功力烈于郁金。  

延胡索 味辛苦，气温。无毒。入手足太阴经。（生奚国，如半夏色黄。）主破血，产后诸病。因血所为者，妇人月经不调，腹中结块，崩中淋露，因损下血，产后血晕，暴血冲上，或酒摩及煮服。又治心气痛，小腹痛暴腰痛。  

莎草根 （一名香附子。味甘），气微寒。阳中之阴。无毒。（阴干，石臼捣净。勿犯铁，用须童便浸或醋煮。）主除胸中热，充皮毛，久服益气，长须眉。大能下气开郁，又逐去凝血，炒黑能止血，治崩漏。血中之气药，凡血气药必用之。能引血药至气分而生血，妇人之仙药也。  

妇人乳肿痛。（捣末，醋煮浓敷之。）鲤肠 （即旱莲子草。）味甘酸，气平。无毒。（阴干。）主血痢，针灸疮发，洪血不可止者，敷之立已。汁涂发眉，生速而繁，作乌药用之。  

鼠尾草 味苦，气微寒。无毒。（四月采叶，七月采花，阴干。）主鼠 寒热，下痢脓血不止。白花者主白下，赤花者主赤下。浓煎服或为末粥饮下。  

刘寄奴草 味苦，气温。无毒。主破血，产后余疾，下血止痛，极效。治心腹痛，下气水胀。  

鸡冠子 气凉。无毒。（入药炒用。）主止肠风泻血，赤白痢。妇人崩中带下。  

柴胡 味苦，气平，微寒。气味俱轻，阳也，升也，阴中之阳。无毒。少阳经、厥阴经行经之药。（半夏为之使。畏女菀、藜芦、生银。夏者最良。）主心腹，去肠胃中结气，饮食积聚，寒热邪气，推陈致新。久服轻身明目，除往来寒热，早晨潮热，伤寒心下烦热，诸痰热结实，胸中邪逆痛，本经头痛。在经主气，在脏主血。妇人产前后必用之药。加以四物、秦艽、牡丹皮等同为调经之剂，佐以三棱、广术、巴豆之类，能消血，治伤寒寒热往来为最要药。又治疟必用之。又能引清气行阳道，升提胃气，上行春令。又后人治劳方中多用之，若止虚劳而无实热用之，致死矣。  

前胡 味苦，气微寒。无毒。（半夏为之使，恶皂荚，畏藜芦。）主痰满，胸膈中痞，心腹结气，风头痛，去痰实，下气最要，治伤寒寒热，推陈致新，明目。治小儿一切疳气。）白薇 味苦咸，气平，大寒。无毒。（恶黄 、大黄、干姜、干漆、山茱萸、大枣。三月三日采根，阴干，不见日。）主暴中风，身热支满，忽忽不知人。狂惑邪气，寒热疼，温疟洒洒，发作有时，疗伤中淋沥下水气。  

黄连 味苦，气寒。味浓气薄，阴中阳也。无毒。入手少阴经。（黄芩、龙骨为之使。恶菊花、芫花，玄参，畏款冬花。胜乌头，解巴豆毒服之。恶猪肉，忌冷水。）主热气，目痛伤，泣出。明目，肠 腹痛下痢，妇人阴中肿痛。久服令人不忘。镇肝益胆，眼暴赤肿。  

久下赤白脓血，为治痢之最。解热毒，泻心火，止惊悸，止消渴，调胃浓肠，除胃中湿热，烦躁恶心，郁热在中焦，兀兀欲吐，心下痞满及诸疮肿毒必用之。又主形瘦气急，小儿疳气。  

酒浸炒上行，姜汁炒辛散冲热有功。治痢，（同木香捣末，白蜜丸如桐子大，空腹下二、三十丸，再服神效。）又方（与干姜各为末，每服用连二钱，姜半钱，空心温酒下。）久脾泄，（用一两同生姜四两慢火炒，令姜干，去姜，取连杵末，每空心茶调二钱。） 小儿食土。（和好上泥，煎汁，搜之，日干与服。）胡黄连 味苦，气平。无毒。（恶菊花、玄参。生胡国，似干杨柳枝，心黑外黄，折之尘出如烟者真。忌猪肉，令人漏精。）主久痢成疳，伤寒咳嗽，温疟，骨蒸劳热。补肝胆，明目。理腰肾，去阴汗。小儿惊痫，寒不下食，霍乱下痢，小儿药多用之。又治妇人胎蒸虚惊。  

黄芩 味苦，气平，寒。味薄气浓，阳中阴也。无毒。入手太阴经。（山茱萸、龙骨为之使。恶葱实。畏丹砂、牡丹、藜芦。三月三日采根阴干。）主诸热黄胆，肠 泄痢，逐水，下血闭，恶疮疽蚀火疡，目赤肿。解在肌风热，泄肺受火邪上逆于膈上，消膈上热痰及胃中湿热，小腹绞痛。利小肠。主天行热疾、疔疮乳痈发背。枯飘者，名宿芩，入肺经。酒炒上行，主中部积血。圆实者名子芩，入大肠，除热，补膀胱不足，滋其化源。治下痢脓血，腹痛后重，身热。与芍药、甘草同用，又主妊娠，为安胎之圣药，清热降火故也。又得浓朴、黄连止腹痛。得五味子、牡蒙牡蛎，令人有子。得黄 、白蔹、赤小豆， 疾疗之。  

草龙胆 味苦、涩，气大寒。气味俱浓，阴也。无毒。（贯众为之使，恶防葵、地黄。）主骨间寒热，惊痫邪气，杀蛊毒，除胃中伏热，时气温热，黄胆。下焦湿肿。热泄下痢。去肠中小虫，益肝胆气。止惊惕。酒浸之则上行，治两目赤肿睁胀，瘀肉高起，疼痛不可忍，佐柴胡，眼疾必用之药也。久服益智不忘，轻身耐老。空腹勿饵，令人溺不禁。又治痈肿口疮，小儿惊痫，客忤疳气。  

防己 味辛、苦气平、寒。阴也。无毒。通行十二经。（杀雄黄毒。恶细辛。畏萆 。根采阴干去皮。用大如车轴理解者良。汉防己君，木防己使，即根苗之名。）主风寒温疟，热气诸痫，除邪，利大小便。疗风水气，腰以下至足湿热肿、脚气。去膀胱热及伤寒寒热邪气，中风手足脚挛急。又主肺气喘嗽，膈间支满。杀痈肿恶结，诸 疥癣虫疮。汉主水气。（木主风气。）葛根 味甘，气平。性轻浮。无毒。足阳明经行经的药。（杀野葛、巴豆百药毒。五月采根曝干，取入士深者去皮用。）主消渴，身大热，呕吐，诸痹。起阴气，解诸毒。疗伤寒中风头痛，解肌发表出汗。治脾虚而渴，能升提胃气，除胃热。解酒毒，疗金疮，止痛。生根汁大寒。治天行时病，壮热烦渴，热毒吐血及妊娠热病心闷。小儿热痞，叶主金疮，止血。葛谷主下痢十岁以上。花主消酒，并小豆花末服方寸匕，饮酒不知醉。葛粉甘寒。  

主压丹石，解鸠毒。水调服三合，食之去烦热，利大小便，止渴。  

栝蒌根（一名天花粉。） 味苦、气寒。味浓，阴也。无毒。（枸杞为之使。恶干姜。畏牛膝、干漆，反乌头。入地深者良。）主消渴身热，烦满大热。补虚安中。续绝伤。除肠胃中痼热，八疸身黄，唇干口燥，短气。通水遂，止小便，利排脓，消肿毒，生肌长肉。消乳痈发背，痔 疮疖，扑损瘀血。茎叶治中热伤暑最效。子味苦、甘，性润。治痰嗽，利胸膈。  

甘能补肺，润能降气。胸有痰者，以肺之逼，失降下之令，令得甘缓润下之助，则痰自降，宜为治嗽之要药。又洗涤胸膈中垢腻，治消渴之妙药。又止吐血，肠风泻血，赤白痢，并炒用。  

又下乳汁，取仁炒干令香熟为末，酒调一匕，合面卧少时。  

苦参 味苦，气寒。沉纯阴。无毒。（玄参为之使。恶贝母、菟丝。反藜芦。少入汤用，多作丸服或酒浸。）主心腹结气， 瘕积聚，黄胆，溺有余沥，逐水除痈肿，补中明目止泪，治时气恶病，大热肠 ，热痢热毒，皮风肌燥。杀虫，疮疥赤癞，眉脱，治大风有功，及遍身热，细疹痒痛，胸颈脐腹，近阴处皆然。有人用揩齿，岁久遂得腰重之疾，盖能峻补阴气，气降而不升故也。癞疾恶物。（取五斤切，以好酒三斗，煮一斗每饮一合，日三服不绝。）瘟病狂言，心燥，结胸垂死。（取一二两以酒二升煮一升顿服之，有汗无汗或吐皆瘥。）肠风泻血并热痢。（炒带烟出，为末，饭饮下。）卒心痛。（取一两酒煎热服。）防葵 味辛、甘、苦。气寒。无毒。（三月三日采根日干，根据时采者入水沉，勿误用野狼毒。）主疝瘕肠泄，膀胱热结，溺不下。  

咳逆温疟、鬼疟，癫痫惊邪狂走。小腹支满膈胀，口干。除肾邪，强志。久服坚筋骨，益气轻身。  

蓝实 味苦、甘。气寒、无毒。（即大叶蓝，茎叶可染青。）主解诸母，杀虫 。（音其，小儿鬼也。） 疰鬼螫毒。填骨髓，明耳目，调五脏六腑，利关节，益心力。久服头不白，轻身。其叶汁杀百药毒、毒药、毒箭、毒刺，金疡血闷，鳖瘕，虫蛇伤，蜘蛛蜂螫毒箭。疔疮肿毒，游风热肿，天行热狂，心烦躁闷，寒热头痛，鼻红吐血，赤眼。产后血晕，小儿壮热，热疳丹热，秃疮。治鳖瘕。（叶一斤捣，以水二升，绞取汁一升，日一服。）诸虫伤咬。  

（取汁一碗，入雄黄麝香二物，随意多少投汁中，以点咬处。若是毒者，即再服其汁神效。）青布烧作灰。（敷恶疮经年不瘥者及炙疮止血，令不中风。）青黛 （一名靛花。）味咸、甘。气寒。（出波斯国。染淀瓮上沫紫碧色者用之，同青黛功。）主解诸药毒。收五脏郁火，小儿诸热，惊痫发热，天行头痛，并水研服之。治小儿疳热痢消瘦诸病，泻肝，消食积，杀恶虫物，化为水，磨敷热疮恶肿，金疮下血，蛇犬等毒甚效。  

景天 （一名慎火。）味苦、酸。气平。无毒。一云有小毒。（四月四日、七月七日采、阴干。）主大热，火疮身热烦，邪恶气。诸虫毒，金疮止血，风疹恶痒，热毒丹肿。浴小儿，去烦热，惊气风疹。生捣敷小儿赤游丹毒。花主女人漏下赤白，轻身明目。  

茵陈蒿 味苦、辛，气平，微寒。阴中微阳。无毒。入足太阳经。（五月及立秋采，阴干。）主风湿寒热邪气，热结黄胆，通身发黄，小便不利。解伤寒烦热腹痛，行滞气，化痰利膈。久服轻身，益气耐老。仲景治热湿，阳黄，茵陈栀子大黄汤。阴黄，茵陈附子汤。大抵以此药为主，各随寒热而佐以他药。  

知母 味辛、苦。气寒。无毒。足少阳经本药。（勿犯铁器，行经上颈，酒炒用。）主消渴热中，除邪气，肢体浮肿，下水。补不足，益气。捕肾水，泻肾中火。治有汗骨蒸，热劳往来。传尸疰病，伤寒久疟烦热，消痰止嗽，润心肺。患人虚而口干加用之。又治溪毒大胜，兼辟射工。夏月出行，取屑自随。欲人水，先取少许投上流。  

贝母 味辛、苦，气平、微寒。无毒。（浓朴、白薇为之使。畏秦艽、矾石。反乌头，若用去心。）主伤寒烦热，淋沥邪气疝瘕，喉痹乳痈金疮风痉。腹中结实，心下满，咳嗽上气。消痰润心肺，散心胸郁结之气殊有功。诗云：言采其虻者是也。与连翘同主项下瘤瘿疾，敷恶疮能敛疮口。产难及胞衣不出，（取七枚作末，酒调下。）人蓄恶疮。（烧友，油调服之。）昔有人左膊有疮如人面，历试诸药无苦，至贝母，疮乃聚眉闭口，因以小苇筒毁其口灌之，数日成痂愈。  

地骨皮 （即枸杞根。）味苦，气寒，阴也。入足少阴经、手少阳经。（去骨用根皮。）主五内邪气，热中消渴，风湿周痹，补伤大劳，解有汗骨蒸及去肌热凉血，坚筋骨，滋阴，利大小肠。  

紫菀 味苦、辛。气温。无毒。（款冬为之使，恶天雄、瞿麦、雷丸、远志。畏茵陈。阴干蜜水浸一宿，焙干去芦头。）主咳逆上气，胸中寒热结气。去蛊毒痿蹶，安五脏，益肺气，疗肺痿咳唾脓血，消痰止喘悸，五劳体虚，补不足，小儿惊痫，久嗽不瘥。（款冬花各一两） 百部半两，为末。每服三钱匕，生姜二片，乌梅一个，煎汤调，食后临卧各一服速效。）百部 味甘、苦，气微温。又云微寒。无毒，一云有小毒。（酒浸，炒入药。）主肺热咳嗽上气，润益肺，治嗽多用。又治疳、蛔，及传尸骨蒸劳，杀寸白、蛲虫。亦去风。煮作汤洗牛大虱即去，并治一切树木虫蛀，烬之亦可杀蝇蠓。  

款冬花 味辛甘，气温，无毒。（杏仁为之使。得紫菀良。恶硝石、玄参。畏贝母、辛荑、麻黄、黄 、黄芩、黄连、青葙。百草中惟此罔顾冰雪，最先春也。采花，阴干。微见花，未舒者良。）主咳逆上气，善喘息，呼吸连连不绝，涕唾稠粘。润心肺，消痰止咳。  

治肺痿痈，吐脓血。心虚惊悸，洗肝明目，喉痹诸惊痫寒热邪气，除烦补劳劣。古今治嗽之最。  

（取花于无风处，密器烧，用笔管吸其烟，满口则咽之，数日效。）白前 味甘、辛，气微温。一云微寒。无毒。（白而长，比于细辛，形粗而脆。）主胸胁逆气、咳嗽上气冲喉中，呼吸欲绝，不得眠，常作水鸡声，善能保定肺气，治嗽多用之。  

以温药相佐使尤佳。  

马兜铃 味苦，气寒。无毒。（青木香子也。只取向里面子，去革膜，入药妙用。）主肺热咳嗽，气上逆，连连不息，痰结喘促。又主血痔 疮，以药于瓶中烧熏病处。  

桔梗 味辛、苦，气微温。味浓气轻，阳中阴，有小毒。（畏白芨、龙眼、龙胆。凡使去头及两畔附枝，米泔浸一宿焙干用。）主胸胁痛如刀刺，腹满肠鸣幽幽，惊恐悸气。治鼻寒、喉痹，利嗌咽胸膈之气，治肺热气奔促嗽逆，消痰涎，肺痈，排脓养血补内漏。治下利，破血积气，中恶。下蛊毒及小儿惊痫客忤。能载诸药不下沉，故名舟楫。如大黄苦泄峻下之药，欲引至胸中至高之分，成功必用此。又能开提气血，气血药中宜用之。又得牡蛎、远志疗恚怒，硝石、石膏疗伤寒。  

紫苏 味辛、甘，气温。主下气、除寒中，解肌发表。治心腹胀满。开胃下食。  

止脚气，通大小肠。煮汁饮之，治蟹毒。子尤良，主肺气喘嗽、咳逆、润心肺、消痰气，腰脚中湿风结气，调中下气，止霍乱呕吐反胃，利大小便，破 结，消五膈。  

菰根 味甘，气大寒，无毒。（南人呼为茭。）主肠胃痼热，消渴，止小便利。  

芦根 味甘，气寒。主小儿赤丹，治诸痈疽发背乳房，捣敷之，亦 毒箭蛇虫咬。  

妊娠胎动不安，漏胎下血，产妇前后心烦闷，天行热疾，大渴大狂，服金石药人心热，俱煎服之。渍芦汁疗消渴。芦麻，产妇枕之，止血晕，安脐上止产后腹痛。蚕咬人毒，取汁饮之。  

今以芦近蚕种则蚕不生。  

甘蕉根 味甘，气大寒。无毒。主痈肿，结热，发背诸毒，小儿赤游，捣敷之，干则易。产后血胀闷，天行狂热烦闷及消渴，金石发动躁热，绞汁服。蕉油治暗风痫病流涎作晕闷欲倒者，得吐便瘥，有奇效。又妇人涂发令黑及不落。用竹筒插皮中取之，如取漆法。  

芦根 味甘，气寒。主消渴客热，止小便利。治寒热时疾烦闷，妊孕人心热。治呕哕不下食，胃中热。水煮顿服之良，解食鱼蟹中毒。其花名蓬茸，主卒霍乱危急者，取一把煮浓汁，顿服二升立瘥。  

兰草 味辛、甘，气平、寒。无毒。（《衍义》云：即春秋开花之兰香，入药煎用。）主利水道，杀虫毒，辟不祥，胸中痰癖，久服益气，轻身不老，通神。消诸痹，散久积陈郁之气甚效。其气清香，生津止渴，消渴证非此小除，诸痹必用。  

杜若 味辛，气微温。无毒。（得辛荑、细辛良。恶柴胡、前胡。采根日干。主胸胁下逆气，温中，风入脑户，头痛肿，多涕泪，虚眩目视KT KT 。除口臭气，久服益精明目，轻身，令人不忘。  

独活（一名羌活。）味苦、甘、辛，气平，微温。气味俱轻，阳也，升也。（后人分用，以紫色而节密者为羌活，黄色而作块者名独活。羌活气雄，独活气细。）主风寒所击，金疮止疮，奔豚，痫 ，女子疝瘕。疗诸贼风百节痛风，无拘久新者。久服轻身耐老。（《本经》不分。）羌活手足太阳经风药，又足厥阴、少阴经药，主贼风失音不语，多痒血癞，手足不遂，口面斜。治肢节疼痛，一身尽痛，非此不除。又去温湿风加川芎，治足太阳、少阴痛。独活足少阴行经之药，治风痛足少阴伏风而不治太阳，故两足寒湿痹不能动止，非此不除。又主风毒齿痛，加细辛治少阴经头痛。  

升麻 味甘、苦，气平，微寒。味薄气浓，阳中之阴也。无毒。阳明经本经药，亦走手阳明经、太阴经。（形轻而黑，坚实者第一。细削皮，青绿色者亦佳，谓之鸡骨升麻。去黑皮并腐烂。）主解百毒，杀百精殃鬼，辟瘟疫瘴气，邪气蛊毒，煎浓汁服之，入口皆吐出。治中恶腹痛，时气毒疠，头痛寒热，小儿风痫，时气热风，肿痈喉痛口疮。肺痿肺痈，咳唾脓血，疮家之圣药。主脾胃，解肌肉间热，手足阳明经治风之的药，及发散本经风邪。若元气不足，阳气陷下，用此升提阳气上行。又脾痹非梢子不除。天行时病发斑疮，头面及身须臾周匝，如火烧，不治数日死。（用五两水煮，绵沾汁洗之。）小儿斑疮及豌豆疮，心燥不安，治方同上。  

细辛 味大辛，气温。气浓阳也。无毒。手少阴经引经之药。（恶野狼毒、山茱萸、黄 。  

畏消石、滑石。反藜芦。出华阴者良。阴干。忌生菜。单用末不可过钱匕，气塞不通死。）主咳逆头痛、脑痛，百节拘孪，风湿痹痛。消死肌，温中下气，破痰开胸中滞。除齿痛，口臭，喉痹，鼻痈，风眼泪下，风痫颠疾，下乳结，汗不出，血闭不行。安脏益肝胆，通精气。久服明目，利九窍，轻身长年。治少阴头痛如神，当少用之。独活为使。诸风通用之药。温阴经，去内寒。  

治邪在里之表，头面风痛不可缺。得当归、芍药、白芷、芎 、牡丹、 本、甘草共疗妇人。  

得决明、鲤鱼胆、青羊肝共疗目痛、口臭及 竖齿肿痛。（煮取浓汁，热含冷吐，瘥。）防风 味甘、辛，气温。纯阳。无毒。脾胃二经行经药。太阳经本经药。乃卒伍卑贱之职随所引而至者也。（恶干姜、藜芦、白蔹、羌花。杀附子毒。实而脂润，头节坚者良。去芦并叉头叉尾者不用。）主大风，头眩痛、恶风，风邪目盲无所见，风行周身，骨节疼痹。烦满，头面去来，四肢挛急，金疮内痉，治风通用。泻肺实，散头目中滞气，除上焦风邪之仙药。误服泻人上焦元气。又能去湿，诸风药皆然，风能胜湿故也，又药中润剂也。身去身半以上风，梢去身半以下风，得泽泻、 本疗风。得当归、芍药、起石、禹余粮疗妇人子脏风。  

干姜 味辛，气温，大热。气薄味浓，阳中之阴。无毒。（秦椒为之使。恶黄芩、黄连。）主胸满咳逆上气，温中止血，出汗逐风湿痹，肠 下痢。生用辛，能发散寒邪，去风寒湿痹。入肺利肺气，肺寒咳嗽。与五味子同用以胜寒。炮之则微苦，故止而不移，能温中理脾，治里寒泄痢，霍乱胀满，腹中冷痛，中下焦寒湿。又沉寒痼冷，肾中无阳，脉气欲绝，黑附子为引用。又炮之与补阴药同用，能引血药入气分生血，治血虚发热，故产后大热必用之。炒黑能止唾血、痢血，水泻无度，（炙为末，粥饮调一钱，立效。）血痢。（烧黑不令成灰，为末，每服一钱，米饮调下。）伤寒后阴阳易病。（取四两为末，汤调顿服，覆衣被出汗。）生姜 味辛、甘，气微温。气味俱轻，阳也。无毒。去皮即热，留皮则冷。杀半夏毒。）生者尤良。主伤寒头痛，鼻塞咳上气。入肺，开胃口，益脾胃。散风寒，治痰嗽。止呕吐，为呕家之圣药。久服去臭气，通神明。无病患夜不宜食之，夜气宜静，屡动气故也。佐大枣能浓肠。  

生和半夏主心下急痛。捣汁和蜜服，主中热不能食。又汁和杏仁泥煎成膏，水调服，下一切结气，贯心胸壅膈冷热气神效。治痢，（切如麻粒大，和好茶煎一两碗，任意呷之大妙。）霍乱注痢转筋欲死。（取三两捣破，以酒一升，煮三四沸，顿服之愈。）狐臭，（用汁涂腋下，绝根本。）暴赤眼无疮者。（以古铜钱刮净。姜上取汁于钱唇点目。热泪出，今日点，来日愈。）麻黄 味苦、甘，气温。气味俱薄，阳也，升也。无毒。手太阳及足太阴经、手少阴、阳明经荣卫药也。（浓朴为之使。恶辛荑、石苇。立秋采茎，阴干，令青。陈久者良。凡使用，折去根节，用水煮一二沸去沫，不则令人烦闷。）主中风伤寒头痛，温疟，发表出汗，去邪热气，止咳逆上气，除寒热，破症坚积聚。发太阳、少阴经汗，出表上寒邪，泄卫实，去荣中寒。消赤黑斑毒。治身上毒风，麻痹不仁。不可多服，令人虚。根节能止汗。小儿疮 倒 黑者。（去节半两，以蜜一匙同炒良久，水半斤煎沸去沫。再煎去二分之一，乘热尽服之。避风，其疮复出。  

一法用无灰酒煎，效更速。）白芷 味辛，气温。气味俱轻，阳也。无毒。阳明经引经药，手阳明经本经药。（当归为之使。恶旋复花。）主女人漏下赤白，血闭阴肿，寒热风侵头目泪出。长肌肤润泽，可作面脂去面瘢。手阳明头痛、中风寒热，解利药也。治风通用，去肺经风热，（宜作寒。）治心腹血刺痛。能蚀脓，乳痈发背瘰 ，肠风痔 ，一切疮疥，排脓止痛，内托生肌。又与辛荑、细辛同用，治鼻塞病。  

 本 味辛、苦，气温。气浓味薄，阳也，升也。无毒。太阳经本经药。（恶 茹。畏青葙子。采根曝干，三十日成。）主妇人疝瘕，阴中寒肿痛，腹中急。除风头痛，长肌肤，悦颜色。太阳经风药。治寒邪结郁及本经头痛，顶颠痛，大寒犯脑，脑齿痛。引诸药上至颠顶，清明前立秋后，凡中雾露之气皆湿邪中于上焦，白木汤中加木香同治之，此既治风又治湿也。  

天麻 味辛、甘，气平。无毒。（五月采根，曝干。其苗名定风草。）主头风诸风，湿痹，四肢拘挛。小儿风痫惊气，利腰膝强筋力，通血脉、关窍。久服益气轻身长年。又主诸毒恶气，鬼疰蛊毒，支满寒疝，热毒痈肿。《衍义》云：凡用须别药相佐使，然后见功，仍须多用之。  

赤箭（一云即天麻苗也。）味辛、气温。无毒。主杀鬼精物，蛊毒恶气，消痈肿，下支满，疝气下血。久服益气力，强阴肥健，轻身增年。赤箭则言苗用之，有自表入里之功。天麻则言根用之，有自内达外之理。  

 耳实（一名苍耳。）味苦、甘、气温。（子熟时采，日干用。忌食猪肉。入药炒用。古今方多单用。）主风头寒痛，风湿周痹，四肢拘挛。恶肉死肌，瘰 疥癣瘙痒。久服益气，耳目聪明，强志轻身，填髓暖腰脚。叶味苦、辛，微寒。治疗同。  

秦艽 味苦、辛，气平。微温。阴中微阳。手阳明经药。（菖蒲为之使，罗纹者佳。）主寒热邪气，寒湿风痹，肢节痛。下水利小便。疗风无问久新，通身挛急。治五种黄病，酒黄黄疸大效。主传尸骨蒸及时气治下，（牙痛口疮。）黄胆，皮肉眼如金色，小便赤，心烦口干。  

（用五两，牛乳三升，煮取一升，分温再服瘥。又方加芒硝一两。）狗脊 味苦、甘。气平，微温。无毒。（萆 为之使。恶败酱。细锉酒拌蒸，从巳至申。）主腰背强，关机缓急，周痹寒湿膝痛。颇利老人。疗失溺不节。男子脚弱腰痛。续筋骨，坚利俯仰，女子伤中。  

白藓 味苦、咸。气寒。无毒。（恶螵蛸、桔梗、茯苓、萆 。四月、五月采根，阴干。  

根皮良。）主头风黄疽，咳逆淋沥。女子阴中肿痛，湿痹死肌，不可屈伸，起止行步。治一切热毒风，风疮疥癣赤烂，眉发脱脆。  

水萍 味辛、酸，气寒。无毒。（水中大萍，叶圆阔寸许，背紫色。三月采，曝干。）主暴热身痒，下水气。胜酒，长须发。主消渴。久服轻身。治时行热病，发汗甚有功。五月取阴干，烧烟灰去蚊。《采萍歌》云：不在山兮不在岸，采时须在七月半。管甚瘫风与缓风，些少微风都不算。豆淋酒内下三钱，铁扑头上也出汗。水肿小便不利。（捣汁饮之。又末服方寸匕，日二服良。）恶疾遍身疮。（浓煮汁，渍浴半月效，此方甚奇古。）木贼 味甘、微苦。无毒。（四月采，去节锉，以水润湿，火上熏用。）主目疾，退翳膜，益肝胆，明目，又消积块。疗肠风止痢，及妇人月水不断。又发汗至易。得牛角角 、麝香治休息痢历久不瘥。得禹余粮，当归、芎 ，疗崩中赤白，得槐鹅、桑耳，疗肠风下血。又与槐子、枳壳相宜，主痔疾血出。  

羊踯躅 味辛、气温。有大毒。（恶诸石及面。不入汤服。二、四月采花，阴干，取花黄色。羊误食其药踯躅而死。）主贼风在皮肤中淫淫痛，温疟恶毒诸痹，鬼疰蛊毒。  

  味苦，气寒。有小毒。（四、五、六月采叶，曝干。）主热 ，烦满不能食。生捣汁服二四合，多则令人唾。五月五日采叶及枝头，洒酒与蜜水九蒸九曝，仍熬捣为末，蜜丸如梧桐子大。空心温酒或米饮下二、三十丸。多服久服治中风偏麻痹，骨间疼，腰膝无力。  

附子 味辛、甘，气温。大热。有大毒。（恶蜈蚣。畏防风、黑豆、甘草、黄 、人参、乌韭。冬月采为附子，春月采为乌头。凡使水浸，文武火炮令裂，表里皆黄，折去皮脐用。俗方每用须人参、甘草、生姜相配者，制其毒也。）主风寒咳逆，邪气，温中。金疮。破 坚积聚血瘕，寒湿 ，拘挛膝痛，不能行步。腰脊风寒，阴毒。伤寒烦躁，迷闷不省，四肢厥逆，心腹冷痛，霍乱转筋，下痢赤白。除肾中寒甚，白术为佐。除湿之圣药。又堕胎，为百药之长。  

通行诸经引用之药，入手少阳三焦、命门，性走而不守，浮中沉无所不至，阳中之阳，故行而不止，非若干姜止而不行。丹溪云：童便煮而浸之，以杀其毒，且可助下行之力，入盐尤捷。  

此佐使之药，世俗相袭用为治风及补药，杀人多矣。治疔肿甚者。  

生末，醋调涂之，干即再涂。）口噤卒不开，（用末纳管中，吹入喉中瘥。）久患口疮，（生末醋面调，男左女右，贴脚心，日再掺。）脚气连脚肿满，久不瘥。（生末，生姜汁调如膏，涂敷肿上，干再涂之。）乌头 味辛、甘，气温，大热。有大毒。（远志为之使，反半夏、栝蒌、贝母、白蔹、白芨。恶藜芦。忌豉汁。春时初生有脑，形似乌鸟之头，故名也。）主中风恶风，洗洗出汗。除寒湿痹，咳逆上气。破积聚寒热，消胸上痰冷。脐间痛，肩胛痛不可俯仰。又堕胎，治风痹血痹，半身不遂，行经药也。其汁煎之，名射罔，味苦，杀禽兽，一名鸟喙。主 疮根，结核瘰 ，毒肿及蛇咬。（先取药涂尖畔，渐渐近疮，习习逐痛至骨，疮有热脓及黄水出，涂之。  

若无脓水，有生血及新伤肉破，即不可涂，立杀人。中之者，以甘草、蓝青、小豆叶、浮萍、冷水解之。）天雄 味辛、甘，气大温。有大毒。（远志为之使。忌豉汁。）主大风寒湿痹，历节痛，拘孪缓急，关节重不能行步。头面风，去来疼痛。破积聚邪气，金疮。强筋骨，轻身健行，长阴气，强志，令人武勇，力作不倦。又堕胎。  

治一切风，一切气，通九窍，利皮肤，调血脉，消风痰。  

侧子 味辛，气大热。有大毒。（是又附子旁尖并角削下者。附子傍生绝小如大枣核者，亦是。）主痈肿湿痹，大风筋骨挛急历节，腰脚疼冷，寒热鼠 。治遍身风疹，冷酒调服神妙。疗脚气亦多验，又堕胎。附子、乌头、乌喙、天雄、侧子五物同出而异名。似乌鸟头者为乌头。又云：原种者为乌头。两歧状如牛角者，为鸟喙。细长至三、四者为天雄。根旁如芋散生者，为附子。旁连生小者，为侧子，乌头旁出侧子。后世补虚寒须用附子，仍取端平而圆大半两以上者，其力全。风家即多用天雄，亦取大者，以其尖角多热性不肯就下，取其能散也。  

半夏 味辛，微苦。气平，生微寒。熟温。阳中阴也。有毒。入足阳明经、太阴经、少阳经。（射干、柴胡为之使。恶皂荚。畏雄黄、生姜、干姜、秦皮、皂荚。反乌头。陈久者良。  

须用汤洗泡十许过，令滑尽，不尔戟人喉。用此必须生姜制其毒。服之忌羊内、羊血、饴糖。）主伤寒寒热，心下坚，下气。喉咽肿疼，头眩胸胀咳逆。肠鸣止汗，能消痰涎止呕吐调胃健脾。  

治胸中寒，痰痞塞。太阴痰厥头痛，非此不除。又治痰疟。堕胎。摩涂消痈肿，生令人吐，熟令人下。脾恶湿，半夏能燥湿胜水，所以化痰而益脾。又诸血证禁用之。渴者去之，燥津液也。妊娠妇姜炒用之。蝎螫人，（水研涂之立止。）产后晕绝。（一两捣为末，冷水丸如大豆，纳鼻孔中即愈，此扁鹊法也。）天南星 味苦、辛，气平。有毒。（畏附子、干姜、生姜，入药炮用。）主中风。除风痰麻痹，下气破坚积。消痈肿，利胸膈，散金疮，扑损瘀血，蛇虫咬。疥癣，恶疮，堕胎。丹溪云：欲其下行，以黄柏引之。中风牙噤不开，（取末和龙脑少许，擦牙二、三十遍即开。）破伤风。（防风等分同为末，醋调上贴。）何首乌 （以人名称。）味甘、苦、涩，气微温。无毒。（茯苓为使。忌猪、羊血。恶莱菔。春夏采根以苦竹刀切，米泔浸，经宿曝干，木杵臼捣之，忌铁。有雌雄二种，雄者色赤，雌者色白。凡修合，须雌雄相合。本名交藤，一名夜合。因何首乌服之而得名。）主瘰 ，消痈肿。疗头面风疮，五痔、腰膝。止心痛、益血气，黑髭须、悦颜色。久服长筋骨，益精髓，延年不老，令人有子。亦治妇人产后及带下诸疾。凡服为末酒调。  

威灵仙 味苦、气温，无毒。（忌茗及面汤，冬月丙丁、戊己日采根阴干。）主诸风湿，令通十二经脉，治大风皮肤风痒，痛风在上下。去大肠风，宣通五脏，去腹内冷滞，心膈痰水久积， 瘕 癖气块，膀胱宿脓恶水，腰膝冷痛，脚疾不能履，及治折伤，多服疏人真气，虚者禁用。腰膝痛脚肿不履。（酒洗为末，空心温酒调下二钱，或蜜丸温酒下二、三十丸。）仙茅 味辛，气温。有毒。（以米泔浸赤汁出毒。忌犯铁器及食牛乳及黑牛肉。）主心腹冷气不能食，腰脚风冷挛痹不能行，丈夫虚劳，老人失溺，益阳道。久服通神强记，助筋骨，益肌肤，长精神，明耳目。  

白附子 味甘、辛，气温。无毒。（一云有）小毒。（三月采，凡用炮。）主心痛、血痹，面上百病，行药势。治中风失音，诸风冷气，疥癣风疮，头面痕。阴囊下湿，腿无力，又宜入面脂。  

高良姜 味辛、苦，气大温。纯阳。无毒。主暴冷，胃中冷逆冲心。霍乱腹痛，反胃呕食。  

转筋泻痢，健脾胃，消宿食。  

萆  （俗名土茯苓。） 味苦、甘。气平。无毒。（薏苡为之使。畏葵根、大黄、柴胡、牡蛎。）主腰背痛强，骨节风寒湿周痹。恶疮不瘳，热气伤中恚怒。阴痿失溺，关节少血，老人五缓。  

葫芦巴 味苦、气温。纯阳。（云是番芦菔子。春生苗，夏结子，至秋采之。）主元脏虚冷气最要。得附子、硫黄，治肾虚冷，腹胁胀满，面色青黑。得 香子、桃仁，治膀胱气甚效。  

白头翁 味甘、苦。气温，一云寒。无毒，一云有毒。（得酒良。四月采。）主温疟狂易，寒热， 瘕积聚腹痛。瘿气，项下瘤 。治赤毒痢甚效。逐血止痛，疗金疮、鼻衄、齿痛，一切风气及百节骨痛，暖腰膝。  

阿魏 味辛，气平、热。无毒。（性极臭而能止臭，亦奇物也。凡使先于净钵中研如粉，蒸于热酒器上，滚过任用。）主杀诸少虫，去臭气，破症积，下恶气，治心腹痛。辟瘟，治疟，治传尸邪鬼蛊毒。  

木香 味辛、苦。气温。味浓于气，阴中阳也。无毒。（形如枯骨，油重者良。）主邪气，辟毒疫瘟鬼。主淋露，久服强志，不梦寤魇寐。调诸气，散肺中滞气，行肝气。若治中下焦气结滞，须槟榔为使。治心腹积年冷气， 癖胀痛，九种心痛，女人血气刺痛，酒末服之。治腹中气不转运，和胃气，止霍乱吐泻呕逆，反胃，安胎，健脾。火煨实大肠，和黄连治痢疾。  

又得生姜、橘皮相佐使绝佳。又疗痈肿毒，又御雾露之气。久痢不愈。（取一块方圆一寸，黄连半两，水升半，煎同干去黄连薄切焙干，为末作三服，一服橘皮汤下，二服陈米汤下，三服甘草汤下。） 香子（一名茴香。）味辛，气平。无毒。入手足少阴经、太阳经。（阴干。得酒良，入药炒用。）主诸 ，霍乱。和诸食中甚香，破一切臭气。开胃下食，止呕吐，调中止痛。主干湿脚气，膀胱冷气肿痛，或连髀间疼痛，挛引入小腹不可忍。肾劳 疝。又疗恶毒。（取苗叶捣汁服之，日三用滓贴肿上，冬月用根。）零陵香（古谓薰草，亦即蕙香也。）味甘、辛。气平。无毒。（得酒良。）主邪恶气，心腹痛满，下气，酒煎服可止痛。疠风牙齿痛，煎含良。妇人浸油饰发，香无以加。  

肉豆蔻（一名肉果。）味苦、辛。气温。无毒。入手阳明经。（汤搜米面粉裹灰火中，煨黄熟用。油色肥实佳。）温中开胃、下气消食。治积冷心腹胀痛，霍乱中恶，脾胃虚冷，气并冷热，虚泄赤白痢，小儿伤乳，吐逆，泄泻之要药。凡痢以白粥饮服，霍乱气并，生姜汤服。  

草豆蔻（一名草果。）味辛，气温。阳也。无毒。入足太阴、阳明经。（面包煨熟用。）主温中，心腹痛。呕吐、霍乱。  

治风寒客邪在胃口，善去心胃客寒作痛。调散冷气力甚速，消酒毒去口臭气。治食积寒疟。  

甫考草豆蔻，即今之草果是也，故前人编在果部。《本草经》云：其形如圆眼，（当作荔枝）。  

但颇锐而壳微淡红，有纹棱，其中子如石榴子，其气味极辛。土人鲜采腌作果，以消食解酒，此正切于草果之形状，出处治疗，何其详备。奈何今世之医不考其真，而怪夫《本草经》遗而不载，却又别寻草豆蔻，谓难得其真，所以在处用之不同。江南多以建宁草仁为豆蔻，江北有以辣子为豆蔻，其于《本草经》形状、出处大不然矣。今之好事者，又于别集新添草果之条，妄意混注，更不考草豆蔻即其真，此其失又甚于不考者也。  

白豆蔻（一名肉果。）味辛，气大温。味薄气浓，阳也。无毒。主积冷气，止吐逆，反胃，谷下气，胃冷宜服。又散肺中滞气，入肺经，别有清高之气，上焦元气不足，以此补之。  

红豆蔻 味辛，温。无毒。主肠虚水泻，心腹搅痛。霍乱呕吐酸水，解酒毒。不宜多服，令人舌粗，不思饮食。（消瘴雾气毒，去宿食，治冷气腹痛，吐泄痢疾。）生南海诸谷，云是高良姜子，其苗如芦叶，似姜，花作穗，嫩叶卷而生，微带色。  

缩砂蜜（君，即砂仁。）味辛、苦，气温。无毒。主虚劳冷泻，宿食不消，赤白泄痢，止休息痢。温脾下气，治脾胃气结滞不散，腹中虚冷痛，又能安胎，行气故也。与白檀香、豆蔻为使，则入肺。与人参、益智为使，则入脾。与黄柏、茯苓为使，则入肾。与赤白石脂为使，则入大小肠。妊娠因气动胎痛不可忍。（炒熟捣为末，酒调服二钱。）荜澄茄 味辛，气温。无毒。（嫩胡椒青时采者。）主下气消食，腹间气胀，心腹冷痛，霍乱吐泻，肾气膀胱冷。古方偏用染发。  

使君子 味甘、气温。无毒。（始因郭使君疗小儿用此物后，因名之。用仁或兼用壳。）主小儿五疳，小便白浊，杀虫疗泻痢。  

芦荟 味苦，气寒无毒。（出波斯国，似黑饧，水滴脂泪而成。）主热风烦闷，胸膈间热气。明目镇心，小儿诸热。痫癫惊风，疗五疳，杀三虫及痔病疮 。解巴豆毒。患癣在头项间，延上耳颊。（用一两研，炙甘草半两末和匀。先以温浆水洗过，帛拭干敷之神效。） 齿。（取四分末，先以盐揩齿，洗净后敷上。）京三棱 味苦、辛，气平。阴中之阳。无毒。（黄色，体重，状若鲫鱼而小，火炮用。）主治老癖 瘕结块，妇人血脉不调，心腹痛，落胎。消恶血。色白属气，破血中之气。损真气，虚者勿用。  

蓬莪术 味苦、辛，气温。无毒。（火炮醋炒用，得酒醋良。）主心腹痛，中恶疰忤鬼气，霍乱冷气，饮食不消。酒研服之。又疗妇人血气痛，破 癖气最良。通月经，消瘀血，治积聚诸气为最要药。妇人药中多用。色黑属血，破气中文血，入气药能发诸香。  

大黄（使） 味苦，气大寒。味极浓，阴中之阴，降也。无毒。入手足阳明经。（黄芩为之使。无所畏。火干。凡有用蒸，有生，有熟，或酒浸或酒洗。锦纹者佳。）主下瘀血，血闭寒热。破 瘕积聚，留饮宿食，荡涤肠胃，推陈致新，通利水道，调中化食，安和五脏。性走而不守，泻诸实热不通，心腹胀满，下大使燥结，号称将军。取其荡涤峻快也。又敷贴一切疮疖痈肿。酒浸引之，上至巅，入太阳经。以舟楫载之可浮胸中。若用于下，不用酒浸洗。得芍药、黄芩、牡蛎、细辛、茯苓，疗惊恙怒，心下悸气。得硝石、紫石英、桃仁，疗女子血闭。  

葶苈 味辛、苦，气大寒。无毒。（榆皮为之使，恶僵蚕。立夏后采实阴干，炒用。得酒良。）主瘕 积聚结气，饮食寒热。破坚遂邪，通利水遂，走泄为功，大降气。治皮间邪水上出，面目浮肿及肺壅上气，咳嗽喘促，痰饮。又治肺痈喘不得卧。久服令人虚，病患涉虚者，宜远之。  

泽泻 味甘、咸，气寒。味浓阴也。阴中微阳。无毒。入足太阳经、少阴经。（畏海蛤，文蛤。）主风寒湿痹，乳难、消水。养五脏，益气力，肥健。久服耳目聪明，不饥延年，轻身，面生光，能行水上。入膀胱肾经，治淋闭。逐膀胱、三焦停水，泻肾邪去阴间汗。除湿行水为最要之药。多服病患眼，行去其水故也。凡服此者，小便多，则肾气必虚。古方止泄精，今不敢用。  

旋花 味甘、气温。无毒。五月采，阴干。主益气，去面 黑色，媚好。其根味辛，主腹中寒邪气，利小便。  

久服不饥轻身。  

旋复花 味咸、甘，气温。一云冷利，有小毒。（六月采花，日干。花如菊，深黄色，呼为金钱花。）主结气痰饮胁下满，惊悸。除水，利大肠。去五脏间寒热，补中下气。治头风，明目，消胸中痰结，唾如胶漆。病患稍涉虚者，不宜多服。伤寒汗下后心下痞坚，噫气不除者，宜此。根主湿，叶主敷金疮、止血。  

石龙  （一名龙须，即今作席者。）味苦，气微寒。无毒。（五月、七月采茎。八月、九月采根。）主心腹邪气，小便不利，淋闭，风湿，鬼疰恶毒。疗蛔虫，除热。久服补虚羸，轻身，耳目聪明，延年。  

通草 （臣，今谓之木通。）味辛、甘，气平。味薄，阳也。无毒。（正月采枝，阴干。  

去皮用。）主去恶虫，除脾胃寒热。通利九窍、血脉、关节，令人不忘。治五淋、利小便，导小肠热。治脾疸疾，常欲眠，心烦哕，出音声。疗耳聋。治鼻塞，散痈肿，诸结不消及金疮、恶疮、喉痹、鼠 折， 鼻 肉。女人血闭，催生堕胎，下乳。通脱木（俗名通草。轻白可爱，女工取以节物也。）亦能利阴窍，行小水，主蛊毒。其花上粉主诸虫 恶疮痔疾，取粉纳疮中。  

瞿麦 （臣。）味苦、辛，气寒。阳中微阴。无毒。（蓑根、牡丹为之使。恶螵蛸。立秋采实，阴干。）主关格诸癃结，小便不通，出刺，痈肿排脓，明目去翳，破胎堕子，下闭血。  

养肾气，逐膀胱邪气。竹木刺入肉中不出。（为末，水服方寸匕，或煮汁饮之。）百合 味甘，气平。无毒。（花白者入药佳。）主邪气腹胀心痛，利大小便。补中益气，除浮肿腹胀，痞满寒热，通身疼痛。百邪鬼魅，涕泣不止，狂叫惊悸。杀蛊毒，乳痈喉痹，发背及诸疮肿。张仲景治伤寒坏后百合病须此，病名百合，而治以百合，不识其义。  

紫草 味苦，气寒。无毒。（三月采，阴干。可以染紫者。）主心腹邪气，五疸。补中益气，利九窍，通水道，疗腹胀肿满，合膏疗小儿疮及面 。治伤寒时疾发疮疹不出者，服此使其发出。单煮汤饮，治豌豆疮，其效尢速。（又云细锉一两，百沸汤大盏泡，便以物合定，勿令泄气，候温，量儿大小服半合至一合，须出当轻减。）萱草根 味甘，气寒。无毒。（五月采花，八月采根。）治沙淋，下水气。主酒疸黄色通身音，取根捣汁服，亦取嫩苗煮食之。又主小便赤涩，身体烦热。根洗净，研汁一大盏，生姜汁半盏相合，时时细呷，治大热衄血。又取根细切，酒煎服，治破伤风神效。花名宜男，怀妊妇人佩之则生男。  

灯芯草 （即前龙 重出。）根及苗主五淋，生煮服，苗可以为 ，故 煮服更良。灯芯烧灰存性，取少许吹喉中，治急喉痹甚捷。涂乳上与少儿吃，治夜啼。  

酸浆 味酸，气平，寒微。无毒。（入家园圃中俱有，开白花，结青壳，熟则深红，壳中有子，如樱桃大，赤红色。五月采，阴干用。）主烦热满，定志益气，利水道。产难，吞其实立产。小儿食之能除热，有益。根绝苦，捣汁饮之，治黄胆多效。  

石苇 味苦、甘，气平，微寒。无毒。（杏仁为之使，得菖蒲良。生山谷石上。不闻水声及人声者良。三月采叶，阴干用之，去黄毛，毛射入肺，令人咳不可疗。入药微炙用。）主劳热邪气，五癃闭不通，利小便水道。止烦下气，补五劳，安五脏，去恶风，益精气。南人炒末，冷酒服，疗发背效。  

海藻 味苦、咸，气寒。无毒。一云有小毒。（反甘草。七月七日采，曝干。）主瘿瘤气，颈下核，破散结气瘫肿 瘕坚气，腹中上下鸣，下十二水肿。主辟百邪鬼魅。治气疾急满，疗疝气下坠痛核肿。治颔下瘰 如梅李。（取一斤洗净，酒浸数日，稍稍饮之。）又治颈下卒结囊，欲成瘿。（同前法。又同昆布等分为末，蜜丸如杏核大，含之稍稍咽下。）泽兰 味苦甘，辛，气微温。无毒。（香草也。有枝、梗、叶如菊而尖长微香，防己为使。）主乳妇内衄，中风余疾，大腹水肿，身面四肢浮肿，骨节痛，金疮瘫肿，疮疡。通九窍，利关脉，养血气，治产前后百病。  

昆布 味咸，气寒。无毒，一云小毒。主十二种水肿。瘿瘤聚结气， 疮。凡海中菜皆疗痿瘤结气。又 卵肿，煮汁咽之。  

甘遂 味苦、甘，气大寒。有毒。（瓜蒂为之使。恶远志。反甘草。阴干，连珠者良。）主大腹疝瘕，腹满，面目浮肿，留饮宿食，破 坚积聚。利水道，水结胸中，非此不除。其气直透所结处，专于行水，攻决为用。入药须斟酌。  

大戟 味苦、甘，气寒，阴中微阳。有毒。（小豆为之使。反甘草，畏菖浦、芦草、鼠屎。  

十二月采根。阴干。）主蛊毒，十二水肿，腹满急痛，积聚 结。中风皮肤疼痛，吐逆。善治瘀血，通月水，堕胎孕。又治颈痈肿。  

泽漆（大戟苗也。）味苦、辛，气微寒。无毒。一云微毒。（小豆为之使。恶薯蓣。三月三日、七月七采茎叶，阴干。）主皮肤热，大腹水气，四肢面目浮肿，丈夫阴气不足。  

荛花 味苦、辛，气寒。有毒。主伤寒温疟，下十二水肿，破积聚大坚 瘕，荡涤肠胃留癖，饮食寒热邪气。利水道，痰饮咳逆。  

芫花 味辛、苦，气温。有毒。（决明为之使。反甘草。阴干。凡用微熬，不可近眼。）主咳逆上气，喉鸣喘，咽肿短气，蛊毒鬼疟，疝瘕痈肿。消胸中痰水，善唾，水肿，五水在五脏皮肤及腰痛。久服令人虚。杀虫鱼。其根疗疥疮，可用毒鱼。  

商陆 味辛、甘、酸，气平。有毒。（忌犬肉。有赤白二种，花赤者根赤，花白者根白，白者入药用，赤者见鬼神甚毒。但贴肿外用，不可服。）主水胀疝瘕痹，熨除痈肿，杀鬼精物，泻蛊毒，敷恶疮。疗胸中邪气满，十种水，堕胎如人形者，有神。水肿，（取生者去皮，切如小豆许，一大盏，以水三升，煮二升烂，即取粟米一大盏，煮成粥，空心服一度，不得杂食。又切生根杂生鲤鱼肉煮作汤，又取六七两捣汁三合，和酒半升，看大小相度服利下水瘥。）痹不通，（薄切，醋蒸，肿去敷之。）石痈坚如石不作脓。（捣生根搽之，燥即易取软为度。）一切热毒肿。（和盐少许，捣效之，日再易。）牵牛子 味苦，气寒。属火，善走。有毒。有黑白二种，用黑者，炒用之。）主下气，疗脚满水肿。除风毒，利大小便。落胎。以气药引之，则入气；以血药引之，则入血。大泻元气，用者戒之。不胀满、不大便秘者勿用。罗谦甫云：牵牛味辛烈，泻人元气。若病湿气胜，不得施化，致大小便不通，则宜用之。然湿病之根在下焦，是血分中气病，不可用辛辣气药泻上焦太阴之气也。凡人饮食劳倦，皆血受病，率以此药泻之，是血病泻气，使气血俱虚也。  

蓖麻子 味甘、辛，气平。属阴。有毒。主水 水胀，又主身体疮痒疥癞浮肿，尸疰恶气，榨取油涂之。其药治脚风肿。催生及胞衣不下。（取七枚研如膏，涂脚底心，子及衣下，速洗拭去，不尔肠出，即用此膏涂顶，肠当自入。）一切肿毒疼痛，（捣敷瘥。）水 ，（水研二十枚服之。吐恶沫加至三十枚，三日一服，瘥则止。） 风，手指牵曲，鼻塌。（去皮擘为二片，黄连等分锉如豆，用水浸。春夏二、四日，秋冬、五、六日取一片，平旦、日中面东，用浸药水吞下。水少旋添，勿令干，渐加至三、四枚，微利不妨。）瘰 。（炒熟去皮，烂嚼临睡服二、三枚，渐加至八、九枚效。）海金沙 主通利小肠。得栀子、马牙硝，共疗伤寒热狂。  

白兔藿（一名白葛。）味苦，气平。无毒。主蛇虺蜂虿 狗菜肉蛊毒，鬼疰、风疰。  

诸大毒不可入口者，皆消除之。又去血，可抹着痛上，立消。毒入腹，煮饮即解。  

徐长卿 味辛，气温。无毒。（三月采。）主鬼物百精蛊毒，疫疾邪恶气，温疟。久服强悍轻身。  

大青 味苦，气大寒。无毒。（三、四月采茎叶，阴干。）主疗时气，天时热疾头痛，大热口疮及金石药毒。  

荠  味甘，气寒。形如桔梗，今人谓之土人参。亦有改造以混今参也。主解百药毒，杀蛊毒，虫咬，热狂温疾。取根捣末或生汁服之，出毒箭，封疔毒。  

钩吻 味辛，气温。有大毒。（半夏为之使。恶黄芩。叶似黄精而头尖处有两毛。不入汤。）主金疮乳痈，中恶气，咳逆上气，水肿。杀鬼疰蛊毒，杀乌兽。太上曰：太阴之精名曰钧吻，食之入口则死。  

常山 味苦、辛，气寒。有毒。（畏玉札。忌葱及菘菜、鸡肉。阴干，如骨者佳。）主伤寒发热，温疟鬼毒。胸中痰结吐逆，疗鬼蛊，往来洒洒恶寒。得甘草，吐疟效。不可多服，令人大吐。年老及久病患服之能伤真气，病患稍近虚怯勿用。  

蜀漆（常山苗也。） 味辛，气平。微温。纯阳。有毒。栝蒌、桔梗为使。五月采叶，阴干。）主疟及咳逆寒热，腹中 坚痞结，积聚邪气，蛊毒鬼疰。多服令人吐逆。  

野狼毒 味辛、气平。有大毒。（大豆为之使。恶麦句姜。二、八月采根，阴干。陈而沉水者良。）主咳逆上气，破积聚饮食，寒热水气，胁下积癖。恶疮鼠 疸蚀，鬼精蛊毒。杀飞鸟走兽，亦杀鼠。  

牙子 味苦、酸。气寒。有毒。（芜荑为使。恶地榆。八月采根，曝干。中湿腐烂生衣者杀人。）主邪气热气，疥瘙恶疡疮痔，去白虫。治妇人阴疮中烂，煎汤洗之。又治蛇毒，蜡月猪脂捣和，敷上立瘥。  

鬼臼 味辛，气温。有毒。（畏垣衣。不入汤。）主杀蛊毒鬼疰精物，辟恶气不祥，逐邪，解百毒。  

续随子 （即千金子。）味辛，气温，有毒。主妇人血结月闭，症癖 癖瘀血，蛊毒鬼疰。心腹痛，冷气胀满。利大小肠，除痰饮积聚，下恶滞物。茎中白汁，剥人面皮，去 。  

鹤虱 味苦，气平。存小毒。主蛔蛲虫咬，心腹痛用之。为散，以肥肉 汁服方寸匕，亦丸散中用治杀虫最要。  

蚤休 （即紫河车，俗呼重楼金线。） 味苦，气微寒。有毒。五月采根，日干。主惊痫摇头弄舌，热气在腹中，癫疾痈疮阴蚀，下三虫，去蛇毒，解百毒痈毒。（醋磨敷甚效，亦磨酒调服。）预知子 味苦、气寒。无毒。（采无时，其实如皂荚子，去皮研服之。）主杀虫疗蛊，治诸毒天行温疾。敷一切蛇虫咬。传云：取二枚缀衣领上，遇蛊毒物，则闻其有声，当便知之，故名。又云双仁者可带。  

水蓼 味辛。无毒。（生水泽中。茎赤，叶大于家蓼。）主蛇毒，捣敷之。绞汁服，止蛇毒，入心。水煮渍脚，消气肿。  

络石 味苦，气温。微寒。无毒。（杜仲、牡丹为之使。畏贝母、菖蒲。络木石而生，茎节着处，即生根须，凌冬不凋，叶圆如细橘正青，花白子黑。采茎叶，日干，附石者良。薜荔、木莲、地锦，石血等其类。主风热死肌痈疡，口干舌焦，痈肿不消，喉舌肿，水浆不下。除邪气，养肾，主腰髋痛，坚筋骨，利关节，强腰脚。久服轻身明目，润泽好颜色，不老延年。  

久服汁去蛇毒，心闷。刀斧诸疮，封之立瘥。喉痹不通，须臾欲绝。（取二两，水一升，煎一大盏，细细吃，须臾即通。）背痈。（取茎叶烂研绞汁，和蜜或酒，饮数升大妙。）营实 （蔷薇子也。）味酸、气温，微寒。无毒。（白花者良，阴干。根茎叶同功。  

冬取根，夏取茎叶。）主痈疽恶疮结肉跌损，败疮热气，阴蚀不瘳，利关节。治头疮。白花久服轻身益气。根止泄利腹痛。五脏客热，除邪益气，疽癞诸疮，金疮伤处，生肉复肌。  

蛇床子 味苦、辛、甘。气乎。无毒，一云小毒。（恶牡丹、巴豆，贝母。五月采实，阴干。凡入药捋去皮壳，取仁微炒。若作汤洗疮则生肌。）主妇人阴中肿痛，男子阴 湿痒。除痹气，利关节，癫痫恶疮，温中下气。令妇人子脏热，男子阴强。  

治腰胯疼，四肢顽痹。阴汗湿癣，浴男子阴，去风冷，大风身痒，煎汤浴之瘥。久服轻身好颜色，令人有子。主温中药，（取仁为末，白粉少许和匀相得如枣大，绵裹纳之。）阴户痛及产后阴下脱。（取子，绢袋盛蒸熨之。）王不留行 味苦、甘。气平。阳中之阴。无毒。（二月，八月采根，苗、花、子并用。）主金疮止血，逐痛出刺，除痹内寒，风毒风疹，痈疽恶疮 乳。妇人难产及经脉不匀。竹木针刺在肉中不出疼痛。（为末，熟水调方寸匕，即出。）败酱 味苦、咸。气平。微寒。无毒。入足少阴经、手厥阴经。（气如败豆酱故名。）主暴热火疮赤气，疥瘙疽痔。马鞍热气。除痈肿结气，风痹。破多年凝血，能化脓为水。催生落胎及产后诸病，止腹痛。仲景用治腹痈下脓。  

恶实 （即牛蒡子，又名鼠粘子。）味辛、苦。气平。秋后采子，酒拌蒸用。冬采根，蒸，暴干，不尔令人吐。）主明目，利腰膝，疗风毒肿，疮疹喉痹，风热痰壅，咽膈不利，牙齿疼痛，头面浮肿。吞一枚可出痈疮头。根亦主风毒痈疽恶疮，浸酒去风，根茎生捣汁和酒服，疗伤寒寒热汗出，中风面肿。捣根及叶入盐少许，封热毒肿。敷杖疮金疮，永不畏风。取汁夏月多浴，去皮肤习习如虫行风。瘫缓及丹石毒，风毒，明目，利腰脚。（取子末之，投酒中浸日，每日饮一二盏，随性多少。）风热闭塞咽喉，遍身浮肿。（取子一合，半生半熟杵末，酒调下一钱瘥。）疮庖将出，（炒子令熟，杵为末。每服一钱，荆芥二穗水煎七分，温服。如疮疹已出，更服亦妙。）皮肤风热，遍身生瘾疹。（取子与浮萍等分为末，薄荷汤调一钱，日二服。）白药 味辛、气温。无毒。主金疡生肌，治喉中热塞。常服消肿毒，解热毒甚效。诸疮痈肿不散。（取生根烂捣敷贴，无则生用末，水调涂之。）干苔 （即海中苔菜。）味咸，气寒。主痔，杀虫及霍乱，呕吐不止，煮汁服之。又心腹烦闷，冷水研如泥饮之即止，下一切丹石，杀诸药毒。不可多食，令人痿黄，少血色。杀木蠹虫，内木孔中。凡海族之流，皆下丹石。  

草蒿 （即青蒿）味苦，气寒。无毒。（四月采苗，日干。根茎花叶并入药，四者勿同用。春夏用苗，秋冬用子。）主疥瘙痂痒恶疮，杀虫。生捣敷金疮，止血生肉止痛。又主鬼气尸疰伏连，妇人血气腹内满，及冷热久痢。止泻开胃明目，黑毛发。治劳瘦留热在骨节间，童便浸之良。  

心痛热黄。（生捣汁服，并敷之。）泻痢。（饭饮调末五钱，或入生姜煎浓汁服。）骨蒸劳热。  

（细锉，入童便浸大釜中，煎半去滓，再以微火煎成膏，丸如梧桐子大。空心。既卧，酒下二十丸。）鬼气。（取子为末，酒服方寸匕。）恶疮臭肉。（烧灰，淋汁，和锻石煎。）藜芦 味辛、苦，气寒。有毒。（黄连为之使。反细辛、芍药、五参。恶大黄。二月采根，阴干。去芦头，微炒用。不入汤。）主蛊毒，咳逆泄痢肠 。头疡头秃，疥瘙恶疮。杀诸虫毒，去死肌，疗喉痹不通，治马刀烂疮及马疥癣。吐上膈风痰，暗风痫病。（取一两浓煎，防风汤浴过，焙干微炒作末，温水下半钱，吐为度。）射干 （即鸟FS 根。味苦，气平，微温。有毒。（三月三日采根，阴干。）主咳逆上气，咳唾，言语气臭。喉痹咽痛，不得消息。散结气，消肿毒，行太阴、厥阴之积痰，使结核自消，甚捷。腹中邪逆，饮食大热，胸满腹胀。通女人月闭，消瘀血，久服令人虚。治便毒，足厥阴湿气因劳而发。（取三寸与生姜同煎，食前服，利三两行，效。）山豆根 味甘，（当作苦。）无毒。主解诸药毒。止痛，消疮肿。杀小虫，寸白虫，含口中解咽喉痛肿。解毒，人马急发黄，咳嗽。患秃疮，水研敷之。  

蛇含 味苦，气微寒。无毒。阴干。主惊痫，寒热邪气，除热。金疮疽痔，鼠 恶疮头疡，丹疹。治蛇虫蜂虺咬。  

白蔹 味苦、甘，气平，微寒。无毒，一云有毒。（代赭为之使，反乌头。）主痈肿诸疮，散结气。止痛除热，目中赤。小儿惊痫温疟，女子阴中肿痛。杀火毒，汤火疮，刀箭疮。  

白蔹、白芨，古今服饵方少用，多用于敛疮方中。疔肿发背。（水调末，敷之良。）白芨 味苦、辛，气平。微寒。阳中之阴。无毒。（紫石英为之使，恶理石，畏杏仁。）主痈肿恶疮败疽，伤阴死肌。胃中邪气，贼风鬼击，痱缓不仁。除白癣疥虫。  

羊蹄 味苦，气寒。属水。无毒。（取根用）。主头秃疥瘙。除热。女子阴蚀。浸淫疽痔，杀虫。醋磨贴肿毒，涂癣立效。  

连翘 味苦、气平，微寒。气味俱轻，阳也。无毒。手、足少阳经、阳明经药，入手少阴经。（阴干。）主寒热，鼠屡瘰 痈肿恶疮瘿瘤，结热蛊毒，有神功。泻心火，降脾胃湿热，通利五淋及月经。除心经客热，尤宜小儿。治血证以防风为上使，连翘为中使，地榆为下使。  

百草灰 （五月五日采露取之一百种，阴干，烧灰，以井花水为团，或重炼，以醋和为饼。）主腋臭及金疮。腋臭，（腋下挟之，干即易，当抽一身痛闷，疮出即止。以水及小便洗之，不过三度愈。）金疮止血生肌。（刮敷疮上。） FS 菇 味辛、酸，气寒。有小毒。（甘草为之使。恶麦门冬。五月采根，阴干。黑头者良。）主蚀恶肉败疮死肌，杀疥虫，排脓恶血。除大风热气，善忘不乐。  

金星草 味苦、气寒。无毒。（凌冬不凋，叶背冬生黄星点子两行，相对如金色。五月和根采，风干。）主痈疽疮毒，大解硫黄及丹石毒。发背痈，结核，用叶和根，酒煎服之。先服食，药悉下，毒去疮愈。或作末，冷水服及涂疮肿上，殊效。根碎之，浸油涂头，大生毛发。  

老年人不可辄服。  

紫葛 味甘、苦，气寒。无毒。（生山谷中，三月，四月采根皮，日干，不入方用。）主痈肿恶疮，取根皮捣末，醋和封之。  

蒲公英 （即黄花地丁。）味苦、气平，无毒。入阳明、太阴经。（四、五月采）。主妇人乳痈肿，水煮汁饮之。捣封之立消。一名构耩耨草。叶如苦苣，花似小菊，先春开花，花罢飞絮。溃坚散肿，消结核有奇功。解石毒，散滞气。  

谷精草 味辛、气温，无毒。（二、三月谷田中采之。）主喉痹，牙齿风痛，口舌诸疮。  

明目去翳。又喂驴马，主虫颡毛焦等病。  

牛扁 味苦、气微寒。无毒。主身皮疮热，可作浴汤。杀牛虱小虫，又疗牛病。  

夏枯草 味苦、辛，气寒。无毒。禀纯阳之气，得阴气则枯。（王瓜为使，四月采。）主寒热瘰 ，鼠 头疮，破症散瘿，脚肿湿痹轻身。  

鸭跖草 味苦，气大寒。无毒。（叶如竹，花深碧，有角如鸟嘴，花好为色。）主寒热瘴疟，痰饮丁肿。小儿丹毒，发热狂痫，腹痞。又治热痢，蛇犬咬，痈疽等毒。  

山茨菇根 有小毒。主痈肿疮 ，瘰 结核等，醋磨敷之。又取茎叶捣为膏，入蜜贴疮口上，清血出效。  

芮实 （KT 麻子也。）味苦，气平，无毒。主赤白冷热痢，炒为末，蜜浆水调服。各一枚，破痈肿。（叶似苎，高四、五尺。秋间取皮为索。）蠡实 （即马蔺子也。）味甘、平，温。无毒。除胃热，风寒湿痹。坚筋骨，利大小便，止烦满。  

产后血晕，妇人崩中带下。止吐衄，消肿毒。一名荔实，《月令》云：荔挺出是也。（注云：叶似蒲根，可为刷。）久服长肌肤，令人肥健。  
