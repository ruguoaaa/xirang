全唐词

    虞世南

    ●织锦曲

    寒闺织素锦，含怨敛双蛾。综新交缕涩，经脆断丝多。衣香逐举袖，钏动应鸣梭。还恐裁缝罢，无信往交河。

    长孙无忌

    ●新曲二首

    侬阿家住朝歌下，早传名。结伴来游淇水上，旧长情。玉佩金钿随步远，云罗雾E067逐风轻。转目机心悬自许，何须更待听琴声？

    ●二

    回雪凌波游洛浦，遇陈王。婉约娉婷工语笑，侍兰房。芙蓉绮帐还开拼，翡翠珠被烂齐光。长原今宵奉颜色，不爱吹箫逐凤皇。

    谢偃

    ●踏歌词

    春景娇春台，新露泣新梅。春叶参差吐，新花重叠开。花影飞莺去，歌声度鸟来。倩看飘摇雪，何如舞袖回？

    ●二

    逶迤度香阁，顾步出兰闺。欲绕鸳鸯殿，先过桃李蹊。风带舒还卷，簪花举复低。欲问今宵乐。但听歌声齐。

    ●三

    夜久星沉没，更深月影斜。裙轻才动佩，鬟薄不胜花。细风吹宝袂，轻露湿红纱。相看乐未已，兰灯照九华。

    杨廷玉

    ●回波词

    回波尔时廷玉，打獠取钱未足。阿姑婆见作天子，傍人不得枨触。

    乔知之

    ●杨柳枝

    可怜濯濯春杨柳，攀折将来就纤手。妾容兴此同盛衰，何必君恩能独久？

    ●绿珠怨

    石家金谷重新声，明珠十斛卖娉婷。此日可怜君自许，此时歌舞得人情。

    ●二

    君家闺阁不曾难，好将歌舞借人看。富贵雄豪非分理，骄奢势力横相干。

    ●三

    辞君去君终不忍，徒劳掩袂伤红粉。百年离别在高楼，一代红颜为君尽。

    李景伯

    ●回波乐

    回波尔时酒色，微臣职在箴规。侍宴既过三爵，喧哗悉恐非仪。

    李峤

    ●桃花行

    岁去无言忽憔悴，时来含笑吐氛氲。不能拥路迷仙客，故欲开蹊侍圣君。

    ●水调歌

    山川满目泪沾衣，富贵荣华能几时。不见只今汾水上，唯有年年秋雁飞。

    徐彦伯

    ●桃花行

    源水丛花无数开，丹跗红萼间青梅。从今结子三千岁，预喜仙游复摘来。

    赵彦昭

    ●桃花行

    红萼竞妍春苑曙，粉茸新向御筵开。长年原奉西王宴，近侍惭无东朔才。

    李又

    ●桃花行

    绮萼成蹊遍■芳，红英扑地满筵香。莫将秋宴传王母，来比春华寿圣皇。

    沈佺期

    ●回波乐

    回波尔时B03E期，流向岭外生归。身名已蒙齿绿，袍笏未复牙绯。

    贺知章

    ●杨柳枝

    碧玉妆成一树高，万条垂下绿丝绦。不知细叶谁裁出，二月春风似剪刀。

    张说

    ●舞马词

    万玉朝宗凤BF24，千多率领龙媒。眄鼓凝骄蹀躞，听歌弄影徘徊。

    ●二

    天鹿遥征卫叔，日龙上借义和。将共雨骖争舞，来隋八骏齐歌。

    ●三

    彩旄八佾成行，时龙五色因方。屈膝衔杯赴节，倾心献寿无疆。

    ●四

    帝皂龙驹沛艾，星兰骥子权奇。腾倚骧洋应节，繁骄接迹不移。

    ●五

    二圣先天合德，群灵率士可封。击石骖■紫燕，■金顾步苍龙。

    ●六

    圣君出震应■，神马浮河献图。足踏天庭鼓舞，心将帝乐踌蹰。

    ●舞马千秋万岁乐府词

    金天诞圣千秋节，玉醴还分万寿觞。试听紫骝歌乐府，何如■骥舞华冈？连骞势出鱼龙变，蹀躞骄生鸟兽行。岁岁相传指树日，翩翩来伴庆云翔。

    ●二

    圣王至德与天齐，天马来仪自海西。腕足齐行拜雨膝，繁骄不进蹈千蹄。髹■奋鬣时蹲踏，鼓怒骧身忽上跻。更有衔杯终宴曲，垂头掉尾醉如泥。

    ●三

    远听明君爱逸才，玉鞭金翅引龙媒。不因兹白人问有，定是飞黄天上来。影弄日华相照耀，喷含云色且徘徊。莫言阙下桃花舞，别有河中兰叶开。

    ●苏摩遮

    摩遮本出海西胡，琉璃宝服紫髯胡。闻道皇恩遍宇宙，来将歌舞助欢娱。

    ●二

    绣装帕额宝花冠，夷歌骑舞借人看。自能激水成阴气，不虑今年寒不寒。

    ●三

    腊月凝阴积帝台，豪歌击鼓送寒来。油囊取得天河水，将添上寿万年杯。

    ●四

    寒气宜人最可怜，故将寒水散庭前。惟原圣君无限寿，长取新年续旧年。

    ●五

    昭成皇后帝家亲，荣乐诸人不比伦。往日霜前花委地，今年雪后树逢春。

    ●赠崔二安平公乐世词

    十五红妆侍绮楼，朝承握槊夜藏钩。君臣一意金门宠，兄弟双飞玉殿游。宁知宿昔恩华乐，变作潇湘离别愁。地湿莓苔生舞袖，江声怨叹人箜篌。自怜京兆双眉妩，会侍南来五马留。

    ●踏歌词

    花萼楼前雨露新，长安城里太平人。龙衔火千灯艳，鸡踏莲花万岁春。

    ●二

    帝宫三五献春台，行雨流风莫妒来。西域灯轮千影合，东华金阙万重开。

    苏颋

    ●桃花行

    桃花灼灼有光辉，无数成蹊点更飞。为见芳林含笑待，遂同温树不言归。

    ●山鹧鸪

    玉关往戍久，空闺人独愁。寒露湿青苔，别来蓬鬓秋。

    ●二

    人坐青楼晚，莺语百花时。愁多人易老，断肠君不知。

    崔液崔液

    ●踏歌词

    彩女迎金屋，仙姬出书堂。鸳鸯裁锦袖，翡翠贴花黄。歌声舞分行，艳色动流光。

    ●二

    庭际花微落，楼前汉已横。金壶催夜尽，罗袖舞寒轻。乐笑畅欢情，未半着天明。

    李隆基

    ●好时光

    宝髻偏宜宫样，莲脸嫩，体红香。眉黛不须张敞书，天教人鬓长。莫倚倾国貌，嫁取个，有情郎。彼此当年少，莫负好时光。

    杨太真

    ●阿那曲

    罗袖动香香不已，红蕖袅袅秋烟裹。轻云岭上乍摇风，嫩柳池塘初拂水。

    ●江采苹

    江采苹，莆田人。唐开元初高力士选归侍明皇，大见宠幸，善属文，自比谢女。所居悉值梅花，帝因其所好，战名梅妃。

    ●一斛珠

    柳叶双眉久不描，残庄和泪污红绡。长门尽日无梳洗，何必珍珠慰寂寥。

    崔怀宝崔怀宝

    ●忆江南

    平生原，原作乐中筝。得近玉人线手子，砑罗裙上放娇声，便死也为荣。

    崔国辅

    ●丽人曲

    红颜称绝代，欲并真无侣。独有镜中人，由来自相许。

    王维

    ●阳关曲

    渭城朝雨衣轻尘，客舍青青柳色新。劝君更尽一杯酒，西出阳关无故人。

    李白

    ●桂殿秋

    仙女下，董双成，汉殿夜凉吹玉笙。曲终却从仙官去，万户千门惟月明。

    ●二

    河汉女，玉■颜，云■往往在人间。九宵有路去无迹。袅袅香风生佩环。

    ●清平调

    云想衣裳花想容，春风拂槛露华浓。若非群玉山头见，会向瑶台月下逢。

    ●二

    一枝红艳露凝香，云雨巫山枉断肠。借问汉宫谁得似，可怜飞燕倚新妆。

    ●三

    名花倾国雨相欢，常得君王带笑看。解得春风无限恨，沈香亭亲倚阑干。

    ●燕萨蛮

    游人尽道江南好，游人只合江南老。未老莫还乡，还乡空断肠。绣屏金屈曲，醉人花丛宿。春水碧於于，画船听雨眠。

    ●二

    平林漠漠烟如织，寒山一带伤心碧。暝色人高楼，有人楼上愁。玉阶空伫立，宿鸟归飞急。何处是回程，长亭接短亭。

    ●三

    举头忽见衡阳雁，千声万字情何限。区耐薄情夫，一行书也无。泣归香阁恨，和泪淹红粉。待雁却回时，也无书寄伊。

    ●忆秦娥

    箫声咽，秦娥梦断秦楼月。秦楼月，年年柳色，灞陵伤别。乐游原上清秋节，咸阳古道音尘绝。音尘绝，西风残照，汉家陵阙。

    ●清平乐

    禁庭春书，莺羽披新绣。百草巧求花下逗，祗赌珠玑满斗。日晚却理残妆，御前闲舞霓裳。谁道腰肢窈窕，折旋笑得君王。

    ●二

    禁闱清夜，月探金窗罅。玉帐鸳映喷兰麝，时落银灯香B662。女伴莫话孤眠，六宫罗绮三千。一笑皆生百媚，宸衷教在谁边？

    ●三

    烟深水阔，音信无由远。惟有碧天云外月，偏照悬悬离别。尽日感事伤怀，愁眉似锁难开。夜夜长留半被，待君魂梦归来。

    ●四

    鸾衾凤褥，夜夜常孤宿。更被银台红蜡烛，学妾泪珠相续。花貌些子时光，抛人远泛潇湘。欹枕悔听寒漏，声声谪断愁肠。

    ●五

    画堂晨起，来报雪花坠。高卷帘栊看佳瑞，皓色远迷庭砌。盛气光引炉烟，素草寒生玉佩。应是天仙狂醉，乱把白云揉碎。

    ●连理枝〓黄锺宫

    雪盖宫楼闭，罗幕昏金翠。斗压阑干，香心淡薄，梅梢轻倚。喷宝猊香烬麝烟浓，馥红绡翠被。浅画云垂帔，点滴昭阳泪。咫尺宸居，君恩断绝，似远千里。望水晶帘外竹枝寒，守羊车未至。

    ●秋风清

    秋风清，秋月明。落叶聚还散，寒鸦楼复惊。相思相见知何日，此时此夜难为情。

    ●白鼻■

    银鞍白鼻■，绿地障泥锦。细雨春风花落时，挥鞭且就胡姬饮。

    ●结袜子

    燕南壮士吴门豪，筑中置铅鱼隐刀。感君恩重许君命，泰山一掷轻鸿毛。

    李康成

    ●采莲曲

    采莲去，月没春江曙。翠细红袖水中央，青荷莲子杂衣香，云起风生归路长。归路长，那得久。急回船，两摇手。

    沈宇

    ●乐世词

    菊黄芦白雁初飞，羌笛胡琴泪满衣。送君肠断秋江水，一去东流何日归？

    韩■

    ●章台柳（寄柳氏）

    章台柳，章台柳，往日依依今在否？纵使长条似旧垂，也应攀折他人手。

    柳氏

    ●杨柳枝

    杨柳枝，芳菲节，可恨年年赠离别。一叶随风忽报秋，纵使君岂堪折。

    刘长卿

    ●谪仙怨

    晴川落日初低，惆账孤舟解携。鸟向平芜远近，人随流水东西。白云千里万里，明月前溪后溪。独恨长沙谪去，江潭春草萋萋。

    ●秋风清

    新安路，人来去。早潮复晚潮，明日知何处？潮水无情说解归，自怜长在新安住。

    岑参

    ●六州歌头

    西去轮台万里馀，也知音信日应■。陇山鹦鹉能言语，为报家人数寄书。

    元结

    ●欸乃曲

    大历丁未中，漫叟结为道州刺史，以军事诣都使。远州，逢春水，舟行不进。作《欸乃》五首，令舟子唱之，盖以取适於道路增云。偶存名迹在人间，顺俗与时未安闲。来谒大官兼问政，扁艏却入九疑山。

    ●二

    湘江二月春水平，满月和风宜夜行。唱桡欲过平阳戍，守吏相呼问姓名。

    ●三

    千里枫林烟雨深，无朝无幕有猿吟。停桡静听曲中意，好似云山韶■音。

    ●四

    零陵郡北湘水东，浯溪形胜满湘中。溪口石颖堪自逸，谁能相伴作渔翁？

    ●五

    下泷船似入深渊，上泷船似欲升天。泷南始到九疑郡，应绝高人乘兴船。

    =☆= 
    李端

    ●拜新月

    开帘见新月，便即下阶拜。细语人不闻，北风吹裙带。

    顾况

    ●竹枝

    帝子苍梧不复归，洞庭叶下荆云飞。巴人夜唱竹枝后，肠断晓猿声渐稀。

    ●渔父引

    新妇矶边月明，女儿浦口潮平，沙头鹭宿鱼惊。

    ●桃花曲

    魏帝宫人舞凤楼，隋家天子泛龙舟。君王夜醉春眠晏，不觉桃花逐水流。

    张志和

    ●渔父

    西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。

    ●二

    钓台渔父褐为裘，两两三三舴艋舟。能纵棹，惯乘流，长江白浪不曾忧。

    ●三

    云溪湾里钓鱼翁，舴艋为家西复东。江上雪，浦边风，笑著荷衣不欢穷。

    ●四

    松江蟹舍主人欢，菰饭莼羹亦共餐。枫叶落，荻花乾，醉宿渔舟不觉寒。

    ●五

    青草湖中月正圆，巴陵渔父棹歌连。钓车子，橛头船，乐在风波不用仙。

    张松龄

    ●渔父〓和答弟志和

    乐是风波钓是闲，草堂松桧已胜攀。太湖水，洞庭山，狂风浪起且须还。

    谢良辅

    ●忆长安?正月

    忆长安，正月时，和风喜气相随。献寿彤庭万国，烧灯青玉五枝。终南往往残雪，渭水处处流澌。

    ●十二月

    忆长安，腊月时，温泉彩仗新移。瑞气遥迎凤辇，日光先暖龙池。取酒虾蟆陵下，家家守岁传■。

    ●状江南?仲春

    江南仲春天，细雨色如烟。丝为武昌柳，布作石门泉。

    ●孟冬

    江南孟冬天，荻穗软如绵。绿绢芭蕉裂，黄金橘柚悬。

    鲍防

    ●忆长安?二月

    忆长安，二月时，玄鸟初至■祠。百啭宫莺绣羽，千条御柳黄丝。更有曲江胜地，此来寒食佳期。

    ●状江南?孟春

    江南孟春天，荇叶大如钱。白雪装梅树，青袍似葑田。

    杜奕

    ●忆长安?三月

    忆长安，三月时，上苑遍是花枝。青门几场送客，曲水竟日题诗。骏马金鞭无数，良辰美景追随。

    丘丹

    ●忆长安?四月

    忆长安，四月时，南郊万乘旌旗。当酎玉■更献，含桃丝笼交驰。芳草落花无限，金张许史相随。

    ●状江南?季冬

    江南季冬月，红蟹大如■。湖水龙为镜，炉峰气作烟。

    严维

    ●忆长安?五月

    忆长安，五月时，君五避暑华池。进膳甘瓜朱李，续命芳兰彩丝。竞处高明台榭，槐阴柳色通逵。

    ●状江南?季春

    江南季春天，莼D724叶细如弦。池边草作径，湖上叶如船。

    郑■

    ●忆长安?六月

    忆长安，六月时，风台水榭逶迤。朱果雕笼香透，分明紫禁寒随。尘惊九衢客散，赭珂滴沥青骊。

    ●状江南?孟秋

    江南孟秋天，稻花白如毡。素腕惭新藕，残妆妒晚莲。

    陈元初

    ●忆长安?七月

    忆长安，七月时，槐花点散罘■。七夕针楼竞出，中元香供初移。绣毂金鞍无限，游人处处归迟。

    吕渭

    ●忆长安?八月

    忆长安，八月时，阙下天高旧仪。衣冠共颁金镜，犀象对舞丹墀。更爱终南灞上，可怜秋草碧滋。

    ●状江南?仲冬

    江南仲冬天，紫蔗节如鞭。海将盐作雪，山用火耕田。

    范灯

    ●忆长安?九月

    忆长安，九月时，登高望见昆池。上苑初开露菊，芳林正献霜梨。更想千门万户，月明钻杵参差。

    ●状江南?季夏

    江南季夏天，身热汗如泉。蚊蚋成雷泽，袈裟作水田。

    樊■

    ●忆长安?十月

    忆长安，十月时，华清士马相驰。万国来朝汉阙，五陵共猎秦祠。书夜歌钟不歇，山河四塞京师。

    ●状江南?仲夏

    江南仲夏天，时雨下如川。卢橘垂金弹，甘蕉吐白莲。

    刘蕃

    ●忆长安?十一月

    忆长安，子月时，千官贺至丹墀。御苑雪开琼树，龙堂冰作瑶池。兽炭毡炉正好，貂裘孤白相宜。

    ●状江南?季秋

    江南季秋天，栗熟大如拳。枫叶红霞举，苍芦白浪川。

    贾■

    ●状江南?孟夏

    江南孟夏天，慈竹笋如编。蜃气为楼阁，蛙声作管弦。

    沈仲昌

    ●状江南?仲秋

    江南仲秋天，鲟鼻大如船。雷是樟亭浪，苔为界石钱。

    张夫人

    ●拜新月

    拜新月，拜月出堂前。暗魄初笼桂，虚弓未引弦。拜新月，拜月妆楼上。鸾镜始安台，蛾眉已相向。拜新月，拜月不胜情。庭花风露清。月临人自老，人望月长明。东家阿母亦拜月，一拜一悲声断绝。昔年拜月逞容辉，如今拜月双泪垂。回看众女拜新月，却忆红闺年少时。

    郎大家宋氏

    ●婉转歌

    风已清，月朗琴复鸣。掩抑非千态，殷勤是一声。歌婉转，婉转和且长。原为双黄鹄，比翼共翱翔。

    ●二

    目已暮，长檐鸟声度。望君君不来，思君君不顾。歌婉转，婉转那能异栖宿？原为形与影，出入互相逐。

    戴叔伦

    ●调笑令

    边草，边草，边草尽来兵老。山南山北雪晴，千里万里月明。明月，明月，胡笳一声愁绝。

    杨巨源

    ●杨柳枝

    水边杨柳■尘丝，立马凭君剪一枝。惟有春风最相惜，殷勤更向手中吹。

    陈羽

    ●步虚词

    汉武清齐读鼎书，内官扶上画云车。坛上月明宫殿闭，仰看星斗礼空虚。

    ●二

    楼殿层层阿母家，昆仑山顶驻红霞。笙歌出见穆天子，相引笑看琪树花。

    韦应物

    ●调笑

    胡马，胡马，远放燕支山下。跑沙跑雪独嘶，东望西望路迷。迷路，迷路，边草无穷日暮。

    ●二

    河汉，河汉，晓挂秋城漫漫。愁人起望相恩，江南塞北别离。离别，离别，河汉虽同路绝。

    ●三台

    一年一年老去，来日后日花开。未报长安平定，万国岂得衔杯。

    ●二

    冰泮寒塘水渌，雨馀百草皆生。朝来门巷无事，晚下高齐有情。窦常窦常

    ●还京乐

    百战初休十万师，国人西望翠华时。家家尽唱升平曲，帝幸梨园亲制辞。

    李涉

    ●竹枝词

    荆门滩急水潺潺，两岸猿啼烟满山。渡头少年应官去，月落西陵望不还。

    ●二

    巫峡云开神女祠，绿潭红树影参差。下牢戍口初相问，无义滩头剩别离。

    ●三

    石壁千重树万重，白云斜掩碧芙蓉。昭君溪上年年月，偏照婵娟色最浓。

    ●四

    十二峰头月欲低，空迁滩上子规啼。孤舟一夜东归客，泣向东风忆建溪。

    ●五

    十二山晴花尽开，楚宫双阙对阳台。细腰争舞君沉醉，白日秦兵天下来。

    ●杨柳枝

    锦池江上柳垂桥，风引蝉声送寂寥。不必如丝千万缕，只禁离恨两三条。

    张仲素

    ●忆秦娥

    参差竹，吹断相思曲。情不足，西北高楼空远目。忆苕溪，寒影透清玉。秋雁南飞速，菰草绿应下，溪头沙上宿。

    王建

    ●宫中三台

    鱼藻池边射鸭，芙蓉苑里看花。日色赭袍相似，不著红鸾扇遮遮。

    ●二

    池北池南草绿，殿前殿后花红。天子千秋万岁，未央明月清风。

    ●江南三台

    扬州池边小妇，长干市里商人。三年不得消息，各自拜鬼求神。

    ●二

    青草台边草色，飞猿岭上猿声。万里三湘客到，有风有雨人行。

    ●三

    树头花落花开，道上人去人来。朝愁暮愁即老，百年几度三台。

    ●四

    斗身强健且为，头白龄落难追。准拟百年千岁，能得几许多时。

    ●调笑令

    团扇，团扇，美人并来遮面。玉颜憔悴三年，谁复商量管弦。弦管，弦管，春草昭阳路断。

    ●二

    胡蝶，胡蝶，飞上金枝玉叶。君前对舞春风，百叶桃花树红。红树，红树，燕语莺啼日暮。

    ●三

    罗袖，罗袖，暗舞春风依旧。遥看歌舞玉楼，好日新妆坐愁。愁坐，愁坐，一世虚生虚过。

    ●四

    杨柳，杨柳，日暮白沙渡口。船头江水茫茫，商人少妇断肠。肠断，肠断，鹧鸪夜飞失伴。

    ●江南春

    良人早朝夜半起，樱桃如珠露如水。下堂把火送郎归，移枕重眠晓窗里。

    ●宛转曲

    宛宛转转胜上纱，红红绿绿苑中花，纷纷泊泊夜飞鸦，寂寂寞寞离人家。

    滕迈

    ●杨柳枝

    三条陌上拂金羁，万里桥边映酒旗。此日令人肠欲民，不堪将入笛中吹。

    张籍

    ●雀飞多

    雀飞多，触网罗，网罗高树巅。汝飞蓬蒿下，勿复投身网罗间。粟积仓，禾在田。巢之雏，望其母来还。

    ●一七令?赋花

    花，落早，开赊。对酒客，兴诗家。能回游骑，每驻行车。宛宛清风起，茸茸鹿日斜。且原相留欢洽，惟愁虚弃光华。明年攀折知不远，对此谁能更叹嗟？

    ●古钗叹

    古钗堕井无颜色，百尺泥中今复得。凤皇宛转有古仪，欲为首饰不称时。女伴传看不知主，罗袖拂拭生光辉。兰膏已尽股半折，雕文刻样无年月。虽离井底入匣中，不用还与坠时同。

    令狐楚

    ●一七令?赋山

    山，耸峻，回环。沧海上，白云间。商老深寻，谢公远攀。古岩泉滴滴，幽谷鸟关关。树岛西连陇塞，猿声南彻荆蛮。世人只向簪裾老，芳草空馀麋鹿闲。

    刘禹锡

    ●纥那曲

    杨郁柳青青，竹枝无限情。同郎一回顾，听唱纥那声。

    ●二

    踏曲兴无穷，调同辞不同。原郎千万寿，长作主人翁。

    ●忆江南（和乐天春词，依《忆江南》曲拍为句。）

    春去也，多谢洛城人。弱柳从风疑举袂，丛兰衣露似沾巾，独坐亦含■。

    ●二

    春去也，共惜艳阳年。犹有桃花流水上，无辞竹叶醉尊前，惟待见青天。

    ●潇湘神

    湘水流，湘水流，九疑云物至今秋。若问二妃何处所，零陵芳草露中愁。

    ●二

    斑竹枝，斑竹枝，泪痕点点寄相思。楚客欲听瑶瑟怨，潇湘深夜月明时。

    ●杨柳枝

    塞北梅花羌笛吹，淮南桂树小山词。请君莫奏前朝曲，听唱新翻杨柳枝。

    ●二

    南陌东城春草时，相逢何处不依依？桃红李白皆夸好，须得垂杨相发挥。

    ●三

    凤阙轻遮翡翠帏，龙墀遥望■尘丝。御沟春水相辉映，狂杀长安年少儿。

    ●四

    金谷园中莺乱飞，铜驼陌上好风吹。城东桃李须臾尽，争似垂杨无限时。

    ●五

    花萼楼前初种时，美人楼上斗腰肢。如今扫掷长街里，露叶如啼欲恨谁？

    ●六

    炀帝行宫汴水滨，数株残柳不胜春。晚来风起花如雪，飞入宫墙不见人。

    ●七

    御陌青门拂地垂，千条金缕万条丝。如今绾作同心结，将赠行人知不知。

    ●八

    城外春风吹酒旗，行人挥袂日西时。长安陌上无穷树，唯有垂杨管别离。

    ●九

    轻盈袅娜占年华，舞榭妆楼处处遮。春尽絮飞留不得，随风好去落人家。

    ●十

    扬子江头烟景迷，隋家宫树拂金堤。嵯峨犹有当时色，半蘸波中水鸟栖。

    ●十一

    迎得春光先到来，轻黄浅绿映楼台。只绿袅娜多情思，更被春风长挫摧。

    ●十二

    巫峡巫山杨柳多，朝云暮雨远相和。因想阳台无限事，为君回唱竹枝歌。

    ●竹枝

    白帝城头春草生，白盐山下蜀江清。南人上来歌一曲，北人莫上动乡情。

    ●二

    山桃红花满上头，蜀江春水拍山流。花红易衰似郎意，水流无限似侬愁。

    ●三

    江上春来新雨晴，ED68西春水E067纹生。桥东桥西好杨柳，人来人去唱歌行。

    ●四

    日出三竿春雾消，江头蜀客驻兰桡。凭寄狂夫书一纸，住在成都万里桥。

    ●五

    两岸山花似雪开，家家春酒满银杯。昭君坊中多女伴，永安宫外踏青来。

    ●六

    城西门外滟堆，年年波浪不能摧。懊恼人心不如石，少时东去复西来。

    ●七

    瞿塘嘈嘈十二滩，此中道路古来难。长恨人心不如水，等间平地起波澜。

    ●八

    巫峡苍苍烟雨时，清猿啼在最高枝。个里愁人肠自断，由来不是此声悲。

    ●九

    山上层层桃李花，云间烟火是人家。银钏金钗来负水，长刀短笠去烧畬。

    ●十

    杨柳青青江水平，闻郎江上唱歌声。东边日出西边雨，道是无晴还有晴。

    ●十一

    楚水巴山江雨多，巴人能唱本乡歌。今朝北客思归去，回入纥那披绿罗。

    ●浪淘沙

    九曲黄河万里沙，浪淘风簸自天涯。如今直上银河去，同到牵牛织女家。

    ●二

    洛水桥边春日斜，碧流轻浅见琼沙。无端陌上狂风急，惊起鸳鸯出浪花。

    ●三

    汴水东流虎眼纹，清淮晓色鸭头春。君看渡口淘沙处，渡却人间多少人。

    ●四

    鹦鹉洲头浪风沙，青楼春望日将斜。衔泥燕子争归舍，独自狂夫不忆家。

    ●五

    濯锦江边雨岸花，春风吹浪正淘沙，女郎剪下鸳鸯锦，将向中流定晚霞。

    ●六

    日照澄洲江雾开，淘金女伴满江隈。美人首饰侯王印，尽是沙中浪底来。

    ●七

    八月涛声吼地来，头高数丈触山回。须臾却入海门去，卷起沙堆似雪堆。

    ●八

    莫道谗言如浪深，莫言迁客似沙沈。千淘万漉虽辛苦，吹尽寒沙始到金。

    ●九

    流水淘沙不暂停，前波未灭后波生。令人忽忆潇湘渚，回唱迎神三两声。

    ●抛球乐

    五色绣团结，登君玳瑁筵。最宜红烛下，偏称落花前。上客如先起，应须赠一船。

    ●二

    春早见花枝，朝朝恨发迟。及看花落后，却忆未开时。幸有抛球乐，一杯君莫辞。

    ●步虚词

    阿母种桃云海际，花落子城二千岁。海风吹折最繁枝，跪捧琼献天帝。

    ●二

    华表千年一鹤归，凝丹为顶雪为衣。星星仙语人听尽，却向五云翻翅飞。

    ●踏歌词

    春江月出大堤平，堤上女郎连袂行。唱尽新词观不见，红窗映树鹧鸪鸣。

    ●二

    桃蹊柳陌好经过，镫下妆成月下歌。为是襄王故宫地，至今犹自细腰多。

    ●三

    新词宛转处相传，振袖倾鬟风露前。月落乌啼云雨散，游童陌上拾花钿。

    ●四

    日暮江南闻竹枝，南人行乐北人悲。自从雪裹唱新曲，直到三春花尽时。

    ●江南春

    新妆宜面下朱楼，深锁春光一院愁。行到中庭数花朵，蜻蜓飞上玉搔头。


    白居易

    ●花非花

    花非花，雾非雾。夜半来，天明去。来如春梦不多时，去似朝云无觅处。

    ●忆江南

    江南好，风景旧曾谙。日出江花红胜火，春来江水绿如蓝，能不忆江南？

    ●二

    江南忆，最忆是杭州。山寺月中寻桂子，郡亭枕上看潮头，何日更重游？

    ●三

    江南忆，其次忆吴宫。吴酒一杯春竹叶，吴娃双舞醉鞭蓉，早晚复相逢。

    ●竹枝

    瞿塘峡口水烟低，白帝城头月向西。唱到竹枝声咽处，寒猿闻鸟一时啼。

    ●二

    竹枝苦怨怨何人，夜静山空歇又闻。蛮儿巴女齐声唱，愁杀江南病使君。

    ●三

    巴东船舫上巴西，波面风生雨脚齐。水蓼冷花红簌簌，江蓠湿叶碧凄凄。

    ●四

    江畔谁家唱竹枝，前声断咽后声迟。怪来调苦缘词苦，多是通州司马时。

    ●杨柳枝

    六幺水调家家唱，白雪梅花处处吹。古歌旧曲君休听，听取新翻杨柳枝。

    ●二

    陶令门前四五树，亚夫营裹百千条。何似东都正二月，黄金枝映洛阳桥。

    ●三

    依依袅袅复青青，勾引春风无限情。白雪花繁空扶地，绿丝条弱不胜莺。

    ●四

    红板江桥青酒旗，馆娃宫暖日斜时。可怜雨歇东风定，万树千条各自垂。

    ●五

    苏州杨柳任君夸，更有钱塘胜馆娃。若解多情寻小小，绿杨深处是苏家。

    ●六

    苏家小女旧知名，杨柳风前别有情。剥条盘作银环样，卷叶吹为玉笛声。

    ●七

    叶含浓露如啼眼，枝袅轻风似舞腰。小树不禁攀折苦，乞君留取雨三条。

    ●八

    人言柳叶似愁眉，更有愁肠似柳丝。柳丝挽断肠牵断，彼此应无绩得期。

    ●九

    一树春风万万枝，嫩于金色软于丝。永丰南角荒园裹，尽日无人属阿谁。

    ●十

    一树衰残委泥土，双林荣曜植天庭。定知此后天文裹，柳宿光中添雨星。

    ●十一

    雨枝杨柳小楼中，袅娜多年伴醉翁。明日放归归去后，世间应不要春风。

    ●十二

    前有别杨柳枝，梦得继和有‘春尽如飞’之句，又复戏答。

    柳老春深日又斜，任他飞向别人家。谁能更学孩童戏，寻逐春风捉柳花。

    ●浪淘沙

    一泊沙来一泊去，一重浪灭一重生。相搅相淘无歇日，会教山海一时平。

    ●二

    白浪茫茫与海连，平沙浩浩四无边。暮去朝来淘不住，遂令东海变桑田。

    ●三

    青草湖中万里程，黄梅雨裹一人行。愁见滩头夜泊处，风翻暗浪打船声。

    ●四

    借问江潮与海水，何似君情与妾心？ 相恨不如潮有信，相思始觉海非深。

    ●五

    海底飞尘终有日，山头化石岂无时。谁道小郎抛小妇，船头一去没回期。

    ●六

    随波逐浪到天涯，远客西还有几家。却到帝都重富贵，请君莫忘浪淘沙。

    ●宴桃源

    前度小花静院，不比寻常时见。见了又还休，愁却等间分散。肠断，肠断，记取钗横鬓乳。

    ●二

    落月西窗惊起，好个忽忽些子。鬓鬓匆轻松，凝了一双秋水。告你，告你，休向人间整理。

    ●三

    频日雅欢幽会，打得来来越杀。说著暂分飞，蹙损一双眉黛。无奈，无奈，雨个心儿总待。

    ●长相思

    汴水流，泗水流。流到瓜洲古渡头，吴山点点愁。思悠悠，恨悠悠。恨到归时方始休，月明人倚楼。

    ●二

    深画眉，浅画眉。蝉鬓■■云满衣，阳台行雨回。巫山高，巫山低。暮雨潇潇郎不归，空房独守时。

    ●一七令?赋诗

    诗，绮美，环奇。明月夜，落花时。能助欢笑，亦伤别离。调清金石怨，吟苦鬼神悲。天下只应我爱，世间惟有君知。自从都尉别苏句，便到司空送白辞。

    ●隔浦莲

    隔浦爱红莲，昨日看犹在。夜来风吹落，只得一回采。花开难有明年期，复愁明年还暂时。

    ●急乐世

    正抽碧线绣红罗，忽听黄莺欢翠娥。秋思冬愁春恨望，大都不得意时多。

    ●柘枝词

    柳暗长廊合，花深小院开。苍头铺锦褥，皓腕捧银杯。绣帽珠稠缀，香衫袖窄裁。将军拄球杖，看按柘枝来。

    ●江南春

    青门柳枝软无力，东风吹作黄金色。街前酒薄醉易醒，满眼春愁消不得。

    ●离别难

    缘杨陌上送行人，马去东回一望尘。不觉别时红泪尽，归来无可更沾巾。

    韦式韦式

    ●一七令?赋竹

    竹，临池，似玉。衣露静，和烟绿。抱节宁改，贞心自束。渭曲偏种多，王家看不足。仙仗正惊龙化，美实当随凤熟。唯愁吹作别离声，回首驾骖舞阵速。

    魏扶

    ●一七令?赋愁

    愁，回野，深秋。生枕上，起眉头。闺阁危坐，风尘远游。巴猿啼不住，谷水咽还流。送客泊舟入浦，思乡望月登楼。烟波早晚长羁旅，弦管终年乐五侯。

    王起

    ●一七令（赋花）

    花，点缀，分葩。露初衣，月未斜。一枝曲水，千树山家。戏蝶未成梦，娇莺语更夸。既见东园成径，何殊西子同车。渐觉风飘轻似雪，能令醉者乳如麻。

    范尧佐

    ●一七令（赋书）

    书，凭雁，寄鱼。出王屋，入匡庐。文生益智，道著清虚。葛洪一万卷，惠子五车馀。银钩屈曲索靖，题桥司马相如。别后莫睽千里信，数封缄送到闲居。

    卢贞

    ●杨柳枝

    一树依依在永丰，雨枝飞去杳无踪。玉皇曾采人间曲，应逐歌声人九重。

    柳宗元柳宗元

    ●杨白花

    杨白花，风吹渡江水。坐令宫树无颜色，摇荡春光千万里。茫茫晓日下长秋，哀歌未断城鸦起。

    ●欸乃曲

    渔翁夜傍西岩宿，晓汲清湘燃楚行。烟消日出不见人，欸乃一声山水绿。

    施肩吾

    ●步虚词

    何人步虚南峰顶，鹤泪九天霜月冷。仙词偶逐东风来，误飘数声落尘境。

    ●杨柳枝

    伤见路边杨柳春，一重折尽一重新。今年还折去年处，不送去年离别人。

    窦弘馀

    ●广谪仙怨（并序）

    天宝十五载正月，安禄山反，陷没洛阳。王师败绩，关门不守。车驾幸蜀，途次马嵬驿，六军不发，杨贵妃自尽，然后驾行。次骆谷，上登高下马，望秦川，遥辞陵庙，再拜鸣咽流涕，左右皆泣。谓力士曰：吾听九龄之言，不到于此。乃命中使往韶州以太牢祭之。因上马索长笛，吹笛曲成，潸然流涕，伫立久之。时有司旋录成谱。及銮驾至成都，乃进此谱，请名曲。帝谓吾因思九龄亦别有意，可名此曲为《谪仙怨》，其旨属马嵬之事。厥后以乳离隔绝，有人自西川传得者，无由知，但呼为《剑南神曲》。其音怨切，诸曲莫比。大历中，江南人盛为此曲。随州刺史刘长卿左迁睦州司马，祖筵之内，长卿遂撰其词，吹之为曲，意颇自得，盖亦不知本事。余既备知，聊因暇日撰其词，复命乐工唱之，用广其不知者。

    胡尘犯阙冲关：金辂提携玉颜。云雨此时萧散，君王何日归还。伤心朝恨暮恨，回首千山万山。独望天边初月，蛾眉犹自弯弯。

    腾潜（腾潜，字里及生卒年不详。现存《凤归云》词二首）

    ●凤归云

    金并栏边见羽仪，梧桐树上宿寒枝。五陵公子怜文采，画与佳人刺绣衣。

    ●二

    饮啄蓬山最上头，和烟飞下禁城秋。曾将弄玉归云去，金■斜开十二楼。

    裴■

    ●南歌子

    不是厨中弗，争如炙裹心。井边银钏落，展转恨还深。

    ●二

    不信长相忆，抬头问取天。风吹荷叶动，无夜不摇莲。

    ●三

    竿蜡为红烛，情知不自由。细丝斜结纲，急奈眼相钩。

    ●新添声杨柳枝

    思量大是恶姻缘，只得相看不得怜。愿作琵琶槽那畔，美人长抱在胸前。

    ●二

    独房莲子没人看，偷折莲时命也弃。若有所由来借问，但道偷莲是下官。

    姚合

    ●杨柳枝

    黄金丝挂粉墙头，动似颠狂静似愁。游客见时心自醉，无因得见谢家楼。

    ●二

    叶叶如眉翠色浓，黄莺偏恋语从容。桥边陌上无人识，雨湿烟和思万重。

    ●三

    江上东西离别饶，旧条折尽折新条。亦知春色人将去，犹胜狂风取次飘。

    ●四

    二月杨花触处飞，悠悠漠漠自东西。谢家咏雪徒相比，吹落庭前便作泥。

    ●五

    江亭杨柳折还垂，月照深黄几树丝。见说隋堤枯已尽，年年行客怪春迟。

    ●剑器词

    圣朝能用将，破敌速如神。掉剑龙缠臂，开旗火满身。积尸川没岸，流血野无尘。今日当场舞，应知是戏人。

    ●二

    昼渡黄河水，将军险用师。雪光偏着甲，风力不禁旗。阵变龙蛇活，军雄鼓角知。今朝重起舞，记得戏酣时。

    ●三

    破虏行千里，三军意气F538。展旗遮日黑，驱马饮河枯。邻

    境求兵略，皇恩索阵图。元和太平乐，自古恐应无。

    ●自鼻■

    为底胡姬酒，长来白鼻■。摘莲抛水上，郎意在浮花。

    元稹

    ●樱桃花

    樱桃花，一枝雨枝千万朵。花砖曾立采花人，悉破罗裙红似火。

    ●一七令（赋茶）

    茶。香叶，嫩芽。慕诗客，爱僧家。碾雕白玉，罗织红纱。铫煎黄蕊色，碗转麴尘花。夜后邀陪明月，晨前命封朝霞。洗尽古今人不倦，将知醉乳岂堪夸。

    封特卿

    ●离别难

    佛许众生愿，心坚石也穿。今朝虽送别，会却有明年。

    李贺

    ●难忘曲

    夹道开洞门，弱杨低画戟。帘影竹华起，箫声吹日色。蜂语绕妆镜，画蛾学春碧。乳系丁香梢，满栏花向夕。

    刘采春

    ●罗■曲

    不喜秦淮水，生憎江上船。载儿夫婿去，经几又经年。

    ●二

    借问东园柳，枯来得几年？自无枝叶分，莫怨太阳偏。

    ●三

    莫作商人妇，金钗当卜钱。朝朝江口望，错认几人船。

    ●四

    那年离别日，只道住桐庐。桐庐人不见，今得广州书。

    ●五

    昨日胜今日，今年老去年。黄河清有日，白发黑无缘。

    ●六

    昨日北风寒，牵船浦裹安。潮来打缆断，摇橹始知难。

    ●七

    间向江头采白苹，常随女伴赛江神。众中不敢分明语，暗掷金钱卜远人。

    裴夷直

    ●杨柳枝

    已作绿丝笼晓日，又成飞絮扑晴波。隋家不合栽杨柳，长遣行人春恨多。

    李绅李绅

    ●一七令（赋月）

    月。光辉，皎洁。耀乾坤，静空阔。圆满中秋，玩争诗哲。玉兔谪难穿，桂枝人共折。万象照乃无私，琼室岂遮君谒。抱琴对弹别鹤声，不得知音声不切。

    ●忆汉月

    花开花落无时节，春去春来有底凭。燕子不藏雷不蛰，烛烟昏雾暗腾腾。

    符载

    ●甘州歌

    月裹嫦娥不画眉，只将云雾作罗衣。不知梦逐青鸾去，犹把花枝盖面妇。

    苏郁

    ●步虚词

    十二楼藏玉堞中，凤凰双宿碧梧桐。流霞浅酌留君醉，今夜吹箫第几重。

    李德裕

    ●步虚词

    仙家女侍董双成，桂殿夜寒吹玉笙。曲终却从仙宫去，万户千门空月明。

    ●二

    河汉女主能链颜，云■往往到人间。九霄有路去无迹，袅袅天风吹佩环。


    杜牧

    ●八六子

    洞房深，画屏灯照，山色凝翠沈沈。听夜雨冷滴色蕉，惊断红窗好梦，龙烟细飘绣衾。辞恩久归长信，凤帐萧疏，椒殿间局。辇路苔侵。绣帘垂，迟迟漏传丹禁。舜华偷悴，翠鬟羞整，愁坐望处，金舆渐远，何时采仗重临？正消魂，梧桐又移翠阴。

    ●江南春

    千里莺啼绿映红，水村山郭酒旗风。南朝四百八十寺，多少楼台烟雨中。

    杜秋娘

    ●金缕曲

    劝君莫惜金缕衣，劝君须惜少年时。有花堪折君须折，莫待花残空折枝。

    薛逢

    ●河满子

    系马宫槐老，持杯店菊黄。故交今不见，流恨满川光。

    何希尧

    ●柳枝词

    大堤杨柳雨沈沈，万缕千条惹恨深。飞絮满天人去远，东风无力系春心。

    张祜

    ●杨柳枝

    莫折宫前杨柳枝，玄宗曾向笛中吹。伤心日暮烟霞起，无限春愁生翠眉。

    ●二

    凝碧池边敛翠眉，景阳室下绾青丝。那胜妃子朝元阁，玉手和烟弄一枝。

    ●氐州第一

    十指纤纤玉笋红，雁行转度翠弦中。分明自说长城苦，水调云寒一夜风。

    ●雨淋铃

    雨淋铃夜却归秦，犹是张徽一曲新。长说上皇垂泪教，月明南内更无人。

    ●胡渭州

    亭亭孤月照行舟，寂寂长江万里流。乡国不知何处是，云山漫漫使人愁。

    ●春莺啭

    兴卢池南柳未开，太真先把一枝梅。内人已唱春莺啭，花下C767C767软舞来。

    卢肇

    ●杨柳枝

    青鸟泉边草木春，黄云塞上是征人。归来若得长条僧，不悼风霜与苦辛。

    皇甫松

    ●天仙子

    晴野鹭鸶飞一双，水F950花发秋江碧。刘郎此日别天仙，登

    绮席，泪珠滴，十二晚峰高历历。

    ●二

    踯躅花开红照水，鹧鸪飞■青山觜。行人经岁始归来，千万里，错相倚，懊恼天仙应有以。

    ●浪涛沙

    滩头细草接■林，浪恶罾舡半欲沈。宿鹭眠鸥飞旧浦，去年沙觜是江心。

    ●二

    蛮歌豆寇北人愁，浦雨杉风野艇秋。浪起■■眠不得，寒沙细细入江流。

    ●杨柳枝

    春人行宫映翠微，玄宗侍女舞烟丝。如今柳向空城绿，玉笛何人更把吹。

    ●二

    烂熳春归水国时，吴王宫殿柳丝垂。黄莺长叫空闺畔，西子无因更得知。

    ●摘得新

    酌一卮，须教玉笛吹。锦筵红■烛，莫来迟。繁红一夜轻风雨，是空枝。

    ●二

    摘得新，枝枝叶叶春。管弦兼美酒，最关人。平生都得几十度，展得茵。

    ●梦江南

    兰烬落，屏上暗红蕉。闲梦江南梅熟日，夜船吹笛雨箫箫，人语驿边桥。

    ●二

    楼上寝，残月下帘旌。梦见秣陵惆怅事，桃花柳絮满江城，双髻坐吹笙。

    ●采莲子

    菡萏香连十顷陂举棹，小姑贪戏采莲迟年少。晚来弄水船头湿举棹，更脱红裙裹鸭儿年少。

    ●二

    船动湖光滟滟秋举棹，贪看年少信船流年少。无端隔水抛莲子举棹，遥被人知半日羞年少。

    ●竹枝

    槟榔花发竹枝鹧鸪啼女儿，雄飞烟瘴竹枝雌亦飞女儿。

    ●二

    木棉花尽竹枝荔枝垂女儿，千花万花竹枝待郎归女儿。

    ●三

    芙蓉并带竹枝一心连女儿，花侵隔子竹枝眼应穿女儿。

    ●四

    筵中蜡烛竹枝泪珠红女儿，合欢桃核竹枝雨人同女儿。

    ●五

    斜江风起竹枝动横波女儿，劈并莲子竹枝苦心多女儿。

    ●六

    山头桃花竹枝谷底杏女儿，雨花窈窕竹枝遥相映女儿。

    ●抛球乐

    红拨一声飘，轻裘坠越绡，坠越绡。带翻金孔雀，香满绣蜂腰。少少抛分数，花枝正索饶。

    ●二

    金蹙花球小，真珠绣带垂，绣带垂。几回冲凤蜡，千度入香怀。上客终须醉，觥盂且乳排。

    ●怨回纥

    白首南朝女，愁听异域歌。收兵颉利国，饮马胡卢河。毳布腥膻久，穹庐岁月多。雕窠城上宿，吹笛泪滂沱。

    ●二

    祖席驻征棹，开帆候信潮。隔筵桃叶泣，吹管杏花飘。船去鸥飞阁，人归尘上桥。别离惆怅泪，江路湿红蕉。

    李商隐

    ●杨柳枝

    暂凭樽酒送无惨，莫损愁眉与细腰。人世死前唯有别，春风争拟惜长条。

    ●二

    含烟惹雾每依依，万绪千条拂落晖。为报行人休尽折，半留相送半迎归。

    郑符

    ●闲中好

    闲中好，尽日松为侣。此趣人不知，轻风度僧语。

    张希复

    ●闲中好

    闲中好，幽声度声迟。卷上论题肇，画中僧姓支。

    段成式

    ●闲中好

    闲中好，尘务不萦心。坐对当窗木，看移三面阴。

    ●折杨柳

    枝枝交影锁长门，嫩色曾沾雨露恩。凤辇不来春欲尽，空留莺语到黄昏。

    ●二

    水殿年年占早芳，柔条偏惹御炉香。而今万乘多巡狩，辇路无阴绿草长。

    ●三

    玉楼烟薄不胜芳，金屋寒轻翠带长。公子骅骝往何处，绿阴堪系紫游缰。

    ●四

    嫩叶初齐不耐寒，风和时拂玉兰干。征人去日曾攀折，泣雨伤春翠黛残。

    ●五

    微黄才绽未成阴，绣户珠帘相映深。长恨早梅无赖极，先将春色出前林。

    ●六

    隋家堤上已成尘，汉将营边不复春。只向江南并塞北，酒旗相伴惹行人。

    ●七

    陌上河边千万枝，怕寒愁雨尽低垂。黄金■短人多折，已恨东风不展眉。

    温庭筠

    ●菩萨蛮

    小山重叠金明灭，鬓云欲度香腮雪。懒起画蛾眉，弄妆梳洗迟。照花前后镜，花面交相映。新帖绣罗襦，双双金鹧鸪。

    ●二

    水精帘裹颇黎枕，暖香惹梦鸳鸯锦。江上柳如烟。雁飞残月天。藕丝秋色浅，人胜参差剪。双鬓隔香红，玉钗头上风。

    ●三

    蕊黄无限当山额，宿妆隐笑纱窗隔。相见牡丹时，暂来还别离。翠钗金作股，钗上蝶双舞。心事竟谁知，月明花满枝。

    ●四

    翠翘金缕双■■，水纹细起春池碧。池上海棠梨，雨晴花满枝。绣衫遮笑脸，烟草黏飞蝶。青琐对芳菲，玉关音信稀。

    ●五

    杏花含露团香雪，绿杨陌上多离别。灯在月胧明，觉来闻晓莺。玉钩褰翠幕，妆浅旧眉薄。春梦正关情，镜中蝉鬓轻。

    ●六

    玉楼明月长相忆，柳丝袅娜春无力。门外草萋萋，送君闻马嘶。画罗金翡翠，香烛销成泪。花落子规啼，绿窗残梦迷。

    ●七

    凤皇相对■金缕，牡丹一夜轻微雨。明镜照新妆，鬓轻双脸长。画楼相望久，栏外垂丝柳。音信不归来，社前双燕回。

    ●八

    牡丹花谢莺声歇，绿杨满院中庭月。相忆梦难成，背窗灯半明。翠钿金压脸，寂寞香闺掩。人远泪兰干，燕飞春又残。

    ●九

    满宫明月梨花白，故人万里关山隔。金雁一双飞，沾痕沾绣衣。小园芳草绿，家住越溪曲。杨柳色依依，燕归君不归。

    ●十

    宝函钿雀金■■，沉香关上吴山碧。杨柳又如丝，驿桥春雨时。画楼音信断，芳草江南岸。鸾镜与花枝，此情谁得知。

    ●十一

    南园满地堆轻絮，愁闻一霎清明雨。雨后却斜阳，杏花零落香。无言匀睡脸，枕上屏山掩。时节欲黄昏，无惨独倚门。

    ●十二

    夜来皓月才当午，重帘悄悄无人语。深处麝烟长，卧时留薄妆。当年还自惜，往事那堪忆。花露月明残，锦衾知晓寒。

    ●十三

    雨晴夜合玲珑日，万枝香袅红丝拂。闲梦忆金堂，满庭萱草长。绣帘垂■■，眉黛远山绿。春水渡溪桥，凭栏魂欲消。

    ●十四

    竹风轻动庭除冷，珠帘月上玲龙影。山枕隐秾妆，绿檀金凤皇。雨蛾愁黛浅，故国吴宫远。春恨正关情，画楼残点声。

    ●十五

    玉纤弹处真珠落，流多暗湿铅华薄。春露■朝华，秋波浸晚霞。风流心上物，本为风流出。看取薄情人，罗衣无比痕。

    ●更漏子

    柳丝长，春雨细，花外漏声迢边。惊塞雁，起城鸟，画屏金鹧鸪。香雾薄，透帘幕，惆怅谢家池阁。红烛背，绣帘垂，梦长君不知。

    ●二

    星斗稀，钟鼓歇，帘外晓莺残月。兰露重，柳风斜，满庭堆落花。虚阁上，倚栏望，还似去年惆怅。春欲暮，思无穷，旧欢如攀中。

    ●三

    金雀钩，红粉面，花裹暂时相见。知我意，感我怜，此情须问天。香作穗，蜡成泪，还似雨人心意。山枕腻，锦衾寒，觉来更漏残。

    ●四

    相见稀，相忆久，眉浅澹烟如柳。垂翠幕，结同心，待郎熏绣衾。城上月，白如雪，蝉鬓美人愁绝。宫树暗，鹊桥横，玉■初报明。

    ●五

    背江楼，临海月，城上角声鸣咽。堤柳动，岛烟昏，雨行征雁分。京口路，归帆渡，正是芳菲欲度。银烛尽，玉绳低，一声村落鸡。

    ●六

    玉炉香，红蜡泪，偏照画堂秋思。眉翠薄，鬓云残，夜长衾枕寒。梧桐树，三更雨，不道离情正苦。一叶叶，一声声，空阶滴到明。

    ●归国遥

    香玉，翠凤宝钩垂■■。钿筐交胜金栗，越罗春水渌。画堂照帘残烛，梦馀更漏促。谢娘无限心曲，晓屏山断续。

    ●二

    双脸，小凤战篦金■艳。舞衣无力风吹，藕丝秋色染。锦帐绣帏斜掩，露珠清晓簟。粉心黄蕊花厌，黛眉山雨点。

    ●酒泉子

    花映柳条，吹向绿萍池上。凭栏干，窥细浪，雨萧萧。近来音信雨疏索，洞房空寂寞。掩银屏，垂翠箔，度春宵。

    ●二

    日映纱窗，金鸭小屏山碧。故乡春，烟霭隔，背兰■。宿妆惆怅倚高阁，千里云影薄。草初齐，花又落，燕双双。

    ●三

    楚女不归，楼枕小河春水。月孤明，风又起，杏花稀。玉钗斜■云鬟重，裙上金缕凤。八行书，千里梦，雁南飞。

    ●四

    罗带惹香，犹系别时红豆。泪痕新，金缕旧，断离肠。一双娇燕语雕梁，还是去年时节。绿阴浓，芳草歇，柳花狂。

    ●定西番

    汉使昔年离别，攀弱柳，折寒梅，上高室。千里玉关春雪，雁来人不来。羌笛一声愁绝，月徘徊。

    ●二

    海燕欲飞调羽，萱草绿，杏花红，隔帘栊。双鬓翠霞金缕，一枝春艳浓。楼上月明三五，琐窗中。

    ●三

    细雨晓莺春晚，人似玉，柳如眉，正相思。罗幕翠帘初卷，镜中花一枝。肠断塞门消息，雁来稀。

    ●四

    捍拨紫槽金衬，双秀萼，雨回鸾。齐学汉宫妆样，竞婵娟。三十六弦蝉闹，小弦蜂作团。听尽昭君幽怨，莫重弹。

    ●杨柳枝

    宜春苑外最长条，间袅春风伴舞腰。正是玉人肠绝处，一渠春水赤栏桥。

    ●二

    南内墙东御路傍，须知春色柳丝黄。杏花未肯无情思，何事行人最断肠。

    ●三

    苏小门前柳万条，毵毵金线拂平桥。黄莺不语东风起，深闭朱门伴舞腰。

    ●四

    金缕毵毵碧瓦沟，六宫眉黛惹香愁。晚来更带龙池雨，半拂栏干半人楼。

    ●五

    馆娃宫外邺城西，远映征帆近拂堤。纱得王孙归意切，不同芳草绿萋萋。

    ●六

    雨雨黄鹂色似金，袅枝啼露动芳音。春来幸自长如线，可惜牵缠荡子心。

    ●七

    御柳如丝映九重，风皇窗映绣芙蓉。景阳楼畔千条路，一面新妆待晓风。

    ●八

    识锦机边莺语频，停梭垂泪忆征人。塞门三月犹萧索，纵有垂杨未觉春。

    ●新添声杨柳枝

    一尺深红蒙曲尘，天生旧物不如新。合欢桃核终堪恨，裹许元来别有人。

    ●二

    井底点灯深烛伊，共郎长行莫围棋。玲珑骰子安红豆，人骨相思知不知。

    ●南歌子

    手裹金鹦鹉，胸前绣凤皇。偷眼暗形相。不如从嫁与，作鸳鸯。

    ●二

    似带如丝柳，团酥握雪花。帘卷玉钩斜。九衢尘欲暮，逐香车。

    ●三

    ■堕低梳髻，连娟细扫眉。终日雨相思。为君憔翠尽，百花时。

    ●四

    脸上金霞细，眉间翠钿深。欹枕覆鸳衾。隔帘莺百啭，感君心。

    ●五

    扑蕊添黄子，呵花满翠鬟。鸳枕映屏山。月明三五夜，对芳颜。

    ●六

    转眄如波眼，娉婷似柳腰。花裹暗相招。忆君肠欲断，恨春宵。

    ●七

    懒拂鸳鸯枕，休缝翡翠裙。罗帐罢炉熏。近来心更切，为思君。

    ●河渎神

    河上望丛祠，庙前春雨来时。楚山无限鸟飞迟，兰棹空伤别离。何处杜鹃啼不歇，艳红开尽如血。蝉鬓美人愁绝，百花芳草佳节。

    ●二

    孤庙对寒潮，西陵风雨萧萧。谢娘惆怅倚兰桡，泪流玉箸千条。暮天愁听思归乐，早梅香满山郭。回首雨情萧索，离魂何处飘泊？

    ●三

    铜鼓赛神来，满庭幡盖徘徊。水村江浦过风雷，楚山如画烟开。离别橹声空萧索，玉容惆怅妆薄。青麦燕飞落落，卷帘愁对珠阁。

    ●女冠子

    含娇含笑，宿翠残红窈窕。鬓如蝉。寒玉簪秋水，轻纱卷碧烟。雪胸鸾镜裹，琪树凤楼前。寄语青娥伴，早求仙。

    ●二

    霞帔云■，钿镜仙容似雪。画愁眉。遮语过轻扇，含羞下绣帏。玉楼相望久，花洞恨来迟。早晚乘岛去，莫相遗。

    ●玉蝴蝶

    秋风凄切伤离，行客未归时。塞外草先衰，江南雁到迟。芙蓉凋嫩脸，杨柳堕新眉。摇落使人悲，断肠谁得知。

    ●清平乐

    上阳春晚，宫女愁蛾浅。新岁清平思同辇，争奈长安路远。凤帐鸳被徒熏，寂寞花锁千门。竞把黄金买赋，为妾将上明君。

    ●二

    洛阳愁绝，杨柳花飘雪。终日行人姿攀折，桥下水流鸣咽。上马争勤离觞，南浦鸟声断肠。愁杀平原年少，过首挥泪千行。

    ●遐方怨

    冯绣槛，解罗帏。未得君书，断肠潇湘春雁飞。不知征马几时归。海棠花谢也，雨霏霏。

    ●二

    花半拆，雨初晴。未掷珠帘，梦残惆怅闻晓莺。宿妆眉浅粉山横。约鬟鸾镜裹，绣罢轻。

    ●诉衰情

    莺语，花舞，春画午，雨霏微。金带枕，宫锦，凤皇帷。柳弱蝶交飞，依依。辽阳音信稀，梦中归。

    ●思帝乡

    花花，满枝红似霞。罗袖画帘肠断，卓香车。过面共人闲语，战篦金凤斜。唯有阮郎春尽，不归家。

    ●梦江南

    千万恨，恨极在天涯。山月不知心裹事，水风空落眼前花，摇曳碧云斜。

    ●二

    梳洗罢，独倚望江楼。过尽千帆皆不是，斜晕脉脉水悠悠，肠断白洲。

    ●河传

    江畔，相唤。晓妆鲜，仙景个女采莲。请君莫向那岸边，少年，好花新满舡。红袖摇曳逐风暖，垂玉腕，肠向柳丝断。浦南归，浦北归，莫知，晚来人已稀。

    ●二

    湖上，间望。雨萧萧，烟浦花桥路遥。谢娘翠娥愁不消，终朝，梦魂迷晚潮。荡子天涯归棹远，春已晚，莺语空肠断。若耶溪，溪水西，柳堤，不闻郎马嘶。

    ●三

    同伴，相唤。杏花稀，梦裹每愁依违。仙客一去燕已飞，不归，泪痕空满衣。天际云鸟引情远，春已晚，烟霭渡南苑。雪梅香，柳带长，小娘，转令人意伤。

    ●蕃女怨

    万枝香雪开已偏，细雨双燕。钿蟑争，金雀扇，画梁相见。雁门消息不归来，又飞过。

    ●二

    碛南沙上惊雁起，飞雪千里。玉连环，金镞环箭，年年征战。画楼离恨锦屏空，杏花红。

    ●荷叶杯

    一点露珠凝冷，波影，满池塘。绿茎红艳雨相乱，肠断，水风凉。

    ●二

    镜水夜来秋月，如画，采莲时。小娘红粉对寒浪，惆怅，正思维。

    ●三

    楚女欲归南浦，朝雨，湿愁红。小舡摇漾入花裹，波起，隔西风。

    ●玉楼春

    家临长信往来道，乳燕双双掠烟草。油壁车轻金犊肥，流苏帐晓春鸡早。

    笼中娇鸟暖独睡，帘外落花闲不扫。衰桃一树近前池，似惜红颜镜中老。


    鱼玄机

    鱼玄机，字幼微。唐补阙李意妾，爱衰，咸通中为西京咸宜观女道士。善属文，工诗。以笞杀女童绿翘，为京兆温璋所杀。

    ●杨柳枝

    朝朝送别泣花钿，折尽春风杨柳烟。原得西山无树木，免教人作泪悬悬。

    薛能

    ●杨柳枝

    华清高树出深宫，南陌柔修带晚风。谁见轻阴是良夜，瀑泉声伴月明中。

    ●二

    洛阳晴景覆江船，羌笛秋声湿塞烟。间想皆池公宴罢，水蒲风絮夕阳天。

    ●三

    嫩绿轻悬似缀旒，路人遥见隔宫楼。谁能更近丹尺种，解播皇风入九州。

    ●四

    暖风晴日断浮埃，废路新修发钓台。处处轻阴可惆怅，后人攀折古人栽。

    ●五

    潭上江边弱弱垂，日高风静絮相随。青楼一树无人见，正是女郎眠觉时。

    ●六

    汴水高悬百万修，风清雨岸一时摇。隋家力尽虚栽得，无限春风属圣朝。

    ●七

    和花烟树九九重城，夹路春阴十万营。唯向边头不堪望，一株惟悴少人行。

    ●八

    窗外齐垂晓日初，楼边轻好暖风徐。游人莫道栽无益，桃李清阴却不如。

    ●九

    众木犹寒独早青，御沟桥畔曲江亭。陶家旧日应如此，一院春条绿透厅。

    ●十

    帐偃缨垂细复繁，人心想在石家园。风条月影皆堪重，何事侯门爱树萱？

    ●十一

    数首新词带恨成，柳丝牵我我伤情。柔蛾幸有腰肢稳，试踏吹声作唱声。

    ●十二

    高出军营远映桥，贼兵曾斫火曾烧。风流性在终难改，依旧春来万万条。

    ●十三

    县依陶令想嫌迂，营伴将军却太粗。此日兴君除万恨，数篇风调更应无。

    ●十四

    朝阳晴照绿杨烟，一别通波十七年。应有旧枝无觅处，万条风裹卓旌旃。

    ●十五

    晴垂芳态吐芽新，雨摆轻条湿面春。别有出墙高数尺，不知摇动是何人。

    ●十六

    暖梳筅朵事登楼，困挂垂杨立地愁。牵断绿丝攀不皮，半空悬着玉搔头。

    ●十七

    西园高树后庭根，处处寻芳有断痕。终意旧时桃叶合，一株斜映竹篱门。

    ●十八

    剂白苏台总近时，当时章句是谁推？纤腰舞尽春杨柳，未有侬家一首诗。

    ●十九

    狂似纤腰嫩胜绵，自多情态意谁怜？游人不折远堪恨，抛向桥边兴路边。

    ●柘枝词

    同营三十万，震鼓伐西羌。战血黏秋草，征尘搅夕阳。归来人不识，帝里独戎差错装。

    ●二

    悬军征拓羯，内地隔萧关。日色昆仑上，风声朔漠间。何当千万骑，飒飒贰师还。

    ●三

    意气成功日，春风起絮天。楼台新邸第，歌舞小婵娟。急破摧摇曳，罗衫半脱肩。

    高骈

    ●步虚词

    清溪道士人不识，上天下天鹤一只。洞门深锁碧窗寒，滴露研■点周易。

    顾云

    ●杨柳枝

    灞岸晴来送别频。相依相椅不胜春。自家飞絮犹无定，争把长条绊得人。

    崔涂

    ●杨柳枝

    朝朝车马如蓬转，处处江山徒客归。若使人间少离别，杨花应合过春飞。

    吴融

    ●水调词

    ■河千里走黄沙，浮殿西来动日华。可道新声是亡国，县贪惆怅后庭花。

    罗隐

    ●柳枝词

    一簇青烟锁玉楼，半垂栏畔半垂铭。明年更有新条在，恼乱春风卒未休。

    司空图

    ●杨柳枝

    乐府翻来占太平，风光无处不含情。千门万户喧歌吹，富贵人间只此声。

    ●二

    撼晚梳空不自持，兴君同折上楼时。春风还有常情处，击得人心免别离。

    ●三

    灞亭东去彻隋堤，赠别何须醉泥。万里往来无一事，便帆轻佛指莺啼。

    ●四

    台城细仗晓初移，诏赐千官禊饮时。绿帐远笼清珮响，更曛晴日上龙旗。

    ●五

    桃源仙子不须夸，闻道惟栽一片花。何似浣纱溪畔住，绿阴相间两三家。

    ●六

    偶然楼上卷珠帘，往往长条指枕函。恰值小娥初学舞，疑偷金缕押春衫。

    ●七

    池边影动散鸳鸯，更引微风乱绣床。直待玉穿尘不起，始应金雁得成行。

    ●八

    稻畦分影向江村，憔悴经霜只半存。昨日流莺今不见，乱萤飞出照黄昏。

    ●九

    客泪休沾汉水滨，舞腰羞杀汉宫人。狂风更兴回烟帚，扫尽繁花独占春。

    ●十

    游人莫欢易凋衰，长乐荣枯自有期。看取明年春意动，更於何处最先知。

    ●十一

    昔年行乐及芳时，一上丹梯桂一枝。笑问江头醉公子，饶君满把麴尘丝。

    ●十二

    渡头残照一行新，独自依依向北人。莫恨乡程千里远，眼中从此故乡春。

    ●十三

    絮惹轻枝雪未飘，小溪烟束带危桥。邻家女伴频攀折，不觉回身■翠翘。

    ●十四

    处处萦空百万枝，一枝枝好更题诗。隔城远岫招行客，便兴朱楼当酒旗。

    ●十五

    锦城分得映金沟，两岸年年引胜游。若似松篁须带雪，人间何处认风流。

    ●十六

    日暖津头絮已飞，看看远是送君归。莫言万绪牵愁思，缉取长绳击落晖。

    ●十七

    大堤时节近清明，霞亲烟笼远郡城。好是梨花相映处，更胜松雪日初晴。

    ●十八

    圣主千年乐未央，御沟金翠满垂杨。年年织作B044平字，高映南山献寺伤。

    ●十九

    陶家五柳簇衡门，还有高情爱此君。何处更添诗境好，新蝉欹枕每先闻。

    ●二十

    数枝珍重苏沧浪，无限尘心暂免忙。烦暑若和烟露■，便同佛手洒清凉。

    ●浪淘沙

    不必长漂玉洞花，曲中偏爱浪淘沙。黄河却胜天河水，万里萦纡人汉家。

    ●酒泉子

    买得杏花，十载归来方始坼。假山西畔乐阑不，满枝红。旋开旋落旋成空，白发多情人便惜。黄昏把酒祝东风，且从客。

    ●步虚词

    阿母亲教学步虚，三元长遣下蓬壶。云韶员俗停瑶瑟，鸾鹤飞低指宝烛。李晔李晔

    ●菩萨蛮

    登楼遥望秦宫殿，翩翩只见双飞燕。渭水一条流，千山与万丘。野烟遮远树，陌上行人去。何处有英雄，迎归大内中？

    ●二

    飘遥且在三峰下，秋风往往堪沾露。肠断意仙宫，朦胧烟雾中。思梦时时睡，不语长如醉。何日却过归，玄穹知不知？

    ●巫山一段云

    缥缈云间质，盈盈波上身。袖罗斜举动埃尘，明艳不胜春。

    翠鬓晚妆烟重，寂寂阳台一梦。冰眸莲脸见长新，巫峡更何人？

    ●二

    蝶舞梨圆雪，莺啼柳带烟。小池残日艳阳天，■萝山又山。

    青鸟不来愁绝，忍看鸳鸯双结。春风一等少年心，间情恨不禁。

    张曙

    ●浣溪沙

    棕障薰烛隔绣帷，二年终日苦相思，杏花明月尔应知。

    天上人间何处去，旧欢新梦觉来时，黄昏微雨画帘垂。

    姚月华

    ●阿那曲

    银烛清尊人延宁，出门入门天欲曙。月落星稀竟不来，烟柳童龙鹊飞去。

    ●二

    春草萋萋春水绿，对此思君泪相续。羞将离恨付东风，理尽秦筝不成曲。

    ●三

    与君形影分胡越，玉枕经年对离别。登台北望烟雨深，回身泣向寥天月。

    ●四

    梧桐叶下黄金井，横架辘■牵素绠。美人初起天未明，手拂银瓶秋水冷。

    崔公达

    崔公达（一作还），生卒事迹均无考。

    ●阿那曲

    晴天霜落寒风急，锦帐罗帏羞更人。秦筝不复续断弦，过身掩泪挑灯立。

    周德华

    周德华，浙江人。镜湖妓剂采春之女，以唱《杨柳枝》词著称。

    ●杨柳枝

    清江一曲柳千条，二十年前旧板桥。曾与情人桥上别，更无消息到今朝。

    盛小丛

    盛小丛，唐时歌妓。

    ●突厥三台

    雁门山上雁初飞，马邑阑中马正肥。日旰山西逢驿使，殷勤南北送征衣。

    王丽真

    王丽真，唐女郎。

    ●字子双

    休头锦衾斑复斑，架上朱衣殷复殷。空庭明月间复间，夜长路远山复山。


    易静

    ●兵要望江南?占委任第一〓计十三首

    兵之道，切忌起无名。不正少功虚效力，逡巡反复祸危倾，容易勿言兵。统兵帅，不可比盐梅。相政乖亏犹可救，朝纲虽失亦能回，兵败国倾危。当权将，其责重如山。社稷存亡全在尔，安危君父一时间，须要立功还。铨大帅，须要素司兵。非是等闲虚誉职，莫将兵柄付狂生，轻拥甲兵行。诸属幕，须是选沉良。勿使门风当势位，无私亲旧与同乡，邪曲定为殃。攻敌策，谋乃胜之源。勿只迎军交血刃，休冯勇力靠兵官，勇是祸之端。

    〔原注〕善战者不怒，善胜者不争，非智者不能明，非贤者不能用。觇彼势，虚实要先评。兵有正奇关将敏，势无强弱在军精，料敌不须惊。量彼敌，将勇戒骄盈。整暇正须期死战，凯旋犹忧有生兵，养气勿轻迎。战危事，上将戒贪行。国计岂令图小利，师行自古有常经，纪律要精明。参彼将，得性好攻心。仔细究情随彼好，中行离反诡相亲，设利诱前擒。

    〔原注〕覆军败将，攻其便，究其情，伐其谋。审彼将，斥侯要分明。莫与兵徒萌躁进，勿从刚暴速兼程，虞彼伏潜兵。途顿止，调节力均停。力若有馀军自锐，卒逢贼马亦堪征，不致有惶惊。吾势锐，人马总精雄。财货满盈军足用，更详天象审苍穹，灾祸那军中。

    ●占雨第二〓计五首

    军始进，雨急立成泥。名曰淋尸当速止，别诠吉日与良时，强进有凶危。

    〔原注〕军谶曰：兵行日暴风猛雨，折旗帜不止，此天怒也，不可进兵，徒天象和明，别择日行。师在道，或始出郊城。雷雨如倾溪涧阻，淋尸凶象不堪行，勿要与天争。军发日，微雨润兵行。此是润兵人必利，旌旗前指最为精，所向定须赢。后始进，旗帜绕于枪。半雨半晴霞气过，且须盘泊好参详，去即阵难当。天数日，半雨半兼晴。营内有奸谋结叛，先晴后雨叛难擒，先雨后晴兵。

    ●占风第三〓计二十九首

    春属木，风自震方来。才起微微声不大，终无祸福不须猜，疑似却成灾。离与兑，壬癸自三方。飘作如春依逐分，不须多虑与张惶，有寇整兵当。四季内，忽有猛风声。卷瓦扬沙几似箭，随来方所拥精兵，急急备军人。风猛过，如箭更无纵。名曰■■当速备，风声才断贼来攻，日人愈为凶。兵行次，黯黯久阴沉。不雨又无光色现，下人谋上恨情深，细意要搜寻。军离国，风自背边兴。大则大赢为吉兆，小风小胜总堪征，天意助吾行。兵大举，方出帝王城。逆面风来军恐忧，合将人马结营停，守过待时行。吾击彼，审彼主人方。莫问四时并气候，休论刑杀旺衰乡，风要细推详。乾与坎，艮震异离宫。坤兑八方真正位，敌人居守起方风，枉战我无功。假今法，且论在三冬。彼国守乾吾欲讨，风颠西北不堪攻，以此较馀宫。风虽应，还则应他方。也是彼赢吾负象，当其风止或成殃，不可不参量。吾攻彼，审令看风情。今不顺方吾可击，风仍顺我必功成，降虏出前迎。假令法，彼国在离间。我拥全军时正夏，南侵北狄苦冬寒，随象急摧残。八方位，准此定成功。好是急乘他气逆，勿拘朝暮速吞功，莫放彼从容。已亥角，辰戌便为商。丑未寅申俱属征，宫音子午正相当，卯酉羽为旁。

    占风法，甲子是贪狼。丑戌谓之公正位，奸邪辰未自然当，审细看来方。亥卯位，阴贼在中藏。已酉谓之宽大位，廉贞寅午位其方，如意细推详。占飘起，客认纳音风。征羽宫商并角姓，尽为主位辨方纵，胜负在其中。纳音土，欲得角来风。土是客军木是主，风从已亥发来冲，客败主收功。纳音土，风向羽来吹卯酉位也。水被土凌能克伏，定知主败客来追，莫要展旌旗。军营内，卯酉羽风吹。折倒枪旗并倒屋，奸谋恶党欲来摧，暗有贼兵来。

    〔原注〕风从内起谋在裹，风从外入贼在外。

    泥人子，手执木桃弓。披发仰头风上指，张弓搭箭射来纵，禳厌祸消熔禳恶风法。风夜动，画则不闻声。寇贼夜行明则伏，遣人伺侯莫教停，防备夜偷营。郡与邑，风猛似雷声。折木飞沙兼走石，摇门拔户祸应生，第一怕三刑。

    〔原注〕寅申已亥辰戌丑未之类。

    军营内，风猛突然来。若在岁刑忧岁内，月刑之内必相摧，准备莫迟回。

    营下毕，风卒似雷声。吹到旗枪飘帐幕，须防敌骑欲夺营，大战血交并。

    〔原注〕天风有雷声吼三朝五日同。

    后行次，风卒突军旗。人马惊奔皆悸恐，前程必有庙堂期，祭拜免灾危。

    临阵处，风向后头来。旗帜翩翩从敌上，天威默助凯歌回，贼败悉尘埃。

    临阵处，风起四维间。兵近寨边先备敌，便从豹尾击黄■，杀贼不为难。

    ●占斗第四〓计十首

    斗口内，彗见出光芒。海内兵戈俱大起，天河流接业田荒，民作甲兵粮。

    北斗内，穿出彗星辉。国内主君边塞帅，谋阴恶当起强围，着意谨防危。

    北斗下，气若破车轮。白色渐生侵口内，饥寒不稔寇成群，馀祸不堪论。

    黑色气，守定斗口边。父子相吞天下歉，水淹城郭少乾田，灾害四方传。

    占北斗，第一是妖星贪狼。都要分明君始吉，忽然不现众星明，主将落奸情。

    占北斗，夜夜白霞遮。不过七旬兵大起，横尸千里卧如麻，忌战日西斜。

    〔原注〕斗为主，雾为客，酉未来索战不可出。

    占北斗，紫气在其中。喜事欲来君且记，不逾三月喜重重，万姓贺尧风。

    占北斗，赤气在其中。万万雄兵多费力，攻城尽死不成功，枉把库廒。

    占北斗，兼有小星多。天下不安人失业，荒凉米贵递相磨，处处动干戈。

    青苍气，渐入斗心中。定有贼来侵郡县，不然裨将欲谋凶，大忌是三冬。

    ●占星第五〓计三十七首

    兵要诀，为主认星辰。伏逆留时须固守，更堪全现使宜行，俱伏两均平。

    兵要诀，为客认金星。若也伏藏休动作，逆行逆战亦均平，顺则最宜行。

    〔注〕：星进宜进，星退宜退。

    金与火，统帅识星无。须算行藏知决胜，何须坚执讲星孤，诸事细参图。

    土星合，相犯必为灾。分野老当须有事，本藩太守祸之胎，修德免殃来。

    三星聚，晋宋卫兼唐。此地将军须就狱，总兵主帅作猖狂，斩首献君王。

    四星聚，平帝会张星。王莽赤眉兵造起，后来光武扫除兵，晋魏也曾经。

    五星聚，汉祖得其时。秦灭汉兵东井会，君王起事合天机，星聚尾和箕。

    星落寨，为将恐遭殃。宜速移营方见吉，坚强旧所必凶伤，天降祸难当。

    星相打，攻守两忙忙。遇贼血流郊禁满，攻城不下好提防，宴犒赏儿郎。

    金星畔，边有小星侵。相去不过咫尺远，客军当败将消沉，兵罢只如今。

    〔注〕：金星专主兵权之事。

    金行疾，急战定须赢。行若缓时须固守，星高远战有功名，低则莫深征。

    金星落，随角出军征。若有焰光如扫帚，亦名天狗食妖兵，其下血成坑。

    〔注〕：如蝼赴水，其下必败。

    占星宿，伏现在西东。星若近南南必胜，忽然近北北宜攻，专祖此为宗。

    金星出，出在卯中央。东面兵强休与战，出西面酉酉难当，勿与F571锋芒。

    金西伏，未出现东方。军在西南休进战，二星同出现东方，西若战须亡。

    〔注〕：或水或木。

    金东伏，未出现西方。东北二方须败走，忽然同出现在旁，东面不能当。同现伏，相去尺馀

    间。交战将兵须有应，水居月上战应关，月内必师还。

    〔注〕：水在月上也。

    槐星现，分野出何方。若是正临灾即在，忽然头尾也遭殃，仁德可修禳。

    星一个，无尾亦兼青。直下落来营寨上，急须迁去别为灾，此地定无成。

    金画现，名号是经天。其分用兵兵必罢，未曾动处却兵连，人马满郊田。

    星画陨，声震响如雷。赤白或长三五丈，忽然更有小星陪，军势若寒灰。

    星画陨，其下地殃危。必有火焚军寨栅，兼防将士涉沙■，移去莫徘徊。

    军营内，斗大坠星来。或是作声长数丈，其间大战将身摧，急去免危灾。

    〔注〕：孔明、祖逖，皆有此兆。

    军营内，星陨作驴形。此兆败军并杀将，便须当返不当停，天意甚分明。

    军营内，星陨落其间。曳尾或长三五丈，皆为败登欲相残，急去免凶奸。

    营寨内，星火殒其中。芒角光明并曳尾，急须移寨避灾凶，不去祸重重。

    出军法，夜与日相殊。彼上有光兼月朗，吾军上面暗稀疏，进战决成输。

    星画陨，分作两三星。此是兵戈将欲动，须防敌国必来争，阴贼逆谋生。

    吾守壁，月内一星明。必是外奸来入垒，期于半夜害吾城，招捉审奸情。

    提大众，欲打破城墙。月上有星占上角，城中贤将有谋方，速退莫施张。

    敌安垒，我力有馀攻。月下有星相近驻，彼城奸欲乱吾中，门户审其踪。

    围彼久，月背一星随。城内敌人谋走北，其城沉溃不须摧，捷报凯歌回。

    观敌垒，月背见三星。状若连珠敌便遁，不须攻打自安平，抚众勿残生。

    军马进，月畔见三星。形似三星将月捧，攻围不下战无成，择地再安营。

    〔注〕：候过旬日，别看气候。

    攻破垒，月下列三星。城内诈降施巧计，急当整备突师征，莫信诈为诚。

    围彼垒，月角露三星。形类三台侵抱月，其城难取枉劳兵，别处设谋赢。

    彗星见，出自月旁边。必有弑君并弑父，国中纷扰祸相连，更主易桑田。

    ●占日第六〓计五十一首

    日旁气，赤色似悬钟。游所见边须将死，不论春夏与秋冬，所举总成空。

    日生晕，上下两重交。必有彼军亡将帅，中谋独霸不成韬，终是起枪刀。

    日左右，白气若虹交。即主血流成大战，缘君失政作成妖，无法可禳消。

    日光晕，晕珥有阴风。左右并同为吉兆，三般变动日时同，日月在罗笼。

    日光晕，有晕须要知。缺处预先提备吉，忽然不缺不须疑，三日雨淋漓。

    日中晕，上荩下为缨。向晕即凶背晕吉，若无征战有风声，霞气雨还成。

    晕不合，垂在两边旁。城内有人谋不就，且饶缓慢看牵情，一事也无成。

    晕边气，人则外军赢。随气攻之应大胜，忽然内出外军倾，胜负预先征。

    晕边珥，一珥喜来生。两珥欲来相解意，又言拜将摄公卿，此术甚分明。

    日月背，顺吉背须凶。若背东方西面胜，背西东面犹其功，南北并皆同。

    占日月，主客要先知。画犯太阳将作主，夜冯星月验安危，客与气随时。

    〔注〕：日月星为主，云霞气为客。

    相闻敌，两日见分明。必有拔营离寨去，正当日夜看抛城，大战血交兵。

    相闻敌，日崭对营城。交战血流看主客，必应主败客军赢，日度算还生。

    〔注〕：精算太阳分野在日度算生第十三首。

    日中晕，日被白虹穿。天下大兵看帅起，又兼烈士报仇冤，奋怒气冲天。

    兵发日，日偶蚀并巧。莫往前程寻大战，上天垂象欲人知，去则将难归。

    冠缨者，日上即为冠。在下为缨擎捧日，冠为将喜兆须欢，缨则将心攒。

    两日F571，小将及明朝。倘或忽闻如此兆，外藩草莽尽兴妖，进步即嚎咣。

    日边气，如杵赤而明。既头不当军将出，执迷圣往损其兵，一半不回程。

    日边晕，抱日一边生。顺抱敌人须可击，还如逆抱战无赢，随象举其兵。

    日旁晕，状若死蛇围。其兆生灾先损将，师徒半出不能回，宜后拥师归。

    日下气，赤气列三层。天下流亡兵竞起，黎民失业祸灾生，鹿走霸国争。

    日四耳，多在四隅边。宫阙诸君生大子，欢欣期降定三年，人马罢征权。

    日中气，上下黑冲过。长子建谋兴大逆，速当根究莫蹉跎，迟便起干戈。

    两阵近，青气日边生。其状分明如半月，顺其形气速前征，交战必须赢。

    太阳畔，八字气分明。下若鹿獐形势走，将亡兵溃祸灾生，固守保关营。

    太阳畔，云气伞张形。又若飞烟星影裹，火星傍出血成坑，坚守不宜行。

    太阳畔，气贯日当中。白色东西连卯酉，主尤宗社重灾凶，改号任神龙名曰丧门。

    太阳畔，九曜簇於边。似火如灯光烨烨，九州大乱血流川，王道若尤煎。

    太阳畔，牛F571竞争时。更有傍边持戟立，戟人无首影依稀，宗庙必倾危。

    太阳畔，如蔓又如花。相继相连黏不断，嫔妃皇后乱其家，术士见生涯。

    太阳畔，气如剪刀形。更有散花桃李难，君王失政后妃嗔，解结愈为精。

    太阳畔，气若璧形圆。其影团团如晕色，郡邦臣反主谋专，夺我境边田。

    〔注〕：主小臣谋叛分国侵夺之事。

    太阳畔，一树蒂根成。雨气横生长拽出，杀君自缢叛臣情，随帝应其徽。

    太阳畔，如鼠树枝间。又似■形头颈势，举看洪水作危难，移寨上高山。

    太阳畔，帆幔气堪疑。又若破船来泊岸，仍居乾位帝京堕，帆落势倾危。

    太阳畔，五色气祥明。下有奔獐形象具，忠臣遭戮又妖兵，不可不留情。

    太阳畔，十字在中张。大祸欲来先露兆，奸凶怀诈作妖祥，齐醮早消禳。

    太阳畔，气色似人兵。若在离边移寨上，君王易代表临B751，贤者得其情。

    太阳畔，两手在其傍。更有金星圆出现，后妃作孽乱生狂，乾帝应其殃。

    〔注〕：唐禧宗乾符六年二月十八日午时现。

    太阳畔，举手若双分。或作归形居两手，君王帝位欲分更，不散决然成。

    〔注〕：气现久不散，其灾必应。

    日边气，皆应在■尤。申酉且须看獬■，丧门申未午时求，见处便堪尤。

    太阳畔，青气散如飞。变作雁行分势列，外邦小国贼臣欺，谋反祸相随。

    日之外，有耳两边生。必有和同通好喜，两军不战结欢情，四海得安宁。

    青天象，日月气来F8A8。北面气冲北面旺，南冲南旺认西东，取北以为踪。

    日色异，黄赤病之源。色若白时多死兆，更兼兵起祸凶连，疾疫凑来缠。

    太阳畔，若对斗牛间。更有一虹迎面现，三公流国战无还，迁改莫辞难。

    〔注〕：国主政权应自失。

    日五色，或有气棱棱。其分国王权政失，躯迷酒色损生灵，修德灭奢矜。

    日色紫，名曰疾萎蕤。其分起兵多丧败，且宜修德厌天机，忽即祸当时。

    日月耳，两耳战均平。厚处必赢军占取，一边有耳一边赢，无战喜交兵。

    日色青，其分国堪伤。或似火光兼火影，皆为灾乱殄忠良，防备贼临疆。

    太阳时，如鼠树林间。又有鸡形头翅举，看看洪水作危难，移寨向高山。

    ●占月第七〓计二十一首

    占圆月，下小彼军多。若见大时占我胜，总无大小亦相和，青白早回戈。

    出军夜，看月好参详。有兔主人占大胜，无兔还是客军强，须要细端详。

    占夜月，五色气相当。此时交兵须警慎，直须挨得赏儿郎，怪吝必相伤。

    大阴内，有晕使人惊。其象分明如刀刃，奸臣谋反事将成，密究庶无凶。

    守彼垒，吾督将须攻。月色无光如粉样，拔城不过一旬中，守将亦须凶。

    看夜月，五色气相冲。此是将灾须谨慎，直须重赏宴军中，坚执祸相逢。

    月生晕，厚薄四方停。此是三军均力象，一边有抱抱边赢，顺抱若神兵。

    月生晕，晕有珥兼生。将有大灾难闪避，三朝有雨得安宁，无雨祸须成。

    月生晕，晕内有流星。当有贵人奔走出，客星人则将当惊，国亦不安宁。

    月如■，莫战最为良。若不依言须见败，客军得胜主军伤，宜且守封疆。

    〔原注〕先出客，后出主。

    相斗敌，月满色无光。客胜主朽髯谨慎，忽然交战主难当，城内欲投降。

    双月现，现则有兵荒。两两三三俱乱出，当其现处竞猖狂，人死及逃亡。

    两月斗，侯景犯梁朝。倘或遭逢如此兆，外番雄客有谋韬，俱岁永冰消。

    兵在外，月食八分强。军欲还乡休罢战，忽然食尽倒城亡，将死向饥荒。

    太平久，月破作三分。四海荒荒兴叛逆，都缘人主宠奢民，草寇辄称尊。

    月黄色，分野现明光。此是将军还职象，彼师我众两无伤，各自守封疆。

    月边气，其象若群猪。羽姓将军兵大吉，宫商角徽不占推，把捉顾方隅。

    十五夜，月缺不团圆。一面凸凸三两处，近臣怀恨夺君权，急究反情源。

    金入月，星朗月无光。星食太阴臣造逆，月明星暗将身亡，星没客军伤。

    金与月，俱出在西方。星北北方军必胜，星南南面将身强，月白将兵亡。

    金月晕，星暗月昏昏。客必败亡须好识，本星三晕宰臣奔，天象显然分。

    ●占雾第八〓计七首

    相对敌，有雾客边来。似雨纷纷须势急，如烟入眼眼难开，马步一时来。

    兵发日，雾气画纷纷。欲似雾来兼似雨，此为天泣血纷纷，驻泊赏三军。

    久阴雾，颜色带红鲜。更被黑风吹上去，兵戈即目展平川，速避莫迁延。

    城营上，有雾似悬尸。为将且须观此象，所居营寨急须移，不去将当之。

    军营内，大雾数朝浓。画夜不开相对敌，客军先败走奔F8A8，排队袭其踪。

    军营内，大雾起城头。白色沙烟兵战喜，三朝五日簇戈矛，防备外方游。

    青黄雾，胜气掩山川。乍合乍开防诈伪，须防内与外相连，不悟血浸油。

    ●占虹第九〓计五首

    兵行次，虹贯路边旁。预备伏兵前有阻，且须细审更思量，终不得开疆。

    虹霓现，城寨可攻之。虹直入来为病疫，青虹兵战要须知，移寨避灾危。

    虹赤白，尽是阻军行。若似虹桥拦着路，且须盘泊靠军兵，不久却回程。

    虹入井，尽是败军情。或似鼠形营上现，忽然交战血成坑，勿击保城营。

    虹如晕，更或似弓形。有若白虹形续断，兼之五六见城营，皆主血光生或见五六月。

    ●占鼠第十〓计九首

    逢见鼠，白色是金精。若顺军行军大胜，逆军来者祸灾生，凶吉甚分明。

    逢亦鼠，来往在军前。此是伏兵藏诡计，搜寻斜谷道旁边，急备莫迟延。

    军营内，鼠咬屋椽楹。或向壁间搬出土，移营在近改迁宁，排备向前程。

    军营内，行鼠尾舒前。军主有灾须醮谢，夜深各各罢兵■，天似报人言。

    军营内，蓦地鼠成行。欲似吊人声不出，此须为祸将身当，禳谢保安康。

    营寨内，白日鼠搬儿。不是火灾应大水，三朝两日速迁移，不出祸相随。

    寨中鼠，能舞向人前。必有内奸通外敌，且须搜捉莫迁延，速备宝为先。

    军营鼠，血梁将衣冠。或咬鼓旗皆不利，信须修谢拜星官，移寨且求安。

    将军服，上衽鼠来伤。必有喜神看在即，或伤腰下不相当，财破客军强。

    ●占蜂第十一〓计二首

    军营内，蜂众泊於营。军欲动移应不久，修磨器甲莫教停，总令便须行。

    军行次，蜂蝶接连来。定有伏兵居草泽，好防林木与山崖，先探保无灾。

    ●占水族第二十〓计六首

    兵行次，水族忌行之。但是鱼龙蛟蜃类，悉皆不吉兆灾危，抽退却相宜。

    龙见垒，室宅及其中。必有大臣谋叛逆，且须作急探奸凶，莫待有奔冲。

    〔原注〕王莽、朱温时鱼现。

    兵行次，龙斗在军前。必有交锋亡命战，内龙得胜黑龙偏，平地血成川。

    城营内，龟蟹入营中。更有聚蝇意万数，军兵溃败不从容，看即弃营空。

    城营内，黾忽露其形。防有内奸谋叛逆，不然水涨浸军兵，速去得安宁。

    兵行次，路上见F777F6BE。或在战营征砦内，不宜前进损兵戈，细审莫奔波。

    ●占梦第十三〓计五首

    将军梦，大鼓大声鸣。小鼓小鸣军小胜，不鸣固守莫前征，胜负取其声。

    将军梦，梦得大鱼形。若得小鱼兵小胜，雷光霹雳主军惊，此象最为灵。

    将军梦，梦见汲波涛。忽与敌人相争竞，须来排战莫轻交，坚守我们桥。

    将军梦，天上作雷鸣。破敌擒王看此兆，不拘月暗与阴晴，勇士向前征。

    将军梦，身涉大高山。过战必赢功显著，相逢斗敌急攻残，莫放片时间。

    ●占怪象第十四〓计三十八首

    戈矛上，忽有火光明。兆主三军轻命战，管取交战我军赢，青焰不宜兵。

    〔注〕：火焰青小如鬼火者主兵尤。

    帅衣服，无故血痕班。防备奸谋来害己，急须焚毁祸回还，不尔帅遭殃。

    抽刀剑，黠血自然生。战有大功须在近，又兼铃铎不援鸣，遇战必须赢。

    出军日，龙现众人惊。急命帅回休强进，若还坚执向前营，枉损马和兵。

    将军帐，无故似人摇。兆主敌人兵溃散，稍驱兵马向前交，瓦解与冰消。

    将军帐，床动众人惊。及有血生俱怪讶，若还临阵祸无轻，身丧掩泉垌。

    将军袂，蓦地起飞腾。此是将军倾逝相，急须禳厌敌相临，火急整回程。

    军统上，陂泽与茭油。或有石盘从地涌，此为吉兆可攻前，君任宰臣贤。

    安营讫，分布已依圆。碎石或生无数目，将军不久罢兵权，天兆应昭然。

    军营内，田地陡然高。必得敌人城土地，开旗赢彼不疲劳，休要止枪刀。

    军营内，元处是平田。地比始临微似长，将军官职必陛迁，禄位享遐年。

    军营内，地上忽生黄。兆得敌人兵与将，凯旋归国长威光，天下举宫商。

    军营内，气出应中央。满寨便交人勿讶，敌人怯战愈乘张，获将得封疆。

    军营内，地上水泉生。此是润军天助顺，须当先预将□兵，捷报入朝京。

    军止憩，地上忽生尘。如有震声人总怪，三朝五日勒还兵，大战苦劳心。

    军寨内，地上血纷纷。此象大凶人速避，麻衣履帽送三军，休望有功动。

    军营内，地上艾蒿生。青嫩叶苗人尽识，师徒将疾事非轻，恶疾使人惊。

    安营毕，阶陉已编成。地上忽然生拆裂，不如准备速移营，不信大亡倾。

    营寨内，地陷忽成坑。大陷大■微小负，俱为战败丧军情，火速去移营。

    军营内，地陷使人惊。若更作声如战鼓，此般凶象速移营，稍缓祸灾成。

    军营内，半夜忽锅鸣。定有暴兵来劫寨，兼防谋叛及奸生，列阵远相迎。

    军营内，蝼曦满营生。好备阴奸谋祸起，兼虞地道入城兵，早备得平平。

    营口内，天上忽闻声。恰似雷声还不似，多因土地现阴灵，不是战兵兴。

    诸怪现，不可广传声。防有奸人知仔细，亦虞彼内有贤英，知我兆元情。

    军营内，画夜起虚惊。营所旧为神庙地，速将移徒莫教停，不去贼偷营。

    城营内，旗鼓自摇鸣。此是天岁来助我，十番出战九须赢，上将称其情。

    城营内，鼓角急声雄。此是乾坤兴岁事，戈■大举祸重重，万姓失耕晨。

    城营内，鼓角自然鸣。必有外军来击我，急须整备待来兵，着意与交征。

    城营内，鼓打不多鸣。一丈高悬并九尺，都虞副将验槌声，七拜解妖精拜后再打。

    城营内，鼓打不能鸣。主将战输遭寇掳，早须收拾便回程，不去损其兵移寨。

    或画夜，大将剑刀鸣。刺客奸人应在近，急须搜捉莫教停，不信血成坑。

    营与邑，鼎沸忽闻声。或溢水泉皆是败，更逢龙现也同情，亲此便移营。

    城营内，独鼓自能鸣。此兆敌人来劫我，随鸣火急整精兵，远探向前征。

    城营角，吹了远而微。■断声哀人怪讶，兆当我众有灾危，固守免倾颓。

    金鼙鼓，自裂七分馀。此是将军囚没死，速当求解醮移居，不可恣行诛。

    枪旗戟，无故倒交加。象主病灾如卧草，四门宰大沥田沙，子后设施嘉。

    〔原注〕戌血沥门地上。

    铃与铎，风息自然鸣。鼓角雄声音振地，必须妥胜敌悦军情，拥众返回程。

    或画夜，饮宴在其中。蓦地盏鸣人总讶，劫人已起尽忙匆，急遣将邀冲。

    ●占地第十五〓计十首

    营砦地，泉水及生尘。有战不难於月内，早排兵甲敌边■，移寨避灾B97E。

    〔注〕：先移后战。

    营内地，无故动还摇。大战必应于岁内城年营月也，直须离寨祸应消，不出将身招。

    城营内，地动起兵戈。且早移营於吉地，不然刑祸将身多，阵破自消磨。

    城营内，忽见地生毛。所统精兵当便起，须臾不去祸应遭，禳醮保功劳。

    城营内，地上起残花。有似马蹄同此兆，连修仁羲免凶灾，不信将身危。

    城营内，忽地陷崩摧。祸结兵连缘此兆，各移勇士定归家，应验决无差。

    城营内，忽有土崩塌。敌骑欲来冲突我，差人截待莫轻看，移寨庶几安。

    城营内，花草忽然生。急出莫令军疾病，经旬不动将身倾，智勇切须明。

    城营内，地上忽生黄。五■忽然生遍地，将军禄位福无疆，士马亦女康。

    城营内，火焰忽生光。将士败亡看在速，急须移转免灾殃，不去祸难当。

    ●占树第十六〓计三首

    营中树，忽然总萎黄。威风助吾军必胜，阴神我必成强，主将喜非常。

    营侧畔，树木自崩摧。若近军前师败辱，不然彼战必冲来，移去免凶灾。

    诸树木，花发不当时。营内见之须速避，定知贼众欲来围，移寨免灾危。

    ●占六壬第十七〓计四十五首

    课中恶，忌见战雌神。传送是春登明夏，秋寅冬已爱伤人，发动愈重B97E。

    看行动，只在日辰推。若在贵人前是宝，三传同此不须疑，反此却难移。

    看天马，辰戌亦同前魁罡也。若在干支应定发，更还加季主留连，人马更喧喧。

    占虚审，后六作天空。若在干支虚事定，天空为煞最朦胧，更望更重重。

    占主客，胜负蚤须知。甲乙丙丁并戊字，阳时出战主凶危，此事定无疑。

    占宿次，今夜定如何。太乙天罡太F8A8上，支干见者恐奔波，警备预防他。

    看岁月，冲破下推之。上将行年居此下，师侯身必有凶危，禳厌始无朽。

    〔注〕：月将加所得之时，看支干上见魁罡者主惊溃。将帅行年上见魁罡者宜禳之。

    看六害，用将及传中。若见定知他健利，更兼月将定重凶，不斗却为雄。

    后三五，前四将年辰。若被日F8A8兼被害，被刑之者负於人，好记认为真。

    参详取，太岁上头神。若能责人虚诈事，太阴神后伪非真，防备见伤人。

    闻贼去，大吉是其元。若在前时应末去，若临贼后是虚传，勿听此狂言。

    他军是，虚的好参陈。神克日辰天马并，传扬定去必无人，此兆决然真。

    行兵课，惟有伏呤时。兵伏自然军勿进，预万中道有阴奇，审课要知机。

    行军课，切忌反呤凶。若遇喜神应解退，恶神立败祸来F8A8，反覆我军中。

    荧惑煞，只是丙丁神。加在金方兵已退，亦无征战不伤人，日兴喜神亲。

    看课内，太白是庚辛。若在东方奸贼至，天罡加孟疾如神，警备要专动。

    课中圣，惟是战雄并。四季孟神雄将位兴战对冲是也，若居喜将得相生，旺相更为荣。

    看课上，与下要相生。上克下兮须损失，要逢虚将必须惊，吉将喜无争。

    何煞重，天狗是其殃。无杀福神相次恶，天雷并者也无防，三杀可参商。

    勾陈将，元武共相亲。带煞并加为恶煞，若逢相克不宜群，有煞便相侵。

    三刑内，最恶是天罡。或是季兮为日上，冲加四煞必相伤，夜即恐惊亡。

    〔注〕：魁罡临日主大将死，临辰主小将死，日辰俱临俱死。

    课惊怖，日上细寻推。辰已太冲加日上若，若逢蛇雀见凶危，复手也如之。

    〔注〕：大吉加日宜急去不可住，辰上见太冲夜必有风雨，若神后太乙加日

    辰，夜有盗贼。旺相必见无气则不见。

    课惊怖，辰已卯三辰。无杀相并天马并，用之发课不宜人，虚杀总相亲。

    移伏起，阳日在中传。阴则未传君记取，觉知如见此由缘，照处是推源。

    欲捕捉，元武定三传。相克三传皆捉得，相生不克是无缘，好记不虚言。

    三传克，克日易前擒。决出疾行方始得，奸人移伏恐军侵，离日却难寻。

    游都将，并杀又重伤。若遇德神并合将，加临不克有嘉祥，降虏我军强。

    游都将，克日至行年。若属我军牢固守，若教见阵必遭遇，不斗却为贤。

    主年上，须要克游都。克得此宫为大胜，多应擒捉客酉徒，半虏半降诛。

    游都将，元武与勾陈。白虎年将须稳审，休囚绝气不伤人，旺相即残身。

    元武将，断例与前同。无克后三皆大胜，后三未克主皆凶，却试审其中。

    勾陈将，忌克主行年。若克行年多败死，行车多克见动全，审细去参诠。

    〔注〕：勾陈克元武主胜。

    凶神将，又克主行年。若遇行年克前四，此是交胜胜当先，喜D4BE作超前。

    军胜负，六害卦中凶。更作恶神并恶将，直须固守候晴风，俱慎莫前冲。

    传课内，蛇雀与勾陈。蛇主虚惊雀主火，亦兼音信又公文，仔细好推论。

    传白虎，相克战伤人。无气不伤途死损，天空依积是空陈，旺处是穷贫。

    占行路，逐日定占之。有气青龙并六合，钱财仓库定无疑，多护采缣持。

    将一二，兼赤忌勾陈。若见后三并五六，因为发卦不宜军，进步必遭B97E。

    将军吏，支干审占之。大吉小吉干支上，天罡加孟以同推，不战两无疑。

    后五六，即是我军伤。六帅有人虚诈说，日辰不克也无妨，克日不宜良。

    经险路，惟则忌天罡。加孟前行应不喜，罡临四仲己中伤，加季后逃亡。

    兵行次，四季狱神凶。春卯夏午顺四季来居震位，日辰年上忌相逢，临着失动功。

    游都将，临日在如今。辰上见之明日是，支干不见用前神。三二是朝B97E。

    闻贼去，仔细脸天罡。若在孟方独未去，忽然加仲己商量，加季发他乡。

    三传将，遥见觅支干。将见支干休进战，三神被克我神安，必独彼旗施。

    ●占牛马第十八〓计六首

    城营内，马夜转槽嘶。军欲离营将大战，早排骁勇各令齐，号令辨高低。

    军营内，马咬石兼沙。必有贼兵君大独，将军克胜远方夸，大小总荣华。

    军营内，牛舞向人前。欲罢战争休士卒，干戈不举却回旋，齐贺太平年。

    马廊内，天火忽然烧。看即大兵将欲起，直须修德祸方消，勿使自身招。

    城营内，艳马作人言。听取语言为作准，更看马后杀军年，方始报仇冤。

    军营内，牛马夜间鸣。必有暴兵来觅斗，直须防备夜偷营，速暗布精兵。

    ●占厌禳第十七〓计十二首

    军行日，春正及春分。须用长枪前作胜，次排弓弩在中军，决胜定须闻。

    军行日，立夏至皆同。令下三军诸将士，须排戈戟作先锋，将士定英雄。

    军行日，秋始与秋分。金气旺时须要顺，先持弓矢向前存，得胜远方闻。

    军行日，凉冽正当冬。得气一阳回一侯，首令刀剑向前冲，举战得全功。

    东方阵，角姓七人从。纯着青衣青队伏，青旗总马作先锋，木阵号青龙。

    南方阵，徽姓最为雄。七个赤衣乘赤马，赤旗招动号长空，朱雀阵先锋。

    西方阵，商姓白衣兵。七个健儿乘白马，白旗独却引前行，为首向前征。

    北方阵，羽姓显然明。鸡马鸟衣如北斗，黑旗元武队前行，贼将势摧倾。

    中央阵，宫姓要黄衣。七个黄旗黄色马，勾陈大将助堪依，敌国定横尸。

    凡行阵，甲子甲寅辰。三个甲头旬日内，前行天马摆令真，整顿要辛勤。

    凡行阵，甲午甲申旬。甲戌都来为一处，当持刀剑在前行，其阵勒来兵。

    禳兵告，须向九天方。诸恶不成加喜气，更宜上将见恩光，安将有乘张。

    ●占飞禽第二十〓计七十八首

    鹰搦鹞，势速入军营。必是义兄国义弟，不然义弟欲谋兄，奸祸两般情。

    城营内，鹞子搦苍鹰。定有奸谋阴祸起，早须排备莫惶惊，有战损精兵。

    兵行次，鹰鹞向前飞。所向进兵须大胜，必能捉彼将帅归，天意助神威。

    兵行次，鹰鹞捉飞禽。此去前程须有战，得其首头尽生擒，上将称其心。

    兵行次，鹘雁尽同占。雁不避鹘鹘不搦，两军通好守盟言，各拥士回还。

    城营内，忽见杜鹃来。应有负冤人未雪，佞臣谋间损贤才，天遣叫声衰。

    群雀噪，队队远营飞。防有外兵来劫寨，早须准备设关机，稽慢致灾危。

    城营内，众鸟噪声鸣。必有暴兵来劫寨，不然有战损戈兵，移转最为精。

    群鸟队，飞起忽然惊。尽向满天呜噪闹，不过三日火烧营，或有劫残兵移寨吉。

    群鸟队，飞去又飞来。不问在营并在路，此行十里走难回，仔细察天威。

    城营内，四面有鸟声。千万结成鸣噪去，急须固守本城营，坚执战伤兵。

    城营内，鸟夜结群鸣。必有暴兵来觅战，不然城寨有虚惊，探候用心听。

    城营内，鸟众拍营坛。头向此营皆尽叫，人惊不起是天殃，不去见伤亡。

    城营内，乌鸟蓦然惊。内有奸臣连外贼，提防苦战血成坑，谋叛害英明。

    城营内，乌鹊忽围墙。当有外兵来打寨，不然疾病火灾殃，营内欲他降。

    城营内，鸟叫二三声。必有使来应在即，早须奉候出门迎，此语且须听。

    相打拍，防击有奸争。斩断罪愆徵戒众，若无敌战祸应生，固守始为精。

    城营内，鸟集夺巢飞。必有斗争相竞事，不然下吏欲为非，防有间相离。

    临阵次，鸟向四方鸣。选取乌声鸣向处，但存此地出军征，百战百回赢。

    兵发日，前面有群乌。乱叫众鸣防伏截，忽然有战莫先图，详缓却无虞。

    兵发日，鸟众逐军行。未见彼军防隐伏，若逢敌阵利先征，攻战必先赢。

    兵行次，鸟众集旌旗。若见军中加喜气，将军增爵位迁移，在疾莫迟为。

    军行次，横阵列乌来。防有伏兵冲阵位，搜罗前后用心猜，不信必为灾。

    兵行次，乌众后头来。若遇前随应大胜，逆来冲我且宜回，退却免灾危。

    兵行次，鸟立在军旗。必有奸人言贼势，今旬来月好防之，发号连谋机。

    兵行次，军上乌鸣飞。不论下营将布阵，若同此瑞合天机，必胜莫迟疑。

    下营次，鸟立树枝间。或在牙旗毛羽际，须防敌骑欲相残，三日内生奸。

    下营次，鸟众聚营中。防有外兵来击我，亦虞诸将起奸凶，急去莫从容。

    下营次，鸟众集牙旗。急宰三牲将祭祷，不然兵败主分离，灵物报人知。

    城营内，白雀入营中。若作巢窝兵大起，急须移寨免灾凶，否则祸重重。

    城营内，灵雀作巢窝。不去营空兼火起，速当移寨祸消磨，久住杀伤多。

    寨始定，白鹊入营来。此是金星星怪象，有人相害处谋乖，移寨免其灾。

    群雀噪，头向敌军营。随鹊战之军必胜，一般群雀事无成，在外也须惊。

    〔注〕：头指敌噪我军胜，不指敌噪闹则虚惊。

    城营内，野雉入军中。若在德乡来即吉，或刑或杀帅侯凶，仔细审西东。

    城营内，蓦地降鸳鸯。必有奸人生户内，不然朋友害忠良，自卫己身强。

    城营内，燕鸽忽离城。定有火灾兼祸起，军中行克事叮宁。禳厌始安平。

    城营内，水鸟忽■鱼。将至门楼台屋上，必应大水漫街衢，预辨早防危。

    鹅与鸭，忽辨作人声。家内必登三品位，一门子侄更享荣，吉兆自天生。

    鸭声异，一样似鹅鸣。必有官灾并口舌，速须齐醮慎交争，力使免遭刑。

    城营内，鸡母作雄声。或在夜鸣皆有祸，若闻阴口不惺惺，醮谢始安宁。

    军行次，军上百劳莺。鸣兆是军分两路，兼防祸起察奸情，主将要详明。

    伯劳鸟，闹噪在军前。大祸将临须早觉，不逾两日事应然，此象理关天。

    伯劳鸟，啼叫在军营。南北敌人困我将，东西只是有虚声，此象甚分明。

    城营内，枭鸟噪声鸣。若在德乡分队伍，如居刑杀有奔惊，预叫使人听。

    下营次，众鸟集群鸣。如在德乡犹自可，若临刑上血成坑，仔细要详听。

    兵发日，白鸟忽迎军。此是天威来助顺，贼人归向息边尘，端的立功勋。

    兵行次，巨鸟伏於营。必有大军来击我，皂旗黄杆引师行，禳厌早堪程。

    兵行已，巨鸟忽朝军。将有福神天助佑，必然旬日立功勋，官爵显超群。

    鸡声斗，半夜及黄昏。半夜精兵行在速，黄昏啼后有回军，太白报人闻。

    燕雀闹，邻境有兵争。更有黑头黄鸟至，腹黄身黑不知名，彼已出精兵。

    城营内，鸡鸟共喧争。鸟若赢时客军胜，鸡赢主胜甚分明，偷寨两般情。

    ■鸟噪，无故噪城营。此是用兵灾预兆，人家被噪有凶情，祸发不安宁。

    城营内，■鸟人其城。定有兵灾并瘴疫，人民饥饿不耕耘，修德免灾成。

    城营内，黄牛赤其头。必有官灾三日内，兼防奸叛有因由，荧惑祸堪夏。

    城营内，赤鸟入其营。更有野鸡并野雉，须防风火与虚惊，皂帜厌为精。

    〔注〕：皂帜白杆衙帐前立。厌之，三日吉。

    城营内，各鸟远其中。不是将军亡瘴疫，及防外寇损身躬，先逃已呈凶。

    城营内，异鸟忽然来。切忌外方刑祸事，不然君主将身灾，齐醮保年乖。

    城营内，夜静有鸠鸣。此是暴兵来逼我，更须防备速移营，即得事安宁。

    城营内，众鸟蓦翱翔。障日翳天成阵起，必知内外将猖狂，仔细好消详。

    彼军上，众鸟泊其中。定主抛营军败走，不然潜伏刷营空，仔细审其纵。

    彼军上，众鸟闹纷纷。聚散只看三五日，不然潜伏拟谋人，防御始参真。

    占飞鸟，何事入军营。若在德乡加喜气，只从刑上是凶声，百鸟一般听。

    诸鸣鸟，不利叫三声。一与五声将快利，若过此数不堪听，一任彻天鸣。

    城营内，鸟散作巢窝。其地欲荒看在即，速须移寨莫蹉跎，不去祸来多。

    城营内，异鸟入其中。宿处不知人不识，中须血染草头红，防备有妨通。

    占鸟鸟，结伴尽随军。路寇贼人应过去，吾军不久却回程，相贺喜安宁。

    城营内，巨鸟忽留停。防备贼兵来搦战，兆当拥士倒抽兵，不去祸还成。

    〔注〕：三日后始吉

    城营内，巨鸟充份份。地分欲荒应在那，蚤须排备英留停，号令速驱兵。

    临阵次，听的■鸣。若在〓耳头上叫，地须忌的敌交兵，在彼我军赢。

    临阵次，鸟F571彼军飞。使态旗■片敌吉，统兵大帅不须疑，无助得其时。

    临阵次，鸟向敌军来。一只一犹独自可，忽然成阵叫声哀，勿战速当过。

    兵发日，旗后有乌鸣。此是天教吾得胜，令禽先报我公卿，将士尽欢欣。

    彼军垒，群鸟出高飞。内有雄兵将突出，其城难下速当回，不悟将身危。

    他阵上，四面有鸟来。进战必因伤将士，若从我阵往前摧，生捉将休猜。

    城营内，鹰鹞入其中。的有内奸通外敌，忽然搦鸟更尤凶，遇战我无功。

    攻城次，群鸟出墙头。内有敌人军欲出，外兵急备整戈柔，用意设良筹。

    军营内，白鸟立旗头。相聚数枚人总见，将军迁位作公侯，吉庆喜天休。

    鹰与鹞，逐鸟奔吾军。前有暴兵来势猛，速当准备莫因循，当守险关津。

    ●占蛇第二十一〓计十二首

    兵发日，路上遇横蛇。或人水中应大胜，蛇还赤色战无涯，胜负较些些。

    〔注〕：延住过一日，外动则吉。

    军行次，蛇赤忌逢之。阵当前程应勤战，训兵激赏布恩威，厚薄勿偏朽。

    军发次，蓦地见蛟交。讲武扬兵须宴犒，不然上将中风邪，身丧掩黄沙。

    蛇诸色，大小外边来。来人我军兵欲散，更防引得外奸乖，得上好通开。

    长蛇见，饮水近军傍。抽退还乡方始吉，不然移寨九天方，禳厌免灾殃。

    〔注〕：太岁九天上同。

    下营军，蛇远大蛇楼。必有战兵来打寨，高强营垒布旌旗，谨慎欲防之。

    军行次，蛇贯路边傍。备御贼兵前道阻，且须仔细更思量，终不利封疆。

    蛇入井，俱是败军形。或似杆形营内见，若还交战血成坑，坚守我军营。

    蛇贯道，白赤助军情。必有贼兵门路道，只宜盘泊赏军兵，不久却回程。

    蛇如鸟，更有似弓形。或是白形如断续，兼之五六见城营，泣泪血交并。

    蛟蛇现，营寨不宜攻。更有青蛇人疾病，黄蛇疫瘴总成凶，移徒免灾逢。

    兵行次，水裹怕逢蛇。更有鱼龙蜃类现，悉皆进退事无捱，速退莫咨嗟。

    ●占兽第二十二〓计二十五首

    发兵次，野兽截兵行。直向队中冲透过，必分队伍两纵横，良将亦须明。

    兵行次，狼虎及熊态。若在军前狂浪走，此行旬战定无宜，先举合天机。

    诸禽兽，异色及无名。有爪有齿为我怕，无牙无爪亦应轻，此兆甚分明。

    营前后，野兽乱纵横。杀取太牢天地祭，六军方保得安宁，有战必然赢。

    城营内，白鹿入营来。将士病灾方欲起，若还无病主兵回，移寨免灾危。

    兵屯次，鹿走入军营。必有降人来见我，期於三日事分明，咸喜长威名。

    〔注〕：有战主大胜。

    狼与虎，切忌入营中。队伍突冲并截路，不过数日有危凶，警备勿交攻。

    虎相食，兆不出三年。必有大兵当至此，来其分野祸相煎，其兆理关天。

    兵屯次，野豕入于营。急急杀来将祭鼓，三军从此得安宁，齐沐要严精。

    城营内，麂子入其中。杀取三牲将祭祷，急当移寨免灾凶，否则祸重重。

    军营侧，蓦地有豪猪。须备贼兵来劫我，便宜先举莫踌躇，移寨始无虞。

    军营内，忽有野猪来。若战先赢多后败，速当移寨避其灾，修谢莫迟回。

    军营内，兔走入其中。虽有雄兵终不战，都缘彼敌欲和同，不在若邀功。

    军营内，狸走夜频鸣。恰似豺狼同此兆，必知将士欲离营，不久祸灾生。

    兵屯次，狸走入其中。不住夜鸣围绕寨，先尤风火夜重重，埋伏且藏纵。

    兵行次，豺狗入於营。内有奸兵相结外，急须搜捉察原情，莫遣叛纵兴。

    军营内，狗怪遣人灾。急杀血流于成地，埋深三尺以禳灾，敌将必擒来。

    军营内，蓦地有来獐。三朝七日须大战，不然讲武较旗枪，速斩免灾殃。

    军营内，獐入及登城。若遇此妖多是火，不然孝服与兵争，祈谢得安宁。

    兵行次，路上遇猿猴。严令小心防恐怖，理当排龊整戈矛，预计尽良筹。

    狼与虎，啸叫又伤人。五日七朝兵起至，临时胜负预铺陈，方■败来军。

    野猪鹿，从外入中营。定有降人来伏我，只於三日见分明，引伴履王庭。

    狼与虎，远寨作悲声。似哭似F572军大败，将军兵溃事多更，尸垒涧沟平。

    狼与虎，卒见使人惊。在吾帅营前后走，须防大战血成坑，不遇圣贤明。

    狼奔走，直撞入吾军。不去三朝并五日，敌来降我引朝君，彼我受皇恩。

    ●占气第二十三〓计二十四首

    兵进击，观气合参详。不似攻城并野战，度其形状细斟量，稍错便乖张。

    城营内，似凤或如龙。更若太山并类尽，犹人大赤降城中，其下不堪攻。

    〔注〕：下必有贵人。

    高空现，拂拂又微微。秀润轻笼烟■■，一般黄气色依依，庆贺两朝期。

    猛将气，龙虎气相连。扑翳蔽天兼掠地，蔓瓜尽地覆平川，坚守莫争先。

    猛将气，楼阁及旌幢。或似长堤形淼淼，更如兵尽与虫狼，其下莫能当。

    猛将气，黑色似龙形。或头虎态并猛兽，形其敌上或城营，不可向前征。

    暴兵气，如火又如烟。或似旗■并五马，低头倾尾向前军，触战血成川。

    伏兵气，浑浑又能圆。赤气中间含黑气，又如赤杵黑霞边，其下立戈铤。

    〔原注〕状如赤杵在黑气中也。

    降兵气，叉后尽低头。形似成行相把手，三朝五日敌来求，指日倒戈矛。

    猛将气，显象又冲天。或似双蛇山岳样，又如仓■及浓烟，休战最为先。

    猛将气，如虎黑霞遮。或似门楼旗立内，又兼气出若蛟蛇，其下将堪夸。

    猛将气，持戈或持刀。林下森森弓弩样，色兼青白若脂膏，将士尽雄豪。

    伏兵气，仿佛状如楼。兼有似人形黑赤，如逢山岳覆岗头，其下有戈矛。

    发兵日，天气久阴沉。不雨又无光彩色，奸人谋士恨怀心，仔细早推寻。

    观气色，日月气来冲。北面气来还北壮，气南南壮或西东，俱以此为宗。

    占败气，扫帚似猪羊。藤蔓死蛟兼死狗，尘埃走鹿及惊獐，不战自奔亡。

    占败气，如纲又如蛇。赤气B058天营上起，又如破屋坏毡车，其下死如麻。

    占败气，群鸟似低头。或类扬灰鱼卧死，悬钟应晕或牵牛，绕战若星流。

    占败气，如帚又如虹。锣鼓悬衣灰色样，卧尸无首覆船同，战彼不须攻。

    占败气，鸠尾及鹦飞。或似坏山并破屋，彼军有现败无疑，■战便奔驰。

    败军气，乍大眚微微。一去一来皆断续，又如霞气在平田，俱是败亡原。

    败军气，千万似人头。更似偃鱼零落树，又如瓦砾覆城楼，其下血交流。

    黑气现，其象若胡人。又似虏军排列阵，八方夷狄起烟尘，民戮屋烧焚。

    城上气，结作戌头形。象主血流围邑破，好持降类出门迎，方免死残兵。

    ●占云第二十四〓计二十三首

    兵若进，须是识浮云。云气顺随当速战，勿令云散后交兵，莫问画阴昏。

    商音姓，军阵见云从。白与黑兮吾大吉，青云主胜赤云凶，黄者两平踪。

    〔注〕：天子出，取天子姓，不出则以主将。

    角音姓，青气见青空。黄赤二云兵亦胜，黑云阴助喜先锋，白色定为凶。

    宫音姓，黄赤要先逢。青色云来军大败，更兼兵死将无功，黑气利先锋。

    徽音姓，赤色火烧金。非是克金成大器，青赢黄助黑云凶，军将尽殃深。

    羽音姓，惟是黑云青。列阵贼来先是走，赤云遍处总非赢，宜去不宜征。

    云气至，形色重而乌。暗伏贼师军不见，露其体象在高隅，一半是番胡。

    云气至，低覆似人形。此是贼军谋我重，须防入境起凶征，遣将用精兵。

    云似虎，或若豹形行。及似穿连长匹谏，暴师入境却偷营，摆阵整兵迎。

    四方现，云气竟腾过。黯淡相侵来我寨，贼来请命未为和，贤将莫蹉跎。

    云气赤，尤更接连绵。有似长藤并断续，外帮贼起及中原，主战在秋前。

    云来往，有似两条龙。只在外军盘顶上，贼邦兵将必逢铷，我帅显英雄。

    云似鸟，盘E22C在军中。此是上苍加功顺，不宜复见黑云峰，连赤赤为凶。

    甲乙日，大忌白云前。若奔吾军还势急，理当速去舍平川，固守险高原。

    丙丁日，前遇黑云拦。莫恃兵多兼将勇，也宜贤壁引师还，征伐必遭残。

    戊己日，前面有青云。急止勿行权住寨，军人论语审详听，施德惠其兵。

    庚辛日，前忌赤云来。势紧迎吾须大战，彼军得胜我军摧，守险固颠危。

    〔注〕：过日中却行。

    壬癸日，云忌色而黄。此兆主灾兵将损，无缘兵庆恣猖狂，谋贵密而详。

    观云气，择士汝当看。画夜却须精细审，莫将此事拟为闲，风色旺相干。

    占候法，鸡羽作为车。二者勿惟牙帐内，敌人千里外须图，知辨在须臾。

    军既举，惟以气为先。吾若精雄加气说，超关拔石可攻前，鼓作在英贤。

    将军善，识得气妖祥。风角鸟点能总解，心无机巧计从长，报国效忠良。

    〔注〕：既有其象，当随其景，就谋术，以破其军。

    ●占雷第二十五〓计八首

    兵发日，须要识鸣方。雷自我军营上起，主军大胜客军伤，天意助吾祥。

    兵发日，雷向敌军鸣。彼胜我输宜罢战，不然城寨定遭B97E，预计不宜征。

    军营内，无雨及无云。营上忽然雷霹雳，主军大败急移营，不尔祸来侵。

    占雷兆，初发那方鸣。乾上主兴多士卒，坎方大水阻行兵，艮位病临营。

    占雷兆，初动在难方，恐有火灾兼旱孽，坤宫损稼总宜禳，竞位起兵忙。

    商音姓，鸣忌在难方。角姓兑乾宫震异，羽防坤艮及中央，徵姓坎方殃。

    〔注〕：天子出取天子姓，不出只以主将姓并早干为主。以八方生F56C断诀云甲乙兑乾方，丙

    丁坎上当。戊己防震异，庚辛难有殃。壬癸艮坤位，中央总不详。我F56C

    他军败，他F56C我军伤。生他虽用计，生

    我自投降。上天昭应验，良将细推详。

    兵发日，风送逆声雷。天意显然兵仔细，不宜先举恐伤危，遇敌必遭摧。

    〔注〕：夫雷霆者天地之成，震则以惊万物，兵者尤宜祭之。凡雷霆於将军

    士卒，宜擐甲张弦，其兵得天助也。

    ●占霞第二十六〓计十六首

    兵发日，占看面前霞。甲乙怕逢霞气白，丙丁黑气向遂遮，大战定交加。

    兵发日，霞气日辰并。总有前程勿大战，逢霞生日应须赢，拗日不须征。

    〔注〕：甲乙日黄，戊己日黑之类。

    观霞气，霞气日辰谐。兵进前途交战胜，开疆玉帛积成堆。人马尽■来。

    兵发日，五气辨灾详。角姓怕逢霞气白，羽音黄气莫相当，宫姓怕青苍。

    商音姓，前怕赤霞拦。徵姓黑霞并黑气，皆为鬼贼怕相攀，不得视为闲。

    城营上，五色气并霞。尽是败军天预显，早须警悟较些些，否则死如麻。

    霞与气，二件或相兼。气若色黄赤白好，霞如气色一同占，■■在贤良。

    霞与气，云即变为龙。龙虎相交军必战，临时胜负更看风，逐我彼军凶。

    攻城寨，先料水清源。上有大流堪决灌，不须交刃损兵员，勿总暴刚权。

    量强弱，彼我孰优长。敌若势雄兵将广，吾军何弱力难当，奇计可施张。

    将权柄，职务长春秋。须是先施仁与惠，后行刑狱择其尤，威爱自然收。

    赏与罚，须是要均平。不可徇私行喜怒，私偏亲旧失军情，否则祸灾生。

    水与陆，两势作艟棚。陆有势形湖亦有，舟车捷利不相争，专在将能明。

    征寇定，军马复还京。结局有功须当赏，莫将亲旧冒功陛，反掩勇无名。

    封城垒，谨守保边偶。莫恃雄强侵彼境，复从奸佞起兵夫，虚国死无辜。

    太平世，积粟食雄兵。不可辄忘征战备，常须讲习使令精，防彼寇边庭。

    李梦符

    ●渔父引

    村寺钟声度远滩，半轮残月落山前。徐徐拨棹支归湾，浪叠朝霞锦绣翻。

    ●二

    渔弟渔兄喜到来，波官赛却坐江隈。椰榆构子木瘤杯，烂煮鲈鱼满案堆。

    李存助

    ●一叶落

    一叶落，褰朱箔。此时景物正萧索。画楼月影寒，西风吹罗幕。吹罗幕，往事思量著。

    ●忆仙姿

    曾宴桃源深洞，一曲清歌舞凤。长记欲别时，和泪出门相送。如梦，如梦，残月落花烟重。

    褚人积云：李存助搽画粉墨与敬新磨等日闹优场，粗犷之枢，岂有清思者？乃其作《如梦今》词

    ●阳台梦

    薄罗衫子金泥缝，困纤腰怯铢衣重。笑迎移步小兰从，■金翘玉凤。娇多情脉脉，羞把同心捻弄。楚天云雨却相和，又人阳台梦。

    ●歌头

    赏芳春，暖风飘泊。莺啼绿树，轻烟笼晚阁。杏桃红，开繁梦，灵和殿，禁千行，斜金丝络。夏云多，奇峰如削。纨扇动微凉，轻绡薄。梅雨霄，火云烁。临水槛，永日逃烦署，泛觥酌。露华浓，冷高梧，凋万叶。一霎晚风，蝉声新雨歇。惜惜此光阴如流水，东离菊残时，欢萧索。繁阴积，岁时暮，景难留，不觉朱颜失却。好容光，旦旦须呼宾友，西园长宵，燕云谣，歌皓齿，且行乐。和凝后晋

    和凝

    ●小重山

    春入神京万木芳。禁林莺语滑，蝶飞狂。晓花擎露女石啼妆。红日永，风和百花香。柳丝长。御沟澄碧水，转池塘。时时微雨洗风光。天街远，到处引笙篁。

    ●二

    正是神京烂熳时。群仙初折得，郄诜枝。。鸟犀白■最相宜。精神出，御陌鞭垂。柳色展愁眉。管弦分乡亮，探花期。光阴占断曲江池。新■上，名姓彻丹墀。

    ●临江仙

    海棠香老春江晚，小楼雾彀■■。翠鬟初出绣帘中，麝烟鸾佩惹苹风。碾玉钗摇■■战，雪肌云鬓将融。含情遥指碧波东，越王台殿蓼花红。

    ●二

    披袍■地红宫锦，莺语时啭轻音。碧罗冠子稳犀簪，凤凰双■步摇金。肌骨细匀红玉软，脸波微送春心。娇羞不肯入鸾衾，兰膏光裹雨情深。

    ●菩萨蛮

    趣梅半拆轻寒裹，冰清澹薄笼蓝水。暖觉杏梢红，B224丝狂

    惹风。闲阶莎径碧，远梦犹堪惜。离恨又迎春，相思难重陈。

    ●山花子

    莺锦蝉彀馥麝脐，轻裾花草晓烟迷。■■颤金红掌坠，翠云低。星靥笑偎霞脸畔，蹙金开■榇银泥。春思半和芳草嫩，绿萋萋。

    ●二

    银字笙寒调正长，水纹簟冷画屏凉。玉腕重□金扼臂，澹梳妆。岁度试香纤手暖，一回尝酒绛唇光。佯弄红丝蝇拂子，打檀郎。

    ●何满子（同前）

    正是破瓜年岁，含情惯得人饶。桃李精神鹦鹉舌，可堪虚度良宵。却爱蓝罗裙子，羡他长束纤腰。

    ●二

    写得鱼笺无限，其如花锁春晖。目断巫山云雨，空教残梦依依。却爱熏香小鸭，羡他长在屏帏。

    ●薄命女（同前）

    天欲晓，宫漏穿花声缭绕。窗裹星光少。冷霞寒侵帐额，残月光沉树杪。梦断锦帏空悄悄，强起愁眉小。

    ●望梅花

    春草全无消息，腊雪犹馀踪迹。越岭寒枝香自拆，冷艳奇芳堪惜。何事寿阳无处觅，吹入谁家横笛？

    ●天仙子

    柳色披衫金缕凤，纤手轻捻红豆弄。翠娥双敛正含情，桃花洞，瑶台梦，一片春愁谁与共。

    ●二

    洞口春红飞蔌蔌，仙子含愁眉黛绿。阮郎何事不归来，懒烧金，慵篆玉，流水桃花空断续。

    ●春光好

    纱窗暖，画屏间，■云鬟。睡起四肢无力，半春间。玉指剪裁罗胜，金盘点缀酥山。窥宋深心无限事，小眉弯。

    ●二

    苹顺软，杏花明，画船轻。双浴鸳鸯出绿汀，棹歌声。春水无风无浪，春天半雨半晴。红粉相随南浦晚，岁含情。

    ●采桑子

    蝤蛴领上诃梨子，绿带双垂。椒户闲时，兢学樗薄赌荔枝。从头鞋红编细，裙■金丝。无事■眉，春思翻教阿母疑。

    ●柳枝

    软碧摇烟似送人，映花时把翠娥颦。青青自是风流主，慢■金丝待洛神。

    瑟瑟罗裙金缕腰，黛眉偎破未重描。醉来咬损新花子，拽住仙郎尽放娇。

    ●三

    鹊桥初就咽银河，今夜仙郎自姓和。不是昔年攀桂树，岂能月裹索妲娥？

    ●渔父

    白芷汀寒立鹭莺，苹风轻剪浪花时。烟■■，日迟迟，香引芙蓉惹钓丝。

    ●江城子

    初夜含娇入洞房，理残妆，柳眉长。翡翠屏中，亲热玉炉香。整顿金细呼小玉，排红烛，待潘郎。

    ●二

    竹裹风生月上门，理秦筝，对云屏。轻拨朱弦，恐乱马嘶声。含情含娇独自语，今夜月，太迟生。

    ●三

    斗转星移玉漏频，已三更，对栖莺。历历花间，似有马蹄声。含笑整衣开绣户，斜敛手，下阶迎。

    ●四

    迎得郎来入绣闱，语相思，连理枝。鬓乱钗垂，梳堕印山眉。娅姹含情娇不语，纤玉手，抚郎衣。

    ●五

    帐裹鸳鸯交颈情，恨鸡声，天已明。愁见街前，远是说归程。临上马时期后会，待梅绽，月初生。

    ●麦秀两岐

    凉簟铺斑竹，鸳枕并红玉。脸莲红，眉柳绿，胸雪宜新浴。淡黄衫子裁春彀，异香芬馥。羞道教回烛，未惯双双宿。树连枝，鱼比目，掌上腰和束。娇娆不柰人拳■，黛眉微蹙。

    ●解红

    百戏罢，五音清，解红一曲新教成。两个瑶池小仙子，此时夺却柘枝名。

    陶彀

    ●风光好

    好姻缘，亚姻缘，只得邮亭一夜眠。别神仙。琵琶拨尽相思调，知音少。安得鸾胶续断弦，是何年？

    康骈

    ●广谪仙怨（并序）

    窦使君序《谪仙怨》云：刘随州之辞，未知本事。及详其意，但以贵妃为怀，盖明皇登骆谷之时，实有思贤之意。窦之所制，殊不述焉。骈因更广其辞，盖欲两全其事，虽才情浅拙，不逮二公，而理或可观，贻诸识者。晴山碍目横天，绿叠君王马前。銮辂西巡蜀国，龙颜东望秦川。曲江魂断芳草，妃子愁凝暮烟。长笛此时吹罢，何言独为婵娟。

    孙鲂

    ●杨柳枝

    灵和风暖太昌春，舞线摇丝向昔人。何以晓来江雨后，一行如画隔遥津。

    ●二

    彭泽初栽五树时，只应间看一枝垂。不知天意风流处，要与佳人学画眉。

    ●三

    暖傍离亭静拂桥，入流穿槛绿阴摇。不知落日谁相送，魂断千条与万条。

    ●四

    春来绿树遍天涯，未见垂杨未右夸。晴日万株烟一阵，闲坊兼是莫愁家。

    ●五

    小眉初展绿条稠，露尘烟■不自由。莫是折来偏属意，依稀相似是风流。

    ●六

    九衢春霁混云凝，着地参参碍马行。■折无端抛又恋，乱穿来去羡黄莺。

    ●七

    千树阴阴荩御沟，雪花金穗思悠悠。先朝事后应无也，惟是荒根逐碧流。

    ●八

    摇荡和风恃赖春，苏楼遮路逐年新。颠狂絮落还堪恨，分外欺凌寂寞人。

    ●九

    暖催春促吐芳芽，伴雨从风处处斜。莫道元功无定配，不然争得见桃花。

    ●十

    十首当年有旧词，唱青歌翠几无遗。未曾得向行人道，不谓离情莫折伊。

    韩熙载

    ●杨柳枝

    风柳摇摇无定枝，阴台云雨梦中归。他年蓬岛音廛绝，留取尊前■无衣。

    徐铉

    ●柳枝词（座中应制）

    金马词臣赋小诗，梨团弟子唱新词。君恩还似东风意，先入灵和蜀柳枝。

    ●二

    百草千花共待春，缘杨春色最惊人。天边雨露年年在，上苑芳华岁岁新。

    ●三

    长爱龙池二月时，毵毵金线弄春姿。假饶叶落枝空后，更有梨团笛裹吹。

    ●四

    绿水成文柳带摇，东风初到不鸣条。龙舟欲过偏留恋，万缕轻丝指御桥。

    ●五

    百尺长条婉麴尘，诗题不尽画难真。冯君折向人间种，还似君恩处处春。

    ●六

    风暖云开晚照明，翠条深映凤凰城。人间欲识灵和态，听取新词玉管声。

    ●七

    醉折垂杨唱柳枝，金城三月走金羁。年年为爱新条好，不觉苍华也似丝。

    ●八

    新春花柳竟芳姿，偏爱垂杨指地枝。天子篇教词客赋，宫中要唱洞箫词。

    ●九

    凝碧池头苏翠涟，凤凰楼畔簇晴烟。新词欲咏知难咏，说与双成入管弦。

    ●十

    待从甘泉与未央，移舟偏要近垂杨。樱桃未绽梅花老，折得柔条百尺长。

    ●柳辞枝十二首

    把酒冯君唱柳枝，也从丝管递相随。逢春只合朝朝醉，记取秋风落叶时。

    ●二

    南园日暮起春风，吹散杨花雪满空。不惜杨花飞也得，愁君老尽脸边红。

    ●三

    陌上朱门柳映花，帘钩半卷绿阴斜。冯郎暂驻青骏马，此是钱塘小小家。

    ●四

    夹岸朱阑柳映楼，绿波平幔带花流。歌声不出长条密，忽地风过见采舟。

    ●五

    老大逢春总恨春，绿杨阴裹最愁人。旧游一别无因见，敕叶如眉处处新。

    ●六

    蒙蒙堤畔柳含烟，疑是阳和二月天。醉裹不知时节改，漫随儿女打秋千。

    ●七

    水阁春来乍减寒，晓妆初罢倚阑干。长条乱拂春波动，不许佳人照影看。

    ●八

    柳岸烟昏醉裹归，不知深处有芳菲。重来已见花飘尽，唯有黄莺啭树飞。

    ●九

    此去仙源水是遥，垂杨深处有朱桥。共君同过朱桥去，索映垂杨听洞箫。

    ●十

    暂别杨州十度春，不知光景属何人。一帆归客千条柳，肠断东风扬子津。

    ●十一

    仙乐春来按舞腰，清声偏似傍娇娆。应绿莺舌多情赖，长向双成说翠条。

    ●十二

    凤笙临槛不能吹，舞袖当筵亦自疑。唯有美人多意绪，解依芳态画双眉。

    ●抛球乐

    歌舞送飞球，金觥碧玉筹。管弦桃李月，帘幕凤凰楼。一笑千场醉，浮生任白头。

    ●二

    灼灼传花枝，纷纷度画旗。不知红烛下，照见彩球飞。借势因期F8C8，巫山暮雨归。

    ●步虚词

    气为还元正，心由抱一灵。凝神归罔象，飞步入青冥。整服乘三素，旋纲蹑九星。琼章开后学，稽首奉真经。

    ●二

    天帝黄金阙，真人紫锦书。霓裳纷蔽景，羽服过凌虚。白鹤能为使，班麟解驾车。灵符终愿借，转共世情疏。

    ●三

    圣主过幽谷，虚皇在■营 。五千宗物母，七字必神童。世上金壶远， 人间玉签空。唯馀食身法，修此与天通。

    ●四

    何处求玄解，人间有洞天。勤行皆是道，话下尚为仙。蔽景乘朱凤，排虚驾紫烟。不嫌园吏傲，愿在玉辰前。

    ●五

    三素霏霏远，盟威凛凛寒。火铃空灭没，星斗晓阑干。佩乡流虚殿，■烟在醮坦。萧寥不可极，骖驾上云端。

    陈陶

    ●水调词

    黠虏迢迢未肯和，五陵年少重横戈。谁家不结空闺恨，玉F638阑干妾最多

    ●二

    羽管慵调怨别离，西园新月伴愁眉。容华不分随年去，独有妆楼明镜知。

    ●三

    意钱良人玉塞行，梨花三见换啼莺。边场岂得胜闺阁，莫逞周弓过一生。

    ●四

    惆怅江南早雁飞，年年辛苦寄寒衣。征人岂不思乡国，只是皇恩未放归。

    ●五

    水阁莲开燕引雏，朝朝攀折望金吾。闻道碛西春不到，花时还意故园无？

    ●六

    自从清野戌辽东，舞袖香销罗幌空。几度长安发梅柳，节旄零落不成功。

    ●七

    长夜孤眠倦锦衾，秦楼霜月苦边心。征衣一倍装绵厚，犹虑交河雪冻深。

    ●八

    瀚海长征古别离，华山归马是何时。仍闻万乘尊犹屈，装束千娇嫁郅支。

    ●九

    沙塞依稀落日边，寒宵魂梦怯山川。离居渐觉笙歌懒，君逐嫖姚已十年。

    ●十

    万里轮台音信稀，传闻移帐护金微。会须麟阁留踪迹，不斩天骄莫议归。

    ●步虚引

    小隐山人十洲客，莓苔为衣双耳白。青编为我忽降书，暮雨虹江一千尺。赤城门闭六丁直，晓日已烧东海色。朝天半夜闻玉鸡，星斗离离拟龙翼。


    冯延巳

    ●鹊踏枝

    梅花繁枝千万片，犹自多情，学雪随风转。昨夜笙歌容易散，酒醒添得愁无限。

    楼上春山寒四面，过尽征鸿，暮景烟深浅。一■凭阑人不见，鲛绡掩泪思量遍。

    ●二

    谁道闲情势掷久，每到春来，惆怅还依旧。旧日花前常病酒，敢辞镜裹朱颜瘦。

    河畔青芜堤上柳，为问新愁，何事年年有？独立小楼风满袖，平林新月人归后。

    ●三

    秋入蛮蕉风半裂，狼藉池溏，雨打疏荷折。绕砌异声芳草歇，愁肠学尽丁香结。

    回首西南看晚月，孤雁来时，塞管声呜咽。历历前欢无处说，关山何日休离别。

    ●四

    花外寒鸡天欲曙，香印成灰，起坐浑无绪。檐际高桐凝宿雾，卷帘双鹊惊飞去。

    屏上罗衣闲绣楼，一■关情，意遍江南路。夜夜梦魂休谩语，已知前事无寻处。

    ●五

    叵耐为人情太薄，几度思量，真拟浑抛却。新结同心香未落，怎生负得当初约。

    休向尊前情索莫，手举金■，冯仗深深酌。莫作等闲相斗作，与君保取长欢乐。

    ●六

    萧索清秋珠泪坠，枕簟微凉，展转浑无寐。残酒欲醒中夜起，月明如练天如水。

    阶下寒声啼络纬，庭树金风，悄悄重门闭。可惜旧欢携手地，思量一夕成憔悴。

    ●七

    烦恼韶光能几许，肠断魂销，看却春还去。只喜墙头灵鹊语，不知青鸟全相误。

    心若垂杨千万缕，水阔花飞，梦断巫山路。开眼新愁无问处，珠帘锦帐相思否？

    ●八

    霜落小园瑶草短，瘦叶和风，惆怅芳时换。懊恨年年秋不管，朦胧如梦空肠断。

    独立荒池斜日岸，墙外遥山，隐隐连天汉。忽意当年歌舞伴，晚来双脸啼痕满。

    ●九

    芳草满园花满目，帘外微微，细雨笼庭竹。杨柳千条珠■■，碧池波绉鸳鸯浴。

    窈窕人家颜似玉，弦管冷冷，齐奏云和曲。公子欢筵犹未足，斜阳不用相催促。

    ●十

    几度凤楼同饮宴，此夕相逢，却胜当时见。低语前欢频转面，双眉剑恨春山远。

    ■烛泪流羌笛怨，偷整罗衣，欲唱情犹■。醉裹不辞金盏满，阳关一曲肠千断。

    ●十一

    几日行云何处去，忘却归来，不道春将暮。百草千花寒食路，香车击在谁家树？泪眼倚楼频独语，双燕飞来，陌上相逢否？撩乱春愁如柳絮，悠悠梦裹无寻处。

    ●十二

    庭院深深深几许，杨柳堆烟，帘幕无重数。玉勒周鞍游冶处，楼高不见章台路。

    雨横风狂三月暮，门掩黄昏，无计留春住。泪眼问花花不语，乱红飞入秋千去。

    ●十三

    粉映墙头寒欲尽，宫漏长时，酒醒人犹困。一点春心无限恨，罗衣印满啼妆粉。

    柳岸花飞寒食近，陌上行人，杳不传芳信。楼上重檐山隐隐，东风尽日吹蝉鬓。

    ●十四

    六曲阑干偎碧树，杨柳风轻，展尽黄金缕。谁把钿筝移玉柱，穿帘海燕惊飞去。

    满眼游丝兼落絮，红杏开时，一霎清明雨。浓睡觉来慵不语，惊残好梦无寻处。

    ●采桑子

    中庭雨过春将尽，片片花飞。独折残枝，无语凭阑只自知。

    玉堂香暖珠帘卷，双燕来归。后约难期，肯信韶华得几时。

    ●二

    马嘶人语春风岸，芳草绵绵。杨柳桥边，落日高楼酒■悬。

    旧愁新恨知多少，目断遥天。独立花前，更听笙歌满画船。

    ●三

    西风半夜帘栊冷，远梦初归。梦过金扉，花谢窗前夜合枝。

    昭阳殿裹新翻曲，未有人知。偷取笙吹，惊觉寒■到晓啼。

    ●四

    酒阑睡觉天香暖，绣户慵开。香印成灰，独背寒屏理旧眉。

    朦胧却向灯前卧，窗月徘徊。晓梦初回，一夜东风绽早梅。

    ●五

    小堂深静无人到，满院春风。惆怅墙东，一树樱桃带雨红。

    愁心似醉兼如病，欲语还慵。日暮疏钟，双燕归楼画阁中。

    ●六

    画堂灯暖帘栊卷，禁漏丁丁。雨罢寒生，一夜西窗梦不成。

    玉娥重起添香印，回倚孤屏。不语含情，水调何人吹笛声。

    ●七

    笙歌放散人归去，独宿红楼。月上云收，一半珠帘挂玉钩。

    起来点检经由地，处处新愁。冯仗东流，将取离心过橘洲。

    ●八

    昭阳记得神仙侣，独自承恩。水殿灯昏，罗幕轻寒夜正春。

    如今别馆添萧索，满面啼痕。旧约犹存，忍把金环别与人。

    ●九

    风微帘幕清明近，花落春残。尊酒留欢，添尽罗衣怯夜寒。

    愁颜恰似烧残烛，珠泪阑干。也欲高拌，争奈相逢情万般。

    ●十

    画堂昨夜愁无睡，风雨凄凄。林鹊童栖，落尽灯花鸡未啼。

    年光往事如流水，休说情迷。玉单双垂，只是金笼鹦鹉知。

    ●十一

    寒蝉欲报三秋候，寂静幽齐。叶落闲阶，月透帘栊远梦回。

    昭阳旧恨依前在，休说当时。玉笛才吹，满袖猩猩血又垂。

    ●十二

    洞房深夜笙歌散，帘幕重重。斜月朦胧，雨过残花落地红。

    昔年无限伤心事，依旧东风。独倚梧桐，间想间思到晓钟。

    ●十三

    花前失却游春侣，独自寻芳。满目悲凉，纵有笙歌亦断肠。

    林间戏蝶帘间燕，各自双双。忍更思量，绿树青苔半夕阳。

    ●十四

    樱桃谢了梨花发，红白相催。燕子归来，几度香风绿户开。

    人间乐事知多少，且酹金杯。管咽弦哀，慢引萧娘舞袖回。

    ●酒泉子

    庭下花飞，月照妆楼春事晚。珠帘风，兰烛烬，怨空闺。

    苕苕何处寄相思，玉箸零零肠断。屏帏深，更漏永，梦魂迷。

    ●二

    云散更深，堂上孤灯阶下月。早梅香，残雪白，夜沉沉。

    阑边偷唱系瑶簪，前事总堪惆怅。寒风生，罗衣薄，万般心。

    ●三

    庭树霜凋，一夜愁人窗下睡。绣帏风，兰烛焰，梦遥遥。

    金笼鹦鹉怨长宵，笼畔玉筝弦断，陇头云，桃源路，两魂消。

    ●四

    芳草长川，柳映危桥桥下路。归鸿飞，行人去，碧山边。

    风微烟澹雨萧然，隔岸马嘶何处。九回肠，双脸泪，夕阳天。

    ●五

    春色融融，飞燕乍来莺未语。小桃寒，垂杨晚，玉楼空。

    天长烟远恨重重，消息燕鸿归去。枕前灯，窗外月，闭朱栊。

    ●六

    深院空帏，廊下风帘惊宿燕。香印灰，兰烛小，觉来时。

    月明人自捣寒衣，刚爱无端惆怅。阶前行，阑畔立，欲鸡啼。

    ●临江仙（同前）

    秣陵江上多离别，雨晴芳草烟深。路遥人去马嘶沉。青帘斜挂，新柳万枝金。

    隔江何处吹横笛？沙头惊起双禽。徘徊一■几般心。天长烟远，凝恨独沾襟。

    ●二

    冷红飘起桃花片，青春意绪阑珊。画楼帘幕卷轻寒。酒余人散后，独自凭阑干。

    夕阳千里连芳草，萋萋愁煞王孙。裴回飞尽碧天云。凤笙何处，明月照黄昏。

    ●三

    南园池馆花如雪，小塘春水涟漪。夕阳楼上绣帘垂。酒醒无寐□，独自倚阑时。

    绿杨风静凝间恨，千言万语黄鹂。旧欢前事杳难追。高唐暮雨，空只觉相思。

    ●清平乐

    深冬寒月，庭户凝霜雪。风雁过时魂断绝，塞管数声呜咽。

    披衣独立披香，流苏乱结愁肠。往事总堪惆怅，前欢休要思量。

    ●二

    雨晴烟晚，绿水新池满。双燕飞来垂柳院，小阁画帘高卷。

    黄昏独倚朱阑，西南新月眉弯。砌下落花风起，罗衣特地春寒。

    ●三

    西园春早，夹径抽新草。冰散漪澜生碧沼，寒在梅花先老。

    与君同饮金杯，饮余相取徘徊。次第小桃将发，轩车莫厌频来。

    ●醉花间

    独立阶前星又月，帘栊偏皎洁。霜树尽空枝，肠断丁香结。

    夜深寒不彻，凝恨何曾歇。凭阑干欲折。两条玉箸为君垂，此宵情，谁共说？

    ●二

    月落霜繁深院闭，洞房人正睡。桐树倚雕檐，金井临瑶砌。

    晓风寒不啻，独立成憔悴。闲悉浑未已。人心情绪自无端，莫思量，休退悔。

    ●三

    晴雪小园春未到，池边梅自早。高树鹊衔巢，斜月明寒草。山川风景好，自古金陵道。少年看却老。相逢莫厌醉金杯，别离多，■会少。

    ●四

    林雀归栖撩乱语，阶前还日暮。屏掩画堂深，帘卷萧萧雨。

    玉人何处去，鹊喜浑无据。双眉悉几许。漏声看却夜将阑，点寒灯，启绣户。

    ●应天长

    石城山下桃花绽，宿雨初收云未散。南去■，北归雁，水阔天遥肠欲断。

    倚楼情绪懒，惆怅春心无限。忍泪蒹葭风晚，欲归愁满面。

    ●二

    朱颜日日惊憔悴，多少离愁谁得会？人事改，空追悔，枕上夜长只如岁。

    红绡三尺泪，双结解时心醉。魂梦万重云水，觉来还不睡。

    ●三

    石城花落江楼雨，云隔长洲兰芷暮。芳草岸，和烟雾，谁在绿杨深处住？

    旧游时事故，岁晚离人何处？杳杳兰舟西去，魂归巫峡路。

    ●四

    当时心事偷相许，宴罢兰堂肠断处。挑银灯，肩珠户，绣被微寒值秋雨。

    枕前和泪语，惊觉玉笼鹦鹉。一夜万般情绪，朦胧天欲曙。

    ●五

    兰房一宿还归去，底死谩生留不住。枕前语，记得否，说尽从来两心素。

    同心牢记取，切莫等间相许。后会不知何处，双栖人莫妒。

    ●谒金门

    圣明世，独折一枝丹桂。学著荷衣还可喜，春狂不啻□。

    年少都来有几，自古闲愁无际。满盏劝君休惜醉，愿君千万岁。

    ●二

    杨柳陌，定马嘶空无迹。新著荷衣人未识，年年江海客。

    梦觉巫山春色，醉眼花飞狼籍。起舞不辞无气力，爱君吹玉笛。

    ●三

    风乍起，吹绉一池春水。闲引鸳鸯香径里，手BF2D红杏蕊。

    〓斗鸭阑干独倚，碧玉搔头斜坠。终日望君君不至，举头闻鹊喜。

    ●虞美人

    画堂新齐情萧索，深夜垂珠箔。洞房人睡月婵娟，梧桐双影上朱轩，立阶前。

    高楼何处连宵宴，塞管吹幽怨。一声已断别离心，旧欢抛弃杳难寻，恨沈沈。

    ●二

    碧波帘幕垂朱户，帘下莺莺语。薄罗依旧泣青春，野花芳草逐年新，事难论。

    凤笙何处高楼月，幽怨冯谁说？须臾残照上梧桐，一时弹泪与东风，恨重重。

    ●三

    玉钩弯柱调鹦鹉，宛转留春语。云屏冷落画堂空，薄晚春寒无奈，落花风。

    搴帘燕子低飞去，拂镜尘鸾舞。不知今夜月眉弯，谁佩同心双结，倚阑干？

    ●四

    春山拂拂横秋水，掩映遥相对。只知长坐碧窗期，谁信东风吹散，绿霞飞？

    银屏梦与飞惊远，只有珠帘卷。杨花零落月溶溶，尘掩玉筝弦柱，画堂空。

    ●舞春风

    严妆才罢怨春风，粉墙画壁宋家东。蕙兰有恨枝犹绿，桃李无言花自红。

    燕燕巢时帘幕卷，莺莺啼处凤楼空。少年薄幸知何处，每夜归来春梦中。

    ●归自谣

    何处笛，终夜梦魂情脉脉，竹风檐雨寒窗滴。

    离人数岁无消息。今头白，不眠特地重相忆。

    ●二

    春艳艳，江上晚山三四点，柳丝如翦花如染。香闺寂寂门半掩。愁眉敛，泪珠滴破燕脂脸。

    ●三

    寒山碧，江上何人吹玉笛？扁舟远送潇湘客。〓芦花千里霜月白。伤行色，来朝便是关山隔。

    ●南乡子

    细雨■流光，芳草年年与恨长。烟锁凤楼无限事，茫茫，鸾镜鸳衾两断肠。

    魂梦任悠扬，睡起杨化满绣床。薄幸不来门半掩，斜阳，负你残春泪几行。

    ●二

    细雨泣秋风，金凤花残满地红。闲蹙黛眉慵不语，情绪，寂寞相思知几许。

    玉枕拥孤衾，挹恨还同岁月深。帘卷曲房谁共醉，憔悴，惆怅秦楼弹粉泪。

    ●长命女

    春日宴，绿酒一杯歌一遍。再拜陈三愿：一愿郎君千岁，二愿妾身常健，三愿如同梁上燕，岁岁长相见。

    ●喜迁莺

    宿莺啼，乡梦断，春树晓朦胧。残灯吹烬闭朱栊，人语隔屏风。

    香已寒，灯已绝，忽忆去年离别。石城花雨倚江楼，波上木兰舟。

    ●二

    雾■■，风淅淅，杨柳带疏烟。飘飘轻絮满南园，墙下草■眠。

    燕初飞，莺已老，拂面春风长好。相逢携手且高歌，人生得几何。

    ●芳草渡

    梧桐落，蓼花秋。烟初冷，雨才收，萧条风物正堪愁。人去后，多少恨，在心头。

    燕鸿远，羌笛怨，渺渺澄江一片。山如黛，月如钩。笙歌散，魂梦断，倚高楼。

    ●更漏子

    金剪刀，青丝发，香墨蛮笺亲■。和粉泪，一时封，此情千万重。

    垂逢鬓，尘青镜，已分今生薄命。将远恨，上高楼，寒江天外流。

    ●二

    秋水平，黄叶晚，落日渡头云散。抬朱箔，挂金钩，暮潮人倚楼。

    欢娱地，思前事，歌罢不胜沈醉。消息远，梦魂狂，酒醒空断肠。

    ●三

    风带寒，秋正好，蕙兰无端先老。云杳杳，树依依，离人殊未归。

    悲寥落。月东出，雁南飞，谁家夜捣衣。

    ●四

    雁孤飞，人独坐，看却一秋空过。瑶草短，菊花残，萧条渐向寒。

    帘幕里，青苔地，谁信闲愁如醉。星移后，月圆时，风摇夜合枝。

    ●五

    夜初长，人近别，梦断一窗残月。鹦鹉睡，蟪蛄鸣，西风寒未成。

    红■烛，半棋局，床上画屏山绿。搴绣幌，倚瑶琴，前欢泪满襟。

    ●抛球乐

    酒罢歌余兴未阑，小桥秋水共盘桓。波摇梅蕊当心白，风入罗衣贴体寒。且莫思归去，须尽笙歌此夕欢。

    ●二

    逐胜归来雨未晴，楼前风重草烟轻。谷莺语软花边过，水调声长醉里听。款举金觥劝，谁是当年最有情？

    ●三

    梅落新春入后庭，眼前风物可无情？曲池波晚冰还合，芳草迎船绿未成。且上高楼望，相共凭栏看月生。

    ●四

    年少王孙有俊才，登高欢醉夜忘回。歌阑赏尽珊瑚树，情厚重斟琥珀杯。但愿千千岁，金菊年年秋解开。

    ●五

    霜积秋山万树红，倚帘楼上挂朱栊。白云天远重重恨，黄草烟深淅淅风。■■梁州曲，吹在谁家玉笛中？

    ●六

    莫怨登高白玉杯，茱萸微绽菊花开。池塘水冷鸳鸯起，帘幕烟寒翡翠来。重待烧红烛，留取笙歌莫放回。

    ●七

    尽日登高与未残，红楼人散独盘桓。一钩冷露县珠箔，满面西风凭玉阑。归去须沉醉，小院新池月乍寒。

    ●八

    坐对高楼千万山，雁飞秋色满阑干。烧残红烛暮云合，飘尽碧梧金井寒。咫尺人千里，犹忆笙歌昨夜欢。

    ●鹤冲天

    晓月坠，宿云披，银烛锦屏帏。建章钟动玉绳低，宫漏出花迟。

    春态浅，来双燕，红日初长一线。严妆欲罢啭黄鹂，飞上万年枝。

    ●醉桃源

    南园春半踏青时，风和闻马嘶。青梅如豆柳如眉，日长蝴蝶飞。

    花露重，草烟低，人家帘幕垂。秋千慵困解罗衣，画梁双燕归。

    ●二

    角声吹断陇梅枝，孤窗月影低。塞鸿无限欲惊飞，城乌休夜啼。

    寻断梦，掩香闺，行人去路迷。门前杨柳绿阴齐，何时闻马嘶？

    ●菩萨蛮

    金波远逐行人去，疏星时作银河渡。花影卧秋千，更长人不瞑。

    玉筝弹未彻，凤髻鸾钗脱。忆梦翠蛾低，微风凉绣衣。

    ●二

    画堂昨夜西风过，绣帘时拂朱门锁。惊梦不成云，双蛾枕上颦。

    金炉烟袅袅，烛暗纱窗晓。残月尚弯环，玉筝和泪弹。

    ●三

    梅花吹入谁家笛，行云半夜凝空碧。欹枕不成瞑，关山人未还。

    声随幽怨绝，云断澄霜月。月影下重帘，轻风花满■。

    ●四

    回廊远砌生秋草，梦魂千里青门道。鹦鹉怨长更，碧笼金锁横。

    罗帏中夜起，霜月清如水。玉露不成圆，宝筝悲断弦。

    ●五

    娇鬟堆枕钗横凤，溶溶春水杨花梦。红烛泪阑干，翠屏烟浪寒。

    锦壶催画箭，玉佩天涯远。和泪试严妆，落梅飞晓霜。

    ●六

    西风袅袅凌歌扇，秋期正兴行人远。花叶脱霜红，流莺残月中。

    兰闺人在否，千里重楼暮。翠被已消香，梦随寒漏长。

    ●七

    沈沈朱户横金锁，纱窗月影随花过。烛泪欲阑干，落梅生晚寒。

    宝钗横翠凤，千里香屏梦。云雨已荒凉，江南春草长。

    ●八

    欹鬟堕髻摇双将，采莲晚出清江上。顾影约流萍，楚歌娇未成。

    相逢颦翠黛，笑把珠当解。家住柳阴中，画桥东复东。

    ●浣溪沙

    春到青门柳色黄，一梢红杏出低墙，莺窗人起未梳妆。

    绣帐已阑离别梦，玉炉空袅寂廖香。闺中红日奈何长。

    ●二

    醉忆春山独倚楼，远山回合暮云收，波间隐隐仞归舟。

    早是出门长带月，可堪分袂又经秋。晚风斜日不胜愁。

    ●三

    转烛飘蓬一梦归，欲寻陈迹怅人非，天教心愿与身违。

    徒月池台空逝水，荫花楼阁漫斜晕。登临不惜更沾衣。

    ●相见欢

    晓窗梦到昭华，阿琼家。欹枕残妆一朵，卧枝花。情极处，却无语，玉钗斜。翠阁银屏回首，已天涯。

    ●三台令

    春色，春色，依旧青门紫陌。日斜柳暗花蔫，醉卧谁家少年？年少，年少，行乐直须及早。

    ●二

    明月，明月，照得离人愁绝。更深影人空床，不道帏屏夜长。长夜，长夜，梦到庭花阴下。

    ●三

    南浦，南浦，翠鬓离人何处？当时携手高楼，依旧楼前水流。流水，流水，中有伤心双泪。

    ●点绛唇

    荫绿围红，梦琼家在桃源住。画桥当路，临水双朱户。柳径春深，行到关情处。颦不语，意冯风絮，吹向郎边去。

    ●上行杯

    落梅著雨消残粉，云重烟轻寒食近。罗幕遮香，柳外秋千出画墙。

    春山颠倒钗横凤，飞絮入■春睡重。梦里佳期，只许庭花与月知。

    ●贺圣朝

    金丝帐暖牙床稳，怀香方寸。轻颦轻笑，汗珠微透，柳沾花润。

    云鬟斜坠，春应未已，不胜娇困。半欹犀枕，乱缠珠被，转羞人问。

    ●如梦令

    尘拂玉台鸾镜，凤髻不堪重整。绡帐泣流苏，愁掩玉屏人静。多病，多病，自是行云无定。

    ●忆秦娥

    风淅淅，夜雨连云黑。滴滴，窗下芭蕉灯下客。

    除非魂梦到乡国，免被关山隔。忆忆，一句枕前争忘得。

    ●忆江南

    去岁迎春楼上月，正是西窗，夜凉时节。玉人贪睡坠钗云，粉消香薄见天真。

    人非风月，长依旧，破镜尘筝，一梦经年瘦。今宵帘幕风花阴，空余枕泪独伤心。

    ●二

    今日相逢花未发，正是去年，别离时节。东风次第有花开，恁时须约却重来。

    重来不怕花堪折，只怕明年，花发人离别。别离若向百花时，东风弹泪有谁知。

    ●思越人

    洒醒情怀恶，金缕褪，玉肌如削。寒食过却，海棠零落。

    乍倚遍阑干，烟澹薄，翠幕帘栊笼画阁。春睡著，觉来失秋千期约。

    ●长相思

    红满枝，绿满枝，宿雨厌厌睡起迟。闲庭花影移。忆归期，数归期，梦见虽多相见稀。相逢知几时？

    ●莫思归

    花满名园酒满肠，且开笑口对芳。秋千风B172鸾钗■，绮陌春深翠袖香。莫惜黄金贵，日日须教贳酒尝。

    ●金错刀

    日融融，草芊芊，黄莺求友啼林前。柳条袅袅拖金线，花蕊茸茸族锦毡。

    鸠逐妇，燕穿帘，狂蜂浪蝶相翩翩。春光堪赏还堪玩，恼煞东风误少年。

    ●二

    双玉斗，百琼壶，佳人欢饮笑喧呼。麒麟欲画时难偶，沤鹭何猜兴与孤。

    歌宛转，醉模糊，高烧银烛卧流苏。只销几觉懵胜睡，身外功名任有无。

    ●玉楼春

    雪云乍变春云簇，渐觉年华堪从目。北枝梅蕊犯寒开，南浦波纹如酒缘。芳菲次第长相续，自是情多无处足。尊前百计见春归，莫为伤春眉黛蹙。

    ●寿山曲

    铜壶滴漏初尽，高阁难鸣半空。催启五门金锁，独垂三殿帘栊。阶前御柳摇绿，仗下宫花散红。鸳瓦数行晓日，鸾BF3F百尺春风。侍臣舞蹈重拜，圣

    寿南山永同。


    李■

    ●应天长

    一钩初月临妆镜，蝉鬓凤钗慵不整，重帘静，层楼迥，惆怅落花风不定。柳堤芳草径，萝断辘轳金井。昨夜更阑酒醒，春愁过却病。

    ●望远行

    玉砌花光锦绣明，朱扉长日镇长■。夜寒不去寝难成，炉香烟冷自亭亭。残月秣陵砧，不傅消息但傅情。黄金窗下忽然惊，征入归日二毛生。

    ●浣溪沙

    手卷真珠上玉钩，依前春恨锁重楼。风裹落花谁是主，思悠悠。

    青鸟不傅云外信，丁香空结雨中愁。回首绿波三楚暮，接天流。

    ●二

    菡萏香销翠叶残，西风愁起绿波间。远与韶光共憔悴，不堪看。

    细雨萝回难塞远，小楼吹彻玉笙寒。多少泪珠无限恨，倚阑干。

    ●三

    风压轻云贴水飞，乍晴池馆燕争泥，沈郎多病不腾衣。

    沙上未闻鸿雁信，竹间时有鹧鸪啼。此情惟有落花知。

    李煜

    ●虞美人

    春花秋叶何时了，往事知多少。小楼昨夜又东风，故国不堪回首月明中。雕阑玉砌依然在，只是朱颜改。问君能有许多愁，恰似一江春水向东流。

    ●二

    风回小院庭芜绿，柳眼春相续。凭阑半日独无言，依旧竹声新月似当年。笙歌未散尊前在，池面水初解。烛明香暗画楼深，满鬓清霜残雪思难任。

    ●鸟夜啼

    昨夜风兼雨，帘帏飒飒秋声。烛残漏滴频欹枕，起坐不能平。世事漫随流水，算来一萝浮生。醉乡路稳宜频到，此外不堪行。

    ●二

    林花谢了春红，太匆匆。无奈朝来寒雨，晚来风。燕脂泪，留人醉，几时重。自是人生长恨，水长东。

    ●三

    无言独上西楼，月如钩。寂寞梧桐深院，锁深秋。剪不断，理还乱，是离愁。别是一般滋味，在心头。

    ●一斛珠

    晓妆初过，沈檀轻注些儿个。向人微露丁香颗，一曲清歌，暂引樱桃破。罗袖■残殷色可，杯深旋被香醪C45F。绣床斜凭娇无那，烟嚼红茸，笑向檀郎唾。

    ●子夜歌

    人生愁恨何能免，销魂独我情何限。故国萝重归，觉来双泪垂。高楼谁与上，长记秋晴望。往事已成空，远如一萝中。

    ●二

    寻春须是先春早，看花莫待花枝老。缥色玉柔擎，醅浮盏面清。何妨频笑粲，禁苑春归晚。同醉与间评，诗随羯鼓成。

    ●临江仙

    樱桃落尽春归去，蝶翻金粉双飞，子规啼月小楼西，画帘珠箔，惆怅卷金泥。门巷寂寥人去后，望残烟草低迷，炉香闲袅凤凰儿，空持罗带，回首恨依依。

    ●望江南

    多少恨，昨夜萝魂中。远似旧时游上苑，车如流水马如龙，花月正春风。

    ●二

    多少泪，断脸复横颐。心事莫将和泪说，凤笙休向泪时吹，肠断更无疑。

    ●望江梅

    间梦远，南国正芳春。船上管弦江面绿，满城飞絮辊轻尘，忙杀看花人。

    ●二

    间梦远，南国正清秋。千里江山寒色远，芦花深处泊孤舟，笛在月明楼。

    ●清平乐

    别来春半，触目柔肠断。砌下落梅如雪乱，拂了一身远满。雁来音信无凭，路遥归梦难成。离恨恰如春草，更行更远还生。

    ●采桑子

    庭前春逐江红英尽，舞态徘徊。细雨霏微，不放双眉时暂开。绿窗冷静芳英断，香印成灰。可奈情怀，欲睡朦胧入梦来。

    ●二

    辘轳金井梧桐晚，几树惊秋。昼雨新愁，百尺■须在玉钩。■窗春断双蛾皱，回首边头。欲寄鳞游，九曲寒波不B927流。

    ●喜迁莺

    晓月堕，宿云微，无语枕凭欹。梦回芳草思依依，天远雁声稀。啼莺散，余花乱，寂寞画堂深院。片红休扫尽从伊，留待舞人归。

    ●蝶恋花

    遥夜亭皋间信步，乍过清明，早觉伤春暮。数点雨声风约住，朦胧淡月云来去。桃李依依春暗度，谁在秋千，笑裹低低语？一片芳心千万绪，人间没个安排处。

    ●长相思

    云一纣，玉一梭，澹澹衫儿薄薄罗，轻颦双黛螺。秋风多，雨相和，帘外芭蕉三两窠，夜长人奈何？

    ●二

    一重山，两重山，山远天高烟水寒，相思枫叶丹。菊花开，菊花残，塞雁高飞人未还，一帘风月间。

    ●捣练子令

    深院静，小庭空，断续寒砧断续风。无奈夜长人不寐，数声和月到帘栊。

    ●二

    云鬟乱，晚妆残，带恨眉儿远岫攒。斜托香腮春笋嫩，为谁和泪倚阑干。

    ●浣溪沙

    红日已高三丈透，金炉次第添香兽，红锦地衣随步皱。

    佳人舞点金钗溜，酒恶时拈花蕊嗅，别殿遥闻箫鼓奏。

    ●菩萨蛮

    花明月暗笼轻雾，今宵好向郎边去。划袜步香阶，手提金缕鞋。画堂南畔见，一向偎人颤。奴为出来难，教郎恣意怜。

    ●二

    蓬莱院闭天台女，画堂画寝人无语。抛枕翠云光，绣衣闻异香。潜来珠锁动，惊觉银屏梦。脸慢笑盈盈，相看无限情。

    ●三

    铜簧■脆金将寒竹，新声慢奏移纤玉。眼色暗相钩，积波横欲流。雨云深绣户，未便谐衷素。咽罢又成空，魂迷春梦中。

    ●阮郎归

    东风吹水日衔山，春来长是闲。落花狼籍酒阑珊，笙歌醉梦间。佩声悄，晚妆残，凭谁整翠鬟。留连光景惜朱颜，黄昏独倚阑。

    ●浪淘沙

    往事只堪哀，对景难排。秋风庭院■侵阶。一任珠帘间不卷，终日谁来？金琐已沈埋，壮气蒿莱。晚凉天净月华开。想得玉楼瑶殿影，空照秦淮。

    ●二

    帘外雨潺潺，春意阑珊。罗衾不耐五更寒。梦裹不知身是客，一饷贪欢。独自莫凭阑，无限江山，别时容易见时难。流水落花春去也，天上人间。

    ●玉楼春

    晚妆初了明肌雪，春殿嫔娥鱼贯列。笙箫吹断水云开，重按霓裳歌遍彻。临风谁更飘香屑，醉拍阑干情味切。归时休放烛花红，待踏马蹄清夜月。

    ●谢新恩

    金窗力困起还慵。

    ●二

    秦楼不见吹箫女，空余上苑风光。粉英含蕊自低昂。东风恼我，才发一衿香。琼窗梦□留残日，当年得恨何长。碧阑干外映垂杨。暂时相见，如梦懒思量。

    ●三

    樱花落尽阶前月，象床愁倚薰笼。远似去年今日恨还同。双鬟不整云憔悴，泪沾红抹胸。何处相思苦，纱窗醉梦中。

    ●四

    庭空客散人归后，画堂半掩珠帘。林风淅淅夜厌厌，小楼新月，回首自纤纤。

    〔下缺〕春光镇在人空老，新愁往恨何穷。〔下缺〕一声羌苗，惊起醉怡容。

    ●五

    樱花落尽春将困，秋千架下归时。漏暗斜月迟迟。花在枝。〔缺十二字〕彻晓纱窗下，待来君不知。

    ●六

    冉冉秋光留不住，满阶红叶暮。又是过重阳，台榭登临处。茱萸香坠，紫菊气，飘庭户，晚烟笼细雨。■■新雁咽寒声，愁恨年年长相似。

    ●破阵子

    四十年来家国，三千里地山河。凤阁龙楼连霄汉，玉树琼枝作烟萝，几曾识干戈？一旦归为臣虏，沈腰潘鬓消磨。最是仓皇辞庙日，教坊犹奏别离歌，垂泪对宫娥。

    ●柳枝

    风情渐老见春羞，到处芳魂感旧游。多谢长条似相识，强垂烟穗拂人头。

    ●后庭花破子

    玉树後庭前，瑶草妆镜边。去年花不老，今年月又圆。莫教偏，和月和花，天教长少年。

    ●三台令

    不寐倦长更，披衣出户行。月寒秋竹冷，风切夜窗声。

    ●渔父

    浪花有意千重雪，桃李无言一队春。一壶酒，一竿身，世上如侬有几人。

    ●二

    一棹春风一叶舟，一纶茧缕一轻钩。花满渚，酒满瓯，万顷波中得自由。

    ●开元乐

    心事数茎白发，生涯一片青山。空山有雪相待，野路无人自还。

    ●青玉案?山林积雪

    梵宫有百尺同云护，渐白满苍苔路。破腊梅花李蚤露。银涛无际，玉山万里，寒罩江南树。鸦啼影乱天将暮，海月纤痕映烟雾。修竹低垂孤鹤舞。杨花风弄，鹅毛天剪，总是诗人误。

    ●南歌子

    云鬓裁新绿，霞衣曳晓红。待歌凝立翠筵中，一朵彩云何事下巫峰。趁拍鸾飞镜，回身燕飏空。莫翻红袖过帘栊，怕被杨花勾引嫁东风。

    钟辐

    钟辐（生卒年不详），江南人。咸通末以广文生为苏州院巡。

    ●卜算子慢

    桃花院落，烟重露寒，寂寞禁烟晴昼。风拂珠帘，还记去年时候。惜春心，不喜闲窗绣。倚屏山，和衣睡觉，醺醺暗消残酒。独倚危阑久。把玉笋偷弹，黛蛾轻斗。一点相思，万般自家甘受。抽金钗，欲买丹青手。写别来，容颜寄与，使知人清瘦。

    成彦雄

    成彦雄（九五一年前后在世），字文干，南唐进士，著有《梅岭集》。

    ●杨柳枝

    欲趁寒梅趁得麽，雪中偷眼望阳和。阳和若不先留意，这个柔条争奈何？

    ●二

    轻笼小径近谁家，玉马追风翠影斜。爱把长条恼公子，惹他头上海棠花。

    ●三

    鹅黄翦翦小花钿，缀上芳枝色转鲜。饮散无人收拾得，月明■下伴秋千。

    ●四

    东君爱惜与先春，草泽无人处也新。委属露华并细雨，莫教迟日苦风尘。

    ●五

    勾践初迎西子年，琉璃为帚埽溪烟。至今不改当时色，留与王孙系酒船。

    ●六

    绿杨移傍小亭栽，便拥浓烟拨不开。谁把金刀为删掠，放教明月入窗来。

    ●七

    远接山河高接云，雨余洗出半天春。牡丹不用相轻薄，自有清阴覆得人。

    ●八

    掩映莺花媚有余，风流才子调比应无。朝朝奉御龙池上，不羡青松拜大夫。

    ●九

    王孙宴罢曲江池，折得春花伴醉归。怪得美人争斗乞，要他秾翠染罗衣。

    ●十

    残照林梢袅数枝，能招醉客上金堤。马娇如练缨如火，瑟瑟阴中步步嘶。

    潘佑

    潘佑（公元九七五年前后在世），字不详，本幽州人，徒居金陵。善属文，韩熙载、徐铉荐于李■，授秘书省正字，值崇文馆。李煜嗣位，官至中书舍人。后因屡疏极论时政，词激触怒，遣使收之，遂自杀。著有《荥阳集》。

    ●失调名

    楼上春寒山四面，桃李不须夸烂漫，已失了春风一半。〔断句〕

    耿玉真

    耿玉真，南唐时妇人。

    ●菩萨鸾

    玉京人去秋萧索，画檐鹊起梧桐落。欹枕悄无言，月和残萝圆。背灯惟暗泣，甚处砧声急。眉黛远山攒，芭蕉生暮寒。

    钱■

    钱■（约九七八年前后在世），字文德，吴越王钱■之孙。宋太祖建隆元年授为天下兵马大元帅。太平兴国三年纳土归京师，封许王，徒封郑王，死后追封秦王。尝喜作词，惜失传，只存断章片句载《全唐诗》附词。

    ●木兰花

    帝乡烟雨锁春愁，故国山川空泪眼。〔馀缺〕

    ●失调名

    金凤欲飞遭掣搦，情脉脉，看即玉楼云雨隔。〔馀缺〕

    钱惟演

    钱惟演（？——一○三三），字希圣，吴越忠懿王叔之子，少补牙门将。归宋后官至保大军节度使，入朝加同中书门下平章事。著有《拥旄集》、《伊川集》。

    ●玉楼春

    城上风光莺语乱，城下烟波春拍岸。绿杨芳草几时休，泪眼愁肠先已断。情怀渐变成衰晚，鸾镜朱颜惊暗换。昔年多病厌芳尊，今日芳尊惟恐浅。

    ●木兰花

    锦■参差朱槛曲，露濯文犀和粉绿。未容浓翠伴桃红，已许纤枝留凤宿。嫩似春荑明似玉，一寸芳心谁管束。劝君连吃莫踟蹰，看被南风吹作竹。

    伊用昌

    伊用昌，五代楚人，相传为南狱道士。散诞放逸，不拘细谨，乞食于江浙间，人呼为伊风子。有《忆江南》词。

    ●忆江南（依《全唐诗?附词》）?■鼓

    江南鼓，梭肚两头栾，钉著不知侵骨髓，打来只是没心肝，空腹被人谩。

    陈金凤

    陈金凤，福清人。唐福建观察使陈严女，闽主王审知先为才人。其子延钧立，B8B4嬖之，封淑妃。龙启元年册为皇后，后为李仿所杀。

    ●乐游曲

    龙舟摇曳东复东，采莲湖上红更红。波淡淡，水溶溶，奴隔荷花路不通。

    ●二

    西湖南湖斗彩舟，青蒲紫蓼满中洲。波渺渺，水悠悠，长奉君王万岁游。

    崔道融

    崔道融（约八七九年前后在世），荆州人，自号东阮欢人。官一右补阙。避地入闽，依王审知，与黄滔善。著有《申唐诗》三卷。

    ●杨柳枝

    雾捻烟搓一索春，年年长似染来新。应须唤作风流绿，■得东西南北人。

    韩C246

    韩C246（约九○一年后在世），字致尧（一作致光），小字冬

    郎，号玉山樵人，京兆万年人。擢进士第，官兵部侍郎。后依王审知以终。著有《韩翰林集》，王国维辑有《香奁词》一卷。

    ●忆眠时

    忆眠时，春梦困腾腾。展转不能起，玉钗垂枕棱。

    ●二

    忆行时，背手妥金雀。欢笑慢回头，步转栏杆角。

    ●三

    忆去时，向月迟迟行。强语戏同伴，图郎闻笑声。

    ●生查子

    侍女劝妆奁，故故惊人睡。那知本未眠，背面偷垂泪。嫩卸凤凰钗，羞入鸳鸯被。时复见残灯，和烟坠金穗。

    ●二

    秋雨五更头，桐竹呜骚屑。却似残春间，断送花时节。空楼雁一声，远屏灯半灭。绣被拥娇寒，眉山正愁绝。

    ●浣溪沙

    拢鬓新收玉步摇，背灯初解绣裙腰，枕寒衾冷异香焦。

    深院下关春寂寂，落花和雨夜迢迢。恨情残醉却无聊。

    ●二

    宿醉离愁慢髻鬟，六铢衣薄惹轻寒，慵红闷翠掩青鸾。

    罗袜况兼金菡萏，雪肌仍是玉琅。骨香腰细见沈檀。

    ●谪仙怨

    春楼虎子倾城，金陵狎客多情。朝云暮雨会合，罗袜绣被逢迎。华山梧桐相覆，蛮江豆蔻连生。幽欢不尽告别，秋河怅望平明。

    ●二

    一灯前雨落夜，三月尽草青时。半寒半暖正好，花开花谢相思。惆怅空教梦见，懊恼多成酒悲。红袖不乾谁会，揉损聊娟淡眉。

    ●三

    此间青草更远，不惟空绕汀洲。那裹朝日才出，还应先照西楼。意泪因成恨泪，梦游常续心游。桃源洞口来否，绛节霓旌久留。

    ●玉合

    罗囊绣，雨凤凰。玉合雕，双■■。中有兰膏渍红豆，每回拈著长相忆。长相忆，经几春。人怅望，香氤氲。开缄不见新书迹，带粉犹残旧泪痕。

    ●金陵

    风雨潇潇，石头城下木兰桡。烟月迢迢，金陵渡口去来潮。自古风流皆暗销，才魄妖魂谁典招。采笺鹿句今已矣，罗袜金莲何寂寥。

    ●木兰花

    绝代佳人何寂寞，梨花未发梅花落。东风吹雨人西园，银线千条度虚阁。脸粉难匀蜀酒浓，口脂易印吴绫薄。娇娆意态不胜春，愿倚郎肩永相著。


    徐昌图

    徐昌图（约九六五年前后在世），福建莆田（一作莆阳）人。初仕闽，陈洪进归宋，命昌图奉表入汴。宋太祖命为国子博士，累迁殿中丞。好作词，多散佚，今仅存三首。

    ●木兰花（双调）

    沉檀烟起般红雾，一箭霜风吹绣户。汉宫花面学梅妆，谢女雪诗裁柳絮。长垂夹幕孤鸾舞，旋炙银笙双凤语。红窗酒病嚼寒冰，冰损相思无梦处。

    ●临江仙

    饮散离亭西去，浮生长恨飘蓬。回头烟柳渐重重。淡云孤雁远，寒日暮天红。今夜画船何处，潮平淮月朦胧。酒醒人静奈愁浓。残灯孤枕梦，轻浪五更风。

    ●河传

    秋光满目，风清露白，莲红水绿。何处梦回，弄珠拾翠盈盈，倚兰桡，眉黛蹙。采莲调稳，吴侣声相绩，倚棹吴江曲。鹭起暮天，几双交颈鸳鸯，入芦花，深处宿。

    王衍

    王衍（生卒年不详），初名宗衍，字化源，许州舞阳人，前蜀后主。有文才，能为浮艳之词，后为后唐所灭。著有《烟花集》。

    ●醉妆词

    者边走，那边走，只是寻花柳。那边走，者边走，莫厌金杯酒。

    ●甘州曲

    画罗裙，能解束，称腰身。柳眉桃脸不胜春，薄媚足精神，可惜伦落在风尘。

    韦庄

    韦庄（八三六——九一○），字端已，京兆杜陵人。少孤，家贫力学，工诗，尤善长短句。乾宁元年连士，授校书郎。王建开国，累官至吏部尚书同平章事。有《浣花集》传世。

    ●浣溪沙

    清晓妆成寒食天，柳球斜袅间花画钿，卷帘直出画堂前。

    指点牡丹初绽朵，日高犹自凭朱栏，含■不语恨春残。

    ●二

    欲上秋千四体慵，拟交人送又心忪，画堂帘幕月明风。此夜有情谁不极，隔墙梨雪又玲珑，玉容憔悴惹微红。

    ●三

    惆怅梦馀山月斜，孤灯照壁背窗纱，小楼高阁谢娘家。暗想玉容何所似，一枝春雪冻梅花，满身香雾簇朝霞。

    ●四

    绿树藏莺莺正啼，柳丝斜拂白铜堤，弄珠江上草萋萋。日暮饮归何处客，绣鞍骢马一声嘶，满身兰射醉如泥。

    ●五

    夜夜相思更漏残，伤心明月凭栏干，想君思我锦衾寒。咫尺画堂深似海，忆来唯把旧书看，几时携手入长安？

    ●菩萨蛮

    红楼别夜堪惆怅，香灯半卷流苏帐。残月出门时，美人和泪辞。琵琶金翠羽，弦上黄莺语。劝我早归家，绿窗人似花。

    ●二

    人人尽说江南好，游人只合江南老。春水碧於天，尽船听雨眠。炉边人似月，皓腕凝双雪。未老莫还乡，远乡须断肠。

    ●三

    如今却忆江南乐，当时年少春衫薄。骑马倚斜桥，满楼红袖招。翠屏金屈曲，醉人花丛宿。此度见花枝，白头誓不归。

    ●四

    劝君今夜须沉醉，樽前莫话明朝事。珍重主人心，酒深情亦深。须愁春漏短，莫诉金杯满。遇酒且呵呵，人生能几何！

    ●五

    洛阳城裹春光好，洛阳才子他乡老。柳暗魏王堤，此时心转迷。桃花春水绿，水上鸳鸯浴。凝恨对残晖，忆君君不知。

    ●归国遥

    春欲暮，满地落花红带雨。惆怅玉笼鹦鹉，单楼无伴侣。南望去程何许？问花花不语。早晚得同归去，恨无双翠羽。

    ●二

    金翡翠，为我南飞传我意。罨画桥边春水，几年花下醉。别后只知相愧，泪珠难远寄。罗幕绣帏鸳被，旧欢如梦裹。

    ●三

    春欲晚，戏蝶游蜂花烂熳。日落谢家池馆，柳丝金缕断。睡觉绿鬟风乱，画屏云雨散。闲倚博山长叹，泪流沾皓腕。

    ●应天长

    绿槐阴裹黄莺语，深院无有春昼午。画帘垂，金凤舞，寂寞绣屏香一炷。碧天云，无定处，空有梦魂来去。夜夜绿窗风雨，断肠君信否？

    ●二

    别来半岁音书绝，一寸离肠千万结。难相见，易相别，又是玉楼花似雪。暗相思，无处说，惆怅夜来烟月。想得此时情切，泪沾红袖■。

    ●荷叶杯

    绝代佳人难得，倾国，花下见无期。一双愁黛远山眉，不忍更思惟。间掩翠屏金凤，残梦，罗幕画堂空。碧天无路信难通，惆怅旧房栊。

    ●二

    记得那年花下，深夜，初识谢娘时，水堂西面画帘垂，携手暗相期。惆怅晓莺残月，相别，从此隔音尘。如今俱是异乡人，相见更无因。

    ●清平乐

    春愁南陌，故国音书隔。细雨霏霏梨花白，燕拂画帘金额。尽日相望王孙，尘满衣上泪痕。谁向桥边吹笛，驻马西望销魂。

    ●二

    野花芳草，寂寞关山道。柳吐金丝莺语早，惆怅香闺暗老。罗带悔结同心，独凭朱栏思深。梦觉半床斜月，小窗风触鸣琴。

    ●三

    何处游女，蜀国多云雨。云解有情花解语，■地绣罗金缕。妆成不整金钿，含羞待月■■。住在绿槐阴裹，门临春水桥边。

    ●四

    莺啼残月，绣阁香灯灭。门外马嘶郎欲别，正是落花时节。妆成不画蛾眉，含愁独倚金扉。去路香尘莫扫，扫即郎去归迟。

    ●五

    琐窗春暮，满地梨花雨。君不归来情又去，红泪散沾金缕。梦魂飞断烟波，伤心不奈春何。空把金针独坐，鸳鸯愁绣双窠。

    ●六

    绿杨春雨，金绿飘千缕。花拆香枝黄鹂语，玉勒雕鞍何处。碧窗望断燕鸿，翠帘睡眼溟潆。宝瑟谁家弹罢，含悲斜倚屏风。

    ●望远行

    欲别无言倚画屏，含恨暗伤情。谢家庭树锦难鸣，残月落边城。人欲别，马频嘶，绿槐千里长堤。出门芳草路萋萋，云雨别来易东西。不忍别君后，却人旧香闺。

    ●谒金门

    春雨足，染就一溪新绿。柳外飞来双羽玉，弄晴相对浴。楼外翠帘高轴，倚遍阑干几曲。云淡水平烟树簇，寸心千里目。

    ●二

    春漏促，金烬暗挑残烛。一夜帘前风撼竹，梦魂相断绩。有个娇娆如玉，夜夜绣屏孤宿。间抱琵琶寻旧曲，远山眉黛绿。

    ●三

    空相忆，无计得传消息。天上嫦娥人不识，寄书何处觅。新睡觉来无力，不忍把伊书迹。满院落花春寂寂，断肠芳草碧。

    ●江城子

    恩重娇多情易伤，漏更长，解鸳鸯。朱唇未动，先觉口脂香。缓揭绣衾抽皓腕，移凤枕，枕檀郎。

    ●二

    髻鬟狼籍黛眉长，出兰房，别檀郎。角声鸣咽，星斗渐微茫。露冷月残人未起，留不住，泪千行。

    ●河传

    何处，烟雨。隋堤春暮，柳色葱茏。画桡金缕，翠旗高■香风，水光融。青娥殿脚春妆媚，轻云裹，绰约司花妓。江都宫阙，清淮月映迷楼，古今愁。

    ●二

    春晚，风暖。锦城花满，狂杀游人。玉鞭金勒，寻胜驰骤轻尘，惜良晨。翠娥争劝临邛酒，纤纤手，拂面垂丝柳。归时烟裹，钟鼓正是黄昏，暗销魂。

    ●三

    锦浦，春女。绣衣金缕，雾薄云轻。花深柳暗，时节正是清明，雨初晴。玉鞭魂断烟霞路，莺莺语，一望巫山雨。香尘隐映，遥见翠槛红楼，黛眉愁。

    ●四

    锦里，蚕市。满街珠翠，千万红妆。玉蝉金雀，宝髻花簇鸣珰，绣花裳。日斜归去人难见，青楼远，队队行云散。不知今夜，何处深销兰房，隔仙乡。

    ●天仙子

    怅望前回梦裹期，看花不语苦寻思。露桃宫裹小腰肢，眉眼细，鬓云垂，唯有多情宋玉知。

    ●二

    蟾彩霜华夜不分，天外鸿声枕上闻。绣衾香冷懒重薰。人寂寂，叶纷纷，才睡依前梦见君。

    ●三

    梦觉银屏依旧空，杜鹃声咽隔帘栊。玉郎薄幸去无踪。一日日，恨重重，泪界莲腮雨绿红。

    ●四

    金似衣裳玉似身，眼如秋水鬓如云。霞裙月帔一群群。来洞口，望烟分，刘阮不归春日曛。

    ●五

    深夜归来长酩酊，扶入流苏犹未醒。醺醺酒气麝兰和。惊睡觉，笑呵呵，长道人生能几何。

    ●喜迁莺

    人汹汹，鼓冬冬，襟袖五更风。大罗天上月朦胧，骑马上虚空。香满衣，云满路，鸾凤绕身飞舞。霓旌绛节一群群，引见玉华君。

    ●二

    街鼓动，禁城开，天上探人回。凤衔金榜出云来，平地一声雷。莺已迁，龙已化，一夜满城车马。家家楼上簇神仙，争看鹤冲天。

    ●思帝乡

    云髻坠，凤钗垂。髻坠钗垂无力，枕函欹。翡翠屏深月落，漏依依。说尽人间天上，雨心知。

    ●二

    春日游，杏花吹满头。陌上谁家年少，足风流。妾■将身嫁与，一生休。纵被无情弃，不能羞。

    ●诉衷情

    烛烬香残帘未卷，梦初惊，花欲谢，深夜，月胧明。何处按歌声，轻轻。舞衣尘暗生，负春情。

    ●二

    碧沼红芳烟雨静，倚兰桡。垂玉佩，交带，袅纤腰。鸳梦隔星桥，迢迢。越罗香暗销，坠花翘。

    ●上行杯

    芳草灞陵春岸，柳烟深，满楼弦管，一曲离声肠寸断。今日送君千万，红镂玉般金镂盏。须劝，珍重意，莫辞满。

    ●二

    白马玉鞭金辔，少年郎，离别容易，迢递去程千万里。惆怅异乡云水，满酌一杯劝和泪。须愧，珍重意，莫辞醉。

    ●女冠子

    四月十七，正是去年今日。别君时。忍泪佯低面，含羞半敛眉。不知魂已断，空有梦相随。除却天边月，没人知。

    ●二

    昨夜夜半，枕上分明梦见。语多时。依旧桃花面，频低柳叶眉。半羞还半喜，欲去又依依。觉来知是梦，不胜悲。

    ●更漏子

    钟鼓寒，楼阁暝，月照古桐金井。深院闭，小庭空，落花香露红。烟柳重，春雾薄，灯背水窗高阁。闲倚户，暗沾衣，待郎郎不归。

    ●酒泉子

    月落星沉，楼上美人春睡。绿云倾，金枕腻，画屏深。子规啼破相思梦，曙色东方才动。柳烟轻，花露重，思难任。

    ●木兰花

    独上小楼春欲暮，愁望玉关芳草路。消息断，不逢人，却敛细眉归绣户。坐看落花空欢息，罗袂湿斑红泪滴。千山万水不曾行，魂梦欲教何处觅。

    ●小重山

    一闭昭阳春又春。夜寒宫漏永，梦君恩。卧思陈事暗消魂。罗衣湿，红袂有啼痕。歌吹隔重阍。绕庭芳草绿，倚长门。万般惆怅向谁论？凝情立，宫殿欲黄昏。

    ●定西番

    挑尽金灯红烬，人灼灼，漏迟迟，未眠时。斜倚银屏无语，间愁上翠眉。闷杀梧桐残雨，滴相思

    ●二

    芳草业生结缕，花艳艳，雨■■，晓庭中，塞远久无音问，愁消镜裹红。紫燕黄鹂犹生，恨何穷。

    薛昭蕴

    薛昭蕴（生卒年月不详），河东人。唐薛存诚后裔，仕蜀官至侍郎。《花间集》列于韦庄之后，牛峤之前，可知系前蜀词人。其他事迹无可考。

    ●浣溪沙

    红蓼渡头秋正雨，印沙鸥迹自成行，整鬟飘袖野风香。

    不语含■深浦裹，几回愁煞棹船郎，燕归帆尽水茫茫。

    ●二

    钿匣菱花锦带垂，静临兰槛卸头时，约鬟低珥算归期。

    茂苑草青湘渚阔，梦余空有漏依依，二年终日损芳菲。

    ●三

    粉上依稀有泪痕，郡庭花落敛黄昏，远情深恨与谁论？

    记得去年寒食日，延秋门外卓金轮，日斜人散暗销魂。

    ●四

    握手河桥柳似金，蜂须轻惹百花心，蕙风兰思寄清琴。

    意满便同春水满，情深还似酒杯深，楚烟湘月雨沉沉。

    ●五

    帘下三间出寺墙，满街垂柳绿阴长，嫩红轻翠间浓妆。

    瞥地见时犹可可，却来闲处暗思量，如今情事隔仙乡。

    ●六

    江馆清秋揽客船，故人相送夜开筵，麝烟兰焰簇花钿。

    正是断魂迷楚雨，不堪离恨咽湘弦，月高霜白水连天。

    ●七

    倾国倾城恨有余，几多红泪泣姑苏，倚风凝睇雪肌肤。

    吴主山河空落日，越王宫殿半平芜，藕花菱蔓满重湖。

    ●八

    越女淘金春水上，步摇云鬓佩鸣珰，渚风江草又清香。

    不为远山凝翠黛，只应含恨向斜阳，碧桃花谢忆剑郎。

    ●喜迁莺

    残蟾落，晓钟鸣，羽化觉身轻。乍无春睡有余酲，杏苑雪初晴。紫陌长，襟袖冷，不是人间风景。回看尘土似前生，休羡谷中莺。

    ●二

    金门晓，玉京春，骏马骤轻尘。桦烟深处白衫新，认得化龙身。九陌喧，千户启，满袖桂香风细。杏园欢宴曲江滨，自此占芳辰。

    ●三

    清明节，雨晴天，得意正当年。马骄泥软锦连乾，香袖半笼鞭。花色融，人竞赏，尽是绣鞍朱鞅。日斜无计更留连，归路草和烟。

    ●小重山

    春到长门春草青，玉阶华露滴，月胧明。东风吹断紫箫声，宫漏促，帘外晓啼莺。愁极梦难成，红妆流宿泪，不胜情。手BF2D裙带绕阶行，思君切，罗幌暗尘生。

    ●二

    秋到长门秋草黄，画梁双燕去，出宫墙。玉箫无复理霓裳，金蝉坠，鸾镜掩休妆。忆昔在昭阳，舞衣红绶带，绣鸳鸯。至今犹惹御炉香，魂梦断，愁听漏更长。

    ●离别难

    宝马晓■雕鞍，罗帏乍别情难。那堪春景媚，送君千万里，半妆珠翠落，露华寒。红蜡烛，青丝曲，偏能钩引泪阑干。良夜促，香尘绿，魂欲迷。檀眉半敛愁低。未别心先咽，欲语情难说，出芳草，路东西。摇袖立，春风急，樱花杨柳雨凄凄。

    ●相见欢

    罗襦绣袂香红，画堂中。细草平沙蕃马，小屏风。卷罗幕，凭妆阁，思无穷。暮雨轻烟魂断，隔帘栊。

    ●醉公子

    慢绾青丝发，光砑吴绫袜。床上小熏笼，韶州新退红。叵耐无端处，捻得从头污。恼得眼慵开，问人闲事来。

    ●女冠子

    求仙去也，翠钿金篦尽舍。入岩峦，雾卷黄罗帔，云雕白玉冠。野烟溪洞冷，林月石桥寒。静夜松风下，礼天坛。

    ●二

    云罗雾彀，新授明威法■。降真函，髻绾青丝发，冠抽碧玉■。往来云过五，去住岛经三。正遇刘郎使，启瑶缄。

    ●谒金门

    春满院，叠损罗衣金线。睡觉水精帘未卷，檐前双语燕。斜掩金铺一扇，满地落花千片。早是相思肠欲断，忍交频梦见。


    牛峤

    牛峤（生卒年不详），字松乡，一字延峰，牛僧孺之孙，陇西人。唐乾符元年进士，历官拾遗，补尚书郎，曾到越中。王建镇蜀，辟判官，及称帝，为给事中。峤以词著名，原有《歌诗集》三卷，不傅。词载《花间集》。

    ●杨柳枝

    解冻风来末上青，解垂罗袖拜卿卿。无端袅娜临官路，舞送行有过一生。

    ●二

    吴王宫裹色偏深，一簇纤条万缕金。不愤钱唐苏小小，引郎松下结同心。

    ●三

    桥北桥南千万条，恨伊张绪不相饶。金羁白马临风望，认得羊家静婉腰。

    ●四

    狂雪随风扑马飞，惹烟无力被春欺。莫交移入灵和殿，宫女三千又始伊。

    ●五

    袅翠笼烟拂暖波，舞裙新染麴尘罗。章华台畔隋堤上，傍得春风尔许多。

    ●女冠子

    绿云高髻，黠翠匀红时世。月如眉，浅笑含双靥，低声唱小词。眼看唯恐化，魂荡欲相随。玉趾回娇步，约佳期。

    ●二

    锦江烟水，卓女烧春浓美。小檀霞，绣带芙蓉帐，金钗芍药花。额黄侵腻发，臂钊透红纱。柳暗莺啼处，认郎家。

    ●三

    星冠霞帔，住在蕊珠宫裹。佩丁当，明翠摇蝉翼，纤B96E理宿妆。醮坛春草绿，药院杏花香。青鸟傅心事，寄刘郎。

    ●四

    双飞双舞，春昼后园莺语。卷罗帏，锦字书封了，银河雁过迟。鸳鸯排宝帐，豆蔻绣连枝。不语匀珠泪，落花时。

    ●梦江南

    衔泥燕，飞到画堂前。占得杏梁安稳处，体轻唯有主人怜，堪羡好因缘。

    ●二

    红绣被，雨雨间鸳鸯。不是鸟中偏爱尔，为缘交颈睡南塘，全胜薄情郎。

    ●感恩多

    雨条红粉泪，多少香闺意。强攀桃李枝，敛愁眉。陌上莺啼蝶舞，柳花飞。柳花飞，愿得郎心，忆家还早归。

    ●二

    自从南浦别，愁见丁香结。近来情转深，忆鸳衾。几度将书托烟雁，泪盈襟。泪盈襟，礼月求天，愿君知我心。

    ●应天长

    玉楼春望晴烟灭，舞衫斜卷金条脱。黄鹂娇啭声初歇，杏花飘尽龙山雪。凤钗低赴节，筵上王孙愁绝。鸳鸯对衔罗结，雨情深夜月。

    ●二

    双眉澹薄藏心事，清夜背灯娇又醉。玉钗横，山枕腻，宝帐鸳鸯春睡美。别经时，无限意，虚道相思憔悴。莫信采笺书裹，赚人肠断字。

    ●更漏子

    星渐稀，漏频转，何处轮台声怨？香阖掩，杏花红，月明杨柳风。挑锦字，记情事，唯愿雨心相似。收泪语，背灯眠，玉钗横枕边。

    ●二

    春夜阑，更漏促，金烬暗挑残烛。惊梦断，锦屏深，雨乡明月心。闺草碧，望归客，还是不知消息。辜负我，悔怜君，告天天不闻。

    ●三

    南浦情，红粉泪，争奈雨人深意。低翠黛，卷征衣，马嘶霜叶飞。招手别，寸肠结，还是去年时节。书托雁，梦归家，觉来江月斜。

    ●望江怨

    东风急，惜别花时手频执，罗帏愁独入。马嘶残雨春芜湿，倚门立。寄语薄情郎，粉香和泪泣。

    ●菩萨蛮

    舞裙香暖金泥凤，画梁语燕惊残梦。门外柳花飞，玉郎犹未归。愁匀红粉泪，眉翦春山翠。何处是辽阳，锦屏春昼长。

    ●二

    柳花飞处莺声急，晴街春色香车立。金凤小帘开，脸波和恨来。今宵求梦想，难到青楼上。赢得一场愁，鸳衾谁并头？

    ●三

    玉钗风动春幡急，交枝红杏笼烟泣。楼上望卿卿，窗寒新雨晴。熏笼蒙翠被，绣帐鸳鸯睡。何处最相知，羡他初画眉。

    ●四

    画屏重叠巫阳翠，楚神尚有行云意。朝暮几般心，向他情谩深。风流今古隔，虚作瞿塘客。山月照山花，梦回灯影斜。

    ●五

    风帘燕舞莺啼柳，妆台约鬓低纤手。钗重髻盘珊，一枝红牡丹。门前行乐客，白马嘶春色。故故坠金鞭，回头应眼穿。

    ●六

    绿云鬓上飞金雀，愁眉敛翠春烟薄。香阖掩芙蓉，画屏山几重。窗寒天欲曙，犹结同心苣。啼粉污罗衣，问郎何日归。

    ●七

    玉楼冰簟鸳鸯锦，粉融香汗流山枕。帘外辘■声，敛眉含笑惊。柳阴烟漠漠，低鬓蝉钗落。须作一生拚，尽君今日欢。

    ●酒泉子

    记得去年，烟暖可园花正发，雪飘香。江草绿 ，柳丝长。细车纤手卷帘望，眉学春山样。凤钗低袅翠鬟上，落梅妆。

    ●定西番

    紫塞月明千里，金甲冷，戌楼寒，梦长安。乡思望中天阔，漏残星亦残。书角数声鸣咽，雪漫漫。

    ●玉楼春

    春入横塘摇浅浪，花落小园空惆怅。此情谁信为狂夫，恨翠愁红流枕上。小玉窗前嗔燕语，红泪滴穿金■缕。雁归不见报郎归，织成绵字封过与。

    ●西溪子

    捍拨双盘金凤，蝉鬓玉钗摇动。书堂前，人不语，弦解语，弹到昭君怨处，翠娥愁，不台头。

    ●江城子

    ■■飞起郡城东，碧江空，半汉风。越王宫殿，■叶藕花中。帘卷水楼渔浪起，千片雪，雨蒙蒙。

    ●二

    极浦烟消水鸟飞，离筵分手时，送金■。渡口杨花，狂雪任风吹。日暮空江波浪急，芳草岸，雨如丝。

    张泌

    张泌（生卒年不详），《花间集》列於牛峤、毛文锡之间，称为张舍人，字里无考。其所作词，今存二十七首，载在《花间》、《尊前》集中。

    ●浣溪沙

    细声香车过柳堤，桦烟分处马频嘶，为他沉醉不成泥。

    花满驿亭香露细，杜鹃声断玉蟾低，含情无语倚楼西。

    ●二

    马上凝情忆旧游，照花淹竹小溪流，细筝罗幕玉搔头。

    早是出门长带月，可堪分袂又经秋，晚风斜日不胜愁。

    ●三

    独立寒皆望月华，露浓香泛小庭花，绣屏愁背一灯斜。

    云雨自从分散后，人间无路到仙家，但恁魂梦访天涯。

    ●四

    依约残眉理旧黄，翠鬟抛掷一簪长，暖风晴日罢朝妆。

    闲折海棠看又然，玉纤无力惹余香，此情谁会倚斜阳。

    ●五

    翡翠屏开绣幄红，谢娥无力晓妆慵，锦帷鸳被宿香浓。

    微雨小庭春寂寞，燕飞莺语隔帘栊，右花凝恨椅东风。

    ●六

    花月香寒悄夜尘，绮筵幽会暗伤神，婵娟依约书屏人。

    人不见时还暂语，令才抛后爱微颦，越罗巴锦不胜春。

    ●七

    偏戴花冠白玉簪，睡容新起意沉吟，翠细金缕镇眉心。

    小槛日斜风悄悄，隔帘零落杏花阴，断香轻碧锁愁深。

    ●八

    晚逐香车入凤城，东风斜揭绣帘轻，漫回娇眼笑盈盈。

    消息未通何计是，便须佯醉且随行，依稀取道太狂生。

    ●九

    小市东门欲雪天，众中依约见神仙，蕊黄香书帖金蝉。

    饮散黄昏人草草，醉容无语立门前，马嘶尘烘一街烟。

    ●临江仙

    烟收湘渚秋江静，蕉花露泣愁红。五云双鹤去无从。岁回魂断，凝望向长空。翠竹暗留珠泪怨，闲调宝瑟波中。花鬓月鬟绿云重。古祠深殿，香冷雨和风。

    ●女冠子

    露花烟草，寂寞五云三岛。正春深。貌减潜销玉，香残尚惹襟。竹虚槛静，松密醮坛阴。何事刘郎去，信沉沉。

    ●河传

    渺莽云水，惆怅暮帆，去程迢逸。夕阳芳草，千里万里，雁声无限起。梦魂悄断烟波里，心如醉，相见何处是。锦屏香冷无睡，被头多少泪。

    ●二

    红杏，交枝相映，密密■■。一庭浓艳倚东风，香融，透帘栊。斜阳似共春光语，蝶争舞，更引流莺F549。魂销千片玉樽前，神仙，瑶池醉暮天。

    ●酒泉子

    春雨打窗，惊梦觉来天气晓。书堂深，红焰小，背兰■。酒香喷鼻嫩开缸，惆怅更无人共醉。旧巢中，新燕子，语双双。

    ●二

    紫陌青门，三十六宫春色，御沟辇路暗相通，杏园风。咸阳沽酒实钗空，笑指未央归去，插花走马落残红，月明中。

    ●生查子

    相见稀，喜相见，相见还相远。檀书荔枝红，金蔓蜻蜓软。鱼雁■，芳信断，花落庭阴晚。可惜玉肌肤，消瘦成慷悚。

    ●思越人

    燕双飞，莺百啭，越波堤下长桥。斗细花筐金匣恰，舞衣罗薄纤腰。东风澹荡慵无力，黛眉愁聚春碧。满地落花无消息，月明肠断空忆。

    ●满宫花

    花正芳，楼似绮，寂寞上阳宫里。钿笼金锁睡鸳鸯，帘冷露华珠翠。娇艳轻盈香雪腻，细雨黄莺双起。东风惆怅欲清明，公子桥边沉醉。

    ●柳枝

    腻粉琼妆透碧纱，雪休夸。金凤搔头队鬓斜，■交加。倚著云屏新睡觉，思梦笑，红腮隐出枕函花。有些些。

    ●南歌子

    柳色遮楼暗，桐花落砌香。书堂开处远风凉，高卷水精帘额，衬斜阳。

    ●二

    岸柳拖烟绿，庭花照日红。数声蜀魄入帘栊，惊断碧窗残梦，书屏空。

    ●三

    锦荐红■■，罗衣绣风皇。绮疏飘雪北风狂，帘■尽垂无事，郁金香。

    ●江城子

    碧阑千外小中庭，雨初晴，晓莺声。飞絮落花，时节近清明。睡起卷帘无一事，匀面了，没心情。

    ●二

    浣花溪上见卿卿，脸波秋水明，黛眉轻，绿云高绾，金簇小蜻蜓。好是问他来得么，和笑道，莫多情。

    ●三

    窄罗衫子薄罗裙，小腰身，晚妆新。每到花时，长是不宜春。蚤是自家无气力，更被伊，恶怜人。

    ●河渎神

    古树噪寒鸦，满庭枫叶芦花。书灯当午隔轻纱，书阖珠帘影斜。门外往来祈赛客，翩翩帆落天涯。回首隔江烟火，渡头三两人家。

    ●蝴蝶儿

    蝴蝶儿，晚春时。阿娇初著淡黄衣，倚窗学书伊。还似花间见，双双对对飞。无端和泪拭胭脂，惹教双翅垂。

    牛希济

    牛希济（约公元九一三年前后在世），牛峤之侄，仕蜀官至御史中丞。同光三年降于后唐，明宗拜为雍州节度副使。

    ●临江仙

    峭碧参差十二峰，冷烟寒树重重。瑶姬宫殿是仙踪。金炉珠帐，香霭书偏浓。一自楚王惊梦断，人间无路相逢。至今云雨带愁容。月斜江上，征棹动晨钟。

    ●二

    谢家仙观寄云岭，岩萝拂地成阴。洞房不闭白云深。当时丹■，一粒化黄金。石壁霞衣犹半挂，松风长似鸣琴。时闻泪鹤起前林。十洲高会，何处许相寻。

    ●三

    渭阙宫城秦树凋，玉楼独上无惨。含情不语自吹箫。调清和恨，天路逐风飘。何事乘龙人忽降，似知深意相招。三清携手路非遥。世间屏障，彩笔书娇饶。

    ●四

    江绕黄陵春庙闲，娇莺独语关关。满庭重叠绿苔斑。阴云无事，四散自归山。箫鼓声稀香烬冷，月娥敛尽弯环。风流皆道胜人间。须知狂客，判死为红颜。

    ●五

    素洛春光潋滟平，千重媚脸初生。凌波罗袜势轻轻。烟笼日照，珠翠半分明。风引宝衣疑欲舞，鸾回凤翥堪惊。也知心许恐无成。陈王辞赋，千载有声名。

    ●六

    柳带摇风汉水滨，平芜两岸争匀。鸳鸯对浴浪痕新。弄珠游女，微笑自含春。轻步移喑蝉鬓动，罗裙风惹轻尘。水精宫殿岂无因。空劳纤手，解佩赠情人。

    ●七

    洞庭波浪■晴天，君山一点凝烟。此中真境属神仙。玉楼珠殿，相映月轮边。万里平湖秋色冷，星辰垂影参然。橘林霜重更红鲜。罗浮山下，有路暗相连。

    ●酒泉子

    枕转簟凉，清晓远钟残梦。月光斜，帘影动，旧炉香。梦中说尽相思事，纤手匀双泪。去年书，今日意，断离肠。

    ●生查子

    春山烟欲收，天澹稀星小。残月脸边明，别泪临清晓。语已多，情未了，回首犹重道。记得绿罗裙，处处怜芳草。

    ●二

    新月曲如眉，未有团■意。红豆不堪看，满眼相思泪。终日劈桃穰，人在心儿裹。两朵隔墙花，早晚成连理。

    ●三

    裙拖安石榴，鬓■偏荷叶。一对短金钗，轻重都相惬。轻颦月人眉，浅笑花生颊。夫婿不风流，取次看承妾。

    ●四

    轻轻制舞衣，小小裁歌扇。三月柳浓时，又向津亭见。垂泪送行人，湿破红妆面。玉指袖中藏，一曲清商怨。

    ●中兴乐

    池塘暖碧浸睛晖，■■柳絮轻飞。红蕊凋来，醉梦还稀。春云空有雁归，珠帘垂。东风寂莫，恨郎抛掷，泪湿罗衣。

    ●谒金门

    秋已暮，重叠关山歧路。嘶马摇鞭何处去，晓禽霜满树。梦断禁城钟鼓，泪滴枕檀无数。一点凝红和薄雾，翠娥愁不语。

    尹鹗

    尹鹗（生卒年不详），四川成都人。前蜀王衍时为翰林校书，累官至参卿。

    ●临江仙

    一番荷芰生旧沼，槛前风送馨香。昔年於此伴萧娘。相偎伫立，牵惹叙衷肠。时逞笑容无限态，还如菡萏争芳。别来虚遣思悠飏。慵窥往事，金锁小兰房。

    ●二

    深秋寒夜银河静，月明深院中庭。西窗幽梦等间成。逡巡觉後，特地恨难平。红烛半消残焰短，依稀暗背银屏。枕前何事最伤情。梧桐叶上，点点露珠零。

    ●满宫花

    月沉沉，人悄悄，一炷後庭香袅。风流帝子不归来，满地禁花慵扫。离恨多，相见少，何处醉迷三岛。漏清宫树子规啼，愁锁碧窗春晓。

    ●杏园芳

    严妆嫩脸花明，交人见了关情。含羞举步越罗轻，称娉婷。终朝咫尺窥香阖，迢遥似隔层城。何时休遣梦相萦，入云屏？

    ●醉公子

    暮烟笼藓砌，戟门犹未闭。尽日醉寻春，归来月满身。离鞍偎绣袂，坠巾花乱缀。何处恼佳人，檀痕衣上新。

    ●菩萨蛮

    陇云暗合秋天白，俯窗独坐窥烟陌。楼际角重吹，黄昏方醉归。荒唐难共语，明日还应去。上马出门时，金鞭莫与伊。

    ●二

    鸣鸣晓角调如语，画楼三会喧雷鼓。枕上梦方残，月光铺水寒。蛾眉应敛翠，咫尺同千里。宿酒未全消，满怀离恨饶。

    ●三

    锦茵闲衬丁香枕，银红烬落犹慵寝。■坐遍红炉，谁知情绪孤。少年狂荡惯，花曲长牵绊。去便不归来，空教骏马回。

    ●江城子

    裙拖碧，步飘香，纤腰束素长。鬓云光，拂面珑璁，腻玉碎凝妆。宝柱秦筝弹向晚，弦促雁，更思量。

    ●女冠子

    双成伴侣，去去不知何处。有佳期，霞帔金丝薄，花冠玉叶危。懒乘丹凤子，学跨小龙儿。叵耐天风紧，挫腰肢。

    ●清平乐

    低红敛翠，尽日思间事 。髻滑凤皇钗欲坠，雨打梨花满地。绣衣独倚阑干，玉容似怯春寒。应待少年公子，鸳帏深处同欢。

    ●二

    芳年妙妓，淡拂铅华翠。轻笑自然生百媚，争那尊前人意。酒倾琥珀杯时，更堪能唱新词。赠得王孙狂处，断肠一搦腰技。

    ●拨棹子

    风切切，深秋月，十朵芙蓉繁艳歇。小槛细腰无力。空赢得，目断魂飞何处说。寸心恰似丁香结，看看瘦尽胸前雪。偏挂恨，少年抛掷。羞觑见，绣被堆红闲不彻。

    ●二

    丹脸腻，双靥媚，冠子缕金装翡翠。将一朵琼花堪比。窠窠绣，鸾凤衣裳香■地。银台蜡烛滴红泪，渌酒劝人教半醉。帘幕外，月华如水。特地向，宝帐颠狂不肯睡。

    ●河满子

    云雨常陪胜会，笙歌惯逐间游。锦里风光应占，玉鞭金勒骅骝。戴月潜穿深曲，和香醉脱轻裘。方喜正同鸳帐，又言将往皇州。每忆良宵公子伴，梦魂长挂红楼。欲表伤离情味，丁香结在心头。

    ●秋夜月

    三秋佳节。罩晴空，凝碎露，茱萸千结。菊蕊和烟轻■，酒浮金屑。徵云雨，调丝竹，此时难辍。欢极一片，艳歌声揭。黄昏慵别。炷沈烟，熏绣被，翠帷同歇。醉并鸳鸯双枕，暖偎春雪。语丁宁，情委曲，论心正切。深夜窗透，数条斜月。

    ●金浮图

    繁华地，王孙富贵，玳瑁筵开，下朝无事。压红茵，凤舞黄金翅。玉立纤腰，一片揭天歌吹，满目绮罗珠翠。和风淡荡，偷散沈檀气。堪判醉，韶光正媚。坼尽牡丹，艳迷人意。金张许史就难比。贪恋欢娱，不觉金鸟坠。还惜会难别易。金船更劝，勒住花骢辔。


    李■

    李■（约公元八九六年前後在世），字德润。其先为波斯人，後家梓州。少有诗名。妹舜弦为王衍昭仪，■尝以秀才预宾贡，又通医理，兼卖香药，可见其未脱波斯人本色。蜀亡，不仕，著有《琼瑶集》已佚。

    ●浣溪沙

    人夏偏宜澹薄妆，越罗衣褪郁金黄，翠钿檀注助容光。

    相见无言还有恨，几回拚却又思量，月窗香径梦悠飏。

    ●二

    晚出闲庭看海棠，风流学得内家妆，小钗横戴一枝芳。

    镂玉梳斜云鬓腻，缕金衣透雪肌香，暗思何事立残阳。

    ●三

    访旧伤离欲断魂，无因重见玉楼人，六街微雨镂香尘。

    早为不逢巫峡梦，那堪虚度锦江春，遇花倾酒莫辞频。

    ●四

    红藕花香到槛频，可堪闲忆似花人，旧欢如梦绝音尘。

    翠叠画屏山隐隐，冷铺纹簟水饭■■，断魂何处一蝉新。

    ●渔歌子

    楚山青，湘水渌，春风澹荡看不足。草芊芊，花簇簇，渔艇棹歌相续。信浮沉，无管束，钓回乘月归湾曲。酒盈斟，云满屋，不见人间荣辱。

    ●二

    荻花秋，潇湘夜，橘洲佳景如屏画。碧烟中，明月下，小艇垂纶初罢。水为乡，蓬作舍，鱼羹稻■常餐也。酒盈杯，书满架，名利不将心挂。

    ●三

    柳垂丝，花满树，莺啼楚岸春山暮。棹轻舟，出深浦，缓唱渔歌归去。罢垂纶，还酌醑，孤村遥指云遮处。下长汀，临浅渡，惊起一行沙鹭。

    ●四

    九疑山，三湘水，芦花时节秋风起。水云间，山月裹，棹月穿云游戏。鼓清琴，倾渌蚁，扁舟自得逍遥志。任东西，无定止，不议人间醒醉。

    ●巫山一段云

    有客经巫峡，停桡向水湄。楚王曾此梦瑶姬，一梦杳无期。尘暗珠帘卷，香销翠幄垂。西风回首不胜悲，暮雨洒空祠。

    ●二

    古庙依青嶂，行宫枕碧流。水声山色锁妆楼，往事思悠悠。云雨朝还暮，烟花春复秋。啼猿何必近孤舟，行客自多愁。

    ●临江仙

    帘卷池心小阁虚，暂凉闲步徐徐。芰荷经雨半凋疏。拂堤垂柳，蝉噪夕阳余。不语低鬟幽思远，玉钗斜坠双鱼。几回偷看寄来书。离情别恨，相隔欲何如？

    ●二

    莺报帘前暖日红，玉炉残麝犹浓。起来闺思尚疏慵。别愁春梦，谁解比情■？强整娇姿临宝镜，小池一朵芙蓉。旧欢无处再寻踪。更堪回顾，屏画九疑峰。

    ●南乡子

    烟漠漠，雨凄凄，岸花零落鹧鸪啼。远客扁舟临野渡，思乡处，潮退水平春色暮。

    ●二

    兰棹举，水纹开，竞携藤笼采莲来。回塘深处遥相见，邀同宴，渌酒一卮红上面。

    ●三

    归路近，扣舷歌，采真珠处水风多。曲岸小桥山月过，烟深锁，豆蔻花垂千万朵。

    ●四

    乘彩舫，过莲塘，棹歌惊起睡鸳鸯。游女带香偎伴笑，争窈窕，竞折团荷遮晚照。

    ●五

    倾渌蚁，泛红螺，闲游女伴簇笙歌。避暑信船轻浪裹，闲游戏，夹岸荔支红蘸水。

    ●六

    云带雨，浪迎风，钓翁回棹碧湾中。春酒香熟鲈鱼美，谁同醉，缆却扁舟篷底睡。

    ●七

    沙月静，水烟轻，芰荷香裹夜船行。绿发红脸谁家女，遥相顾，缓唱棹歌极浦去。

    ●八

    渔市散，渡船稀，越南云树望中微。行客待潮天欲暮，送春浦，愁听猩猩啼瘴雨。

    ●九

    拢云髻，背犀梳，焦红衫映绿罗裾。越王台下春风暖，花盈岸，游赏每邀邻女伴。

    ●十

    相见处，晚晴天，刺桐花下越台前。暗裹回眸深属意，遗双翠，骑象背人先过水。

    ●十一

    携笼去，采菱归，碧波风起雨霏霏。趁岸小船齐棹急，罗衣湿，出向桄榔树下立。

    ●十二

    云髻重，葛衣轻，见人微笑亦多情。拾翠采珠能几许，来还去，争及村居织机女。

    ●十三

    登画舸，泛清波，采莲时唱采莲歌。拦棹声齐罗袖敛，池光■，惊起沙鸥八九点。

    ●十四

    双髻坠，小眉弯，笑随女伴下春山。玉纤遥指花深处，争回顾，孔雀双双迎日舞。

    ●十五

    红豆蔻，紫玫瑰，谢娘家傍越王台。一曲乡歌齐抚掌，堪游赏，酒酌螺杯流水上。

    ●十六

    山果熟，水花香，家家风景有池塘。木兰舟上珠帘卷，歌声远，椰子酒倾鹦鹉■

    ●十七

    新月上，远烟开，惯随潮水采珠来。棹穿花过归溪口，沽春酒，小艇缆牵垂岸柳。

    ●女冠子

    星高月午，丹桂青松深处。醮坛开。金磬敲清露，珠幢立翠苔。步虚声缥缈，想像思徘徊。晓天归去路，指蓬莱。

    ●二

    春山夜静，愁闻洞天疏磬。玉堂虚。细雾垂珠佩，轻烟曳翠裾。对花情脉脉，望月步徐徐。刘阮今何处。绝来书。

    ●酒泉子

    寂寞青楼，风触绣帘珠碎撼。月朦胧，花暗澹，锁春愁，寻思往事依稀梦，泪脸露桃红色重。鬓欹蝉，钗坠凤，思悠悠。

    ●二

    雨渍花零，红散香凋池两岸。别情遥，春歌断，掩银屏。孤帆早晚离三楚，闲理钿筝愁几许。曲中情，弦上语，不堪听。

    ●三

    秋雨聊棉，声散败荷丛裹。那堪深夜枕前听，酒初醒。牵愁惹思更无停，烛暗香凝天欲晓。细和烟，冷和雨，透帘旌。

    ●四

    秋月婵娟，皎洁碧纱窗外。照花穿竹冷沉沉，印池心。凝露滴，砌蛩吟，惊觉谢娘残梦。夜深斜傍枕前来，影徘徊。

    ●望远行

    春日迟迟思寂寥，行客关山路遥。琼窗时听语莺娇，柳丝牵恨一条条。休晕绣，罢吹箫，貌逐残花暗凋。同心犹结旧裙腰，忍辜风月度良宵。

    ●二

    露滴幽庭落叶时，愁聚萧娘柳眉。玉郎一去负佳期，水云迢递雁书迟。屏半掩，枕斜欹，蜡泪无言对垂。吟蛩断续漏频移，入窗明月鉴空帷。

    ●菩萨蛮

    回塘风起波纹细，刺桐花裹门斜闭。残日照平芜，双双飞鹧鸪。征帆何处客，相见还相隔。不语欲魂销，望中烟水遥。

    ●二

    等间将度三春景，帘垂碧砌参差影。曲槛日初斜，杜鹃啼落花。恨君容易处，又话潇湘去。凝思倚屏山，泪流红脸斑。

    ●三

    隔帘微雨双飞燕，砌花零落红深浅。捻行宝筝调，心随征棹遥。楚天云外路，动使经年去。香断画屏深，旧欢何处寻。

    ●西溪子

    金数翠钿浮动，妆罢小窗圆梦。日高时，春已老，人来到，满地落花慵扫。无语倚屏风，泣残红。

    ●二

    马上见时如梦，认得脸波相送。柳堤长，无限意，夕限裹，醉把金鞭欲坠。归去想娇娆，暗魂消。

    ●虞美人

    金笼莺报天将曙，惊起分飞处。夜来潜与玉郎期，多情不觉酒醒迟，失归期。映花避月遥相送，腻髻偏垂凤。却回娇步入香闺，倚屏无语捻云篦，翠眉低。

    ●河传

    去去，何处？迢迢巴楚，山水相连。朝云暮雨，依旧十二峰前，猿声到客船。愁肠岂异丁香结，因离别，故国音书绝。想佳人花下，对明月春风，恨应同。

    ●二

    春暮，微雨。送君南浦，愁敛双蛾。落花深处，啼鸟似逐离歌，粉檀珠泪和。临流更把同心结，情哽咽，後会何时节？不堪回首，相望已隔汀洲，橹声幽。

    ●渔父

    水接衡门十里余，信船归去卧看书。轻爵禄，慕玄虚，莫道渔人只为鱼。

    ●二

    避世垂纶不记年，官高争得似君间。倾白酒，对青山，笑指柴门待月还。

    ●三

    棹警鸥飞水溅袍，影随潭面柳垂绦。终日醉，绝尘劳，曾见钱塘八月涛。

    ●定风波

    志在烟霞慕隐沦，功成归看五湖春。一叶舟中吟复醉，云水，此时方认自由身。花鸟为邻鸥作侣，深处，经年不见市朝人。已得希夷微妙旨，潜喜，荷衣蕙带绝纤尘。

    ●二

    十载逍遥物外居，白云流水似相於。乘兴有时携短棹，江岛，谁知求道不求鱼。到处等间邀鹤伴，春岸，野花香气扑琴书。更饮一杯红霞酒，回首，半钩新月贴清虚。

    ●三

    又见新巢燕子归，阮郎何事绝音徽。帘外西风黄叶落，池阁，隐莎蛩叫雨霏霏。愁坐算程千万里，频C738，等间经岁两心违。听鹊凭龟无定处，不知，泪痕流在画罗衣。

    ●四

    雁过秋空夜未央，隔窗烟月销莲塘。往事岂堪容易想，惆怅，故人迢■在潇湘。纵有回文重叠意，谁寄？解鬟临镜泣残妆。沉水香消金鸭冷，愁永，候虫声接杵声长。

    ●五

    帘外烟和月满庭，此时闲坐若为情。小阁拥炉残酒醒，愁听，寒风叶落一声声。惟恨玉人芳信阻，云雨，屏帷寂寞梦难成。斗转更阑心杳杳，将晓，银■斜照绮琴横。

    ●中兴乐

    後庭寂寂日初长，翩翩蝶舞红芳。绣帘垂地，金鸭无香，谁知春思如狂。忆萧郎，等间一去，程遥信断，五岭三湘。休开鸾镜学宫妆，可能更理笙簧。倚屏凝睇，泪落成行，手寻裙带鸳鸯。暗思量，忍孤前约，教人花貌，虚老风光。

    毛文锡

    毛文锡（约公元九一三年前後在世）字平B06E，南阳人。仕前

    蜀至司徒，复仕後蜀，著有《前蜀纪事》二卷、《茶谱》一卷。

    ●虞美人

    鸳鸯对浴银塘暖，水面蒲梢短。垂杨低拂麴尘波，蛛丝结网露珠多，滴圆荷。遥思桃叶吴江碧，便是天河隔。锦鳞红鬣影沉沉，相思空有梦相寻，意难任。

    ●二

    宝檀金缕鸳鸯枕，绶带盘宫锦。夕阳低映小窗明，南园绿树语莺莺，梦难成。玉炉香暖频添炷，满地飘轻絮。珠帘不卷度沉烟，庭前闲立画秋千，艳阳天。

    ●酒泉子

    绿树春深，燕语莺啼声断续。蕙风飘荡人芳业，惹残红。柳丝无力袅烟空，金盏不辞须满酌。海棠花下思朦胧，醉香风。

    ●喜迁莺

    芳春景，暖睛烟，乔木见莺迁。传枝偎叶语关关，飞过绮业间。锦翼鲜，金毳软，百转千娇相唤。碧纱窗晓怕闻声，惊破鸳鸯暖。

    ●赞成功

    海棠未坼，万点深红。香包缄结一重重。似含羞态，邀勒春风。蜂来蝶去，任绕芳业。昨夜微雨，飘洒庭中。忽闻声滴井边桐。美人惊起，坐听晨钟。快教折取，戴玉珑璁。

    ●西溪子

    昨夜西溪游赏，芳树奇花千样。锁春光，金尊满，听弦管，娇妓舞衫香暖。不觉天斜晖，马驮归。

    ●中兴乐

    豆蔻花繁烟艳深，丁香软结同心。翠鬟女，相与，共淘金。红蕉叶裹猩猩语，鸳鸯浦。镜中鸾舞，丝雨，隔荔枝阴。

    ●更漏子

    春夜阑，春恨切，花处子规啼月。人不见，梦难凭，红纱一点灯。偏怨别，是芳节，庭下丁香行结。宵雾散，晓霞辉，梁间双燕飞。

    ●接贤宾

    香鞯镂■五花骢，值春景初融。流珠喷沫躞蹀，汗血流红。少年公子能乘驭，金镳玉辔珑璁。为惜珊瑚鞭不下，骄生百步千踪。信穿花，丛拂柳，向九陌追风。

    ●赞浦子

    锦帐添香睡，金炉换夕熏。嫩结芙蓉带，慵拖翡翠裙。正是桃夭柳媚，那堪暮雨朝云。宋玉高唐意，裁琼欲赠君。

    ●甘州遍

    春光好，公子爱闲游，足风流。金鞍白马，雕弓宝剑，红缨锦■出长秋。花蔽膝，玉衔头。寻芳逐胜欢宴，丝竹不曾休。美人唱，揭调是甘州，醉红楼。尧年舜日，乐圣永无忧。

    ●二

    秋风紧，平碛雁行低，阵云齐。萧萧飒飒，边声四起，愁闻戍角与征鼓。青■北，黑山西。沙飞聚散无定，往往路人迷。铁衣冷，战马血沾蹄，破蕃奚。凤皇诏下，步步蹑丹梯。

    ●纱窗恨

    新春燕子还来至，一双飞。垒巢泥湿时时坠，C45F人衣。後园裹看百花发，香风拂，绣户金扉。月照纱窗，恨依依。

    ●二

    双双蝶翅涂■粉，咂花心，绮窗绣户飞来稳，画堂阴。二三月爱随飘絮，伴落花，来拂衣襟。更剪轻罗片，传黄金。

    ●柳含烟

    隋堤柳，汴河旁。夹岸绿阴千里，龙舟凤舸木兰香，锦帆张。因梦江南春景好，一路流苏羽葆。笙歌未尽起横流，锁春愁。

    ●二

    河桥柳，占芳春。映水含烟拂路，几回攀折赠行人，暗伤神。乐府吹为横笛曲，能使离肠断续。不如移植在金门，近天恩。

    ●三

    章台柳，近垂旒。低拂往来冠盖，朦胧春色满皇州，瑞烟浮。直与路边江畔别，免被离人攀折。最怜京兆画蛾眉，叶纤时。

    ●四

    御沟柳，占春多。半出宫墙婀娜，有时倒影蘸轻罗，麴尘波。昨日金銮巡上苑，风亚舞腰纤软。栽培得地近皇宫，瑞烟浓。

    ●醉花间

    休相问，怕相问，相问还添恨。春水满塘生，■■还相趁。昨夜雨霏霏，临明寒一阵。偏忆戍楼人，久绝边庭信。

    ●二

    深相忆，莫相忆，相忆情难极。银汉是红墙，一带遥相隔。金盘珠露滴，两岸榆花白。风摇玉佩清，今夕为何夕。

    ●浣溪沙

    秋水轻波浸绿苔，枇杷洲上紫檀开。晴日眠沙■■稳，暖相偎。

    罗袜生尘游女过，有人逢着弄珠回。兰麝飘香初解佩，忘归来。

    ●二

    七夕年年信不违，银河清浅白云微，蟾光鹊影伯劳飞。

    每恨■蛄怜婺女，几回娇妒下鸳机，今宵嘉会两依依。

    ●月宫春

    水精宫裹桂花开，神仙探几回。红芳金蕊绣重台，低倾马脑杯。玉兔银蟾争守护，■娥姹女戏相偎。遥听钧天九奏，玉皇亲看来。

    ●恋情深

    滴滴铜壶寒漏咽，醉红楼月。宴余香殿会鸳衾，荡春心。真珠帘下晓光侵，莺语隔琼林。宝帐欲开慵起，恋情深。

    ●二

    玉殿春浓花烂熳，簇神仙伴。罗裙■地缕黄金，奏清音。酒阑歌罢两沉沉，一笑动君心。永愿作鸳鸯伴，恋情深。

    ●诉衷情

    桃花流水洋纵横，春昼彩霞明。刘郎去，阮郎行，惆怅恨难平。愁坐对云屏，算归程。何时携手洞边迎，诉衷情。

    ●二

    鸳鸯交颈绣衣轻，碧沼藕花馨。偎澡荇，映兰汀，和雨浴浮萍。思妇对心惊，想边庭。何时解佩掩云屏，诉衷情。

    ●应天长

    平江波暖鸳鸯语，两两钓船归极浦。芦洲一夜风和雨，飞起浅沙翘雪鹭。渔灯明远渚，兰棹今宵何处？罗袂丛风轻举，愁杀采莲女。

    ●何满子

    红粉楼前月照，碧纱窗外莺啼。梦断辽阳音信，那堪独守空闺。恨对百花时节，王孙绿草萋萋。

    ●巫山一段云

    雨霁巫山上，云轻映碧天。远风吹散又相连，十二晚峰前。暗湿啼猿树，高笼过客船。朝朝暮暮楚江边，几度降神仙。

    ●二

    貌掩巫山色，才过濯锦波。阿谁提笔上银河，月裹写嫦娥。薄薄施铅粉，盈盈挂绮罗。菖蒲花役梦魂多，年代属元和。

    ●临江仙

    暮蝉声尽落斜阳，银蟾影挂潇湘。黄陵庙侧水茫茫。楚江红树，烟雨隔高唐。岸泊渔灯风■碎，白苹远散浓香。灵娥鼓瑟韵清商。朱弦凄切，云散碧天长。

    ●■红

    粉香尤嫩，霜寒可惯，怎奈向，春心已转。玉容别是一般间婉。悄不管，桃红杏浅。月影帘栊，金堤波面，渐细细，香风满院。一枝折寄，故人虽远，莫辄使，江南信断。


    庚传素

    庚传素（生卒年不详），前蜀时人。王建朝为蜀州刺史，累官至左仆射同平章事，後降唐为刺史卒。传有词《木兰花》一首，见《尊前集》。

    ●木兰花

    木兰红艳多情态，不似凡花人不爱。移来孔雀槛边栽，折向凤凰钗上戴。是何芍药争风彩，自共牡丹长作对。若教为女嫁东风，除却黄鹂难匹配。

    魏承班

    魏承班（约公元九三○年前後在世），字籍未详。魏宏夫之子。宏夫为前蜀王建养子，赐姓名王宗弼，封齐王。承班为驸马都尉，官至太尉。

    ●菩萨蛮

    罗裾薄薄秋波染，眉间画得山两点。相见绮筵时，深情暗共知。翠翘云鬓动，敛态弹金凤，宴罢入兰房，邀人解佩珰。

    ●二

    罗衣隐约金泥画，玳筵一曲当秋夜。声颤觑人娇，云鬟袅翠翘。酒醺红玉软，眉翠秋山远。绣幌麝烟沉，谁人知两心。

    ●三

    玉容光照菱花影，沉沉脸上秋波冷。白雪一声新，雕梁起暗尘。宝钗摇翡翠，香惹芙容醉。携手入鸳衾，谁人知此心。

    ●满宫花

    雪霏霏，风凛凛，玉郎何处狂饮。醉时想得纵风流，罗帐香帏鸳寝。春朝秋夜思君甚，愁见绣屏孤枕。少年何事负初心，泪滴缕金双衽。

    ●二

    寒夜长，更漏永，愁见透帘月影。王孙何处不归来，应在倡楼酩酊。金鸭无香罗帐冷，羞更双鸳交颈。梦中几度见儿夫，不忍骂伊薄幸。

    ●木兰花

    小芙蓉，香旖旎，碧玉堂深清似水。闭宝匣，掩金铺，倚屏拖袖愁如醉。迟迟好景烟花媚，曲渚鸳鸯眠锦翅。凝然愁望静相思，一双笑靥■香蕊。

    ●玉楼春

    寂寂画堂梁上燕，高卷翠帘横数扇。一庭春色恼人来，满地落花红几片。愁倚锦屏低雪面，泪滴绣罗金缕■。好天凉月尽伤心，为是玉郎长不见。

    ●二

    轻敛翠蛾呈皓齿，莺啭一枝花影裹。声声清迥遏行云，寂寂画梁尘暗起。玉■满斟情未已，促坐王孙公子醉。春风筵上贯珠匀，艳色韶颜娇旎旖。

    ●诉衷情

    高歌宴罢月初盈，诗情引恨情。烟露冷，水流轻，思想梦难成。罗帐袅香平，恨频生。思君无计睡还醒，隔层城。

    ●二

    春深花簇小楼台，风飘锦绣开。新睡觉，步香阶，山枕印红腮。鬓乱坠金钗，语檀偎。临行执手重重嘱，几千回。

    ●三

    银汉云晴玉漏长，蛩声悄画堂。筠簟冷，碧窗凉，红蝎泪飘香。皓月泻寒光，割人肠。那堪独自步池塘，对鸳鸯。

    ●四

    金风轻透碧窗纱，银■焰影斜。欹枕卧，恨何赊，山掩小屏霞。云雨别吴娃，想容华。梦成几度绕天涯，到君家。

    ●五

    春情满眼脸红销，娇妨索人饶。星■小，玉珰摇，几共醉春朝。别後忆纤腰，梦魂劳。如今风叶又萧萧，恨迢迢。

    ●生查子

    烟雨晚晴天，零落花无语。难话此时心，梁燕双来去。琴韵对薰风，有恨和情抚。肠断断弦频，泪滴黄金缕。

    ●二

    寂寞画堂空，深夜垂罗幕。灯暗锦屏欹，月冷珠帘薄。愁恨梦难成，何处贪欢乐。看看又春来，还是长萧索。

    ●三

    离别又经年，独对芳菲景。嫁得薄情夫，长抱相思病。花红柳绿间晴空，蝶弄双双影。羞看绣罗衣，为有金鸾并。

    ●黄钟乐

    池塘烟暖草萋萋。惆怅闲宵含恨，愁坐思堪迷。遥想玉人情事远，音容浑似隔桃溪。偏记同欢秋月低。帘外论心花畔，和醉暗相携。何事春来君不见，梦魂长在锦江西。

    ●渔歌子

    柳如眉，云似发，鲛绡雾■笼香雪。梦魂惊，钟漏歇，窗外晓莺残月。几多情，无处说，落花飞絮清明节。少年郎，容易别，一去音书断绝。

    ●谒金门

    烟水阔，人值清明时节。雨细花零鹦语切，愁肠千万结。雁去音徽断绝，有恨欲凭谁说。无事伤心犹不彻，春时容易别。

    ●二

    春欲半，堆砌落花千片。早是潘郎长不见，忍听双语燕。飞絮睛空飏远，风送谁家弦管。愁倚画屏凡事懒，泪沾金缕线

    ●三

    长思忆，思忆佳人轻掷。窗月透帘澄夜色，小屏山凝碧。恨恨君何太极，记得娇娆无力。独坐思量愁似织，断肠烟水隔。

    顾复

    顾复（约必二八年前後在世），字里无考。前蜀王建时给事内廷，擢茂州刺史。复事後蜀孟知祥，累官至太尉。

    ●虞美人

    晓莺啼破相思梦，帘卷金泥凤。宿妆犹在酒实醒，翠翘慵整倚云屏，转娉婷。香檀细画侵桃脸，罗袂轻轻敛。佳期堪恨再难寻，绿芜满院柳成阴，负春心。

    ●二

    触帘风送景阳钟，鸳被绣花重。晓帏初卷冷烟浓，翠匀粉黛好仪容，思娇慵。起来无语理朝妆，宝匣镜凝光。绿荷相倚满池塘，露清枕簟藕花香，恨悠扬。

    ●三

    翠屏闲掩垂珠箔，丝雨笼池阁，露黏红藕咽清香，谢娘娇极不成狂，罢朝妆。小金■■沉烟细，腻枕堆云髻。浅眉微敛注檀轻，旧欢时有梦魂惊，悔多情。

    ●四

    碧梧桐纱窗晚，花谢莺声嫩。小屏屈曲掩青山，翠帏香粉玉炉寒，两蛾攒。颠狂年少轻离别，辜负春时节。画罗红袂有啼痕，魂销无语倚闺门，欲黄昏。

    ●五

    深闺春色劳思想，恨共春芜长。黄鹂娇啭■芳姘，杏枝如画倚轻烟，琐窗前。凭阑愁立双娥细，柳影斜摇砌。玉郎还是不还家，教人魂梦逐杨花，绕天涯。

    ●六

    少年艳质胜琼英，早晚别三清。莲冠稳■钿篦横，飘飘罗袖碧云轻，画春成。迟迟少转腰身袅，翠■眉心小。醮坛风急杏花香，此时恨不驾鸾皇，访刘郎。

    ●河传

    燕飏，睛景。小窗屏暖，鸳鸯交颈。菱花掩却翠鬟欹，慵整，海棠帘外影。绣帏香断金■■，无消息，心事空相忆。倚东风，春正浓，愁红，泪痕衣上重。

    ●二

    曲槛，春晚。碧流纹细，绿杨丝软。露华鲜，杏枝繁，莺啭，野芜平似翦。直是人间到天上，堪游赏，醉眼疑屏障。对池塘，惜韶光，断肠，为花须尽狂。

    ●三

    棹举，舟去。波光渺渺，不知何处。岸花汀草共依依，雨微，鹧鸪相逐飞。天涯离恨江声咽，啼猿切，此意向谁说。舣兰桡，独无■，魂销，小炉香欲焦。

    ●甘州子

    一炉龙麝锦帷傍，屏掩映，独荧煌。禁楼刁斗喜初长，罗荐绣鸳鸯。山枕上，私语口脂香。

    ●二

    每逢清夜与良晨，多怅望，足伤神。云迷水隔意中人，寂寞绣罗茵。山枕上，几点泪痕新。

    ●三

    曾如刘阮访仙踪，深洞客，此时逢。绮筵散後绣衾同，款曲见韶容。山枕上，长是怯晨钟。

    ●四

    露桃花裹小楼深，持玉盏，听瑶琴。醉归青琐入鸳衾，月色照衣襟。山枕上，翠钿镇眉心。

    ●五

    红炉深夜醉调笙，敲拍处，玉纤轻。小屏古画岸低平，烟月满闲庭。山枕上，灯背脸波横。

    ●玉楼春

    月照玉楼春漏促，飒飒风摇庭砌竹。梦惊鸳被觉来时，何处管弦声断续。惆怅少年游冶去，枕上两蛾攒细绿。晓莺帘外语花枝，背帐犹残红蜡烛。

    ●二

    柳映玉楼春日晚，雨细风轻烟草软。画堂鹦鹉语雕笼，金粉小屏犹半掩。香灭绣帏人寂寂，倚槛无言愁思远。恨郎何处纵疏狂，长使含啼眉不展。

    ●三

    月皎露华窗影细，风送菊香黏绣袂。博山炉冷水沉微，惆怅金闺终日闭。懒展罗衾垂玉箸，羞对菱花■宝髻。良宵好事枉教休，无计那他狂耍婿。

    ●四

    拂水双飞来去燕，曲槛小屏山六扇。春愁凝思结眉心。绿绮懒调红锦荐。话别情多声欲颤，玉箸痕留红粉面。镇长独立到黄昏，却怕良宵频梦见。

    ●浣溪沙

    春色迷人恨正赊，可堪荡子不还家，细风轻露著梨花。

    帘外有情双燕飏，槛前无力绿杨斜，小屏狂梦极天涯。

    ●二

    红藕香寒翠渚平，月笼虚阁夜蛩清，塞鸿惊梦两牵情。

    宝帐玉炉残麝冷，罗衣金镂暗尘生，小窗孤烛泪纵横。

    ●三

    荷芰风轻帘幕香，绣衣■■泳回塘，小屏闲掩旧潇湘。

    恨入空帏鸾影独，泪凝双脸渚莲光，薄情年少悔思量。

    ●四

    惆怅经年别谢娘，月窗花院好风光，此时相望最情伤。

    青鸟不来传锦子，瑶姬何处锁兰房，忍教魂梦两茫茫。

    ●五

    庭菊飘黄玉露浓，冷莎偎砌陷鸣蛩，何期良夜得相逢。

    背帐风摇红蜡滴，惹香暖梦绣衾重，觉来枕上怯晨钟。

    ●六

    云澹风高叶乱飞，小庭寒雨绿苔微，深闺人静掩屏帏。

    粉黛暗愁金带枕，鸳鸯空绕画罗衣，那堪辜负不思归。

    ●七

    雁响遥天玉漏清，小纱窗处月胧明，翠帏金鸭炷香平。

    何处不归音信断，良宵空使梦魂惊，簟凉枕冷不胜情。

    ●八

    露白蟾明又到秋，佳期幽会两悠悠，梦牵情役几时休。

    记得泥人微敛黛，无言斜倚小书楼，暗思前事不胜愁。

    ●酒泉子

    杨柳舞风，轻惹春烟残雨。杏花愁，莺正语，画楼东。锦屏寂寞思无穷，还是不知消息。镜尘生，珠泪滴，损仪容。

    ●二

    罗带缕金，兰麝烟凝魂断。画屏欹，云鬓乱，恨难任。几回垂泪滴鸳衾，薄情何处去。月临窗，花满树，信沉沉。

    ●三

    小槛日斜，风度绿窗人悄悄。翠帏闲掩舞双鸾，旧香寒。别来情绪转难拚，韶颜看却老。依稀粉上有啼痕，暗销魂。

    ●四

    黛薄红深，约掠绿鬟云腻。小鸳鸯，金翡翠，称人心。锦鳞无处传幽意，海燕兰堂春又去。隔年书，千点泪，恨难任。

    ●五

    掩却菱花，收拾翠钿休上面。金虫玉燕，锁香奁，恨厌厌，云鬟半坠懒重■，泪侵山枕湿。银灯背帐梦方酣，雁飞南。

    ●六

    水碧风清，入槛细香红藕腻。谢娘敛翠恨无涯，小屏斜。堪憎荡子不还家，谩留罗带结。帐深枕腻炷沉烟，负当年。

    ●七

    黛怨红羞，掩映画堂春欲暮。残花微雨隔青楼，思悠悠。芳菲时节看将度，寂寞无人还独语。画罗襦，香粉污，不胜愁。

    ●杨柳枝

    秋夜香闺思寂寥，漏迢迢。鸳帏罗幌麝烟销，烛光摇。正忆玉郎游荡去，无寻处。更闻帘外雨萧萧，滴芭蕉。

    ●遐方怨

    帘影细，簟纹平。象纱笼玉指，缕金罗扇轻。嫩红双脸似花明，两条眉黛远山横。凤箫歇，镜尘生。辽塞音书绝，梦魂长暗惊。玉郎经岁负娉婷，教人争不恨无情。

    ●献衷心

    绣鸳鸯帐暖，画孔雀屏欹。人悄悄，月明时。想昔年欢笑，恨今日分离。银■背，铜漏永，阻佳期。小炉烟细，虚阁帘垂。几多心事，暗地思惟。被娇娥牵役，魂梦如痴。金闺裹，山枕上，始应知。

    ●应天长

    瑟瑟罗裙金线缕，轻透鹅黄香画■。垂交带，盘鹦鹉，袅袅翠翘移玉步。背人匀檀注，慢转横波偷觑。敛黛春情暗许，倚屏慵不语。

    ●诉衷情

    香灭帘垂春漏永，整鸳衾。罗带重，双凤，缕黄金。窗外月光临，沉沉。断肠无处寻，负春心。

    ●二

    永夜抛人何处去，绝来音。香阖掩，眉敛，月将沉。争忍不相寻，怨孤衾。换我心，为你心，始知相忆深。

    ●荷叶怀

    春尽小庭花落，寂寞，凭槛敛双眉。忍教成病忆佳期，知摩知，知摩知？

    ●二

    歌发谁家筵上，寥亮，别恨正悠悠。兰红背帐月当楼，愁摩愁，愁摩愁？

    ●三

    弱柳好花尽拆，晴陌，陌上少年郎。满身兰麝扑人香，狂摩狂，狂摩狂？

    ●四

    记得那时相见，胆颤，鬓乱四肢柔。泥人无语不抬头，羞摩羞，羞摩羞？

    ●五

    夜久歌声怨咽，残月，菊冷露微微。看看湿透缕金衣，归摩归，归摩归？

    ●六

    我忆君诗最苦，知否？字字尽关心。红笺写寄表情深，吟摩吟，吟摩吟？

    ●七

    金鸭香浓鸳被，枕腻，小髻簇花细。腰如细柳脸如莲，怜摩怜，怜摩怜？

    ●八

    曲砌蝶飞烟暖，春半，花发柳垂条。花如双脸柳如腰，娇摩娇，娇摩娇？

    ●九

    一去又乘期信，春尽，满院长莓苔。手捻裙带独徘徊，来摩来，来摩来？

    ●渔歌子

    晓风清，幽沼绿，倚栏凝望珍离浴。画帘垂，翠屏曲，满袖荷香馥郁。好摅怀，堪寓目，身闲心静平生足。酒杯深，光影促，名利无心较逐。

    ●临江仙

    碧染长空池似镜，倚楼间望凝情。满衣红藕细香清。象床珍簟，山障掩，玉琴横。暗想昔时欢笑事，如今赢得愁生。博山炉暖澹烟轻。蝉吟人静，残日傍，小窗明。

    ●二

    幽闺小槛春光晚，柳浓花澹莺稀。旧欢思想尚依依。翠颦红敛，终日损芳菲。何事狂夫音信断，不如梁燕犹归。画堂深处麝烟微。屏虚枕冷，风细雨霏霏。

    ●三

    月色穿帘风入竹，倚屏双黛愁时。砌花含露两三枝。如啼恨脸，魂断损容仪。香烬暗销，金鸭冷，可堪辜负前期。绣襦不整鬓鬟欹。几多惆怅，情绪在天涯。

    ●醉公子

    漠漠秋云澹，红藕香侵槛。枕倚小山屏，金铺向晚■。睡起横波慢，独望情何限。衰柳数声蝉，魂销似去年。

    ●二

    岸柳垂金线，雨晴莺百啭。家住绿杨边，往来多少年。马嘶芳草远，高楼帘半卷。敛袖翠蛾攒，相逢雨许难。

    ●更漏子

    旧欢娱，新怅望，拥鼻含频楼上。浓柳翠，晚霞微，江欧接翼飞。帘半卷，屏斜掩，远岫参差迷眼。歌满耳，酒盈■，前非不要论。


    韩琮

    韩琮（生卒年不详），字成封（一年代封）。登进士第，有诗名。初为陈许节度判官，后历中书舍人，事蜀主衍，为五鬼之一。

    ●杨柳枝

    折柳歌中得翠条，远移金殿种青霄。上阳宫女含声送，不忿先归舞细腰。

    ●二

    梁苑隋堤事已空，万条犹舞旧春风。那堪更想千年后，谁见杨花入汉宫？

    ●三

    枝斗纤腰叶斗眉，春来无处不如丝。霸陵原上多离别，少有长条拂地垂。

    鹿虔■

    鹿虔■（约公元九三三年前后在世），字里无考。后蜀进士，累官学土，为永泰军节度使。进检校太尉，加太保。初读书古寺，见画壁有周公辅成王图，期以见志，国亡不仕，词多感慨之音。

    ●临江仙

    金锁重门荒苑静，绮窗愁对秋空。翠华一去寂无踪。玉楼歌吹，声断已随风。烟月不知人事改，夜阑还照深宫。藕花相向野塘中。暗伤亡国，清露泣香红。

    ●二

    无赖晓莺惊梦断，起来残酒初醒。映窗丝柳袅烟青。翠帘慵卷，约砌杏花零。一自玉郎游冶去，莲凋月惨仪形。暮天微雨酒间庭。手BF2D裙带，无语倚云屏。

    ●女冠子

    凤楼琪树，惆怅刘郎一去。正春深，洞里悉空结，人间信莫寻。竹疏齐殿迥，松密醮坛阴。倚云低首望，可知心。

    ●二

    步虚坛上，绛节霓旌相向。引真仙，玉珮摇蟾影，金炉袅麝烟。露浓霜简湿，风紧羽衣偏。欲留难得住，却归天。

    ●思越人

    翠屏欹，银烛背，漏残清夜迢迢。双带绣窠盘锦■，泪侵花暗香销。珊瑚枕腻鸦鬟乱，玉纤慵整云散。若是适来新梦见，难肠争不千断。

    ●虞美人

    卷荷香澹浮烟渚，绿嫩擎新雨。锁窗疏透晓风清，象床珍簟冷光轻，水纹平。九疑黛色屏斜掩，枕上眉心敛。不堪相望病将成，钿昏檀粉泪丛横，不胜情。

    阎选

    阎选（生卒年不详），字里不传。后蜀布衣，与欧阳炯、鹿虔■、毛文锡、韩琮称五鬼。善小词，其词与毛文锡相伯仲，时人目为阎处士。

    ●虞美人

    粉融红腻莲房绽，脸动双波慢。小鱼衔玉鬓钗横，石榴裙染象纱轻，转娉婷。偷期锦浪荷 深处，一梦云兼雨。臂留檀印齿痕香，深秋不寐漏初长，尽思量。

    ●二

    楚腰蛴领团香玉，鬓叠深深绿。月娥星眼笑微频，柳夭桃艳不胜春，晚妆匀。水纹簟映青纱帐，雾罩秋波上。一枝娇卧醉芙蓉，良宵不得与君同，恨忡忡。

    ●临江仙

    雨停荷芰逗浓香，岸边蝉噪垂杨。物华空有旧池塘。不逢仙子，何处梦襄王？珍簟封欹鸳枕冷，此来尘暗凄凉。欲凭危槛恨偏长。藕花珠缀，犹似汗凝妆。

    ●二

    十二高峰天外寒，竹梢轻拂仙坛。宝衣行雨在云端。画帘深殿，香雾冷风残。欲问楚王何处去，翠屏犹掩金蛮。猿啼明月照空滩。孤舟行客，惊梦亦艰难。

    ●浣溪沙

    寂寞流苏冷绣茵，倚屏山枕惹香尘，小庭花露泣浓春。

    刘阮信非仙洞客，常娥终是月中人，此生无路访东邻。

    ●八拍蛮

    云锁嫩黄烟柳细，风吹红带雪梅残。光影不胜闺阖恨，行行坐坐黛眉攒。

    ●二

    愁锁黛眉烟易惨，泪飘红脸粉难匀。憔悴不知缘底事，遇人推道不宜春。

    ●何传

    秋雨，秋雨。无画无夜，滴滴霏霏。暗灯凉簟怨分离。妖姬，不胜悲。西风销急喧窗竹，停又续，腻脸悬双玉。几回邀约雁来时，违期，雁归人不归。

    ●谒金门

    美人浴，碧沼莲开芬馥。双髻绾云颜似玉，素蛾辉淡绿。雅态芳姿闲淑，雪映细装金斛。水溅青丝珠断续，酥融香透肉。

    ●定风波

    江水沉沉帆影过，游鱼到晚透寒波。渡口双双飞白鸟，烟袅，芦花深处隐渔歌。扁舟短棹归兰浦，人去，萧萧竹径透青莎。深夜无风新雨歇，凉月，露迎珠颗人圆荷。

    毛熙震

    毛熙震（约公元九四七年前后在世），蜀人。曾为后蜀秘书监，善为词。

    ●浣溪沙

    春暮黄莺下砌前，水精帘影露珠悬，绮霞低映晚晴天。

    弱柳万条垂翠带，残红满地碎香钿，蕙风飘荡散轻烟。

    ●二

    花榭香红烟景迷，满庭芳草绿萋萋，金铺闲掩绣帘低。

    紫燕一双娇语碎，翠屏十二晚峰齐，梦魂销散醉空闺。

    ●三

    晚起红房醉欲销，绿鬟云散袅金翘，雪香花语不胜娇。

    好是向人柔弱处，玉纤时急绣裙腰 ，春心牵惹转无惨。

    ●四

    一只横钗坠髻丛，静眠珍簟起来慵，绣罗红嫩抹酥胸。

    羞敛细蛾魂暗断，困迷无语思犹浓，小屏香霭碧山重。

    ●五

    云薄罗裙绶带长，满身新衣瑞龙香，翠钿斜映艳梅妆。

    佯不觑人空婉约，笑和娇语太猖狂，忍教牵恨暗形相。

    ●六

    碧玉冠轻袅燕钗，捧心无语步香阶，缓移弓底绣罗鞋。

    暗想欢娱何计好，岂堪期约有时乖，日高深院正忘怀。

    ●七

    半醉凝情卧绣茵，睡容无力卸罗裙，玉笼鹦鹉厌听闻。

    慵整落钗金翡翠，象梳欹鬓月生云，锦屏绡幌麝烟薰。

    ●临江仙

    南齐天子宠婵娟，六宫罗绮三千。潘妃娇艳独芳妍。椒房兰洞，云雨降神仙。纵态迷欢心不足，风流可惜当年。纤腰婉约步金莲。妖君倾国，犹自至今传。

    ●二

    幽闺欲暑闻莺啭，红窗月影微明。好风频谢落花声。隔帏残烛，犹照绮屏筝。绣被锦茵眠玉暖，炷香斜袅烟轻。澹蛾羞敛不胜情。暗思闲梦，何处逐云行？

    ●更漏子

    秋色清，河影澹，深户烛寒光暗。绡幌碧，锦衾红，博山香炷融。更漏烟，蛩鸣切，满院霜华如雪。新月上，薄云收，映帘悬玉钩。

    ●二

    烟月寒，秋夜静，漏转金壶初水。罗幕下，绣屏空，灯花结碎红。人悄悄，愁无了，思梦不成难晓。长忆得，与郎期，窃香私语时。

    ●女冠子

    碧桃红杏，迟日媚笼光影。彩霞深，香暖薰莺语，风清引鹤音。翠鬟冠玉叶，霓袖捧瑶琴。应共吹箫侣，暗相寻。

    ●二

    修蛾慢脸，不语檀心一点。小山庄，蝉鬓低含绿，罗衣澹拂黄。闷来深院里，间步落花傍。纤手轻轻整，玉炉香。

    ●清平乐

    春光欲暮，寂寞闲庭户。粉蝶双双穿槛舞，帘卷晚天疏雨。含愁独倚闺帏，玉炉烟断香微。正是销魂时节，东风满树花飞。

    ●南歌子

    远山愁黛碧，横波慢脸明。腻香红玉茜罗轻，深院晚堂人静，理银筝。鬓动行云影，裙遮点屐声。娇羞爱问曲中名，杨柳杏花时节，几多情。

    ●二

    惹恨还添恨，牵肠即断肠。凝情不语一枝芳，独映画帘闲立，绣衣香。暗想为云女，应怜传粉郎。晚来轻步出闺房，髻慢钗横无力，纵猖狂。

    ●何满子

    寂寞芳菲暗度，岁华如箭堪惊。缅想旧欢多少事，转添春思难平。曲槛丝垂金柳，小窗弦断银筝。深院空闻燕语，满园闲落花轻。一片相思休不得，忍教长日愁生。谁见夕阳孤梦，觉来无限伤情。

    ●二

    无语残庄澹薄，含羞■袂轻盈。几度香闺眠过晓，绮窗疏日微明。云母帐中偷惜，水精枕上初惊。笑靥嫩疑花坼，愁眉翠敛山横。相望只教添怅恨，整鬟时见纤琼。独倚朱扉闲立，谁知别有深情。

    ●小重山

    梁燕双飞画阖前。寂寥多少恨，懒孤眠。晓来间处想君怜。红罗帐，金鸭冷沉烟。谁信损婵娟。倚屏啼玉箸，湿香钿。四支无力上秋千。群花谢，愁对艳阳天。

    ●定西番

    苍翠浓阴满院，莺对语，蝶交飞，戏蔷薇。斜日倚栏风好，余香出绣衣。未得玉郎消息，几时归。

    ●木兰花

    掩朱扉，钩翠箔，满院莺声春寂寞。匀粉泪，恨檀郎，一去不归花又落，对斜晖，临小阖，前事岂堪重想著。金带冷，画屏幽，宝帐慵薰兰麝薄。

    ●后庭花

    莺啼燕语芳菲节，瑞庭花发。昔时欢宴歌声揭，管弦清越。自后陵谷追游歇，画梁尘■。伤心一片如B06E月，闲锁宫阙。

    ●二

    轻盈舞妓含芳艳，竞庄新脸。步摇珠翠修蛾敛，腻鬟云染。歌声慢发开檀点，绣衫斜掩。时将纤手匀红脸，笑拈金靥。

    ●三

    越罗小袖新香茜，薄笼金钏。倚栏无语摇金扇，半遮匀面。春残日暖莺娇懒，满庭花片。争不教人长相见，画堂深院。

    ●酒泉子

    闲卧绣帏，慵想万般情宠。锦檀偏，翘股重，翠云欹。暮天屏上春山碧，映香烟雾隔。蕙兰心，魂梦役，敛蛾眉。

    ●二

    钿匣舞鸾，隐映艳红修碧。月梳斜，云鬓腻，粉香寒。晓花微敛轻呵展，袅钗金燕软。日初升，帘半卷，对庄残。

    ●菩萨蛮

    梨花满院飘香雪，高楼夜静风筝咽。斜月照帘帷，忆君和梦稀。小窗要影背，燕语惊愁态。屏掩断香飞，行云山外归。

    ●二

    绣帘高轴临塘看，雨翻荷芰真珠散。残暑晚初凉，轻风渡水香。无惨悲往事，争那牵情思。光影暗相催，等间秋又来。

    ●三

    天含残碧融春色，五陵薄幸无消息。尽日掩朱门，离愁暗断魂。莺啼芳树暖，燕拂回塘满。寂寞对屏山，相思醉梦间。

    孟昶

    孟昶（九一九——九六五），初名承赞，字保元，邢州龙冈人。其父知祥建后蜀，立为太子。嗣位后，奢侈无度，好为掊击之事。母李贤妃，妻花蕊夫人谏之不听。然好文，一日大热，与花蕊夫人夜纳凉摩诃池上，共作《木兰花》词。在位二十八年，国亡降宋。

    ●木兰花

    冰肌玉骨清无汗，水殿风来暗香满。绣帘一点月窥人，欹枕钗横云鬓乱。起来琼户启无声，时见疏星渡河汉。屈指西风几时来，只恐流年暗中换。

    花蕊夫人

    花蕊夫人，徐氏（一作费氏），青城人。工词，以才色入蜀宫，蜀主孟昶嬖之，号花蕊夫人，又升号慧妃。国亡，入宋。

    ●采桑子

    初离蜀道心将碎，离恨绵绵。春日如年，马上时时闻杜鹃。□□□□□□□，□□□□，□□□□，□□□□□□□。

    欧阳炯

    欧阳炯（八九六——九七一），益州华阳人。仁前后蜀，累官至门下同平章事，入宋授左散骑常侍。又善长笛，太祖曾召至偏殿吹奏。后因事罢职。以本官分司西京卒。

    ●浣溪沙

    落絮残莺半日天，玉柔花醉只思眠，惹窗映竹满炉烟。

    独掩画屏愁不语，斜欹瑶枕髻鬟偏，此时心在阿谁边？

    ●二

    天碧罗衣拂地垂，美人初著更相宜，宛风如舞透香肌。

    独坐含■吹凤竹，园中缓步折花 ，有情无力泥人时。

    ●三

    相见休言有泪珠，酒阑重得叙欢娱，凤屏鸳枕宿金铺。

    兰麝经香闻喘息，绮罗纤缕见肌肤，此时还恨薄情无？

    ●三字令

    春欲尽，日迟迟，牧丹时。罗幌卷，翠帘垂。彩笺书，红粉泪，两心知。

    人不在，燕空归，负佳期。香烬落，枕函欹，月分明，花澹薄，惹相思。

    ●南乡子

    嫩草如烟，石榴花发海南天。日暮江亭春影渌，鸳鸯浴，水远山长看不足。

    ●二

    画舸傍桡，槿花篱外竹横桥。水上游人沙上女，回顾，笑指芭蕉林里住。

    ●三

    岸远沙平，日斜归路晚霞明。孔雀自怜金翠尾，临水，认得行人惊不起。

    ●四

    洞口谁家，木兰船系木兰花。红袖女郎相引去，游南浦，笑倚春风相对语。

    ●五

    二八花钿，胸前如雪脸如莲。耳坠金环穿瑟瑟，霞衣窄，笑倚江头招远客。

    ●六

    路入南中，桄榔叶暗蓼花红。两岸人家微雨后，收红豆，树底纤纤抬素手。

    ●七

    袖敛鲛绡，采香深洞笑相邀。藤杖枝头芦酒滴，铺葵席，豆蔻花间■晚日。

    ●八

    翡翠■■，白苹香里小沙汀。岛上阴阴秋雨色，芦花扑，数只鱼船何处宿。

    ●献衷心

    见好花颜色，争笑东风。双脸上，晚庄同。闭小楼深阖，春景重重。三五夜，偏有恨，月明中。情未已，信曾通，满衣犹自染檀红。恨不如双燕，飞舞帘栊。春欲暮，残絮尽，柳条空。

    ●贺明朝

    忆昔花间初识面，红袖半遮，妆脸轻转。石榴裙带，故将纤纤玉指偷捻，双凤金线。碧梧桐锁深深院。谁料得两情，何日教■。羡春来双燕，飞到玉楼，朝暮相见。

    ●二

    忆昔花间相见后，只凭纤手，暗抛红豆。人前不解，巧传心事，别来依旧，辜负春书。碧罗衣上蹙金绣。睹对对鸳鸯，空衣泪痕透。想韶颜非久，终是为伊，只恁偷瘦。

    ●江城子

    晚日金陵岸草平，落霞明，水无情。六代繁华，暗逐逝波声。空有姑苏台上月，如西子镜，照江城。

    ●凤楼春

    凤髻绿云丛，深掩房栊。锦书通，梦中相见觉来慵。匀面泪，脸珠融。因想玉郎何处去，对淑景谁同？小楼中，春思无穷。倚栏■望，暗牵愁绪，柳花飞起东风。斜日照帘，罗幌香冷粉屏空。海棠零落，莺语残红。

    ●南歌子

    锦帐银灯影，纱窗玉漏声。迢迢永夜梦难成，愁对小庭秋色，月空明。

    ●渔父

    摆脱尘机上钓船，免教荣辱有流年。无系绊，没愁煎，须信船中有散仙。

    ●二

    风浩寒溪照胆明，小君山上玉蟾生。荷露坠，翠烟轻，拨刺游鱼几个惊。

    ●赤枣子

    夜悄悄，烛荧荧，金炉香尽酒初醒。春睡起来回雪面，含羞不语倚云屏。

    ●二

    莲脸薄，柳眉长，等间无事莫思量。每一见时明月夜，损人情思民人肠。

    ●春光好

    天初暖，日初长，好春光。万■此时皆得意，竞芬芳。笋迸苔钱嫩绿，花偎雪坞浓香。谁把金丝裁翦却，挂斜阳？

    ●二

    花滴露，柳摇烟，艳阳天。雨霁山樱红欲烂，谷莺迁。饮处交飞玉■，游时倒把金鞭。风■九衢榆叶支，簇青钱。

    ●三

    胸铺雪，脸分莲，理繁弦。纤指飞翻金凤语，转婵娟。嘈■如敲玉佩，清冷似滴香泉。曲罢问郎名个甚，想夫怜。

    ●四

    碛香散，渚冰融，暖空■。飞絮悠扬偏虚空，惹轻风。柳眼烟来点绿，花心日与妆红。黄雀锦鸾相对舞，近帘栊。

    ●五

    鸡树绿，凤池清，满神京。玉兔宫前金榜出，列仙名。叠雪罗袍接武，才花骏马娇行。开宴锦江游烂熳，柳烟轻。

    ●六

    芳丛肃，绿筵张，两心狂。空遣横波传意绪，对笙簧。虽似安仁掷果，未闻韩寿分香。流水桃花情不已，待刘郎。

    ●七

    垂绣幔，掩云屏，思盈盈。双枕珊瑚无限情，翠钗横。几见纤纤动处，时闻款款娇声。却出锦屏妆面了，理秦筝。

    ●八

    金■响，玉鞭长，映垂杨。堤上采花筵上醉，满衣香。无处不携弦管，直应占断春光。年少王孙何处好，竞寻芳。

    ●女冠子

    薄妆桃脸，满面纵横花靥。艳情多，绶带盘多缕，轻裙透碧罗。含羞眉乍敛，微语笑相和。不会频偷眼，意如何。

    ●二

    秋宵秋月，一朵荷花初发。照前池，摇曳熏香夜，婵娟对镜时。蕊中千点泪，心里万条丝。恰似轻盈女，好风姿。

    ●巫山一段云

    绛阙登真子，飘飘御彩鸾。碧虚风雨佩光寒，敛袂下云端。月帐朝霞薄，星冠玉蕊攒。远游蓬岛降人间，特地拜龙颜。

    ●二

    春去秋来也，愁心似醉醺。去时邀约早回轮，及去又何曾。歌扇花光■，衣珠滴泪新。恨身翻不作车尘，万里得随君。

    ●菩萨蛮

    晓来中酒和春睡，四肢无力云鬟坠。斜卧脸波春，玉郎休恼人。日高犹未起，为恋鸳鸯被。鹦鹉语金笼，道儿还是慵。

    ●二

    红炉暖阁佳人睡，隔帘飞雪添寒气。小院奏笙歌，香风簇绮罗。酒倾金■满，兰烛重开宴。公子醉如泥，天街闻马嘶。

    ●三

    翠眉双脸新妆薄，幽闺斜卷青罗幕。寒食百花时，红繁香满枝。双双梁燕语，蝶舞相随去。肠断正思君，间眠冷绣茵。

    ●四

    画屏绣阁三秋雨，香唇腻脸偎人语。语罢欲天明，娇多梦不成。晓街钟鼓绝，■道如今别。特地气长吁，倚屏弹泪珠。

    ●更漏子

    玉阑干，金■井，月照碧梧桐影。独自个，立多时，露华浓湿衣。一向凝情望，待得不成模样。虽叵耐，又寻思，怎生■得伊？

    ●二

    三十六宫秋夜永，露华点滴高梧。丁丁玉漏咽铜壶，明月上金铺。红线毯，博山炉，香风暗独流苏。羊车一去长青芜，镜尘鸾影孤。

    ●清平乐

    春来阶砌，春雨如丝细。春地满飘红杏蒂，春燕舞随风势。春幡细缕春绘，春闺一点春灯。自是春心缭乱，非干春梦无凭。

    ●西江月

    月映长江秋水，分明冷浸星河。浅沙汀上白云多，雪散几丛芦苇。扁舟倒影寒潭里，烟光远罩轻波。笛声何处响渔歌，两岸苹香暗起。

    ●二

    水上鸳鸯比翼，巧将绣作罗衣。镜中重画远山眉，春睡起来无力。钿雀稳簪云髻绿，含羞时想佳期。脸边红艳对花枝，犹占凤楼春色。

    ●木兰花

    儿家夫婿心容易，身又不来书不寄。闲庭独立鸟关关，争忍抛奴深院里。闷向绿纱窗下睡，睡又不成愁已至。今年却忆去年春，同在木兰花下醉。

    ●玉楼春

    日照玉楼花似锦，楼上醉和春色寝。绿杨风送小莺声，残梦不成离玉枕。堪爱晚来韶景甚，宝柱秦筝方再品。青蛾红脸笑来迎，又向海棠花下饮。

    ●二

    春早玉楼烟雨夜，帘外樱桃花半谢。锦屏香冷绣衾寒，怊怅忆君无计舍，侵晓鹊声来砌下，鸾镜残妆红粉罢。黛眉双点不成描，留待玉郎归日画。

    ●定风波

    暖日间窗映碧纱，小池春水浸晴霞。数树海棠红欲尽，争忍，玉闺深掩过年华。独凭绣床方乱，肠断，泪珠穿破脸边花。邻舍女郎相借问，音信，教人羞道未还家。


    欧阳彬

    欧阳彬（约公元九三二年前后在世），字齐美，衡山人。博学能文，先以所著书诣马殷，不用，乃入蜀，献赋王衍，衍大悦，擢为翰林学士。蜀亡，归后蜀孟知祥，广政中累官尚书左丞，出为宁江军节度使，未几，解官卒。彬工词，惜多散失。

    ●生查子

    竟日画堂欢，入夜重开宴。翦烛蜡为香，促席花光颤。待得月华来，满院如铺练。门外簇骅骝，直待更深散。

    刘保又

    刘保又（一作保义），青州人。广政初，官户部郎中，充诸五宫侍读。《尊集》载词一首，称为刘侍读而逸其名。

    ●生查子（双调）

    深秋更漏长，滴尽银台烛。独步出幽闺，月晃波澄绿。菱荷风乍触，一对鸳鸯宿。虚棹玉钗惊，惊起还相续。

    许岷

    许岷，后蜀人，其他事迹不可考。

    ●木兰花

    小庭日晚花零落，倚户无聊妆脸薄。宝筝金鸭任生尘，绣画工夫全放却。有时觑著同心结，万恨千愁无处说。当初不合尽饶伊，赢得如今长恨别。

    ●二

    江南日暖芭蕉展，美人折得亲裁剪。书成小柬寄情人，临行更把轻轻捻。其中捻破相思字，却恐郎疑踪不似。若还猜妾倩人书，误了平生多少事。

    文珏

    文珏，后蜀时人，事迹不详。

    ●虞美人

    歌唇乍启尘飞处，翠叶轻轻举。似通舞态逞妖容，嫩条纤丽玉玲珑，怯和风。虞姬珠碎兵戈里，莫认埋魂地。只应遗恨寄芳丛，露和清泪湿轻红，古今同。

    齐己

    齐己（约八八一年前后在世），名得生，益阳人。本佃户胡氏子，出家大■山同庆寺，后居龙兴寺。以诗讽刺而得罪秦王从荣，脱归荆南，赖武信王匿之获免。著有《白莲集》。

    ●杨柳枝

    凤楼高映绿阴阴，凝碧多含雨露深。莫谓一枝柔软力，几产牵破别离心。

    ●二

    馆娃宫畔响廊前，依托吴王养翠烟。剑去国亡台榭毁，却随红树噪秋蝉。

    ●三

    浓低似中陶潜酒，软极如伤宋玉风。多谢将军■营种，翠中闲卓战旗红。

    ●四

    高僧爱惜游江寺，游子伤残露野桥。争似著行垂上苑，碧桃红杏对摇摇。

    孙光宪

    孙光宪（约九六八年在世），字孟文，自号葆光子，陵州贵平人。唐陵州判官，仁荆南，官至御史中丞。曾著有《荆台笔佣》、《橘齐》、《巩湖》诸集。

    ●浣溪沙

    蓼岸风多橘柚香，江边一望楚天长，片帆为际闪孤光。

    目送征鸿飞杳杳，思随流水去茫茫，兰红波碧忆潇湘。

    ●二

    桃杏风香帘幕闲，谢家门户约花天，画梁幽语燕初还。

    绣阖数行题了壁，晓屏一枕酒醒山，却疑身是梦魂间。

    ●三

    花渐凋疏不耐风，一帘垂地晚堂空，堕阶萦藓舞愁红。

    腻粉半粘金靥子，残香犹暖绣薰笼，蕙心无处与人同。

    ●四

    揽镜无言泪欲流，凝情半日懒梳头，一庭疏雨湿春愁。

    杨柳祗知伤怨虽，杏花应信损娇羞，泪沾魂断轸离忧。

    ●五

    半踏长裾宛约行，晚帘疏处见分明，此时堪恨昧平生。

    早是销魂残烛影，更愁闻着品弦声，杳无消息若为情。

    ●六

    兰沐初休曲槛前，暖风迟日洗头天，湿云新敛未梳蝉。

    翠袂半将遮人臆，宝钗长欲坠香肩，此时模样不禁怜。

    ●七

    风递残香出绣帘，团窠金凤舞■■，落花微雨恨相兼。

    何处去来狂太甚，空推宿酒睡无厌，争教人不别猜嫌。

    ●八

    轻打银筝坠燕泥，断丝高■一楼西，花冠闲上午墙啼。

    粉箨半开新竹径，红苞尽浇旧桃蹊，不堪终日闭深闺。

    ●九

    鸟帽斜欹倒佩鱼，静街偷步访仙居，隔墙应认打门初。

    将见客时微掩敛，得人怜处且生疏，低头羞问壁边书。

    ●十

    碧玉衣裳白玉人，翠眉红脸小腰身，瑞云飞雨逐行云。

    除却弄珠兼解佩，便随西子与东邻，是谁容易比真真。

    ●十一

    何事相逢不展眉，苦将情分恶猜疑，眼前行止想应知。

    半恨半■回面处，和娇和泪泥人时，万般饶得为怜伊。

    ●十二

    落絮飞花满帝城，看看春尽又伤情，岁华频度想堪惊。

    风月岂唯今日恨，烟霄终待此身荣，未甘虚老负平生。

    ●十三

    静想离愁暗泪零，欲栖云雨计难成，少年多是薄情人。

    万种保持图永远，一般模样负神明，到头何处问平生。

    ●十四

    试问於谁分最多？便随人意转横波，缕金衣上小双鹅。

    醉后爱称娇姐姐，夜来留得好哥哥，不知情事久长么？

    ●十五

    叶坠空阶折早秋，细烟轻才锁妆楼，寸心双泪惨娇羞。

    风月但牵魂梦苦，岁华偏感别离愁，恨和相忆两难酬。

    ●十六

    月淡风和画阁深，露桃为柳影相侵，敛眉凝绪夜沉沉。

    长有梦魂迷别浦，岂无春病入愁心，少年何处恋虚襟。

    ●十七

    自入春来月夜稀，今宵■影倍凝晖，强开襟抱出帘帷。

    啮指暗思花下约，凭阑羞睹泪痕衣，薄情狂荡几时归。

    ●十八

    十五年来锦岸游，未曾何处不风流，好花长与万金酬。

    满眼利名浑信运，一生狂荡恐难休，且陪烟月醉红楼。

    ●十九

    风撼芳菲满院香，四帘慵卷日初长，鬓云垂枕响微■。

    春梦未成愁寂寂，佳期难会信茫茫。万般心，千点泪，泣兰堂。

    ●河传

    太平天子，等闲游戏，疏河千里。柳如丝，偎倚，缘波春水，长淮风不起。如花殿脚三千女，争云雨，何处留人住？锦帆风，烟际红，烧空，魂迷大业中。

    ●二

    柳拖楼，着烟笼雾，■■落絮。凤皇舟上楚女，妙舞，雷喧波上鼓。龙争虎战分中土，人无主，桃叶江南渡。襞花笺，艳思牵，成篇，宫娥相与传。

    ●三

    花落，烟江，谢家池阁，寂寞春深。翟娥轻敛意沉吟，沾襟，无人知此心。玉炉香断霜灰冷，帘铺影，梁燕归红杏。晚来天，空悄然，孤眠，枕檀云髻偏。

    ●四

    风■，波敛，团荷闪闪，珠倾露点。木兰舟上，何处吴娃越艳？藕花红照脸。大堤狂杀襄阳客，烟波隔，渺渺湖光白。身已归，心不归，斜晖，远汀■■飞。

    ●菩萨蛮

    月华如水笼香砌，金环碎撼门初闭。寒影堕高檐，钩垂一面帘。碧烟轻袅，红颤灯花笑。即此是高唐，掩屏秋梦长。

    ●二

    花冠频鼓墙头翼，东方澹白连窗色。门外早莺声，背楼残月明。薄寒笼醉态，依旧铅华在。握手送人归，半拖金缕衣。

    ●三

    小庭花浇无人扫，疏香满地东风老。春晚信沉沉，天涯何处寻。晓堂屏六扇，眉共湘山远。争奈别离心，近来尤不禁。

    ●四

    青岩碧洞经朝雨，隔花相涣南溪去。一只木兰船，波平远浸天。扣舷惊翡翠，嫩玉抬香臂。红日欲沉西，烟中遥解携。

    ●五

    木棉花映丛祠小，越禽声里春光晓。铜鼓与蛮歌，南人祈赛多。客帆风正急，茜袖侵樯立。极浦几回头，烟波无限愁。

    ●河渎神

    汾水碧依依，黄云落叶初飞。翠华一去不言归，庙门空掩斜晖。四壁森排古画，依旧琼轮羽驾。小殿沈沈清夜，银灯飘落香■。

    江上草芊芊，春晚湘妃庙前。一方卵色楚南天，数行征雁联翩。独倚朱栏情不极，魂断终朝相忆，两桨不知消息，远汀时起■■。

    ●虞美人

    红窗寂寂无人语，暗澹梨花雨。绣罗纹地粉新描，博山香炷旋抽条，暗魂销。天涯一去无消息，终日长相忆。教人相忆几时休，不堪枨触别离愁，泪还流。

    ●二

    好风微揭帘旌起，金翼鸾相倚。翠檐愁听乳禽声，此时春态暗关情，独难平。画堂流水空相翳，一穗香摇曳。交人无处寄相思，落花芳草过前期，没人知。

    ●后庭花

    景阳钟动宫莺啭，露凉金殿。轻飙吹起琼花旋，玉叶如剪。晚来高阁上，珠帘卷，见坠香千片。脩蛾慢脸陪雕辇，后庭新宴。

    ●二

    石城依旧空江国，故宫春色。七尺青丝芳草缘，绝世难得。玉英凋落尽，更何人识，野棠如织。只是教人添怨忆，怅望无极。

    ●生查子

    寂寞掩朱门，正是天将暮。暗澹小庭中，滴滴梧桐雨。绣工夫，牵心绪，配尽鸳鸯缕。待得没人时，偎倚论私语。

    ●二

    暖日策花骢，■■垂杨陌。芳草惹烟青，落絮随风白。谁家绣■动香尘，隐映神仙客。狂杀玉鞭郎，咫尺音容隔。

    ●三

    金井坠高梧，玉殿笼斜月。永巷寂无人，敛态愁堪绝。玉炉寒，香烬灭，远似君恩歇。翠辇不归来，幽恨将谁说？

    ●四

    春病与春愁，何事年年有。半为枕前人，半为花间酒。醉金尊，摧玉手，共作鸳鸯偶。倒载卧云屏，雪面腰如柳。

    ●五

    为惜美人娇，长有如花笑，半醉倚红妆，转语传青鸟。眷方深，怜恰好，唯恐相逢少。似这一般情，肯信春光老。

    ●六

    清晓牡丹芳，红艳凝金蕊。乍占锦江春，永认笙歌地。感人心。为物瑞，烂熳烟光里。戴上玉钗时，迥与凡花异。

    ●七

    密雨阻佳期，尽日■然坐。帘外正淋漓，不觉愁如销。梦难裁，心欲破，泪逐檐声堕。想得玉人情，也合思量我。

    ●临江仙

    霜拍井梧乾叶堕，翠帏雕槛初寒。薄铅残黛称花冠。含情无语，延伫倚栏干。杳杳征轮何处去，离愁别恨千般。不堪心绪正多端。镜奁长掩，无意对孤鸾。

    ●二

    暮雨凄凄深院闭，灯前凝坐初更。玉钗低压鬓云横。半垂罗幕，相映烛光明。终是有心投汉佩，低头但理秦筝。燕双鸾耦不胜情。只愁明发，将逐楚云行。

    ●酒泉子

    空碛无边，万里阳关道路。马萧萧，人去去，陇云愁。香貂旧制戎衣窄，胡霜千里白。绮罗心，魂梦隔，上高楼。

    ●二

    曲槛小楼，正是莺花二月。思无惨，愁欲绝，郁离襟。展屏空对潇湘水，眼前千万里。泪淹红。眉敛翠，恨沉沉。

    ●三

    敛态窗前，袅袅雀钗抛颈。燕成双，鸾对影，耦新知。玉纤澹指眉小山，镜中嗔共照。翠连娟，红缥缈，早妆时。

    ●清平乐

    愁肠欲断，正是青春半。连理分枝鸾失伴，又是一场离散。掩镜无语眉低，思随芳草萋萋。凭仗东风吹梦，与郎终日东西。

    ●二

    等闲无语，春恨如何去？终是疏狂留不住，花暗柳浓何处？尽日目断魂飞，晚窗斜界残晖。长恨朱门薄暮，绣鞍骢马空归。

    ●更漏子

    听寒更，闻远雁，半夜萧娘深院，扃绣户，下珠帘，满庭喷玉蟾。人语静 ，香闺冷，红幕半垂清影。云雨态，蕙兰心，此情江海深。

    ●二

    今夜期，来日别 ，相对只堪愁绝。偎粉面，捻瑶簪，无言泪满襟。银箭落，霜华薄，墙外晓鸡咿喔。听付嘱，恶情■，断肠西复东。

    ●三

    烛荧煌，香旖旎，间放一堆鸳被。慵就寝，独无惨，相思魂欲消。不会得，这心力，判了依前还忆。空自怨，奈伊何，别来情更多。

    ●四

    掌中珠，心上气，爱惜岂将容易。花下月，枕前人 ，此生谁更亲，交颈语，合欢身，便同比目金鳞。连绣枕，卧红茵，霜天暖似春。

    ●五

    对秋深，离恨苦 ，数夜满庭风雨。凝想坐，敛愁眉，孤心似有违，红窗静 ，画帘垂，魂销地角天涯。和泪听，断肠窥，漏移灯暗时。

    ●六

    求君心，风韵别，浑似一团烟月。歌皓齿，舞红筹，花时醉上楼。能婉媚，解娇羞，王孙忍不攀留。唯我恨，未绸缪，相思魂梦愁。

    ●女冠子

    蕙风芝露，坛际残香轻度。蕊珠宫，苔点分圆碧，桃花践破红。品流巫峡外，名籍紫微中。真侣墉城会，梦魂通。

    ●二

    澹花瘦玉，依约神仙妆束。佩琼文，瑞露通宵贮，幽香尽日焚。碧纱笼绛节，黄藕冠浓云。勿以吹箫伴，不同群。

    ●风流子

    茅舍槿篱溪曲，鸡犬自南自北。菰叶长，水■开，门外春波涨渌，听织。声促，轧轧呜梭穿屋。

    ●二

    楼倚长衢欲暮，瞥见神仙伴侣。微傅粉，拢梳头，隐映画帘开处。无语，无绪，慢曳罗裙归去。

    ●三

    金络玉衔嘶马，系向缘杨阴下。朱户掩，绣帘垂，曲院水流花谢。欢罢，归也，犹在九衢深夜。

    ●定西番

    鸡禄山前游骑，边草白，朔天明，马蹄轻。鹊面弓离短■，弯来月欲成。一只鸣■云外，晓鸿惊。

    ●二

    帝子枕前秋夜，霜幄冷，月华明，正三更。何处戌楼终笛？梦残闻一声。遥想汉关万里，泪纵横。

    ●河满子

    冠剑不随君去，江河还共恩深。歌袖半遮眉黛惨，泪珠旋滴衣襟。惆怅云愁雨怨，断魂何处相寻？

    ●玉蝴蝶

    春欲尽，景仍长，满园花正黄。粉翅两悠，翩翩过短墙。鲜飙暖，牵游伴，飞去立残芳。无语对萧娘，舞衫沈麝香。

    ●八拍蛮

    孔雀尾拖金线长，怕人飞起入丁香。越女沙头争拾翠，相呼归去背斜阳。

    ●竹枝

    门前春水竹枝白苹花女儿，岸上无人竹枝小艇斜女儿。商女经过竹枝江欲暮女儿，散抛残食竹枝饲神鸦女儿。

    ●二

    乱绳千结竹枝绊人深女儿，越罗万丈竹枝表长寻女儿。杨柳在身竹枝垂意绪女儿，藕花落尽竹枝见莲心女儿。

    ●思帝乡

    如何？遣情情更多。永日水堂帘下，敛羞蛾。六幅罗裙■地，微行曳碧波。看尽满池疏雨，打团荷。

    ●上行杯

    草草离亭鞍马，纵远道，此地分衿，燕宋秦吴千万里。无辞一醉。野棠开，江草湿。伫立，沾衣泣，沾衣泣，征骑。

    ●二

    离棹逡巡欲动。临极浦，故人相送。去住心情知不共。金船满捧。绮罗愁，丝管咽。回别，帆影灭，江浪如雪。

    ●谒金门

    留不得，留得也应无益。白■春衫如雪色，扬州初去日。轻别离，甘抛掷，江上满帆风疾。却羡■鸳三十六，孤鸾远一只。

    ●思越人

    古台平，芳草远，馆娃宫外春深。翠黛空留千载恨，教人何处相寻。绮罗无复当时事，露花点滴香泪。惆怅遥天横渌水，鸳鸯对对飞起。

    ●二

    渚莲枯，宫树老，长洲废苑萧条。想像玉人空处所，月明独上溪桥。经春初败秋风起，红兰绿惠愁死。一片风流伤心地，魂销目断西子。

    ●杨柳枝

    阊门风暖落花乾，飞遍江城雪不寒。独有晚来临水驿，闲人多凭赤兰干。

    ●二

    有池有榭即■■，浸润翻成长养功。恰似有人长点检，着行排立向春风。

    ●三

    根柢虽然傍浊河，无妨终日近笙歌。骖骖金带谁堪比，远共黄莺不校多。

    ●四

    万株枯槁怨亡随，似吊吴台各自垂。好是淮阴明月里，酒楼横笛不胜吹。

    ●望梅花

    数枝开与短墙平。见雪萼、红咐相映。引起谁人边塞情？帘外欲三更。吹断离愁月正明，空听隔江声。

    ●渔歌子

    草芊芊，波漾漾，湖边草色连波涨。■蓼岸，泊枫汀，天际玉轮初上。扣舷歌，联极望，桨声伊轧知何向。黄鹄叫，白鸥眠，谁似侬家疏旷。

    ●二

    泛流萤，明又灭，夜凉水冷东湾阔。风浩浩，笛寥寥，万顷金波澄澈。杜若洲，香郁烈，一声宿雁霜时节。经■水，过松江，尽属侬家日月。

    ●应天长

    翠凝仙艳非凡有，窈窕年华方十九。鬓如云，腰似柳，妙对绮筵歌■酒。醉瑶台，携玉手，共宴此宵相偶。魂断晚窗分首，泪沾金缕袖。

    ●南歌子

    艳冶青楼女，风流字楚真。骊珠美玉未为珍，窈窕一枝芳柳人腰身。舞袖频回雪，歌声几动尘。慢凝秋水顾情人，祗缘倾国著处觉生春。

    ●二

    映月论心处，偎花见面时，倚郎和袖抚香肌，遥指画堂深院许相期。解佩群非晚，虚襟我未迟。愿如连理合欢枝，不似五陵狂荡薄情儿。

    ●遐方怨

    红绶带，锦香囊。为表花间意，殷勤赠玉郎。此时更自役心肠，转添秋夜梦魂狂。思艳质，想娇妆。愿早传金■，同欢卧醉乡。任人情■恶猜防，到头须使似鸳鸯。

    ●定风波

    帘拂疏香断碧丝，泪衫还滴绣黄鹂。上国献书人不在，凝黛，晚庭又是落花时。春日自长心自促，翻覆，年来年去负前期。应是秦云兼楚雨，留住，向花夸说月中枝。

    ●调笑令

    柳岸水清浅，笑折荷花呼女伴。盈盈日照新妆面，水调空传幽怨。扁丹日暮笑声远，对此令人肠断。


    林楚翘

    林楚翘，字里及事迹不详。据刘毓盘《词史》云：楚翘与林楚才或系兄弟行辈。《五代诗话》将楚才列在荆南，兹从之。

    ●苦萨蛮

    画堂春昼垂珠箔，卧来揉惹金钗落，簟滑枕头移，鬓蝉狂欲飞。笑拖娇眼慢，罗袖笼花面。重道好郎君，人前莫恼人。

    ●敦煌词

    清光绪年间，在甘肃敦煌县石室内发现大量唐人手写卷子，其中部分为词，当时称曲子词，有小令，亦有长调，为词学史之珍贵资料。

    ●云谣集杂曲子?凤归云?闺怨

    征夫数载，萍寄他邦，去便无消息，累换星霜。月下愁听砧杵，拟塞雁行。孤眠鸾帐里，枉劳魂梦，夜夜飞飏。想君薄行，更不思量。谁为传书与，表妾衷肠。倚牖无言垂血泪，暗祝三光。万般无那处，一炉香尽，又更添香。

    绿窗独坐，修得君书。征衣裁缝了，远寄边隅。想得为君贪苦战，不惮崎岖。终朝沙碛里，已凭三尺，勇战奸愚。岂知红脸，泪滴如珠。枉把金钗卜，卦卦皆虚。魂梦天涯无暂歇，枕上长嘘。待公卿回，故日容颜憔悴，彼此何如？

    ●又

    幸因今日，得暑娇娥。眉如初月，目引横波。素胸未消残雪，透轻罗。□□□□□，朱含碎玉，云鬓婆娑。东邻有女，相料实难过。罗衣掩袂。行步逶迤，逢人问语羞无力，态娇多。锦衣公子见，垂鞭立马，肠断知么？

    儿家本是，累代簪缨。父兄皆是，佐国良臣。幼年生于闺阁，洞房深。训习礼仪足，三从四德，针指分明。娉得良人，为国愿长征。争名定难，未有归程。从劳公子肝肠断，谩生心，妾身如松柏，守志强过，会女坚贞。

    ●天仙子

    燕语莺啼三月半，烟蘸柳条金线乱。五陵原上有仙娥，摧歌扇。香烂漫，留住九华云一片。

    犀玉满头花满面，负妾一双偷泪眼。泪珠若得似珍珠，拈不散。知何限，串向红丝应百万。

    ●又

    燕语莺啼惊觉梦，羞见鸾台双舞凤。天仙别后信难通，无人共。花满洞，休把同心千遍弄。

    叵耐不知何处去，正是花开谁是主。满楼明月夜三更，无人语，泪如雨。便是思君肠断处。

    ●竹枝子

    罗幌尘生□□□，笙■无绪理。恨小郎游荡轻年，不施红粉镜台前，只是焚香祷祝天。■帏悄悄垂珠泪。□□□□□。点点滴滴成斑，待伊来敬共伊言，须改往来段却颠。

    ●又

    高卷珠帘垂玉牖，公子王孙女。颜容二八小娘，满头珠翠影争光，百步惟闻兰麝香。含红豆相思语，几度遥相许。修书传与萧娘，倘若有意嫁潘郎，休遣潘郎争断肠。

    ●洞仙歌

    华烛光辉，深下■帏。恨征入入镇边夷。酒醒后多风醋，少年夫婿。向绿窗下左偎右倚，拟铺鸳被，把人尤泥。须索琵琶重理。曲中弹到，想夫怜处，转相爱几多思义。却再叙衷鸳衾枕，愿长与今宵相似。

    ●又

    悲雁随阳，解引秋光。寒蛩响，夜夜堪伤。泪球串滴，旋流枕上，无计恨征人，争向金风飘荡，■衣嘹亮。懒寄回文先往。战袍待稳，絮重更熏香。殷勤凭驿使追访。愿四塞来朝明帝，令戎客，休施流浪。

    ●破阵子

    莲脸柳眉羞晕，青丝罢拢云。暖日和风花戴媚，画阁雕梁燕语新。卷帘恨去人。寂寞长垂珠泪，焚香祷尽灵神。应是潇湘红粉继，不念当初罗帐恩。抛儿虚度春。

    ●又

    日暖风轻佳景，注莺似问人。正是越溪花捧艳，独隔千山与万津。单于迷虏尘。雪落庭梅愁地，香檀枉注歌唇。拦径萋萋芳草绿，红脸可知珠泪频。鱼笺岂易呈。

    ●又

    风送征轩迢递，参差千里余。目断妆楼相忆苦，鱼雁百水鳞积疏。和愁对云书。春色可堪孤枕，心焦梦断更初。早晚三边无事了，香被重眠比目鱼。双眉应自舒。

    ●又

    年少征夫军帖，书名年复年。为觅对侯酬壮志，携剑弯弓沙碛边。抛人如断弦。迢递可知闺阁，知声忍泪孤眠。春去春来庭树老，早晚王师归却还。免教心怨天。

    ●浣溪沙

    丽质红颜越众希，素胸莲脸柳眉低。一笑千花羞不坼，懒芳菲。

    □□□□□□□□，□□□□□□□。偏引五陵思恳切，要君知。

    ●浣溪沙

    鬓绾湘云淡淡妆，早春花向脸边芳。玉腕慢从罗袖出，捧杯觞。

    纤手令行匀翠柳，素咽歌发绕雕梁。但是五陵争忍得，不疏狂。

    ●柳青娘（同前）

    青丝鬓绾脸边芳，淡红衫子掩酥胸。出门斜捻同心弄，意■惶，故使横波认玉郎。叵耐不知何处去，教人几度挂罗裳。待得归来须共语，情转伤，断却妆楼伴小娘。

    碧罗冠子结初成，肉红衫子石榴裙。故着胭脂轻轻染，淡施檀色注歌唇，□□含情唤小莺。只问玉郎何处去，才言不觉到朱门。扶入锦□□□□，□殷勤，因何辜负少年人。

    ●倾杯乐

    忆昔■年，未省离合，生长深闺院。闲凭着绣床，时拈金针，拟貌舞凤飞鸾，对妆台重整娇姿面。知身儿算料，岂教人见。又被良媒，苦出言词相诱■。每道说水际鸳鸯，惟指梁间双燕。彼父母将儿匹配，便认多生宿姻眷。一旦娉得狂夫，攻书业抛妾求名宦。纵然选得，一时朝要，荣华争稳便。

    ●又

    窈窕逶迤，体貌超群，倾国应难比。浑身挂绮罗装束，未省从天得知。脸如花自然多娇媚，翠柳画蛾眉，横波如同秋水。裙上石榴，血染罗衫子。观艳质语软言轻，玉钗附素绾乌去髻。年二八久销香闺，爱引■儿鹦鹉戏。十指如玉如葱，凝酥体雪透罗裳里。堪娉与公子王孙，五陵年少风流婿。

    ●内家娇

    丝碧罗冠，搔头坠鬓，实妆玉凤金蝉。轻轻浮粉，深深长画眉绿，雪散胸前。嫩脸红唇，眼如刀割，口似朱丹。浑身挂异种罗裳，更熏龙脑香烟。屐子齿高，慵移步两足恐行难。天然有灵性，不娉凡间。招事无不会，解烹水银，链玉烧金，别尽歌篇。除非却应奉君王，时人未可趋颜。

    ●又（御制林钟商内家娇）

    两眼如刀割，浑身似玉，风流第一佳人。及时衣着，梳头京样，素质艳丽青春。善别宫商，能调丝竹，歌令尖新。任从说洛浦阳台，谩将比并无因。半含娇态，逶迄缓步出闺门。搔头重慵■不插，□□□□。只把同心，千遍拟弄，来往中庭。应是降王母仙宫，凡问略现容真。

    ●拜新月

    荡子他州去，已经新岁未还归。堪恨情如水，到处轧狂迷。不思家国，花下遥指祝神祗。直至于今，抛妾独守空闺。上有穹苍在，三光也合遥知。倚■帏坐，泪流点滴，金粟罗衣。自嗟薄命，缘业至于斯。乞求待见面，誓不辜伊。

    ●又

    国泰时清晏，咸贺朝列多贤士。播得群臣美，卿敢同如鱼水。况当秋景，■叶初敷卉。同登新楼上，仰望蟾色光起。回顾玉兔影媚，明镜匣参差斜坠，澄波美，犹怯怕冲半钩耳。万家向月下，祝告深深跪。愿皇寿千千，岁登宝位。

    ●抛球乐

    珠泪纷纷湿绮罗，少年公子负恩多。当初姊姊分明道，莫把真心过与他。□□子细思量著，淡薄知闻解好么？

    ●又

    宝髻钗横坠鬓斜，殊容绝胜上阳家。蛾眉不扫天生绿，莲脸能匀似朝霞。无端略入后园看，羞杀庭中数树花。

    ●鱼歌子

    赌颜多，思梦误，花枝一见恨无路。声哽噎，泪如雨，见便不能移步。五陵儿，恋娇态女，莫阻来情从过与，畅平生，两风醋，若得丘山不负。

    ●又

    洞房深，空悄悄，虚把身心生寂寞。待来时，须祈祷，休恋狂花年少。淡匀妆，周旋妙，只为五陵正渺渺。胸上雪，从君咬，恐犯千金买笑。

    ●喜秋天

    潘郎妄语多，夜夜道来过。赚妾更深独弄琴，弹尽相思破。

    寂寞更深坐，泪滴炉烟翠。何处贪欢醉不归，羞向鸳衾睡。

    ●又

    芳林玉露摧，花蕊金风触。永夜严霜万草衰，捣练千声促。

    谁家台榭间，嘹亮宫商足。暮恨朝愁不忍闻，早晚离尘俗。

    ●虞美人

    东风吹绽海棠开，香麝满楼台。香和红艳一堆堆，又被美人和枝折，坠金钗。

    ●又

    金钗钗上缀芳菲，海棠花一枝。刚被蝴蝶绕人飞，拂下深深红蕊落，污奴衣。

    ●菩萨蛮

    霏霏点点回塘雨，双双只只鸳鸯语。灼灼野花香，依依金缕黄。盈盈江上女，两两溪边舞。皎皎绮罗光，轻轻云粉妆。

    ●又

    清明节近千山绿，轻盈士女腰如束。九陌正花芳，少年骑马郎。罗衫香袖薄，佯醉抛鞭落。何用更回头，谩添春夜愁。

    ●又

    清明时节樱桃熟，卷帘嫩笋初成竹。小玉莫添香，正嫌红日长。四肢无气力，鹊语虚消息，愁对牡丹花，不曾君在家。

    ●香销罗幌堪魂断，唯闻蟋蟀吟相伴。每岁送寒衣，到头归不归。千行欹枕泪，恨别添憔悴。罗带旧同心，不曾看至今。

    ●又

    昨朝为送行人早，五更未罢金鸡叫。相送过河梁，水声堪断肠。唯念离别苦，努力登长路。驻马再摇鞭。为传千万言。

    ●又

    枕前发尽千般愿，要休且待青山烂。水面上秤锤浮，直待黄河彻底枯。白日参辰现，北斗回南面。休节未能休，且待三更见日头。

    ●又

    自从涉远为游客，乡关迢递千山隔。求宦一无成，操劳不暂停。路逢寒食节，处处樱花发。携酒步金堤，望乡关双泪垂。

    数年学剑攻书苦，也曾凿壁偷光露。堑雪聚飞萤，多年事不成。每恨无谋识，路远关山隔。权隐在江河，龙门终一过。

    ●又

    敦煌古往出神将，感得诸蕃遥钦仰。效节望龙庭，麟台早有名。只恨隔蕃部，情恳难申吐。早晚灭狼蕃，一齐拜圣颜。

    ●又

    再安社稷垂衣理，寿同山岳长江水。频见老人星，万方休战争。良臣安国步，今喜回銮驭。从此后泰阶清，齐钦主圣明。

    ●又

    千年凤阙争雄异，何时献得安邦计。銮驾在三峰，天同地不同。宇宙憎嫌侧，今作蒙尘客。阃外有忠常，思佑圣人王。

    ●又

    自从銮驾三峰住，倾心日夜思明主。惯在紫微间，笙歌不暂闲。受禄分南北，谁是忧邦国？此夜却回銮，须教社稷安。

    ●又

    常惭血愿居臣下，明君巡幸恩沾酒。差匠见修宫，谒□无有终。奉国何曾睡，葺治无人醉。F8C8日却回归，愿天涯总□。

    ●又

    御园点点红丝挂，因风坠落沾枝架。柳色正依依，玄宫照渌池。每思龙凤阙，惟恨累年别。计日却回归，象似南山不动微。

    ●又

    自从宇宙充戈戟，狼烟处处熏天黑。早晚■金鸡，休磨战马蹄。淼淼三江水，半是儒生泪。老尚逐经才，问龙门何日开？

    ●又

    〔上缺〕相思意。羞着旧罗裳，双双金凤凰。

    ●西江月

    女伴同寻烟水，今宵江月分明。舵头无力一船横，波面微风暗起。拨棹乘船无定止，渔歌处处闻声。连天江浪浸秋星，误入蓼花丛里。

    浩渺天涯无际，旅人船薄孤洲。团团明月照江楼，远望荻花风起。东去不回千万里，乘船正值高秋。此时变作望乡愁。一夜苦吟云水。

    云散金乌初吐，烟迷沙渚沉沉。棹歌惊起乱栖离，女伴各归南浦。船押波光摇橹，贪欢不觉更深。楚歌哀怨出江心，正值月当南午。

    ●浣溪沙

    却挂绿用笔章，不藉你马上弄银枪。罢却龙泉身解甲，学文章。

    你取砚筒侬捻笔，叠纸将来书两行。将向殿前报消息，为君王。

    ●又

    五里滩头风欲平，张帆举棹觉船轻。柔橹不施停却棹，是船行。满眼风波多陕■，看山恰似走来迎。子细看山山不动，是船行。

    ●又

    结草城楼不忘恩，些些言语莫生嗔。比死共君缘外客，悉安存。百鸟相依投林宿，道逢枯草再迎春。路上共君先下拜，如若伤蛇口含真。

    ●又

    八十颓年志不迷，一竿长地坐■溪。钓□□□□□□，□清时。直道守迟频负命，子麟何必用东西。我不□□□□□，□□□。

    ●又

    浪打轻船雨打篷，遥看篷下有渔翁。蓑笠不收船不系，任西东。即问渔翁何所有？一壶清酒一竿风。山月与鸥长作伴，五湖中。

    一阵风来吹黑云，船中撩乱满江津。浩瀚洪波长水面，浪如银。即问长江来往客，东西南北几时分？一过教人肠欲断，况行人。

    ●又

    卷却诗书上钓船，身披蓑笠执鱼竿。棹向碧波深处去，几重滩。不是从前为钓者，盖缘时世掩良贤。所以将身蔽下，不朝天。

    ●又

    喜睹华筵献大贤，歌欢共过百千年。长命杯中倾绿醑，满金船。把酒愿同山岳固，昔人彭祖等齐年。深谢慈怜兼奖师，献羌言。

    ●又

    玉露初垂草木雕，雁飞南去燕离巢。寸步如同云水隔，月轮高。远客思归砧杵夜，庭前□叶堕银筱。蟋蟀夜鸣阶砌下，恨长宵。

    ●又

    云掩茅亭书满床，冰川松竹自清凉。幽境不曾凡客到，岂寻常。出入每教猿闭户，回来还伴鹤归装。夜至碧溪垂钓处，月如霜。

    ●又

    山后开园种药葵，洞前穿作养生池。一架紫藤花族族，雨微微。坐听猿啼吟旧赋，行看燕语念新诗。无事却归书阁内，掩柴扉。

    ●又

    海燕喧呼别渌波，双飞迢■历山河。坚志一心思旧主，垒新窠。出入岂曾忘故室，往来未有不经过。辞主南归声正切，感恩多。

    ●献忠心

    自从黄巢作乱，直到今年。倾动迁移每惊天。京华飘■，因此荒□。空有心，长思恋，明皇□。愿圣明主，久居宫宇，臣等默佑，有望□，常输弓剑，更抛涯计，会将銮驾，一步步，却西迁。

    ●又

    臣远涉山水，来慕当今。到丹阙，御龙楼，弃毡帐与弓剑，不归边地，学唐化，礼仪同，沐恩深。见中华好，与舜日同钦。垂衣理，菊花浓。臣遐方无珍宝，愿公千秋住，感皇泽，垂珠泪，献忠心。

    蓦却多少云水，直至如今。涉历山阻，意难任。早晚得到唐囹里，朝圣明主，望丹阙，步步泪，满衣襟。生死大唐好，喜难任。齐拍手，奏仙音。各将向本国里，呈歌舞，愿皇寿千万岁，献忠心。

    ●又

    时清海晏定风波。恩光六塞，瑞气遍山河。风调雨顺，野老行歌。四塞休征罢战，放将士，尽回戈。君臣道泰，礼乐燕中和。此时快活感恩多。愿圣寿万岁，同山岳江河。似生佛□，宫殿里，绝胜兜率大罗。

    百花竞发焕新光。向珠帘□□，万喜含芳。观园里青青，山川草木异祯详。万人乐，行歌□，□时康。我□明主□，中□景色在边疆。更将新翻御制□□□。□步元戎。千秋万岁，岂作得遥长。知存而治，化□□，尧舜禹汤。

    ●山花子

    去年春日长相对，今年春日千山外。落花流水东西路，难期会。西江水竭南山碎，忆你终日心无退，当时只合同携手，悔□□。

    ●临江山

    岸阔临江底见沙，东风吹柳向西斜。春光催绽后园花。莺啼燕语撩乱，争忍不思家。每恨经年离别苦，等间抛弃生涯。如今时世已参差。不如归去，归去也，沉醉卧烟霞。

    ●又

    小年少辈奉恩多，□脸上泪痕多。千回□去自消磨。罗带上鸾凤，拟拆意如何。锦帐■帏多冷落，因何复恋娇娥。回来直拟苦过磨。思量□得，还是□□□。

    ●酒泉子

    每见惶惶，队队雄军惊御辇。蓦街穿巷犯皇宫，只拟夺九重。长枪短剑如麻乱，争奈失计无投窜。金箱玉印自携将，任他乱芬芳。

    ●又

    红耳薄寒，摇头弄耳摆金辔。曾经数阵战场宽，用势却还边。入阵之时，汗流似血，齐喊一声而呼歇。但则收阵卷旗幡，汗散却金鞍。

    ●又

    三尺青蛇，斩新铸就锋刃刚。沙鱼裹把用银装，宝见七星光。曾经长蛇偃月阵，一遍离匣神鬼怕。鸿门会上佑明王，胜用一条枪。

    ●望江南

    曹公德，为国托西关。六戎尽来作百姓，压坛河陇定羌浑。雄名远近闻。尽忠孝，向主立殊勋。靖难论兵扶社稷，恒将筹略定妖氛。愿万载作人君。

    ●又

    郭煌郡，四面六蕃围。生灵若屈青天见，数年路隔失朝仪。目断望龙墀。新恩降，草木总光辉。若不远仗天威力，河湟必恐陷戎夷。早晚圣人知。

    ●又

    龙沙塞，路远隔烟波。每恨诸蕃生留滞，只缘当路寇雠多。抱屈争奈何。皇恩溥，圣泽遍天涯。大朝宣差中外使，今因绝塞暂经过。路远合通和。

    ●又

    边塞苦，圣上合闻声。背蕃归汉经数岁，常闻大国作长城。金榜有嘉名。太传化，永保更延龄。每抱沈机扶社稷，一人有庆万家荣。早愿拜龙旌。

    ●又

    娘子面，■了再重磨。昨来忙暮行里小，盖缘傍伴迸夫多。所以不来过。

    ●又

    莫攀我，攀我太心偏。我是曲江临池柳，这人折了那人攀。恩爱一时间。

    ●又

    天上月，遥望似一团银。夜久更阑风渐紧，为奴吹散月边云。照见负心人。

    ●又（五梁）

    台上月，一片玉无瑕。迤逦看归西海去，横云出来不敢遮。■■绕天涯。

    ●感皇恩

    四海天下及诸州，皆言今岁永无忧。长图欢宴在高楼。寰海内，束手愿归投。朱紫尽风流。

    殿前聊相对，列诸侯，叫呼万岁愿千秋。皆乐业，鼓腹满田畴。

    当今圣寿比南山，金枝玉叶尽相连。百僚卿相列排班。呼万岁，尽在玉阶前。金殿悦龙颜。

    祥云驾喜悦，雨盘旋，休将舜日比尧年。人安泰，真是圣明天。

    四海清平遇有年，黔黎歌圣德，乐相传。修文偃格习农田。钦皇化，雨露溉无边。瑞气集诸贤。群僚趋玉砌，贺龙颜，磐石永固寿如山。梯航路，相向共朝天。

    万邦无事减戈■，四夷稽首玉阶前。龙楼凤阙喜云连。人争唱，福祚比金琼。八水对三川。升平人道泰，帝泽鲜，修文罢武竞题篇。从此后，愿皇帝寿如山。

    ●谒金门

    长伏气，住在蓬莱山里。绿竹桃花碧溪水，洞中常晚起。闻道君主诏旨，服裹琴书欢喜。得谒金门朝帝陛，不辞千万里。

    ●又

    云水客，书卷十年功积。聚尽萤光凿尽壁，不逢青眼识。终日尘驱役饮食，□□泪珠常滴。欲上龙门希借力，莫教重点额。

    ●又

    仙境美，满洞桃花渌水。宝殿琼楼霞阁翠，六铢常挂体。闷即天宫游戏，满酌琼浆任醉。谁羡浮生荣与贵，临回看即是。

    ●生查子

    三尺龙泉剑，匣里无人见。一张落雁弓，百双金花箭。为国竭忠贞，苦处曾征战。先望立功勋，后见君王面。

    ●又

    一树涧生松，■向长林起。劲枝接青霄，秀气遮天地。郁郁覆云霞，直拥高峰际。金殿选忠良，合赴君王意。

    ●定风波

    攻书学剑能几何，争如沙塞骋偻■？手执绿沉枪似铁，明月，龙泉三尺斩新磨。堪羡昔时军伍，谩夸儒士德能多。四塞忽闻狼烟起，问儒士，谁人敢去定风波？

    征战偻■未足多，儒士偻■转更加。三策张良非恶弱，谋略，汉兴楚灭本由他。项羽翘据无路，酒后难消一曲歌。霸王虞姬皆自刎，当本，便知儒士定风波。

    ●又

    阴毒伤寒脉已微，四肢厥冷恹难医。更遇盲医与宣泻，休也，头面大汗永分离。时当五六日，头如针刺汁微微。吐逆黏滑脉沉细，全冒愦，斯须儿女独孤楼。

    ●又

    夹食伤寒脉沉迟，时时寒热汗微微。只为脏中有结物，虚汗出，心脾连冒睡不得。时当八九日，上气喘粗人不识。身颤舌焦容颜黑，明医识，垛积千金医不得。

    ●又

    风湿伤寒脉紧沉，遍身虚汗似汤淋。此是三伤谁识别，情怯，有风有气有食结。时当五六日，言语惺惺精神出。勾当如同强健日，名医识，喘粗如睡遭沉溺。

    ●望远行

    年少将军佐圣朝，为国扫荡狂妖。弯弓如月射双雕，马蹄到处阵云消。休寰海，罢枪刀，银鸾驾□上连霄。行人南北尽歌谣，莫把尧舜比今朝。

    ●婆罗门（咏月四首）

    望月婆罗门，青霄现金身。面带黑色□□□。□□□□□□益，锡杖拨天门。双林礼世尊。

    望月陇西生，光明□□□。□□宫里乐轰轰。雨边仙人常瞻仰，鸾舞鹤弹筝。凤凰说法听。

    望月曲弯弯，初生似玉环。渐渐团圆在东边。银城周迥星流遍，锡杖夺天关。明珠四畔悬。

    望月在边州，江东海北头。自从新向月中游。随佛逍遥登上界，端坐宝花楼。千秋似万秋。

    ●苏莫遮

    聪明儿，禀天性。莫把潘安，才貌相比亚。弓马学来阵上骋。似虎入丘山，勇猛应难比。

    善能歌，打难令。正是聪明，处处皆通顺。久后策官应决定。马上盘枪，辅佐当今帝。

    聪明儿，无不会。只为红鳞，未变归沧海。几度龙门点额退，所有红波，渌水归潭再。摆金铃，摇玉佩。常有坚心，洒雨乾坤内，稍有行云□顶戴。猛透强波，直向青云外。

    ●长相思

    作客在江西，富贵世间稀。终日红楼上，□□舞著词。频频满酌醉如泥，轻轻更换金卮。尽日贪欢逐乐，此是富不归。

    作客在江西，寂寞自家知。尘土满面上，终日被人欺。朝朝立在市门西，风吹泪点双垂。遥望家乡长短，此是贫不归。

    作客在江西，得病卧毫■。还往观消息，看看似别离。村人曳在道傍西，耶娘父母不知。身上缀牌书字，此是死不归。

    ●鱼歌子（月）

    绣帘前，美人睡，庭前■子频频吠。雅奴白，玉郎至，扶下骅骝沉醉。出屏帏，整云髻，莺啼湿尽相思泪。共别人，好说我不是，你莫辜天负地。

    ●又（上□□王次郎）

    春雨微，香风少，帘外莺啼声声好。伴孤屏，无语笑，寂封前庭悄悄。当初去，向郎道，莫保青娥花容貌。恨狂夫，不归早，教妾实在烦恼。

    鹊踏枝

    叵耐灵鹊多瞒语，送喜何曾有凭据。几度飞来活捉取，锁上金笼休共语。比拟好心来送喜，谁知锁我在金笼里。愿他征夫早归来，腾身却放我向青云里。

    ●又

    独坐更深人寂寂，忆念家乡，路远关山隔。寒雁飞来无消息，教儿牵断心肠忆。仰告三光珠泪滴，教他耶娘，甚处传书觅。自叹宿缘作他邦客，辜负尊亲虚劳力。

    ●送征衣

    今世共你如鱼水，是前世因缘。雨情D7BC拟过千年。转转计

    较难，教汝独自孤眠。每见庭前双飞燕，他家好自然。梦魂往往到君边。心穿石也穿，愁甚不团圆。

    ●别仙子

    此时模样，算来似，秋天月。无一事，堪惆怅，须圆阙。穿窗■，人寂静，满面蟾光如雪。照泪痕何似，雨眉双结。晓楼钟动，执纤手，看看别。移银烛，偎身泣，声哽噎。家私事，频付嘱，上马临行说。长思忆，莫负少年时节。

    ●南歌子

    悔嫁风流婿，风流无D7BC凭。攀花折柳得人憎。夜夜归来沉醉，

    千声唤不应。回觑帘前月，鸳鸯帐里灯。分明照见负心人。问道些须心事，摇头道不曾。

    ●又（奖美人）

    翠柳眉间绿，桃花脸上红。薄罗衫子掩酥胸。一段风流难比，像白莲出水中。

    ●又

    斜倚朱帘立，情事共谁亲？分明面上指痕新。罗带同心谁绾，甚人踏破裙。蝉鬓因何乱，金钗为甚分。红妆垂泪已何君。分明殿前实说，莫沉吟。

    自从君去后，无心恋别人。梦中面上指痕新。罗带同心自绾，被狲儿踏破裙。蝉鬓朱帘乱，金钗旧股分。红妆垂泪哭郎君。信是南山松柏，无心恋别人。

    ●又

    杨柳连堤绿，樱桃向日红。舜吟迎紫阳南风。满院残花挟竹，缓缓脱帘栊。荷叶排青沼，云峰插碧空。举杯摇扇画堂中。时听笙歌消暑，思无穷。

    ●又

    争不教人忆，怕郎心自偏。近来闻道不多安。夜夜梦魂间错，往往到君边。白日长相见，夜头各自眠。终朝尽日意悬悬。愿作合欢裙带，长绕在你胸前。

    ●又

    夜夜长相忆，知君思我无？绣帏红褥玉人铺。深夜不来归舍，薄情是我夫。

    ●杨柳枝

    春去春来春复春，寒暑来频。月生月尽月还新，又被老催人。只见庭前千岁月，长在长存。不见堂上百年人，尽■化微尘。

    ●捣练子

    孟姜女，杞梁妻，一去燕山更不归。造得寒衣无人送，不免自家送征衣。

    ●二

    长城路，实难行，乳酪山下雪纷纷。B147酒只为隔饭病，愿身强健早还归。

    ●三

    堂前立，拜辞娘，不觉眼中泪千行。劝你耶娘少怅望，为B147他官家重衣量。

    ●四

    辞父娘了，入妻房，莫将生分向耶娘。君去前程但努力，不敢放慢向公婆。

    ●五

    云疑盏，月疑生，蒙蒙大绵疑三更。面上褐绫红分散，号BA43大哭呼三星。

    ●六

    封白绵，二丈长，裁衣长来尺上量。也来蒙见秋夏水，只怕遍身上裁。

    ●七

    孟姜女，陈杞梁，生生掬脑小臣王。神王敢淹三边滞，千番万里筑长城。

    ●八

    长城下，哭成■，敢淹长城一朵摧。里半酒楼千万个，十方兽骨不空回。

    ●九

    日掩亮，雨■■，十个郎投血石根。青竹竿投上玄被子，从今与后像貌潘。

    ●■怨春

    柳条垂处处，喜鹊语零零。焚香稽首告君情。慕得萧郎好武，累岁长征。向沙场里，轮宝剑，定枪。去时花欲谢，风度叶还青。相思夜夜到边庭。愿天下销戈铸戟，舜日清平。待成功日，麟阁上，画图形。

    ●赞普子

    本是蕃家将，年年在草头。夏日披■帐，冬天挂皮裘。语即令人难会，朝朝牧马在荒丘。若不为抛沙塞，无因拜玉楼。

    ●泛龙舟

    春风细雨沾衣湿，何时脱忽忆扬州。南至柳城新造里，北封兰陵孤驿楼。回望东西二湖水，复见长江万里流。白鹤双飞出■壑，无数江鸥水上游。泛龙舟，游江乐。

    ●郑朗子

    青丝弦，挥白玉。宫商角徵羽，五音足。何时得封圣明主，一弦弹却天下曲。

    水调词

    楚江摇曳大川冥，天阙声名发动思。孤雁北望呈心远，不及南山献寿时。

    ●又

    为言无谷还逢谷，将作无山更有山。马困时时索鞍揭，人乏往往捉树攀。

    ●斗百草（第一）

    建寺祈长生，花林摘浮郎。有情离合花，无风独摇草。喜去喜去觅草，色数莫令少。

    ●第二

    佳丽重名城，簪花竞斗新。不怕西山白，惟须东海平。喜去喜去觅草，觉走斗花先。

    ●第三

    望春希长乐，南楼封北华。但看结李草，何时怜颉花。喜去喜去觅草，斗罢且归家。

    ●第四

    庭前一株花，芬芳独自好。欲摘问傍人，雨雨相捻笑。喜去喜去觅草，灼灼其花报。

    ●乐世词

    失群孤雁独连翩，半夜高飞在月边。霜多雨湿飞难进，暂借荒田一宿眠。

    ●阿草婆（第一）

    昨夜春风入户来，动如开。只见庭前花欲发，半含■。直为思君容貌改，征夫镇在陇西坏。正见庭前双鹊喜，君在塞外远征回，梦先来。

    ●第二

    独坐幽闺思转多，意如何？秋夜更长难可度，慢怜他。每恨狂夫薄行B222，一从征出镇蹉跎。直为思君容貌改，疆场还□□□□，□□□。

    ●第三

    当本只言三载归，灼灼期。朝暮啼多淹损眼，信音稀。妾在空闺恒独寝，君在塞北亦应知。懊恼无辞呈肝胆，留心会合待明时，□□□。

    ●何满子（第一）

    半夜秋风凛凛高，长城侠客逞雄豪。手■钢刀利霜雪，腰间■挂可吹毛。

    ●第二

    秋水澄澄深复深，喻如贱妾岁寒心。江头寂寞无音信，薄暮惟闻塞鸟吟。

    ●第三

    城傍猎骑各翩翩，侧坐金鞍调马鞭。胡言汉语真难会，听取胡歌甚可怜。

    ●第四

    金河一去路千千，欲到天边更有天。马上不知时■变，回来未半早经年。

    ●剑器词（第一）

    皇帝持刀强，一一上秦王。闻贼勇勇勇，拟欲向前汤。心手三五个，万人谁敢当？从家缘业重，终日事三郎。

    ●第二

    丈夫气力全，一个拟当千。猛气冲心出，视死亦如眠。率率不离手，■日在阵前。譬如鹘打雁，左右悉皆穿。

    ●第三

    排备白旗舞，先自有由来。合如花焰秀，散若电光开。喊声天地裂，腾踏山岳摧。剑器呈多少，浑脱向前来。

    ●剑器词

    明朝游上苑，火急报春知。花须连夜发，莫待晓风吹。

    苏莫遮（五台山曲子六首?第一）

    大圣堂，非凡地。左右■龙，唯有台相倚。■岫嵯峨朝雾已。花木芬芳，菩萨多■异。面慈悲，心欢喜。西国神僧，远远来瞻礼。瑞彩时时■下起。福祚当今，万古千秋岁。

    ●第二

    上东台，过北斗。望见扶桑，海畔龙神■。雨雹相和惊林薮。雾卷云收，现化千般有。吉详鸣，师子吼。闻者狐疑，便往罗延走。才念文殊三雨口。大圣慈悲，方便潜身救。

    ●第三

    此北台，登险道。石迳■■，缓步行多少。遍地莓苔异软草。定水潜流，一日三回到。骆驼崖，风袅袅。来往巡游，须是身心好。罗汉■头观■瀑。不得久停，唯有龙神澡。

    ●第四

    上中台，■道远。万仞迢迢，■■回天半。宝石■■光灿烂。异草名花，似锦堪游■。玉华池，金少泮。冰窟千年，到者身心头。礼拜虔诚重发愿。五色详云，一日三回现。

    ●第五

    上西台，真圣境。阿耨池边，好是金桥影。雨道圆光明似镜。一朵香山，■■堪吟咏。师子踪，深印定。八德池边，甘露常清净。菩萨行时龙众请。居上谈扬，唯有天人听。

    ●第六

    上南台，林■别。净境孤高，■下观星月。远眺遐方思情悦。或听神镜，感愧捻香■。蜀锦花，银丝结。供养诸大，菡萏无人折。往日尘劳今消灭。福寿延年，为见真菩萨。

    ●思越人

    一枝花，一盏酒，小争不去〔下缺〕终不醉，无花■酒难□□。一枝〔下缺〕枝慕我心迷，几度拟判判不得，思量且□□坐。

    ●二

    美东邻，多窈窕，绣裙步步轻抬。独向西园寻女伴，笑小时，双脸连开。山牟分手，低声问，匆匆恨阙良媒。怕被颠狂花下恼，牡丹不折先回。

    ●怨春闺

    好天良夜月，碧霄高挂，羞对文鸾，泪湿红罗■。时敛愁眉，恨君颠罔，夜夜归来，红烛长明云■。夜久更深，罗帐虚薰兰麝。频频出户，迎取嘶嘶马。含笑阖，轻轻骂。把衣■■。叵耐金枝，扶人水精帘下。

    ●谒金门〓开于阗

    开于阗，绵绫家家总满。奉献生龙及玉■，将来百姓看。尚书座客典，四塞休征罢战。但阿郎千秋岁，甘州他自离乳。

    ●还京洛

    知道终驱猛勇，世间专能翻海，解除山。捉鬼不曾闲。

    ●二

    见我手中宝剑，特新磨斫妖魅，去邪魔，见鬼了，血迸波。

    ●三

    者鬼意如何？争敢接来过。小鬼知言大歌。审须听〔下缺〕

    ●长安词

    天长地阔要难分，中国众生不可闻。长安帝德承恩报，万国归投拜圣君。

    ●二

    汉家法用礼术心，四方取则五更吟。文章经络如流水，白马驮经即自林。

    ●三

    故来行岭远寻求，谁谓明君名暂留。修身不达关山苦，学问何须□□□。

    ●水古（鼓）子

    隆诞宫中呼万岁，此时长庆退云飞。银台门外多车马，尽是公卿进御衣。

    ●二

    朝廷赏■不逡巡，宜事书家出各频。当日进黄闺数只，即凭酬答有功人。

    ●三

    中书奉■当时行，尽集朝官人大明。远国戎夷修下礼，圣朝天子得蕃情。

    ●四

    内宴功臣有旧仪，会宁陈设是恩私。伶人奏语龙■上，如说三皇五帝时。

    ●五

    君王闲静欲听歌，西面银台课事多。恩泽不曾遗草木，朝来三度进喜和。

    ●六

    孔雀知恩无意飞，开笼任性在宫闱。裁人亦见轻罗锦，欲取金毛绣武衣。

    ●七

    寒更丝竹转冷冷，月过犹残色在庭。坐上司天封状人，南方初见老人星。

    ●八

    掖庭能织御衣人，幅尺襟■尽可身。斗染□□颜色好，水波纹裹隐龙鳞。

    ●九

    秋月君王多猎去，飞龙□□□□归。承恩好马香汤洗，犹恐轻尘污御衣。

    ●十

    中使先□□□□，春明楼上马蹄声。宫人各各悬弓箭，欲向君前斗□□。

    ●十一

    春天日色正光辉，欲得新鹰近眼飞。珠殿少风尘□□，□□□上绣帘衣。

    ●十二

    新候恩光日日临，宫中史愿意皆深。步□□□□□□，缀著春人当背心。

    ●十三

    上方外案收狐兔，教猎宫中贵在□。□□□君王□□，近闻中尉进化鹰。

    ●十四

    春时花发宴文王，弄战千般当赍忙。移却御楼东畔屋，少阳宫里斗鸡场。

    ●十五

    花开欲幸教坊时，桃杏先令隔宿知。闻出内家新舞女，翰林别进柘枝词。

    ●十六

    新殿中庭索柱排，府家躬进少书怀。叶开花展回头望，金作阑干玉砌阶。

    ●十七

    美人背看内园中，犹自风流着退红。为赌金钱争百草，急行遗却玉珑■。

    ●十八

    生衣勿进紧纹纱，当背相连一朵花。宣下当时休遣织，近来宫裹断奢华。

    ●十九

    日晚中人走马来，宫门处处遣教开。传声亦过排军使，■候君王打猎回。

    ●二十

    新进桥几是黄檀，闻道朝来退玉鞍。不信近人能污取，天生曲处是龙盘。

    ●二十一

    春天暖日会妃嫔，各各梳头出样新。鹊语下阶争跪拜，愿令恩泽胜旁人。

    ●二十二

    中国常依礼业轻，远蕃无不进王庭。昆仑信物犀腰带，尽是通天鸟兽形。

    ●二十三

    美女承恩赐好梅，银丝笼子不教开。宫基赢得人将去，却进君王道赌来。

    ●二十四

    牡丹昨日吐深红，移向新城殿院中。欲得且留颜色好，每窠皆着碧纱笼。

    ●二十五

    欲得藏钩语少多，嫔妃宫女任相和。每朋一百人为定，遣赌三千疋彩罗。

    ●二十六

    两朋高语任争筹，夜半君王与打钩。恐欲天明催促漏，赢朋先起舞缠间。

    ●二十七

    批答对章不再寻，少年宣史称君心。近来暗读羲之帖，学得行书似翰林。

    ●二十八

    内家供应万般齐，无欲宫门使检题。尚食为盘三百面，引行先托一株犀。

    ●二十九

    随他女伴赏春时，走下阶来独自迟。行把短红毛拂子，弄莺抛在好花枝。

    ●三十

    夜饮宫人缌醉醒，起来逢月在中庭。金炉排火珠帘外，每处胧胧真兽形。

    ●三十一

    尽喜秋时净洁天，爱行寻遍绕宫泉。才人愿得荷花弄，鱼藻池头争上船。

    ●三十二

    百司供拟甚纷纭，丹凤重修了奏闻。明日禁兵阶立仗，金鹅袄子赐将军。

    ●三十三

    寒光憔悴暖光繁，推历今朝是岁元。宫里玉钗长一尺，人人头上戴春幡。

    ●三十四

    先换音声看打球，独教菊部在春楼。不排次第排恩泽，把板宫人立上头。

    ●三十五

    寒食两朋坊内宴，朝来排遣为清明。飞能更取兰州马，催促球场下踏城。

    ●三十六

    不出闺闱三四年，卷帘唯见四时天。如今歌舞浑新法，争得君王唤眼前。

    ●三十七

    君王欲幸九成宫，便著罗衣换大红。闻道教坊新逐鹘，莫教鹦鹉出金笼。

    ●三十八

    琵琶捍拨紫檀槽，弦管初张鼓调高。理曲遍来双腕弱，教人把■喂樱桃。

    ●水兰花

    十年五岁相看过，为似木兰花一朵。九天远地觅将来，锁将后院深处坐。又见胡蝶千千个，由住尖良不敢坐。傍人不必苦相须，恐怕春风斩断我。

    ●失调名

    塞北征战岁时休，能风流。汝家夫婿□□，荏苒已经秋。寒衣造了无人送，凭□寄□书将。纱窗孤雁叫，泣泪数千行。

    ●又

    修文寰海圣明君，感皇恩。八方无事遥分，净定乾坤。君臣道泰如鱼水，夜月挂长新。道属轻山岳，千秋与万春。

    ●又

    〔上缺〕宜美人秋水似天仙。红娘子，本住□□儿，终日绕花间。举头聚落秋□□，每上采莲船。杨柳枝头堕，落西□□□。

    ●又

    与君别后，何日再相逢？关山阻隔信难通。情恨切，气填胸，连襟泪落重重。世通荣贵寿如松，寒雁来过附书踪。谓君憔悴损形容，教完泪落千重。

    ●又

    良人去住边庭。三载长征，万家砧杵捣衣声。坐寒更，添□玉泪，懒频听。向深闺远闻雁悲鸣，遥望行人。三春月影照阶庭。帘前跪拜，人长命，月长生。

    ●又

    般涉〔下缺〕国泰人安静，风沙向秀〔下缺〕地种□□□古闹往舡车，听海燕，坐金牙，提胡芦市萨金沙。长垂罗袖拂烟霞。齐拍手，贺我当家。

    ●又

    〔上缺〕旧戎装，却着汉衣裳。家住大杨海，萤骞不会宫商。今日得逢明圣主，感恩光。

    ●又

    〔上缺〕羊子遍野巫山。醉胡子楼头饮宴，醉思乡千日醺醺。下水舡盏酌十分，令筹更打江神。

    ●又

    〔上缺〕春色渐舒荣。忽赌双飞燕，时闻百啭莺。日思处处管弦声。公子王孙，赏玩惜芳情。

    ●又

    雪消冰解冻，烟凝地发明。绿杨红叶两分明，万户千门。〔下缺〕

    ●又

    〔上缺〕心在旁，阿谁边？天天天，因何用以偏。

    ●又

    一双银□两手全，催送远行人。弗禄安承问，黄河长不清。觅身上，渡明宫，恐怕人大每 。

    ●又

    芦花白，秋夜长，庭前树叶黄。门前寒，旋草霜，来了绣■裆。夫妻在他乡，泪千行。

    ●又

    十四十五上战场，手执长枪。低头泪落悔吃粮，步步近刀枪。昨夜马惊辔断，惆怅无人遮拦。〔下缺〕

    ●残阕

    砂多泉头，伴贼寇抢张怒起，语报恩，住裴氏晖威。〔下缺〕

    ●残句

    六问枕不乎看似〔下缺〕

    事从后园去后园〔下缺〕

    金钗薄洛地自作壹故舌罪〔下缺〕

    带自赚长自同心■东〔下缺〕

    枕不平尽郎园转歇君作〔下缺〕

    心莫听闲人说曲子一本〔下缺〕

    归去来（出家叶赞）

    归去来，宝门开。正见弥陀升宝座，菩萨散花称善哉。称善哉。

    宝林看，百花香。水鸟树林念五会，哀婉慈声赞法王。赞法王。

    共命鸟，对鸳鸯。鹦鹉频伽说妙法，互欢乐生住苦方。住苦方。

    归去来，离娑婆。常在如来听妙法，指授西方是释迦。是释迦。

    归来去，见弥陀。今在西方现说法，拔脱乐生出爱河。出爱河。

    归来去，上金台。势至观音来引路，百法明门应自开。应自开。

    ●又（归西方赞）

    归去来，谁能恶道受轮回？且共念彼弥陀佛，住生极乐坐花台。

    归去来，娑婆世境苦难裁。撒手专心念彼佛，弥陀净土法门开。

    归去来，谁能此处受其灾？总劝同缘诸众等，努力相将归来去。且共往生安乐界，持花普献彼如来。

    归去来，生老病死苦相催。尽夜须动念彼佛，极乐逍遥坐宝台。

    归去来，娑婆苦处哭哀哀。急需专念弥陀佛，长辞五浊见如来。

    归去来，弥陀净利刹法门开。但有虚心能念佛，临终决定坐花台。

    归去来，尽夜唯声唱苦哉。努力回心归净土，牟尼殿上礼如来。

    归去来，娑婆秽境不堪停。撒手须归安乐园，见佛闻法悟无生。

    归去来，三涂地犹宝堪怜。千生万死无休息，多劫常为猛焰燃。声声为念弥陀号，一时闻者坐金莲。

    归去来，刀山剑树实难当。饮酒食肉贪财色，长劫将身入钗汤。不如西方快乐处，永超生死离无常。

    ●五更转（欢五更）

    一更初，自恨长养枉生躯，耶娘小来不教授，如今争识文与书。

    二更深，教经一卷不曾寻。之乎者也都不识，如今嗟叹始悲吟。

    三更半，到处被他笔头算。纵然身达得宫职，公事文书争处断。

    四更长，书夜常如面向墙。男儿到此屈折地，悔不孝经读一行。

    五更晓，作人已来都未了。东西南北被驱使，恰如盲人不见道。

    ●又（太子五更转）

    一更初，太子欲发坐心思。奈知耶娘防守到，何时度得雪山川？

    二更深，五百个力士睡昏沉。遮取黄羊及车匿，朱鬃白马同一心。

    三更满，太子腾空无人见。宫里传闻悉达无，耶娘肚肠寸寸断。

    四更长，太子苦行万里香。一乐菩提修佛道，不藉你世上作公王。

    五更晓，大地上众生行道了。忽见城头白马蹄，则知太子成佛了。

    ●又（闺思）

    一更初夜坐调琴，欲奏相思伤妾心。每恨狂夫薄行B222，一过抛人年月深。君自去来经岁春，不传书信绝知闻。愿妾变作天边雁，万里悲鸣寻访君。

    二更孤帐理秦筝，若个弦中无怨声。忽忆狂夫镇沙漠，遣妾烦怨双泪盈。

    三更寂寞取箜篌，都缘名利觅封侯。愿君早登丞相位，妾亦能孤守百秋。

    四更■竹弄宫商，痕眼贤夫在渔阳。澉中比自鱼游戏，海鸥□□□□□。

    ●又（太子入山修道赞）

    一更夜月良，东宫建道场。幡花伴盖月争光，烧宝香。

    共奏天仙乐，龟兹韵宫商。美人无奈手颐忙，声绕染。

    太子无心恋，闭目不形相。将身不作转轮王，只是怕无常。

    二更夜月明，音乐堪人听。美人纤手弄秦筝，貌轻盈。

    姨母专承事，耶输相逐行。太子无心恋色声，岂能听？

    轮回三恶道，六趣在死生。从来改却这般名，只是换身形。

    三更夜月亭，嫔妃睡不醒。美人罗里作音声，住相迎。

    出家时欲至，天王号作瓶。宫中闻唤太子声，甚叮咛。

    我是四天王，故来达自迎。朱鬃便蹑紫云腾，夜逾城。

    四更夜月偏，乘云到雪山。端身正坐欲向前，坐禅边。

    寻思你王忆，每当姨母怜。耶轮忆我向门看，眼应穿。

    便即唤车匿，分付与衣冠。将吾白马却归远，传我言。

    五更夜月交，帝释度金刀。毁形落岁绀青毫，鹊顶巢。

    牧女献牛乳，长者奉香叶。誓当作佛苦海峤，眉间放白毫。

    日食一麻岁，六载受勤劳。因充果满自逍遥，三果超。

    ●又（南宗赞）

    一更长，如来智慧化中藏。不知自身本是佛，无明障蔽自慌忙。了五蕴，体皆亡。灭六门识，不相当。行住坐卧常注意，则知四大是佛堂。

    一更长，二更长，有为功德尽无常。世间造作应不久，无为法会体皆亡。入圣位，坐金刚。诸佛国，遍十方。但知十方原贯一，决定得入于佛行。

    二更长，三更严，坐禅习定苦能甜。不信诸天甘露蜜，魔车眷属出来看。诸佛教，实福田。持齐戒，得生天。生天终归远堕落，努力回心取涅。

    三更严，四更阑，法身体性本来禅。凡夫不念生分别，轮回六趣心不安。求佛性，向里看。了佛意，不觉寒。广大劫来常不悟，今生作意断悭贪。

    四更阑，五更延，菩提种子坐红莲。烦恼泥中常不染，互将净土共金颜。佛在世，八十年。般若意，不在言。夜夜朝朝互念佛，当初求觅一年川。

    ●又（南宗定邪正五更转）

    一更初，妄想真如不异居。迷则真如是妄想，悟则妄想是真如。念不起，更无馀。见本性，等空虚。有作有求非解脱，无作无求是空虚。

    二更催，大圆宝镜镇安台。众生不要攀缘境，由斯障蔽心不开。本自净，没尘埃，无染着，绝轮回。诸行无常是生灭，但观实相见如来。

    三更深，如来智慧本由心。唯佛与佛乃能见，声闻缘觉不知音。住山窟，坐禅林。人空定，便凝心。一坐还同八万劫，只为体麻不重金。

    四更阑，法身体性不劳看。看则住心便作意，作意还同妄想搏。妄想搏，莫攒玩。忍本自观看。善恶无思亦无念，无思无念是涅。

    五更分，菩提无住复无根。过去舍身求不得，五师普遂不忘恩。施法药，大张门。去障蔽，豁浮云。能与众生开佛眼，皆令见性免沉沦。

    ●又

    一更净坐观刹那，生灭妄想遍娑婆。客尘烦恼积成劫，以劫除转更多。

    二更净坐息心神，喻苦日月去浮云。未识心时除妄想，只此妄想本来真。

    真忘本来同一体，一物两名难合会。合会不二大丈夫，历劫相随今始解。

    三更净坐入禅林，息间归真达本心。本心清净无固物，只为无物悉包融。

    包融一切含万境，色空不异何相界。故知万法一心如，却转法时施一切。

    四更念定悟总持，无明海底取莲丝。取丝出水花即死，不取丝时花即萎。

    二疑中间难启会，劝君学道莫懈怠。念念精进须向前，菩提烦恼难■简。

    五更隐在五阴山，■林头暗须半天。无明道师结跏坐，入空虚凝证涅。

    涅生死皆是幻，无有此岸非彼岸。三世共作一刹那，影现世间出三界。若人过此理真如，行住坐卧皆三昧。

    ●禅门十二时

    夜半子，临睡还须去。端坐正观心，济却无明蔽。

    鸡鸣丑，摘木看窗牖。明来暗自知，佛性心中有。

    平旦寅，发意断贪■。莫令心散乱，虚度一生身。

    日出卯，取镜当心照。情知内外空，更莫生烦恼。

    食时辰，努力早出尘。莫念时时苦，早取涅因。

    隅中已。火宅难归止。互在败坏身，漂流生死海。

    正南午，四大无梁柱。须知寡合身，万佛皆为主。

    日昃未，造罪相连累。无常念念至，徒荣漫破费。

    晡时申，修见未来因。念身不久住，终归一微尘。

    日入酉，观身知不久。念念不离心，数珠互在手。

    黄昏戌，归依须暗室。罪垢亦未知，何时见慧日。

    人定亥，吾今早欲悔。驱驱不暂停，万物皆失坏。

    ●又（太子十二时）

    夜半子，摩耶夫人诞太子。步步足下生莲花，九龙齐吐温和水。

    鸡鸣丑，昔日诸亲本自有。黄羊车匿圈东西，不那千人自心有。

    平旦寅，太子因中是佛身。本有三十二相好，神通智慧异诸人。

    日出卯，出门忽逢病死老。即知此戒正堪修，便是回心求佛道。

    食时辰，本笥持戒断贪■。不羡世间为国主，唯求涅成佛因。

    隅中已，库藏金银尽布施。怜贪恤老友慈悲，每有苦灾今日是。

    正南午，太子修行实辛苦。每日持齐一麻麦，舍却悭贪及父母。

    日BB62未，太子神通实智慧。眉间放光照十万，救拔众生及五趣。

    晡时申，太子广开妙法门。降得魔王及外道，莎罗林里见世尊。

    日入酉，阎浮提众生化诱。阿难合拿白佛言，文殊来问维摩诘。

    人定亥，十代弟子来忏悔。佛说西方净土国，见闻自消一切罪。

    ●又（法体十二时）

    平旦寅，洗足烧香礼世尊。□跪虔诚齐发愿，努力修取未来因。

    日出卯，香案寻轻传圣教。过去之佛□轮王，妻儿眷属何须乐。

    食时辰，纵然被骂莫生嗔。遍体脓血流不尽，总是皮囊虚坏身。

    隅口已，折食持齐□贪利。暂时□□能护持，即获弥陀珍宝器。

    正南午，努力勤修存方护。六振文殊用功夫，莫教业镜来相悟。

    日BB62未，众生须住出罪意。□□出□空剃头，不得值风波消去。

    晡时申，若能观行最为珍。一切善法从心起，十方诸佛不离身。

    日入酉，莫学渴鹿逐焰走。定起功夫满波波，法水何时得入口。

    黄昏戌，智慧明灯暗中出。供罗归舍藏德达，文殊方丈来同住。

    人定亥，普劝众生莫造罪。释迦犹自自入涅，岂有凡夫得长在。

    夜半子，镇向凡夫即须去。不如闻早学禅师，一保之身莫空去。

    鸡鸣丑，四大之身应不久。叉□造罪即无常，三途地狱没人救。

    ●又（天下传孝十二时）

    平旦寅，叉手堂前谘二亲。耶娘约束须领受，检校好恶莫生嗔。

    日出卯，情知耶娘渐觉老。子父恩深没多时，递户相劝须行孝。

    食时辰，尊重耶娘生尔身。未曾孝养归泉路，来报生中不可论。

    隅中已，耶娘渐觉无牙齿。起坐力弱须人扶，饮食吃得些些子。

    正南午，董永卖身葬父母。天下流传孝顺名，感得织女来相助。

    日昃未，入门莫取外婿意。六亲破却不须论，兄弟惜他断却羲。

    晡时申，孝养父母莫生嗔。第一温言不可得，处分小语过于珍。

    日入酉，父母在堂少饮酒。何世王不是人，杀父害母生禽兽。

    黄昏戌，世间父子相怜爱。怜爱亦得没多时，不保明朝阿谁在。

    夜半子，独坐思维一段事。纵然妻子三五房，无常到来不免死。

    鸡鸣丑，败坏之身应不久。纵然子孙满堂前，但是恩爱非前后。

    ●又（发愤）

    平旦寅，少年劝学莫辞贫。君不见朱未得贵，犹自行歌背负薪。

    日出卯，人生在世须死老。男儿不学读诗书，却似园中肥地草。

    食时辰，偷光凿壁事殷勤。丈夫学问随身宝，白玉黄金未是珍。

    隅中已，专心发愤寻时史。每忆贤人羊角哀，求学山中并粮死。

    日南午，读书不得辞辛苦。如今圣主召贤才，去耳中华长用武。

    日BB62未，暂时贫贱何羞耻。昔日相如未遇时，凄惶卖卜于廛市。

    晡时申，悬头刺股是苏秦。贫病即令妻嫂行，衣锦还乡争拜秦。

    日入酉，金缸多泻蒲桃酒。劝君莫弃失途人，结交承己须朋友。

    黄昏戌，琴书独坐茅庵室。天子不将印信迎，誓隐山林终不出。

    人定亥，君子虽贫礼尚在。松柏纵然经岁寒，一片贞心常不改。

    夜半子，莫言屈滞长如此。鸿鸟只思羽翼齐，点翅飞腾千万里。

    鸡鸣丑，莫惜黄金结朋友。蓬蒿岂得久荣华，飘飘万里随风走。

    ●又?禅门十二时曲（依任二北《敦煌曲校录》并参照饶宗颐《敦煌曲》增补）

    夜半子，众生重重萦俗事。不能禅定自观心，何日得悟真如理。豪强富贵斩时间，究竟终归不免死。非论我辈是凡夫，自古君王亦如此。

    鸡鸣丑，不分年即倾蒲柳。忽然明镜点照看，顿觉红颜不如旧。头鬓苍苍面复皱，眼暗匡量渐加愁。不觉无常日夜催，即看强量那能久。

    平旦寅，智慧莫与色为亲。断除三障及三业，达离六贼及六尘。金玉满室非是宝，忍辱最是无价珍。男子女人行此事，不染生死免沉沦。

    日出卯，浊恶世界多烦恼。欲得当来证果因，弃舍荣华修佛道。随时麻褐且充体，锦绣罗衣莫将好。六贼轮回不识珍。

    ????辰，?????????????????????????自恨生长阎浮地，互为冤磨会须劝。众生在俗须眼利，莫著沉沦守迷津。拔提河头细罪句，菩萨树下■成真。

    隅中已，自恨流浪归生死。法船未达涅时，二鼠四蛇从后至。人身犹如水上泡，无常煞鬼忽然至。三日病卧死临头，善恶之业终难避。

    正南午，人命犹如草头露。火急努力劝修福，第一莫贪自迷悟。阎罗索命难求嘱，积宝陵天夫用处。若也放慢似寻常，力竭哀哉自受苦。

    日BB62未，众生品性须求理。热至猛火逼身来，不暇将身达相避。无心诵读大乘经，执善悭贪坏思意。一朝病卧死王催，腾身一人到焦热地。

    晡时申，慈悲喜舍最为珍。被他打骂互忍辱，当来护得菩提因。皮肉血水终不惜，法水何时得润身。一切烦恼渐轻微，解脱逍遥出六尘。

    日入酉，观看荣华实不久。劫石尚自化为尘，富贵那能长得守。遇人不会守迷津，专爱杀生并好酒。无常不肯与人期，地狱刀山常劫受。

    黄昏戌，冥路幽深暗如漆。牛头王乖把铁叉，罪人一人无时出。至者闻声心胆惊，幸者思量莫轮失。当来欲得避阴路，勤修钵若波罗蜜。

    人定亥，罪福总是天曹配。善因恶业总相随，临渴掘井终难悔。荣华总是风中烛，眼里贪索大凝晦。一朝冷落卧黄泉，百年富贵今何在。

    ●又（普劝四众依教修行）

    夜半子，时刻循环有终始。始终终始始还终，有世界来只如此。

    死又生，生又死，出没憧憧何日已。或前或后即差殊，一例无常归大地。

    夜即阑，天似水，斗转河回人尽睡。有时却坐草堂中，悲见人间无限事。

    悲囚徒，牢狱里，夜静领来力拷捶。杖鞭绳缚苦难任，皮肉疹疼连骨髓。

    悲病人，久■悴，四体沉沉难起止。床头一盏寂寥灯，枕畔两行酸楚泪。

    悲孕妇，日将至，停烛焚香告天地。性命惟忧倾刻间，浑家大小专看侍。

    悲孤孀，没依倚，发鬓茸茸雪相似。霜天寒夜自嗟吁，骨冷衣单多怨恋。

    悲行人，抛幼累，恨别愁明啼不寐。少妻灯下坐支颐，老母堂前愁啮指。

    或富豪，或贫匮，各自前生缘果异。或藏草舍避惊忧，或卧红楼整沉醉。

    或佳期，或失意，聚散悲欢事难纪。思量一夜百千家，几户忧愁风家喜。

    鸡鸣丑，曙色才能分户牖。富者高眼醉梦中，贫人已向尘埃走。

    或城隍，或村薮，波波各营构。下床开眼是欺谩，举意用心皆过咎。

    或刀尺，或秤斗，增减那容夸眼手。只知劳役有为身，不为戒约无厌口。

    吃胆膻，饮浓酒，业障凝心难化诱。也知寺里讲筵开，却趁寻春玩花柳。

    命亲邻，屈朋友，扶掌高歌饮酌酎。为言恩爱永团圆，将谓荣华不衰朽。

    妻子情，终不久，只是生存诈亲厚。未容三日病缠绵，喂地憎嫌百般有。

    嘱亲情，托姑舅，房卧资财暗中袖。更若夫妻气不和，乞求得病谁相救。

    兄弟亡，男女幼，财物是他为主首。每逢齐七尚推忙，更肯追修添福？

    大丈夫，自支料，不用教人再三道。七十岁有犹自稀，何须更作千年调。

    平旦寅，天渐晓，钟鼓满城惊宿鸟。万户千门悉喧喧，九陌六街人浩浩。

    或公私，或营讨，不拣高低皆扰扰。一生多是聚眉愁，百年少见开颜笑。

    只知生，不知老，忧活忧家常苦恼。不信头中白发生，凭君自把青铜照。

    火宅忙，何日了，配树临崖看即倒。只忧闲事不忧身，蹉跎不觉无常到。

    葬荒郊，安宅兆，古柏寒松荫荒草。津梁险路一无凭，合眼沉沦三恶道。

    莫任连，要思忖，也须自觉些些稳。如今一向为生涯，前程将甚为支准。

    要慈悲，莫悭吝，小小达情但含忍。听法闻经勉力为，持斋念佛回精进。

    今日言，是衷垦，万计头头相接引。就中孤露要安存，切是临危莫相损。

    自知非，须识分，步步无常渐相近。自家身事自家修，别人谁肯相哀怜。

    抱忠贞，行孝顺，无利之谈休话论。但将媸事让他人，早晚偻■胜百钝。

    见师僧，要参问，莫谩身心须戒慎。言喻之人若到来，为君雪出轮回本。

    日出卯，人浩浩，丹焰金灶生活渺。才将曙色亲三山，渐BB67徽明光八表。

    动行人，飞宿鸟，初烁峰峦渐溪沼。生成万物力能深，开坼千花功不小。

    利虽多，害不少，说者门徒须痛恼。能令绿鬓作苍浪，巧使红颜成墓草。

    孕者生，寿者夭，壮者衰残小者老。古来美貌是潘安，谁免无常暗侵耗。

    上三皇，下四皓，潘岳美容彭寿老。八元八后葬皇陵，三杰三良掩荒草。

    斗文才，逞词藻，三荚五车何足讨。尽推松柏有坚贞，也被消磨见枯槁。

    实愁人，作甚好，只有回心归圣道。慈悲喜舍离悭贪，忍辱柔和除倨傲。

    少诛求，莫奸巧，业报总由心所造。但断贪嗔及凝慢，便合如来无漏教。

    见善人，相仿效，利益之门须爱乐。贪财嗜色险ED56人，也莫嫌他莫嘲笑。

    自恬和，舍喧闹，息意忘缘真要妙。依前不改旧时心，万劫轮回何日了？

    食时辰，若时节，善女善男听我说。不论店肆与人家，多是烹炮B123腥血。

    或猪羊，或鱼龟，尽向此时遭■割。鱼鳞坐落口犹开，肚肚摧来气全热。

    或浑炮，或细切，尽逞无明恣餐啜。教他忍苦受刀砧，犹嫌不美情无悦。

    痛一般，命无别，争不教他抱冤结。业镜无情下待君，此时巧口难分雪。

    阎魔王，亲断决，一一招当敢抵揭。不论铢雨总还他，如此相谁几时歇。

    纵为人，神气劣，知命多灾形困■。争如蔬素遣饥肠，免被冤家随后撮。

    况此身，如聚沫，终是无常归坏灭。暂时光腻与肥充，两日不安瘦如刮。

    中和年，闰三月，饥饿人民递相杀。或是父子相窥圆，到此恩亲皆断绝。

    饥火侵，难制遏，道俗僧尼无拣别。若非尖如陌心穿，即是长枪胸上■。

    热油浇，沸汤泼，号诉求他谁睬聒。贪食之意若豺狼，毒恶之心似罗刹。

    我此言，虽惨烈，只要人闻心改B3B9。自兹直到佛涅，洗涤身心交净洁。

    罪谁无，要猛决，一忏直教如沃雪。求生净土礼弥陀，九品花中常快活。

    隅中已，时最善，胜事皆从此时办。一是如来持钵时，二当天众经行散。

    纯陀供，香积饭，法会齐筵陈供兽。州州梵刹扣金钟，处处道场排玉馔。

    或平安，或追惊，肃肃高僧离竹院。起草簇成鸣凤台，霜牒镂作莲花枕。

    备果花，悬盖伞，玉像金容光焕烂。神■之类沐珍羞，鸦鸟已来皆饱满。

    利存亡，益家眷，凡是有求皆满愿。不唯禳却万般灾，兼乃蠲除千户难。

    宝头卢，大罗汉，应供此时天下遍。如斯施设益群生，总是如来巧方便。

    弥陀国，兜率院，要去何人为障难。十齐八戒有功劳，六道三涂无索绊。

    佛法中，须用意，得此人身岂容易。若落边方下贱中，佛法师僧永难值。

    难后人，须变喜，百分之中无一二。幸于乱世过弥陀，又喜残年逢法会。

    学持齐，究经义，亲近大乘生慧智。夜夜长燃照佛灯，朝朝勤换淹花水。

    贪观音，持势至，一串数珠安袖里。目前灾难不能侵，临终又得如眠睡。

    利益言，须切记，功果教君不虚弃。若非净土礼弥陀，定向天宫睹兹氏。

    日南午，赫赫红轮当万户。晦明缘隔浅深云，延促游行南北路。

    奋金鸟，迅玉兔，旋绕不离南赡部。潜移红脸作桑榆，暗换青丝为柳絮。

    立三才，经万古，多少英雄似狼虎。咸随落日影魂销，尽溺游波无觅处。

    潘岳容，石崇富，美鹿西施并洛浦。死王谁怕镜前花，煞鬼徒劳掌中舞。

    春复秋，且复暮，改变桑田易朝祚。三皇五帝总成空，四皓七贤皆作土。

    虚幻身，无正主，假托众缘成荫聚。一朝缘散气归空，又把形骸葬堆阜。

    母哭儿，儿哭母，相送人间几千度。升沉暂暂似浮沤，来往憧憧如镇戍。

    少颜回，老彭祖，前后虽殊尽须去。无常一件大家知，争奈人心不惊悟。

    减功夫，抛世务，劝听弥陀亲法宇。看看四大逼来时，何事安然不忧惧。

    泡幻形，岂坚固，一失人身难再遇。劝群取语早修行，前程免受波吒苦。

    日BB62未，幻世浮生如梦寐。红颜潜去没人知，白发暗来何处避。

    贫穷人，若布施，实是教他力难置。若是生涯幸且充，不解用心修善事。

    少谦和，没仁义，兄弟何会如手臂。亲生父母似间人，未省晨昏略看侍。

    恣荒唐，逞奢侈，一日光阴半朝醉。思量能得几多时，眼前便见成枯悴。

    或腰疼，或冷庳，积渐缠绵难起止。蹉跎不遇善亲情，劝杀猪羊祭神鬼。

    长冤家，招祸崇，转转前程不如意。门庭寥落管炫休，车马稀疏往还弃。

    死魔来，相貌异，男女妻儿皆怖畏。七魄俄成北斗云，一身遽掩东流水。

    慢追胸，徒下泪，前路茫茫没依倚。争如愿自作津梁，免向三涂永沉坠。

    晡时申，日将晏，残景难留如急箭。不论贫富与公私，尽为生涯走疲倦。

    役心神，失茶饭，溪壑之心何日满。逢人只道没功夫，何处更会修福善。

    劝诸人，莫放慢，火宅驱忙无际限。别人吃物自家饥，功德直须自家办。

    莫多罗，觅闲散，广置妻房多系绊。虚忙恰似采花蜂，自缚何殊蚕作茧。

    女若多，费绫绢，好物不中教觑见。红罗帐上间金泥，绯绣床帏蹙金雁。

    凤凰篦，鹦鹉盏，枕盆妆函七宝钿。搬将送与别人家，任你耶娘卖家产。

    拜别时，日将晚，欲去佯寻诈悲恋。父边螫咬觅零银，母处含啼乞钗钏。

    得即饮，阻即怨，欢喜冤家相恼乱。去后搜寻房卧中，点检生涯无一半。

    杀猪羊，修品馔，聚集亲情作光显。为他男女受波吒，争似随时谋嫁遣。

    列到来，不相管，父母与他当苦难。思量眷属暂同居，毕竟终身成大患。

    释迦尊，巧方便，说出莲花经八卷。火宅门外设三车，欲使门徒登彼岸。

    强闻经，勤绫绢，殓入棺中虚壤烂。分毫善事不会修，宝即令人哀悯见。

    日入酉，落照残霞不长久。林间宿鸟乱分飞，路上归人争步走。

    罢治生，休连构，凡是工人悉停手。随时饭了略全头，晓鼓才明又依旧。

    使府君，食香糗，须念樵农住山薮。捍劳忍苦自耕耘，美饭不会沾一口。

    体单寒，面尘垢，火焙灶熏形黑瘦。你辈城隍聚落居，人间苦事须知有。

    过清平，永福，要者连来皆得就。不能知分感天恩，厌贱粮储轻粟豆。

    养鸡鹅，喂猪狗，雀鼠穿■■囤漏。撮来抛向粪堆头，日蒸雨烂成蛆臭。

    抛掷多，损君寿，现世令人福不厚。或时种作过凤霜，纵得成苗多稗莠。

    嫌善人，亲恶友，习狎薰获行乖丑。交关多使七成钱。■■无非两般斗。

    年既秋，渐蒲柳，起坐呻吟力衰朽。闻经业重睡昏昏，买肉脚轻行起走。

    齿渐疏，皮渐皱，行动原来一依旧。不须目下骋偻■，波吒恩在无常后。

    黄昏戌，鼓罢长街人不出。莫言遇夜得身闲，算钱B3B9曙犹啾唧。

    还往来，露妻室，半夜烹炮餐未毕。忽然福尽欲乖张，寒暑交侵成卧疾。

    死王来，去仓卒，前路茫茫黑如漆。业绳牵人铁城中，万柜千箱阿谁物。

    舍华堂，埋土窟，一善不修身已卒，有亲男女为追齐，七分之中唯得一。

    若姑姨，或弟至，一分之中也兼失。争如少健自家修，闲来更念弥陀佛。

    请信男，请信女，听我今朝相劝语。曩生会早结缘来，冤恨且为含容取。

    行无伤，言有据，凡事酌量须得所。姿妆粉黛莫奢华，衣服绫罗须俭素。

    或子孙，或儿妇，衣食恩怜须遍布。丈夫慈善性恬和，儿女娇凝轻诫御。

    蕴贤和，作规矩，小大安存如子母。欲无口业免人嫌，儿大钥匙分付与。

    自修行，办前路，吃著残年能几许。更饶富似石崇家，谁免身为填下土。

    人定亥，尽日驱驰夜方在。聚头灯下饮杯觞，朱漆盘中啜纤鲋。

    或公私，或卖买，陶染结交多聚会。终年迷醉长无明，肯信佛门堪倚赖。

    纵发心，无志耐，拣选师僧论过罪。虽逢善境暂回心，忽遇违缘还却退。

    少蹉跎，老追悔，纵强闻经筋力败。将钱布施男女嗔，用物设齐妻子怪。

    劝莫忙，教且待，方便意图为窒碍。何如少健自支分，莫教直到年衰迈。

    眼目昏，耳沉，渐觉心神转朦昧。寝寐长逢过往人，神魂已入幽冥界。

    后生时，恣凝爱，终日留情声色内。三科法境没坚牢，五蕴形躯终破坏。

    不聪明，少知解，■食众生活冤害。涅正路此时迷，生死病源何日差。

    弥陀佛，功力大，能为劳生除障盖。猛抛家务且劝求，看看被送荒郊外。

    画属人，夜属鬼，睡是人间之小死。身即冥冥枕上眠，魂魄悠悠何处去。

    夜复晓，晓复夜，昼夕处迁何日罢。镜中霜发逐时添，颊上桃花随日谢。

    足轩车，多宅舍，兰室屏帏纯绣画。一朝禄尽死王来，生事落然难顾藉。

    善要修，罪须怕，不是虚言相诳呼。阎王未肯受分疏，煞鬼岂能容诌诈。

    火宅忙，须割舍，自古无常谁免者。暂寄浮生白日中，终归永卧黄泉下。

    敬疑讲，日将西，计想门徒总大归。念佛一时归舍去，明日依时莫教迟。

    ●小秦王

    柳条金■不胜鸦，青粉道墙头韫家。燕子不来春寂寂，小窗和雨梦梨花。

    ●塞姑

    昨日卢梅塞口，整见诸人镇守。都护三年不归，折尽江边杨柳。

    一片子柳色青山映，梨花雪鸟藏。绿窗桃李下，闲坐欢春芳。

    ●怨回纥

    曾闻瀚海使难通，幽少妇罢裁缝。缅想边庭征战苦，谁能对镜冶愁容。久戌人将老，须臾变作白头翁。

    ●醉公子

    昨日春园饮，今朝倒接■。谁人扶上马，不省下楼时。

    ●醉公子

    门外■儿吠，知是萧郎至。划■下香阶，冤家今夜醉。〓扶得入罗帏，不肯脱罗衣。醉则从他醉，还胜独睡时。

    ●回波乐

    回波尔时栲栳，怕妇也是大好。外边只有裴谈，内里无过李老。

    ●长命女

    云送关西雨，风传渭北秋。孤灯然客梦，寒杵捣乡愁。

    ●离别难

    此别难重陈，花深复变人。来时梅覆雪，去日柳含春。物候催行客，归途淑气新。剡川今已远，魂梦暗相亲。

    ●婆罗门

    回乐峰前沙似雪，受降城外月如霜。不知何处吹■管，一夜征人尽望乡。

    ●镇西

    天边物色更无春，只有羊群与马群。谁家营里吹羌笛，哀怨教人不忍闻。

    ●又

    岁去年来拜圣朝，更无山关对溪桥。九门杨柳浑无半，犹自千条与万条。

    ●穆护砂

    玉管朝朝弄，清歌日日新。折花当驿路，寄与陇头人。

    ●小鼓子

    雕弓白羽鼠初回，薄夜牛羊复下来。梦水河边秋草合，黑山峰外阵云开。

    ●水调歌（第一）

    平沙落日大荒西，陇上明星高复低。孤山风处看烽火，壮士连营候鼓鼙。

    ●第二

    猛将关西意气多，能骑骏马弄周戈。金鞍宝铰精神出，倚笛新翻水调歌。

    ●第三

    王孙别上绿朱轮，不羡名公乐此身。户外碧潭春洗马，楼前红烛夜迎人。

    ●第四

    陇头一段气长秋，举目萧条总是愁。只为征人多下泪，年年添作断肠流。

    ●第五

    双带仍分影，同心巧结香。不应须换彩，意欲媚浓妆。

    ●入破第一

    细草河边一雁飞，黄龙关里挂戎衣。为受明王恩宠，从事终年不复归。

    ●第二

    锦城丝管日纷纷，半入江风半入云。此曲只应天上去，人间能得几回闻。

    ●第三

    昨夜遥欢出建章，今朝缀赏度昭阳。传声莫闭黄金屋，为报先开白玉堂。

    ●第四

    日晚笳声烟戌楼，陇云漫漫水东流。行人万里向西去，满目关山空恨愁。

    ●第五

    千年一遇圣明朝，愿对君王舞细腰。乍可当态任生死，谁能伴凤上云霄。

    ●第六辙

    闺烛无人影，罗屏有梦魂。近来音耗绝，终日望君门。

    ●凉州歌（第一）

    汉家宫里柳如丝，上苑桃花连碧池。圣寿已传千岁酒，天文更赏百僚诗。

    ●第二

    朔风吹叶雁门秋，万里烟尘昏戌楼。征马长思青海北，胡笳夜听陇山头。

    ●第三

    开箧泪沾襦，见君前日书。夜台空寂寞，犹邮紫云车。

    排编第一

    三秋陌上早霜飞。羽鼠平田浅草齐。锦背苍鹰初出按，五花骏马喂来肥。

    ●第二

    鸳鸯殿里笙歌起，翡翠楼前出舞人。唤上紫微三五夕，圣明方寿一千春。

    ●伊州歌第一

    秋风明月独离居，荡子从戎十载馀。征人去日殷勤属，归雁来时数寄书。

    ●第二

    彤围晓癖万鞍回，玉略春游薄晚开。渭北清光摇草树，州南嘉景入楼台。

    ●第三

    闻道黄花戌，频年不解兵。可怜闺里月，偏照汉家营。

    ●第四

    千里东归客，无心忆旧游。挂帆游白水，高枕到青州。

    ●第五

    桂殿江乌对，■屏海燕重。只应多酿酒，醉罢乐高钟。

    ●入破第一

    千门今夜晓初晴，万里天河辙帝京。璨璨繁星驾秋色，棱棱霜气韵钟声。

    ●第二

    长安二月柳依依，西出流沙路渐微。阏氏山上春光少，相府庭边驿使稀。

    ●第三

    三秋大漠冷溪山，八月严霜变草颜。卷旆风行宵渡碛，衔枚电扫晓应还。

    ●第四

    主乐三阳早，芳菲二月春。闺中红粉态，陌上看花人。

    ●第五

    君住孤山下，烟深夜径长。辕门渡绿水，游苑绕垂杨。

    ●陆州歌第一

    分野中峰变，阴晴众壑殊。欲投人处宿，隔浦问樵夫。

    ●第二

    共得烟霞径，东归山水游。萧萧望林夜，寂寂坐中秋。

    ●第三

    香气传空满，妆花映薄红。歌声天仗外，舞态御楼中。

    ●排编第一

    树发花如锦，莺啼柳若丝。更逢欢宴地，愁见别离时。

    ●第二

    明月照秋叶，西风响夜砧。强言徒自乱，往事不堪寻。

    ●第三

    坐对银■晓，停留玉箸痕。君门常不见，无处谢前恩。

    ●第四

    曙月当窗满，征人出塞遥。画楼终日闭，清管为谁调。

    ●甘州

    欲使传消息，空书意不任。寄君明月镜，偏照故人心。

    ●石州

    自从君去远巡边，终日罗帏独自眠。看花情转切，搅涕泪如泉。一自离君后，啼多双眼穿。何时狂虏灭，免得更留连。

    ●相府莲

    夜闻粼妇泣，切切有馀哀。即问缘何事，征人战未回。

    ●菩萨蛮

    牡丹含露真珠颗，美人折向庭前过。含笑问檀郎，花强妾貌强？〓檀郎故相恼，须道花枝好。一面发娇嗔，碎BF2D花打人。

    ●二

    晓来误入桃源洞，恰见佳人春睡重。玉腕枕香腮，荷花藕上开。一扇俄惊起，敛黛凝秋水。笑倩整金衣，问郎何日归。

    万里长江一带开，岸边杨柳是谁栽。锦帆落尽西风起，惆怅龙舟更不回。

    ●二

    悲莫悲兮生别离，登山临水送将归。武昌无限新栽柳，不见杨花扑面飞。

    ●渔父（和张志和词）

    远山重叠水荣纡，水碧山青画不如。山水里，有■居，谁道侬家也钓鱼。

    ●二

    钓得红鲜劈水开，锦鳞如画逐钩来。从棹尾，且穿肋，不管前溪一夜雷。

    ●三

    桃花浪起五湖春，一叶随风万里身。车宛□，饵轮■，水边时有羡鱼人。

    ●四

    五岭风烟绝四邻，满川凫雁是交亲。风触岸。浪摇身，青草灯深不见人。

    ●五

    雪色髭■一老翁，时开短棹拨长空。微有雨，正无风，宜在五湖烟不中。

    ●六

    残霞晚照四山明，云起云收阴又晴。风脚动，浪头生，定是虚篷夜雨声。

    ●七

    极浦遥看两岸花，碧波微影弄晴霞。孤艇小，信横斜，那个汀洲不是家。

    ●八

    洞庭湖上晚风生，风触湖心一叶横。兰棹快，草衣轻，只钓鲈鱼不钓名。

    ●九

    舴艋为舟力几多，江头雷雨半相和。珍重意，下长波，半夜潮生不奈何。

    ●十

    垂杨湾外远山微，万里晴波浸落晕。击棹去，本无机，惊起鸳鸯扑鹿飞。

    ●十一

    冲波棹子橛头船，青草湖中欲暮天。看白鸟，下长川，点破潇湘万里烟。

    ●十二

    料理线纶欲放船，江头明月向人圆。尊有酒，坐无毡，抛下渔竿踏水眠。

    ●十三

    风搅长空浪搅风，鱼龙混鸡一川中。藏远溆，击长松，尽待云收月照空。

    ●十四

    舴艋为家无姓名，胡■中有瓮头清。香稻饭，紫苇羹，破浪穿云乐性灵。

    ●十五

    偶然香饵得长■，鱼大船轻力不任。随远近，共浮沉，事事从轻不要深。

    ●柘枝引

    将军奉命即须行，塞外领强兵。闻道烽烟动，腰间定剑匣中鸣。

    ●虞美人

    帐中草草军情变，月下旌旗乱。递衣推枕枪离情，远风吹下楚歌声，正三更。

    抚骓欲下重相顾，艳态花无主。手中莲锷凛秋霜，九泉归去是仙乡，恨茫茫。

    ●撷芳词

    风摇荡，雨■茸，翠条柔弱花头重。春衫窄，香肌湿，记得年时，共伊曾滴。

    都如梦，何曾共，可怜孤似钗头凤。关山隔，晚云碧，燕儿来也，又无消息。

    ●扑蝴蝶

    烟条雨叶，绿篇江南岸。思归卷客，寻芳来较晚。岫边红日初斜，陌上花飞正满。

    凄凉数声羌管。

    怨春短。玉人应在，明月楼中画眉懒。蛮笺锦字，多时鱼雁断。恨随去水东流，事与行云共远。罗衾旧香犹暖。

    ●鱿游春水

    秦楼东风里，燕子还来寻旧垒。馀寒犹峭，红日薄侵罗绮。嫩草方抽碧玉茵，媚柳轻■黄金缕。莺啭上林，鱼游春水。

    几曲阑干遍倚，又是一番新桃李。佳人应怪归迟，梅妆泪洗。

    凤箫声绝沈雁，望断清波无双鲤。云山万重，寸心千里。千里故乡，十年华屋，乱魂飞过屏山簇。眼重眉褪不胜春，菱花知我销香玉。

    双双燕子归来，应解笑人幽独。断歌零舞，遗恨清江曲。万树绿低迷，一庭红■■。

    ●阿那曲

    宫前细草红香湿，宫内纤腰碧窗泣。惟有虹梁春燕雏，犹傍珠帘玉钩立。

    ●竹枝

    盘塘江口是奴家，郎若闲时来吃茶。黄土筑墙茆荩屋，门前一树紫荆花。

    ●伤春曲

    芳菲时节，花压枝折，蜂蝶撩乱，阑槛光发。一日碎花魄，葬花骨，蜂兮蝶兮何不知，空使雕阑对明月。

    ●捣练子

    云染幕，绿堆烟，霏霏细雨湿花钿。一片芳菲吹不起，闲愁损，更啼鹃。〓人去后，景依然，画堂谁复听哀弦。鹦鹉不知情意懒，频催我，下犀帘。

    ●三台词

    正月年首初春，万户改故迎新。李玄附灵求学，树下乃逢子珍。项■七岁知事，甘罗十二相秦。若无良妻解梦，冯唐宁得忠臣。

    ●水调词

    南朝天子好风流。〔断句〕

    ●水调词

    本为战争收拾得，却因歌舞破除休。〔断句〕

    ●向满子

    浮云蔽白日。（断立）

    ●失调名

    庭空客散人归后，画堂半掩朱帘。林风淅淅夜厌厌，小楼新月，回首自纤纤。〔半阕〕


    吕岩

    吕岩（约八七四年前后在世），字洞实，一名严岩，唐礼部待郎吕渭之孙。河中府永乐县（一云蒲坂）人。咸通中举进士不第，游长安酒肆。遇钟离权，相传其得道，后不知所终。传世词百馀阕，大抵为好事者托名之作。尤其如《鸣鹤馀音》中所录吕岩词，或作元人丘处机词，或作无名氏词。从词的风格及所用词牌来看，显系伪作。兹全部收录，以备一格，作者互见，不复一一指出。

    ●梧桐影

    落日斜，秋风冷。今夜故人来不来，教人立尽梧桐影。

    ●忆江南

    淮南法，秋石最堪夸。位应乾坤白露节，象移寅犯紫河车，子午结朝霞。

    ●二

    王阳术，得秘是黄牙。万蕊初生将此类，黄钟应律始归家，十月定君成夸。

    ●三

    黄帝术，玄妙美金花。玉液初凝红粉见，乾坤覆载暗交加，龙虎变成砂。

    ●四

    长生术，玄要补泥丸。彭祖得之年八日，世人因此转伤残，谁是识阴丹？

    ●五

    阴丹诀，三五合玄图。三性本同一体内，要烧叶切寻铅，寻得是神仙。

    ●九

    长生药，不用问他人。八卦九宫看掌上，五行四象在人身，明了自通神。

    ●十

    学道客，修食莫迟迟。光景斯须如梦里，还丹粟粒变金姿，死去莫回归。

    ●十一

    治生客，审细察微言。百岁梦中看即过，劝君修炼保尊年，不久是神仙。

    ●十二

    瑶池上，瑞雾霭群仙。素练金童锵凤板，青衣玉女啸鸾弦，身在大罗天。〓沈醉处，缥缈玉京山。唱彻步虚清燕罢，不知今夕是何年，海水又桑田。

    ●渔父（人定）

    闭目藏真神思凝，杳冥中裹见吾宗。无边畔，过朦胧，玄景观来觉尽空。

    ●二（初九）

    大道从来属自然，空堂寂坐守机关。三田定，镇长存，赤帝分明坐广寒。

    ●三（玄用）

    日月交加晓夜奔，昆仑顶上定乾坤。真镜里，实堪论，■■红霞晓寂门。

    ●四（神效）

    恍惚擒来得自然，偷他造化在其间。神鼎内，火烹煎，尽历阴阳结作丹。

    ●五（沐浴）

    卯酉门作用时，赤龙时沾玉清池。云薄薄，雨微微，看取妖容露雪肌。

    ●六（延寿）

    子午常餐日月精，玄关门户启还启。长如在，过平生，且把阴阳子细烹。

    ●七（瑞鼎）

    会合都从戊己家，金铅水汞莫须夸。只此物，结丹砂，反覆阴阳色转华。

    ●八（活得）

    位立三才属五行，阴阳合处便相生。龙飞踊，虎狂狞，吐个神珠各战争。

    ●九（灿烂）

    四象分明八卦周，乾坤男女论绸缪。交会处，更娇羞，转觉情深玉体柔。

    ●十（炼质）

    连本还元於此寻，周流金鼎虎龙吟。身不老，俗难侵，貌返童颜骨变金。

    ●十一（神异）

    还返初成立变童，瑞莲开处色辉红。金鼎内，过朦胧，换骨添箸处处通。

    ●十二（知路）

    那个仙经述此方，参同大易显阴阳。须穷取，莫颠狂，会者名高道自昌。

    ●十三（朝帝）

    九转功成数尽乾，开炉拨鼎见金丹。餐饵了，别尘寰，足蹑青云突上天。

    ●十四（方契理）

    举世人生何所依，不求自己更求谁。绝嗜恣，断贪凝，莫把神明暗里欺。

    ●十五（自无夏）

    学道初从此处修，断除贪爱别娇柔。长守静，处深幽，服气餐霞饱即休。

    ●十六（作甚物）

    贪贵贪荣逐利名，追游醉后恋欢情。年不永，代君惊，一报身终那里生。

    ●十七（疾瞥地）

    万劫千生得个人，须知先世种来因。速觉悟，出迷津，莫使轮过受苦辛。

    ●十八（常自在）

    闭目寻真真自归，玄珠一颗出辉辉。终日玩，莫抛离，免使阎王遣使追。

    ●六么令

    东与西，眼与眉。偃月炉中连坎离，灵砂且上飞。最幽微，是天机。你休凝，你不知。

    ●豆叶黄

    二月江南山水路，李花零落春无主。一个鱼儿无觅处，风和寸，玉龙生甲归天去。

    ●卜算子

    心空道亦空，风静林还静。卷尽浮云月自明，中有山河影。

    供食及修行，旧话成重省。豆爆生莲火裹时，痛拨寒灰冷。

    ●西江月

    著意黄庭岁久，留心金碧年深。为夏白发鬓相侵，仙诀朝朝讨论。

    秘要俱皆览过，神仙奥旨重吟。至人亲指水中金，不负平生志性。

    ●二

    任是聪明志士，常迷东灶黄庭。参同大易事分明，不晓醉眠难醒。

    若遇高人指引，都来不费功程。北方坎子是金精，认得黄牙方盛。

    ●三

    落日数声啼鸟，香风满路吹花。道人邀我煮新茶，汤涤胸中潇沥。

    世事不堪回首，梦魂犹绕天涯。凤停桥畔即吾家，管甚月明今夜。

    ●四

    世有学人无数，愚凝妄意如麻。汞铅错认结为沙，连火欲觅黄芽。

    千日虚劳心力，人人尽破其家。真铅似玉本无瑕，将凤欲比狂鸦。

    ●五

    至道不烦不远，至人只在目前。淮王炼石得冲天，汉世已经千年。

    全在低心下人，事该缘分偶然。安炉置鼎尽周圆，须得洋去投铅。

    ●六

    听说金公两字，何物唤作金孙。寻枝寻叶必知根，无智便乃心昏。

    若用凡铅为体，都来少魄无魂。水银渐结必难存，秘诀要处谁论。

    ●七

    真假两般玄字，金公所料重遗，凡铅从与■山齐，不肯假与金妻。

    听说真铅住处，他家跳在深溪。两情恩爱事因媒，羲重争向东西。

    ●八

    水火连来周岁，四六勿错如初。水多火少失功夫，胜地方始安药。

    直须认鼎与药，却如鸡子无殊。内黄外白结凝酥，一颗圆明汞珠。

    ●九

    彼此离於生处，火遭水破惊忙。分身各自拟深藏，半路再遣萧郎。

    夫为无衣裹体，妻因水浸衣黄。丙丁甲乙有形相，刚遣令合阴阳。

    ●十

    内药还如外药，内通外亦须通。丹头和合类相通，温养万般作用。

    内有天然真火，炉中赫赫长红。外炉增灭要勤功，妙绝无过真种。

    ●十一

    此道至神至圣，尤君分薄难消。调和铅鼎不终朝，早睹玄珠形兆。

    志士若能修炼，何拘在市居朝。工夫容易药非遥，说破人须失笑。

    ●十二

    白虎首经至定，华池神水真金。故知上善利源深，不比寻常药品。

    若要修成九转，先须炼己持心。依时采取定浮沉，进火须防危甚。

    ●十三

    七返朱砂返本，九还金液还真。休将寅子数坤申，但看五行成准。

    本是水银一味，周流经历诸辰。阴阳气足自然灵，出人岂离玄牝。

    ●十四

    若要真铅留汞，亲中不离家臣。木金间隔会无因，须假黄婆媒娉。

    木性爱金顺羲，金情恋木慈仁。相吞相啖却相亲，始觉男儿有孕。

    ●十五

    二八谁家姹女，三九何处郎群。自称木液与金精，遇土方成三姓。

    更假丁公煅炼，夫妻始结欢情。河车不敢暂留停，连入昆仑峰顶。

    ●十六

    牛女情缘道合，龟蛇类禀天然。蟾乌遇朔合婵娟，二气相资连转。

    总是乾坤妙用，谁能达此深渊。阴阳否隔即成愆，怎得天长地远。

    ●十七

    雄里内含雌质，负阴抱却阳精。两般相合药方成，点化魄纤魂胜。

    信道金丹一粒，蛇吞立化龙形。鸡餐亦乃变鸾鹏，飞入青阳真境。

    ●十八

    天地才经否泰，朝昏好识屯蒙，辐来凑觳水朝宗，妙在抽添连用。

    得一万般皆华，休分南北西东。损之又损慎前功，命宝不宜轻弄。

    ●十九

    冬至一阳来后，三旬增一阳爻。月中复卦朔晨超，望罢乾终BA65兆。

    日又别为寒暑，阳生复起中宵。午时BA65象一阴朝，炼药须知昏晓。

    ●二十

    德行修逾八百，阴功积满三千。均齐物我与亲■，始合神仙志愿。

    虎刀兵不害，无常火宅难牵。宝符降后去朝天，稳驾鸾车凤辇。

    ●二十一

    不辨五行四象，那分朱汞铅银。修丹火候未曾闻，早便称呼居隐。

    不肯自思己错，更将错路教人。■他永劫在迷津，似恁欺心安忍。

    ●二十二

    丹是色身至宝，炼成变化无穷。更能性上究真宗，决了无生妙用。

    不待他身后世，见前立护神通。自从龙女著斯功，尔后谁能继钟。

    ●二十三

    两手擘开混沌，坦然真露丹宗。日魂月魄自西东，牢捉莫轻放从。

    外道邪魔缩项，相将结宝中宫。九还七返片时功，皆赖黄婆相送。

    ●二十四

    默连乾坤否泰，抽添妙在屯蒙。起於复卦剥於终，湿养两般作用。

    沐浴要防危险，吹嘘全藉离风。工夫还返入坤宫，火足不宜轻弄。

    ●二十五

    要识真铅 真汞，都来只一根源。烹煎火候妙中玄，不是知音难辨。

    采取莫差时日，仍分弦后弦前。玉炉一霎火烧天，无位真人出现。

    ●二十六

    莫问九三二八，无过阴偶阳奇。大都离坎结夫妻，要识屯蒙既未。

    若过一阳起后，便堪进火无迟。只因差失在毫厘，野战更宜子细。

    ●二十七

    鼎器法天象地，坎离连用无差。夫妻相会入黄家，共说无生妙话。

    两意云情了当，岭头驾动河车。搬归顶上结三花，牢闭玉关金锁。

    ●二十八

    拨动顶门关捩，自然虎啸龙吟。九还七返羲幽深，出入不离玄牝。

    连用玉炉火候，鼎中炼就真金。强兵战胜便收心，妙在无伤无损。

    ●二十九

    一二复临养火，兔鸡沐浴潜藏。分明变化在中央，结就玄珠片饷。

    还返归根脱体，守城抱一提防。黄庭来往是寻常，恍惚之中从放。

    ●三十

    夹脊双关透项，此为大道玄门。金丹只是此宗根，大要知时搬连。

    温养守城野战，华池玉液频吞。玉炉常使火温温，采药审他老嫩。

    ●三十一

    调炎火工非小，差殊只在毫厘。鼎炉汞走黑铅飞，从此恐君丧志。

    须共真师细论，无令妄动轻为。幽微玄妙最深机，言语仍须避忌。

    ●三十二

    九曲江头逆浪，霎时冲过天心。昆仑项上水澄澄，酿就琼■自饮。

    便向此时采取，河车搬连无停。阴阳一无自浮沉，锁闭玉关牢稳。

    ●三十三

    药产西南坤地，金丹只此根宗。学人着意细推穷，妙绝无过真种。

    了一万般皆毕，休分南北西东。执文泥象岂能通。恰似哑人谈梦。

    ●三十四

    金液还丹大道，古人万劫一传。倾心剖腹露诸篇，接引岂超道岸。

    莫怪天机泄尽，此玄玄外无玄。留传古代与名贤，有耳分明觑见。

    ●三十五

    食饱伤心捐气，睡多梦裹迷真。眼观心动丧元神，耳听灵台昧尽。

    要见元初面目，慧刀割断红尘。无情应物本来真，此是修行捷径。

    ●三十六

    顿悟修行道理，除情战睡敌魔。不贪名利少风波，懒散随缘且过。

    饥后寻街乞饭，饱时信步蹉跎。闲来古庙唱哩罗，逍遥谁人似我。

    ●三十七

    富贵又急入我，贫穷更待如何。有缘有分是非多，无福无灾无祸。

    教他一任奢侈，箪瓢也是存活。劝君休要苦张罗，大限临头怎趋。

    ●三十八

    一不轻师慢法，二诵清净仙经。三存真气养神灵，四把尘劳拂尽。

    五断无明业火，六除俗里人情。七擒猿马永安宁，八味■将得饮。

    ●踏莎行

    轻挥羽扇，平分湘水，烟霞泉石为佳侣。清风两袖气粗豪，洞府飞过经千里。

    饱嚼瑶华，醉斟玉髓，乾坤收拾葫芦旦。上声长啸海天秋，数著残棋山月起。

    ●浪淘沙

    我有屋三椽，住在灵源，无遮四壁任萧然。万象森罗为斗拱，瓦荩青天。

    无漏得多年，结就因缘，修成功行满三千。降得火龙伏得虎，陵路神仙。

    ●步蟾宫

    坎离乾兑逢子午，须认取自家根祖。地雷震动山头雨，要洗濯黄牙土。

    捉得金精牢闭锢，炼甲庚要生龙虎。待他问汝甚人传，但说道先生姓吕。

    ●苏■遮

    天不高，地不大。惟有真心，物物俱含载。不用之时全体在，用即拈来，万象周沙界。

    虚无中，尘色内，尽是还丹，历历堪收采。这个鼎炉解不解，养就灵乌，飞出光明海。

    ●二

    水中金，冲牛斗。玉锁金关，护法灵童守。赤水丹基龙虎走，万象森罗，勃勃投珠口。

    饮灵液，明火候，太乙炉开，丹熟神光透。浮名浮利终不久。下手速 ， 穷取无中有。

    ●促拍满路花

    西风吹渭水，落叶满长安。茫茫尘世里，独清闲。自然炉鼎，虎绕与龙盘。九转丹砂就，一粒刀圭，便成陵地神仙。

    任万钉定带貂蝉，富贵欲熏天。黄粱炊未熟，梦惊残。是非海里，直道作人难。袖手江南去，白苹红蓼，又寻湓浦庐山。

    ●二

    抱元能守一，四大自轻安。心中须返照，几会闲。金乌冲耀，飞入烂银盘。心心心是道，只在心心，更於何处求丹。

    ●三

    又何须衣冕，燕处欲超然。荣华能有几日，便凋残。修真甚易，积行累功难。劝君强为善，五浊三途，变为云岛神山。

    ●四

    人能常清静，天地悉地皆归。一真含众妙，人希夷。昭文不会，气倏有成朽。妄心寂灭尽，困睡饥食，更无作用施为。

    ●五

    自然炉鼎就，光彩透帘帏。玉池神水涌，上生肥。如鱼饮水，冷暖自家知。自家性命事，自家了得，自家性命便宜。

    ●六

    若论修养事，知有几多门。谛当归宿处，是虚源。至真至道，简易合乾坤。坎离并水火，止是筌蹄，萃然一点长存。

    ●七

    个中如蔗得，悟了五千言。金晶飞肘后，透昆仑。清江九曲，一棹破烟昏。水击三千里，九万鹏程，化成元是冥鲲。

    ●雨中花

    三百年间，功标青史，几多俱委埃尘。悟黄粱弃事，厌世藏身。将人一枝丹桂，换他千载青春。岳阳楼上，纶巾羽扇，谁识天人。

    蓬莱愿应仙举，谁知会合仙宾。遥想望吹笙玉殿，奏舞鸾■。风驭云并不散，碧桃紫柰长新。愿逢一粒，九霞光里，相继朝真。

    ●满庭芳

    大道渊源，高真隐秘，风流岂可知闻。先天一气，清浊自然分。不识坎离颠倒，谁能辨金木浮沉，幽微处，无中生有，涧畔虎龙吟。

    壶中真造化，天精地髓，阴魂阳魂，连周天水火，变理寒温。十月脱胎丹就，除此外皆是傍门。君知否，尘寰走偏，端的少知音。

    ●汉宫春

    横笛声沈，倚危楼红日，江转天斜。黄尘边火■洞，何处吾家。胎禽怨，夜来乘风，玄露丹霞。先生笔，飞这人一剑，东风犹自天涯。

    情知道山中好，早翠嚣含隐，瑶草新芽。青溪故人信断，梦逐飚车。乾坤星火，归来兮，煮石煎沙。回首处，幅巾蒲帐，云边独笑桃花。

    ●酹江月

    仙风道骨，颠倒连乾坤，平分时节。金木相交坎离位，一粒刀圭凝结。水虎潜形，火龙伏体，万丈毫光烈。仙花朵秀，圣男灵女扳折。霄汉此夜中秋，银蟾离海，泪卷千层雪。此是天关地轴，谁解推穷圆缺。片响功夫，霎时丹聚，到此凭何诀。倚天长啸，洞中无限风月。

    ●水龙吟

    目前咫尺长生路，多少电风扇人不悟。爱河浪阔，洪波风紧，舟船难渡。略称仙郎语，到彼岸只消一句。炼金丹换了凡胎浊骨，免轮回，三涂苦。〓万事澄心定意，聚真阳都归一处。分明认得，灵光真趣，本来面目。此个幽微理，莫容易等闲分付。知蓬莱自有神仙伴侣，同摧手，朝天去。

    ●沁园春

    七返还丹，在我先须，炼已待时。正一阳初动，中宵漏永，温温铅鼎，光透帘帏。造化争驰，虎龙交媾，进火功夫牛斗危。曲江上，看月华莹净，有个乌飞。

    当时自饮刀圭，又谁信无中就养儿。辨水源清浊，木金间隔，不因师指，此事难知。道要玄微，天机深远，下手忙修犹太迟。蓬莱路，待三千行满，独步云归。

    ●二

    火宅牵缠，夜去明来，早晚担尤。奈今日茫然，不知明日，波波劫劫，有甚来由。人世风灯，草头珠露，我见伤心眼泪流。不坚久，似石中进火，水上浮沤。

    休休，及早回头，把往日风流一笔钩。但鹿衣淡饮，随缘度日，任人笑我，我又何求。限到头来，不论贫富，著甚千忙日夜尤。劝年少，把家缘弃了，海上来游。

    ●三

    诗曲文章，任汝空留，数千万篇。奈日推一日，月推一月，今年不了，又待来年。有限光阴，无涯火院。这道本无情，不亲富贵 ，不疏贫贱，只要心坚。

    不在劳神，不须苦行，息虑忘机合自然。长生事待明公放下，方可相传。

    ●四

    世事纷纷，似水东倾，甚时了期。汉利名千古，争驰虎豹，丘原一旦，总伴狐狸。荆棘丛中，桑榆影里，乱圾堆堆知是谁。君知否，谩徒劳百载，空皱双眉。

    争如归去来兮，放四大优游无所为。归碧岩沿，□完性命；临风对月，笑傲希夷。一曲弦歌，千钟美洒，日月循环不老伊。童颜在，镇龟龄鹤寿，罢唱黄鸡。

    ●五

    不喜轻裘，布衣瓦履，任春与秋。□傍人笑我，生涯□拙；尘寰碌碌，毕竟何求。物外蓬瀛，壶中方寸，论此宗风汉贾酬。谁知道，无为愉乐，不羡王侯。

    多谋转使多愁，恰似吞他名利钩。看日前些子，升沉事把，天机丧尽，不肯抽头。蜂为花忙，蛾因灯逝，只恁迷前忘后尤。嗟身事，□壮周蝶梦，蝶梦壮周。

    ●六

    大道无名，大音希声，大器晚成，笑迷人管见，不言便了；似钻冰取火，纽石为绳。使尽精神。虚劳神用，缘木求鱼甚日烹。愚痴辈，磨转作镜，怎者光明。

    何须百计经营，守朴朴淳淳绝爱憎。澄虚心实腹，谷神不死；深根固蒂，久视长生。湛湛澄澄，先天先地，一■寥寥混杳冥。希夷理，这一轮皎月，无缺无盈。

    ●七

    瑞雪翻云，长风舞浪，仙家画图。问城南老树，如今在否？浴中强客，还再来无？独上君山，渺观磊石，八百里清波漾巨区。何曾错，有茶中上灶，酒里仙姑。

    终须度了肩吾，却稽首终南众老夫。自太平寺里，题诗去后；东林深宅，大醉归兴。天上巡多，人间到少，更不向庐山索鲋鱼。相怜否，好借君黄鹤，上我清都。

    ●八

    黄鹤楼前，吹笛之时，先生郎吟。想剑光飞过，朝游北海；墨篮放下，夜醉东林。铛煮山川粟藏世界，有明月清风如此心。呵呵笑。酿成白酒，散尽黄金。

    知音自有相寻，休踏碎葫芦斫断琴。唱白苹红蓼，庐山日暮；西风落叶，渭水秋深。三入岳阳，再游湓浦，一自悠悠直至念。桃源路，不妨来往，同与登临。

    ●九

    切劝学人，悟取灵台，休得外求。这天机玄妙，□非容易，与君今日，细说根同。没口婆婆，偏能言语，没脚童儿，擅忠蹴戏球。真消息，见云埋玉洞，月照金楼。

    有谁似我能修？？把狮子擒来变作牛。向黄河浪里，□翻筋头；太阳宫里，捉住■猴。白雪花开，青云子结，占得玄关第一筹。仙宫舍跨骊龙归去，永玩瀛洲。

    ●十

    昨夜南京，今朝北■倏焉忽然。遇洞中有酒，渴来好饮；君山作枕，醉后高眠。出入无迹。往来不定，半似痴呆半似颠。随自处，有一襟风月，两袖云烟。

    人间漂荡多年，又排办东华第二筵。把玉楼推倒，种吾琪树；黄河放浅，栽我金莲。击碎珊瑚，翻身蓬岛稽首虚皇御座前。无难事，功成八百，行满三千。

    ●十一

    打破疑团，谢了了空花，饮啄随缘。有蒲团袢版，消磨白日；临风对月，可度流年。摧个山童，拖倏藜杖，闲趁松风影里眠。从今后，袖金针玉线，顿锁为烟。

    何须祖祖相传，被渭水松风泄尽禅。昔年会向，水中摸月；如今却解，火里生莲。向上宗乘，别无玄妙，十百元来是一千。翻身处，见沤停巨海，云散长天。

    ●十二

    瑞雪长空，布满周天，□色似银。况□此物，不论贫富；应无深远，触处皆均。片片□□，不教尘污，落处冥冥不听声。江天静，见天华宇宙，景物皆新。

    教人蓦地欢欣，似一派银河彻底清。聚时节□□，如铺玉散，来后无迹，无影无形。此是天机真造化，不比寻常假造成。阴消尽，待三阳数足，别换新春。

    ●十三

    自古贤愚，日月轮催，尽沉下泉。汉张陈义，断因名利，恣奢华后，破坏家园。坟庙江边，汉陵原畔，势尽还空皆亦然。英雄辈，尽道傍坏琢，衰草绵绵。

    呜呼往事堪怜，染虚幻浮花逐逝川。又争如省悟，尘劳爱趣，贫闲居素，保炼丹田。越过轮回，超升苦海，直上清凉般若船。逍遥岸，会玄妙云路，同访桃源。

    ●十四

    好无来由，名利区区，几时尽头。算荣华富贵，名高位显，妻儿艳女，肯做持修。冷淡玄门，清虚妙道，苦涩难行孰意留。修行路，悟轮回生死，有分仙流。

    除身外尽是闲愁，猛割断冤情去便休。顶帜巾布素，随缘度日；逍遥云水，物外遨游。闲里寻闲，损之又损，火灭烟消绝外求。将归去，这邓都路变，蓬岛瀛洲。

    ●十五

    绝品龙团，制造幽微，建溪路赊。向南山采的，蟾酥乌血，和合北海，七宝灵芽。时遇阳春，收归王室，碾磨香尘腻水加。玉瓯内，仗仙童手巧，烹出金花。

    奇茶堪献仙家，但啜罢香生两腋□。侥幸赵州难遇，卢仝不见，苦中甘味，意与谁夸。涤尽凡心，洗开道眼，返老还童鬓似鸦。真奇瑞，愿人人解饮，同赴烟霞。

    ●十六

    自古神仙，隐迹终南，万代流传。说经台上，针活枯柏；炼丹炉下，化女石泉。四皓商山，十老古洞，尹喜亲闻道德篇。结庵处，有青牛击柏，白鹿升天。

    翊圣古迹依然，雪样三朝画得全。有元真文涧，松阴一梦，钟离悟道，跨鹤金仙。二祖披毡，甘河引度，传受重阳七朵莲。全真教，洞天福地，象帝之先。

    ●十七

    真一长存，太虚同体，妙门自开。既混元初判，两样布景，归根复命，全藉灵台。浩气冲开，谷神混化，一点灵光空际来。凝神处，听龙吟虎啸，杀地风雷。

    奇域妙道难猜，解黠化愚迷成大材。与君说破，分明状似，蚌含渊月，秋兔怀胎。壮志男儿，当年高士，莫把自心惹世埃。功成后，便登紫府，位列仙阶。

    ●十八

    要做神仙，炼丹工夫，亦有何难。向雷声震处，□□□□，玉炉火炽，土釜烟寒。姹女乘龙，金翁跨虎，片饷之间结大还。丹田里，有白鹅一个，飞入泥丸。

    河车连上昆山，全不动纤毫过此关。把龟蛇乌兔，生擒活捉，霎时云雨，一黠成丹。白雪漫天，黄芽满地，服此刀圭永驻颜。常温养，使脱胎换骨，身在云端。

    ●十九

    大智闲闲，放旷无拘，任其自然，寄雅怀幽兴，松间石上；高歌沉醉 ， 月下风前。玉女吹笙，金童舞袖，送我■□入太玄。玄中理，尽浮沉浩浩，来去绵绵。

    奇域异景难言，算别是人间一洞天。立身敦厚，销磨岁月，从他轻薄，海变桑田。神■冲和，阴阳升降，已占逍遥陵地仙。无烦恼，任开怀纵笔，注写书篇。

    ●二十

    琳馆清标，琼台丽质，何年天上飞来。扬州暂倚，后土为深栽。独立乾坤一树，春风占，万朵齐开。天然巧，蕊珠圆族，玉瓣轻裁。

    见一花九朵，类玲珑玉■，错落琼杯。得满盛香露，洗荡尘埃。是真元孕育，有仙风道骨，岂是凡胎。问真宰，难留下土，摧尔上蓬莱。

    ●江神子

    人生七十古来稀，叹电风扇迷，不修持。光阴有限，成败是和非。尽世功名都占取，空赢得，业相随。

    暂时花酒气财迷，得便宜，落便宜。暗里朱颜，渐改气神亏。阳少阴多□染患，命尽也，更推谁。

    ●二

    林泉养素拙，放落魄，慵居世缘绝。志如钱，悠然处、一味真■杂说。日逍遥，野鹤岩畔为道侣，松轩下，沉烟犹未歇。夜深独听孤猿，高峰上叫明月。

    他年功成行满。驾祥云、直至瑶池仙阙。个时节，神游自有鸾鹤迎接，无空碧。仙仗飘摇来迎谒，桃源会，琼林方信别。到此无限逍遥，作蓬来客。

    ●曲江秋

    如何是道，这一点古今寻求颠倒。人人有分，个个不亏少。皆因动念错，染着处便生烦恼。若也般般放下，有何微奥。

    随分随缘且过，究本来面目，直须分晓，寒炉冷灶，对虎龙吟啸。目前便是了，更不向外边寻讨。不问神仙与佛，共同觉照。

    ●梧桐树

    一更里，调神气，意马心猿尽迥。莫放闲游戏，昏昏默默炼胎息。开却开门地闭，果然通玄理。

    ●二

    二更里，传宇宙，一点灵光渐通透。虎龙初交严，抵备三尸莫教走。慧剑空中报冤雠，斩却群魔首。

    ●三

    三更里，一阳动，金鼎熬煎玉炉烹。炼就真铅汞，匠手凿玉莲蓬。两道霞光照■顶，万颗珍珠迸。

    ●四

    四更里，云收彻，海底里龟弄明月。处处琼花结，火候抽添按时节。子午氤氲降红悄，猛把天机泄。

    ●五

    五更里，朦胧定，心养浩月一轮镜。照破贪嗔病，这回须要鬼神惊。只要真清为真静，功满朝上圣。

    ●步步高

    一更里，澄心披襟坐，猿马牢擒锁。慧剑磨，六贼三尸尽奔波。退群魔，困也和衣卧。

    觉朦胧清风送，悟入桃源洞。痕苑中，闲访三茅兴无穷。透窗风，惊觉游仙梦。

    ●二

    二更里，白牛溪边睡，牧童醺醺醉。蓑笠堆，月下方堪把笛吹。乐然归，归去华胥国。

    得到华胥宽怀抱，闲把表扬琴操。声员高，火里乌龟生白鹤。弄云箫，紫露红光照。

    ●三

    三更里，银汉星移淡，出户将身探。月正南，二八娇娥配童男。炼三三，手把天关撼。

    明宫里元辰聚，七宾山头去。祷玉虚，元始高悬黍米珠。演金书，国泰民安富。

    ●四

    四更里，玄圃清风细，来往无凝滞。解垢衣，心月高悬照云溪。上天梯，独折蟾宫桂。

    三界十方惟独步，认得曹溪路。一物无，真欢真乐饮醍醐。不须沽，高唱无声曲。

    ●五

    五更里，架上金鸡叫，路上行人俏。方欲晓，没底篮儿杖头挑。跨风飚，同赴蓬莱岛。

    此个家风谁知道，得也无衰老。琅板敲，碧波深处钓鲸鳌。出波涛，采就长生药。

    ●南乡子

    真汞兴真铅，生在先天与后天。大要知时勤采取，玄玄，得穴何悉不作仙。

    进火要精专，审究前弦与后弦。屯卦抽添蒙卦止，难传，毫发差殊不结丹。

    ●二

    两手擘鸿蒙，慧剑飞来第一峰。外道修罗惊缩项，神通，造化元来在掌中。

    锻炼玉炉红，橐龠吹嘘藉异风。十月脱胎吞入腹，坤宫，立见三清太上翁。

    ●三

    温养象周天，须要微微火力全。爱护婴儿惟藉母，三年，运用抽添象缺圆。

    牛斗会河边，舍取玄珠种玉田。定意如如行火候，精专，剖腹分明说与贤。

    ●四

    生甲更生庚，此是丹头切要明。药嫩采来归土釜，煎烹，文武刚柔次第行。

    片饷结丹成，沐浴防危更守城。到此不须行火候，持盈，火若加临必定倾。

    ●五

    木兔与金鸡，刑德临门有偶奇。炉内丹砂宜沐浴，防危，神水溶溶满玉池。

    年月日并时，刻里工夫一例推。着意研究丹次，毫厘，十月殷勤自保持。

    ●六

    鼎器法乾坤，上是天元下地元。若也更能颠倒运，交番，阖癖循环在八门。

    搬运上昆仑，龟与■儿自吐吞。百尺竿头牢把线，掀腾，从此元神命永存。

    ●七

    关锁自周天，升降循环三寸田。不在嘘呵并数息，天然，九转无亏火力全。

    胎息谩流传，要在阴阳不可偏。呼吸吹嘘皆赖异，几绵，妙在前弦与后弦。

    ●八

    复卦起潜龙，戊己微调未可攻。九二见龙临卦主，神通，从此炉中次第红。

    泰卦却相逢，猛火烧乾藉异风。练就黄芽并白雪，奇功，还返归坤道始究。

    ●九

    识得水中金，锻炼烹煎理更深。进退抽添须九转，浮沉，温养潜龙复与临。

    妙运自天心，■仗黄婆是丙壬。酿就醍醐山顶降，频斟，慢拨无弦一曲琴。

    ●十

    长子到西方，少女归乾变六阳。便好下功修二八，提防，至九方知道自昌。

    牛斗共商量，巧夺天工妙莫扬。离坎夫妻交媾后，难忘，始觉壶中日月长。

    ●十一

    白雪与黄芽，两味晶华共一家。摘采辩时衰与旺，堪夸，火候毫厘不可差。

    项上结三花，驾动羊车与鹿车。乌兔往来南北面，交加，从此天河稳泛槎。

    ●十二

    净尽露天机，只恐时人自执迷。颔下藏当猛取，休迟，道在身中更问谁。

    尘纲急抛离，百岁年华七十稀。莫待老来铅汞少，堪悲，业报前途难自欺。

    ●一寸金

    堪叹群迷，梦空花几人悟。更假饶锦帐铜山，朱履玉簪，毕竟於身何故。未若红尘外，幽隐竹篱蓬户。青松下，一曲高歌，笑傲年华换今古。

    紫府。春光清都雅会时，妙有真趣。看自然天乐，星楼月殿，鸾飞凤舞。白云深处，壶内神仙景，谁肯少年回顾。肖摇界，独我归来，复入寥阳去。

    ●二

    暮鸿嘹泪，更晚来地籁，阴风齐起。造作严凝，同云黯黯，四海玉龙呈瑞。

    妆点万家清景，普绽琼花鲜丽。最好是命诗朋，纸帐围炉沉醉。

    吟缀。搜佳制，竹外清香，金蕾喷新蕊。

    似糁银沙，或为粉蝶，高下乱飞空里。庆知太平，先兆阴阳和矣。这玄理，遇子犹，同赏江天真味。

    ●水仙子

    醉魂别后广寒宫，飞下瑶台十二峰。只因一椤黄粱梦，得神仙造化功。

    左右列，玉女金童。采仙药，千年寿，炼丹砂，九转功。每日贾，伏虎降龙。

    ●莺啼序

    三峰路险，雪满空崖，瑞祥烟雾起。涧畔听龙吟虎啸，电闪星辉，进出红光，鬼神惊避。铅凝汞结，炉中养就丹点，瓦砾成至宝，电风扇人冷一粒，延年纪。那堪更有神珠万颗，流霞晃耀，遍穿宫里。

    ●解红

    洞天深处，道非远，咫尺人难悟。浮沉内景，须凭匠手工夫。专候晓来，一点阳生通玄路。尽藏在碧波深深处，凭时主。地雷震动山头雨，渐浇灌黄芽乍离土。婴儿采得摧篮去，向真霞六阳，鼎内烹煮。

    搬运转，东西与南北，铺八卦九宫，要知宗祖。十千数内分左右，要显龙虎。玄武后随，朱雀当先，祥云布。曲江上，万神都来聚。夫与妇，癸母跨赤龙归洞府。要寻觅金翁问凭阴阳会合三千数。指天地海山，同寿坚固。

    ●吴音子

    欲要神仙做，抱元■，胎息绵绵。一回■满一回煎，阴阳媾，赤龙蟠，地户牢封玄门启，滚丹砂。透人泥丸。昆仑上，明珠晃朗，玛■珊珊。

    一炉火，一炉丹灰，心显五色光鲜，双关路上气连连。拥真花，上丹田。姹女婴儿交欢笑，驾河车，地火雷迁。酿泉洒，时时饮罢，醉卧桃源。无愁可解返照人间，忙忙劫劫，昼夜苦辛无歇。大都能几许，这百年又如春雪。可惜天真逐爱欲，似傀儡被他牵拽。暗悲嗟，苦海浮生，改头换彀，看何时彻。听说古往今来名利客，今只有兔踪狐穴。六朝并五霸，尽输他云水英杰。一味真慵为伴侣，养浩然岁寒清节。这些儿，冷淡生涯，与谁共赏，有松窗月。

    ●无俗念

    全真大道理无穷，妙得至人端的。说破先天玄妙处，默悟其中消息。体物全彰，应机独露，悟了生前毕，虽明此理，工夫最要绵密。

    氏头泄漏天机，不困师指，此事如何识。万类三才谁主运，建立乾坤无一。变化无穷，包含不尽，运用无踪迹。虚空打破，光明遍周无极。

    ●洞仙歌

    蜚梁欹水，虹影清光转，橘里渔乡半烟草。看来今往古，物是人非，天地里，惟有江山不老。雨衣风帽，四海谁知道。

    一剑横空几番到。按玉龙嘶未断，月冷波寒归去也，琳宇洞天无■。指云屏，烟嶂是吾庐，但满地苍苔，年年不扫。

    ●失调名

    别无巧妙，与你方儿一个，子后午前定息坐，夹脊双门昆仑过。恁时得气力，思量我。

    ●永遇乐

    个个修行，人人咽纳，谁悟真道。曲径多歧，傍门小法，误了人多少。容成岂是，神仙究竟，采药谩多炉灶。忽一朝脱却桶底，性根坏倒。

    争如内观，无为清静，学取本来壮老。

    匹配阴阳，抽添铅汞，八卦为端表。人生如梦，流年似箭，回乎也须闻早。贪迷恋，春花秋月甚时了。

    ●二

    万法由心，应观法界，一切心造。瞿昙同归，去揆不离，即心是道。自从识得坎离交际，炼药粗知昏晓，片鸡飞蟾宕，兔走丹阙，更无烦恼。

    气中真液，液中真气，和合不多不少。种得黄芽，炼成赤水，龙虎交围绕。九还七返，工夫到后，还我旧时年少。待三千功圆行满，恁时是了。

    ●三

    学道修心，存神炼性，直要轻举。补脑还精，流水不腐，户枢终不■。日魂月魄，抟归炉鼎，真气自然留聚。把心猿■击，意马追回无尘虑。

    定中明有，阳龙阴虎，水火透时为度；。八段奇文，千口活法，向上有一路。吕公高尚，不离人世，有分也须相遇。约十洲三岛，骖鸾跨鹤，大家同去。

    ●四

    养水养精，养神养血，先须养气。日月阴阳，六爻八卦，细看参同契。虚躯虚宝，千言万语，不过坎离两字。向昆仑顶上，返本还元，要明终始。

    一身虽小，如同天地，八万四千馀里。玄牝之门。千生万化，都在冲和内。此真真外，别无真谛，方信道一而已。异时见钟吕，如有未明，请师指示。

    ●渔家傲

    至道不遥只在迩，毫厘差失如千里。道是难求元却易。如相契，一超直入如来地。

    水火交时为既济，三尸六贼都回避。只此长生仍久视。身口意，化成一点冲和气。

    ●二

    神是性兮气是命，神不外驰心自定。幸有崔公入药镜。如究竟，全真固带归根静。

    主客内明方外应，灵台粲发天光莹。两个壶中一片景。急修省，莫待临渴去掘井。

    ●三

    精养灵根神守气，天然子母何曾离。昼夜六时长在意。三田内，温温天地中和水。楼前白雪腻，九宫台畔黄芽遂。日月山头朝上帝。神光起，腾身直上烟霄外。

    ●四

    我有光珠无买贾，光明常照芝田下。更无之乎并者也。知音寡，世间谁是能行者。一万精光神守舍，四百四病都齐罢。透出火龙归造化。回仙驾，更无一点尘随马。

    ●春从天上来

    东道安贫，叹自古英雄，林下无人。满堂金玉，谓授儿孙，毕竟与属亲。问当初无物，被贪爱，引入迷津。早抽身，向槐安宫内，刚恁劳神。

    朝菌蟪蛄短景，又岂信壶中，别有长春。暂游万里，少别千年，归去跨凤骖麟。念浮生一瞬，几度见，沧海扬尘。莫因循，彼空毕扬艳，轻丧天真。

    ●玉抱肚

    若论玄妙，听周风一诀。把婴儿姹女，木金间隔，从头分别。先擒六贼三尸灭，后捉玉兔饮乌血。仗剑锋，麾魔障，荡袄邪，全凭志猛烈。那些个手段最奇绝。

    龙奔虎走，来往放乖劣。两兽擒来吾怎舍，炉烹鼎炼无歇。乾坤至实，阴阳造化，斡运龟蛇，东鸡叫出西江月。会入黄庭赏白雪。上丹温，中丹暖，下丹热。三田实结，众仙举我赴金阙。寥阳胜境，教我怎生说。

    ●水调歌头

    五行不到处，一气未生前。清光赫赫，无何乡里独超然。日月岂能照■，天地不能包里，晃郎妙无边。赖有竹涧水，却向世人传。

    杳兮冥，恍兮惚，湛兮然。这些消息，浑身是口也难诠。截断千差歧路，屏除万般机巧，缆住钓鱼船。往事都休问，静坐一炉烟。

    ●解令

    修行之士，功勤不小。识五行，逆顺颠倒。妙理玄玄，玉炉中龙蟠虎绕。金鼎内，炼成至宝。〓阳神离体，杳杳冥冥，刹那间，游遍三岛。出入纯熟，按捺住，别寻玄妙。合真空，太虚是了。

    ●何仙姑

    何仙姑，唐广州增城何泰之女。相传年十四五梦神人教食云母粉，身轻不死。景龙中白日飞升。世谓之何仙姑，俗传为八仙之一。

    ●八声甘州

    千门万户，尽七倾八倒，掘地寻天。真个玄妙，返和笑胡言。无为大道人行少，向■怪途中有万千，伤感，■球却做灵丹。无奈伤嗟最苦，又不知端的，枉弃了家缘。时间清净，岂解汞收铅。心思意想，何曾遣暂合眼，阴魔作睡缠。展转，越思深返作仇冤。谁信无中生有，有中生无，万派归源。

    ●二

    一团春雪，抛在玉炉中煎。炎炎进火不住添，要烧得通红无焰烟。须管莫亏折，斤两依然，如此三千。锻炼待不摇不动，方寸为禅。

    全真养命，只在恁么之间。家园自有甘露泉，要浇灌黄芽长瑞莲。幽远待得来，与仙圣齐肩。踏雪行晓古通今，明经解义，纷纷说得天花坠。逐朝看画饼怎充饥，竹影难扫堂前地。

    寡欲少思，忘言得意，诸家放下难为贵 。若离方寸这些儿， 踏破铁鞋无觅处。

    柳梢青依稀晓星明灭，白露点苍苔败叶。故址颓垣，淡烟衰草，汉家宫阙。

    咸阳陌上，行人依旧，名亲利切。改换朱颜，消磨今古，陇头残月。

    ●二

    悟个不生不灭，更不许拈花摘叶。兴则高歌，醉眠芳草，梦游仙阙。

    有时苦劝，人人莫讶，我叮咛切切。走骨行尸，贪财恋色，枉消年月。

    梅花引嵋山老，头白早，人间善恶都曾造。也曾穷，也曾通，穷通得失，浑如一梦中。因穷落得身无辱，因闲落得心无事。莫才高，莫名高，才名高显，於身展转劳。

    知事少，烦恼少，心忘腹热何时了。眼休抬，口休开。纷纷是非，如何得到来。独来独住无伴侣，自斟自酌无荣辱。任人非，任人疑。心闲自有，清风皓月知。

    ●望梅花

    死生於身最大，从来与我为害。饥则求食，渴而索饮，寒来又寻衣荩。好难捱，昼夜相随，殃得我来忒杀。

    舍了娘生皮袋，分付了两家自在。行则穿云，卷则卧月，游戏太虚无碍。甚轻快，捉住风轮，跨神鳌，偏超法界。

    ●二

    是是非非休辩，好弱到头自见。莫说他人，休昧自己，曦里圣贤自见。听我劝，自古今，何曾放过一件。

    好把尘缘指散，清清净净，始终莫变。固蒂深根，长生久视 ， 难免韶华易换。气神炼，遇个知音，希夷理，说与一篇。

    ●三

    密密彤彤云覆地，蓬蓬然，朔风又起。大块呼吸，阳凝阴结，偏四野，玉花呈瑞。这些意，圣感豆年，显唐虞，再来治世。

    敬道尊儒修义，崇三教，共同一体。子教孙贤，臣忠朝正，上下尽成和气。宝鼎内，■炷名香，祝圣王寿延万岁。

    ●四

    日向东窗犹睡，疏篁外，柴门从闭。蓦有人来，轻轻敲户，绕是转身慵起。正浓美，一味黑甜，问人间，甚物堪比。

    除是沈沈烂醉，忘惊悸，又忘乘坠。乘也不知，坠也不知，齐生死一同天地。这此意味悟难知，却如同，哑子做谜。

    ●五

    莫见他人长短，搜己过，不教自乱。旧日心猿，元来意马，却唤醒渐驯羁绊。澄心内观，练就冲和，就胎抽换。

    事到眼前决断，教神仙，别无手段。地久天长，虚心实胜利，善计者，不须筹算。行功满，跨杂祥云，去朝元，得居仙馆 。

    ●六

    百岁韶华如电，空回首，又来遍。贩骨轮回，千生万死，只管改头换面。要得免，捉住清风，把虚空打做一片。

    不诵南华经卷，也不要葛藤相伴。截断中流，别开心眼，射透玉楼金殿。莫回转，一志无移，看山头，明月出现。


    张果老

    张果老，即张果，唐朝方士，不知字里。隐于中条山，往来汾晋间。尝自言生於尧丙子岁，则天时使召之，果诈死。开元中遣使迎之至京，寻还山。号通玄先生，世传为八仙之一，称张果老。有《水仙子》词一首，载在《鸣鹤馀音》。

    ●水仙子

    驼腰曲脊六旬高，皓首苍髯年幻老，云游走遍红尘道。驾白云，驴驮高向越州城，压倒石桥柱一条。斑竹杖，穿一领■布袍，也曾醉赴蟠桃。

    韩湘子

    韩湘子，相传即韩湘，韩愈之侄孙。世传为八仙之一，有道术，能开顷刻花。有《水仙子》调一首，载在《鸣鹤馀音》。

    ●水仙子

    药炉经卷作生涯，不恋王侯宰相家。乱纷纷瑞雪蓝关下，冻伤韩相马。半空中乱糁长沙。黑腾腾，彤云布，冷飕飕，风又刮，山顶上开花。

    蓝采和

    蓝采和，唐末逸士。常於长安市摧篮而歌，自号蓝采和，世传为八仙之了。传有《踏歌词》、《水仙子》词两阕。

    ●踏歌

    踏歌踏歌蓝采和，世界能几何？红颜三椿树，流年一掷梭。古人混混去不返，今人纷纷来更多。朝骑鸾凤到碧落，暮见桑田生白波。长景明晕在空际，金银宫阙高嵯峨。

    ●水仙子

    西风宽舞绿罗袍，每日阶前沉醉倒，头边歪里乌纱帽，金钱手内抛。〓斗争夺，忙杀儿曹。狂歌唱，檀板敲，子是待，要乐乐陶陶。

    圆观

    圆观，晚唐道士。

    ●竹枝

    三生石上旧精魂，赏月吟风不要论。惭愧情人远相访，此身虽异性长存。

    二身前身后事茫茫，欲话因缘恐断肠。吴越溪山寻已遍，却回烟棹上瞿塘。

    薛涛

    薛涛，唐妓女。此首相传其为鬼时所作。

    ●阿曲那

    玉漏声长灯耿耿，东墙西墙时见影。月明窗外子规啼，忍使孤魂愁夜永。

    玉川叟

    ●阿那曲

    春草萋萋春水绿，野棠开尽飘香玉。绣岭宫前鹤发翁，犹唱开元太平曲。

    屏上妇人

    ●踏歌

    长安女儿踏春阳，无处春阳不断肠。舞袖弓腰浑忘却，蛾眉空带九秋霜。

    齐州人

    ●踏阳春

    踏阳春，人间二月雨和尘。阳春踏尽秋风起，肠断人间白发人。

    琴精

    ●千金意

    音音音音音，你负心，你真负心，孤负我到如今。记得年时，低低唱，浅浅斟，一曲直千金。

    如今寂寞古墙阴，秋风荒草白云深，断桥流水何处寻。凄凄切切，冷冷清清，教奴怎样？

    王十八娘

    ●菩萨蛮

    妾身本是琅邪种，当年曾得君王宠。倾国斗红妆，人称十八娘。

    绛绡笼玉质，纤手金盘擘。驿路起尘埃，骊山一骑来。

    鬼仙

    ●贺圣朝

    白露点晓星明灭，秋风落叶。故址颓垣，冷烟衰草，前朝宫阙。长安道上行客，依旧利深名切。改变容颜，消磨今古，陇头残月。

    妙香

    妙香，唐时妓女，相传后化狐而去。

    ●北邙月

    劝君酒莫辞，花落抛旧枝。只有北邙山下月，清光到死也相随。

    王丽贞

    王丽贞，妖女。

    ●阿那曲

    五原分袂真胡越，燕拆莺离芳草歇。年少莺花处处春，北邙空恨清秋月。



