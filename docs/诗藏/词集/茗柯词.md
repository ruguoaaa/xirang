茗柯词
虞美人    胡蝶
    斜阳谁遣来花径，春色三分定。游丝无力系花腰，忙煞枝头相途乱红飘。  寻春莫向花间去，花外游蜂聚。南园芳草不会空，收拾春魂归去遶香丛。
    双双燕
    满城社雨，又唤起无家，一年新恨。花轻柳重，隔断红楼芳径。旧垒谁家会识，更生怕、主人相问。商量多少雕檐，还是差池不定。  谁省、去年春静。直数到今年，丝魂絮影。前身应是，一片落红残粉。不住呢喃交讯，又惹得、莺儿闲听。输与池上夗央，日日阑前双瞑。
傅言玉女
多谢东风，吹送故园春色。低晴浅雨，做清明时节。昨夜花影，认得江南新月；一枝枝漾，春魂如雪。  却问东风，怎都来伴阒寂。绣屏绮陌，有春人浓觅。闲庭闭门，翻锁一丝愁绝；梦儿无奈，又随春出。
    粉蝶儿    春雨
    甚心情还自来小楼凝望？一丝丝、看他愁样。软东风、暂禁着、柳花飞扬。却无端、催着桃花飘荡。  者心情付春雨绕遍天壤。  一丝丝、看侬愁样。是啼痕、染就了、万重熘障。问江南、芳草可还惆怅？
青门引    上巳
    花意催春醒，和雨做成云性。流杯不敢趁轻阴，游丝一缕，个是江南影。无端燕子呼残病，说道春将尽。出门却看芳草，青青放出垂杨径。
    南歌子    长河修禊
    云重纔寻翠，风轻已试香。桃花好在柳初黄，和着三分飞絮，便轻狂。  旧迹莺能说，新愁水自长。只须坐石莫流觞，若到三分薄醉，耐斜阳。
    水龙吟    瓶中桃花
    疎帘不卷东风，一枝留取春心在。刘郎别后，年时双鬓，青青未改。冷落天涯，凄凉情绪，与花顦顇。趁红云一片，扶侬残梦，飞不到，垂杨外。  看取窗前细蘂，酿幽芳、几多清泪。六曲屏风，一痕愁影，搅来都碎、  明月深深，为花来也，为人无寐。怕明朝又是，清明点点；看他飞坠。
    前调    寒食次计伯英韵
    向前还有多春，廿番花信从头计。西风做冷，东风做暖，桃花都记。守得春三，禁熘时候，雨酡云醉。怕玉楼深处，游人未见，又一片，抛春外。  笑说踏青去好，恐看花、为花凝泪。旧燕不来，新莺多语，春情谁系？到晚凭阑，西山见我，相看妩媚。正疎疎帘底，轻阴不醒，蝶儿清寐。
    前调    清明次计伯英韵
    陌头试问垂杨，清明多少春人至。芳尘十丈，娇云千片，飞来容易。胡蝶须边，黄蜂翅底，搓成花味。看咋宵寒重；今朝暖透、春一样，游情异。  剩有无家燕子，过花期、未收愁睇。绣户无踪。海山何处，也随花戏。欲向残红，殷勤说与，留春无计，只东风不到，重帘隔断，游丝天际。
    木兰花慢    杨花
    尽飘零尽了，何人解，当花看。正风避重帘，雨回深幙；云护轻幡。寻他一春伴侣，只断红、相识夕阳间。未忍无声委地，将低重又飞还。  疎狂情性算凄凉，耐得到春阑。便月地和梅，花天伴雪，合称清寒、收将十分春恨，做一天、愁影绕云山。看取青青池畔，泪痕点点凝斑。
    水调歌头五首  春日赋示杨生子掞
东风无一事，装出万重花，闲来阅遍花影，惟有月钩斜。我有江南铁笛，要倚一枝香雪，吹澈玉城霞。清影渺难即，飞絮满天涯。  飘然去，吾与汝，泛云槎。东皇一笑相语，芳意在谁家？难道春花开落，更是春风来去，便了却韶华？花外春来路，芳草不会遮。
    百年复几许，慷慨一何多！子当为我击筑，我为子高歌。招手海边鸥鸟，看我胸中云梦，蒂芥近如何？楚越等闲耳，肝胆有风波。  生平事，天付与，且婆娑，几人尘外相视，一笑醉颜酡。看到浮云过了，又恐堂堂岁月，一掷去如梭。劝子且秉烛，为驻好春过。
    疎帘卷春晓，胡蝶忽飞来。游丝飞絮无绪，乱点碧云钗。肠断江南春思，粘着天涯残梦，剩有首重同。银算且深押，疎影任徘徊。  罗帷卷，明月入，似人开。  一尊属月起舞，流影入谁怀？迎得一钩月到，送得三更月去，莺燕不相猜。但莫凭阑久，重露湿苍苔。
    今日非咋日，明日复何如？朅来真悔何事，不读十年书。为问东风吹老，几度枫江兰径，千里转平芜。寂寞斜阳外，渺渺正愁予！  千古意，君知否？只斯须。名山料理身后，也算古人愚。  一夜庭前绿遍，三月雨中红透，天地入吾庐。容易众芳歇；莫听子规呼。
    长馋白木柄，劚破一庭塞。三枝两枝生绿，位置小窗前。要使花颜四面，和着草心千朵，向我十分妍。何必兰与菊，生意总欣然。  晓来风，夜来雨，晚来姻。是他酿就春色，又断送流年。便欲诛茅江上，只恐空林衰草，憔悴不堪怜。歌罢且更酌，与子绕花间。
    江城子    填张春溪西湖竹枝词
    碧云无渡碧天沉，是湖心，是侬心。心底湖头，路断到如今。郎到断侨须有路，侬住处，柳如金。  南高峯上望郎登，郎愁深，妾愁深。郎若愁时，好向北峯寻，相对峯头俱化石，双影在，照清浔。
    菩萨蛮
    鹧鸪飞上罗襦绣，银屏春向夗央透。香袅鬓花风，玉钗胡蝶红。  柳丝千种碧，窈窕吴山色。山色正如眉，销残春不知。
    花非花
花非花，月非月。难得开，容易缺。眉痕锁梦压花情，心影当春看月出。
    水龙吟    荷花为子掞赋
    西洲一夜温香，随风和梦枝头住。红衣翠袖，何人知道，横塘日暮。  一水盈盈，千情脉眠，回头频误。向天涯远道，相思万里，便采得，遗谁去？  直是寻莲等藕，好三春、过却佳期无数。多少缠绵，而今看取，苦心如许。烟学愁容，雨偷泪色，芳尘何处？只月明一片，依然省识，凌波微步。
    摸鱼儿    过天香楼，忆同崔格卿旧游，感而赋此
    镇三年、看花一度，人生几回朝暮。欢情容易愁中过，偏是愁人记取。花深处，是往日、分红瞥翠曾游路。旧时鸥鹭。若问我凄凉，酒徒一散，寂寞委黄土。  百年事，休说重来非故，当时感慨何许！尊前万柄新妆拥，明日乱红无数。天也悮，怎不许、清秋一例萎风雨。问花无语。但倚尽危阑，斜阳漠漠，独自下楼去。
    相见欢四首
    年年负却花期，过春时。只合安排愁绪途春归。  梅花雪，梨花月，总相思。自是春来不觉去偏知。
    重帘护了窗纱，玉钩斜。燕子威巢长自趁飞花。  秋千倦，银筝乱，莫看他。帘外游丝落絮是天涯。
枝头觅遍残红，更无踪。春在斜阳荒草野花中。  溪边树，堤间路，几时逢？昨夜梦魂飞过小桥东。
新莺啼过清明，有谁听？何况朝风夜月杜鹃声。  留春住，催春去、若为情，拟化一双胡蝶抱花醒。
丑奴儿慢二首    见榴花作
柳绵吹尽，楼外旧愁如梦。又镇日门随雨闭，帘借烟笼、却怕凭阑，相思无字问残红。新阴绿处，几时轻逗，芳意千重。  玉勒俊游，从他幽独，不到山中。况满地、浮英浪药，还做春容。只有斜阳，年年识得换熏风。春余心事，凭将杜宇，深诉花工。
绿云初破，浓点几枝红晕。是万迭相思簇就，深卷愁痕。试问东风，吹来还有旧春魂？杜鹃啼罢，征鸿去尽，芳意谁论？  长记那时，美人初见，一样细裙。便消受、朱幡深护，已耐南熏。不恨凄凉，为君幽独又伤神。黄梅时候，半天风雨，自倚孤村。
浦庭芳    五月五日泛丰溪
云暗还开，雨疎才歇，急水新涨潺潺。竹篙轻快，随意度平滩。树里几家村舍，壶觞暖、笑语阑姗。溪声外，斜阳一片，无数是青山。  乡关回首处，青桡翠羽，玉管红檀。怅天涯十载，旧梦都删。却道年华似水，将归思、又逐惊湍。浑无耐，丰溪千折，不到白云湾。
木兰花慢    游丝。同舍弟翰风作
是春魂一缕，销不尽；又轻飞。看曲曲回肠，愁侬未了，又待怜伊。东风几回暗剪，尽缠绵、未忍断相思。除有沉烟细袅，闲来情绪还知。  家山何处为春工？容易到天涯。但牵得春来，何会系住，依旧春归。残红更无消息，便从今、休要上花枝。待祝梁间燕子，衔他深度帘丝。
玉楼春
一春长放秋千静，风雨和愁都未醒。裙边余翠掩重帘，钗上落红伤晚镜。  朝云卷尽雕阑暝，明月还来照孤凭。东风飞过悄无踪，却被杨花送微影。
贺新郎
柳絮飞无力。问东风、天涯吹送，几时纔歇？一片矫红辞花去，看有千番欹侧。知多少、胭脂暗泣。只有愁云凝不散，做丝丝、泪点还长绝。春到此，亦轻别。  去年团扇长相亿，料新来、尊前难问，旧时明月。沟火东西流到海，便有相逢时节。又只恐、蓬莱路隔。欲向东君深深诉。怕春归、从此煞消息，属燕燕，莫频说。
六丑    蔷薇谢后作
便风风雨雨，看眼底、韶光都歇。道春竟归，春来多少恨，无限凝积。长记寻春早，一校红粉，压心头千迭。东君不管春狼籍，落尽桃顋，雕残杏缬，回头已无踪迹。只新丛细药，还剩芳泽。  花工抛掷、为羣芳暗泣。试问春何在？难重忆，东风也解珍惜。向苍苔扶起，几番欹侧。低回久、更休相忆。便留得、一朵矫红独自，奈他深碧。飘零处、芳意难灭。有暗香、绕过春前去，梅花识得。
八六子
曲栏东，藕花一朵，嫣然开向愁中。正泪湿五更寒雨，佣欹一地温风，可怜似侬。  曾凭幽梦相通。夜月梅边旧恨，朝云兰外轻踪。但绕徧、天涯有谁寄与，西洲春远，洞庭秋晚；耐他芳意千丝宛转，柔情一点玲珑。况匆匆，苹波又摧断红。
南乡子
身与自云轻，飞过千山路未平。窗里灯光窗外月，微明。远梦模糊易得醒。  已有乱蛩鸣，听到西风又晤惊。绕屋青荷三万柄，三更。都作芭蕉送雨声。
浣纱溪
朝看云横暮雨斜，东风一例送年华，旧愁新恨满天涯。  胡蝶一春随落絮，燕儿终日说飞花，此情何处不堪嗟。
满庭芳    题方湛厓春堤试马图
丰乐溪边，潜虬山畔，几年春色留人。玉骢初到，长记拨红云。便与桃花会约，花开处、来定千巡。都相识，一花一态，一日一番春。  良辰如梦里，又教瞥见，玉辔琼茵。想轻随（日耎）雾，娇逐芳尘。只我天涯倦容，故乡杳、往事难论。空惆怅，西风不管，一夜老江蒪。
青玉案    题庐沟浙柳图
新安江上山无数，正催途、春帆度。沙市垂杨长记取，荒烟欹岸，斜阳满树，个是逢君处，青门衰柳垂垂暮，折得长绦送君去，可忆丰溪堤畔路。波光似雪，花容入雾，三月飞轻絮。
破阵子    拟辛幼安壮词送同年张子白之官甘肃
路到阳关天尽，马过青海风轻。夜泛蒲萄酬壮士，晓拨琵琶唱征声。散衙新句成。  画角声中秋社，雕旃影里春耕。高坐春烟三月静，归卧淞波半剪清。休论身后名。
浣纱溪    永平道中作
风柳疎疎飐酒旗，夕阳下尽月来时，一般情绪少人知。  梦里镇长无觅处，晓来何苦又，相思，人间天上两空期。
风流子    出关见桃花
海风吹瘦骨，单衣冷、四月出榆关。看地尽塞垣，惊沙北走；山侵溟渤。迭嶂东还。人何在？柳柔摇不定，草短绿应难。  一树桃花，向人独笑，颓垣短短，曲水弯弯。  东风知多少？帝城三月暮，芳思都删。不为寻春较远，辜负春阑。念玉容寂寞，更无人处，经他风雨，能几多番？欲附西来驿使，寄与春看。
水龙吟    夜闻海涛声
梦魂快趁天风，琅然飞上三山顶。何人唤起，鱼龙叫破，一泓杯影。玉府清虚，琼楼寂历，高塞谁省？倩浮槎万里，寻侬归路，波声壮侵山枕。  便有成连佳趣；理瑶丝、写他清冷。夜长无奈，愁深梦浅，不堪重听。料得明朝，山头应见，雪昏云醒。待扶桑净洗，冲融立马，看风颿稳。
浣纱溪二首
山气清人远梦苏，海天摇白转空虚，马蹄不碍岭云孤。  杨柳官桥通碧水，桃花小市卖黄鱼，东风未起早阴初。
王气东来百鞍艰，行人指点十花斑，杏山过了又松山。  边马百年思塞草，征夫双泪唱刀镮，何人回首战场间？
念奴娇    东方之美者，有医巫闾之珣玗琪焉，令锦川文石殆是也。刘松岚刺史见赠一枝，周圆肉好，作水云漾月之文，莹澈可爱，赋此酬之。
海云一朵，是何人、招入医闾山骨？千古惊波流不尽，洗出海山明灭。入手秋空，当心夜炯，见此明明月。蓬莱何处，一泓如许澄澈！  此地宜着神仙，小山高赋罢，琼枝亲折。我是江东飞来鹤，定与闲云相识。出岫无心，平波好住，揽佩还重结。且歌征角，尊前试扣清越。
高阳台二首    吾乡五月竞渡，为江南胜事，不得见者十六年矣。丁巳端午，寓居歙县，与舍弟翰风及金子彦兄弟泛丰溪，至覆舟山，赋满庭芳一阕。戊午，则在武林游观西子湖。己未，在京师看荷花于天香楼，亡生江安甫皆从焉。今年索居辽海，风雨如晦，怀人抚序，怅然感之。
红杏桥边，白云渡口，画船箫鼓端阳。十六年来，故园事事堪伤。前年此日偏相忆，有沙鸥、招得成行。向丰溪、掠过波声，划破山光。 当时但觉离情速，倩蛮笺缄恨，苦说他乡。谁道而含，回头一样茫茫。客来都问江南好，问江南、可是潇湘？怎凭阑、一缕西风，一寸回肠。
听雨湖头，看花日下，两年多少闲情？一卷离骚，有人和我吟声、而今往事难追省，泪如丝、不透重扃。把深杯、酬向遗编，易传元经。  仙人闻说辽东鹤，问归来丁令，可识湘灵？海阔山高，千年几许寃魂。 伤心欲奏招魂赋，怕夜台、猿狖还惊。请看他、怨雨悲风，锁住愁城。
齐天乐   六月闻蛩
西风幸未来庭院，秋心便劳深诉。石井苔深，铜铺草浅，别有凄凉情绪。流年暗数。甚蛙嘿蝉瘖，任他风雨。多谢殷勤，尊前特与说迟暮。  庾郎愁绝如此，便从今夜夜，相和悲语、吟稳还惊，声孤易断，消受一秋凉露。江南梦苦。记雕笼携来，昼堂斗去。快听雄鸣，为君拂衣舞。
