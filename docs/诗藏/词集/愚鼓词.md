

《前愚鼓乐》  王船山



梦授《鹧鸪天词》十首 



其 一 



　　耳根一句也支离，眼上分阴两道眉，欲貯金膏须玉合，莫将玉屑补金卮。天在我，我凭谁 ?彻骨相思彻骨知。从来木是同心客，那问春风诉别离。 



其 二 



　　无端凌蔑七般阴，惭愧仙师煞用心。即此犀文原孕月，但除龙耳不闻琴。疑色相，辨浮沉，谁向尘沙觅宝簪 ?银铅沙汞无根蒂，总是黄婆一寸金。 



其 三 



　　聚顶朝无自不违，除将踵息无真机。更无铅处铅方活，不受龙边龙自飞。烟旖旎，雪霏微，一丝半缕透寒辉。真成枯骨生灵翅，顽肉飞从月窟归。 



其 四 



　　竺土传来纥哩耶，从他生出掌他家。间催死虎擒飞将，戏捉飞龙作死蛇。真阐缓，试夭斜，移山破石透些些，撒花枯木非奇特，枯木原来也放花。 



其 五 



　　碧天西爽月如钧，脉脉盈盈度翠楼。风软杨花穿绣幕，春融桃浪送行舟。和水乳，醉双眸，不风流处也风流。穿花蛱蝶无人见，只在初开蕊上头。 



其 六 



　　方丈桃花日日新，花开只是不逢春。从来只有活人死，已死谁为受死身 ?冬已至，闭关津，冻鱼水底自芳辰。东风打破寒冰面，始识通身未损鳞。 



其 七 



　　婴儿如雪浴兰汤，收尽鸡雏一片黄，谁向鸳衾寻午梦，已临明镜扫晨妆。活女带蝀，死蜣螟，霏微灵雨夹斜阳，旁人莫笑偷闭客，斫柳催花百倍忙。 



其 八 



　　慧剑将持斩葛藤，葛藤虽斩又何曾。腰间不许留寒铁，天下原来有崾冰。驱即妄，废还兴，鳏鱼莫浪守三更。黄娘将女无余事，芳草阑干日日凭。 



其 九 



　　筑基早莫筑危基，十个英雄九个欺。本把灵丹医虎活，漫将死虎当龙骑。花似锦，酒如饴，长年不解皱双眉，太平不是将军定，先斩淮阴胯下儿。 



其 十 



　　不须守处守难降，莫把骷髅建宝幢，恰趁夕阳临画阁，又邀明月上纱窗。鸟渡汉，兔成双，良夜花阴吠小龙。幽闺未寝谁知得 ?金豆低巡雁柱腔。 



附录二 



王船山的《后愚鼓乐》 



《译梦》十六阕　　调寄渔家傲 



炼　己 



弹剑中原歌虎踞，萧条万里寒光注。 



一夜韶光花下雨，春可住，落花只在花开处。 



乍遣夭桃开一度，天台流水无津路， 



梦里邯郸归计阻，清无数，峨眉雪浪长江去。 



黄　婆 



婆子生儿七八个，人人解把家缘破， 



囊里明珠无别货，圆颗颗，终年不舍形山坐。 



云里婵娟光影堕，穿溪透谷推行磨， 



一缕轻烟钻隙过，真婀娜，残膏不染香云涴。 



水　中　金 



为惜花开春已晚，春前细雨香膏喷， 



鹤发仙人成已钝，朱颜嫩，闲愁无力秋波困。 



道是有来真闷顿，言无又恐灵芽褪， 



采药溪头立不稳，人姓阮，胡麻一粒消春恨。 



子　时 



夜半由来非半夜，分明出现眉毛下， 



心肾无非淫鬼舍，谁厮惹，三更一阵光明乍。 



万物未生何柄把，天开只在纱窗罅， 



莫与钻龟还打瓦，鸡鸣也，回头又劝红尘驾。 



弦　月 



兌纳六丁天一半，妲娥手卷真珠串， 



未到先吞光缓缓，妖魔窜，招安旗下从纳款。 



不是宝刀难削乱，王齐韩信元兴汉， 



洲上孙权花散满，凝眸看，轻霜不冷红炉炭。 



采　药 



没底篮儿短柄属，长年只向空山宿， 



春梦乍醒光透目，香馥馥，青芽白蕊殷红粟。 



更有玄膏生朽木，同苗共蒂无赢缩， 



曲线引来成一束，灵飞速，轻拈细煮香甜粥。 



龙吞虎髓 



素女无媒长自守，寒闰月落帘垂久， 



宝鸭香消人影瘦，黄昏后，灵犀脉脉闲拖逗。 



半就半推佯不受，倾情倒意输僝僽， 



识得君心如皎昼，相薰透，春风摇曳江头柳。 



虎吸龙精 



绰约从来真薄幸，垂杨系马踪无定， 



携手雕阑双袖凭，秋波凝，从今收舍闲情性。 



柳锁高楼花绕径，黃莺娇语垂帘听， 



沈水烟青良夜永，相偎并，赤绳挂足三生证。 



进　火 



皓月渐临深院里，茏葱光影无回避， 



罗帐重重清似水，郎归矣，幽闰梦减青绫被。 



如此良宵真不易，等闲莫劝郎轻醉， 



缓缓金尊斟绿蚁，湘帘启，海棠红映银灯丽。 



退　符 



筐里霜刀飞素练，轻骑蹑影追奔电， 



杀活无私谁恕遣，闲流眄，今衡却是没头箭。 



不拟婴城酣百战，刘郎依旧当时面， 



卸里拔营旗渐卷，无回转，依然只在灵宵殿。 



沐　浴 



东涧桃花红锦笑，微晴乍雨春皆好， 



沽酒醉眠瑶圃道，玉山倒，何须雪上留鸿爪。 



更有木樨秋渐老，可怜犹载斜阳照， 



罢钓归来闲倚棹，君莫懊，空阶落叶随风扫。 



刀圭入口 



浪说婴儿怀里是，依家元有花生子， 



缥渺云中飞雁字，参差是，波光涵影融空水。 



一彻重关千万里，红铜黑铁生灵翅， 



汗決石人喧木耳，真不二，蓬壶只在潇湘址。 



后天气接先天气 



五海六山成古寨，逢人便劫真无赖， 



却想当初没芥蒂，依稀在，丹成谁把葫芦卖。 



火入烟中薰不坏，俄延黑月生光采， 



忒煞调和功用大，交无碍，菱花背面何分界。 



三　五　一 



年尼珠函光闪闪，七穿八透飞晶焰， 



名鼎名丹皆点染，溶滟滟，寥阳宝阁成独占。 



大冶红炉风橐颱，何劳搅合凭霜剑， 



偶尔荷珠成万点，无余欠，珠珠颗颗圆如芡。 



光透帘帏 



盗道多言皆强说，只因未见成痴劣， 



两口仙翁翻剑吞，真撩擎，丁宁只把珠帘撤。 



以我观他用处裂，从他观我眸中屑， 



不动丝毫堆里雪，通明穴，惺惺二六时中诀。 



大　还 



世上仙人千万位，唯除强把皮囊闭， 



识得离钩真震兑，随缘值，耶娘粥饭寻常味。 



我即与天分伯季，定谁愁老谁愁稚， 



才觉骷髅非异类，酣娇媚，懵腾日月花前醉。 




