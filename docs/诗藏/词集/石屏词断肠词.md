　　钦定四库全书　　　　　集部十
　　提要
　　石屏词　　　　　　　词曲类一【词集之属臣】等谨案石屏词一巻宋戴复古撰复古有石屏集已着録此词一巻乃毛晋所刻别行本也复古为陆游门人以诗鸣江湖间方回瀛奎律髓称其清新健快自成一家今观其词亦音韵天成不费斧凿其望江南自嘲第一首云贾岛形模元自痩杜陵言语不妨村谁解学西昆复古论诗之宗防于此具见宜其以诗为词时出新意无一语蹈袭也集内大江西上曲即念奴娇本因苏轼词起句故称大江东去复古乃以已词首句又改名大江西上曲未免效颦至赤壁懐古满江红一阕则豪情壮采实不减扵轼杨慎词品最赏之宜矣此本巻后载楼钥所纪一则即系石屏集中跋语陶宗仪所记一则见辍耕録其江右女子一词不着调名以各调证之当为祝英台近但前阕三十七字俱完后阕则逸去起处三句十四字当是流传残阙既未经辨及后之作圗谱者因词中第四语有揉碎花笺四字遂另造一调名殊为杜撰至于木兰花慢懐旧词前阕有重来故人不见云云与江右女子词君若重来不相忘处语意若相酬答疑即为其妻而作然不可考矣
　　断肠词　　　　　　　词曲类一【词集之属臣】等谨案断肠词一巻宋朱淑真撰淑真海宁女子自称幽栖居士是集前有纪畧一篇称为文公侄女然朱子自为新安人流寓闽中考年谱世系亦别无兄弟着籍海宁疑依附盛名之词未必确也纪畧又称其匹偶非伦弗遂素志赋断肠集十巻以自解其词则仅书録解题载一巻世久无传此本为毛晋汲古阁所刋后有晋跋称词仅见二阕于草堂集又见一阕扵十大曲中落落如晨星后乃得此一巻为洪武间抄本乃与潄玉词并刋然其词止二十七阕则亦必非原本矣杨慎升庵词品载其生查子一阕有月上栁梢头人约黄昏后语晋跋遂称为白璧微瑕然此词今载欧阳修庐陵集第一百三十一巻中不知何以窜入淑真集内诬以桑濮之行慎收入词品既为不考而晋刻宋名家词六十一种六一词即在其内乃于六一词漏注互见断肠词已自乱其例于此集更不一置辨且证实为白璧微瑕盖卤莽之甚今刋此一篇庶免于厚诬古人贻九泉之憾焉乾隆四十六年十二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀















　　钦定四库全书
　　石屏词
　　宋　戴复古　撰
　　锦帐春【淮东陈提举清明奉母夫人游徐仙翁庵】
　　处处逢花家家插栁政寒食清明时奉板舆行乐使星随后人间稀有　出郭寻仙绣衣春昼马上列两行红袖对韶华一笑劝国夫酒百千长寿
　　醉落魄【九日吴胜之运使黄鹤山登髙】
　　龙山行乐何如今日登黄鶮风光政要人酬酢欲赋归来莫是渊明错　江山登览长如昨飞鸿影里秋光薄秪有黄花觉牢裹乌纱一任西风作
　　栁梢青【岳阳楼】
　　袖劎飞吟洞庭青草秋水深深万顷波光岳阳楼上一快披襟　不湏携酒登临问有酒何人共斟变尽人间君山一防自古如今
　　行香子【永州为魏深甫夀】
　　万石崔嵬二水涟漪此江山天下之奇太平气象百姓熙熙有文章公经纶手把州麾　满斟寿酒笑撚梅枝管年年长见花时佳人休唱浅近歌词读浯溪颂愚谷记澹岩诗
　　木兰花慢【懐旧】
　　莺啼啼不尽任燕语语难通这一防闲愁十年不断恼乱春风重来故人不见但依然杨栁小楼东记得同题粉壁而今壁破无踪　兰臯新涨绿溶溶流恨落花红念着破春衫当时送别灯下裁缝相思谩然自苦算云烟过眼总成空落日楚天无际凭栏目送飞鸿
　　鹧鸪天【题赵次山鱼乐堂】
　　圉圉洋洋各自由或行或舞或沉浮观鱼未必知鱼乐政恐清波照白头　休结网莫垂钩机心一露使鱼愁终知不是池中物掉尾江湖汗漫游
　　浣溪沙
　　病起无聊倚绣牀玉容清痩嬾梳妆水沉烟冷橘花香说个话儿方有味吃些酒子又何妨一声鶗鴂断人
　　肠
　　临江仙【代作】
　　误入风尘门户駈来花月楼台樽前几度得裵徊可怜容易别不见牡丹开　莫恨银瓶酒尽但将妾泪添杯江头恰恨北风囘再三相祝去千万寄书来
　　祝英台近【别李泽之诸丈】
　　泛杭州临尘水几日共游戏歌笑开懐酒醒又还醉奈何一旦分携连宵风雨剪不断客愁千里　水云际遥望一片飞鸿苦是失羣地满眼春风管甚闲桃李此行归老家山相逢难又但一味相思而已
　　鹊桥仙【周子俊过南昌问讯宋吉甫黄存之兄弟】
　　西山岩壑东湖亭馆尽是经行旧路别时相见有荷花还又见梅花歳莫　宋家兄弟黄家兄弟一一烦君传语相忘不寄一行书元自有不相忘处
　　又
　　新荷池沼绿槐庭院檐前雨声初断喧喧两部乱哇鸣怎得似啼鸎睍睆　风光流转客游汗漫莫问鬓丝长短醒时杯酒醉时歌算省得闲愁一半
　　大江西上曲【寄李实父提刑时郊后两相皆乞归】
　　大江西上郁孤台八境人间图画地涌千峰揺翠浪两派玉虹如泻弹压江山品题风月四海今王谢风流人物如公一世雄也　一片忧国丹心弹丝吹笛未必能陶写西北风尘方澒洞宰相闲归绿野月斧争鸣风斤运巧不用修亭榭紫枢黄阁要公整顿天下
　　减字木兰花【寄钦州刘叔冶史君】
　　羊城旧路檀板一声惊客去不拟重来白髪飘飘上越台　故人居处曲巷深深通竹所问讯桃花欲访刘郎不在家
　　又【寄五羊钟子洪】
　　天台狂客醉里不知秋髪白应接风光忆在江亭醉几场　吴姬劝酒唱得防颇能饭否西雨东晴人道无情又有情
　　又
　　阻风中酒流落江湖成白首歴尽间闗嬴得虗名满世间　浩然归去忆着石屏茅屋趣想见山村树有交柯犊有孙
　　清平乐【兴国军呈李司直】
　　今朝欲去忽有留人处说与江头杨栁树系我扁舟且住　十分酒兴诗肠难禁冷落秋光借取春风一笑狂夫到老犹狂
　　又【嘲人】
　　醉狂痴作误信青楼约酒醒梅花吹画角翻得一塲寂莫　相如谩赋凌云琴台不遇文君江上琵琶旧曲只堪分付商人
　　醉太平
　　长亭短亭春风酒醒无端惹起离情有黄鹂数声　芙蓉綉茵江上画屏梦中昨夜分明悔先行一程
　　望江南【壶山宋谦父寄新刋雅词内有壶山好三十阕自说平生仆谓犹有说未尽处为续四曲】
　　壶山好博古又通今结屋三间藏万巻挥毫一字值千金四海有知音　门外路咫尺是湖阴万栁堤边行处乐百花洲上醉时吟不负一生心
　　又
　　壶山好胆气不妨麄手奋空拳成活计眼穿故纸下工夫处世未全疎　生涯事近日果何如背锦奚奴能捡防画眉老妇出交租且喜有赢余
　　又
　　壶山好文字满胸中诗律变成长庆体歌词绰有稼轩风最防说穷通　中年后虽老未成翁儿大相传书种在客来不放酒樽空相对醉顔红
　　又
　　壶山好也解忆狂夫转手便成千里别经年不寄一行书浑似不相疎　催归曲一唱一愁予有劎卖来酤酒吃无钱归去买山居一向作狂徒【壶山有催归曲赠仆甚妙】
　　又【仆既为宋壶山说其自说未尽处壶山必有荅语仆自嘲三解】
　　石屏老家住海东云本是寻常田舍子如何呼唤作诗人无益费精神　千首富不救一生贫贾岛形模元自痩杜陵言语不妨村谁解学西昆
　　又
　　石屏老长忆少年游自谓虎头须食肉谁知猿臂不封侯身世一虗舟　平生事说着也堪羞四海九州双脚底千愁万恨两眉头白髪早归休
　　又
　　石屏老悔不住山林注定一生知有命老来万事付无心巧语不如瘖　贫亦乐莫负好光阴但愿有头生白髪何愁无地觅黄金遇酒且须斟
　　沁园春【自述】
　　一曲狂歌有百余言说尽平生费十年灯火读书读史四方奔走求利求名蹭蹬归来闭门独坐赢得竆吟诗句清夫诗者皆吾侬平日愁叹之声　空余豪气峥嵘安得良田二顷畊向临卭涤器可怜司马成都卖卜谁识君平分则宜然吾何敢怨蝼蚁逍遥戴笠行开懐抱有青梅荐酒緑树啼鸎
　　满江红【赤壁懐古】
　　赤壁矶头一番过一番懐古想当时周郎年少气吞区宇万骑临江貔虎噪千艘烈炬鱼龙怒卷长波一鼓困曹瞒今如许　江上渡江边路形胜地兴亡处览遗踪胜读诗书言语几度东风吹世换千年徃事随潮去问道傍杨栁为谁春揺金缕
　　贺新郎【丰眞州建江淮伟观楼】
　　百尺连云起试登临江山人物一时俱伟防挹金陵龙虎势京岘诸峯对峙隠隠接扬州歌吹雪浪舞从三峡下乍逢迎海若谈秋水形胜地有如此　使君一世经纶志把风斤月斧来此等闲游戏见说楼成无多日大手一何容易笑天下纷纷血指醖酿春风与和气举长江变作香醪美人共乐醉桃李
　　又【寄丰宅之】
　　忆把金罍酒叹别来光阴荏苒江湖宿旧世事不堪频着眼赢得两眉长皱但东望故人翘首木落山空天逺大送飞鸿北去伤情久天下事公知否　钱塘风月西湖栁渡江来百年机防从前未有唤起东山丘壑梦莫惜风霜老手要整顿封疆如旧早晚枢庭开幙府是英雄尽为公奔走看金印大如斗
　　又【兄弟争涂田而讼歌此词主和议】
　　蜗角争多少是英雄割据乾坤到头休了一片泥涂荒草地尽是鱼龙故道新堤上风涛难保沧海桑田何时变怕桑田未变人先老休为此生烦恼　讼庭不许频频到这官坊翻来覆去有何分晓无诤人中为第一长讼元非吉兆但有恨平章不早樽酒唤囘和气在看从来兄弟依然好把前事付一笑
　　水调歌头【题李季允侍郎鄂州吞云楼】
　　轮奂半天上胜槩压南楼筹边独坐岂欲登览怯双眸浪说胸吞云梦直把气吞残敌西北望神州百载好机防人事恨悠悠　骑黄鹤赋鹦鹉谩风流岳王祠畔杨栁烟锁古今愁整顿乾坤手段指授英雄方略雅志若为酬杯酒不在手双鬓恐惊秋
　　满庭芳【楚州上已万栁池应监丞饮客】
　　三月春光羣贤胜饯山阴何似山阳鹅池墨妙曲水记流觞自许风流丘壑何人共击楫长江新亭上山河有异举目恨堂堂　使君经世志十年边上两鬓风霜问池边杨栁因甚凄凉万树重新种了株株在桃李花傍仍须待賸栽兰芷为国洗河湟
　　又【元夕上郡武王守子文】
　　草木生春楼台不夜团团月上云霄太平官府民物共逍遥指防江梅一笑几番负雨秀风娇今年好花边把酒歌舞醉元宵　风流贤太守青云志气玉树丰标是神仙班里旧日王乔出奉板舆行乐金莲照十里笙箫收灯后看看丹诏催入圣眀朝














　　石屏词
　　石屛词跋
　　式之以诗鸣东南半天下所称南渡后江湖四灵之一也石屏其所居山名因以为号性好游南适瓯闽北窥吴越上防稽絶重江浮彭蠡泛洞庭望匡庐五老九嶷诸峰然后放于淮泗归老委羽之下读其自述沁园春一阕自嘲望江南三阕可想见其大槩矣一时楼四明吴荆溪軰盛称其痛念先人固竆继志以为天台诗品莫出其右者杨用修乃以江西烈女一事疵其为人不几以小节掩大徳耶至如胸中无千百字书云云是石屏自恨少孤失学之语指为方虚谷短之抑谬矣楼大防陶南村所纪二则聊附于左以俟赏识君子古虞毛晋识
　　楼钥云黄岩戴君敏才独能以诗自适号东臯子不肯作举子业终穷而不悔且死一子方襁褓中语亲友曰吾之病革矣而子甚幼诗遂无传乎为之太息语不及他与世异好乃如此子既长名曰复古字式之或告以遗言收拾残编仅存一二深切痛之遂笃意古律雪巢林监庙景思竹隠徐直院渊子皆丹丘名士俱从之游讲明句法又登三山陆放翁之门而诗益进一日携大编访予且言吾以此传父业然亦以此而穷求一语以书其志余答之曰夫诗能穷人或谓性穷然后工笠泽之论李长吉玉谿生甚悲也子惟能固穷则诗愈昌矣余之言固何足为轩轾邪尝闻戴安道善琴二子勃颙并受琴于父父没所传之声不忍复奏乃各造新弄广陵止息之流皆与世异其孝固可称然似稍过果尔则琴亦当废矣式之岂其苖裔邪而能以诗承先志殆异于此东臯子其不死矣陶宗仪云戴石屏先生复古未遇时流寓江右武宁有富家翁爱其才以女妻之居二三年忽欲作防计妻问其故告以曽娶妻白之父父怒妻宛曲解释尽以奁具赠夫仍饯以词云惜多才怜薄命无计可留汝揉碎花牋忍写断膓句道傍杨柳依依千丝万缕抵不住一分愁绪捉月盟言不是梦中语后囘君若重来不相忘处把杯酒浇奴坟土夫既别遂赴水死可谓贤烈也已















　　防肠词纪畧
　　淑真淛中海宁人文公侄女也文章幽艳才色娟丽实闺閤所罕见者因匹偶非伦弗遂素志赋防肠集十巻以自解临安王唐佐为传以述其始末呉中士大夫集其诗二百余篇宛陵魏仲恭为之序











　　钦定四库全书
　　断肠词
　　宋　朱淑真　撰
　　忆秦娥【正月初六夜月】
　　弯弯曲新年新月钩寒玉钩寒玉凤鞵儿小翠睂儿蹙閙蛾雪栁添妆束烛龙火树争驰逐元宵三五不如
　　初六
　　浣溪沙【清明】
　　春巷夭桃吐绛英春衣初试薄罗轻风和烟煗燕巢成小院湘帘闲不卷曲房朱戸闷长扄恼人光防又清
　　明
　　又【春夜】
　　玉体金钗一様娇背灯初解绣裙腰衾寒枕冷夜香销深院重关春寂寂落花和雨夜迢迢恨情和夣更无
　　聊
　　生查子
　　寒食不多时几日东风恶无绪倦寻芳闲却秋千索玉减翠裙交病怯罗衣薄不忍卷帘防寂莫梨花
　　落
　　又【世传大曲十首朱淑真生查子居第八调入大石此曲是也集中不载今取入此】
　　年年玉镜台梅蕋宫妆困今嵗未还家怕见江南信酒从别后疎泪向愁中尽遥想楚云深人逺天涯近
　　谒金门
　　春已半触目此情无限十二防干闲倚遍愁来天不管好是风和日暖输与鸎鸎燕燕满院落花帘不卷断
　　肠芳草逺
　　江城子【赏春】
　　斜风细作春寒对尊前忆前欢曽把梨花寂莫泪防干芳草断烟南浦路和别泪看青山　昨宵结得梦夤縁水云间悄无言争奈醒来愁恨又依然展转衾裯空懊恼天易见见伊难
　　减字木兰花【春怨】
　　独行独坐独倡独酬还独卧伫立伤神无奈春寒着摸人　此情谁见泪洗残妆无一半愁病相仍剔尽寒灯梦不成
　　眼儿媚
　　迟迟风日弄轻柔花径暗香流清明过了不堪回首云锁朱楼　午窗睡起鸎声巧何处唤春愁緑杨影里海棠枝畔红杏梢头
　　鹧鸪天
　　独倚防干昼日长纷纷蜂蝶鬬轻狂一天飞絮东风恶满路桃花春水香　当此际意偏长萋萋芳草傍池塘千钟尚欲偕春醉幸有荼防与海棠
　　清平乐
　　风光急三月俄三十拟欲留连计无及緑野烟愁露泣　倩谁寄语春宵城头画鼔轻敲缱绻临岐嘱付来年早到梅梢
　　又【夏日游湖】
　　恼烟撩露留我须防住防手藕花湖上路一霎黄梅细雨　娇痴不怕人猜随羣暂遣愁怀最是分防时候归来嬾傍妆台
　　防绛唇【向误刻木兰花】
　　黄鸟嘤嘤晓来却听丁丁木芳心已逐泪眼倾珠斛见自无心更调离情曲鸳帏犹望休穷目回首溪
　　山緑
　　又【冬】
　　风劲云浓暮寒无奈侵罗幙髻鬟斜掠呵手梅妆薄少饮清欢银烛花频落恁萧索春工已觉防破梅
　　香蕚
　　蝶恋花【送春】
　　楼外垂杨千万缕欲系青春少住春还去犹自风前飘柳絮随春且看归何处　緑满山川闻杜宇便做无情莫也愁人苦把酒送春春不语黄昏却下潇潇雨
　　菩萨鬘【秋】
　　秋声乍起梧桐落蛩吟唧唧添萧索欹枕背灯眠月和残梦圆　起来钩翠箔何处寒砧作独倚小防干偪人风露寒
　　又
　　山亭水榭秋方半凤帏寂寞无人伴愁闷一番新双蛾只旧颦　起来临绣户时有疎萤度多谢月相怜今宵不忍圆
　　又【木樨】
　　也无梅柳新标格也无桃李妖娆色一味恼人香羣花争敢当　情知天上种飘落深岩洞不管月宫寒将枝比竝看
　　又【咏梅】
　　湿云不渡溪桥冷蛾寒初破霜钩影溪下水声长一枝和月香　人怜花似旧花不知人瘦独自倚防干夜深花正寒
　　鹊桥仙【七夕】
　　巧云妆晩西风罢暑小翻空月坠牵牛织女防经秋尚多少离肠恨泪　微凉入袂幽欢生座天上人间满意何如暮暮与朝朝更改却年年岁岁
　　念奴娇【催雪】
　　冬晴无雪是天心未肯化工非拙不放玉花飞堕地留在广寒宫阙云欲同时霰将集处红日三竿揭六花剪就不知何处施设　应念陇首寒梅花开无伴对景眞愁絶待出和羮金鼎手为把玉盐飘撒沟壑皆平乾坤如画更吐氷轮洁梁园燕客夜明不怕灯灭
　　又
　　鹅毛细剪是琼珠密洒一时堆积斜倚东风浑漫漫顷刻也须盈尺玉作楼台铅镕天地不见遥岑碧佳人作戏碎揉些子抛掷　争奈好景难留风僝僽打碎光凝色总有十分轻妙态谁似旧时怜惜担阁梁吟寂莫楚舞笑揑狮儿只梅花依旧岁寒松竹三益
　　卜算子【咏梅】
　　竹里一枝梅映帯林逾静后清竒画不成浅水横疎影　吹彻小单于心事思重省拂拂风前度暗香月色侵花冷
　　柳梢青【咏梅】
　　玉骨氷肌为谁偏好特地相宜一味风流广平休赋和靖无诗　倚窗睡起春迟困无力菱花笑窥嚼蕋吹香睂心防处鬓畔簮时
　　又
　　冻合疎篱半飘残雪斜卧枝低可便相宜烟藏修竹月在寒溪　亭亭竚立移时瘦损无妨为伊谁赋才情画成幽思写入新词
　　又
　　雪舞霜飞隔帘疎影微见横枝不道寒香解随羌管吹到屏帏　个中风味谁知睡乍起乌云甚欹嚼蕋妆英浅颦轻笑酒半醒时
















　　断肠词终
　　防肠词跋
　　淑真诗集脍炙海内久无其诗余仅见二阕于草堂集又见一阕于十大曲中何落落如晨星也既获防肠词一巻凡十有六调幸覩全豹矣先防拈出元夕诗词以为白璧微瑕惜哉湖南毛晋识











