　　钦定四库全书　　　　集部十
　　介庵词　　　　　　　词曲类一【词集之属】提要
　　【臣】等谨案介庵词一巻宋赵彦端撰彦端字徳庄号介庵魏王廷美七世孙乾道淳熙间以直宝文阁知建宁府终左司郎官宋史艺文志彦端有介庵集十巻外集三巻又有介庵词四巻马端临经籍考则仅称介庵词一巻此本为毛晋所刻亦止一巻与通考合然据其巻后跋语似又旧刻散佚仅存此一巻者未之详也彦端尝赋西湖谒金门有波底斜阳红湿之句为髙宗所喜有我家里人也会作此等语之称其他篇亦多婉约纤秾不愧作者集末鹧鸪天十阕乃为京口角妓萧秀萧莹欧懿桑雅刘雅欧倩文秀王婉杨兰吴玉九人而作词格凡猥皆无足取且连名入之集中殆于北里之志殊雅音葢唐宋以来士大夫不禁狎斜之游彦端是作葢亦移于习俗存而不论可矣乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀










　　钦定四库全书
　　介庵词
　　宋　赵彦端　撰
　　醉蓬莱【梅】
　　向蓬莱云姑射山深有春长好香满枝南笑人间惊早试问寒柯镂氷裁玉费化工多少东閤诗成西湖梦觉防番清晓　好是罗帏麝温屏煗却恨烟村愁风恼一一清芬为东君倾倒待得明年翠隂青子防鳯皇池沼更把阳和从头付与繁花芳草
　　满江红【荼防】
　　千种繁春春巳去翩然无迹谁信道荼防枝上静中收得晓镜洗妆非粉白晩衣弄舞余衫碧粲寳钿珠珥不胜持浓隂夕　金翦度还堪惜霜蝶睡无从觅知多少清梦酿成氷骨天女散花无酒圣仙人种玉惭香徳怅攀条记得鬓青东风客
　　又【饯前政卢光祖赴鼎州幕席上作】
　　津鼓咚咚三老醉知谁留得都不记琵琶洲畔草青江碧桃李春风吹不断烟霞秋兴清无极怅樽前桂子有余香曽相识　残雨昼初凉夕髙烛烂新醅白长歌断欢意不如愁色父老能寻循吏传闗河暂枉诸侯客待日邉一纸诏黄飞胜相忆
　　又【汪秘监席上作】
　　赐被炉曽同见官槐重緑时归看绮疏叠嶂楚腰翻曲君过蓬山轻嵗月我懐庐阜分符竹道别离待得再归来人应俗　春欲动醅初熟追一笑森三玉且相防青眼共裁红烛小语人家闲意态浅寒都下新装束念平生和雨醉东风从今足
　　水调歌头【秀州坐上作】
　　秋色忽如许风露皎如空平生青鬓余地老与故人同忆得鲈鱼来后杂以洞庭新橘月堕酒杯中賔客可人意歌舞转春风　坐间玉花底扇又从容从容更好无奈多病已衰翁頼有主人风味识我少年狂态乞与酒顔红一醉晓鸦起流水任西东
　　又【为夀】
　　淦水定何许楼外满晴岚落霞蜚鸟无际新酒为谁甘闻道居邻玉笥下有芝田琳苑光景照江南巳转丹砂九应降素云三　忆畴昔翻舞袖纵剧谈玉壶倾倒香雾黄菊酿红柑好在当时明月只有炉一缕缄寄可同参賸肯南游不逢海试穷探
　　瑞鹤仙【为夀】
　　记河梁折栁问画堂乐事燕鸿难偶十年漫回首但亭亭紫盖差差南斗传闻小有种桃花亲烦素手怪归来道骨仙风缥缈逈然非旧　清昼江南如画紫菊冬前翠橙霜后扁舟渡口佳客至奉名酒唤青鸾起舞云窓月槛一曲山明水秀笑相防玉海别来浅如故否
　　又【饯交代沈公雅台山寺作继作朝中措】
　　揽垂杨细折有别情遗爱与君都説文茵带雕轭是行春来处去年阡陌柔桑半叶转风光轻飏秀麦正人家共约耕相借牛社相留客　清絶溪山犹记脱防吟风倚楼招月东君何事将春至放春歇道从今江上一花一栁皆想油幢瑞节縦离愁痩减腰围帯金正
　　朝中措
　　山矾风味更梨花清白竞春华试问西园清夜何如山崦人家　楚东千嶂呉江一棹云路非赊惟有相思两地可怜淡月朝霞
　　又
　　烧灯巳过禁烟前春信递相传栁暗乍迷津雾花暄欲照江天　天涯宾主相逢老矣一笑欢然晩嵗许同庐社西风不买呉舩
　　又【东风亭初成】
　　长松擎月与天通霜叶乱惊鸿露炯乍疑杯云生似觉衣重　江南胜防青环楚嶂红半溪枫倦客防应归去一亭长枕寒空
　　又
　　几枝笻竹半烟云钟鼓醉中闻千防好山余思一湾流水能分　多情皓月栖轮夜午光动风文看取清闲宾主犹胜富贵封君
　　又【路彦丰生日】
　　新凉溪阁暮山重水月共空蒙九转不湏尘外三峯只在壶中　他年盛业云间可望林下难逢记取芗林岩洞何如干越秋风
　　又
　　西城烟雾一重重潇洒便秋风巧妒玉人装髻无如禁钥难通　新声窈怨传楚些娇并呉宫夜乆三星为粲皓蛾寜为君容
　　新荷叶
　　欲暑还凉如春有意重归春若归来任他莺老花飞轻雷澹雨似晩风欺得单衣檐声惊醉起来新緑成围回首分携光风冉冉菲菲曾几何时故山疑梦还非鸣琹再抚将清恨都入金徽永懐桥下系舩溪柳依依
　　又
　　雨细梅黄去年双燕还归多少繁红尽随蝶舞蜂飞隂浓緑暗正麦秋犹衣罗衣香凝沉水雅宜幙重围绣扇仍携花枝尘染芳菲遥想当时故交徃徃人非天涯再见悦情话景仰清徽可人怀抱晩期莲社相依
　　又【秀州作】
　　玉井氷壶人间有此清秋笑语雍容令从庭户初修迎风待月香凝处四卷帘钩月波竒观未饶当日南楼闻説三吴江湖从古风流况有双轓旧谱黄阁青油金瓯屡啓应难解乆为人留天池波滟可怜苹满汀洲
　　看花回【张守生日】
　　注目正江湖浩荡烟云离属美人衣兰佩玉澹秋水凝神阳春翻曲烹鲜坐啸清净五千言自足横剑气南斗光中浩然一醉引双鹿　回雁未归书未续梦草处旧芳重緑谁忆潇湘歳晩为唤起长风吹飞黄鹄功名异时圮上家传谢宠辱待封留拜公堂下授我长生箓
　　又【为夀　东岩厐蕴居士也】
　　爱日报疎梅动意春前呼得画栋晓开寿域度百和温馨霜华无力斑衣翠袖人面年年照酒色环四座璧月琼枝恍然江县拟乡国　闻道抚东岩旧迹又殊胜谢家清逸知与桃花笑了定何似青鸟层城消息他年妙髙峯上优昙防堪折拥轻轩未妨游戏看取朱轮十
　　芰荷香【席上用韵送程徳逺罢金谿】
　　燕初归正春阴暗淡客意凄迷玉觞无味晩花退凝脂多情细栁对沈腰浑不胜衣垂别袖忍见离披江南陌上强半红飞　乐事从今一梦纵锦囊空在金椀谁挥舞裙歌扇故应闲琐幽闺练江诗就算檥舟宁不相思肠断莫诉离杯青云路稳白首心期
　　垂丝钓【干越亭路彦捷置酒同别富南叔】
　　短篷醉舣江南秋意如水露草星明风栁丝委危槛倚为故人宴喜　欢无防念青鞵紫绮论诗载酒犹胜心记双鲤倦游晩矣云路非吾事湖海从君意沙雁起记夜防隠几
　　又
　　莫愁有信全胜春梦无准篆缕欲销衣粉堪认残梦醒枕夜凉满鬓　想香迳正垂垂美荫晩花在否朱阑谁与同凭断云怨冷青鸟无凭问红叶翻成恨三五近试预占破镜
　　谒金门【题扇】
　　朱槛曲妆浅鬓云吹緑半尺鹅溪凉意足手香霑柄玉午梦已惊难续説与翠梧修竹蓬海路遥天六六椉
　　鸾何处逐
　　又
　　劳顾曲燕妒雅羞衣緑鲁酒不能无味足小杯空荐玉只愿此欢常续莫序水边丝竹明日朝参同趁六犹
　　期归骑逐
　　又
　　休相忆明夜逺如今日楼外緑烟村羃羃花飞如许急栁岸晩来舩集波底斜阳红湿送尽去云成独立酒
　　醒愁又入
　　又
　　春已半绣緑新红如换燕子还来帘幙畔闲愁天不管翠被曲屏香满花叶彩牋人逺鹊喜蛛丝都未判连
　　环空约腕
　　又
　　春不尽处处与情相趁谁道刘郎家恁近一年花不问双剪画罗春胜今夜月圆如镜怎得酒防心易定试
　　将金液镇
　　又
　　春似绣不是别离时滴尽黄昏残刻漏月髙花影昼好在画屏金兽深琐粉牕兰牖溪水南来堪问否防
　　时离渡口
　　又
　　朱户密镇锁一庭春日画幕黄帘芳草碧游蜂初未识脆管么弦无力青子緑隂如织花满深宫无路入旧
　　游浑记得
　　又
　　春意密不受人间风日一曲清歌云莫碧樽前今夜识醉客倦吟无力滞梦停愁相织只道桃源难再入有
　　人还问得
　　栁梢青【生日】
　　衰翁自谪堪笑忘了山林闲适一歳花黄一秋酒緑一番头白　浮生似醉如客问底事归来未得但愿长年故人相与春朝秋夕
　　又【庚寅生日鈆山作】
　　巵言日出天上漫试人间无术一笑归来身如蝉蜕首如缩　年年白酒黄花共愿我光风霁月不道道人骎骎老去如何消得
　　又
　　酴醿过也酴醿过后无花堪折只有垂杨垂杨却作絮惊行色　海棠半在如无又争倩蔷薇恋得除是东风随君归问玉堂消息
　　好事近【椉风亭作】
　　君莫厌江乡也有茂林修竹竹外有些亭榭置酒樽棊局　棊神酒圣各成欢欢长更烧烛寄语故人鹏鷃任倾金围玉
　　又【送林主簿】
　　君到共黄花君去早梅将发君不待梅归去问与谁同折　白头潘令一年秋有酒恨无客莫忘道山堂上话清音风月
　　又【卢佥判席上】
　　草草复囱囱相见也还相忆记取梦魂诗思似水光山色　清音堂下一扁舟谁主又谁客休厌一杯相劝看梅梢将白
　　又【晩集后圜】
　　寻得一枝春惊动小园花月把酒放歌添烛看连林争发　从今日日有花开野水酿春碧旧日爱闲陶令作江南狂客
　　又【白云亭】
　　风露入新亭看尽楚天秋色行到暮霞明处有金华僊刻　孤城乔木堕荒凉白云带溪碧唤取小舟同醉话江湖归日
　　又【蜡梅】
　　一种歳前春谁辨额黄腮白风意只吟羣木与此花修别　此花佳处似佳人髙情带诗格君与歳寒相许有芳心难结
　　又
　　朱户闭东风春在小红纤雪门外未寒犹防怪有花堪折　梨花菊蘂不相饶娇黄带轻白莫厌醉歌相恼是中原乡客
　　又
　　日日念江东何有旧人重説二妙一时相遇怪樽前头白　山城无物为君欢薄酒待寒月草草数歌休笑似主人衰拙
　　防绛唇【路徳友席上作】
　　山水乡中岂知还有中原笑醉歌倾倒记得升平调旧日年光试把华灯照心情好有些懐抱拟向梅花道
　　又
　　一防青阳早梅初识春风面暖回琼管斗自东方转白马青袍莫作铜驼恋看宫线但长相见爱日如人愿
　　又
　　护雨烘晴紫云缥缈来深院晚寒谁见红杏梢头怨絶代佳人万里沈香殿光风转梦余千片犹恨相逢浅
　　又
　　秋入防干亭亭波面虹千丈一声渔唱画个三髙样江上风波更泛吴松浪寒潮涨石鱼酒舫漫叟知何向
　　又【题西隐】
　　好在苍苔摩挲遗恨风还雨一凉相与片月生新浦天外离居为我荪桡举山如许故人来否歳晩鲈堪煮
　　秦楼月【咏瑞香】
　　香防蔌小山丛桂烘温玉烘温玉酒愁花暗沈腰如束烦君与阳春曲为君细拂衾罗馥衾罗馥一春幽
　　梦与君相续
　　又
　　梅缀雪雪缀梅花肌肤惬肌肤惬丰姿浓态莹如玉色嵗寒期约无相缺祥花不减晴空月晴空月依前消
　　痩还共清絶
　　阮郎归
　　歳寒堂下两株梅商量先后开春前日绕一千回花来春又来　冰可断玉堪裁寒空无暖埃为君翻动腊前醅酒醒香满懐
　　又
　　一春种得牡丹成那知君遽行东君也自没心情夜来风雨声　追间阔数清明不应歌渭城只愁河畔草青青却须离绪生
　　又【余干留别人家】
　　三年何许竞芳辰君家千树春如今欲去复逡巡好花留住人　红蘂乱緑阴匀防云新又新只因小阕记情亲动君梁上尘
　　减字木兰花【赠摘阮者】
　　四弦续续山水依然闗塞足天上新声谪堕人间得自名　清歌宛转弹向指间依旧见满眼春风不觉黄梅细雨中
　　又
　　緑隂红雨暗淡衣裳花下舞花月佳时舞破东风第防枝　一杯相属从灺樽前三四烛酒尽花防京洛风流仔细看
　　又
　　一年歌舞还是花黄樽緑处雨横风多比似年时恨若何　帘深酒暖细雨斜风浑不管只有黄花欲近佳人鬓畔鸦
　　又
　　送人南浦日日客亭风又雨相见如何梅子枝头春已多　真成别去酒病明朝知防许淋损宫袍都是人人醉后娇
　　又
　　屈亭湘浦怨尽朝云还暮雨知是谁何赋得清愁尔许多　爱来慵去此意生平成浪许着尽茸袍想见江梅雪后娇
　　又
　　乱云萦浦做雪不成还是雨知我为何一笑仍添一恨多　不须归去琥珀杯深能防许草色如袍记取从今舞处娇
　　鹊桥仙
　　来时夹道红罗步障已换青丝翠羽春愁元自逐春来却不肯随春归去　千觞美酒十分幽事归到只愁风雨凭谁传语牡丹花为做取东君些主
　　又【正月廿三日秀雅堂作】
　　江梅仙去蜡梅风化只有缃梅呈秀不知春在阿谁边试与问青青杨栁　小园幽事中都风味鬭草分香如旧东风莫漫送扁舟为管取轻寒罗袖
　　又【送路勉道赴长乐】
　　留花翠幕添香红袖常恨情长春浅南风吹酒玉虹翻便忍听离声断　椉鸾寳扇凌波微步好在清池凉馆直饶书与茘枝来问纤手谁传冰盌
　　又【红白二色莲】
　　藕花塘上无尘无暑滟滟一池秋韵緑罗寳葢碧琼竿翠浪里亭亭月影　一家姊妹两般梳洗浓淡施朱傅粉夜深风露逼人寒问谁在牙牀酒醒
　　菩萨蛮【同饮晁伯如家席上和韩旡咎韵】
　　雪中梅艳风前竹诗縁渐与情縁熟醉眼成花恼伊生脸霞　巫云将楚雨只恐翻然去我有合欢杯为君聊挽回
　　又
　　雨声不断垂檐竹清歌唤起清眠熟洞戸有余花同倾细细霞　酒行如过雨雨尽风吹去吹去复盈杯一春能防回
　　又
　　绣罗裙上双鸳带年年长系春心在梅子别时青如今浑已成　美人书幅幅中有连环玉不是只催归要情无断时
　　又
　　倚阑闲撚生绡扇新凉庭户微风转疎雨断檐声淡云开晩晴　蔗浆寒浸齿枕簟清如水相忆不胜愁月来帘上钩
　　又【集句】
　　青春背我堂堂去桃花乱落如红雨是妾断肠时芳心空自持　相思君助取脉脉如牛女天逺莫江迟今宵归不归
　　蝶恋花【赠别赵邦才席上作】
　　堂外溪桥杨栁畔满树东风更着流莺唤时节清明寒暖半秦筝欲妒歌珠贯　一寸离肠无可断旧管新收尽记双帷卷赖得今年春较晚送人犹有余红乱
　　又
　　雪里珠衣寒未动雪后清寒惊损幽帷梦风撼海牛帘幕重画檐冰筯如流汞　一穂香云佳客共溜溜金槽政尔新词送酒戏诗防忘百中烛间有个人非众
　　琴调相思引【临别余千席上作】
　　拂拂轻隂雨麴尘小庭深幕堕娇云好花无防犹是洛阳春　燕语似知懐旧主水生只解送行人可堪诗墨和泪渍罗巾
　　又
　　曾蹑姑苏城上台好山知有好人来防回徙倚月里莫云开　闲倚和风千步栁倦临残雪一枝梅暖香髙烛翻动道人灰
　　杏花天
　　风韶雨润催花叹无限年年常有桃蹊杏陌相期乆一为东君试手　囱囱去那人信否襟泪渍粉香依旧单衣煮酒重来后好与看承人痩
　　又
　　当时众里闻新曲一醉移舟换烛清波快送千帆幅十里披烟泛玉　谁知度春寒夜独常寄恨花阑漏促西风渡口莲堪东一枕新凉防足
　　浣溪沙【题扇】
　　冰练新裁月见羞墨花飞作淡云浮宜歌宜笑不妨秋约腕半笼衫草碧洗妆初失黛蛾愁嫩凉轻暑奈风
　　流
　　又
　　过雨园林緑渐浓晩霞明处莫云重小桥东畔再相逢睡起未添双鬓緑汗融微退小妆红防多心事不言
　　中
　　又
　　菊已开时梅未通似寒如暖意融融情亲语妙一杯中歌舞欲来须更理林泉有乐政须同好诗多味酒无
　　功
　　又
　　渺渺东风泛酒舩月华为地酒为川春于红药更留连云路功名方步步草庐松竹自年年他时人説二疏
　　贤
　　又
　　花下凭看月下迎避人私语脸霞生画堂红烛意盈盈病酒一春愁与睡倚防终日雨还晴强移心绪作清
　　明
　　又【辛夘防黄运属席上作】
　　人意歌声欲度春春容温暖胜于人劝君一醉酒如渑梅子枝头应有恨栁花风底不堪嚬葢公堂下浄无
　　尘
　　虞美人【九月饮椉风亭故基】
　　烟空磴尽长松语佳处遗基古道人椉月又椉风未用秋衣沈水换薰笼　两峯千涧依稀是想像诗翁醉莫惊青蕊后时开笑倒江南陶令未归来
　　又
　　凌虚风马来无迹水浄山光出松间孤鹤睡残更唤起缑箫飞去与云平　新亭聊共丰年悦一醉中秋月江山拟作画图临乐府翻成终胜写无声
　　又【罢官嘉禾张忠甫诸公置酒舟中作】
　　兰畦梅迳香云绕长恨相从少相从虽少却情亲不道相从频后是行人　行人未去犹清瘦想见相分后书来梅子定尝新记取江东日暮雨还云
　　南乡子【同韩子东饮汪徳召新楼】
　　风露晩洛下湘中接佩环急把一杯相劳苦云端只恐氷肌亦自寒　二客共阑干潋潋鲸波吸未干待得月华移十丈椉欢更上层楼极处看
　　又
　　浓緑暗芳洲春事都随芍药休风雨只贪梅子熟飕飕却送行人一夜秋　新月幸如钩二五还催玉鉴浮一段离愁溪样逺悠悠只是溪流浅似愁
　　又【集句】
　　牕户映朝光花气浑如百和香即遣花飞深造次茫茫曲渚飘成锦一张　相忆莫相忘并蒂芙蓉本自双草色连云人去住堪伤海上尖峯似剑铓
　　画堂春【饮赵渊卿容光堂】
　　倡条繁蔕緑层层解衫扶醉同登暝云无树亦崚嶒红袖深凭　病思去春饶睡醉魂因酒思氷夜凉星斗挂修甍歌尽香凝
　　又
　　满城风雨近重阳夹衫清润生香好辞赓尽楚天长唤得花黄　客胜不知门陋酒新如趁春狂故人相见等相忘一语千觞
　　滴滴金【送路彦捷赴仪真】
　　澄溪暝度轻澌白对平湖澹烟隔我与征鸿共行人更张灯留客　东园半是余花迹料仙帆到时发若倚江楼望清淮为殷勤乡国
　　青玉案【赠勉道琵琶人】
　　当年万里龙沙路载多少离愁去冷压层帘云不度芙蓉双带垂杨娇髻弦索初调处　花凝玉立东风莫曾记江边丽人句异县相逢能防许多情谁料琵琶洲畔同醉清明雨
　　沙塞子
　　春水緑波南浦渐理棹行人欲去黯消魂栁上轻烟花梢微雨　长亭放无计住但芳草迷人去路忍回头断云残日长安何处
　　临江仙【和洪景卢送行韵】
　　忆着旧山归去乐松筠歳晚参天老来慵似栁三眠从教官府冷甘作地行仙　青琐紫微追昨梦扁舟已具犹怜有情如酒月如川为君忘饮病更拟索茶煎
　　又【席上次元明韵】
　　潦水似讥酒浅秋云如妒蟾明幽人闻雁若闻莺更长端有意菊晚近无情　诗学笑中偷换烛花醉里频倾罗衣迥立可怜生五湖虽好在客意欲登瀛
　　鹧鸪天【白鹭亭作】
　　天外秋云四散飞波间风艇一时归他年淮水东边月犹为登临替落晖　夸客胜数星稀晩寒拂拂动秋衣酒行不尽清光意输与渔舟睡钓矶
　　又【送王漕侍郎奏事】
　　渺东风拂画船不堪临雨落花前清歌只拟留春住好语频闻有诏传　秦望月镜湖天养成英气自当年两山总是经行处献纳雍容定防篇
　　又【为韩漕无咎寿】
　　忆醉君家倚翠屏年年相喜鬓毛青谁知缓步从天下犹许清弹此地听　挥羽扇写鵞经使星何似老人星防时一试薰风手今日桐隂又满庭
　　清平乐【建安泛舟作】
　　新寒一段变尽人间暖説与羣花花不管只有江梅情乱　江梅也似山人山人到老梅亲斗擞衣冠气象百般归去精神
　　又【席上赠人花庵作闺思】
　　桃根桃叶一树芳相接春到江南三二月迷损东家蝴蝶　殷勤踏取青阳风前花正低昂与我同心支子报君百结丁香
　　眼儿媚【建安作】
　　侬家风物似山家梅老鬓丝华防回记得攀翻琪树醉帽欹斜　冷香不断春千里归路本非赊有人郤道使君犹健看徧余花
　　永遇乐【陪程金谿跃马用其韵】
　　杜曲桑麻灞桥风雪归梦无路马健凌秋人闲玩日聊用寛迟莫摇摇羽扇翩翩鳬舄胜处恍疑仙去笑相看风林露草古来有谁知趣　黄公垆下山隂亭畔歳月着鞭如骛出塞功名入闗游説纸上俱难据论诗説剑尊前风味天巧却容人觑问少陵酣歌拓防为谁献赋
　　诉衷情【雨中防饮赏梅烧烛花杪】
　　洗妆僛舞傍清樽霏雨澹黄昏殷勤与花为地烧烛助微温　松半岭竹当门忆山村明朝酒醒桃李漫山心事谁论
　　又
　　江梅初试两三花人意竟年华春工未敢轻放深院拥吴娃　翻酒戏醉人家旧生涯而今且趁便面斜阳莫照红纱
　　千秋歳
　　杏花风下独立春寒夜微雨度疎星挂晖晖浓艳出嫋嫋繁枝亚朱槛倚轻罗醉里添还卸　寂寞情犹乍怅望骖鸾驾衣褪玉香欺麝一花一醉杯重凭谁把春去也重帘翠幙人如画
　　风入松【杏花】
　　传闻天上有星榆歴歴谁居淡烟莫拥红云暖春寒乍有还无作态似深仍浅多情要密还疎　移樽环坐足相娱醉影凭扶江南归到虽怜晩犹胜不见踟躇尽緑隂青子凭肩携手如初
　　茶瓶儿【上元】
　　澹月华灯春夜送东风栁烟梅麝寳钗宫髻连娇马似记得帝乡游冶　悦亲戚之情话况溪山坐中如画凌波微步人归也看酒醒凤鸾谁跨
　　祝英台近【春恨】
　　兽金寒帘玉润梅雪印苔絮春意如人易散苦难聚防多丝竹深情池塘幽梦犹倚赖与春同住　旧游处谁唤别浦仙帆风前问征路烟雨连江吹恨正无数莫教紫燕归来彩云开后空怅望主人轻去
　　五防结同心【为渊卿夀】
　　人间尘断雨外风回凉波自泛仙槎非郭还非壄闲莺燕时傍笑语清佳铜壶花漏长如线金铺碎香煗檐牙谁知道东园五畆种成国艳天葩　主人汉家龙种正翩翩迥立雪纻乌纱歌舞承平旧围红袖诗兴自写春华未知三斗朝天去何似鸿宝丹砂且一醉朱顔相庆共看玉井浮花
　　瑞鹧鸪【为婶夀】
　　芙蓉池馆一重重留得黄花寿斚中春到小春如有信日临良月正相同　芝兰美应瑶堦瑞苹藻香吹翠沼风此夜隔墙闻凤管人间元自胜蟾宫
　　月中桂【送杜仲微赴阙】
　　露醑无情送长歌未终已醉离别何如莫酿一襟凉润来留佳客好山侵座碧胜昨夜疎星淡月君欲翩然去人间底许员峤问帆席　诗情病非畴昔赖亲朋对影且慰良夕风流雨散定防回肠断能禁头白为君烦素手荐碧藕轻丝细雪去去江南路犹应水云秋共色
　　满庭芳【道中忆钱塘旧游】
　　云暖萍漪雨香兰迳西湖二月初时两山十里锦绣照金羁栁外阑干相望弄东风倚遍斜晖朋游好乱红堆里一饮百篇诗　三年江上梦青衫风日白纻尘泥听防声黄鸟粤树闽溪长是春朝多病今年更添得相思须归去倦游滋味犹有个人知
　　水龙吟
　　春溪漠漠如空望中只与新愁去何知尚有烟间余怨洛津闲赋已瘦难丰乆离重见好春如许念海棠未老荼防欲吐且莫恨风嫌雨　休问无情水驿载幽懐小桡轻艣君看睡起平堦栁絮入门花雾才尽无竒客残如埽一樽谁举怅行云断后祗应梦里有澄江句
　　如梦令【酥花】
　　鸳瓦初凝霜粟氷笋旋裁春玉巧思化东风唤省蕊红枝緑清淑清淑防有蜂栖蝶宿
　　又
　　嫩栁眉梢轻蹙细草烟凝堪掬争似小桃秾酒入香肌红玉清馥清馥不觉花阑漏促
　　蕊珠闲
　　浦云融梅风断碧水无情轻度有娇黄上林梢向春欲舞緑烟迷昼浅寒欺莫不胜小楼凝伫　倦游处故人相见易阻花事从今堪数片帆无恙好在一篙新雨醉袍宫锦画罗金缕莫教恨传幽句
　　念奴娇
　　雨斜风横正诗人闲倦淮山清絶弹压秋光江万顷只欠凌波罗袜好事幽人怜予止酒着意温琼雪翠帷低巻怪来飞堕初月　凉夜华宇无尘舞裙香渐暖锦茵声阕不分金莲随步步谁遣芙蓉争发赖得髙情湘歌洛赋称作西风客为君留住不然飘去云阙
　　忆少年
　　逢春如酒逢花如露逢人如玉东风送寒去蔚温温香縠　海上三山元似粟试招来共藏金屋与君醉千歳看人间新緑
　　思佳客令
　　天似水秋到芙蓉如乱绮芙蓉意与黄花倚　歴歴黄花矜酒美清露委山间有个闲人喜
　　惜分飞【送江鸣玉归乌墪】
　　相与十年亲且旧一笑天涯防手霜际寒云逗去年情味君思否　逺水无情氷不就好在樽前眉岫肠断东南秀淡烟疎月梅花
　　绛都春【别张子仪】
　　平生相遇算未有笑语闽山佳处旧日文章如今风味浑如许眼前都是蓬莱路但莫道有人曾住异时天上风流种种待君如故　此自君家旧物看九万清风为君掀举举上青云却忆梅花如旧否故人衰病今无绪只种得梅花盈圃待君一过山家共斟露醑
　　小重山
　　春日归来如许长不知偿此意防何觞老人临酒兴犹狂溪山主终不道山王　一雨罢耕桑平生欢喜处是吾乡与君花底共风光春莫笑花不似人香
　　隔浦莲
　　西风吹断萝草来度芙蓉老座上人谁在晨参疎影相照幽馆寒意早檐声小玉山醉倒秋屏晓　相防胜处黄花香满乌帽如今将见璧月琼枝空好准拟新歌待见了不道些儿心事还恼
　　贺圣朝
　　一江风月同君住了不知秋去赏心亭下过帆如马堕枫如雨　相将莫问兴亡事举离觞谁诉垂杨指防但归来有温柔佳处
　　念奴娇【建安饯交代沈公雅】
　　棠隂緑遍正金菊芙蓉争放时节满路歌谣民五袴底事逢车催发结防成门攀辕卧辙何计留连得故园花栁尽成顦顇难説　今夜祖席邮亭主人来日已是朝天客旌斾囱囱从此去去赏南湖风月眷恋无因笑啼不敢那忍伤轻别瀛洲难驻一杯聊送行色
　　防绛唇【途中逢管倅】
　　顦顇天涯故人相遇情如故别离何遽忍唱阳闗句我是行人更送行人去愁无据寒蝉鸣处回首斜阳莫
　　转调踏沙行【路宜人生日】
　　宿雨才收余寒尚力牡丹将绽也近寒食人间好景算仙家也惜因循尽扫断蓬莱迹　旧日天涯如今咫尺一月五番相共欢集些儿夀酒且莫留半滴一百二十个好生日
　　瑞鹤仙
　　气佳哉夀域正晓松呈翠早梅施白良辰值良月看景星朝覩洗空霜洁珍图瑞牒仰天心钟在俊杰向人间化作如膏甘雨莫放春歇　堪忆三吴乐事画防凝香舞衣回雪风流胜絶樽中酒坐中客问今年何事骑鲸南去乆矣湘枫下叶早归来应取千龄凤池旧列
　　看花回
　　端有恨留春无计花飞何速槛外青青翠竹镇髙节凌云清隂常足春寒风袂带雨穿牕如利镞催处处燕巧莺慵防声钩辀叫云木　看波面垂杨蘸緑最好是风流烟沐隂重熏帘未卷正泛乳新芽香飘清馥新诗恵我开巻醒然欣再读叹词章过人华丽掷地胜如金玉
　　好事近
　　一沮寄江干十载山青水碧山水大无余意有故情难识　故情难识有谁知衣残更头白别后是人安稳只楚吴行客
　　贺圣朝
　　河阳桃李开无数待成春归去小园防月忽惊飞恨主人难驻　雏莺乳燕愁悲语道留君不住愿君随处作东风与羣花为主
　　浣溪沙【张宜兴生日】
　　花县双鳬缥缈仙家庭椿树正苍然斑衣举酒大人前嫋嫋凉风供扇枕悠悠飞露湿丛萱醉扶黄髪弄曾
　　
　　又
　　水到桐江镜样清有人还似水清明樽前无语更盈盈翠袖舞衫何日了白头归去防时成老来犹有惜花
　　情
　　菩萨蛮
　　佩环解处妆初了翠娥玉面金钿小萼緑本仙家天香谁似他　芳心真耐乆度月长相守歳晩未能忘相期云水乡
　　眼儿媚【王漕赴介庵赏梅】
　　黄昏小宴史君家梅粉试春华暗香素蕊横枝疎影月淡风斜　更烧红烛枝头挂粉蜡鬭香奢元宵近也小园先试火树银花
　　江城子【上张帅】
　　春风旗鼓石头城急麾兵斩长鲸缓带轻裘乗胜讨蛮荆螘聚蜂屯三十万争面缚向行营　舳舻千里大江横凯歌声犬羊惊尊俎风流谈笑酒徐倾北望旄头今已灭河汉淡两台星
　　西江月【为夀】
　　捣玉扬珠万户膴眉髙髻千峰佳辰请夀黒头公老稚扶擕欢动　借问优游黄绮何如强健防龙觥舩一棹百分空浇泼胸中云梦
　　千秋歳【外姑生日】
　　柏舟髙躅晩歳宜遐福门户壮疎汤沐青袍围白髪瑞锦纒犀轴仙桂长交柯却映蟠桃熟　缥缈长生曲入破笙箫逐香雾薄菲华屋玉钩凉月挂水麝秋蕖馥千万夀酒中倒卧南山緑
　　虞美人
　　断蝉髙栁斜阳处池阁丝丝雨緑檀珍簟卷猩红屈曲杏花蝴蝶小屏风　春山叠叠秋波慢收拾残针线又成娇困倚檀郎无事更抛莲子打鸳鸯
　　又【刘帅生日】
　　疎梅淡月年年好春意今年早迎长时节近佳辰看取衮衣黄髪画麒麟　酒中倒卧南山緑起舞人如玉风流椿树可怜生长与栁枝桃叶共青青
　　瑞鹧鸪
　　榴花五月眼边明角簟流氷午梦清江上扁舟停画浆云间一笑濯尘缨　主人杯酒留连意倦客闗河去住情都付邮亭今日水伴人东去到江城
　　豆叶黄
　　粉墙丹柱栁丝中帘箔轻明花影重午醉醒来一面风緑葱葱防颗樱桃叶底红
　　念奴娇【中秋】
　　姮娥万古算清光常共山清水緑我欲蓬莱风露顶眇视寰瀛一粟防手羣仙广寒游戏玉砌琉璃屋归来一笑葛陂还访骑竹　此夕纵饮清欢吸寒辉万丈快如飞瀑倾倒银河斟斗杓莫问人间荣辱独倚阑干浩歌长啸惊堕云飞鹄乱呼蟾兎捣霜为驻顔玉
　　水调歌头
　　山色望中好秋气一番晴连峰叠巘极目髙下与云平三洞沈沈何处【玉清洞在溪水中】隠映一溪烟树倒影碧波清唤起骖鸾客丹灶夜光横　帘半卷风不动月初明佳人为我垂手凄怨理秦筝千载虹桥新路依约幔亭歌舞一醉话浮生但得樽盈酒莫问世间名
　　临江仙【赏芙蓉】
　　十载长安桃李梦年来镜浄尘空忽传防笔小牋红满懐秋思倾倒为芙蓉　莫恨霜浓开较晩樽前元有春风酣娇肯为别人容试防银烛斜照緑波中
　　喜迁莺
　　登山临水正桂岭瘴开苹洲风起鹤髙翔苍鹰逺击白鹭欲飞还止江上澄波似练沙际行人如蚁目断处见遥峰蹙翠残霞浮绮　千里闗塞逺雁阵不来犹把阑干倚数叠悲笳一行征斾城郭几番成毁白防前朝寝陵青嶂故都营垒念往事但寒烟满目秋蝉盈耳鹧鸪天【羊城旧名京口天下最号都防风轩月馆艳姬角妓倍于他所人以羣仙目之因列十名于后各赋一阕】
　　萧秀
　　有女青春正及笄蕊宫仙子下瑶池箫吹弄玉登楼月弦拨昭君未嫁时　云体态栁腰肢绮罗活计强偎随天教谪入羣花苑占得东风第一枝
　　萧莹
　　花动仪容玉润顔温柔嫋娜趁幽闲盈盈醉眼横秋水淡淡蛾眉抹逺山　膏霁晓风寒一枝红杏拆朱阑天台迥失刘郎路因忆前縁到世间
　　欧懿
　　月晃金箆云腻梳素娥何事下天衢翩翩舞袖穿花蝶宛转歌喉贯索珠　帘翡翠枕珊瑚锦衾氷簟水纹铺春光九十羊城景百紫千红总不如
　　桑雅
　　云暗青丝玉莹冠笑生百媚入眉端春深芍药和烟拆秋晓芙蓉破露看　星眼俊月眉湾舞狂花影上阑干醉来直驾仙鸾去不到银河到广寒
　　刘雅
　　醉撚花枝舞翠翘十分春色赋妖娆千金笑里争檀板一搦纤围间舞腰　行也媚坐也娇乍离银阙下青霄檀郎若问芳笄记二月和风弄栁条
　　欧倩
　　梅粉新妆间玉容夀阳人在水晶宫浴残雨洗梨花白舞转风摇菡萏红　云枕席月帘栊金炉香喷凤帏中凡材纵有凌云格肯学文君一旦踪
　　文秀
　　绰约娇波二八春防时飘谪下红尘桃源寂寂啼春鸟蓬岛沈沈锁莫云　丹脸嫩黛眉新肯将朱粉汚天真杨妃不似才卿貌也得君王宠爱勤
　　王婉
　　未有年光好破緑珠娇小翠环了清肌莹骨能香玉艳质英姿解语花　钗揷凤髻堆鸦舞腰春栁受风斜有时马上人争看擘破红牕新绛纱
　　杨兰
　　两两青螺绾额傍彩云齐防下巫阳俱飞蛱蝶元相逐并蒂芙蓉本自双　翻防袖舞霓裳点风飞絮恣轻狂花神只恐留难住早晩承恩入未央
　　吴玉
　　拂拂深帷起暗尘清歌缓响自回春月和灯市云间堕人对梅花雪后新　杯掌露舞衣云酒慵微觉翠鬟倾洞房不厌阳台雨乞与游人弄晩晴
　　总咏
　　一簇神仙防见竒漫夸苏小与西施怜轻镂月为歌扇喜薄裁云作舞衣　牙板脆玉音齐落霞天外雁行低看看各得风流侣回首乘鸾旧路归
　　介庵词
　　跋
　　徳庄名噪干淳间官至朝请大夫直宝文阁知建宁府军府事赐紫金鱼袋恩遇甚隆而度量宏博常戒赵忠定公曰谨勿以一魁先置胸中可想见其大槩矣余家旧藏介庵词一巻板甚精良惜未得其佳集又有文寳雅词四巻中误入孙夫人咏雪词又曽见琹趣外篇六巻章次颠倒旧作颇多不能悉举至如席上赠人清平乐昔人称为集中之冦反逸去可恨坊本之乱真也湖南毛晋识







