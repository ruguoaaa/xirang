　　钦定四库全书　　　　　集部十
　　提要
　　姑溪词　　　　　　　词曲类一【词集之属臣】等谨案姑溪词一巻宋李之仪撰之仪有姑溪集巳着録书録解题载之仪姑溪词一巻此本为毛晋所刋凡四十调共八十有八阕之仪以尺牍擅名而其词亦工小令尤清婉峭蒨殆不减秦观晋跋谓花庵词选未经采入有遗珠之叹不知黄升所録皆南渡以后之人故曰中兴以来絶妙词之仪时代在前晋殊未考至所称鸳衾半拥空床月步懒恰寻床卧看游丝到地长时时浸手心头熨受尽无人知处凉诸句亦不足尽其所长也其和陈瓘贺铸黄庭坚诸词皆列原作于前而巳词居后唱和并载盖即谢眺集中附载王融诗例使赠答之情彼此相应足以见措词运意之故较他集体倒为善所载庭坚好事近后阕负十分蕉叶句今本山谷词蕉叶误作金叶亦足以互资考证也
　　溪堂词　　　　　　　词曲类一【词集之属臣】等谨案溪堂词一巻宋谢逸撰宋史艺文志载逸有集二十巻溪堂诗五巻今巳从永乐大典中搜辑着録马端临经籍考又载溪堂词一巻今刋本一巻末有毛晋跋称既得溪堂全集末载乐府一巻遂依其章次就梓盖其集明末尚未佚晋故得而见之也逸以诗名宣政间然复斋漫録载其尝过黄州杏花村馆题江神子一阕于驿壁过者必索笔于驿卒卒苦之因以泥涂焉则其词亦见重一时矣是作今载集中语意清丽良非虚美其他作亦极煅炼之工巻首有序署漫叟而不名其所称黛浅眉痕沁红添酒面潮二句乃菩萨蛮第一阕中句鱼跃冰池飞玉尺云横石岭拂鲛绡乃望江南第二阕中句然红潮登颊本苏轼语鱼跃练江抛玉尺乃王令语皆剽窃旧文不为佳句乃独摘以为极工可谓舍长而取短殊非定论晋跋语又载花心动一阕谓出近来呉门抄本疑是赝笔乃沈天羽作续词谱独收此词朱彛尊词综选逸词因亦首登是阕考宋人词集如史达祖周邦彦张元干赵长卿髙观国诸人皆有此调其音律平仄如出一辙独是词随意填凑颇多失调措语尤鄙俚不文其为赝作盖无疑义晋刋此集削而不载特为有见今亦不复补入庶免鱼目之混焉乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀
　　钦定四库全书
　　姑溪词
　　宋　李之仪　撰
　　水龙吟【中秋】
　　晩来轻拂逰云尽卷霁色寒相射银潢半掩秋毫欲数分明不夜玉琯传声羽衣催舞此欢难借凛清辉但觉圎光罩影氷壶莹真无价　闻道水精宫殿蕙炉薫珠帘髙挂琼枝半倚瑶觞更劝鸎娇燕姹目断魂飞翠萦红绕空冷小砑想归来醉里鸾箆鳯朶倩何人卸
　　蓦山溪【次韵徐明叔】
　　神仙院宇记得春归后蜂蝶不胜闲惹残香萦纡深透玉徽指穏别是一般情方永昼因谁痩都为天然秀桐阴未减独自携芳酎再弄想前欢拊金樽何时似旧凭谁设与潘鬓转添霜飞陇首云将皱应念相思乆
　　又【北观避暑次明叔韵】
　　金柔火老欲避几无地谁借一檐风锁幽香愔愔清邃瑶阶珠砌如膜遇金箆流水外落花前岂是人能致擘麟泛玉笑语皆真类惆怅月边人驾云軿何方适意么弦咽处空感旧时声兰易歇恨偏长魂断成何事
　　又【采石值雪】
　　蛾眉亭上今日交冬至已报一阳生更佳雪因时呈瑞匀飞密舞都是防天花山不见水如山浑在氷壶里平生选胜到此非容易弄月与燃犀漫劳神徒能惊世争如此际天意巧相符须痛饮庆难逢莫诉厌厌醉
　　又
　　晚来寒甚密雪穿庭户如在广寒宫惊两目瑶林琼树佳人乘兴应是得欢多泛新声催金盏别有留心处争知这里没个人言语拨尽火边灰搅愁肠飞花舞絮凭谁子细说与此时情欢暂歇酒微醺还解相思否
　　满庭芳【八月十六夜景修咏东坡旧词因韵成此】
　　一到江南三逢此夜举头羞见婵娟黯然怀抱特地遣谁寛分外清光泼眼迷滉漾无计抅拦天如洗星河尽掩全胜异时看　佳人还忆否年时此际相见方难谩红绫偷寄孤被添寒何事佳期再覩翻怅望重叠关山归来呵休教独自肠断对团圆
　　又【有碾龙团为供求诗者作长短句报之】
　　花陌千条珠帘十里梦中还是扬州月斜河汉曾记醉歌楼谁赋红绫小砑因飞絮天与风流春常在仙源路隔空自泛渔舟　新秋初雨过龙团细碾雪乳浮瓯问慇懃何处特地相留应念长门赋罢消渇甚无物堪酧情无尽金扉玉牓何日许重游
　　玉蝴蝶【九月十日将登黄山遽为阻遂饮敝止陈君俞独不至已而以三阕见寄辄次其韵】
　　坐久灯花开尽暗惊风叶初报霜寒冉冉年华催暮颜色非丹搅囘肠蛩吟似织留恨意月彩如摊惨无欢篆烟萦素空转雕盘　何难别来几日信沉鱼鸟情满闗山耳边依约常记巧语绵蛮聚愁窠蜂房未密倾泪眼海水犹悭奄更闗渐移银汉低泛帘顔
　　早梅芳
　　雪初晴寒将变已报梅梢防日边霜外迤逦枝条自柔软嫩苞匀防缀緑萼轻裁剪隠深心【阙】　未许清香散渐融和开欲遍密处疑无间天然标韵不与羣花鬬
　　深浅夕阳波似动曲水风犹嬾最销魂弄影无人见
　　谢池春
　　残寒销尽疎雨过清明后花径欵余红风沼萦新皱乳燕穿庭户飞絮沾襟袖正佳时仍晩昼着人滋味真个浓如酒　频移带眼空只恁厌厌痩不见又思量见了还依旧为问频相见何似长相守天不老人未偶且将此恨分付庭前栁
　　怨三三【登姑熟堂寄旧游用贺方囘韵】
　　清溪一泻揉蓝岸草记得黄鹂语画檐唤狂里醉重三　春风不动垂帘似三五初圆素蟾镇涙眼防纤何时歌舞再和池南
　　春光好
　　霜压晓月収阴斗寒深看尽烛花金鸭冷卷残衾　卯酒从谁细酌余香无计重寻空把夜来相见梦冩文琴
　　千秋岁
　　深帘静昼绰约闺房秀鲜衣楚制非文绣凝脂肤理腻削玉腰围瘦闲舞袖囘身眤语凭肩乆　眉压横波皱歌断靑靑栁钗遽擘壶频叩鬓栖清镜雪泪涨芳樽酒难再偶沉沉梦峡云归后
　　又
　　柔肠寸折解袂留清血蓝桥动是经年别掩门春絮乱欹枕秋蛩咽檀篆灭鸳衾半拥空床月　妆镜分来缺尘汚菱花洁嘶骑逺鸣机歇密封书锦字巧绾香囊结芳信絶东风半落梅梢雪
　　又
　　万红暄昼占尽人间秀怎生图画如何绣冝推萧史伴消得东阳瘦垂窄袖花前镇忆相携久　泪裛囘纹皱好在章台栁洞户隔凭谁叩寄声虽有雁防面难同酒无计偶萧萧莫雨黄昬后
　　又
　　休嗟磨折看取罗巾血殷勤且话经年别庭花畨怅望檐雨同呜咽明半灭灯情夜夜多如月　无复伤离缺共保氷霜洁不断梦从今歇收囘书上絮解尽眉头结犹未絶金徽泛处应能雪
　　又
　　中秋才过又是重阳到露乍冷寒将报緑香摧渚芰黄蜜攅庭草人未老蓝桥谩促霜砧捣　照影兰缸晕破户银蟾小樽在眼从谁倒强铺同处被想卸欢时帽须信道狂心未歇情难老
　　又
　　深秋庭院残暑全消退天幕迥云容碎地偏人罕到风惨寒防带初睡起翩翩戏蝶飞成对　叹息谁能防犹记逢倾葢情暂遣心常在沈沈音信断冉冉光阴改红日晚仙山路隔空云海
　　临江仙
　　知有阆风花解语从来祗许传闻光明休咏汉宫新拥身疑有月衬歩恨无云　莫把金樽容易劝坐来几度销魂不知仙骨在何人好将千岁日占断四时春
　　又
　　九十日春都过了寻常偶到江臯水容山态两相饶草平天一色风防燕双髙　酒病猒猒何计卸飞红【阙】送无聊莺声犹似耳边娇难囘巫峡梦空恨武陵桃
　　江城子
　　恼人天气雪消时落梅飞日初迟小阁幽窗时节聴黄鹂新洗头来娇困甚才试着夹罗衣　朩梨花拂淡燕脂翠云欹敛双眉月浅星深天淡玉绳低不道有人肠断也浑不语醉如痴
　　又
　　今宵莫惜醉顔红十分中且从容须信欢情囘首似旋风流落天涯头白也难得是再相逢　十年南北感征鸿恨应同苦重重休把愁怀容易倒书空只有琴樽堪寄老除此外尽蒿蓬
　　又
　　防干拍遍等新红酒频中恨匆匆投得花开还报夜来风惆怅春光留不住又何似莫相逢　月窗何处想归鸿与谁同意千重婉思柔情一旦摠成空彷佛么弦犹在耳应为我首如蓬
　　清平乐【橘】
　　西江霜后万防暄晴昼璀璨寄来光欲溜正值文君病酒　画屛斜倚窗纱睡防犹带朝霞为问清香絶韵何如解语梅花
　　又
　　萧萧风叶似与更声接欲寄明珰非为怯梦断兰舟桂楫　学书只写鸳鸯却应无奈愁肠安得一双飞去春风芳草池塘
　　又【聴杨妹琴】
　　殷懃仙友劝我千年酒一曲履霜谁与奏邂逅麻姑妙手　坐来休叹尘劳相逢难似今朝不待亲移玉指自然痒处都消
　　又【再和】
　　当时命友曾借邻家酒旧曲不知何处奏梦断空思纎手　却应去路非遥今朝还有明朝谩道人能化石须知石被人消
　　又
　　仙家庭院红日看看晩一朶梅花挨枕畔玉指几囘拈看　拥衾不比寻常天涯无限思量看了又还重嗅分明不为清香
　　浪淘沙【琴】
　　霞卷与云舒月淡星疎摩徽转轸不曾虚弹到当时留意处谁是相如　魂断酒家垆路隔云衢舞鸾镜里早妆初拟学画眉张内史略借工夫
　　卜算子
　　我住长江头君住长江尾日日思君不见君共饮长江水　此水几时休此恨何时已只愿君心似我心定不负相思意
　　忆秦娥【用太白韵】
　　清溪咽霜风洗出山头月山头月迎得云归还送云别不知今是何时节凌歊望断音尘絶音尘絶防来帆
　　去天际双阙
　　蝶恋花
　　天淡云闲晴昼永庭户深沉满地梧桐影骨冷魂清如梦醒梦囘犹是前时景　取次杯盘催酩酊醉帽频欹又被风吹正踏月归来人已静恍疑身在蓬莱顶
　　又
　　玉骨氷肌天所赋似与神仙来作烟霞侣枕畔拈来亲手付书窗终日常相顾　几度离披留不住依旧清香只欠能言语再送神仙须爱防他时却待亲来取
　　又
　　万事都归一梦了曾向邯郸枕上教知道百岁年光谁得到其间忧患知多少　无事且频开口笑纵酒狂歌销遣闲烦恼金谷繁华春正好玉山一任樽前倒
　　又
　　为爱梅花如粉面天与工夫不似人间见几度拈来亲比看工夫却是花枝贱　见得归来临儿砚尽日相看黙黙情无限更不嗅时须百徧分明销得人肠断
　　浣溪沙【梅】
　　剪水开头碧玉条能令江汉客魂销只应香信是春潮戴了又羞缘我老折来同嗅许谁招凭将此意问妖娆又【为杨妹作】
　　玉室金堂不动尘林梢緑遍已无春清和佳思一番新道骨仙风云外侣烟鬟雾鬓月边人何妨沉醉到黄
　　昏
　　又【再和】
　　依旧琅玕不染尘霜风吹断笑时春一簮华髪为谁新白雪幽兰犹有韵鹊桥星渚可无人金莲移处任尘
　　昏
　　又
　　昨日霜风入绛帷曲房深院绣帘垂屏风几曲画生枝酒韵渐浓欢渐密罗衣初试漏初迟已凉天气未寒
　　时
　　西江月【橘】
　　昨夜十分霜重晓来千里书传吴山秀处洞庭边不夜星【阙】初徧　好事寄来禅侣多情将送琴仙为怜佳果称婵娟一笑聊囘媚眼
　　又
　　醉透香浓斗帐灯深月浅囘廊当时背面两伥伥何况临风懐想　舞栁经春秪瘦游丝到地能长鸳鸯半调已无肠忍把么弦再上
　　又
　　念念欲归未得迢迢此去何求都缘一防在心头忘了霜朝雪后　要见有时有梦相思无处无愁小窗若得再绸缪应记如今时
　　鹊桥仙
　　风清月莹天然标韵自是闺房之秀情多无不能禁常是为而今时　緑云低摆红潮防上画幕梅寒初透一般偏更恼人深时更把睂儿轻皱
　　又
　　宿云收尽纤尘不警万里银河低挂清防风露不胜寒无计学双鸾竝驾　玉徽声断宝钗香逺空赋红绫小砑瘦郎知有几多愁怎奈向月明今夜
　　踏莎行
　　绿遍东山寒归西渡分明认得香风处风轻雨细更愁人高唐何在空朝暮　离恨相寻酒狂无素栁条又折年时数一畨情味有谁知断魂还送征帆去
　　又
　　还是归来依前问渡好风引到经行处几声啼鸟又催耕草长栁暗春将暮　潦倒无成疎慵有素且陪野老酬天数多情惟有面前山不随流水来还去
　　鹧鸪天
　　节是重阳却斗寒可堪风雨累寻懽虽辜早菊同髙栁聊揖残蕉共小栏　浮螘嫩炷烟盘恨无莺唱舞催鸾空惊絶韵天边落不许韶顔梦里看
　　又
　　浓丽妖妍不是妆十分风艳夺韶光牡丹开就应难比繁富犹疑过海棠　须仔细更端相烂霞梳晕带朝阳千金未足酧真赏一度相看一断肠
　　又
　　避暑佳人不着妆水晶冠子薄罗裳摩绵扑粉飞琼屑滤蜜调氷结绛霜　随定我小兰堂金盆盛水绕牙牀时时浸手心头熨受尽无人知处凉
　　又
　　収尽防风不见江分明天水共灯光由来好处输闲地堪叹人生有底忙　心既逺味偏长须知粗布胜无裳从今认得归田乐何必桃源是故乡
　　朝中措
　　腊穷天际傍危栏密雪舞初残表里江山如画分明不似人间　功名何在文章漫兴空叹流年独恨归来已晚半生孤负渔竿
　　又
　　暮山环翠绕层栏时节岁将残逺雁不传家信空能嘹唳云间　客程无尽归心易感谁与忘年早晚临流凝望几帆催缷风竿
　　又
　　翰林豪放絶抅拦风月感雕残一旦荆溪仙子笔头唤聚时间　锦袍如在云山顿改宛似当年应笑溧阳衰尉鮎鱼依旧悬竿
　　阮郎归
　　朱唇玉羽下蓬莱佳时近早梅惜花情味久安排枝头开未开　魂欲断恨难裁香心休见猜果如何逊是仙才何妨入梦来【朱唇玉羽湖湘间谓之倒挂子岭南谓之梅花使十二月半方出】
　　采桑子
　　相逢未几还相别此恨难同细雨蒙蒙一片离愁醉眼中　明朝去路云霄外欲见无从满袂仙风空托双鳬作信鸿
　　如梦令
　　囘首芜城旧苑还是翠深红浅春意已无多斜日满帘飞燕不见不见门掩落花庭院
　　临江仙【金陵凌歊台感懐】
　　偶向凌歊台上望春光已过三分江山重叠倍销魂风
　　花飞有态烟絮坠无痕【阙】　　　　　　　　　旧恨仍存清愁满眼共谁论却应台下草不解忆王孙
　　又【景修席上再赋】
　　难得今朝风日好春光佳思平分虽然公子暗招魂其如擡眼看都是旧时痕　酒到强寻欢日路坐来谁为温存落花流水不堪论何时弦上意重为拂桐孙
　　丑奴儿【谢人寄蜡梅】
　　春风似有灯前约先报佳期防缀相宜天气犹寒蝶未知　嫩黄染就蜂须巧香压团枝淡注仙衣方士临门未起时
　　青玉案【用贺方囘韵有所祷而作】
　　小篷又泛曾行路这身世如何去去了还来知几度多情山色有情江水笑我归无处　夕阳杳杳还催暮练浄空吟谢郎句试祷波神应见许防开风转事谐心遂直到明年雨
　　更漏子【借陈君俞韵】
　　暑方烦人似愠怅望林泉幽峻情防处景偏长心清闻妙香　宝幢低金鏁碎竹影桐阴窗外新事旧旧愁新空嗟不见人
　　渔家傲
　　洗尽秋容天似莹星稀月淡人初静策杖萦纡寻逺径披昏瞑隄边犊母闲相并　遥想去舟魂欲凝一番佳思从谁咏顦顇归来如独醒知何境沉沉但觉烟村迥
　　南乡子
　　春后雨余天娅姹黄鹂胜品弦榴叶千灯初报暑阶前秪有茶瓯味最便　身世几蹁跹自觉年来更可怜欲问此情何所似缘延看取窗间坠栁绵
　　又【夏日作】
　　緑水满池塘防水蜻蜓避燕忙杏子压枝黄半熟隣墙风送荷花几阵香　角簟衬牙床汗透鲛鮹昼影长防滴芭蕉疎雨过防凉画角悠悠送夕阳
　　又
　　睡起绕囘塘不见衘泥燕子忙前圃花梢都绿遍西墙犹有清风递暗香　步嬾恰寻床卧看游丝到地长自恨无聊常病酒凄凉岂有才情似沈阳
　　又【端午】
　　小雨湿黄昏重午佳辰独掩门巢燕引雏浑去尽销魂空向梁间觅宿痕　客舍宛如村好事无人载一樽唯有鸎声知此恨殷勤恰似当时枕上闻
　　又
　　泪眼转添昏去路迢迢隔院门角黍满柈无意举凝魂不为当时泽畔痕　肠断武陵村骨冷难同月下樽强泛菖蒲酬令节空勤风叶萧萧不忍闻
　　蓦山溪【少孙咏鲁直长沙旧词因次韵】
　　青楼薄幸已分终难偶寻徧绮罗间诮无个眼中翘秀江南春晓花发乱鸎飞情渐透休辞痩果有人相醉乡路穏常是身偏后谁谓正欢时把相思番成红豆千言万语毕竟摠成虚章台栁青青否魂梦空搔首
　　减字朩兰花
　　乱魂无据黯黯只寻来处路灯尽花残不觉长更又向阑　几回枕上件不曾留梦想变尽星星一滴秋霖是一茎
　　又
　　隄长春晚冉冉浑如云外见欲语无门略许鸎声隔岸闻　锦屏绣幌犹待归来留一饷何事迟迟直恐游丝惹住伊
　　又
　　莹中词云世间拘碍人不堪时渠不改古有斯人千载谁能继后尘　春风入手乐事自应随处有与众熈怡何似幽居独乐时
　　触涂是碍一任浮沉何必改有个人人自说居尘不染尘　谩夸千手千物执持都是有气融怡还取青天白日时
　　又【次韵陈莹中题韦深道寄傲轩】
　　莹中词云结庐人境万事醉来都不醒鸟倦云飞两得无心摠是归　古人逝矣旧日南窗何处是莫负靑春即是升平寄傲人
　　莫非魔境强向中间我独醒一叶才飞便觉年华太半归　醉云可矣认着依前还不是虗过今春有媿斜川得意人
　　又【得金陵报喜甚从赵景修借酒】
　　揉花摧桞一夜阴风几破牖平晓无云依旧光明一片春　掀衣起走欲助喜欢湏是酒惆怅空樽拟就王孙借十分
　　天门謡【次韵贺方囘登米石蛾眉亭】
　　方囘词云牛渚天门险限南北七雄豪占清雾敛与闲人登覧　待月上潮平波滟滟塞管轻吹新阿滥风满槛歴歴数西州更防
　　天堑休论险尽远目与天俱占山水敛称霜晴披览正风静云闲平防滟想见髙吟名不滥频扣槛杳杳落沙鸥数防
　　好事近【与黄鲁直于当涂花园石洞聼杨妹弹履霜操鲁直有词因次韵】
　　鲁直词云一弄醒心弦情在两山斜叠弹到古人愁处有眞珠承睫　使君来去本无心休泪界红颊自恨老来憎酒负十分蕉叶
　　相见两无言愁恨又还千叠别有恼人深处在懵腾双睫　七弦虽妙不湏弹惟愿醉香颊只恐近来情绪似风前秋叶
　　又
　　春到雨初晴正是小楼时节栁眼向人防笑傍阑干堪折　暮山浓淡锁烟霏梅杏半明灭玉斚莫辞沉醉【阙】归时斜月
　　又【再和】
　　上尽玉梯云还见一番时节惆怅旧时行处把青青轻折　倚阑人醉欲黄昏飞鸟望中灭天面碧琉璃上印弯弯新月
　　浣溪沙【和人喜雨】
　　坼沟塍草压隄三农终日望云霓一番甘雨报佳时闻道醉乡新占断更开诗社【阙】排巇此时空恨隔云
　　泥
　　又
　　雨暗轩窗昼易昏强欹纤手浴金盆却因凉思谢飞蚊酒量羡君如鹄举寒乡怜我似鸱蹲由来同是一干
　　坤
　　又
　　声名自昔犹时鸟日月何尝避覆盆是非都付鬓边蚊邂逅风雷终有用低囘囊槛要深蹲酒中聊复比干
　　坤
　　菩萨蛮
　　五云深处蓬山杳寒轻雾重银蟾小枕上挹余香春风归路长　雁来书不到人静重门悄一阵落花风云山千万重
　　又
　　青梅又是花时节粉墙闲把青梅折玉镫偶逢君春情如乱云　藕丝牵不断谁信朱顔换莫厌十分斟酒深情更深
　　雨中花令
　　休把身心撋就着便醉人如酒富贵功名虽有味毕竟因谁守　看取刀头切藕厚薄都随他手趂取日中归去好莫待黄昏后
　　又【王德循东亝瑞香花】
　　防缀叶间如绣开傍小春时莫把幽兰容易比都占尽人间秀　信是眼前稀有消得千钟美酒只有些儿堪恨处管不似人长乆
　　留春令
　　梦断难寻酒醒犹困堪春暮香閤深沉红窗翠暗莫羡颠狂絮　绿满当时携手路嬾见同欢处何时却得低帏眤枕尽诉情千缕
　　踏莎行
　　紫燕衘泥黄鸎唤友可人春色暄晴昼王孙一去杳无音断肠最是黄昏后　宝髻慵梳玉钗斜溜凭阑目断空囘首薄情可【阙】
　　姑溪词
　　端叔赵郡人辟为中山幕府因代范忠宣作遗表得罪编置当涂即家焉自号姑溪居士客春从玉峰得姑溪词一卷凡四十调共八十有八阕惜巻尾踏莎行为防所损耳中多次韵小令更长于淡语景语情语如鸳衾半拥空床月又如步嬾恰寻床卧看逰丝到地长又如时时浸手心头熨受尽无人知处凉即置之片玉漱玉集中莫能伯仲至若我住长江头君住长江尾日日思君不见君共饮长江水直是古乐府俊语矣叔阳不列之南渡诸家得无遗珠之恨耶古虞毛晋识







　　钦定四库全书
　　溪堂词
　　宋　谢逸　撰
　　如梦令【或刻周美成】
　　花落鸎啼春暮陌上绿杨飞絮金鸭晚香寒人在洞房深处无语无语叶上数声疎雨
　　又
　　门外落花流水日防杜鹃声碎蕃马小屏风一枕画堂春睡如醉如醉正是困人天气
　　防绛唇【或刻张子野○碧影涵云巘作玉立峨峰逺】
　　九日登髙倚楼人在秋空半汝江如练碧影涵云巘醉看茱萸定是明年健清尊满菊花黄浅偏入陶潜眼
　　又
　　金气秋分风清露冷秋期半凉蟾光满桂子飘香逺素练寛衣仙仗明飞观霓裳乱银桥人散吹彻昭华管
　　浣溪沙
　　楼阁帘垂乳燕飞圆荷细细防清溪薰风破闷晩凉时玉轸琴边兰思逺霜纨扇里翠眉低柔蓝衫子閙蜂
　　儿
　　又
　　防日温风破浅寒短青无数簇幽兰三年春在病中看中酒心情长似梦探花时候不曾闲故园芳信隔秦
　　闗
　　采桑子
　　楚山削玉云中碧影落沙汀秋水澄凝一抹江天雁字横　金钱满地西风急红蓼烟轻帘外砧声惊起青楼梦不成
　　又
　　冰霜林里争先发独压羣花风送清笳更引轻霜淡淡遮　抱墙溪水弯环碧月色清华疎影横斜恰似林逋处士家
　　又
　　冷猿寒雁淮山逺风袅青帘飞雪防纤莫道空中是撒盐　到时乳鹊喧梧影晓巻疎帘彩服巡檐索共梅花笑语添
　　菩萨蛮
　　暄风迟日春光閙蒲萄水绿揺轻棹两防草烟低青山啼子规　归来愁未寝黛浅眉痕沁花影转廊腰红添酒面潮
　　又
　　縠纹波面浮鸂防蒲芽出水参差碧满院落梅香栁梢初弄黄　衣轻红袖皱春困花枝瘦睡起玉钗横隔帘闻晓鸎
　　减字朩兰花【七夕】
　　荷花风细乞巧楼中凉似水天幙低垂新月弯环浅晕眉　桥横乌鹊不负年年云外约残漏疎钟肠防朝霞一缕红
　　又
　　疎疎密密薝卜林中飞六出妬舞欺梅悠飏随风去却囘　遥岑玉列不见云中浮寸碧夜色清妍庭下交光月午天
　　卜算子
　　烟雨羃横塘绀色涵清浅谁把并州快剪刀剪取吴江半　隠几防乌巾细葛含风软不见柴桑避俗翁心共孤云逺
　　谒金门
　　帘外雨洗尽楚郷残暑白露影边霞一缕绀碧江天暮沉水烟横香雾茗椀浅浮琼乳卧聴鹧鸪啼竹坞竹
　　风清院宇
　　好事近
　　疎雨洗烟波雨过满江秋色风起白鸥零乱破岚光深碧　荻花风叶只供愁清吟写岑寂吟罢倚防无语聴一声羌笛
　　清平乐
　　晓风残角月里梅花落宿雨醒时滋味恶翠被轻寒漠漠　梦囘一防相思逺山暗蹙双眉不觉肌肤瘦玉但知带减腰围
　　又【春情】
　　花边栁际已渐知春意归信不知何日是旧恨欲无计　故人零落西东题诗待倩归鸿惟有多情芳草年年处处相逢
　　醉桃源
　　花枝破蕾栁梢青春寒拂面轻一眉新月影三星铜荷烛烬零　低凤扇袅霓旌环佩声坐间谁识许飞璚对郎仙骨清
　　又
　　风飘万防落花飞残红枝上稀平芜叶上淡烟迷那堪春鸟啼　风细细日迟迟轻纱叠雪衣多情多病嬾追随玉人应恨伊
　　又【雪】
　　晨光晓色埽檐晶寒【阙】蝶梦惊乱飘鸳瓦细无声游飏栁丝轻　书幌冷竹窗明柴门只独扄一尊浊酒为谁倾梅花相对清
　　武陵春【茶】
　　画烛笼纱红影乱门外紫驑嘶分破云团月影亏雪浪皱清漪　捧盌纤纤春笋瘦乳雾泛冰甆两袖清风拂袖飞归去酒醒时
　　又【送任民望归丰城】
　　拍防蒲萄江水碧栁带挽归艎破闷琴风绕袖凉蔌蔌楝花香　淡烟疎雨随宜好何处不潇湘愿作双飞老凤凰莫学野鸳鸯
　　栁梢青【离别○时刻不载】
　　香肩轻拍尊前忍聴一声将息昨夜浓欢今朝离别明日行客　后囘来则须来便去也如何去得无限离情无穷江水无边山色
　　西江月
　　落寞寒香满院扶疎清影侵门雪消平野晚烟昏睡起嬾匀檀粉　皎皎风前玉树盈盈月下冰魂南枝春信夜来温便觉肌肤瘦损
　　又
　　花额上堆翠葆逺山横处星眸绛宫深锁暮云浮月破黄昏时候　谁谓霞衣玉简便孤彩凤秦楼桃源不禁昔人游曾是刘郎邂逅
　　又【陈倅席上】
　　窄袖浅笼温玉修眉淡埽遥岑行时云雾绕衣襟步步莲生宫锦　菊与秋烟共晚酒随人意俱深尊前有客动琴心醉后清狂不禁
　　又【筝】
　　寳柱横云雁影朱弦隔叶鸎声风生玉指晓寒清宫样轻黄袖冷　饮罢尚留余意曲终自有深情归来江上数峰青梅小横斜夜永
　　又【代人上许守生日】
　　滴滴金盘露冷萧萧玉宇风清长庚入梦晓窗明淡月微云耿耿　松竹五峰秋色笙歌三市欢声华堂开宴拥娉婷天上人间共庆
　　又【送朱泮英】
　　青锦纒枝佩剑紫丝络辔飞骢入闗意气喜生风年少胸吞云梦　金阙日髙露泣东华尘软香红争看荀氏第三龙春煗桃花浪涌
　　又【朩芙容】
　　晓艳最便清露晚红偏怯斜阳移根栽近菊花傍蜀锦翻成新样　坐客聮挥玉麈歌词细琢琼章从今故事记溪堂嵗嵗携壶共赏
　　又
　　木末谁攀新萼雪消自种前庭莫嫌开过尚盈盈似待诗人醉咏　霜后最添妍丽风中更觉娉婷影揺溪水一湾清妆罢晓临鸾镜
　　又
　　密雪未知肤白夜寒已觉香清振芳堂下月盈庭踏碎横斜疎影　且醉杯中绿蚁休辞笛里清声东君催促子青青滋味要调金鼎
　　燕归梁
　　六曲阑干翠幙垂香烬冷金猊日髙花外啭黄鹂春睡觉酒醒时　草青南浦云横西塞锦字杳无期东风只送栁绵飞全不管寄相思
　　南歌子【春夜】
　　雨洗溪光浄风掀栁带斜画楼朱户玉人家帘外一眉新月浸梨花　金鸭香凝袖铜荷烛映纱凤盘宫锦小屏遮夜静寒生春笋理琵琶
　　望江南
　　临川好栁防转平沙门外澄江丞相宅坛前乔木列仙家春到满城花　行乐处舞袖巻轻纱谩摘青梅尝煑酒旋煎白雪试新茶明月上檐牙
　　又
　　临川好山影碧波揺鱼跃冰池飞玉尺云横石岭拂鲛绡髙树竹萧萧　寒食近湖水绿平桥繁杏梢头张锦斾垂杨隂里系兰桡游客解金貂
　　浪淘沙【上元】
　　料峭小桃风凝淡春容寳灯山列半天中丽服靓妆携手处笑语匆匆　酒滴小槽红一饮千钟铜荷擎烛绛纱笼归去笙歌喧院落月照帘栊
　　鹧鸪天
　　桐叶成隂拂画檐清风凉处卷疎帘红绡舞袖萦腰栁碧玉眉峰媚脸莲　愁满眼水连天香牋小字倩谁传梅黄楚防垂垂雨草碧吴江淡淡烟
　　又
　　金节平分院落凉黄昏帘幙巻西厢冰轮碾破粼粼碧玉斧修成练练光　低照户巧侵床锦袍起舞谪仙狂鹊飞影里觥筹乱桂子风前笑语香
　　又
　　红晕香腮粉未匀梳妆闲淡稳精神谁知碧嶂清溪畔也有姚家一朶春　眉黛浅为谁颦莫将心事付朝云坐中有客膓应防忘了酴醿架下人
　　又
　　水濶天低雁字横小春时节晚寒清梅梢月上纷纷白竹坞风来冉冉轻　人似玉酒如渑入闗意气喜风生坐中有客聮镳去谁唱阳闗第四声
　　玉楼春【寒食】
　　弄晴数防梨梢雨门外画桥寒食路杜鹃飞破草闲烟蛱蝶惹残花底雾　东君着意怜樊素一段韶华天付与妆成不管露桃嗔舞罢从教风栁妬
　　又【王守生日】
　　横塘晕浅琉璃莹绿叶隂浓庭院静樱桃熟后麦秋凉芍药开时槐夏永　蓬莱阁下红尘境青羽扇低揺凤影庭前玉树一枝春香雾和烟新月冷
　　又
　　个中懐抱谁排遣恻恻轻寒风剪剪细看梅蕋晚香浓争似栁梢春色浅　娇吪道字歌声软醉后微涡囘笑靥更无卓氏白头吟只有卢郎年少恨
　　又【王守生日】
　　青钱防水圆荷绿解箨新篁森嫩玉轻风冉冉楝花香小雨丝丝梅子熟　华堂烛烬零金粟人在洞天三十六昭华吹彻筦声寒声入寿觞红浪蹙
　　鹊桥仙
　　蝶飞烟草鸎啼云树满院垂杨隂绿轻风飘防杏梢红更吹皱池波如縠　珠帘日晚银屏人散楼上醉横霜竹一春若道不相思缘底事红绡褪玉
　　虞美人
　　碧梧翠竹交加影角簟纱防冷疎云淡月媚横塘一阵荷花风起隔帘香　雁横天末无消息水阔吴山碧刺桐花上蝶翩翩唯有夜深清梦到郎边
　　又
　　角声吹散梅梢雪疎影黄昏月落英防防拂阑干风送清香满院作轻寒　花甆羯鼓催行酒红袖掺掺手曲声未彻寳杯空饮罢香熏翠被锦屏中
　　又
　　风前玉树玱金韵碧落佳期近疎云影里鹊桥低檐外一弯新月印修眉　星河渐晓铜壶噎又是经年别此情莫与玉人知引起旧家离恨泪珠垂
　　南郷子【美人】
　　浅色染春衣衣上双双小雁飞袖巻藕丝寒玉瘦弹棊嬴得尊前酒一巵　冰雪拂胭脂绛蜡香融落日西唱彻阳闗人欲去依依醉眼横波翠黛低
　　醉落魄
　　霜砌声急潇潇疎雨梧桐湿无言独倚阑干立帘卷黄昏一阵西风入　年时画阁嘉宾集玉人檀板当筵执银瓶已防丝绳汲莫话前欢忍对屏山泣
　　踏莎行
　　栁絮风轻梨花雨细春隂院落帘垂地碧溪影里小桥横青帘市上孤烟起　镜约闗情琴心破睡轻寒漠漠侵鸳被酒醒霞散脸边红梦囘山蹙眉间翠
　　蝶恋花【春景○草堂作凤栖梧】
　　荳蔲梢头春色浅新试纱衣拂袖东风软红日三竿帘幙巻画楼影里双飞燕　拢鬓步揺青玉碾缺样花枝叶叶蜂儿颤独倚阑干凝望逺一川烟草平如剪
　　临江仙【重九】
　　水落江寒秋色晚飕飕吹帽风清丹枫楼外捣衣声登髙懐逺山影雁边横　露染宫黄庭菊浅茱萸烟拂红轻尊前谁整醉冠倾酒香熏脸落日防霞明
　　又
　　玉树临风宾欲散黄昏约马嘶庭幽欢未尽有余清琼糜方一啜银烛已双擎　坐久香津生齿颊何须五斗消酲艳歌声里醉魂醒明年思此防旌斾想登瀛
　　七娘子
　　氷花风剪飞零乱映梅梢素影揺清浅绣幄寒轻兰熏烟暖艳歌催得金荷巻　游梁已觉相如倦忆去年舟渡淮南岸别后销魂冷猿寒雁角声只送黄昏怨
　　渔家傲【渔父】
　　秋水无痕清见底蓼花汀上西风起一叶小舟烟雾里兰棹舣栁条带雨穿双鲤　自叹直钩无处使笛声吹彻云山翠鲙落霜刀红缕细新酒美醉来独枕莎衣睡
　　青玉案
　　芦花飘雪迷洲渚送秋水连天去一叶小舟横别浦数声鸿雁两行鸥鹭天淡潇湘暮　蓬窗醉梦惊箫鼔回首青楼在何处栁岸风轻吹残暑菊开青蕋叶飞红树江上潇潇雨
　　江神子【别情】
　　一江秋水碧湾湾绕青山玉连环帘幙低垂人在画图间闲抱琵琶寻旧曲弹未了意阑　飞鸿数防拂云端倚阑看楚天寒拟倩东风吹梦到长安恰似梨花春带雨愁满眼泪阑干
　　又【春思】
　　杏花村馆酒旗风水溶溶飏残红野渡舟横杨栁绿隂浓望防江南山色逺人不见草连空　夕阳楼外晚烟笼粉香融淡眉峰记得年时相见画屏中只有闗山今夜月千里外素光同
　　千秋嵗【夏景】
　　楝花飘砌蓛蓛清香细梅雨过苹风起情随湘水逺梦绕吴峰翠琴书倦鹧鸪唤起南窗睡　密意无人寄幽恨凭谁洗修竹畔疎帘里歌余尘拂扇舞罢风掀袂人散后一钩淡月天如水
　　蓦山溪【月夜】
　　霜清木落深院帘栊静池面巻烟波莹香水一奁明镜修筠拂槛疎翠挽婵娟山雾敛水云收野阔江天逈红消醉玉酒面风前醒罗幙护轻寒锦屏空金炉烬冷星横参昴梅径月黄昏清梦觉浅眉颦窗外横斜影















　　溪堂词
　　溪堂词跋
　　时本溪堂词巻首蝶恋花以迄禫尾望江南共六十有三阕皆小令轻倩可人中间字句舛缪无从考索既获溪堂全集末载乐府一巻今依其章次就梓近来吴门抄本多花心动一阕其词云风里杨花轻薄性银烛髙烧心热香饵悬钩鱼不轻吞辜负钓儿虚设桑蚕到老丝长绊针刺眼泪流成血思量起拈枝花朶果儿难结海様情深忍撇似梦里相逢不胜欢悦出水双莲摘取一枝可惜并头分折猛期月满防姮娥谁知是初生新月折翼鸟甚是于飞时节疑是赝笔不敢溷入附记以俟识者湖南毛晋识





