　　钦定四库全书　　　　　集部十
　　草堂诗余　　　　　　　词曲类二【词选之属】提要
　　【臣】等谨案草堂诗余四巻不着撰人名氏旧传南宋人所编考王楙野客丛书作于庆元间已引草堂诗余张仲宗满江红词证蝶粉蜂黄之语则此书在庆元以前矣词家小令中调长调之分自此书始后来词谱依其字数以为定式未免稍拘故为万树词律所讥然填词家终不废其名则亦倚声之格律也朱尊作词综称草堂选词可谓无目其诟之甚至今观所録虽未免杂而不纯不及花间诸集之精善然利钝互陈瑕瑜不掩名章俊句亦错出其间一概诋排亦未为公论此本为明上海顾从敬所刋何良俊称为从敬家藏宋刻较世所行本多七十余调其刻乃在汲古阁之前又诸词之后多附以当时词话汲古阁本皆无之考所引黄升花庵词选周宻絶妙好词均在宋末知为后来所附入非其原本然采摭尚不猥滥亦颇足以资考证故仍并存焉乾隆四十四年三月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀









　　草堂诗余原序
　　顾子汝所刻草堂诗余成问序于东海何良俊何良俊曰夫诗余者古乐府之流别而后世歌曲之滥觞也爰自上古鸿荒之世礼教未兴而乐音巳具盖乐者由人心生者也方其淳和未散下有元声则凡里巷歌谣之辞不假绳削而自应宫徴即成周列国之风皆可被之管弦是也迨周政迹熄继以强秦暴悍由是诗亡而乐阙汉兴郊祀房中之外别有铙歌辞如雉子班朱鹭芳树临高防等篇其他苏李虽创为五言诗当时非无继作者然不闻领于乐官则乐与诗分为二明矣魏晋以来曹子建怨歌行七解为晋曲所奏他如横吹相和平调清调清商楚调诸曲六朝并用之陈隋作者犹拟乐府歌辞体物縁情属咏虽工声律乖矣唐太宗以文教开国又宗与宁王軰皆审音海内清宴歌曲繁兴一时如李太白清平调王维郁轮及王昌龄王之涣诸人畧占小词率为伎人传习可谓极盛迨天宝末民多怨思遂无复贞观开元之旧矣宋初因李太白忆秦娥菩萨蛮二词以渐创制至周待制领太晟府乐比切声调十二律各有篇目桺屯田加増至二百余调一时文士复相拟作而诗余为极盛然作者旣多中间不无昧于音节如苏长公者人犹以鐡绰板唱大江东去讥之他复何言耶由是诗余复不行而金元人始为歌曲盖北人之曲以九宫统之九宫之外别有道宫髙平般渉三调总一十二调南人之歌亦有南九宫然南歌或多与丝竹不叶岂所谓土气偏诐钟律不得调平者耶总而覈之则诗亡而后有乐府乐府阙而后有诗余诗余废而后有歌曲大抵创自盛朝废于叔世元声在则为法省而易谐人气乖则用法严而难叶兹盖其兴革之大较也然乐府以皦迳厉为工诗余以婉丽流畅为美即草堂诗余所载如周清真张子野秦少防鼂叔原诸人之作柔情曼声摹写殆尽正词家所谓当行所谓本色者也苐恐曹刘不肯为之耳假使曹刘降格为之又讵必能逺过之耶是以后人即其旧词稍加隠括便成名曲至今歌之犹耸心动听呜呼是可不谓工哉余家有宋人诗余六十余种求其精絶者要皆不出此编矣顾子上海名家家富诗书代传礼乐尊公东川先生博物洽闻著称朝列诸子清修好学绰有门风故伯叔并以能书供奉清朝仲季将渐以贤科起矣是编乃其家藏宋刻本比世所行本多七十余调是不可以不传今圣天子建中兴之治文章之盛几与两汉同风独声律之学识者不无歉焉然则是编于声律家其可少哉他日天翊昌运笃生异人为圣天子制功成之乐上探元声下采众説是编或大有裨焉观者勿谓其文句之工但足以备歌曲之用为宾燕之娱尔也嘉靖庚戌七月既望东海何良俊撰



　　钦定四库全书
　　草堂诗余巻一
　　小令
　　捣练子
　　秋闺　　　　　　　　　　　　秦少防
　　心耿耿泪双双皓月清风冷透窻人去秋来宫漏永夜深无语对银缸
　　忆王孙
　　春景　　　　　　　　　　　　李重元
　　萋萋芳草忆王孙柳外楼髙空断魂杜宇声声不忍闻欲黄昏打梨花深闭门
　　夏景　　　　　　　　　　　　周美成
　　风蒲猎猎小池塘过荷花满院香沉李浮氷雪凉竹方牀针线慵拈午梦长
　　冬景　　　　　　　　　　　　李重元
　　同云风扫雪初晴天外孤鸿三两声独拥寒衾不忍听月笼明窻外梅花影瘦横
　　如梦令
　　春景　　　　　　　　　　　　秦少游
　　门外緑隂千顷两两黄鹂相应睡起不胜情行到碧梧金井人静人静风弄一枝花影
　　春景　　　　　　　　　　　　秦少游
　　莺嘴啄花红溜燕尾防波緑皱指冷玉笙寒吹彻小梅春透依旧依旧人与緑杨俱瘦
　　春晩　　　　　　　　　　　　周美成
　　池上春归何处满目残花飞絮孤馆悄无人梦断月堤归路无绪无绪外五更风雨
　　春晩　　　　　　　　　　　　周美成
　　花落莺啼春暮陌上緑杨飞絮金鸭晩香寒人在洞房深处无语无语叶上数声疎雨
　　春晩　　　　　　　　　　　　李易安
　　昨夜雨疎风骤浓睡不消残酒试问卷人却道海棠依旧知否知否应是緑肥红痩
　　【苕溪渔隐云近时妇人能文词如李易安颇有佳句如云緑肥红瘦此语甚新又九日词帘卷西风人似黄花瘦此言亦妇人所难到也】
　　春恨　　　　　　　　　　　　晏叔原
　　楼外残阳红满春入柳条将半桃李不禁风回首落英无限肠断肠断人共楚天俱逺
　　冬景　　　　　　　　　　　　秦少游
　　冬夜月明如水风驿亭深闭梦破防窥灯霜送晓寒侵被无寐无寐门外马嘶人起
　　长相思
　　春闺　　　　　　　　　　　　冯延巳
　　红满枝緑满枝宿厌厌睡起迟闲庭花影移　忆归期数归期梦见虽多相见稀相逢知几时
　　秋怨　　　　　　　　　　　　李后主
　　一重山两重山山逺天高烟水寒相思枫叶丹　菊花开菊花残塞鴈高飞人未还一帘风月闲
　　秋懐　　　　　　　　　　　　黄叔旸
　　天悠悠水悠悠月印金枢晓未收笛声人倚楼　芦花秋蓼花秋催得吴霜防鬓稠香笺莫寄愁
　　钱塘　　　　　　　　　　　　白乐天
　　汴水流泗水流流到州古渡头吴山防防愁　思悠悠恨悠悠恨到归时方始休月明人倚楼
　　【花庵词选云居易此词上四句皆説钱塘景并载长相思一阕云深畵眉浅畵眉蝉鬓鬅鬙云满衣阳台行雨廻　巫山高巫山低暮雨萧萧郎不归空房独守时盖咏闺怨也此二词非后世作者所及】
　　山驿　　　　　　　　　　　　万俟雅言
　　短长亭古今情楼外凉蟾一晕生雨余秋更清　暮云平暮山横几叶秋声和鴈声行人不要听
　　【玉林词客云雅言之词词之圣者也发妙音于律吕之中运巧思于斧凿之外工而平和而雅比诸刻琢句意而求精丽者岂不逺哉】
　　生查子
　　春恨　　　　　　　　　　　　晏叔原
　　金鞍美少年去跃青骢马牵系玉楼人翠被春寒夜消息未归来寒食梨花谢无处説相思背面秋千下
　　咏筝　　　　　　　　　　　　张子野
　　含羞整翠鬟得意频相顾鴈柱十三一一春莺语娇云容易飞梦断知何处深院锁黄昬阵阵芭蕉雨防绛唇
　　春暮　　　　　　　　　　　　贺方回
　　红杏飘香柳含烟翠拖金缕水边朱戸门掩黄昬雨烛影揺红一枕伤春绪归不去鳯楼何处芳草迷归路
　　春闺　　　　　　　　　　　　何　籀
　　春蒙蒙淡烟深鎻垂杨院暖风轻扇落尽桃花片薄幸不来前事思量遍无由见泪痕如线界破残妆面
　　春闺　　　　　　　　　　　　何　籀
　　莺踏花飜乱红堆径无人扫杜防来了梅子枝头小拨尽琵琶总是相思调知音少暗伤懐抱门掩青春老
　　秋闺　　　　　　　　　　　　汪彦章
　　高柳蝉嘶采菱歌断秋风起晩云如髻湖上山横翠卷西楼过凉生袂天如水畵楼十二有个人同倚
　　【花庵云此词畵楼十二有个人同倚之句曲尽闺情】
　　冬景　　　　　　　　　　　　汪彦章
　　新月娟娟夜寒江静山衔斗起来搔首梅影横牕瘦好个霜天闲却传杯手君知否乱鵶啼后归兴浓如酒
　　咏草　　　　　　　　　　　　林君复
　　金谷年年乱生春色谁为主余花落处满地和烟雨又是离歌一阕长亭暮王孙去萋萋无数南北东西路【诗话总云林和靖不特工于诗尤工于词如作防绛唇乃咏草耳终篇不出一草字】
　　浣溪纱【一名山花子】
　　春景　　　　　　　　　　　　周美成
　　水涨鱼天拍柳桥云拖鸠过江臯一畨春信入东郊闲碾鳯团消短梦静看燕子垒新巢又移日影上花
　　梢
　　春景　　　　　　　　　　　　欧阳永叔
　　小院闲牕春色深重帘未卷影沈沈倚楼无语理瑶琴逺岫出云催薄暮细风吹雨弄轻隂梨花欲谢恐难
　　禁
　　春暮　　　　　　　　　　　　周美成
　　楼上晴天碧四垂楼前芳草接天涯劝君莫上最高梯新笋看成堂下竹落花都上燕巢泥忍听林表杜防
　　啼
　　晩景　　　　　　　　　　　　贺方回
　　鹜外红销一缕霞淡黄杨柳带栖鸦玉人和月折梅花笑撚粉香归绣户半垂罗幕防窻纱东风寒似夜来
　　些
　　【渔隠丛话云词欲全篇好极难得如贺方回淡黄杨柳带栖鸦秦处度藕叶清香胜花气二句写景咏物造防入妙其全萹则不逮此也】
　　春游　　　　　　　　　　　　欧阳永叔
　　湖上朱桥响畵轮溶溶春水浸春云碧琉璃滑净无尘当路游丝萦醉客隔花啼鸟唤行人日斜归去奈何
　　春
　　春懐　　　　　　　　　　　　欧阳永叔
　　雨过残红湿未飞珠帘一带透斜晖游蜂酿蜜窃香归金屋无人风竹乱夜篝尽日水沈防一春须有忆人
　　时
　　春恨　　　　　　　　　　　　李　景
　　手卷真珠上玉钩依前春恨鎻重楼风里落花谁是主思悠悠　青鸟不传云外信丁香空结雨中愁回首緑波三峡暮接天流
　　【温叟诗话李景有曲手卷真珠上玉钩或改为珠帘舒信道有曲云十年马上春如梦或改云如春梦非所谓知音】
　　春恨　　　　　　　　　　　　蘓东坡
　　风压轻云贴水飞乍晴池馆燕争泥沈郎多病不胜衣沙上未闻鸿雁信竹间时有鹧鸪啼此情惟有落花
　　知
　　春恨　　　　　　　　　　　　晏同叔
　　一曲新词酒一杯去年天气旧亭台夕阳西下几时回无可奈何花落去似曽相识燕归来小园香径独徘
　　徊
　　【渔隐丛话晏元献公赴杭州道过维扬憇大明寺瞑目徐行使侍吏诵壁间诗板戒其勿言爵里姓名终篇者无几又俾别诵一诗云水调隋宫曲当年亦九成哀音巳亡国废沼尚留名仪鳯终陈迹鸣蛙只废声凄凉不可问落日壁芜城徐问之江都尉王琪诗也召至同饮又同歩逰池上春晚已有落花晏云每得句书墙壁间或弥年未尝强对且如无可奈何花落去至今未能也王应声曰似曽相识燕归来自此辟置馆职】
　　春闺　　　　　　　　　　　　秦少游
　　青杏园林煑酒香佳人初试薄罗裳柳丝揺曵燕飞忙乍雨乍晴花易老闲愁闲闷日偏长爲谁消瘦减容
　　光
　　春闺　　　　　　　　　　　　张子野
　　楼倚江边百尺高暮烟收处见归桡几时期信似春潮花片片飞风弄叶柳隂隂下水平桥日长人去又今
　　宵
　　春闺　　　　　　　　　　　　张子野
　　锦帐重重卷暮霞屏风曲曲鬬红牙恨人何事苦离家枕上梦魂飞不去觉来红日又西斜满庭芳草衬残
　　花
　　春闺　　　　　　　　　　　　张子野
　　水满池塘花满枝乱香深里语黄鹂东风轻软弄帏日正长时春梦短燕交飞处柳烟低玉牕红子鬭棊
　　时
　　夏景　　　　　　　　　　　　周美成
　　日射欹红蜡蒂香风干防汗粉襟凉碧绡对卷簟纹光自剪柳枝明畵阁戯抛莲菂种横塘长亭无事好思
　　量
　　夏景　　　　　　　　　　　　周美成
　　翠葆参差竹径成新荷跳雨泪珠倾曲栏斜转小池亭风约衣归燕急水揺扇影戯鱼惊柳梢残日弄防
　　晴
　　秋思　　　　　　　　　　　　李后主
　　菡萏香消翠叶残西风愁起緑波间还与韶光共憔悴不堪看　细雨梦回鸡塞逺小楼吹彻玉笙寒多少泪珠何限恨倚栏干
　　【雪浪斋日记云荆公问山谷云作小词曽看李后主词否云曽看荆公曰何处最好山谷以一江春水向东流爲对荆公曰未若细雨梦回鸡塞逺小楼吹彻玉笙寒又细雨湿流光最好又南唐词集云冯延已作谒金门李后主云风乍起吹皱一池春水干卿何事对曰未若陛下小楼吹彻玉笙寒也】
　　渔父　　　　　　　　　　　　黄鲁直
　　新妇矶头眉黛愁女儿浦口眼波秋惊鱼错认月沉钩青篛笠前无限事緑簔衣底一时休斜风细转船
　　头
　　【东坡云黄鲁直作此词清新婉丽闻其得意自以水光山色替却玉肌花貎此乃真得渔父家风也然才出新妇矶又入女儿浦此渔父无乃太澜浪也】
　　湖上　　　　　　　　　　　　欧阳永叔
　　堤上逰人逐畵船拍堤春水四垂天緑杨楼外出秋千白髪戴花君莫笑六么催拍盏频传人生何处似樽
　　前
　　【侯鲭録云欧阳永叔浣溪纱云堤上游人逐画船拍堤春水四垂天緑杨楼外出秋千此等语要皆絶妙只一出字是后人着意道不到处黄鲁直云六一居士曲世所见者几百首或谓于音律小不谐此词横放杰出自是曲子中缚不住者】
　　菩萨蛮【一名重叠金一名子夜歌又与醉公子相近】
　　春闺　　　　　　　　　　　　何　籀
　　南园满地堆轻絮愁闻一霎清明雨雨后却斜阳杏花零落香　无言匀睡脸枕上屏山掩时节欲黄昬无聊独倚门
　　闺情　　　　　　　　　　　　李太白
　　平林漠漠烟如织寒山一带伤心碧暝色入髙楼有人楼上愁　栏干空伫立宿鸟归飞急何处是归程长亭更短亭
　　【玉林云太白此词允为百代词曲之祖】
　　秋闺　　　　　　　　　　　　秦少游
　　蛩声泣露惊秋枕罗帏泪湿鸳鸯锦独卧玉肌凉残更与恨长　隂风翻翠幔雨澁灯花暗毕竟不成眠鸦啼金井寒
　　秋闺　　　　　　　　　　　　秦少游
　　金风蔌蔌惊黄叶高楼影转银蟾匝梦断绣垂月明乌鹊飞　新愁知几许却似丝千缕鴈巳不堪闻砧声何处村
　　冬景　　　　　　　　　　　　黄叔
　　南山未解松梢雪西山巳挂梅梢月说似玉林人人间无此清　此身元是客小住娱今夕拍手凭栏干霜风吹鬓寒
　　离别　　　　　　　　　　　　孙巨源
　　楼头尚有三通鼓何湏抵死催人去上马苦匆匆琵琶曲未终　回头凝望处那更亷纎雨谩道玉为堂玉堂今夜长
　　【玉林云孙公于元丰间为翰苑与李端愿太尉徃来尤数防一日锁院宣召者至其家则出数十辈踪迹得之于李氏时李新纳妾能琵琶公饮不肯去而迫于宣命入院几二鼔矣遂草三制罢复作此长短句以记别恨迟明遣以示李】
　　咏筝　　　　　　　　　　　　张子野
　　哀事一弄湘江曲声声写尽湘波緑纎指十三细将幽恨传　当筵秋水慢玉柱斜飞雁弹到断肠时春山眉黛低
　　诉衷情
　　寒食　　　　　　　　　　　　僧仲殊
　　涌金门外小瀛洲寒食更风流红船满湖歌吹花外有高楼　晴日暖淡烟浮恣嬉游三千粉黛十二防干一片云头
　　【玉林词选云仲殊之词多矣佳者固不少而小令为最小令之中诉衷情一调又其最盖篇篇竒丽字字清婉高处不减唐人风致也】
　　丑奴儿令【一名罗敷令一名采桑子】
　　秋怨　　　　　　　　　　　　李后主
　　辘轳金井梧桐晩几树惊秋昼雨和愁百尺虾须上玉钩　琼牕春断双蛾皱回首边头欲寄鳞游九曲寒波不泝流
　　咏雪　　　　　　　　　　　　康伯可
　　冯夷剪碎澄溪练飞下同云着地无痕柳絮梅花处处春　山隂此夜明如书月满前村莫掩溪门恐有扁舟乗兴人
　　【花庵词客云顺庵作此词促养直赴雪夜溪堂之约一本澄溪作澄江又飞下同云作吹下纷纷柳絮梅花处处春作柳絮杨花触处春既用柳絮又用杨花是关门闭戸掩柴扉也月满前村作月破黄昬既曰此夜又破黄昬意亦重复】
　　卜筭子【平韵即巫山一叚云】
　　春恨　　　　　　　　　　　　　秦处度
　　春透水波明寒峭花枝瘦极目烟中百尺楼人在楼中否　四和袅金鳬双陆思纎手拟倩东风浣此情情更浓如酒
　　春怨　　　　　　　　　　　　　徐师川
　　胷中千种愁挂在斜阳树緑叶隂隂自得春草满莺啼处　不见凌波歩空想如簧语门外重重叠叠山遮不断愁来路
　　送春　　　　　　　　　　　　　僧皎如晦
　　有意送春归无计留春住毕竟年年用着来何似休归去　目断楚天遥不见春归路风急桃花也似愁防防飞红雨
　　孤鸿　　　　　　　　　　　　　苏子瞻
　　缺月挂疎桐漏断人初静时见幽人独徃来缥缈孤鸿影　惊起却回头有恨无人省拣尽寒枝不肯栖寂寞沙洲冷
　　【山谷云东坡道人在黄州作此词语意高妙似非吃烟火人语自非胸中有万巻书笔下无一防尘俗气孰能至此　苕溪渔隐曰拣尽寒枝不肯栖之句或云鸿鴈未尝栖宿树枝惟在田野苇丛间或改作寒芦亦是但此词本咏夜景耳至换头但只説鸿正如贺新郎词乳燕飞华屋本咏夏景至换头只説榴花葢作文之法语意到处即为之不可限以绳墨　鲖阳居士云缺月刺明防也漏断暗时也幽人不得志也独徃来无助也惊鸿贤人不安也回头爱君不忘也无人省君不察也拣尽寒枝不肯栖不偷安于高位也寂寞沙洲冷非所安也此词与考槃诗极相似】
　　好事近
　　初夏　　　　　　　　　　　　蒋子云
　　叶暗乳鵶啼风定老红犹落蝴蝶不随春去入薰风池阁　休歌金缕劝金巵酒病煞如昨卷日长人静任杨花飘泊
　　忆秦娥【一名秦楼月】
　　春思　　　　　　　　　　　　康伯可
　　春寂寞长安古道东风恶东风恶胭脂满地杏花零落臂绡不耐黄金约天寒尚怯春衫薄春衫薄不禁揾
　　泪为君弹却
　　闺情　　　　　　　　　　　　孙夫人
　　花深深一钩罗袜行花隂行花隂闲将柳带试结同心耳边消息空沉沉画眉楼上愁登临愁登临海棠开
　　后望到如今
　　秋思　　　　　　　　　　　　李太白
　　箫声咽秦娥梦断秦楼月秦楼月年年柳色灞陵伤别乐游原上清秋节咸阳古道音尘絶音尘絶西风残
　　照汉家陵阙
　　【花庵词客云太白此词及菩萨蛮二词为百代词曲之祖】
　　咏雪　　　　　　　　　　　　张安国
　　云垂幕隂风惨淡天花落天花落千林琼玖满空鸾鹤征车穿林薄路迷迷路增离索増离索楚溪山
　　水碧湘楼阁
　　佳人　　　　　　　　　　　　周美成
　　香馥馥樽前有个人如玉人如玉翠翘金鳯内家妆束娇羞爱把眉儿蹙逢人只唱相思曲相思曲一声声
　　是怨红愁緑
　　谒金门
　　春思　　　　　　　　　　　　陈子髙
　　愁脉脉目断江南江北烟树重重芳信隔小楼山几尺细草孤云斜日一晌弄晴天色帘外落花飞不得东
　　风无气力
　　春恨　　　　　　　　　　　　秦处度
　　鸳鸯浦春涨一江花雨隔岸数声初过橹晚风生碧树舟子相呼相语载取暮愁归去寒食江村芳草路
　　愁来无着处
　　春恨　　　　　　　　　　　　韦端已
　　空相忆无计与传消息天上嫦娥人不识寄书何处覔春睡觉来无力不忍把伊书迹满院落花春寂寂断肠芳草碧
　　阮郎归
　　春景　　　　　　　　　　　　李后主
　　东风吹水日衔山春来长是闲落花狼籍酒防笙歌醉梦间　春睡觉晚妆残无人整翠鬟留连光景惜朱顔黄昏独倚防
　　春景　　　　　　　　　　　　欧阳永叔
　　南园春半踏青时风和闻马嘶青梅如豆柳如眉日长蝴蝶飞　花露重草烟低人闲帘幙垂秋千慵困解罗衣画梁双燕栖
　　春闺　　　　　　　　　　　　秦少防
　　春风吹雨绕残枝落花无可飞小池寒緑欲生漪雨晴还日西　半卷燕双归讳愁无奈眉翻身整顿着残棋沈吟应刼迟
　　春恨　　　　　　　　　　　　苏养直
　　西园风暖落花时緑隂莺乱啼倚栏无语惜芳菲絮飞蝴蝶飞　缘底事减腰围遣愁愁着眉波连春渚暮天垂燕归人未归
　　初夏　　　　　　　　　　　　苏东坡
　　緑槐高柳咽新蝉薰风初入碧纱牕下水沈烟棋声惊昼眠　微雨过小荷翻榴花开欲燃玉盆纎手弄清泉琼珠碎又圆
　　初夏　　　　　　　　　　　　曽纯甫
　　柳隂庭馆占风光呢喃清昼长碧波新涨小池塘双双蹴水忙　萍散漫絮飘扬轻盈体态狂为怜流去落红香衔将归画梁
　　【絶妙词选云上苑初夏公侍宴池上有双飞新燕掠水而去得防赋之】
　　旅况　　　　　　　　　　　　秦少防
　　湘天风雨破寒初灯残庭院虚丽谯吹彻小单于迢迢清夜徂　人意逺旅情孤峥嵘嵗又除衡阳犹有鴈传书郴阳和雁无
　　咏茶　　　　　　　　　　　　黄山谷
　　歌停檀板舞停鸾高阳饮兴防兽烟喷尽玉壶干香分小鳯团　云浪浅露珠圆捧瓯春笋寒绛纱笼下跃金鞍归时人倚栏
　　【古今词话云观者叹服此词八句状八景音律一同殊不散乱人争寳之刻之琬琰挂于堂室之间也　愚观山谷集有一曲咏煎茶亦名阮郎归云烹茶留客驻金鞍月斜外山见郎容易别郎难有人愁逺山　归去后忆前欢画屏金博山一杯春露莫留残与郎扶玉山并附于此】
　　画堂春
　　春怨　　　　　　　　　　　　徐师川
　　落红铺径水平池弄晴小雨霏霏杏花憔悴杜鹃啼无奈春归　柳外画楼独上凭栏手撚花枝放花无语对斜晖此恨谁知
　　春怨　　　　　　　　　　　　秦少防
　　东风吹柳日初长雨余芳草斜阳杏花零落燕泥香睡损红妆　香篆暗消鸾鳯画屏萦绕潇湘暮寒轻透薄罗裳无限思量
　　【古今词话少防画堂春雨余芳草斜阳杏花零落燕泥香之句善于状景物至于香篆暗消鸾鳯画屏萦绕潇湘二句便含蓄无限思量意思此其有感而作也】
　　武陵春
　　春晚　　　　　　　　　　　　李易安
　　风住尘香花已尽日晚倦梳头物是人非事事休欲语泪先流　闻説双谿春尚好也拟泛轻舟只恐双谿舴艋舟载不动许多愁
　　青衫湿
　　感旧　　　　　　　　　　　　呉彦高
　　南朝千古伤心地还唱后庭花旧时王谢堂前燕子飞入人家　恍然相遇天姿胜雪宫鬓堆鸦江州司马青衫泪湿同是天涯
　　西江月
　　春日　　　　　　　　　　　　柳耆卿
　　鳯额绣帘高卷兽环朱戸频揺两竿红日上花梢春睡厌厌难觉　好梦狂随飞絮闲愁浓胜香醪不成雨暮与云朝又是韶光过了
　　春夜　　　　　　　　　　　　苏东坡
　　照野弥弥浅浪横空暧暧微霄障泥未解玉骢骄我欲醉眠芳草　可惜一溪明月莫教踏碎琼瑶解鞍欹枕绿杨桥杜宇数声春晓
　　重阳　　　　　　　　　　　　苏东坡
　　防防楼前细雨重重江外平湖当年戏马防东徐今日凄凉南浦　莫恨黄花未吐且教红粉相扶酒防不必防茱萸俯仰人间今古
　　警悟　　　　　　　　　　　　　朱希真
　　世事短如春梦人情薄似浮云不湏计较苦劳心万事元来有命　幸遇三杯酒美况逢一朶花新片时欢笑且相亲明日隂晴未定
　　【黄玉林云希真又有一阕云日日深杯酒满朝朝小圃花开自歌自舞自开懐且喜无拘无碍青史几畨春梦红尘多少竒才不湏计较与安排领取而今见在此二词辞浅意深可以警】
　　【世之役役于非望之福者】
　　劝酒　　　　　　　　　　　　黄山谷
　　断送一生惟有破除万事无过逺山横黛蘸秋波不饮傍人笑我　花病等闲瘦弱春愁没处遮拦杯行到手莫留残不道月斜人散
　　【后山诗话云此词用韩文公逺兴诗断送一生惟有酒又赠郑兵曹诗破除万事无过酒才去一字遂为切对而语益峻又云杯行到手莫留残不道月斜人散谓思相离之忧则不得不尽饮俗一改为留连遂使两句文义相失故并论之】
　　梅花　　　　　　　　　　　　　苏子瞻
　　玉骨那愁瘴雾氷肌自有仙风海仙时遣探芳丛倒挂緑毛么鳯　素面飜嫌粉涴洗妆不褪唇红高情已逐晓云空不与梨花同梦
　　【冷斋夜话东坡在惠州作梅花词时侍儿名朝云者新亡其寓意盖为朝云作也　苕溪渔隐王直方诗话载鼂以道云説之初见东坡词便知道此老须过海只为古今人不曽道到此须罚教去此言鄙俚近于忌人之长幸人之祸直方无识载之诗话宁不畏人之讥诮乎】
　　桃源忆故人
　　春闺　　　　　　　　　　　　秦少游
　　碧纱影弄东风晓一夜海棠开了枝上数声啼鸟妆防知多少　妬云恨雨腰肢袅眉黛不堪重扫薄幸不来春老羞带宜男草
　　冬景　　　　　　　　　　　　秦少防
　　玉楼深锁多情种清夜悠悠谁共羞见枕衾鸳鳯闷则和衣拥　无端画角严城动惊破一畨新梦牕外月华霜重听彻梅花弄
　　探春令
　　春恨　　　　　　　　　　　　晏叔原
　　緑杨枝上晓莺啼报融和天气被数声吹入纱牕里又惊起娇娥睡　緑云斜亸金钗坠惹芳心如醉为少年湿了鲛鮹帕上都是相思泪
　　少年逰
　　冬景　　　　　　　　　　　　周美成
　　并刀如水呉盐胜雪纎手破新橙锦幄初温兽烟不断相对坐调笙　低声问向谁行宿城上巳三更马滑霜浓不如休去直是少人行
　　晓行　　　　　　　　　　　　林少瞻
　　霁霞初散晓月犹明疎木挂残星山迳人稀翠萝深处啼鸟两三声　霜华重逼云裘冷心共马蹄轻十里青山一溪流水都做许多情
　　青门引
　　怀旧　　　　　　　　　　　　张子野
　　乍暖还轻冷风雨晚来方定庭轩寂寞近清明残花中酒又是去年病　楼头畵角风吹醒入夜重门静那堪更被明月隔墙送过秋千影
　　醉花隂
　　重阳　　　　　　　　　　　　李易安
　　薄雾浓雰愁永昼瑞脑喷金兽佳节又重阳寳枕纱厨半夜秋初透　东篱把酒黄昏后有暗香盈袖莫道不销魂卷西风人似黄花瘦
　　南柯子【即南歌子】
　　端午　　　　　　　　　　　　苏子瞻
　　山与歌眉敛波同翠眼流游人都上十三楼不羡竹西歌吹古扬州　菰黍连昌歜琼彛倒玉舟谁家水调唱歌头声绕碧山飞去晚云留
　　秋日　　　　　　　　　　　　僧仲殊
　　十里青山逺潮平路带沙数声啼鸟怨年华又是凄凉时候在天涯　白露收残月清风散晓霞緑杨堤畔閙荷花记得年时沽酒那人家
　　怨王孙
　　春暮　　　　　　　　　　　　李易安
　　梦断漏悄愁浓酒恼寳枕生寒翠屏向晓门外谁扫残红夜来风　玉箫声断人何处春又去忍把归期负此情此恨此际拟托行云问东君
　　春暮　　　　　　　　　　　　李易安
　　帝里春晚重门深院草緑堦前暮天鴈断楼上逺信谁传恨绵绵　多情自是多沾惹难舍又是寒食也秋千巷陌人静皎月初斜浸梨花
　　鹧鸪天
　　上元　　　　　　　　　　　　向伯恭
　　紫禁烟花一万重鼇山宫阙隐晴空玉皇端拱彤云上人物嬉防陆海中　星转斗驾回龙五侯池馆醉春风而今白髪三千丈愁对寒灯数防红
　　春行即事　　　　　　　　　　辛防安
　　着意寻春懒便回何如信歩两三杯山才好处行还倦诗未成时雨早催　携竹杖更芒鞋朱朱粉粉野蒿开谁家寒食归宁女笑语柔桑陌上来
　　春闺　　　　　　　　　　　　秦少防
　　枕上流莺和泪闻新啼痕间旧啼痕一春鱼鸟无消息千里关山劳梦魂　无一语对芳樽安排肠断到黄昬甫能炙得灯儿了雨打梨花深闭门
　　【古今诗话此词形容愁怨之意最工如后叠甫能炙得灯儿了雨打梨花深闭门颇有言外之意】
　　秋意　　　　　　　　　　　　辛防安
　　枕簟溪堂冷欲秋断云依水晚来收红莲相倚深如怨白鸟无言定是愁　书咄咄且休休一丘一壑也风流不知筋力衰多少但觉新来懒上楼
　　重阳　　　　　　　　　　　　黄山谷
　　黄菊枝头破晓寒人生莫放酒杯干风前横笛斜吹雨醉里簪花倒着冠　身健在且加餐舞裙歌板尽清欢黄花白髪相牵挽付与时人冷眼看
　　除夕　　　　　　　　　　　　朱希真
　　捡尽厯头冬又残爱他风雪耐他寒拖条竹杖家家酒上个篮舆处处山　添老大转痴顽谢天教我老来闲道人还了鸳鸯债纸帐梅花醉梦间
　　渔父　　　　　　　　　　　　黄鲁直
　　西塞山边白鹭飞桃花流水鳜鱼肥朝廷尚覔真子何处如今更有诗　青箬笠緑蓑衣斜风细雨不须归人间欲避风波险一日风波十二时
　　【山谷自序云李如篪云真子渔父词以鹧鸪天歌之极入律但少数句因以真子遗事足之宪宗画像访之江湖不得因令集其歌诗上之真兄松龄惧其放浪而不返和其渔父词云乐在风波钓是闲草堂松桂巳胜攀太湖水洞庭山狂风浪起且须还此余续成之意】
　　咏酒　　　　　　　　　　　　晏叔原
　　防袖慇勤捧玉钟当年却醉顔红舞低杨柳楼心月歌尽桃花扇底风　从别后忆相逢几回魂梦与君同今宵剩把银缸照犹恐相逢是梦中
　　【雪浪斋日记云晏叔原此词云舞低杨柳楼心月歌尽桃花扇底风此等语不愧六朝宫掖体赵德麟侯鲭录鼂无咎云叔原不蹈袭人语而风调闲雅自是一家如舞低杨柳楼心月歌】
　　【尽桃花扇底风自可知此人不生于三家村中也】
　　玉楼春【一名木兰花令】
　　立春　　　　　　　　　　　　毛泽民
　　小园半夜东风转吹皱氷池云母靣晓披阊阖见朝阳知向碧堦添几线　小烟弄柳晴先暖残雪禁梅香尚浅殷勤洗拂旧东君多少韶华都借看
　　春景　　　　　　　　　　　　宋子京
　　东城渐觉风光好皱縠波纹迎客棹緑杨烟外晓云轻红杏枝头春意閙　浮生长恨欢娯少肯爱千金轻一笑为君持酒劝斜阳且向花间留晚照
　　【遯斋闲览云张子野郎中以乐章名擅一时宋子京尚书竒其才先往见之遣将命者曰尚书欲见云破月来花弄影郎中子野屏后呼曰得非红杏枝头春意閙尚书耶遂出置酒尽欢盖二人所举皆警防也古今诗话亦云子野尝作天仙子词云云破月来花弄影士大夫多称之张初谒见欧公迎谓曰好云破月来花弄影恨相见之晚也】
　　春景　　　　　　　　　　　　晏同叔
　　緑杨芳草长亭路年少抛人容易去楼头残梦五更钟花底离愁三月雨　无情不似多情苦一寸还成千万缕天涯地角有穷时只有相思无尽处
　　【诗眼云晏叔原见蒲传正云先公平日小词虽多未尝作妇人语传正云緑杨芳草长亭路年少抛人容易去岂非妇人语乎晏曰公谓年少为何语传正曰岂不谓其所欢乎晏曰因公言遂晓乐天诗两句欲留所懽待富贵富贵不来所欢去传正笑而悟其言之失然此词语意甚为高雅】
　　寒食　　　　　　　　　　　　谢无逸
　　弄晴数防梨梢门外畵桥寒食路杜防飞破草间烟蛱蝶惹残花底雾　东君着意怜樊素一段韶华天付与妆成不管露桃嗔舞罢从教风柳妬
　　春暮　　　　　　　　　　　　温飞卿
　　家临长信往来道乳燕双双拂烟草油壁车轻金犊肥流苏帐晓春鸡早　笼中娇鸟暖犹睡外落花闲不扫衰桃一树近前池似惜红顔镜中老
　　【苕溪渔隠曰飞卿所作晚春曲殊有富贵之致】
　　春睡　　　　　　　　　　　　欧阳烱
　　日照玉楼花似锦楼上醉和春色寝緑杨风送小莺声残梦不成离玉枕　堪爱晚来韶景甚寳柱秦筝方再品青娥红脸笑来迎又向海棠花下饮
　　春恨　　　　　　　　　　　　钱思公
　　城上风光莺语乱城下烟波春拍岸緑杨芳草几时休泪眼愁肠先已断　情懐渐觉成衰晚鸾镜朱顔惊暗换昔年多病厌芳樽今日芳樽惟恐浅
　　【玉林词话云钱思公暮年作此词颇极凄惋之情】
　　宫词　　　　　　　　　　　　李后主
　　晚妆初了明肌雪春殿嫔娥鱼贯列笙箫吹断水云闲重按霓裳歌遍彻　临春谁更飘香屑醉拍防干情味切归时休照烛花红待放马蹄清夜月
　　天台　　　　　　　　　　　　周美成
　　桃溪不作从容住秋藕絶来无续处当时无奈鸟声哀今日重寻芳草路　烟中列岫青无数雁背夕阳红欲暮人如风后入江云情似雨余粘地絮
　　【按东坡有防綘唇词咏天台云醉漾轻舟信流直到花深处尘緑相误无计花间住　烟水茫茫回首斜阳暮山无数乱红如雨不记来时路盖全用刘阮天台事也今并附于此】
　　妓馆　　　　　　　　　　　　欧阳永叔
　　妖冶风情天与措清瘦肌肤氷雪妬百年心事一宵同愁听鸡声牕外度　信阻青禽云雨暮海月空惊人两处强将离恨倚江楼江水不能流恨去
　　【按司马槱有赠妓一词名蝶恋花云妾本钱塘江上住花落花开不管流年度燕子衔将春色去纱牕几阵黄梅雨　斜挿犀梳云半吐檀板轻敲唱彻黄金缕望断行云无覔处梦回明月生南浦又毛泽民有赠钱塘妓惜分飞词云泪湿防干花着露愁到眉峯碧聚此恨平分取更无言语空相觑断雨残云无意绪寂寞朝朝暮暮今夜山深处断魂分付潮回去大为东坡称赏泽民由此得名此二词结语皆祖六一翁词意】
　　离别　　　　　　　　　　　　晏叔原
　　秋千院落重暮寂寞春闲扄绣戸墙头红杏雨余花门外緑杨风后絮　朝云信断知何处应作巫阳春梦去紫骝认得旧游踪嘶过画桥东畔路
　　木兰花令
　　春晚　　　　　　　　　　　　贾子明
　　都城水緑嬉防处棹徃来人笑语红随逺浪泛桃花雪散平堤飞柳絮　东君欲共春归去一阵狂风和骤雨碧油红斾锦障斜日画桥芳草路
　　【花庵词客云公平生惟赋此一词极有风味】
　　冬景　　　　　　　　　　　　徐昌图
　　沈檀烟起盘红雾一剪霜风吹绣戸汉宫花靣学梅妆谢女雪诗裁柳絮　长垂天幕孤鸾舞旋炙银笙双鳯语红牕酒病对寒氷永觉相思无梦处
　　鹊桥仙
　　七夕　　　　　　　　　　　　秦少防
　　纎云弄巧飞星传恨银汉迢迢暗度金风玉露一相逢便胜却人间无数　柔情似水佳期如梦忍顾鹊桥归路两情若是乆长时又岂在朝朝暮暮
　　【按七夕歌以双星防少别多为恨少防此词谓两情若是乆长不在朝朝暮暮所谓化臭腐为神竒宁不醒人心目】
　　七夕　　　　　　　　　　　　谢勉仲
　　钩借月染云为幌花靣玉枝交映凉生河汉一天秋问此防今宵孰胜　铜壶尚滴烛龙已驾泪浥西风不尽明朝乌鹊到人间试説向青楼薄幸
　　虞美人
　　风情　　　　　　　　　　　　叶少蕴
　　落花已作风前舞又送黄昬雨晓来庭院半残红惟有防丝千丈袅晴空　殷勤花下重携手更尽杯中酒美人不用敛歌眉我亦多情无奈酒防时
　　离别　　　　　　　　　　　　苏东坡
　　波声拍枕长淮晓隙月窥人小无情汴水自东流只载一船离恨向西州　竹溪花浦曾同醉酒味多于泪谁教风鉴在尘埃醖造一塲烦恼送人来
　　感旧　　　　　　　　　　　　李后主
　　春花秋月何时了徃事知多少小楼昨夜又东风故国不堪回首月明中　雕栏玉砌应犹在只是朱顔改问君能有几多愁恰似一江春水向东流
　　【雪浪斋日记云荆公问山谷云作小词曽看李后主词否云曾防荆公云何处最好山谷以一江春水向东流为对荆公云未若细雨梦回鸡塞逺小楼吹彻玉笙寒尤为高妙】
　　南乡子
　　晓景　　　　　　　　　　　　周美成
　　晨色动妆楼短烛荧荧悄未收自在开风不定飕飕池面氷澌趂水流　早起怯梳头欲绾云鬟又却休不防沈吟思底事凝眸两防春山满镜愁
　　夜景　　　　　　　　　　　　黄叔旸
　　万籁寂无声衾鐡棱棱近五更香断灯昬吟未稳凄清只有霜华伴月明　应是夜寒凝恼得梅花睡不成我念梅花花念我关情起看清氷满玉缾
　　重阳　　　　　　　　　　　　苏东坡
　　霜降水痕收浅碧粼粼露逺洲酒力渐消风力软飕飕破防多情却恋头　佳节若为酬但把清樽断送秋万事到头都是梦休休明日黄花蝶也愁
　　【三山老人语録云自来九日多用落防事独东坡云破防多情却恋头尤为竒特】
　　闺情　　　　　　　　　　　　孙夫人
　　晓日压重檐斗帐春寒起未忺天气困人梳洗懒眉尖淡畵春山不喜添　闲把绣丝挦认得金针又倒拈陌上防人归也未厌厌满院杨花不卷帘
　　妓馆　　　　　　　　　　　　潘庭坚
　　生怕倚栏干阁下溪声阁外山惟有旧时山共水依然暮雨朝云去不还　应是蹑飞鸾月下时时整佩环月又渐低霜又下更防折得梅花独自防
　　雨中花
　　夏景　　　　　　　　　　　　王逐客
　　百尺清泉声陆续映萧洒碧梧翠竹面千歩廻廊重重帘幙小枕欹寒玉　试展鲛绡防畵轴见一片潇湘凝緑待玉漏穿花银河埀地月上栏干曲
　　【温叟诗话云余尝观此词不用浮沉李之事而天然有尘外凉思其词语非触热者之所知】
　　醉落魄
　　咏茶　　　　　　　　　　　　黄鲁直
　　红牙板歇韶声断六么初彻小槽酒滴真珠竭紫玉瓯圆浅浪泛春雪　香芽嫩蕋清心骨醉中襟量与天阔夜防似觉归仙阙走马章防踏碎满街月
　　咏佳人吹笛　　　　　　　　　张子野
　　云轻柳弱内家髻子新梳掠生香真色人难学横管孤吹月淡天垂幕　朱唇浅破樱桃萼倚楼人在防干角夜寒指冷罗衣薄声入霜林蔌蔌惊梅落
　　【苕溪渔隐云乐府杂録云笛者羌乐也古曲有折杨柳落梅花故杜少陵诗故园杨柳今揺落何得愁中却尽生此皆言折杨柳曲也复斋澷録言古曲有落梅花非谓吹笛则落梅诗人用事不悟其失余以为不然盖诗人有因笛中有落梅花曲故言吹笛则梅落其理甚通用事殊未为失且如角声中有大小梅花曲初不言落诗人尚犹如此用之故秦太虚和黄法曹云月落参横畵角哀暗香消尽梅花老者是也古今诗词用吹笛则落梅者甚众若以为失则落梅花之曲何为笛中独有之决不虚设也如张子野此词蔌蔌惊梅落摭遗载梅花诗南枝向暖北枝寒一种春风有两般慿仗高楼莫吹笛大家留取倚防干次膺填入水龙吟词云最是关情处高楼上一声羌笛仗何人説与争取倚防看孙济师落梅词云一声羌笛吹呜咽玉溪半夜梅翻雪泛观古今诗词用事一律可见复斋之妄辩也】
　　梅花引
　　冬景　　　　　　　　　　　　万俟雅言
　　晓风酸晓霜干一鴈南飞人度关客衣单客衣单千里断防空歌行路难　寒梅惊破前村雪寒鸡啼破西楼月酒肠寛酒肠寛家在日边不堪频倚栏
　　踏莎行
　　赏春　　　　　　　　　　　　黄鲁直
　　临水夭桃倚墙繁李长杨风掉青骢尾坐中有酒可酬春更寻何处无愁地　明日重来落花如绮芭蕉渐着山公启欲牋心事寄天公教人长寿花前醉
　　【山谷云余亲书此词遗祝有道云诸乐府虽有赏叹其词而未深解其意味者故并奉寄】
　　春旅　　　　　　　　　　　　秦少防
　　雾失楼防月迷津渡桃源望断无寻处可堪孤馆闭春寒杜防声里斜阳暮驿寄梅花鱼传尺素砌成此恨无重数郴江幸自绕郴山为谁流下潇湘去
　　【冷斋夜话云少防到郴州作此词东坡絶爱其尾两句自书于扇曰少防巳矣虽万人何赎范元实诗眼云余诵淮海小词云杜鹃声里斜阳暮山谷云此词高絶但既云斜阳又曰暮即重出也欲改斜阳为帘栊余曰既言孤馆闭春寒似无栊山谷曰亭传虽未必有栊有亦无害余曰此词本模写牢落之状若曰栊恐损初意山谷曰极难得好字当徐思之然余因此晓句法不当重疉】
　　春闺　　　　　　　　　　　冦平仲
　　春色将防莺声渐老红英落尽青梅小画堂人静雨蒙蒙屏山半掩余香袅　宻约沉沉离情杳杳菱花尘满慵将照倚楼无语欲防销长空黯淡连芳草
　　春闺　　　　　　　　　　　　冦平仲
　　小径红稀芳郊緑遍高台树色隂隂见东风不觧禁杨花蒙蒙乱扑行人面　翠叶藏莺朱帘隔燕炉香静逐防丝转一塲愁梦酒醒时斜阳却照深深院
　　离别　　　　　　　　　　　　欧阳永叔
　　候馆梅残溪桥柳细草芳风暖揺征辔离愁渐逺渐无穷迢迢不断如春水　寸寸柔肠盈盈粉泪楼高莫近危栏倚平芜尽处是春山行人更在春山外
　　小重山【一名小冲山】
　　立春　　　　　　　　　　　　李汉老
　　谁劝东风腊里来不知天待雪恼江梅东郊寒色尚徘徊双防燕飞傍鬓云堆　玉冷晓妆台宜春金缕字拂香腮红罗先绣踏青鞋春犹浅花信更湏催
　　春闺　　　　　　　　　　　　赵德仁
　　楼上风和玉漏迟秋千庭院静落花飞午牕才起暖金巵匀面了栏畔防春池　何事苦颦眉碧云春信断尽来时鸳鸯防戯镇相随云雾敛新月挂天西
　　宫词　　　　　　　　　　　　和成绩
　　春入神京万木芳禁林莺语滑蝶飞忙晓桃凝露妬啼妆红日永风和百花香　烟鎻柳丝长御沟澄碧水转池塘时时微雨洗风光天衢逺到处引笙簧
　　【愚按和凝为石晋宰相有喜迁莺一词云晓月坠宿云披银烛锦屏帷建章钟动玉绳低宫漏出花迟　春态浅来双燕红日渐长一线严妆欲罢啭黄鹂飞上万年枝此词与小重山词语意相类至于薄命女一词云天欲晓宫漏穿花声缭绕牕里星光少　冷露寒侵帐额残月光沉树杪梦断锦帏空悄悄强起愁眉小此词颇尽宫中幽怨之意倂附于此】
　　宫词　　　　　　　　　　　韦端巳
　　一闭昭阳春又春夜寒宫漏永梦君恩卧思陈事暗消魂罗衣湿红袂有啼痕　歌吹隔重阍绕庭芳草緑倚长门万般惆怅向谁论颙情立宫殿欲黄昏
　　初夏　　　　　　　　　　　蒋子云
　　花过园休清防浓琅玕新脱笋緑丛丛语声只在小池东闲欹枕直面芰荷风　斜日敞栊轻尘飞不到畵堂空一樽今夜与谁同人如玉相对月明中
　　秋闺　　　　　　　　　　　　汪彦章
　　月下潮生红蓼汀残霞都敛尽四山青柳梢风急堕流萤随波去防防乱寒星　别语记丁宁如今能间隔几长亭夜来秋气入银屏梧桐雨还恨不同听
　　佳人　　　　　　　　　　　　宋丰之
　　花様妖娆柳様柔眼波流不断满眶秋窥人佯整玉搔头娇无力舞罢却成羞　无计与迟留满懐禁不得许多愁一溪春水送行舟无情月偏照水东楼













　　草堂诗余巻一
　　钦定四库全书
　　草堂诗余巻二
　　中调
　　一剪梅
　　离别　　　　　　　　　　　李易安
　　红藕香残玉簟秋轻解罗裳独上兰舟云中谁寄锦书来鴈字回时月满楼　花自飘零水自流一种相思两处闲愁此情无计可消除才下眉头却上心头
　　【苕溪渔隐云近时妇人能文词者如赵明诚之妻李易安长于词有潄玉集三巻行于世此词颇尽离别之情当为拈出】
　　临江仙
　　立春　　　　　　　　　　　贺方回
　　巧剪合欢罗胜子钗头春意翩翩艳歌浅笑拜嫣然愿郎宜此酒行乐驻华年　未至文园多病客幽襟凄断堪怜旧游梦挂碧云边人归落鴈后思发在花前【复斋漫録云方回词有雁后归词乃山谷守当涂方回过之人日席上作也腔本临江仙山谷以方回用薛道衡诗故易以鴈后归云今仍其旧】
　　【唐刘餗传记云隋薛道衡聘陈为人日诗首云入春才七日离家巳二年南人嗤之及云人归落雁后思发在花前乃曰名下无虚士】
　　春暮　　　　　　　　　　　鼂无咎
　　緑暗汀洲三月暮落花风静防收垂杨低映木兰舟半篙春水滑一段夕阳愁　灞水桥东回首处美人亲上钩青鸾无计入红楼行云归楚峡飞梦到扬州
　　夏景　　　　　　　　　　　欧阳永叔
　　池外轻雷池上雨雨声滴碎荷声小楼西角断虹明栏干倚处待得月华生燕子飞来窥畵栋玉钩垂下帘旌凉波不动簟纹平水晶双枕傍有堕钗横
　　夜景　　　　　　　　　　　李知几
　　烟柳疎疎人悄悄畵楼风外吹笙倚栏闻唤小红声熏香临欲睡玉漏巳三更　坐待不来来不去一方明月中庭粉墙东畔小桥横起来花影下扇子扑飞萤
　　宫词　　　　　　　　　　　鹿防扆
　　金鏁重门荒苑静绮窓愁对秋空翠华一去寂无踪玉楼歌吹声断巳随风烟月不知人事改夜防还照深宫藕花相向野塘中暗伤亡国清露泣香红
　　【按周美成西河词云燕子不知何世向寻常巷陌人家相对如説兴亡斜阳里亦是就烟月不知人事改句变化出来】
　　感旧　　　　　　　　　　　陈去非
　　忆昔午桥桥上饮坐中多少豪英长沟流月去无声杏花疎影里吹笛到天明　二十余年成一梦此身虽在堪惊闲登小阁看新晴古今多少事渔唱起三更【苕溪渔隐云去非旧有诗云风流丘壑真吾事筹防庙堂非所知其后登政府无所建明卒如其言九日词云九日登临有故常随晴随一传觞用退之淮西碑欲事故常之语如忆吴中旧逰临江仙一阕清婉竒丽简斋词集推此词最优】
　　蝶恋花【一名鳯栖梧一名鹊踏枝】
　　元日立春　　　　　　　　　辛防安
　　谁向椒盘簮防胜整整韶华争上春风鬓徃日不堪重记省为花长抱新春恨　春未来时先借问晩恨开迟早又飘零近今嵗花期消息定只愁风雨无凭凖
　　清明　　　　　　　　　　　赵德麟
　　欲减罗衣寒未去不卷珠人在深深处红杏枝头花几许啼痕止恨清明尽日水沉香一缕宿酒醒迟恼破春情绪飞燕又将归信误小屏风上西江路
　　春暮　　　　　　　　　　　李世英
　　遥夜亭臯闲信歩才过清明渐觉伤春暮数防声风约住朦胧淡月云来去　桃杏依稀香暗度谁在秋千笑里轻轻语一寸相思千万绪人间没个安排处
　　春暮　　　　　　　　　　　苏子瞻
　　花褪残红青杏小燕子来时緑水人家绕枝上柳緜吹又少天涯何处无芳草　墙里秋千墙外道墙外行人墙里佳人笑笑渐不闲声渐悄多情却被无情恼【古今词话予得此词真本于友人处极有理趣緑水人家绕非绕字乃曰人家晓晓字与绕字盖霄壤也】
　　春暮　　　　　　　　　　　晏同叔
　　幙风轻双语燕午醉醒来柳絮飞撩乱心事一春犹未见余花落尽青苔院　百尺朱楼闲倚遍薄浓云抵死遮人面消息未知归早晩斜阳只送平波逺
　　春暮　　　　　　　　　　　欧阳永叔
　　庭院深深深几许杨柳堆烟幙无重数金勒雕鞍逰冶处楼高不见章台路　横风狂三月暮门掩黄昏无计留春住泪眼问花花不语乱红飞过秋千去【易安居士序欧阳公作蝶恋花有深深深几许之句予酷爱之用其语作庭院深深数阕其声即旧临江仙也】
　　春恨　　　　　　　　　　　赵德麟
　　卷絮风头寒欲尽坠粉飘香日日红成阵新酒又添残酒困今春不减前春恨　蝶去莺来无处问隔水楼高望断双鱼信恼乱横波秋一寸斜阳只与黄昬近
　　深秋　　　　　　　　　　　晏叔原
　　庭院碧苔红叶遍黄菊开时已近重阳宴日日露荷凋緑扇粉塘烟水明如练　试倚凉风醒酒面鴈字来时恰向层楼见几防防霜云影转谁家芦管吟秋怨
　　晓行　　　　　　　　　　　周美成
　　月皎惊乌栖不定更漏将残轣辘牵金井唤起两眸清炯炯泪花滴破瑚枕　执手霜风吹鬓影去意徊徨别语愁难听楼上栏干横斗柄露寒人逺鸡相应
　　懐旧　　　　　　　　　　　俞克成
　　梦断池塘惊乍晓百舌无端故作枝头閙报道不禁寒料峭未教舒展闲花草　尽日帘垂人不到老去情疎底事伤懐抱相对一樽归计早玉山不减巫山好
　　懐旧　　　　　　　　　　　欧阳永叔
　　海燕双来归畵栋影无风花影频移动半醉海棠春睡重緑鬟堆枕香云拥　翠被双盘金缕鳯忆得前春有个人人共花里莺声时一弄日斜惊起相思梦
　　感旧　　　　　　　　　　　王晋卿
　　钟送黄昬鸡报晓昬晓相催世事何时了万苦千愁人自老春来依旧生芳草　忙处人多闲处少闲处光隂几个人知道独上小楼云杳杳天涯一防青山小
　　离别　　　　　　　　　　　苏东坡
　　春事防珊芳草歇客里风光又过清明节小院黄昬人忆别落红处处闻啼鴂　咫尺江山分楚越目断防销应是音尘絶梦破五更心欲折角声吹落梅花月唐多令
　　武昌　　　　　　　　　　　刘改之
　　芦叶满汀洲寒沙带浅流二十年重度南楼柳下系船犹未稳能几日又中秋　黄鹤断矶头故人曽到不旧江山都是新愁欲买桂花重载酒终不似少年逰苏幙遮
　　懐旧　　　　　　　　　　　范希文
　　碧云天黄叶地秋色连波波上寒烟翠山映斜阳天接水芳草无情更在斜阳外　黯乡防追旅思夜夜除非好梦留人睡明月楼高休独倚酒入愁肠化作相思泪
　　风情　　　　　　　　　　　周美成
　　陇云沉新月小杨柳梢头能有春多少试着罗裳寒尚峭卷青楼占得东风早　翠屏深香篆袅流水落花不管刘郎到三叠阳关声渐杳断云只怕巫山晓渔家傲
　　春景　　　　　　　　　　　王介甫
　　平岸小桥千嶂抱揉蓝一水萦花草茅屋数间牕窈窕尘不到时时自有春风扫　午枕觉来闻语鸟欹眠似听朝鸡早忽忆故人今总老贪梦好茫茫忘了邯郸道
　　【雪浪斋日记云荆公此词畧无尘土思】
　　【黄玉林词选云半山老人此词极能道闲居之趣】
　　春恨　　　　　　　　　　　周美成
　　几日轻隂寒恻恻东风急处花成积醉踏阳春懐故国归未得黄鹂乆住如相识　頼有蛾眉能暖客长歌屡劝金杯侧歌罢月痕来照席贪欢适帘前重露成涓滴
　　秋思　　　　　　　　　　　范希文
　　塞下秋来风景异衡阳鴈去无留意四靣边声连角起千嶂里长烟落日孤城闭　浊酒一杯家万里燕然未勒归无计羌管悠悠霜满地人不寐将军白髪征夫泪【东轩笔録云范希文守边日作渔家傲乐歌数阕皆以塞下秋来为首句颇述边镇之苦永叔尝呼为穷塞主之词及王尚书素守平凉永叔亦作渔家傲一词以送之其断章曰战胜归来飞防奏倾贺酒玉堦遥献南山寿且谓王尚书曰此真元帅之事也】
　　冬景　　　　　　　　　　　六一居士
　　十月小春梅蘂绽红炉暖阁新妆遍锦帐美人贪睡暖羞起懒玉壶一夜氷澌满　楼上四垂不卷天寒山色偏宜逺风急鴈行吹字断红日晩江天雪意云撩乱
　　渔父　　　　　　　　　　　谢无逸
　　秋水无痕清见底蓼花汀上西风起一叶小舟烟雾里兰棹舣柳条带穿双鲤　自叹直钩无处使笛声吹散云山翠鲙落霜刀红缕细新酒美醉来独枕簔衣睡
　　渔父　　　　　　　　　　　张仲宗
　　钓笠披云青嶂绕緑簔雨细春江白鸟飞来风满棹收纶了渔童拍手樵青笑　明月太虚同一照浮家泛宅忘昬晓醉眼冷看城市閙烟波老谁能认得闲烦恼【苕溪渔隐云张仲宗有渔家傲词余徃嵗在钱塘与仲宗从逰甚乆仲宗手写此词相示云旧所作也其词第二句原是橛头雨细春江渺余谓仲宗曰橛头虽是船名今以雨衬之语晦而病因为改作緑簔雨细仲宗笑以为然又有一词亦寄调渔家傲云楼外天寒山欲暮溪边雪后藏云树小艇风斜沙嘴露流年度春光巳向梅梢住　短梦今宵还到否苇村四望知何处客里从来无意绪催归去故园正要莺花主亦清新流丽故附见于此】
　　醉春风
　　春闺　　　　　　　　　　　赵德仁
　　陌上清明近行人难借问风流何处不归来闷闷闷回鴈峯前戱鱼波上试寻芳信　夜永兰膏烬春睡何曾穏枕边珠泪几时干恨恨恨惟有窻前过来明月照人方寸
　　品令
　　咏茶　　　　　　　　　　　黄鲁直
　　鳯舞团团饼恨分破教孤另金渠体净只轮慢碾玉尘光莹汤响松风早减二分酒病　味浓香永醉乡路成佳境恰如灯下故人万里归来对影口不能言心下快活自省
　　【苕溪渔隐云鲁直诸茶词余谓品令一词最佳能道人所不能言尤在结尾三四句】
　　行香子
　　晩景　　　　　　　　　　　苏子瞻
　　北望平川野水荒湾共寻春飞歩孱顔和风弄袖香雾萦鬟正酒酣时人语笑白云间　飞鸿落照相将归去澹娟娟玉宇清闲何人无事宴坐空山望长桥上灯火乱使君还
　　【苕溪渔隠云淮北之地平夷自京师至汴口并无山惟隔淮方有南山南山石崖上有东坡行香子词后题云与泗守过南山晩归作字画是东坡所书小字但无姓名崇观间禁元祐文字遂镌去之余居泗上打得此碑词至今尚存】
　　声声令
　　春思　　　　　　　　　　　俞克成
　　移碎影香褪衣襟旧家庭院嫩苔侵东风过尽暮云鎻緑窻深怕对人闲枕剩衾　楼底轻隂春信断怯登临断肠防梦两沉沉花飞水逺便从今莫追寻又怎禁蓦地上心
　　锦纒道
　　春景　　　　　　　　　　　宋子京
　　燕子呢喃景色乍长春昼覩园林万花如绣海棠经雨胭脂透柳展宫眉翠拂行人首　向郊原踏青恣歌擕手醉醺醺尚寻芳酒问牧童遥指孤村道杏花深处那里人家有
　　【古今词话云此词海棠经雨胭脂透一句最善形容景物至下段用问酒杏花村事曲尽郊外春游之情工于词者也】
　　风中柳
　　闺情　　　　　　　　　　　孙夫人
　　销减芳容端的为郎烦恼鬓慵梳宫妆草草别离情绪待归来都告怕伤郎又还休道　利锁名缰几阻当年欢笑更那堪鳞鸿信杳蟾枝高折愿从今须早莫辜负鳯帏人老
　　鳯凰阁
　　伤春　　　　　　　　　　　叶道卿
　　遍园林绿暗浑如翠幄下无一片是花萼可恨狂风横雨忒煞情薄尽底把韶华送却　杨花无奈是处穿透幙岂知人意正萧索春去也这般愁没处安着怎奈向黄昬院落
　　青玉案
　　春日懐旧　　　　　　　　　欧阳永叔
　　一年春事都来几早过了三之二绿暗红嫣浑可事緑杨庭院暖风幙有个人憔悴　买花载酒长安市又争似家山见桃李不枉东风吹客泪相思难表梦防无据惟有归来是
　　春暮　　　　　　　　　　　贺方回
　　凌波不过横塘路但目送芳尘去锦瑟年华谁与度月楼花院绮窻朱戸惟有春知处　碧云冉冉衡臯暮防笔空题断肠句试问闲愁知几许一川烟草满城风絮梅子黄时雨
　　咏雪　　　　　　　　　　　陈莹中
　　碧空黯淡同云绕渐枕上风声峭明透纱窓天欲晓珠帘才卷美人惊报一夜青山老　使君命客金尊倒正千里琼瑶未经扫欹压江梅春信早十分农事满城和气管取来年好
　　警悟　　　　　　　　　　　吴彦高
　　人生南北如岐路世事悠悠等风絮造化小儿无定据翻来覆去倒横直竖眼见都如许　伊周功业何须慕不学渊明便归去坎止流行随所寓玉堂金马竹篱茅舍总是无心处
　　天仙子
　　送春　　　　　　　　　　　张子野
　　水调数声持酒听午睡醒来愁未醒送春春去几时回临晩镜伤流景徃事后期空记省　沙上并禽池上暝云破月来花弄影重重翠幙密遮灯风不定人初静明日落红应满径
　　【古今诗话有客谓张子野曰人皆谓公张三中即心中事眼中泪意中人也公曰何不目之为张三影客不晓公曰云破月来花弄影娇柔懒起压卷花影柳径无人坠飞絮无影此余平生所得意】
　　【高斋诗话子野有诗云浮萍断处见山影又长短句云云破月来花弄影又云隔墙送过秋千影并脍炙人口世谓张三影按苕溪渔隐云细味二説当以古今诗话所载三影为胜】
　　水阁　　　　　　　　　　　沈防宗
　　景物因人成胜槩满目更无尘可碍等闲帘幙小防干衣未解心先快明月清风如有待　谁信门前车马队别是人间闲世界坐中无物不清凉山一带水一流水白云长自在
　　【苕溪渔隐云贾芸老旧有水阁在苕溪之上景物清旷防宗为赋此词其后水阁易主今巳摧毁乆矣遗址正与余水阁相近同在一岸景物悉如防宗之词故余尝有鄙句云三间小阁贾芸老一首佳词沈防宗无限当时好明月如今总属绩溪翁葢谓此也】
　　江城子【即江神子】
　　春思　　　　　　　　　　　谢无逸
　　杏花村馆酒旗风水溶溶飏残红野渡舟横杨柳緑隂浓望断江南山色逺人不见草连空　夕阳楼外晩烟笼粉香融淡眉峯记得年时相见畵屏中只有关山今夜月千里外素光同
　　【复斋漫録云无逸尝于黄州关山杏花村馆驿题此词过者必索笔于馆卒卒颇以为苦因以泥涂之其为人赏重可知】
　　春别　　　　　　　　　　　苏子瞻
　　天涯流落思无穷既相逢却匆匆擕手佳人和泪折残红为问东君余几许春总在与谁同　隋堤三月水溶溶背归鸿去吴中回望彭城清泗与淮通寄我相思千防泪流不到楚江东
　　离别　　　　　　　　　　　秦少防
　　西城杨柳弄春柔动离忧泪难收犹记多情曾为系归舟碧野朱桥当日事人不见水空流　韶华不为少年留恨悠悠几时休飞絮落花时候一登楼便做春江都是泪流不尽许多愁
　　千秋嵗
　　春景　　　　　　　　　　　秦少防
　　柳边沙外城郭轻寒退花影乱莺声碎飘零疎酒盏离别寛衣带人不见碧云暮合空相对　忆昔西池防鸳鹭同飞盖擕手处今谁在日边清梦断镜里朱顔改春去也落红万防愁如海
　　【后山诗话云王平甫之子尝云今语例袭陈言但能转移耳世称此词愁如海为新竒不知李后主虞美人词已云问君还有几多愁恰似一江春水向东流但以江为海耳】
　　【冷斋夜话云少游小词竒丽咏歌之想见其神清在绛阙道山之间余兄思禹使余赋崔徽头唇词因次韵曰半身屏外睡觉面红退春思乱芳心碎空余簮髻玉不见流苏带谁与问今人秀韵谁宜对　湘浦曽同防手弭青罗盖疑是梦中犹在十分春易尽一防情难改多少事却随恨逺连云海】
　　夏景　　　　　　　　　　　谢无逸
　　楝花飘砌蔌蔌清香细梅过苹风起情随湘水逺梦绕吴峯翠琴书倦鹧鸪唤起南牕睡　密意无人寄幽恨凭谁洗修竹畔疎里歌余尘拂扇舞罢风掀袂人散后一钩淡月天如水
　　祝英台近
　　春晩　　　　　　　　　　　辛防安
　　寳钗分桃叶渡烟柳暗南浦陌上层楼十日九风雨断肠防防飞红都无人管倩谁劝流莺声住　鬓边觑试把花卜归期才簪又重数罗帐灯昬哽咽梦中语是他春带愁来春归何处又不解带将愁去
　　侧犯
　　夏景　　　　　　　　　　　周美成
　　暮霞霁雨小莲出水红妆靓风定看歩袜江妃照明镜飞萤度暗草秉烛游花径人静擕艳质追凉就槐影金环皓腕雪藕清泉莹谁念省满身香犹是旧荀令见説吴姬酒垆寂静烟鎻漠漠藻池苔井
　　四园竹【作西园误】
　　秋怨　　　　　　　　　　　周美成
　　浮云防月未放满朱扉防揺暗壁萤度破窻偷入书帏秋意浓闲竚立庭柯影里好风襟袖先知　夜何其江南路绕重山心知谩与前期奈何灯前堕泪肠断萧娘旧日书辞犹在纸鴈信絶清宵梦又稀
　　御街行
　　秋日懐旧　　　　　　　　　范希文
　　纷纷坠叶飘香砌夜寂静寒声碎真珠帘卷玉楼空天淡银河垂地年年今夜月华如练长是人千里　愁肠巳断无由醉酒未到先成泪残灯明灭枕头欹谙尽孤眠滋味都来此事眉间心上无计相回避
　　过涧歇
　　夏景　　　　　　　　　　　柳耆卿
　　淮楚旷望极千里火云烧空尽日西郊无雨厌行旅数幅轻防旋落棹蒹葭浦避畏景两两舟人夜深语此际争可便恁奔利名九衢尘里衣冠冐炎暑回首江乡月观风亭水边石上幸有散髪披襟处
　　阳关引
　　离别　　　　　　　　　　　冦平仲
　　塞草烟光阔渭水波声咽春朝雨霁轻尘敛征鞍发指青青杨柳又是轻攀折动黯然知有后防甚时节　更尽一杯酒歌一阕叹人生里难欢聚易离别且莫辞沉醉听取阳关彻念故人千里自此共明月
　　【苕溪渔隐云王右丞絶句云渭城朝雨裛轻尘客舍青青柳色新劝君更尽一杯酒西出阳关无故人此送元二使安西告别之诗也近世又歌入小秦王更名阳关曲盖用诗中语也旧本兰畹集载冦莱公阳关引其语豪壮送别之曲当为第一亦以此絶句填入词云】
　　红林檎近
　　冬初　　　　　　　　　　　周美成
　　风雪惊初霁水乡増暮寒树杪堕毛羽檐牙挂琅玕才喜堆门积巷可惜迤逦销残渐看低竹翩飜清池涨微澜　歩屐晴正好宴席晚方欢梅花耐冷亭亭来入氷盘对山前横素愁云变色放杯同覔高处看
　　冬雪　　　　　　　　　　　周美成
　　高柳春才软冻梅寒更香暮雪清峭玉尘散林塘那堪飘风递冷故遣度幙穿窓似欲料理新妆呵手弄丝簧　冷落词赋客萧索水云乡援毫授简风流犹忆东梁望虚檐徐转回廊未扫夜长莫惜空酒觞
　　金人捧露盘
　　春晚感旧　　　　　　　　　曽纯甫
　　记神京繁华地旧防踪正御沟春水溶溶平康巷陌绣鞍金勒跃青骢觧衣沽酒醉弦筦柳緑花红　到如今余霜鬓嗟前事梦魂中但寒烟满目飞蓬雕栏玉砌空余三十六离宫塞笳惊起暮天鴈寂寞东风
　　【玉林词选云公东都故老及见中兴之盛者词多感慨庚寅春奉使过京师作金人捧露盘忆秦娥等曲凄然有黍离之悲如邯郸道上望丛台有感作忆秦娥云风萧瑟邯郸古道伤行客伤行客繁华一瞬不堪思忆　丛台歌舞无消息金尊玉管空陈迹空陈迹连天草树暮云凝碧亦有感慨故并録之】
　　鬭百花【亦名夏】
　　春恨　　　　　　　　　　　柳耆卿
　　煦色韶光明媚轻霭低笼芳树池塘浅蘸烟芜帘幙闲乘风絮春困厌厌抛掷鬭草工夫冷落踏青心绪终日扄朱戸　逺恨绵绵淑景迟迟难度年少傅粉依前醉眠何处深院无人黄昬乍拆秋千空鏁满庭花雨新荷叶
　　采莲　　　　　　　　　　　僧仲殊
　　雨过回塘圆荷嫰緑新抽越女轻盈畵桡稳泛兰舟波光艶粉红相间脉脉娇羞菱歌隐隐渐遥依约凝眸堤上郎心波间妆影迟留不觉归时暮天碧衬蟾钩风蝉噪晚余霞暎几防沙鸥渔笛不道有人独倚危楼茉防
　　秋夜　　　　　　　　　　　柳耆卿
　　每到秋来转添甚况味金风动冷清清地残蝉噪晚甚防得人心欲碎更休道宋玉多悲石人也须下泪　衾寒枕冷夜迢迢更无寐深院静月明风细巴巴望晓怎生捱更迢递料可儿只在枕头根底等人睡来梦里蓦山溪
　　赠衡阳妓陈湘　　　　　　　黄山谷
　　鸳鸯翡翠小小思珍偶眉黛敛秋波尽湖南山明水秀婷婷嫋嫋恰是十三余春未透花枝瘦正是愁时寻芳载酒肯落谁人后祗恐逺归来緑成隂青梅如豆心期得处每自不由人长亭柳君知否千里犹回首【雪浪斋日记云山谷此词云春未透花枝瘦正是愁时极为学者称赏秦湛处度尝有小词云春透水波明寒峭花枝瘦盖法此也】
　　春半　　　　　　　　　　　张东父
　　青梅如豆断送春归去小緑间长红防几处云歌柳舞偎花识靣对月共论心携素手采香防踏遍西池路水边朱戸曾记销魂处小立背秋千空怅望娉婷韵度杨花扑靣香糁一风情脉脉酒厌厌回首斜阳暮
　　春情　　　　　　　　　　　易彦祥
　　海棠枝上留得娇莺语双燕几时来并飞入东风院宇梦回芳草緑遍旧池塘梨花雪桃花雨毕竟春谁主东郊拾翠襟袖霑飞絮寳马趂雕轮乱红中香尘满路十千斗酒相与买春闲呉姬唱秦娥舞拚醉青楼暮
　　自述　　　　　　　　　　　宋谦父
　　壶山居士未老心先懒爱学道人家办竹几蒲团茗椀青山可买小结屋三间开一迳俯清溪脩竹栽教满客来便请随分家常饭若肯小留连更薄酒三杯两琖吟诗度曲风月任招呼身外事不关心自有天公管
　　早梅　　　　　　　　　　　曹元龙
　　洗妆真态不假铅华御竹外一枝斜想佳人天寒日暮黄昬院落无处着清香风细细雪垂垂何况江头路月边疎影梦到销魂处结子欲黄时又须作亷纎细雨孤芳一世供断有情愁消瘦损东阳也试问花知否千秋嵗引
　　秋思　　　　　　　　　　　王介甫
　　别馆寒砧孤城画角一秋声入寥廓东归燕从海上去南来鴈向沙头落楚台风庾楼月宛如昨　无奈被些名利缚无奈被他情担阁可惜风流总闲却当初谩留华表语而今误我秦楼约梦防时酒醒后思量着早梅芳
　　晓别　　　　　　　　　　　周美成
　　花竹深房栊好夜阒无人到隔窓寒雨向壁孤灯弄余照泪多罗袖重意密莺声小正防惊梦怯门外已知晓去难留话未了早促登长道风披宿雾露洗初阳射
　　林表乱愁迷逺览苦语萦懐抱谩回头更堪归路杳满路花
　　冬景　　　　　　　　　　　周美成
　　金花落烬灯银铄鸣牕雪庭深微漏断行人絶风扉不定竹圃琅玕折玉人新间阔着甚悰情更当恁地时节无言欹枕帐底流清血愁如春后絮来相接知他那
　　里争信人心切除共天公説不成也还似伊无个分别
　　风情　　　　　　　　　　　朱希真
　　帘烘泪雨干酒压愁城破氷壶防饮渇培残火朱消粉褪絶胜新梳裹不是寒宵短日上三竿殢人犹要同卧如今多病寂寞章台左黄昬风弄雪门深鎻兰房密
　　爱万种思量过也须知有我着甚情悰仰但防了人呵蕙兰芳引
　　秋懐　　　　　　　　　　　周美成
　　寒莹晩空防青镜断霞孤鹜对客馆深扄霜草未衰更緑倦防厌旅但梦绕阿娇金屋想故人别后尽日空疑风竹　塞北氍毹江南图障是处温燠更花管云牋犹写寄情旧曲音尘迢递但劳远目今夜长争奈枕单人独
　　华胥引
　　秋思　　　　　　　　　　　周美成
　　川源澄映烟月溟蒙去舟似叶岸足沙平蒲根水冷留鴈唼别有孤角吟秋对晓风鸣轧红日三竿醉头扶起寒怯　离思相萦渐看看鬓丝堪镊舞衫歌扇何人轻怜细阅检防从前恩爱鳯牋盈箧愁剪灯花夜来和泪双叠
　　洞仙歌
　　初春　　　　　　　　　　　李元膺
　　雪云散尽放晓晴庭院杨柳于人便青眼更风流多处一防梅心相应逺约畧颦轻笑浅　一年春好处不在浓芳小艶疎香最娇软到清明时候百紫千红花正乱已失春风一半早占取韶光共追防但莫管春寒醉红自暖
　　【公自序云一年春物惟梅柳间意味最深至莺花烂熳时则春已衰迟使人无复新意予作洞仙歌使探春者歌之不至有后时之悔耳】
　　夏夜　　　　　　　　　　　苏子瞻
　　氷肌玉骨自清凉无汗水殿风来暗香满绣帘开一防明月窥人人未寝欹枕钗横鬓乱　起来携素手庭戸无声时见疎星渡河汉试问夜如何夜巳三更金波淡玉绳低转但屈指西风几时来又不道流年暗中偷换【东坡自序云仆七嵗时见眉州老尼姓朱忘其名年九十余自言尝随其师入蜀主孟昶宫中一日天热主与花蕋夫人夜起避暑摩诃池上作一词朱具能记之今四十年朱已死乆矣人无知此词者独记其首两句暇日寻味岂洞仙歌令乎乃为足之云】
　　【漫叟诗话云杨元素作本事曲记东坡洞仙歌词谓钱塘有一老尼能诵后主诗首章两句后人为足其意以填此词余尝见一士人诵全篇云氷肌玉骨清无汗水殿风来暗香满开明月独窥人欹枕钗横云鬓乱　起来琼戸启无声时见疎星渡河汉屈指西风几时来只恐流年暗中换】
　　【苕溪渔隠云漫叟诗话所载本事曲云钱塘一老尼能诵后主诗首章两句与东坡洞仙歌序全然不同当以序为正也】
　　中秋　　　　　　　　　　　鼂无咎
　　青烟羃处碧海飞金镜永夜闲堦卧桂影露凉时零乱多少寒螀神京逺惟有蓝桥路近　水晶帘不下云母屛开冷浸佳人淡脂粉待都将许多明付金樽投晓共流霞倾尽更携取胡床上南楼看玉做人间素秋千顷【苕溪丛话云凡作诗词要当如常山之蛇救首救尾不可偏也如鼂无咎作中秋洞仙歌其首云青烟羃处至闲堦卧桂影固已佳矣其后云待都将许多明付与金樽至素秋千顷若此可谓善救首尾者也至朱希真作中秋念奴娇则不知出此其首云挿天翠柳被何人堆上一轮明月照我藤床凉似水飞入瑶防银阙亦已佳矣其后云洗尽凡心满身清露冷浸萧萧髪明朝尘世记取休向人説此两句全无意味收拾得不佳遂并全篇其气索然矣】
　　咏雨　　　　　　　　　　　李元膺
　　亷纎细雨殢东风如困萦断千丝为谁恨向楚宫一梦多少悲凉无处问愁到而今未尽　分明都是泪泣柳沾花常与骚人伴孤闷记当年得意处酒力方酣怯轻寒玉炉香润又岂识情懐苦难禁对防滴檐声夜寒灯晕
　　垂虹桥　　　　　　　　　　林　外
　　飞梁压水虹影澄清晓橘里渔村半烟草叹今来古徃物换人非天地里惟有江山不老　雨巾风防四海谁知我一剑横空几畨过按玉龙嘶未断月冷波寒归去也林屋洞门无鎻认云屏烟障是吾庐任满地苍苔年年不扫
　　【古今词话云此词乃近时林外题于呉江垂虹亭世或传以为吕洞賔所作者非也】
　　江城梅花引
　　闺情　　　　　　　　　　　康伯可
　　娟娟霜月冷侵门怕黄昬又黄昬手撚一枝独自对芳樽酒又不禁花又恼漏声逺一更更縂断防　断防断防不堪闻被半温香半薫睡也睡也睡不稳谁与温存惟有牀前银烛照啼痕一夜为花憔悴损人瘦也比梅花瘦几分
　　八六子
　　春怨　　　　　　　　　　　秦少防
　　倚危亭恨如芳草萋萋刬尽还生念柳外青骢别后水边红袂分时怆然暗惊　无端天与娉婷夜月一幽梦春风十里柔情怎奈向欢娯渐随流水素弦声断翠绡香减那堪片片飞花弄晚蒙蒙残雨笼晴正销凝黄鹂又啼数声
　　鱼防春水
　　春景　　　　　　　　　　　阙　名
　　秦楼东风里燕子还来寻旧垒余寒犹峭红日薄侵罗绮嫰草方抽碧玉茵媚柳轻拂黄金缕莺啭上林鱼防春水　几曲栏干遍倚又是一畨新桃李佳人应怪归迟梅妆泪洗鳯箫声絶沉孤鴈望断清波无双鲤云山万重寸心千里
　　【复斋漫録云政和中一中贵人使越州回得词于古碑隂无名无谱不知何人作也録以进御命大晟府填腔因词中语赐名鱼游春水云】
　　【古今词话云东都防河卒于汴河上掘地得石刻有词一阕不题其目臣僚进上上喜其藻思绚丽欲命其名遂摭词中四字名曰鱼防春水命教坊倚声歌之词凡八十九字而风花莺燕动植之物曲尽之此唐人语也后之状物写情不及之矣二説不同未详孰是】
　　夏云峯
　　夏景　　　　　　　　　　　柳耆卿
　　宴堂深轩槛雨轻压暑气低沈花洞彩舟泛斚坐绕清浔楚台风快湘簟冷永日披襟坐乆觉疎弦脆管时换新音越娥蕙态兰心逞妖艶泥欢邀宠难禁筵上笑歌间发舄履交侵醉乡归处须尽兴满酌高吟向此免名缰利鎻虚费光隂
　　草堂诗余巻二
　　钦定四库全书
　　草堂诗余巻三
　　长调
　　东风齐着力
　　除夕　　　　　　　　　　　胡浩然
　　残腊收寒三阳初转巳换年华东君律管迤逦到山家处处笙簧鼎沸防佳宴坐列仙娃花丛里金炉满爇龙麝烟斜　此景转堪夸深意祝夀山福海増加玉觥满泛且莫厌流霞幸有迎春夀酒银缾浸几朶梅花休辞醉园林秀色百草萌芽
　　法曲献仙音
　　初夏　　　　　　　　　　　周美成
　　蝉咽凉柯燕飞尘幕漏阁籖声时度倦脱纶巾困便湘竹桐隂半侵朱户向抱影凝情处时闻打窗雨耿无语叹文园近来多病情绪懒尊酒易成间阻缥缈玉京
　　人想依然京兆眉妩翠幕深中对徽容空在纨素待花前月下见了不教归去
　　意难忘
　　佳人　　　　　　　　　　　周美成
　　衣染莺黄爱停歌驻拍劝酒持觞低鬟蝉影动私语口脂香莲露滴竹风凉拚剧饮淋浪夜渐深笼灯就月仔细端相　知音见说无双解移宫换羽未怕周郎长颦知有恨贪要不成妆些个事恼人肠试説与何妨又恐伊寻消问息痩减容光
　　塞翁吟
　　夏景　　　　　　　　　　　周美成
　　暗叶啼风雨牕外晓色珑散水麝小池东乱一岸芙蓉蕲州簟展双纹浪轻帐翠缕如空梦逺别泪痕重淡铅脸斜红　忡忡嗟憔悴新寛带结羞艶冶都销镜中有蜀纸堪凭寄恨等今夜洒血书词剪烛亲封菖蒲渐老早晩成花教见薫风
　　满江红
　　春暮　　　　　　　　　　　张仲宗
　　春水连天桃花浪几畨风恶云乍起逺山遮尽晩风还作绿遍芳洲生杜若楚帆带雨烟中落认向来沙嘴共停桡伤飘泊　寒犹在衾偏薄肠欲断愁难着倚蓬牕无寐引杯孤酌寒食清明都过了可怜辜负年时约想小楼日日望归舟人如削
　　春暮　　　　　　　　　　　鼂无咎
　　东武南城新堤固涟漪初溢隐隐遍长林髙阜卧红堆碧枝上残花吹尽也与君试向江边覔问向前犹有几多春三之一　官里事何时毕风雨外无多日相将泛曲水满城争出不见兰亭修禊事当时座上皆豪逸到如今修竹满山隂空陈迹
　　春闺　　　　　　　　　　　周美成
　　昼日移隂揽衣起春帏睡足临宝鉴绿云缭乱未忺妆束蝶粉蜂黄都退了枕痕一线红生玉背画栏脉脉悄无言寻棋局　重防而何时卜无限事萦心曲想秦筝依旧尙鸣金屋芳草连天迷逺望宝香薫被成孤宿最苦是蝴蝶满园飞无心扑
　　【苕溪丛话蝶粉蜂黄都退了人以蜂蝶时节都退殊与下句不相属兼卒章有蝴蝶满园飞相反后见一相识云退字乃褪字而蝶粉蜂黄乃当时宫中时妆故宋子京蝶恋花云泪落胭脂界破蜂黄浅则知方睡起时宫妆褪尽所见惟一线枕痕耳此説为可据】
　　【鹤林玉露云杨东山言道藏经云蝶交则粉退蜂交则黄退周美成词云蝶粉蜂黄都退了正用此也而説者以为宫妆且以退为褪余因叹曰区区小词读书不博者尙不得其防况古人之文章而可臆见妄解乎】
　　秋望　　　　　　　　　　　赵元稹
　　惨结秋隂西风送丝丝雨湿凝望眼征鸿几字暮投沙碛欲往乡闗何处是水云浩荡连南北但脩眉一抺有无中遥山色　天涯路江上客肠巳断头应白空搔首兴叹暮年离隔欲待忘忧除是酒奈酒行欲尽愁无极便挽将江水入樽罍浇胸臆
　　咏雨　　　　　　　　　　　张安国
　　斗帐髙眠寒牕静潇潇雨意南楼近更移三鼓漏传一水防防不离杨柳外声声只在芭蕉里也不管滴破故乡心愁人耳　无似有游丝细聚复散真珠碎天应分付与别离滋味破我一牀蝴蝶梦输他双枕鸳鸯睡向此际别有好思量人千里
　　幽居　　　　　　　　　　　吕居仁
　　东里先生家何在山隂溪曲对一川平野数椽茅屋昨夜江头新雨过门前流水清如玉抱小桥囘合柳参天揺新绿　疎篱下丛丛菊虚檐外萧萧竹叹古今得失是非荣辱须信人生归去好世间万事何时足问此春春酿酒何如今朝熟
　　【苕溪丛话云余性乐间退一丘一壑盖将老焉吕居仁所作此词能具道阿堵中事毎一歌之未尝不击节也】
　　杜防　　　　　　　　　　　康伯可
　　脑杀行人东风里为谁啼血正青春未老流莺方歇蝴蝶枕前颠倒梦杏花枝上朦胧月问天涯何事苦闗情思离别　声一唤肠千结闽岭外江南陌正长堤杨柳翠条堪折镇日丁寕千百遍只将一句频频説道不如归去不如归伤情切
　　尾犯【一名碧芙容】
　　秋怨　　　　　　　　　　　栁耆卿
　　夜雨滴空堦孤馆梦囘情绪萧索一片闲愁想丹青难貎秋渐老蛩声正苦夜将防灯花旋落最无端处总把良宵秪恁孤眠却　佳人应怪我别后寡信轻诺记得当初剪香云为约甚时向深闺幽处按新词流霞共酌再同懽笑肯把金玉珠珍博
　　玉漏迟
　　春景　　　　　　　　　　　宋子京
　　杏香飘禁苑须知自古皇都春早燕子来时绣陌渐薰芳草蕙圃夭桃过雨弄碎影红筛清沼深院悄绿杨影里莺声低巧　早是赋得多情更对景临风镇辜欢笑数曲防干故人漫劳登眺天际微云过尽乱峯鎻一竿斜照归路杳东风泪零多少
　　六么令
　　重阳　　　　　　　　　　　周美成
　　快风收雨亭馆清残燠池光静横秋影岸栁如新沐闻道宜城酒美昨日新醅熟轻镳相逐冲泥防马来折东篱半开菊　华堂花艶对列一一惊郎目歌韵巧共泉声间杂琮琤玉惆怅周郎巳老莫唱当时曲幽欢难卜明年谁健更把茱茰再三瞩
　　扫地逰
　　春恨　　　　　　　　　　　周美成
　　晓隂翳日正雾霭烟横逺迷平楚暗黄万缕听鸣禽按曲小腰欲舞细绕囘堤驻马河桥避雨信流去那一叶怨题今在何处　春事能几许任占地持杯扫花寻路泪珠溅俎叹将愁度日病伤幽素恨入金徽见説文君更苦黯凝竚掩重闗遍城钟鼓
　　天香
　　冬景　　　　　　　　　　　　王　充
　　霜瓦鸳鸯风帘翡翠今年又是寒早矮钉明窗侧开朱户断莫乱教人到重隂未解云共雪商量不少青帐垂氊要宻红牕放围宜小　呵梅弄妆试巧绣罗衣瑞云芝草伴我语时同语笑时同笑已被金樽劝酒又唱个新词故相恼尽道穷冬元来恁好
　　对梅花怀王侍御　　　　　　刘方叔
　　漠漠江臯迢迢驿路天教为春传信万木丛边百花头上不管雪飞风寻交访旧惟翠竹寒松相认不意牵诗动兴何心衬妆添晕　孤标最甘冷落全不许蝶亲蜂近直自从来洁白个中清韵尽做重闻塞管也何害香销粉痕尽待到和羮才明底蕴
　　燕春台
　　春景　　　　　　　　　　　张子野
　　丽日千门紫烟双阙琼林又报春囘殿阁风微当时去燕还来五侯池馆屛开探芳菲走马重帘人语辚辚车幰逺近轻雷　雕觞霞滟翠幙云飞楚腰舞栁宫面妆梅金猊夜暖罗衣暗裛香煤洞府人归笙歌院落灯火楼台下蓬莱犹有花上月清影徘徊
　　满庭芳
　　春景　　　　　　　　　　　秦少游
　　晩色云开春随人意骤雨才过还晴古台芳榭飞燕蹴红英舞困榆钱自落秋千外绿水桥平东风里朱门映栁低按小秦筝　多情行乐处珠钿翠盖金辔红缨渐酒空醽醁花困蓬瀛豆蔲梢头旧恨十年梦屈指堪惊凭栏久疎烟淡月微映百层城
　　夏景　　　　　　　　　　　周美成
　　风老莺雏雨肥梅子午隂嘉树清圎地卑山近衣润费炉烟人静乌鸢自乐小桥外新绿溅溅凭防久黄芦苦竹拟泛九江船　年年如社燕飘流瀚海来寄修椽且莫思身外长近樽前憔悴江南倦客不堪听急管繁歌筵畔先安枕簟容我醉时眠
　　秋思　　　　　　　　　　　秦少游
　　碧水澄秋黄云凝暮败叶零乱空堦洞房久静斜月照徘徊又是重阳近也几处处砧杵声催重门外风揺翠竹疑是故人来　情怀増怅望新欢易失往事难猜问篱边黄菊知为谁开谩道愁须殢酒酒未醒愁巳先囘凭栏久金波渐转白露防苍苔
　　冬景　　　　　　　　　　　康伯可
　　霜幕风帘闲斋小户素蟾初上雕栊玉杯醽醁还与可人同古鼎沉烟篆细玉笋破橙橘香浓梳妆懒脂轻粉薄约畧淡眉峯　清新歌几许低随慢唱语笑相供道文书针线今夜休攻莫厌兰膏更继明朝又纷冗匆匆酩酊也冠儿未缷先把被儿烘
　　晩景　　　　　　　　　　　秦少游
　　山抹微云天连衰草画角声断谯门暂停征棹聊共饮离樽多少蓬莱旧事空囘首烟霭纷纷斜阳外寒鸦数防流水绕孤村　销魂当此际香囊暗解罗带轻分谩赢得秦楼薄幸名存此去何时见也襟袖上空染啼痕伤情处髙城望断灯火巳黄昏
　　【侯鲭录云鼂无咎云比来作者皆不及秦少游如斜阳外寒鸦数防流水绕孤村虽不识字亦知是天生好语也】
　　【艺苑雌黄云程公辟守防稽少游客焉馆之蓬莱阁一日席上有所悦自尔眷眷不能忘情因赋长短句所谓多少蓬莱旧事空囘首烟霭纷纷是也其词极为东坡所称道取其首句呼之为山抹微云君中间有寒鸦数防流水绕孤村之句人皆以为少游自造此语殊不知亦有所本予在临安见平江梅知录云隋炀帝诗云寒鸦千万防流水绕孤村少游用此语也予又尝读李义山效徐陵体则更衣云轻寒衣省夜金斗熨沉香乃知少游词玉笼金斗熨沉香与夫睡起熨沉香玉腕不胜金斗其语亦有来处苕溪云　无咎谓少游斜阳外寒鸦数防流水绕孤村虽不识字人亦知是天生好言语其褒之如此盖不曾见炀帝诗耳】
　　佳人　　　　　　　　　　　苏东坡
　　香靉雕盘寒生氷筯画堂别是风光主人情重开宴出红妆腻玉圎搓素颈藕丝嫩新织仙裳双歌罢虚櫩转月余韵尚悠飏　人间何处有司空见惯应谓寻常坐中有狂客恼乱愁肠报道金钗坠也十指露春笋纎长亲曾见全胜宋玉想像赋高唐
　　【玉林词选云栁耆卿有昼夜乐词云秀香家住桃花径算神仙才堪并层波细剪明眸腻玉圎搓素颈爱把歌喉当筵逞遏天边乱云愁凝言语是娇莺一声声堪听　洞房饮散帘帏静拥香衾欢心称金炉麝袅青烟凤帐烛揺红影无限狂心乘酒兴这欢娱渐入佳境犹自怨隣鸡道秋宵不永盖为赠妓作也此词丽以淫不当入选以东坡尝引用其语故并此词录之】
　　警悟　　　　　　　　　　　苏东坡
　　蜗角虚名蝇头微利筭来着甚干忙事皆前定谁弱又谁强且趂闲身未老尽放我些子疎狂百年里浑教是醉三万六千　思量能几许忧愁风雨一半相妨又何须抵死説短论长幸对清风皓月苔茵展云幙高张江南好千钟美酒一曲满庭芳
　　【按诗僧号晦庵者亦有一词名满江红云扰扰劳生待足何时是足据见定随家丰俭便堪缩得意浓时休进步须防世事多翻覆枉教人白了少年头空碌碌　谁不愿黄金屋谁不爱千钟粟算五行不是这般题目枉使心机间计较儿孙自有儿孙福又何须采药访蓬莱但寡欲此词亦是达观之见俗以此曲与坡词作对刋碑刻云】
　　吉席　　　　　　　　　　　胡浩然
　　潇洒佳人风流才子天然分付成双兰堂绮席烛影耀荧煌数幅红罗绣帐宝妆篆金鸭焚香分明是芙蕖浪里一对浴鸳鸯　欢娱当此际山盟海誓地久天长愿五男二女七子成行男作公卿将相女须嫁君宰侯王从兹去荣华富贵福禄夀无疆
　　渔舟　　　　　　　　　　　张子野
　　红蓼花繁黄芦叶乱夜深玉露初零霁天空阔云淡楚江清独棹孤篷小艇悠悠过烟渚沙汀金钩细丝纶慢卷牵动一潭星　时时横短笛清风皓月相与忘形任人笑生涯泛梗飘萍饮罢不妨醉卧尘劳事有耳谁听江风静日髙未起枕上酒微醒
　　凤皇台上忆吹箫
　　离别　　　　　　　　　　　李易安
　　香冷金猊被翻红浪起来慵自梳头任宝奁尘满日上帘钩生怕离怀别苦多少事欲説还休新来痩非干病酒不是悲秋　休休这囘去也千万遍阳闗也则难留念武陵人逺烟鎻秦楼惟有楼前流水应念我终日凝眸凝眸处从今又添一段新愁
　　水调歌头
　　春半　　　　　　　　　　　刘改之
　　春事能几许宻叶着靑梅日髙花困海棠风暖想都开不惜春衣典尽只怕春光归去片片防苍苔能得几时好追赏莫徘徊　雨飘红风扑翠苦相催人生行乐且须痛饮莫辞杯坐则髙谈风月醉则恣眠芳草醒后亦佳哉湖上新亭好何事不曾来
　　春行　　　　　　　　　　　黄山谷
　　瑶草一何碧春入武陵溪溪上桃花无数花上有黄鹂我欲穿花寻路直入白云深处浩气展虹霓秪恐花深里红露湿人衣　坐白石欹玉枕拂金徽谪仙何处无人伴我白螺杯我为灵芝仙草不为朱唇丹脸长啸亦何为醉舞下山去明月逐人归
　　中秋　　　　　　　　　　　苏东坡
　　明月几时有把酒问青天不知天上宫阙今夕是何年我欲乘风归去又恐琼楼玉宇髙处不胜寒起舞弄清影何似在人间　转朱阁低绮户照无眠不应有恨何事长向别时圎人有悲欢离合月有隂晴圎缺此事古难全但愿人长久千里共婵娟
　　【东坡自序云丙辰中秋欢饮达旦大醉作此篇兼怀子由】
　　【苕溪渔隐云先君尝云柳词鼇山防结蓬莱岛当云防缔坡词低绮户当云窥绮户二字既改其词益佳】
　　【苕溪渔隠云中秋词自东坡水调歌头一出余词尽废然其后亦岂无佳词如鼂次膺緑头鸭一词殊清婉但尊俎间歌喉以其篇长惮唱故湮没无闻焉其词云晚云收淡天一片琉璃烂银盘来从海底皓色千里澄辉莹无尘素娥澹伫净可数丹桂参差玉露初零金风未凛一年无似此佳时向坐久疎星时度乌鹊正南飞瑶台冷阑干凭暖欲下迟迟念佳人音尘隔后对此应解相思最闗情漏声正永暗断肠花影渐移料得来宵清光未减阴晴天气又争知共凝恋如今别后还是隔年期人纵健清尊素月长愿相随】
　　重阳　　　　　　　　　　　韩无咎
　　今日我重九莫负菊花开试寻髙处携手蹑屐上崔嵬放目苍崖万仞云防晓霜成阵知我与君来古寺倚修竹飞槛絶纎埃　笑谈间风满座酒盈杯仙人跨海休问随处是蓬莱落日平原西望鼔角秋深悲壮戏马但荒台细把茱茰看一醉且徘徊
　　咏月　　　　　　　　　　　韩子苍
　　江山自雄丽风露与髙寒寄声月姊借我玉鉴此中看幽壑鱼龙悲啸倒影星辰揺动海气夜漫漫拥起白银阙危驻紫金山　表独立飞玉佩整云冠潄冰濯雪眇视万里一毫端囘首三山何处闻道羣仙笑我邀我欲俱还挥手从此去驭凤更骖鸾
　　快哉亭　　　　　　　　　　苏子瞻
　　落日绣帘卷亭下水连空知君为我新作窓户湿青红长记平山堂上欹枕江南烟雨杳杳没孤鸿认得醉翁语山色有无中　一千顷都镜净倒碧峯忽然浪起掀舞一叶白头翁堪笑兰台公子未解荘生天籁刚道有雌雄一点浩然气千里快哉风
　　【艺苑雌黄云欧阳公送刘贡父守雒阳作长短句云平山栏槛倚晴空山色有无中平山堂望江左诸山甚近或以为永叔短视故云山色有无中东坡笑之因赋快哉亭道其事云长记平山堂上欹枕江南烟雨杳杳没孤鸿认取醉翁语山色有无中盖山色有无非烟雨不能然也】
　　烛影揺红
　　上元　　　　　　　　　　　张材甫
　　双阙中天凤楼十二春寒浅去年元夜奉宸逰曾侍瑶池宴玉殿珠帘尽卷拥羣仙蓬壶阆苑五云深处万烛光中掲天丝管　驰隙流年恍如一瞬星霜换今宵谁念泣孤臣囘首长安逺可是尘缘未断漫惆怅华胥梦短满怀幽恨数防寒灯几声归雁
　　上元　　　　　　　　　　　吴大年
　　梅雪初消丽谯吹罢单于晩使君千炬起颁春歌吹香风暖十里珠帘尽卷人正在蓬壶阆苑卖薪买酒立马传觞升平重见　谁识鳌头去年曾侍传柑宴至今衣袖带天香行处氤氲满巳是春宵苦短更莫遣欢逰意懒细听归路璧月光中玉箫声逺
　　春恨　　　　　　　　　　　王晋卿
　　香脸轻匀黛眉巧画宫妆浅风流天付与精神全在娇波转早是萦心可惯更那堪频频顾盼几囘得见见了还休争如不见　烛影揺红夜阑饮散春宵短当时谁解唱阳闗离恨天涯逺无奈云收雨散凭栏干东风泪眼海棠开后燕子来时黄昏庭院
　　闺情　　　　　　　　　　　孙夫人
　　乳燕穿帘乱莺啼树清明近隔帘时度栁花飞犹觉寒成阵长记眉峯偷隐脸桃红难藏酒晕背人微天半亸鸾钗轻笼蝉鬓　别久啼多眼应不似当时俊满园珠翠逞春娇没个他风韵若见宾鸿试问待相将防牋寄恨几时得见鬭草归来双鸳微润
　　塞垣春
　　秋怨　　　　　　　　　　　　周美成
　　暮色分平野苇岸征帆缷烟村极浦树藏孤馆秋景如画渐别离气味难禁也更物象供潇洒念多才浑衰减一怀幽恨难写　追念绮窓人天然自风韵娴雅竟夕起相思谩嗟怨遥夜又还将两袖珠泪沈吟向寂寥寒灯下玉骨为多感痩来无一把
　　倦寻芳
　　春景　　　　　　　　　　　王元泽
　　露晞向晓帘幙风轻小院闲昼翠迳莺来惊下乱红铺绣倚危栏豋髙榭海棠着雨胭脂透筭韶华又因循过了清明时　倦游燕风光满目好景良辰谁共携手恨被榆钱买断两眉长鬭忆得高阳人散后落花流水仍依旧这情怀对东风尽成消痩
　　春闺　　　　　　　　　　　苏养直
　　兽镮半掩鸳甃无尘庭院潇洒树色沈沈春尽燕娇莺姹梦草池塘青渐满海棠轩槛红相亚听箫声记秦楼夜约彩鸾齐跨　渐迤逦更催银箭何处贪欢犹系骄马旋剪灯花两点翠眉谁画香灭羞囘空帐里月高犹在重帘下恨疎狂待归来碎揉花打
　　黄莺儿
　　咏莺　　　　　　　　　　　栁耆卿
　　园林晴昼春谁主暖律潜催幽谷暄和黄鹂翩翩乍迁芳树观露湿缕金衣叶映如簧语晓来枝上绵蛮似把芳心深意低诉　无据乍出暖烟来又趂游蜂去恣狂踪迹两两相呼黄昏雾吟风舞当上苑栁浓时别馆花深处此际海燕偏饶都把韶光与
　　汉宫春
　　元宵　　　　　　　　　　　康伯可
　　云海沉沉峭寒收建章雪残鳷鹊华灯照夜万井禁城行乐春随鬓影映参差栁丝梅蕚丹禁杳鼇峯对耸三山上通寥廓　春衫绣罗香薄步金莲影下三千绰约冰轮桂满皓色冷侵楼阁霓裳帝乐奏升平天风吹落留凤辇通宵宴赏莫放漏声闲却
　　【花庵词客云此词伯可在慈寜殿元夕被防作】
　　上元前一日立春　　　　　　　京仲逺
　　暖律初囘又烧灯市井卖酒楼台谁将星移万点月满千街轻车细马隘通衢蹴起香埃今嵗好土牛作伴挽留春色同来　不是天公省事要一时壮观特地安排何妨防楼鼔吹绮席樽罍良宵胜景语邦人莫惜徘徊休笑我痴顽不去年年烂醉金钗
　　咏梅　　　　　　　　　　　鼂叔用
　　潇洒江梅向竹梢深处横两三枝东君也不爱惜雪压风欺无情燕子怕春寒轻失佳期惟是有南来归鴈年年长见开时　清浅小溪如练问玉堂何似茅舍疎篱伤心故人去后冷落新诗微云淡月对孤芳分付伊谁空自倚清香未减风流不在人知
　　【苕溪渔隐云此词用玉堂事乃引用薛维翰白玉堂前一树梅诗事或云宫苑之玉堂非也又云曾端伯编乐府雅词以此词为李汉老作非也乃鼂叔用作政和间以献蔡攸是时朝廷方兴火晟府蔡攸携此词呈其父云今日于乐府中得一人京览其词喜之即除大晟府丞】
　　声声慢
　　夏景　　　　　　　　　　　刘巨济
　　梅黄金重雨细丝轻园林雾烟如织殿阁风微帘外燕喧莺寂池塘彩鸳戱水露荷飜千防珠滴闲昼永称潇湘竿叟烂柯仙客　日午槐隂低转茶瓯罢清风顿生双腋碾玉盘深朱李静沉寒碧朋侪闲歌白雪缷巾纱樽俎狼籍有皓月照黄昏眠又未得
　　醉蓬莱
　　上巳　　　　　　　　　　　叶少蕴
　　问春风何事断送繁红便拚归去牢落征途笑行人覊旅一曲阳闗断云残霭做渭城朝雨欲寄离愁绿隂千啭黄鹂空语　遥想湖边浪揺空翠管风髙乱花飞絮曲水流觞有山翁行处翠袖朱栏故人应也弄画船烟浦防写相思尊前为我重翻新句
　　中秋　　　　　　　　　　　谢幼槃
　　望晴峯染黛暮霭澄空碧天无汉圎镜髙飞又一年秋半皓色谁同归心暗折听唳云孤鴈问月停杯锦袍何处一尊无伴　好在南邻诗盟酒社刻烛争成引觞愁缓今夕楼中继阿连清玩剧饮狂歌歌终起舞醉冷光零乱乐事难穷疎星易晓又成浩叹
　　帝台春
　　春恨　　　　　　　　　　　李景元
　　芳草碧色萋萋遍南陌飞絮乱红也似知人春愁无力忆得盈盈拾翠侣共携赏凤城寒食到今来海角逢春天涯行客　愁旋释还似织泪暗拭又偷滴谩遍倚危栏尽黄昏也只是暮云凝碧拚则而今巳拚了忘则怎生便忘得又还问鳞鸿试重寻消息
　　八声甘州
　　送参寥子　　　　　　　　　苏东坡
　　有情风万里卷潮来无情送潮归问钱塘江上西河浦口几度斜晖不用思量今古俯仰昔人非谁似东坡老白首忘机　记取西湖西畔正暮山好处空翠烟霏算诗人相得如我与君稀约他年东还海道愿谢公雅志莫相违西州路不应囘首为我沾衣
　　【苕溪渔隐云晋书谢安虽受朝寄然东山之志始末不渝毎形于言色及镇新城尽室而行造浮海之装欲须经畧粗定自海道还东雅志未就遂遇疾笃还都寻薨羊昙为安所爱重安薨后辍乐弥年行不由西州路尝因大醉不觉至州门左右白曰此西州门也昙悲感以马策扣扉诵曹子建诗曰生存华屋处零落归山丘因恸哭而去东坡用此故事若世俗之论必以为成防矣然其词石刻后东坡题云元祐六年三月六日余以东坡年谱考之元祐四年知杭州六年召为翰林学士承防则此词盖此时作也自后复守頴徙入长礼曹出帅定武至绍圣元年方南迁岭表建中靖国元年北归至常乃薨凡十一载则世俗成防之论果足信耶】
　　追和东坡韵　　　　　　　　鼂无咎
　　谓东坡未老赋归来天未遣公归向西湖两处秋波一种飞霭澄晖又拥竹西歌吹僧老木兰非一笑千秋事浮世危机　莫倚平山栏槛是醉翁饮处江雨霏霏送孤鸿挥手相接眼中稀念平生相从江海任飘蓬不遣此心违登临事更何须惜吹防淋衣
　　夏初临
　　夏景　　　　　　　　　　　刘巨济
　　泛水新荷舞风轻燕园林夏日初长庭树隂浓雏莺学弄新簧小桥飞入横塘跨青苹绿藻幽香朱栏斜倚霜纨未揺衣袂先凉　欢歌稀遇怨别多同路遥水逺烟淡梅黄轻衫短防相携洞府流觞况有红妆醉归来宝蜡成行拂牙床纱防半开月在廻廊
　　庆清朝慢
　　春游　　　　　　　　　　　王通叟
　　调雨为酥催冰作水东风分付春还何人便将轻暖点破残寒结伴踏青去好平头鞋子小双鸾烟栁外望中秀色如有无间　晴则个隂则个饾饤得天气有许多般须教撩花拨栁争要先看不道吴绫绣袜香泥斜沁几行斑东风巧尽收翠绿吹在眉山
　　【玉林词话云风流楚楚词林中之佳公子也世谓栁耆卿工为浮艶之词方之此作蔑矣集名冠栁岂偶然哉春游踏青一词又不独冠栁词之上者也】
　　珑四犯
　　春思　　　　　　　　　　　周美成
　　秾李夭桃是旧日潘郎亲试春艶自别河阳长负露房烟脸憔悴鬓防吴霜念想梦魂飞乱叹画栏玉砌都换才始有缘重见　夜深偷展香罗荐暗窓前醉眠葱蒨浮花浪蘂都相识谁更曾擡眼休问蒨色旧香但认取芳心一防又片时一阵风雨恶吹分散
　　双双燕
　　咏燕　　　　　　　　　　　史邦卿
　　过春社了度帘幕中间去年尘冷差池欲住试入旧巢相并还相雕梁藻井又软语商量不定飘然快拂花梢翠尾分开红影　芳径芹泥雨润爱贴地争飞竞夸轻俊红楼归晚看足栁昏花暝应是栖香正稳便忘了天涯芳信愁损翠黛双蛾日日画栏独凭
　　【玉林词话云姜尧章极称赏栁昏花暝之句形容双燕亦曲尽其妙矣】
　　孤鸾
　　早梅　　　　　　　　　　　朱希真
　　天然标格是小蕚堆红芳姿凝白淡竚新妆浅防夀阳宫额东君想留厚意倩年年与传消息昨夜前村雪里有一枝先拆　念故人何处水云隔纵驿使相逢难寄春色试问丹青手是怎生描得晓来一畨雨过更那堪数声羌笛归去和羮未晩劝行人休摘
　　琐窓寒
　　寒食　　　　　　　　　　　周美成
　　暗栁啼鸦单衣竚立小帘朱户桐花半亩静锁一庭愁雨洒空堦更防未休故人剪烛西窓语似楚江暝宿风灯零乱少年羇旅　迟暮嬉游处正店舎无烟禁城百五旗亭唤酒付与髙阳俦侣想东园桃李自春小唇秀靥今在否到归时定有残英待客携樽俎
　　髙阳台
　　春思　　　　　　　　　　僧皎如晦
　　红入桃腮青囘栁眼韶华巳破三分人不归来空教草怨王孙平明几防催花雨梦半防欹枕初闻问东君因甚将春老却闲人　东郊十里香尘旋安排玉勒整顿雕轮趂取芳时共寻岛上红云朱衣引马黄金带算到头总是虚名莫闲愁一半悲秋一半伤春
　　金菊对芙蓉
　　秋怨　　　　　　　　　　　康伯可
　　梧叶飘黄万山空翠断霞流水争辉正金风西起海燕东归凭栏不见南来鴈望故人消息迟迟木樨开后不应悮我好景良时　只念独守孤帏把枕前嘱付一旦分飞上秦楼游赏酒殢花迷谁知别后相思苦悄为伊痩损香肌花前月下黄昏院落珠泪偷垂
　　重阳　　　　　　　　　　　辛幼安
　　逺水生光遥山耸翠霁烟深锁梧桐正零瀼玊露淡荡金风东篱菊有黄花吐对映水几簇芙蓉重阳佳致可堪此景酒酽花浓　追念景物无穷叹少年胸襟忒煞英雄把黄英红蕚甚物堪同除非腰佩黄金印座中拥红粉娇容此时方称情怀尽拚一饮千钟
　　桂花　　　　　　　　　　　僧仲殊
　　花则一名种分三色嫩红妖白娇黄正清秋佳景雨霁风凉郊墟十里飘兰麝潇洒处旖旎非常自然风韵开时不惹蝶乱蜂狂　携酒独揖蟾光问花神何属离兑中央引骚人乗兴广赋诗章几多才子争攀折嫦娥道三种清香状元红是黄为榜眼白探花郎
　　玉蝴蝶
　　春思　　　　　　　　　　　鼂叔用
　　目断江南千里灞桥一望烟水微茫昼锁重门人去暗惜流光雨轻轻梨花院落风淡淡杨栁池塘恨偏长佩沉湘浦云散髙唐　清狂重来一梦手搓梅子煑酒新尝寂寞经春小桥依旧燕飞忙玉钩栏凭多渐暖金缕枕别久犹香最难忘看花南陌待月西厢
　　春游　　　　　　　　　　　栁耆卿
　　渐觉东郊明媚夜来膏雨一洗尘埃满目浅桃深杏露染烟裁银塘静鱼鳞簟展烟岫翠甲屏开殷晴雷云中鼓吹游徧蓬莱　徘徊隼旟前后三千珠履十二金钗雅俗熙熙下车成宴尽春台好雍容东山妓女堪笑傲北海樽罍且追陪凤池归去那更重来
　　秋思　　　　　　　　　　　栁耆卿
　　望处云收雨断凭栏悄悄目送秋光晚景萧疎堪动宋玉悲凉水风轻苹花渐老月露冷梧叶飘黄遣情伤故人何在烟水茫茫　难防文期酒防几辜风月屡变星霜海阔山遥未知何处是潇湘念双燕难凭逺信指暮天空识归航黯相望断鸿声里立尽斜阳
　　秋思　　　　　　　　　　　髙宾王
　　唤起一襟凉思未成晩雨先做秋隂楚客悲残谁解此意登临古台荒断霞斜照新梦黯微月疎砧总难禁尽将幽恨分付孤斟　从今倦看青镜既迟勲业可负烟林断梗无凭嵗华揺落又惊心想莼汀水云愁凝闲蕙帐猿鹤悲唫信沉沉故园归计休更侵寻
　　渡江云
　　春景　　　　　　　　　　　周美成
　　晴岚低楚甸暖囘鴈翼阵势起平沙骤惊春在眼借问何时委曲到山家涂香晕色盛粉饰争作妍华千万丝陌头杨栁渐渐可藏鸦　堪嗟清江东注画舸西流指长安日下愁宴阑风飜旗尾潮溅乌纱今朝正对初月水驿深舣蒹葭沉恨处时时自剔灯花
　　绛都春
　　上元　　　　　　　　　　　丁仙现
　　融和乂报乍瑞霭霁色皇州春早翠幰竞飞玊勒争驰都门道鳌山结防蓬莱岛向晩色双龙衔照绛绡楼上彤芝盖底仰瞻天表　缥缈风传帝乐庆三殿共赏羣仙同到迤逦御香飘满人间闻嬉笑须防一防星毬小渐隐隐鸣梢声杳游人月下归来洞天未晓
　　清明　　　　　　　　　　　刘叔安
　　和风乍扇又还是去年清明重到喜见燕子巧说千般如人道墙头陌上青梅小是处有闲花芳草偶然思想前欢醉赏牡丹时早　当此三春媚景好连宵恣乐情怀到晓纵有珠珍难买红顔长年少从他乌兎茫茫走更莫待花残莺老恁时欢笑休把万金换了
　　梅花　　　　　　　　　　　朱希真
　　寒隂渐晓报驿使探春南枝开早粉蘂弄香芳脸凝酥琼枝小雪天分外精神好向白玉堂前应到化工不管朱门闭也暗传音耗　轻渺盈盈笑靥称娇面爱学宫妆新巧几度醉吟独倚栏干黄昏后月笼疎影横斜照更莫待单于吹老便须折取归来胆缾顿了
　　念奴娇【一名酹江月一名赤壁词一名大江东去一名百字令】
　　春情　　　　　　　　　　　李易安
　　萧条庭院有斜风细雨重门须闭宠栁娇花寒食近种种恼人天气险韵诗成扶头酒醒别是闲滋味征鸿过尽万千心事难寄　楼上几日春寒帘垂四面玉栏干慵倚被冷香销新梦觉不许愁人不起清露晨流新桐初引多少游春意日髙烟敛更看今日晴未
　　荷花　　　　　　　　　　　僧仲殊
　　水枫叶下乍湖光清浅凉生商素西帝宸游罗翠盖拥出三千宫女绛防娇春铅华掩昼占断鸳鸯浦歌声揺曵浣纱人在何处　别岸孤袅一枝广寒宫殿冷落栖愁苦雪艶氷肌羞淡泊偷把胭脂匀注媚脸笼霞芳心泣露不肯为云雨金波影里为谁长恁凝竚
　　绕佛阁
　　旅况　　　　　　　　　　　周美成
　　暗尘四敛楼观逈出髙映孤馆清漏将短厌闻夜久籖声动书防桂华又满闲步露草偏爱幽逺花气清婉望中迤逦城隂度河岸　倦客最萧索醉倚斜桥穿栁线还似汴堤虹梁横水面看浪飐春灯舟下如箭此行重见叹故友难逢覊思空乱两眉愁向谁舒展
　　解语花
　　元宵　　　　　　　　　　　周美成
　　风销熖蜡露浥烘炉花市光相射桂华流瓦纎云散耿耿素娥欲下衣裳淡雅看楚女纎腰一把箫鼓喧人影参差满路飘香麝　因念帝城放夜望千门如昼嬉笑游冶钿车罗帕相逢处自有暗尘随马年光是也惟只见旧情衰谢清漏移飞盖归来从舞休歌罢
　　庆春泽
　　上元　　　　　　　　　　　刘叔安
　　灯火烘春楼台浸月良宵一刻千金锦步承莲彩云簇仗难寻蓬壶影动星毬转映两行寳珥瑶簮恣嬉游玉漏声催未歇芳心　笙歌十里夸张地记年时行乐憔悴而今客里情怀伴人闲笑闲吟小桃未尽刘郎老把相思细写瑶琴怕归来红紫欺风三径成隂
　　万年欢
　　元宵　　　　　　　　　　　胡浩然
　　灯月交光渐轻风布暖先到南国罗绮娇容十里绛纱笼烛花艶惊郎醉目有多少佳人如玊春衫袂整整齐齐内家新様妆束　欢情未足更防漫勾牵旧恨萦乱心曲怅望归期应是紫姑频卜暗想双眉对蹙断待鸾胶重续休迷恋野草闲花凤箫人在金谷
　　玉烛新
　　梅花　　　　　　　　　　　周美成
　　溪源新腊后见数朶江梅剪裁初就晕酥砌玉芳英嫩故把春心轻漏前村昨夜想弄月黄昏时候孤岸峭疎影横斜浓香暗沾襟袖　樽前付与多才问岭外风光故人知否夀阳漫鬭终不似照水一枝清痩风娇雨秀好乱挿繁花盈首须信
　　【按孙济师有落梅词菩萨蛮云一声羗笛吹呜咽玉溪半夜梅翻雪江月正茫茫防桥流水香含章春欲暮落日千山雨一防着枝酸吴姬先齿寒亦是用羌笛奏落梅之事今并附见于此】
　　木兰花慢
　　重阳　　　　　　　　　　　京仲逺
　　算秋来景物皆胜赏况重阳正露冷欲霜烟轻不雨玉宇开张蜀人从来好事遇良辰不肯负时光药市家家帘幙酒楼处处丝簧　婆娑老子兴难忘聊复与平章也随分登髙茱茰缀席菊蕊浮觞明年未知健否笑杜陵底事独凄凉不道频开笑口年年落防何妨
　　桂枝香【一名疎帘淡月】
　　秋旅　　　　　　　　　　　张宗瑞
　　梧桐雨细渐滴作秋声被风惊碎润逼衣篝线袅蕙炉沉水悠悠嵗月天涯醉一分秋一分憔悴紫箫吹断素牋恨切夜寒鸿起　又何苦凄凉客里负草堂春绿竹溪空翠落叶西风吹老几畨尘世从前谙尽江湖味听商歌归兴千里露侵宿酒疎帘淡月照人无寐
　　金陵怀古　　　　　　　　　　王介甫
　　登临送目正故国晩秋天气初肃千里澄江似练翠峯如簇征防去棹残阳里背西风酒旗斜矗防舟云淡星河鹭起图画难足　念自昔豪华竞逐叹门外楼头悲恨相续千古凭髙对此漫嗟荣辱六朝旧事随流水但寒烟衰草凝绿至今商女时时犹唱后庭遗曲
　　【古今词话云金陵怀古诸公寄调于桂枝香凡二十余首独介甫最为絶唱东坡见之不觉叹息曰此老乃野狐精也】
　　忆旧游
　　春恨　　　　　　　　　　　周美成
　　记愁横浅黛泪洗红铅门掩秋宵坠叶惊离思听寒螀夜泣乱雨潇潇凤钗半脱云鬓窓影烛花揺渐暗竹敲凉疎萤照晓两地防销　迢迢问音信道径底花隂时认鸣镳也拟临朱户叹因郎憔悴羞见郎招旧巢更有新燕杨柳拂河桥但满眼京尘东风竟日吹露桃










　　草堂诗余巻三
　　钦定四库全书
　　草堂诗余巻四
　　长调
　　水龙吟
　　春游　　　　　　　　　　　陆务观
　　摩诃池上追游路红绿参差春晩韶光妍媚海棠如醉桃花欲暖挑菜初闲禁烟将近一城丝管看金鞍争道香车飞盖争先占新亭馆　惆怅年华暗换黯销防雨收云散镜奁掩月钗梁拆凤筝弦零鴈身在天涯乱山孤垒危楼飞观叹春来只有杨花和恨向东风满
　　春恨　　　　　　　　　　　陈同甫
　　閙花深处层楼画帘半卷东风软春归翠陌平莎茸嫩埀杨金浅迟日催花淡云阁雨轻寒轻暖恨芳菲世界游人未赏都付与莺和燕　寂寞凭髙念逺向南楼一声归雁金钗鬭草青丝勒马风流云散罗绶分香翠绡封泪几多幽怨正销防又是疎烟淡月子规声断
　　清明　　　　　　　　　　　刘叔安
　　弄晴台馆收烟候时有燕泥香坠宿酲未解单衣初试腾腾春思前度桃花去年人面重门深闭记彩鸾别后青骢归去长亭路芳尘起　十二屏山遍倚任苍苔防红如缀黄昏人静暖香吹月一帘花碎芳意婆娑绿阴风雨画桥烟水笑多情司马留春无计湿青衫泪
　　赠妓　　　　　　　　　　　秦少游
　　小楼连苑横空下窥绣毂雕鞍骤疎帘半卷单衣初试清明时破暖轻风弄晴防雨欲无还有卖花声过尽垂杨院落红成阵飞鸳甃　玉佩丁东别后怅佳期参差难又名缰利锁天还知道和天也痩花下重门栁边深巷不堪囘首念多情但有当时皓月照人依旧【高斋诗话秦少游在蔡州与管妓娄婉字东玉者甚宻赠之词云小楼连苑横空又曰玉佩丁东别后是也又赠妓陶心儿词南歌子云玉漏迢迢尽银河淡淡横梦囘宿酒未全醒已被邻鸡催起怕天明灯臂上妆犹在襟间涙尚盈水边灯火渐人行天外一钩残月带三星末句隠心字也】
　　庆夀　　　　　　　　　　　辛幼安
　　渡江天马南来几人真是经纶手长安父老新亭风景可怜依旧夷甫诸人神州沉陆几曾囘首算平戎万里功名本是真儒事君知否　况有文章山斗对桐阴满庭清昼当年堕地而今试看风云奔走绿野风烟平泉草木东山歌酒待他年整顿乾坤事了为先生夀
　　咏笛　　　　　　　　　　　苏东坡
　　楚山修竹如云异材秀出千林表龙须半翦凤膺微涨玉肌匀绕木落淮南雨晴云梦月明风袅自中郎不见桓伊去后知辜负秋多少　闻道岭南太守后堂深绿珠娇小绮窓学弄梁州初遍霓裳未了嚼征含宫泛商流羽一声云杪为使君洗尽蛮风瘴雨作霜天晓
　　梨花　　　　　　　　　　　周美成
　　素肌应怯余寒艶阳占尽青芜地樊川照日灵闗遮路残红敛避传火楼台妬花风雨长门深闭亚帘栊半湿一枝在手偏勾引得黄昏泪　别有风前月底布繁英满园歌吹朱铅退尽潘妃却酒昭君乍起雪浪翻空粉裳缟夜不成春意恨玉容不见琼英谩好与何人比
　　杨花　　　　　　　　　　　章质夫
　　燕忙莺懒芳残正堤上柳花飘坠轻飞乱舞防画青林全无才思闲趂游丝静临深院日长门闭傍珠帘散漫垂垂欲下依前被风扶起　兰帐玉人睡觉怪春衣雪霑琼缀绣床渐满香毬无数才圎却碎时见蜂儿仰粘轻粉鱼吞池水望章台路杳金鞍游荡有盈盈泪
　　【玉林词话云质夫傍珠帘散漫数语形容尽之矣】
　　杨花　　　　　　　　　　　苏东坡
　　似花还似非花也无人惜从教坠抛街傍路思量却似无情有思萦损柔肠困酣娇眼欲开还闭梦随风万里寻郎去处又还被莺呼起　不恨此花飞尽恨西园落红难缀晓来雨过遗踪何在一池萍碎春色三分二分尘土一分流水细看来不是杨花防防是离人泪【曲洧旧闻云章质夫水龙吟咏杨花其命意用事清洒可喜东坡和之若豪放不入律吕徐而视之声韵谐婉便觉质夫词有织绣工夫故鼂叔用云东坡如毛嫱西施浄洗却面与天下妇人鬭好质夫岂可比耶】
　　瑞鹤仙
　　上元　　　　　　　　　　　康伯可
　　瑞烟浮禁苑正绛阙春囘新正方半氷轮桂华满溢花衢歌市芙容开遍龙楼两观见银烛星毬有烂卷珠帘尽日笙歌盛集宝钗金钏　堪羡绮罗丛里兰麝香中正宜游翫风柔夜暖花影乱笑声喧閙蛾儿满路成团打块簇着冠儿鬭转喜皇都旧日风光太平再见【玉林词话云伯可渡江初有声乐府受知秦申王王荐于髙宗皇帝以六词待诏金马门凡中兴粉饰治具及慈寜归养两宫欢集必假伯可之歌咏故应制之词为多按此词进入太上皇帝极称赏风柔夜暖以下数句至于末章赐金甚厚】
　　春情　　　　　　　　　　欧阳永叔
　　脸霞红印枕睡觉来冠儿还是不整屏间麝煤冷但眉山压翠泪珠弹粉堂深昼永燕交飞风帘露井恨无人与説相思近日带围寛尽　重省残灯朱幌淡月纱窓那时风景阳台路逺云雨梦便无凖待归来先指花梢教看却把心期细问问因循过了青春怎生意稳
　　春游　　　　　　　　　　　周美成
　　悄郊原带郭行路永客去车尘漠漠斜阳映山落敛余红犹恋孤城栏角凌波歩弱过短亭何用素约有流莺劝我重解绣鞍缓引春酌　不记归时早暮上马谁扶醒眠朱阁惊飚动幕扶残醉绕红药叹西园巳是花深无地东风何事又恶任流光过却犹喜洞天自乐
　　醉翁亭　　　　　　　　　　黄山谷
　　环滁皆山也望蔚然深秀琅邪山也山行六七里有翼然泉上醉翁亭也翁之意也得之心寓之酒也更野芳佳木风髙石出景无穷也　游也山肴野蓛酒冽泉香沸觥筹也太守醉也諠哗众宾欢也况宴酣之乐非丝非竹太守乐其乐也问当时太守谓谁醉翁是也庆春宫
　　秋怨　　　　　　　　　　　周美成
　　云接平冈山围寒野路囘渐转孤城衰柳啼鸦惊风驱鴈动人一片秋声倦途休驾淡烟里微茫见星尘埃憔悴生怕黄昏离思牵萦　华堂旧日逢迎花艶参差香雾飘零管当头偏怜娇凤夜深簧暖笙清眼波传意恨宻约匆匆未成许多烦恼只为当时一饷留情拜星月慢
　　秋怨　　　　　　　　　　　周美成
　　夜色催更清尘收露小曲幽坊月暗竹槛灯窓识秋娘庭院笑相遇似觉琼枝玉树暖日明霞光烂水眄兰情总平生稀见　画图中旧识春风面谁知道自到瑶台畔眷恋雨润云温苦惊风吹散念荒寒寄宿无人馆重门闭败壁秋虫叹怎奈向一缕相思隔溪山不断石州慢
　　感旧　　　　　　　　　　　张仲宗
　　寒水依痕春意渐囘沙际烟阔溪梅晴照生香冷蘂数枝争发天涯旧恨试看几许消魂长亭门外山重疉不尽眼中青怕黄昏时节　情切画楼深闭想见东风暗消肌雪辜负枕前云雨樽前花月心期切处更有多少凄凉殷勤留与归时説到得再相逢恰经年离别昼锦堂
　　闺情　　　　　　　　　　　周美成
　　雨洗桃花风飘柳絮日日飞满雕檐懊恨一春幽恨尽属眉尖愁闻双飞新燕语更堪孤枕宿酲忺云鬟乱独步画堂轻风暗触珠帘　多厌晴昼永琼户悄香销金兽慵添自与萧郎别后事事俱嫌短歌新曲无心理凤箫龙管不曾拈空惆怅长是毎年三月病酒恹恹南浦
　　旅况　　　　　　　　　　　鲁逸仲
　　风悲画角听单于三弄落谯门投宿骎骎征骑飞雪满孤村酒市渐防灯火正敲牕乱叶舞纷纷送数声惊鴈下离烟水嘹呖度寒云　好在半胧溪月到如今无处不销防故国梅花归梦愁损緑罗裙为问暗香闲艳也相思万防付啼痕算翠屏应是两眉余恨倚黄昏氐州第一
　　秋思　　　　　　　　　　　周美成
　　波落寒汀村渡向晩遥看数防帆小乱叶翻鸦惊风破鴈天角孤云缥缈官柳萧疎甚上挂微微残照景物闗情川途换目顿来催老　渐解狂朋欢意少奈犹被思牵情绕座上琴心机中锦字觉最萦怀抱也知人悬望久蔷薇谢归来一笑欲梦髙唐未成眠霜空巳晓宴清都
　　春闺　　　　　　　　　　　何　籕
　　细草沿堦软红日薄蕙风轻霭微暖东君靳惜桃英尚小柳芽犹短罗帏绣幙髙卷早巳是歌慵笑嬾凭画楼那更天逺山逺水逺人逺　堪怨傅粉疎狂窃香俊雅无计拘管青丝绊马红缨系羽甚处迷恋无言泪珠零乱翠袖尽重重渍遍故要得别后思量归时觑见
　　秋思　　　　　　　　　　　　周美成
　　地僻无钟鼔残灯灭夜长人倦难度寒吹断梗风翻暗雨洒窓填户宾鸿谩説传书算过尽千俦万侣始信得庾信愁多江淹恨极须赋　凄凉病损文园徽乍拂音韵先苦淮水夜月金城暮草梦防飞去秋霜半入青镜叹带眼都移旧处更久长不见文君归时认否齐天乐
　　端午　　　　　　　　　　　周美成
　　疎疎几防黄梅雨佳时又逢重午角黍包金香蒲切玉风物依然荆楚形裁艾虎更钗袅朱符臂纒红缕扑粉香绵唤风绫扇小窗午　沉湘人去巳逺劝君休对景感时怀古谩啭莺喉轻敲象板胜读离骚章句荷香暗度渐引入醄醄醉乡深处卧听江头画船喧韵鼔花犯
　　梅花　　　　　　　　　　　周美成
　　粉墙低梅花照眼依然旧风味露痕轻缀疑净洗铅华无限清丽去年胜赏曾孤倚氷盘共燕喜更可惜雪中髙士香篝薫素被　今年对花最匆匆相逢似有恨依依憔悴凝望久青苔上旋看飞坠相将见脆圎荐酒人正在空江烟浪里但梦想一枝潇洒黄昏斜照水【玉林词选云此只咏梅花而纡余反覆道尽三年间事昔人谓好诗圆美流转如弹丸余于此词亦云愚谓此为梅花第一】
　　喜迁莺
　　立春　　　　　　　　　　　胡浩然
　　谯门残月听画角晓寒梅花吹彻瑞日烘云风和解冻青帝乍临东阙暖向土牛箫鼓天路珠帘髙掲最好是戴防幡春胜钗头双结　竒絶开宴处珠履玳簮俎豆争罗列舞袖翩翻歌喉缥缈压倒柳腰莺舌劝我应时纳祜还把金炉香爇愿嵗嵗这一巵春酒长陪佳节
　　【双溪老人云浩然此词先纪节序次述宴赏末归应时纳祜一一有归宿】
　　闰元宵　　　　　　　　　　吴子和
　　银蟾光彩喜稔嵗闰正元宵还再乐事难并佳时罕遇依旧试灯何碍花市又移星汉莲炬重芳人海尽勾引徧嬉游宝马香车喧隘　晴快天意教人月更圎偿足风流债媚柳烟浓夭桃红小景物逈然堪爱巷陌笑声不断襟袖余香仍在待归也便相期明日踏青挑菜
　　端午　　　　　　　　　　　呉子和
　　梅霖初歇正绛色海榴争开佳节角黍包金香蒲切玉是处玳筵罗列鬭巧尽输年少玉腕防丝双结舣彩舫见龙舟两两波心齐发　竒絶难画处激起浪花翻作湖间雪画鼓轰雷红旗掣电夺罢锦标方彻望中水天日暮犹自珠帘髙掲棹归晩载荷香十里一钩新月
　　庆夀　　　　　　　　　　　康伯可
　　腊残春早正帘幙防寒楼台清晓宝运当干佳辰余五嵩岳诞生元老帝遣阜安宗社人仰雍容廊庙尽总道是文章孔孟勲庸周召　师表方眷遇鱼水君臣须信从来少玉带金鱼朱顔绿鬓占断世间荣耀篆刻鼎彜将遍整顿乾坤都了愿嵗嵗见柳梢青浅梅英红小
　　【按此词语意尽佳惜皆媚灶之语盖为桧相作耳】
　　春云怨
　　上巳　　　　　　　　　　　冯伟夀
　　春风恶劣把数枝香锦和莺吹折雨重栁腰娇困燕子欲扶扶不得软日烘烟干风收雾芍药荼防弄顔色帘幙轻隂图书清润日永篆香絶　盈盈笑靥宫黄额试红鸾小扇丁香双结团凤眉心倩郎贴教洗金罍共看西堂醉花新月曲水成空丽人何处往事暮云万叶春从天上来
　　感旧　　　　　　　　　　　吴彦髙
　　海角飘零叹汉苑秦宫坠露飞萤梦回天上金屋银屏歌吹竞举青防问当时遗谱有絶艺鼓瑟湘灵促哀弹似林莺呖呖山溜泠泠　梨园太平乐府醉几度春风鬓髪星星舞彻中原尘飞沧海风雪万里龙庭写胡笳幽怨人憔悴不似丹青酒微醒一轩凉月灯火青荧【彦髙序云防寜府遇老姬善琵琶自言梨园旧籍因有感而赋此后三山郑中卿尝从张贵谟使金亦闻彼中有歌之者】
　　绮罗香
　　春雨　　　　　　　　　　　史邦卿
　　做冷欺花将烟困柳千里偷催春暮尽日防迷愁里欲飞还住惊粉重蝶宿西园喜泥润燕归南浦最妨他佳约风流钿车不到杜陵路　沉沉江上望极还被春潮急难寻官渡隐约遥峯和泪谢娘眉妩临断岸新绿生时是落红带愁流处记当日门掩梨花剪灯深夜语【玉林词话云临断岸以下数语姜尧章称赏谓梅溪之词盖能融情景于一家防句意于两得其谓是欤】
　　雨霖铃
　　秋别　　　　　　　　　　　柳耆卿
　　寒蝉凄切对长亭晩骤雨初歇都门帐饮无绪方留恋处兰舟催发执手相看泪眼竟无语凝咽念去去千里烟波暮霭沉沉楚天阔　多情自古伤离别更那堪冷落清秋节今宵酒醒何处杨柳岸晓风残月此去经年应是良辰好景虚设便纵有千种风情更与何人説永遇乐
　　春情　　　　　　　　　　　解方叔
　　风暖莺娇露浓花重天气和煦院落烟收垂杨舞困无奈堆金缕谁家巧纵青楼管惹起梦云情绪忆当时纹衾粲枕未尝暂孤鸳侣　芳菲易老故人难聚到此翻成轻误阆苑仙遥蛮笺纵写何计传深诉青山绿水古今长在惟有旧欢何处空赢得斜阳暮草淡烟细雨送入我门来
　　除夕　　　　　　　　　　　胡浩然
　　荼垒安扉灵馗挂户神傩烈竹轰雷动念流光四序式周囘须知今嵗今宵尽似顿觉明年明日催向今夕是处迎春送腊罗绮筵开　今古徧同此夜贤愚共添一嵗贵贱仍偕互祝遐龄山海固难摧石崇富贵籛铿夀更潘岳仪容子建才仗东风尽力一齐吹送入此门来归朝欢
　　春游　　　　　　　　　　　马荘父
　　听得提壶沽美酒人道杏花深处有杏花狼籍鸟啼风十分春色今无九麝煤销永昼青烟飞上庭前柳画堂深不寒不暖正是好时候　团团寳月凭纎手暂借歌喉招舞袖真珠滴破小槽红香肌缩尽纎罗痩投分须白首黄金散与亲和旧且衔杯壮心未落风月长相守
　　春闺　　　　　　　　　　　张子野
　　声转辘轳闻露井晓引银瓶牵素绠西园人语夜来风丛英飘堕红成迳寳猊烟未冷莲台香蜡残痕凝等身金谁能得意买此好光景　粉落轻妆红玉莹月枕横钗云坠领有情无物不双栖文禽只合常交颈昼夜欢岂定争如翻作春宵永日曈昽娇柔嬾起帘压卷花影花心动
　　春景　　　　　　　　　　　阮逸女
　　仙苑春浓小桃开枝枝巳堪攀折乍雨乍晴轻暖轻寒渐近赏花时节柳揺台榭东风软帘栊静幽禽调舌断防逺闲寻翠径顿成愁结　此恨无人共説还立尽黄昏寸心空切强整绣衾独掩朱扉簟枕为谁铺设夜长宫漏传声逺纱窓暎银缸明灭梦回处梅梢半笼淡月
　　【花庵词客云阮逸女工于文词惟此曲传于世】
　　潇湘逢故人慢
　　初夏　　　　　　　　　　　王和甫
　　薰风微动方榴花弄色萱草成窝翠帏敞轻罗试冰簟初展几尺湘波疎檐广厦称潇湘一枕南柯引多少梦防归绪洞庭雨棹烟簔　惊囘处闲昼永更时时燕雏莺友相过正绿影婆娑况庭有幽花池有新荷青梅煑酒幸随分赢取髙歌功名事到头终在嵗华忍负清和应天长
　　寒食　　　　　　　　　　　周美成
　　条风布暖霏雾弄晴池塘遍满春色正是夜堂无月沉沉暗寒食梁间燕前社客似笑我闭门愁寂乱花过隔院芸香满地狼籍　长记那囘时邂逅相逢郊外驻油壁又见汉宫传烛飞烟五侯宅青青草迷路陌强载酒细寻前迹市桥逺栁下人家犹自相识
　　闺情　　　　　　　　　　　康伯可
　　管绣陌灯火画桥尘香旧时归路肠断萧娘旧日风帘映朱户莺能舞花解语念后约顿成轻负缓雕辔独自归来凭栏情绪　楚岫在何处香梦悠悠花月更无主惆怅后期空有鳞鸿寄纨素枕前泪牕外雨翠幙冷夜凉虚度未应信此度相思寸肠千缕
　　尉迟杯
　　离别　　　　　　　　　　　周美成
　　隋堤路渐日晩宻霭生深树隂隂淡月笼沙还宿河桥深处无情画舸都不管烟波隔南浦等行人醉拥重衾载将离恨归去　因念旧客京华长偎疎林小槛欢聚冶叶倡条俱相识仍惯见珠歌翠舞如今向渔村水驿夜如嵗焚香独自语有何人念我无憀梦防凝想鸳侣西河
　　金陵怀古　　　　　　　　　　周美成
　　佳丽地南朝盛事谁记山围故国绕清江髻鬟对起怒涛寂寞打孤城风樯遥度天际　断崖树犹倒倚莫愁艇子曾系空遗旧迹郁苍苍雾沉半垒夜深月过女墙来伤心东畔淮水　酒旗戏鼓甚处市想依稀王谢邻里燕子不知何世入寻常巷陌人家相对如説兴亡斜阳里【渔隐丛话云王谢是二姓即王导谢安之族所居名乌衣巷有曰乌衣之聚不当作谢安或者乃引刘斧摭遗所载唐王谢航海遇风抵一州见乌衣国王以女妻之后谢思归取飞云轩令谢入其中闭目少息至其家视之梁上双燕呢喃后寄诗曰误到华胥国里来主人终日独怜才云轩漂去无消息洒泪春风几百回女荅曰昔日相逢防数合今时暌逺是生离来年纵有相思字三月天南无雁飞此小説虚诞何可信也】
　　春霁
　　春晴　　　　　　　　　　　胡浩然
　　迟日融和乍雨歇东郊嫩草凝碧紫燕双飞海棠相衬妆防上林春色黯然望极困人天气浑无力又听得园苑数声莺啭柳隂直　当此暗想故国繁华俨然游人依旧南陌院深沉梨花乱落那堪如练防衣白酒量顿寛溪量窄算此情景除非殢酒狂欢恣歌沉醉有谁知得秋霁
　　秋晴　　　　　　　　　　　陈后主
　　虹影侵堦乍雨歇长空万里凝碧孤鹜髙飞落霞相映逺状水乡秋色黯然望极动人无限愁如织又听得云外数声新鴈正嘹呖　当此暗想画阁轻抛杳然殊无些个消息漏声稀银屏冷落那堪残月照窓白衣带顿寛犹阻隔算此情苦除非宋玉风流共怀伤感有谁知得
　　櫽括东坡前赤壁　　　　　　宋谦甫
　　壬戌之秋是苏子与客泛舟赤壁举酒属客月明风细水光与天相接扣舷唱月桂棹兰桨堪游逸又有客能吹洞箫和声呜咽　追想孟徳困于周郎到今空有当时踪迹算惟有清风朗月取之无禁用不竭客喜洗盏还再酌既巳同醉相与枕藉舟中始知东方晃然既白解连环
　　闺情　　　　　　　　　　　周美成
　　怨怀难托嗟情人断絶信音辽邈纵妙手能解连环似风散雨收雾轻云薄燕子楼空暗尘锁一牀弦索想移根换叶尽是旧时手种红药　汀洲渐生杜若料舟移岸曲人在天角漫记得当日音书把闲语闲言待总烧却水驿春囘望寄我江南梅萼拚今生对花对酒为伊泪落
　　二郎神
　　春怨　　　　　　　　　　　徐干臣
　　闷来弹鹊又搅碎一帘花影试着春衫还思纎手薰彻金猊烬冷动是愁端如何向更怪得新来多病嗟旧日沈腰而今潘鬓怎堪临镜　重省别时泪渍罗襟犹凝料为我厌厌日髙慵起长托春酲未醒鴈足不来马蹄难驻门掩一庭芳景空竚立尽日栏干倚遍昼长人静
　　【苕溪渔隐云马蹄犹驻驻字一作去字语意乃佳】
　　【古今诗话闷字深有意义鹊本喜声为其无凭乃闷而弹之】
　　七夕　　　　　　　　　　　栁耆卿
　　炎光初谢过暮雨芳尘轻洒乍露冷风清庭户爽天如水玉钩遥挂应是星娥嗟久阻叙旧约飚轮欲驾极目处微云暗度耿耿银河髙泻　闲雅须知此景古今无价运巧思穿针楼上女擡粉面云鬟相亚钿合金钗私语处算谁在囘廊影下愿天上人间占得欢娯年年今夜望逺行
　　冬雪　　　　　　　　　　　柳耆卿
　　长空降瑞寒风剪淅淅瑶花初下乱飘僧舍宻洒歌楼迤逦渐迷鸳瓦好是渔人披得一簔归去江山晩来堪画满长安髙却旗亭酒价　幽雅乘兴最宜访戴泛小棹越溪潇洒皓鹤夺鲜白鹇失素千里广铺寒野须信幽兰歌断同云收尽别有瑶台琼榭放一轮明月交光清夜
　　望梅
　　小春　　　　　　　　　　　柳耆卿
　　小寒时节正同云暮惨劲风朝冽信早梅偏占阳和向日处凌晨数枝先发时有香来望明艶遥知非雪展礲金嫩蘂弄粉素英旖旎清彻　仙姿更谁并列有幽光照水疎影笼月且大家留倚栏干鬭醁醑飞看锦牋吟阅桃李春花料比此芬芳俱别见和羮大用莫把翠条谩折
　　倾杯乐
　　上元　　　　　　　　　　　柳耆卿
　　禁漏花深绣工日永蕙风布暖变韶景都门十二元宵三五银蟾光满连云复道凌飞观耸皇居丽佳气瑞烟葱蒨翠华宵幸是处层城阆苑　龙凤烛交光星汉对咫尺鳌山开雉扇防乐府两籍神仙梨园四部筦向晓色都人未散盈万井山呼鳌忭愿嵗嵗天仗里常瞻凤辇
　　望湘人
　　春思　　　　　　　　　　　贺方囘
　　厌莺声到枕花气动帘醉防愁梦相半被惜余薰带惊剰眼几许伤春春晩泪竹痕鲜佩兰香老湘天浓暖记小江风月佳时屡约非烟游伴　须信鸾易断奈云和再鼓曲终人逺识罗袜无踪旧处弄波清浅青翰棹舣白苹洲畔尽目临臯飞观不解寄一字相思幸有归来双燕
　　望海潮
　　春景　　　　　　　　　　　秦少游
　　梅英疎淡氷澌溶泄东风暗换年华金谷俊游铜駞巷陌新晴细履平沙长记误随车正絮飜叶舞芳思交加栁下桃蹊乱分春色到人家　西园夜饮鸣笳有华灯碍月飞盖妨花兰苑未空行人渐老重来是事堪嗟烟暝酒旗斜但倚楼极目时见栖鵶无柰归心暗随流水到天涯
　　钱塘　　　　　　　　　　　柳耆卿
　　东南形胜三吴都防钱塘自古繁华烟柳画桥风帘翠幙参差十万人家云树绕堤沙怒涛巻霜雪天堑无涯市列珠玑户盈罗绮竞豪奢　重湖疉巘清佳有三秋桂子十里荷花羗笛弄晴菱歌泛夜嬉嬉钓叟莲娃千骑拥髙牙乗时听箫鼓吟赏烟霞异日图将好景归去鳯池夸
　　【罗鹤林云此词流播金主亮闻歌欣然有慕于三秋桂子十里荷花遂起投鞭渡江之志近时谢处厚诗云谁把杭州曲子讴荷花十里桂三秋那知卉木无情物牵动长江万里愁余谓此词虽牵动长江之愁然卒为金主送死之媒未足恨也至于荷艶桂香妆防吴山之清丽使士大夫流连于歌舞嬉游之乐遂忘中原是则深可恨耳】
　　贽贺　　　　　　　　　　　沈公述
　　山光凝翠川容如画名都自古并州箫鼓沸天弓刀似水连营十万貔貅金骑走长楸少年人一一锦带吴钩路入榆闗鴈飞汾水正宜秋　追思昔日风流有儒将醉吟才子狂游松偃旧亭城髙故国空余舞榭歌楼方面倚贤侯便恐为霖雨归去难留好向西溪恣携管宴兰舟
　　夜飞鹊
　　离别　　　　　　　　　　　周美成
　　河桥送人处良夜何其斜月逺堕余辉铜盘烛泪巳流尽霏霏凉露霑衣相将散离防处探风前津鼓树杪参旗华骝防意纵扬鞭亦自行迟　迢递路囘清野人语渐无闻空带愁归何意重红满地遗钿不见斜径都迷兎葵燕麦向残阳影与人齐但徘徊班草唏嘘酹酒极望天西
　　薄幸
　　春情　　　　　　　　　　　贺方囘
　　淡妆多态更的的频囘眄睐便认得琴心先许与绾合欢双带记画堂风月逢迎轻颦浅笑娇无奈向睡鸭炉边翔鸳屏里羞把香罗偷解　自过了烧灯后都不见踏青挑菜几囘凭双燕丁寜深意往来飜恨重帘碍约何时再正春浓酒暖人闲昼永无聊赖恹恹睡起犹有花梢日在
　　大圣乐
　　初夏　　　　　　　　　　　康伯可
　　千朶奇峯半轩微雨晓来初过渐燕子引教雏飞菡萏暗薫芳草池面凉多浅斟琼巵浮绿展湘簟双纹生细波轻纨举动团圎素月仙桂婆娑　临风对月恣乐便好把千金邀艶娥幸太平无事击壤鼓腹携酒髙歌富贵安居功名天赋争奈皆由时命呵休眉锁问朱顔去了还更来麽
　　风流子【一名内家娇】
　　初春　　　　　　　　　　　秦少游
　　东风吹碧草年华换行客老沧洲见梅吐旧英柳揺新绿恼人春色还上枝头寸心乱北随云黯黯东逐水悠悠斜日半山暝烟两岸数声横笛一叶扁舟　青门同携手前欢记浑似梦里扬州谁念断肠南陌囘首西楼算天长地久有时有尽奈何绵绵此恨无休拟待倩人説与生怕伊愁
　　秋思　　　　　　　　　　　张文潜
　　亭臯木叶下重阳近又是捣衣秋奈愁入庾肠老侵潘鬓谩簮黄菊花也应羞楚天晩白苹烟尽处红蓼水边头芳草有情夕阳无语鴈横南浦人倚西楼　玉容知安否香笺共锦字两处悠悠空恨碧云离合青鸟沉浮向风前懊恼芳心一防寸眉两叶禁甚闲愁情到不堪言处分付东流
　　秋怨　　　　　　　　　　　周美成
　　枫林凋晩叶闗河逈楚客惨将归望一川暝霭雁声哀怨半规凉月人影参差酒醒后泪花销凤蜡风幕卷金泥砧杵韵髙唤囘残梦绮罗香减牵起余悲　亭臯分襟地难拚处偏是掩面牵衣何况愁怀长结重见无期想寄恨书中银钩空满断肠声里玉筯还垂多少暗愁宻意惟有天知
　　风情　　　　　　　　　　　周美成
　　新绿小池塘风帘动碎影舞斜阳羡金屋去来旧时巢燕烟花缭绕前度莓墙凤阁绣帏深几许听得理丝簧欲説又休虑乖芳信未歌先咽愁近清觞　遥知新妆了开朱户应自待月西厢最苦梦魂今宵不到伊行问甚时説与佳音宻耗寄将秦镜偷换韩香天便教人霎时厮见何妨
　　霜叶飞
　　秋思　　　　　　　　　　　周美成
　　露迷衰草疎星挂凉蟾低下林表素娥青女鬭婵娟正倍添凄悄渐飒飒丹枫撼晓横天云浪鱼鳞小见皓月相看又透入清辉半饷特地留照　迢逓望极闗山波穿千里度日如嵗难到凤楼今夜听西风奈五更愁抱想玉匣哀闭了无心重理相思调念故人牵离恨屏掩孤颦泪流多少
　　女冠子
　　上元　　　　　　　　　　　李汉老
　　帝城三五灯光花市盈路天街游处此时方信凤阙都民奢华豪富纱笼才过处喝道转身一壁小来且住见许多才子艶质携手并肩低语　东来西往谁家女买玉梅争戴缓歩香风度北观南顾见画烛影里神仙无数引人魂似醉不如趂早歩月归去这一双情眼怎生禁得许多胡觑
　　夏景　　　　　　　　　　　柳耆卿
　　淡烟飘薄莺花谢清和院落树隂翠宻叶成幄麦秋霁景夏云忽变竒峯倚寥廓波暖银塘涨新萍绿鱼跃想端忧多暇陈王是日嫩苔生閤　正铄石天髙流金昼永楚榭光风转蕙披襟处波翻翠幕以文防友沉李浮忍轻诺别馆清闲避炎蒸岂须河朔但樽前随分雅歌艶舞尽成懽乐
　　夏景　　　　　　　　　　　康伯可
　　火云初布迟迟永日炎暑浓隂髙树黄鹂叶底羽毛学整方调娇语薰风时渐动峻阁池塘芰荷争吐画梁紫燕对对衔泥飞来又去　想佳期容易成辜负共人人同上画楼斟香醑恨花无主卧象牀犀枕成何情绪有时防梦断半窗残月透帘穿户去年今夜扇儿扇我情人何处
　　雪景　　　　　　　　　　　周美成
　　同云宻布撒梨花栁絮飞舞楼台悄似玉向红炉暖阁院宇深沉广排筵防听笙歌犹未彻渐觉轻寒透帘穿户乱飘僧舍宻洒歌楼酒帘如故　想樵人山径迷踪路料渔人收纶罢钓归南浦路无伴侣见孤村寂寞招飐酒旗斜处南轩孤鴈过呖呖声声又无书度见腊梅枝上嫩蘂两两三三微吐
　　过秦楼
　　夏景　　　　　　　　　　　周美成
　　水浴清蟾叶喧凉吹巷陌马声初断闲依露井笑扑流萤惹破画罗轻扇人静夜久凭栏愁不归眠立残更箭叹年华一瞬人今千里梦沉书逺　空见説鬓怯琼梳容销金镜渐懒趂时匀染梅风地溽虹雨苔滋一架舞红都变谁信无憀为伊才减江淹情伤荀倩但明河影下还看稀星数防
　　惜余春慢
　　春情　　　　　　　　　　　鲁逸仲
　　弄月余花团风轻絮露湿池塘春草莺莺恋友燕燕将雏惆怅睡残清晓还似初相见时携手旗亭酒香梅小向登临长是伤春滋味泪弹多少　因甚却轻许风流终非长久又説分飞烦恼罗衣痩损绣被香消那更乱红如扫门外无穷路岐天若有情和天须老念髙唐归梦凄凉何处水流云绕
　　丹凤吟
　　春恨　　　　　　　　　　　周美成
　　迤逦春光无赖翠藻飜池黄蜂游阁朝来风暴飞絮乱投帘幕生憎暮景倚墙临岸杏靥夭邪榆钱轻薄昼永思惟枕睡起无憀残照犹在庭角　况是别离气味坐来便觉心绪恶痛引浇愁酒奈愁浓如酒无计销铄那堪昬暝防防半檐花落弄粉调朱柔素手问何时重握此时此意长怕人道着
　　沁园春
　　退闲　　　　　　　　　　　辛幼安
　　三迳初成鹤怨猿惊稼轩未来甚云山自许平生意气衣冠人笑抵死尘埃意倦须还身闲要早岂为莼羮鲈鲙哉秋江上看惊鴈避骇浪船囘　东岗更葺茅斋好都把轩窓临水开要小舟行钓先应种柳疎篱防竹莫碍观梅秋菊堪飱春兰可佩留待先生手自栽沉吟久怕君恩未许此意徘徊
　　摸鱼儿
　　春晩　　　　　　　　　　　辛幼安
　　更能消几畨风雨匆匆春又归去惜春长怕花开早何况落红无数春且住见説道天涯芳草迷归路怨春不语算只有殷勤画檐蛛网尽日惹飞絮　长门事凖拟佳期又误蛾眉曾有人妬千金纵买相如赋脉脉此情谁诉君莫舞君不见玉环飞燕皆尘土闲愁最苦休去倚危栏斜阳正在烟栁断肠处
　　【鹤林玉露云词意殊怨斜阳烟栁之句其与未须愁日暮天际乍轻隂者异矣使在汉唐时寜不贾种豆种桃之祸哉愚闻夀王见此词颇不悦然终不加罪可谓至徳也巳又题江西造口词郁孤台下清江水中间多少行人涙西北是长安可怜无数山青山遮不住毕竟东流去江晩正愁予山深闻鹧鸪盖南渡之初金人追隆祐太后御舟至造口不及而还幼安因此起兴闻鹧鸪之句谓恢复行不得也】
　　退居　　　　　　　　　　　鼂无咎
　　买陂塘旋栽杨柳依稀淮岸湘浦东臯雨过新痕涨沙嘴鹭来鸥聚堪爱处最好是一川夜月光流注无人自舞任翠幄张天柔防借地酒尽未能去　靑绫被休忆金闺故歩儒冠曽把身误弓刀千骑成何事荒了召平圃君试觑满青镜星星髩影今如许功名浪语便似得班超封侯万里归计恐迟暮
　　【花庵词客云鼂无咎摸鱼儿真能道急流勇退之意真西山极爱赏之】
　　贺新郎
　　春情　　　　　　　　　　　李　玉
　　篆缕销金鼎醉沉沉庭隂转午画堂人静芳草王孙知何处惟有杨花糁径渐玉枕腾腾春醒帘外残红春已透镇无聊殢酒厌厌病云鬓乱未忺整　江南旧事休重省遍天涯寻消问息断鸿难倩月满西楼凭栏久依旧归期未定又只恐缾沉金井嘶骑不来银烛暗枉教人立尽梧桐影谁伴我对鸾镜
　　【玉林词话云李君之词虽不多见然风流蕴借尽于贺新郎一词矣】
　　初夏　　　　　　　　　　　叶梦得
　　睡起流莺语掩苍苔房栊向晓乱红无数吹尽残花无人问惟有垂杨自舞渐暖霭初囘轻暑寳扇重寻明月影暗尘侵尚有乘鸾女惊旧恨镇如许　江南梦断衡臯渚浪粘天葡萄涨绿半空烟雨无限楼前沧波意谁采苹花寄取但怅望兰舟容与万里云帆何时到送孤鸿目断千山阻谁为我唱金缕
　　夏景　　　　　　　　　　　苏东坡
　　乳燕飞华屋悄无人槐隂转午晩凉新浴手弄生绡白团扇扇手一时似玉渐困倚孤眠清熟帘外谁来推绣户枉教人梦断瑶台曲又却是风敲竹　石榴半吐红巾蹙待浮花浪蘂都尽伴君幽独秾艶一枝细看取芳意千重似束又恐被秋风惊绿若待得君来向此花前对酒不忍触共粉泪两防防
　　【古今词话云苏子瞻守钱塘有官妓秀兰天性黠慧善于应对湖中有宴防羣妓毕至惟秀兰不来遣人督之须防方至子赠问其故具以髪结沐浴不觉困睡忽有人叩门声急起而问之乃乐营将催督也非敢怠忽谨以实告子瞻亦恕之坐中府倅属意于兰见其晩来恚恨不已责之曰必有他事以此晩至秀兰力辨不能止倅之怒是时榴花盛开秀兰以一枝借手告悴其怒愈甚秀兰收泪无言子瞻作贺新凉以觧之其怒始息子瞻之作皆纪目前事盖取其沐浴新凉曲名贺新凉也后人不知之误为贺新郎盖不得子瞻之意也子瞻真所谓风流太守也岂可与俗吏同日语哉】
　　【苕溪渔隐云野哉杨湜之言真可入笑林东坡此词冠絶古今托意高逺寜为一娼而发帘外谁来推绣户枉教人梦断瑶台曲又却是风敲竹用古诗卷帘风动竹疑是故人来之意今乃云忽有人叩门声急起而问之乃乐营将催督此可笑者一也石榴半吐红巾蹙待浮花浪蘂都尽伴君幽独秾艳一枝细看芳意千重似束盖初夏之时千花事退惟榴花独艶因以写幽闺之情今乃云榴花盛开秀兰以一枝借手告倅此可笑者二也此词腔调寄贺新郎乃古曲名也今乃云取其沐浴新凉故名贺新凉后人不知之误为贺新郎此可笑者三也词话中可笑者甚众姑举其尤者第东坡此词深为不幸横遭防汚吾不可无一言以雪其耻】
　　夏景　　　　　　　　　　　赵文鼎
　　昼永重帘卷乍池塘一畨过雨芰荷初展竹引新梢半含粉绿荫扶疎满院过花絮蜂稀蝶懒窓户沉沉人不到伴清幽时有流莺啭凝思久意何限　玉钗坠枕风鬟颤湛虚堂壶氷莹彻簟波零乱自是仙姿清无暑月影空垂素扇破午睡香销余篆一枕湖山千里梦正白苹烟棹归来晩云弄碧楚天逺
　　端午　　　　　　　　　　　刘方叔
　　翠葆揺新竹正榴花枝头叶底鬭红争绿谁在纱窓停针线闲理竹西旧曲又还是兰汤新浴手弄合欢双防索笑偎人福夀低相祝金凤亸艾花矗　龙舟噀水飞相逐记当年怀沙旧恨至今遗俗雨过平芜浮天阔画鹢凌波尽簇沸十里笙歌声续好是蟾钩随归棹住欢呼船重成頺玉犹未忍罩银烛
　　端午　　　　　　　　　　　刘潜夫
　　深院榴花吐画帘开防衣纨扇午风清暑儿女纷纷新结束时様钗符艾虎早巳有游人观渡老大逢塲慵作戏任白头年少争旗鼔溪雨急浪花舞　灵均标致髙如许忆生平既纫兰佩又怀椒醑谁信骚防千载后波底垂涎角黍又説是蛟馋龙怒把似而今醒到了料当年醉死差无苦聊一笑吊千古
　　端午　　　　　　　　　　　刘潜夫
　　思逺楼前路望平堤十里湖光画船无数绿盖盈盈红粉面叶底荷花解语鬭巧结同心双缕尚有经年离别恨一丝丝总是相思处相见也又重午　清江旧事传荆楚叹人情千载如新尚沉菰黍且尽樽前今日醉谁肯独醒吊古泛几盏菖蒲绿醑两两龙舟争竞渡奈朱帘暮卷西山雨看未足怎归去
　　七夕　　　　　　　　　　　宋谦父
　　灵鹊桥初就记迢迢重湖风浪去年时嵗月不留人易老万事茫茫宇宙但独对西风搔首巧拙岂闗今夕事奈痴儿騃女流传谬添话柄柳州柳　道人识破灰心久只好风凉月佳时疎狂如旧休笑双星经嵗别人到中年巳后云雨梦可曾常有雪藕调氷花熏茗正梧桐雨过新凉透且随分一杯酒
　　櫽括东坡后赤壁　　　　　　宋谦甫
　　歩自雪堂去望临皋将归二客从予遵路木叶萧萧霜露降仰见天高月吐共对影行歌频顾月白风清如此夜叹无肴有酒成虚度闻薄暮网罾举　归而斗酒谋诸妇便携鳞载酒相从旧追游处断岸横江寻赤壁不复江山如故但放舟中流容与客去防然方就睡梦蹁跹羽衣揖余语相顾笑遂惊悟
　　游湖　　　　　　　　　　　刘改之
　　睡觉啼莺晓醉西湖两峰日日买花簮防去尽酒徒无人问惟有玉山自倒任拍手儿童争笑一骑乗风翻然去避鱼龙不见波声悄歌韵逺唤苏小　神仙路近蓬莱岛紫云深参差禁树有烟花绕人世红尘西障日百计不如归好付乐事与他年少费尽栁金梨雪句问沉香亭北何时召心未惬鬓先老
　　吉席　　　　　　　　　　　辛幼安
　　瑞气笼清晓卷珠帘次第笙歌一时齐奏无限神仙离蓬岛凤驾鸾车初到见拥个仙娥窈窕玉佩玎珰风缥缈望娇姿一似垂杨袅天上有世间少　刘郎正是当年少更那堪天教付与最多才貌玉树琼枝相映耀谁与安排忒好有多少风流欢笑直待来春成名了马如龙绿绶欺芳草同富贵又偕老
　　金明池
　　春游　　　　　　　　　　　秦少游
　　琼苑金池青门紫陌似雪杨花满路云日淡天低昼永过三点两点细雨好花枝半出墙头似怅望芳草王孙何处更水绕人家桥当门巷燕燕莺莺飞舞　怎得东君长为主把绿鬓朱顔一时留住佳人唱金衣莫惜才子倒玉山休诉况春来倍觉伤心念故国情多新年愁苦纵宝马嘶风红尘拂面也则寻芳归去
　　白苎
　　冬景　　　　　　　　　　　柳耆卿
　　绣帘垂画堂悄寒风淅沥遥天万里黯淡同云羃羃渐纷纷六花零乱散空碧姑射宴瑶池把碎玉零珠抛掷林峦望中髙下琼瑶一色严子陵钓台归路迷踪迹追惜燕然画角宝玦瑚是时丞相虚作银城换得当此际偏宜访袁安宅醺醺醉了任他金钗舞困玊壶倾侧又是东君暗遣花神先报南国昨夜江梅漏泄春消息十二时
　　秋夜　　　　　　　　　　　柳耆卿
　　晩晴初淡烟笼月风透蟾光如洗觉翠帐凉生秋思渐入微寒天气败叶敲西风满院睡不成还起更漏咽滴破忧心万感并生都在离人愁耳　天怎知当时一句做得十分萦系夜永有时分明枕上觑着孜孜地烛暗时酒醒元来又是梦里　睡觉来披衣独坐万种无憀情意怎得伊来重谐云再整余香被祝告天发愿从今永无抛弃
　　兰陵王
　　春恨　　　　　　　　　　　张仲宗
　　卷珠箔朝雨轻隂乍阁栏干外烟栁弄晴芳草侵堦映红药东风如许恶吹落梢头嫩蕚屏山掩沉水倦薰中酒心情怕杯勺　寻思旧京洛正年少疎狂歌笑迷着障泥油壁催梳掠曾驰道同载上林携手灯夜初过早共约又争信飘泊　寂寞念行乐任粉淡衣襟音断索琼枝璧月春如昨怅别后华表那囘双鹤相思前事除梦防里暂忘却
　　咏栁　　　　　　　　　　　　周美成
　　栁阴直烟里丝丝弄碧隋堤上曾见几畨拂水飘绵送行色登临望故国谁惜京华倦客长亭路年去嵗来应折柔条过千尺　闲寻旧踪迹又酒趂哀弦灯照离席梨花榆火催寒食愁一箭风快半篙波暖囘头迢逓便数驿望人在天北　凄恻恨堆积渐别浦萦囘津堠岑寂斜阳冉冉春无极念月榭携手露桥吹笛沉思前事似梦里泪暗滴
　　瑞龙吟
　　春景　　　　　　　　　　　周美成
　　章台路还见褪粉梅梢试花桃树愔愔坊陌人家定巢燕子归来旧处　黯凝竚因念个人痴小乍窥门戸侵晨浅约宫黄障风映袖盈盈笑语　前度刘郎重到访邻寻里同时歌舞惟有旧家秋娘声价如故吟牋赋笔犹记燕台句知谁伴名园露饮东城闲歩事与孤鸿去探春尽是伤离绪官柳低金缕归骑晚纎纎池塘飞雨断肠院落一帘风絮
　　【花庵词客云按美成此词自章台路至归来旧处是第一叚自黯凝竚至盈盈笑语是第二叚此谓之双拽头属正平调自前度刘郎以下即犯大石系第三叚至归骑晚以下四句再归正平今诸本皆于吟牋赋笔处分叚者非也】
　　大酺
　　春雨　　　　　　　　　　　周美成
　　对宿烟收春禽静飞雨时呜髙屋墙头青玉斾洗铅霜都尽嫩梢相触润逼琴丝寒侵枕障虫网吹粘帘竹邮亭无人处听檐声不断困眠初熟奈愁极顿惊梦轻难记自怜幽独　行人归意速最先念流潦妨车毂怎奈向兰成憔悴衞玠清羸等闲时易伤心目未怪平阳客双泪落笛中哀曲况萧索青芜国红糁铺地门外荆桃如菽夜游共谁秉烛
　　浪淘沙慢
　　春别　　　　　　　　　　　周美成
　　昼隂重霜凋岸草雾隐城堞南陌脂车待发东门帐饮乍阕正拂面垂杨堪揽结掩红泪玊手亲折念汉浦离鸿去何许经时信音絶　情切望中地逺天阔向露冷风清无人处耿耿寒漏咽嗟万事难忘惟是轻别翠樽未竭凭断云留取西楼残月　罗带光绡纹衾叠连环解旧香顿歇怨歌永琼壶敲尽缺恨春去不与人期弄夜色空余满地梨花雪
　　玉女揺仙佩
　　佳人　　　　　　　　　　　柳耆卿
　　飞琼伴侣偶别珠宫未返神仙行缀取次梳妆寻常言语有得几多姝丽拟把名花比恐傍人笑我谈何容易细思算竒葩艶卉惟是深红浅白而巳争如这多情占得人间千娇百媚　须信画堂綉阁皓月清风忍把光隂轻弃自古及今佳人才子少得当年双美且恁相偎倚未消得怜我多才多艺愿嬭嬭兰心蕙性枕前言下表余深意为盟誓今生断不辜鸳被
　　多丽
　　春情　　　　　　　　　　　聂冠卿
　　想人生美景良辰堪惜向其间赏心乐事古来难是并得况东城凤台沁苑泛晴波浅照金碧露洗华桐烟霏丝柳绿隂揺曵荡春一色画堂逈玉簮琼佩高防尽词客清欢久重燃绛蜡别就瑶席　有翩若惊鸿体态暮为行雨标格逞朱唇缓歌妖丽似听流莺乱花隔慢舞萦囘娇鬟低軃腰肢纎细困无力忍分散彩云归后何处更防覔休辞醉明月好花莫谩轻掷
　　【花庵词客云冠卿之词不多见如此篇亦可谓才情富艶矣其露洗华桐四句又所谓玉中之拱璧珠中之夜光毎一观之抚玩无斁】
　　六丑
　　落花　　　　　　　　　　　周美成
　　正单衣试酒怅客里光隂虚掷愿春暂留春归如过翼一去无迹为问家何在夜来风雨送楚宫倾国钗钿堕处遗香泽乱点桃蹊轻飜栁陌多情更谁追惜但蜂媒蝶使时叩窗槅　东园岑寂渐蒙笼暗碧静绕珍丛底成叹息长条故惹行客似牵衣待话别情无极残英小强簮巾帻终不似一朶钗头颤袅向人欹侧漂流处莫趂潮汐恐断鸿尙有相思字何由见得
　　宝鼎现
　　上元　　　　　　　　　　　　康伯可
　　夕阳西下暮霭红隘香风罗绮乘丽景华灯争放浓熖烧空连锦砌覩皓月浸严城如昼花影寒笼绛蘂渐掩映芙蕖万顷迤逦齐开秋水　太守无限行歌意拥麾幢光动朱翠倾万井歌台舞榭瞻望朱轮骈鼓吹控宝马耀貔貅千骑银烛交光数里似乱簇寒星万点拥入蓬壶影里　宴阁多才环艶粉瑶簮珠履恐看看丹诏催奉宸游燕侍便趂早占通宵醉缓引笙歌妓任画角吹老梅花月满西楼十二
　　三台
　　清明　　　　　　　　　　　万俟雅言
　　见梨花初带夜月海棠半含朝雨内苑春不禁过青门御沟涨潜通南浦东风静细栁垂金缕望凤阙非烟非雾好时代朝野多懽徧九陌太平箫鼓乍莺儿百啭断续燕子飞来飞去近绿水台榭映秋千鬭草聚双双游女　饧香更酒冷踏青路防暗识夭桃朱戸向晚骤宝马雕鞍醉襟惹乱花飞絮正轻寒轻暖漏永半阴半晴云暮禁火天巳是试新妆嵗华到三分佳处清明看汉宫传蜡炬散翠烟飞入槐府敛兵卫阊阖门开住传宣又还休务
　　哨遍
　　归去来辞　　　　　　　　　苏东坡
　　为米折腰因酒弃家口体交相累归去来谁不遣君归觉从前皆非今是露未晞征夫指予归路门前笑语喧童稚嗟旧菊都荒新松暗老吾年今巳如此但小牕容膝闭柴扉策杖看孤云暮鸿飞云出无心鸟倦知还本非有意　噫归去来兮我今忘我兼忘世亲戚无浪语琴书中有真味步翠麓崎岖泛溪窈窕涓涓暗谷流春水观草木欣荣幽人自感吾生行且休矣念寓形宇内复几时不自觉皇皇欲何之委吾心去留谁计神仙知在何处富贵非吾愿但知临水登山啸咏自引壶觞自醉此生天命更何疑且乘流遇坎还止
　　戚氏
　　秋夜　　　　　　　　　　　栁耆卿
　　晚秋天一霎微雨洒庭轩槛菊萧疎井桐零乱惹残烟凄然望江闗飞云黯淡夕阳间当时宋玉悲感向此临水与登山逺道迢逓行人凄楚倦听陇水潺湲正蝉鸣败叶蛩响衰草相应声喧　孤馆度日如年风露渐变悄悄至更阑长天静绛河清浅皓月婵娟思绵绵夜永对景那堪屈指暗想从前未名未禄绮陌红楼往往经嵗迁延　帝里风光好当年少日暮宴朝欢况有狂朋怪侣遇当歌对酒竞留连别来迅景如梭旧游似梦烟水程何限念利名憔悴长萦绊追往事空惨愁顔漏箭移稍觉轻寒听呜咽画角数声残对闲牕畔停灯向晓抱影无眠



　　草堂诗余巻四
