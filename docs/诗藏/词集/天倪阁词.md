天倪阁词
序
    同治辛未迄光绪庚辰，十年中京师诸老辈提倡风雅，□（左石右求）□（左石，右为犯的右半部）老人吴县殷少宗伯尤一时宗匠，其时以词称者，冯梦华、熊鞠孙、江韵涛、姚贻孙、何诗孙，而玉津居士以深斛律吕，为公所激赏，故居士所为词大都经□（左石右求）□（左石，右为犯的右半部）山房点定，与熊江两太史酬对为多。一日，公问白石道人歌曲旁行，自记音节，有能识之者乎。诸君默然，居士起对，以为曲工尺如厶之为合，黄钟也。マ之为四，大吕也。フ之为工，夷则也。□（左丿右丨）之为凡，应钟也。久之为六，黄钟清也。以此类推，亦如琴谱之有勼字等，乐工暗记之谱，非字也。盖自宋乐工燕乐有之矣。公大悦，以为凌仲子复生。居士尝言词分五音，如段安节谓商角同用，顾雨中花、玉楼春诸阕本押平韵，押入声则协，押上去则不可歌。本押仄韵，押上声则协，押入声则不可歌矣。古儒者如窦俨、王仁裕皆寀音以知世变古者，诗与乐合，后世诗与乐分，古人缘诗而作乐，后人倚调以填词，宫商之理未有以异也。是故词者所以济诗之穷而上承乐府之变也。居士之言如此，所为词无不协律，无生硬晦涩之音，天倪阁者，居士在都，与炳半聋论词所居龙树院之西簃也。光绪辛巳秋，年愚弟李锡彬少林序于宣武城南之七十二夗央馆。
自序
    仆年十四，先慈汤太恭人授经余暇，示以高祖稚威徵君集，及太恭人自撰翠螺词集。始学为词，受律吕大指，最先提倡者，有蔡梅盦太史，汤秋史比部。逮游四方，蜀客则秦荐香、武抑斋，江左词人则姚贻孙、孙圣与、吕山农、冯畊渔，时相过从，无异埙篪之迭和也。今诸子或没或去，所与游者独吴郡顾丈子远，远翁谓诗亡而后词作，长短句合音之高下抑扬，以宣其气，三百篇楚辞汉铙歌莫不然，自苏李河梁，画以五言，不复入乐，□（上見下寸）李太白西风残照，汉家陵阙开其端，而后古者入律之源可□（左氵，右外边为广内为逆的里面，但是最后一笔不是撇而是竖，枫注：疑为溯的异体字。），其意颇与仆合，中年以往，忧患寡欢，寄情骚□（左忄右咠），布帆江上，往来惸惸（枫注：原书字右边的旬字为乃+日字，疑为惸的异体字。），意有所儗，讬之于音，不自料其萧憀也。光绪二十有三年仲秋玉津居士胡薇元叙。

天倪阁词
胡薇元
1 望江南
    丰台芍药，周筼析津日记：芍药之盛，旧数扬州，刘贡父谱三十二品。今扬州种绝少，而京师丰台连畦接畛，倚担市者日万余茎。
    丰台艳，姚冶芍田霞。九折阑干千叶种，二分风力六畦花。夜雨放云芽。
2 喜莺迁·牡丹呈□（左石右求）□（左石，右为犯的右半部）老人
    倚东风，烘旭日，浓艳簇瑶京。银盘轻粉露华清。颜色称倾城。    绮陌青，春酒绿，早办阿娇金屋。天香腻染美人衣，晓惹御香归。
3 卜算子
    新种橘奴肥，冷艳梅魂瘦。回首江州驿路长，百里烟痕皱。    生不识春愁，暗入郎怀袖。南国香罗侭带归，莫买相思豆。
4 十拍子
    淥水环堤渐退，青山拥岸难描。十幅蒲帆来更往，卧听寒云枕上潮。大江东去涛。    中酒愁过旅雁，推篷惊起潜蛟。谁把凉州哀怨笛，触动元龙意气豪。月明红板桥。
5 采桑子
    郎行恰被春催去，谩了鹦哥。冷了金鹅。无限相思逐素波。    峰回路转三巴水，西接岷峨。北接牂牁。待到春来换得么。
6 步虚
    曹学佺蜀中名胜渝州古巴子国，山川幽绝，岷江嘉陵江水交会潆带。商贾云集，尚书蹇公义宅，在今蹇家桥侧，香草楼三楹，当时歌舞极盛，仆丙戌寄家蹇忠定宅，犹可寻其遗址。
    百载尚书私第，数家流水桥边。玉楼疏影堕花钿。香草美人深院。    遥指江头秋雁，剧怜沙外饥鸢。英雄几辈可能传。只记当时巴蔓。
7 鬲谿梅令
    斜风细雨蹇家桥。蕅花凋。记得临江门外，涨新潮。小红吹玉箫。    锦帆无恙檥归桡。暗魂销。香草楼中歌舞，怅萧条。卷帘孤月娇。
8 阑干万里心
    横江高槛上□（左木右廉，枫注：疑为帘的异体字。）钩。倚遍城西香草楼。画出天涯无限愁。片帆收。卷尽瞿塘滟滪秋。
9 六州歌头
    程大昌演繁露，六州歌头本鼓吹曲，近世好事者倚其声为弔古词，音调悲壮，六州为伊凉甘石氐渭。丙戌秋登渝州城楼，忆王楘臣舍人，淒然有怀，遂题壁间。
    湘帆卸后，来寓古渝州。琴和砚，书和剑，枕和瓯。暂勾留。万古三巴路，宕渠水，涪陵岸，明月峡，香炉岭，少年游。远眺江天夕照，沙横雁，雁更横秋。甚琵琶商妇，沦落也知愁。客思悠悠。上高楼。    昔题襟处，拂云树，黄陵渡，渺扁舟。儿女怨，英雄泪，不监州。不封侯。酒债寻常有，新抛却，鹔鹴裘。陶处士，浑难耐，斗升谋。苦忆当时京洛，曹邱客，旧日朋俦。看无边波涌，孤艇去如鸥。烟鏁芳洲。
10 花发沁园春·榕邨小隐图
    盥足红泉，劖心白石，几年归隐幽谷。龛山对牖，渠水穿阶，点染万重乔木。萲花无恙，先制就、莱衣褶幅。最好是、荷锸而畊，早收莲稻十斛。    风静榕阴昵语。忆解组潇湘，栗里辞禄。接篱倒著，块垒填胸，漫问世间蕉鹿。金龟换酒，记取胜游宜续。休孤负。一卷长沙，贾生无限謌哭。
11 唐多令·莲子
    云影蘸波光。秦淮锦繖张。一枝枝吹向陂塘。乱落珠英香梦熟，有湖目，抱深房。    艳陌野烟凉。琼宫的历长。江干竹子女儿箱。赢得宜男低亚水，入淮秀，伴归航。
12 买陂塘·花□（上髟下頁）
    甚东风、吹成蝶梦，华鬘小劫如许。吴淞剪取和愁冷，钗股玉房笼住。侬意苦。生恨煞、狂蜂乱委翩翻聚。销凝短句。是螺亸千鬟，蝉分两翼，香国酒边语。    啼鸎晓，截翠揉红几度。辛酸覆额谁与。湘娥种种裁难称，千万忍抛情绪。香断取。密缕柔丝，点点零星雨。脂环细数。待别换天工，分调手段，还拥艳魂处。
13 鹧鸪天·题王中丞汝璧玉脂词卷，呈□（左石右求）□（左石，右为犯的右半部）老人
    写韵轩开周柳乡。樱桃花发占词场。高歌青眼湖塘晓，醉墨乌丝枕簟凉。    珊瑚架，锦丝囊。百年嗣响记铜梁。子云苗裔成都郭，坡老云礽纱縠行。
14 又
    夜向南山射虎还。雕虫结习未全删。琳瑯入手宫商合，烟月填胸宝相圆。    莲果证，玉脂寒。晨星落月意逌然。忘年但共云间沈（沃田徵君。），宅相遥连秀水钱。（公为文端公陈群快婿。）
15 又
    小凤钗梁夙梦曾。江南壁垒□（左言，右边上氏下口，枫注：疑为话的异体字。）耆卿。琼卮碧恋三生眷，玉斗红酣四海朋。    明湖酒，净慈镫。贺家梅子旧旗亭。马塍著作三词客，山舫机锋两客僧（大恒、让山两诗僧。）。
16 贺新凉·题沈刺史芝英诗集，用黄仲则怀太白韵
    蘅杜才人老。记羁棲嘉陵江上，啸歌凭吊。博得方州如斗大，绿幕黄莲清眺。任骚屑美人芳草。髀肉功名京洛梦，点吴霜毕竟风情好。剩一卷，柴桑稿。    长唫那管监州笑。记当时风流小宋，闻声相告。惟问八叉贤刺史，双鬓白来多少。可还忆寒蛩郊岛。见说乌斯行役去，待弓衣织遍烦青鸟。文字债，几时了。
17 月下笛·燕
    风定榕阴，停鞭乍睹，似曾相识。红襟玉翦，独怜花下娇色。三分板渚三分柳，偏解后三分佳客。看玉珂交挽，昵他香伴，往来如织。    一碧芳心窄。想浑软腰支，翻飞无力。卿应共惜惺惺，原不相隔。嫣然喜得周郎顾，恨莫驻悤悤驹隙。恰记取话呢喃，梦入仙源路湿。
18 声声慢·听雨
    高高下下，断断连连，疏疏渺渺密密。几阵飘来，惊醒梦中孤客。他时算到羁愁怅，依稀天涯消息。况更是雨潇潇，千里寸心相忆。    不识纱窗淅沥。也不是、春宵玉阶频滴。数著檐牙，□（左木右廉，枫注：疑为帘的异体字。）外枕边咫尺。郎当数声铃语，怎偏教分明，听出玉漏尽，又凄凄墙下蟋蟀。
19 夺锦标·荆沙登轮舟
    月岭高空，罗洲澹远，劃断荆南秋影。不用蒲帆桂楫，星驭风驰，火轮雷迸。看江船滚滚，早飞过湘湖如镜。恨青山到眼，须臾也佀平陵萍梗。    怅望碧天夜迥。蠏港渔汀，点缀武昌佳胜。试问当年黄鹤，人去楼空，劫灰犹冷。剩墟烟一角，又消息梧桐金井。正还家好梦，水驿千程俄顷。
20 陌上花·忆别
    灞桥两岸春风，愁损少年羁旅。嶽色河声，寂寞晋云秦雨。梦回枕上鸡初唱，误记当时人语。佀香朝晓起，料量花事，绿窗朱户。    卷珠帘，寄与流莺嘱付。谢却高阳俦侣。取次追欢，生恐这番迟误。果然便有分离候，野馆荒邮尘土。问车儿带得愁来，千里送他归否。
21 归国谣
    慵起。卅六痴夗春梦里。画中人面谁比。步摇金凤觜。    芳心肎随流水。水流通远沚。灵鼍幽恨难递。无憀题茧纸。
22 捣练子
    鹅毳被，病时熏。消瘦蔥根又几分。阶下唾余新著翠，算应无计可相闻。
23 调笑令
    花片。花片。飞近美人深院。香朝梳洗春寒。坐数落英孏还。还孏。还孏。寂寞珠钿玉燕。
24 陂塘柳
    恨悤悤、好春抛却，海棠阶下风软。朝来妆罢娇无那，正是雪消云暖。帘不卷。要彔曲屏风，深闭无人见。情柔意婉。说玉燕长留，金鹅久炷，岂料聚时浅。    长亭畔。汉代离宫别馆。今番唫眺都孏。旅愁堆放眉尖上，镇日易凝□（左边是嘆的右半部，右边为鳥。枫注：疑为难的异体字。）散。怕看灞桥柳，青青满地凭谁管。凄凉到晚。又兜上心来，落花芳草，客去凤城远。
25 竹香子·旅思
    枕上五更风劲。雪上归鸿爪印。寒原衰草日如霜，不信花朝近。    才下马嵬坡，又过扶风镇。筍舆都道昨朝轻，辇了新愁恨。
26 眼波媚·别忆
    缠绵碧玉破瓜年。娇小谢华铅。入伊心里，非关酒后，即在愁边。    分明彊笑难抛却，消息透人前。黏泥带絮，思量解脱，欲叩臞禅。
27 临江仙
    丝雨低迷迷古道，朝来分外凄清。遥山兀自不分明。云连双凤驿，烟锁内江城。    怅望锦官亲舍远，蕅华露湿秋晴。敂舷搔首计归程。寂寞沙岸上，无数雁行横。
28 卖花声
    五载赋游仙。玉宇琼天。小怜情绪独缠绵。堪笑当时真孟浪，判袂飘然。    再到凤城边。蘅梦歬缘。檀心兀自苦□（左边是嘆的右半部，右边为鳥。枫注：疑为难的异体字。）捐。青豆深房花事过，杜牧当秊。
29 蝶恋花
    淥水蒲颿波佀绮。望断江波，魂断江南地。城影分明花影避。当时情事卿应记。    蠡壳短窗深院里。猛犬当门，可许昆仑至。寂寞东风知也未。销凝天上人间意。
30 雨中花慢
    渺渺情天，茫茫恨海，无端劃出江州。正断云堕岸，残月窥舟。已是寻春黯澹，怎教抛去离忧。多应□（左冉右阝，枫注：疑为那的异体字。）夜和鞋，一梦兜上心头。    迟迟黄犬，杳杳青鸾，明知书札□（左边是嘆的右半部，右边为鳥。枫注：疑为难的异体字。）投。争奈向、悠悠推却，思更悠悠。纵自情忘楚玉，偏疑意惹吴钩。盈盈一水相连，底事隔限鸿沟。
31 沁园春
    疑病疑痴，小撇还来，将行又慵。奈沈沈夜柝，者番愁客，潇潇暮雨，几遍撩侬。客少黄衫，人无力士，心有灵犀一点通。知何佀，佀令狐楼畔，杨素堂东。    悤悤梦也难逢。又岂料钗钿誓竟空。幸情丝未断，仙源可访，非惟我念，更有人同。地老天荒，海枯石烂，共在情天浩淼中。渝歌里，有柔肠儿女，侠骨英雄。
32 过龙门·与方篠泉太守同题宜春苑图
    红艳斗芳妍。斜贴花钿。宜春阁子桂堂前。小袖秃襟金凤勒，十二华年。    娇面最嫣然。低亸香肩。阿谁催逐祖生鞭。只恐方回肠断处，误了仙源。
33 南歌子·同余吾太史题美人册子
    宝髻三三夜，兰襟九九辰。盛时梳裹一番新。只恐仙风吹去掌中身。    绣被焚香孏，春镫梦里频。十三模样惯含嚬。不及猧奴犹得蹔时亲。
34 临江仙·苏惠
    锦上回文机上泪，行行织入香罗。织成寄与窦连波。遥知兰阁畔，犹自蹙双蛾。    侬有艳情无艳福，盘中一曲愁多。蛾眉生肎让人何。累他银烛下，和泪细唫哦。
35 虞美人
    春人佀挟冰霜气。粉黛输姿媚。夷光合是可人儿。惟有春愁展转不能移。    一样苕华须护惜。恁是芳心窄。好留颜色付东君。不许梦中飞去便为云。
36 如梦令·同张竺荪农部泛舟游惠山
    桂桨曼回云鏁。藕腕黏云朵。汲取惠山泉，埽叶徐烹槐火。钗亸。钗亸。墖外垂杨仙舸。
37 思佳客
    翠□（外衣内由）蝉鬟碧玉簪，妥娘十四入瑶林。咽残么凤音犹歰，搥碎灵鼍恨转深。    情脉脉，夜沈沈。蛟绡行帐绣芙衾。薰笼喜爇三分煗，药褁畴医一寸心。
38 减字木兰花·叶伯瞿属题孟昶行宫图
    用永安宫苑。落尽娇英春不管。粉和新图。盪取龙舟入范湖。    红枝春闹。玉殿传呼妃子到。秀骨珊珊。合向瑶台月下看。
39 生查子
    兰桡始迓春，馥郁千林翠。春去不回头，没个留春计。    梦中犹作云，醒觉腰围细。何处可抛愁，少个人儿替。
40 踏莎行·纳溪怀眉山何筠登
    椎髻鸿妻，蓬头霸子。全家都上湘船尾。眠云石畔乳岩青，少彭峰下炊烟紫。    系马斜阳，浴沤逝水。山城斗大排疏齿。风流何逊晚来无，陇头消息春归矣。
41 貂裘换酒
    鱼津忆雷南溪，怆然不怿，唯念丁冬玉珮，销倚楼看镜之褱；皎洁江梅，寄寻壑经邱之志。曾几何时，忽焉□（上艹下靈）落，翦烛赋此，心忉怛者久之。
    半载鱼津路。认前番冲烟六桨，旧句留处。华屋山邱同转眴，怕过西州门户。算免了蛮云辛苦。却又无家寻弟妹，更回思官阁帘垂暮。听几点，荔支雨。    悤悤暗送年华去。依然是龙腾浪涌，隼飜涛怒。绿鬓铜章今已渺，来问循良治谱。剩落寞数行归鹭。有子偏遗彭泽恨，只凄凉一曲盘中诉。身后罅，天难补。
42 凤凰台上忆吹箫
    龙目旁生，荔支侧挺，□（上棘下火）溪秋雨官斋。记闹红单舸，暗绿丛台。算只鸿妻霸子，相携向茫茫天涯。句留住烟漫滞柳，露冷妨苔。    重来试寻梦影，已不见雅奴躞蹀。香街怅桃根桃叶，尽付尘埋。又况悤悤，解佩鸣珂去，坠粉遗钗。空添了青禽传语，一段离褱。
43 点绛唇·月波驿
    万顷苍茫，长空落尽秋华影。冲烟归艇。古驿孤帆迥。    来是初三，去日沧江暝。衣裳冷。漂零萍梗。乡□（上宀，下左爿右夢，枫注：疑为梦的异体字。）和愁省。
44 桃源忆故人·碧水舟山墖顶见易实甫、于晦若诸君题名
    青袍碧水丹山客，题遍临江幽石。细认当时行迹。有篆书盈尺。    廿年浪把虚名掷。散落清訇崖壁。还按旗亭歌拍，入峡讴羌笛。
45 祝英台近·感旧，用静志居琴趣韵
    隔屏山天样远。六角合欢扇。坐听清泉，镇日自忘倦。纵看翠篠娟娟，红蕖冉冉。总难觅雕梁春燕。    泪痕泫。便教楼是人非，沈沈漏三点。十二重阑，彔曲也寻遍。生憎天壤王郎，无凭詹尹，侭一任情丝飞卷。
46 暗香
    柔丝钓艇，占翠藤洞壑，绿簔烟雨。蓼叶重厓，騃女痴儿闲自语。坐看波腾浪涌，泝流柁滩声如虎。危累卵一发千钧，性命系炊许。    编户。尔与汝。正米豆熟时，挈鱼归去。伯歌季舞。黄犊徐徐下平楚。惆怅天涯旅客，乡梦醒数声归艣。行更住。问此夕断魂何处。
47 满江红·怀吕山农，用曹倦圃先生钱塘观潮韵
    无著天亲，植品在瑶林仙阙。三十载、楞严一卷，几茎华发。环堵萧然绳检外，甕头酒熟生香发。问何时、早趁五湖舟，归吴越。    冲烟艇，寒江雪。断虹棹，潇湘月。只维摩居士，往来清绝。衣上黄尘京洛□（上宀，下左爿右夢，枫注：疑为梦的异体字。），蒲团枯坐雄心歇。任庸夫、谗谤未能降，凌霄节。
48 虞美人
    孤舟晓过叉鱼子。雪浪排空起。英雄到此黯魂销。二百三滩惟有此滩高。    也知天意怜倾覆。失足谁能救。霎时万念尽销沈。剗却人间无数不平心。
49 金缕曲·得王楘丞舍人书，用李良年徵君畣朱十韵
    几共燕台醉。记年时悤悤判袂，一肩行李。漂泊长安畴知己，况向蛮江天际。感尔日琅玕缄寄。换取金龟双耳热，只四明狂客称同辈。闻屐齿，跫然喜。    天涯黯澹容憔悴。正相如成都落魄，鹔鹴裘敝。鹅管调银书细字，心事凄凉而已。恁萧育杜陵男子。肝胆照人坚宿诺，指秋波並澄沧浪水。多少恨，且休矣。
50 水调歌头·怀马芰珊、秦书南
    晴雪凤州柳，细雨剑门山。经过千叠修栈，衣袂塞云寒。北客鸢肩火色，南士风流旖旎，连辔向长安。乌帽蹇驴去，落日射潼关。    横街侧，镫如豆，伴臞禅。更番翔集何事，孤雁锻霜翰。一则香熏左掖，一则魂归白下，生死两悠然。消息已茫渺，相见又何年。
51 醉太平·读吴梅村王郎曲有感
    柘枝一声。长安半城。五陵年少甘心，为王郎目成。    眼波水清。脸波断横。凭他幡绰昆仑，舞婆罗法门。
52 忆萝月
    小楼风定。悄地寻萝迳。为□（外厂内互）背人添别恨。搅绕个侬方寸。    拥衾独睡多时。含情佀恼还痴。百计相探不语，低头兀自涟洟。
53 应天长·用六一翁体
    青荷一叶开妆镜。蝉鬓燕钗慵未整。鑪香烬，闲庭静。铃语丁冬风不定。    夙酲刚乍醒。遥忆边关愁损，昨夜□（上宀，下左爿右夢，枫注：疑为梦的异体字。）魂飞迸。见天山月影。
54 锁窗寒·嘉州用梅谿体
    岸柳扶烟，谿鱼煮雨，水天新淥。龙游小县，地势曼迥巴蜀。泻长空乌尤墖边，乱流競赴涪亭足。正鏁窗慵起，梦魂难到，野沤沙鹿。    投宿。江城曲。看媚眼波横，蛾眉峰蹙。悠悠往事，此意分明倾属。怅参差宵深露零，撷来荳蔻香盈掬。数归期暗想灯前卜遍鸾钗玉。
55 渔家傲
    作客他乡饶别意。经过瘦马龙游地。风景不同人语异。鹭鸶起。小桥流水墟烟里。    南北东西行万里。野翁高卧柴门闭。孤馆夜深愁不寐。漂零计。绿槽檀板青衫泪。
56 长相思·眉州苏祠
    覩丰碑，敂祠堂。族谱亭边淥竹长。三苏性字香。    水泱泱，山苍苍。赢得峨眉是故乡。日斜纱縠行。
57 天香·怀顾子远丈
    张禄过秦，陆机入洛，名贤别有声价。几绽乌皮，堂开背郭，老客成都官舍。蜀桐清越，任谱遍西园亭榭。小墨池边雪霁，养云窠外霜夜。    少陵几时归也。看悤悤岁终，祈蜡严武，旌幢枉访，不须迎迓。小队花间立马。还忆否天涯苦唫者，熊耳山前，峨眉峰下。
58 忆秦娥
    住住住了何曾住。含情临去。迟迟未肎行。    花钿约指重重寄。叩叩潜通意。何时消得阿侬一段痴。
59 白苧·怀何种芗丈
    过眉山驻鞭，弭怅怀遗老。嶙嶙洒脱，尚忆高贤清□（左豸右貝，枫注：疑为貌的异体字。）。记当筵一篇，镫赋赏音蚤。对客彊挥毫，看下笔行行称好。金华殿中，许著词人温峤。不数佗旧家，王谢诸年少。    谁料。韶光转眴，杖履萧条。琴樽寂寞，残墨零缣都杳。有玉树三株，父书能校。烂羊都尉说牧豕，公卿盈盈休道。倘使先生，化鹤归来，相逢应笑。贫贱依然，涉历风霜饱。
60 河满子
    昨岁今宵月满，千门万户皆春。宝马香车追逐处，五陵年少如云。猛听一声去也，低头彊拭啼痕。
61 又
    五岭重山叠嶂，明河月暗星疏。不管玉关多少路。商量欲共征车，再过黄公垆畔，崔徽风□（左豸右貝，枫注：疑为貌的异体字。）应无。
62 百字令·成都怀古
    雄都巴蜀，忆三分疆土，历朝人物。巫峡波涛东去险，北有剑门双壁。花市春风，锦官秋雨，清绝峨眉雪。大江呜咽，销磨无数英杰。    落寞望帝魂归，杜鹃唤罢，池上夫容发。跃马卧龙千古恨，说恁吴吞魏灭。白帝城边，永安宫外，白了山僧发。只应词客，登楼长啸明月。
63 瑞龙唫
    翠螺展。曾照暮雨篝镫，寒机宵半。谁知韵授慈帏，经传鼻祖，隙驹飞电。盛坛坫。老辈凋零，空忆鹅笙凤琯。愁看燕子归来，桃花落尽，懊人春晚。    几度声寻谱按。柳眠梅绽，东风乍碾。犹记卯酒频斟，烟冥人散。奇情绮语，好梦和云卷。更休问月明杜曲，霜铺伊阙，流水华清苑。布帆南去，乱雅啼徹，路阻珠江岸。取次卅年，秋心凄惋。都教吹入，龙吟羌管。
64 貂裘换酒·题陈衡山梧月山馆图
    雨霁月衔，月洗秋郊，绿阴如罥，菭痕黏屐。小舸黔江双桨下，山馆罗含旧宅。天不许，竟躭泉石。正好著书帘影窣，泛沧溟远作浮槎客。看空阔水云色。    奇编海外搜遗籍。有多少汉唐罕觏，瀛寰妙墨。曩岁题衿联轼辙，弟五才名尤藉。翦窗烛又同瑶席。回首孤鸿寻爪印，据槁梧漫掷刘蕡策，歌楚些澹将夕。
65 金缕曲·春雨小楼，落花满地，戚然感赋
    又是愁时节。侭声声芸窗，乡□（上宀，下左爿右夢，枫注：疑为梦的异体字。）被伊惊撇。乍覩轻痕蜗篆碧，又听护花铃歇。更延伫兰怀芳洁。不受俗尘些子涴。喜垂杨绣陌花如雪。中著个，定香室。    空阶点滴留春泽。祝他生落红再绾，鸳盟还叠。润粉浇珠经拂拭，苦向东皇诉说。说都是莺残燕缺。知道明朝春欲去，便慵抬睡眼看明月。判一夜，小楼徹。
66 摸鱼儿·春阴
    两三番烘云托雨，消磨春抽如许。留来香篆青□（左木右廉，枫注：疑为帘的异体字。）□（外厂内互），不负探春俊侣。遮莫误。惯领略海棠天气朝还暮。深宵容与。问蜨粉捎余，燕脂销后，花信在何处。    绿草章奏，只为灵芸乞取。移人悄影凝注。虚廊步屧伊偏重，独立月华庭宇。劳睠顾。看过了春分，暗里清明度。河边远树。有澹澹楼台，疏疏篱落，隐隐水杨路。
67 法曲现仙音·拟草窗
    鳷鹊楼深，喜蛛针巧，银蜡夜烧红浅。绮阁更筹，水窗裙衩，凄凉个侬云散。忆星斗高寒处，盈盈媚秋晚。    旧情黯。问春风几番吹□（上宀，下左爿右夢，枫注：疑为梦的异体字。）应记得当时坠钗遗钿。一片别离愁，眺埜岸苍烟平远。潜自销魂，对芙蓉斜照泪满。只邮亭千里，重寄萧憀幽怨。
68 醉蓬莱·秋意，次韵涛同年
    迓西风蘅杜。栊叶初飞，岫云徐度。雁过平沙，又湘江何处。晓露瀼瀼，远山眉黛，聊续离人句。客□（上宀，下左爿右夢，枫注：疑为梦的异体字。）如尘，客怀如□（上宀，下左爿右夢，枫注：疑为梦的异体字。），将迎还拒。    薄暝欺蘤，芳菭齿印，冷了金鹅，睡痕堪妒。响屧廊空，谁寄侬心去。一院秋阴，一池秋水，更一□（左木右廉，枫注：疑为帘的异体字。）秋雨。写向银笺，不知消得，几多愁绪。
69 高阳台·竹畦清□（左言，右边上氏下口，枫注：疑为话的异体字。）图
    雪爪尘空，巢痕梦冷，秋斋最苦怀人。种遍琅玕，清阴一角芳邻。近时怕认春明路，对卥风满目愁氛。听吹来一晌，萧萧绿黯疏筠。    天涯朋旧偕情□（左言，右边上氏下口，枫注：疑为话的异体字。），看篆烟同袅，佳茗同温。写入新图，分明朗月前身。眼中无限沧桒感，待佗年齿印重寻。且今朝埜坐修篁，索句篱根。
70 满江红
    庚子八月之变，九衢灰烬，故家园林悉付一炬。因忆嵩文恪半亩园，曩时书画泉石之胜而名臣风度，略分论交，广内传经，双鬓问字，此景恍然在目。因以平韵白石翁长调，摅此感嘅，不禁山邱华屋之憾矣。
    滚滚黄尘，曾小住波亭月廊。犹记得洞箫韵好，秋清夜长。风过伽蓝山石皱，云回密荫水蘅凉。傍宫槐镫火下层城，萦建章。    东方白，惊曙光。双丫髻，七宝妆。有伏书传女，辕诗授匡。瞥眼繁华如□（上宀，下左爿右夢，枫注：疑为梦的异体字。）里，涛翻横海太荒唐。忆怜才昔日杜司农，经十霜。
71 采桑子·忆鲸庵太史
    新都一段江离字，雁厺潇湘。人去潇湘。今夜湖舩住□（左冉右阝，枫注：疑为那的异体字。）方。    三秋同抱忧时志，说办归装。竟办归装。到得长沙旧草堂。
72 前调·君在新都曾题螀语斋额
    寒螀唫徹官书歇，一片云孤。一片云孤。不是湘湖是桂湖。    琅琅寄我相思句，月与人俱。月与人俱。风送秋颿十幅蒲。
73 临江仙
    六曲阑干窗外语，小廔漏点催残。重帏角枕五更寒。相逢成一笑，不语亦相关。    最是湔裠人去后，无憀长忆春山。芸笺小字寄应难。遥知唫又断，幽恨上眉弯。
74 贺新年·为李仲壶驾部题空谷自馨图
    万彙争儇媚。自当时三闾去后，无人结佩。记取金闺滋九畹，曾与素心相对。和露种馨香未坠。一卷离骚才注罢，纵当门也要勤浇溉。羞丛伍，閒萧艾。    那知天意容顦顇。任几番摧烧拉杂，许多颠沛。唯有孤芳难采撷，脈脈自开石背。看摇落霜天冷晦。品量群芳谁弟一，有灵芬超出群芳外。思空谷，寄深慨。

题辞
夜泊涪州，怀玉津师并题天倪阁词
弟子赵熙再拜
    夜雪天倪阁，槑花涪上翁。曾陪尊酒绿，极眺晚霞红。江海三年别，乾坤万事空。移官眘吟帻，中泽有哀鸿。

后跋
    昔仪征阮文达公抚浙日，选宋人词之勰于音律者，命伶官谱工尺歌之，不能谐，凌教授仲子廷堪言，古乐与今乐中间尚隔燕乐一关，古雅乐以琴，燕乐以琵琶，今俗乐以三弦。琴之幺弦即琵琶之大弦，三弦又即琵琶四弦而去其弟一弦，由古及今，弦递小，声亦递高，其间递隔二韵，如琵琶用工字，三弦用上字调是也。今以俗乐工尺合宋词，宜其扞格，以燕乐合唐宋人词，斯叶矣。读玉津居士词，益信凌君燕乐考原之义，因悟毛西河以唐宁王宫中玉笛谱工尺推古乐是犹未知雅乐与燕乐之间耳。辛丑十有一月望。旌德姻年愚姪吕贤楫谨跋于蓉城之噉蔗庐。
《天倪阁词》终
