　　钦定四库全书　　　　集部十
　　提要
　　海野词　　　　　　　词曲类一【词集之属臣】等谨案海野词一卷宋曽觌撰觌字纯甫号海野老农汴人绍兴中以閤门只为建王内知客孝宗初除权知閤门事淳熙中除开府仪同三司加少保醴泉观使事迹具宋史佞幸传马端临经籍考载觌海野词一巻与此本合觌颇有文藻孝宗潜邸尝与觞咏唱酬巻首水龙吟后阕有云携手西园宴罢下瑶台醉魂初醒即纪承宠游宴之事故用飞盖西园故实以后尝侍宴应制如阮郎归赋燕栁梢青赋栁诸词亦皆其时所作觌又尝见东都之盛故奉使过京作金人捧露盘邯郸道上作忆秦娥重到临安作感皇恩等曲黄升花庵词选谓其语多感慨凄然有黍离之悲虽与龙大渊朋比作奸为清流所不齿而衡其才华实属可观过而存之亦选唐诗者不遗崔湜宗楚客例也
　　审斋词　　　　　　　词曲类一【词集之属臣】等谨案审斋词一巻宋王千秋撰千秋字锡老审斋其号也东平人陈振孙书録解题载审斋词一巻而不详其始末据巻内有夀韩南涧生日及席上赠梁次张二词南涧名元吉隆兴间为吏部尚书次张名安世淳熙中为桂林转运使是千秋为孝宗时人矣惟安世诗称千秋为金陵耆旧与陈振孙所称为东平人不合或流寓于金陵耶毛晋跋称其词多酬贺之作然生日嘏词南宋人集中皆有何独刻责于千秋况其体本花间而出入于东坡门径风格秀拔要自不杂俚音南渡后亦卓然为一作手黄升中兴词选不见采録或偶未见其本耳晋跋遽以絶少绮艳评之亦殊未允集中如忆秦娥清平乐好事近虞美人防綘唇以及咏花诸作短歌微吟兴复不浅何必屯田乐章始为情语也乾隆四十四年三月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀









　　钦定四库全书
　　海野词
　　宋　曾觌　撰
　　水龙吟
　　楚天千里无云露华洗出秋容净银蟾台榭玉壶天地参差桂影鸳瓦寒生画檐光射碧梧金井听韶华半夜江梅三弄风嫋嫋良宵永　防手西园宴罢下瑶台醉魂初醒吹箫仙子骖鸾归路一襟清兴鳷鹊楼髙建章门逈星河耿耿看沧江潮上丹枫叶落浸闗山冷
　　念奴娇
　　霁天湛碧正新凉风露氷壶清彻河汉无声囗囗囗涌出银蟾孤絶岩桂香飘井梧影转冷浸宫袍洁西厢往事一帘幽梦凄切　肠断楚峡云归樽前无绪只有愁如髪此夕姮娥应也恨冷落琼楼金阙禁漏迢迢边鸿杳杳宻意凭谁説阑干星汉落梅三弄初阕
　　又【席上赋林檎花】
　　羣花渐老向晓来防雨芳心初拆拂掠娇红香旖旎浑欲不胜春色淡月梨花新晴繁杏装防成标格风光都在半开深院人寂　刚要买断东风袅栾枝低映舞茵歌席记得当时曾共赏玉人纎手轻摘醉里妖娆醒时风韵比并堪端的谁知顦顇对花空恁思忆
　　又【赏芍药】
　　人生行乐算一春欢赏都来防日绿暗红稀春已去赢得星星头白醉里狂歌花前起舞罚金杯百淋漓宫锦忍辜妖艳姿色　须信殿得韶光秪愁花谢又作经年别嫰紫娇红还解语应为主人留客月落乌啼酒阑烛暗离绪伤呉越竹西歌吹不堪老去重忆
　　又【余年十八寓符离临行作此词】
　　媚容素态比羣花赢了风流顔色昵枕低帏销受得囗囗轻怜深惜怎望如今瓶沉簮折蓦地成疎隔囗囗夕雨甚时重见踪迹　门外暂泊兰舟一行霜树囗一重山碧泪眼相看争忍望天际孤村寒驿汴水无情催人东去去也添愁寂鳞鸿方便为人传个消息
　　瑞鹤仙【赏雪】
　　陡寒生翠幕冻云垂缤纷飞雪初落萦风度池阁嫋余妍时趂舞腰纎弱江天漠漠认残梅吹散画角正貂裘乍怯黄昏院宇入檐飘泊　依约银河迢逓种玉羣仙共骖鸾鹤东君未觉先春绽万花蕚向樽前已喜丰年呈瑞人间何事最乐拥笙歌绣閤低帷纵欢细酌
　　倾杯乐【仙防　席上赏雪】
　　锦帐寒添画檐雀噪冻云布野望空际瑶峰防吐琼花初绽江山如画裁氷剪水装鸳瓦杳旗亭路依稀管台榭倚小楼佳兴一行珠帘不下　随缕板歌声闲暇傍翠袖云鬟怜艳冶似佯醉不耐娇羞浓欢旋学风雅向暝色双鸾舞罢红兽防春生金斚但殢饮香雾卷壶天不夜
　　木兰花慢【长乐台晚望偶成】
　　正枝头茘子晚红皱袅薫风对碧瓦迷云青山似浪返照浮空髙台称吟晀处繁华清胜两两无穷卷榕隂暮合万家香霭溟蒙　年光冉冉逐飞鸿叹迹云踪渐暑退兰房凉生象簟知与谁同临鸾晚妆初罢怨清宵好梦不相逢看即天涯秋也恨随一叶梧桐
　　水调歌头【书懐】
　　溪山多胜事诗酒办清游主人为我增葺台榭足凝眸髣髴玉壶天地隐见瀛洲风月千首傲王侯谁与共登晀公子气横秋　记当年曾共醉庾公楼一杯此际重话前事逐东流多谢兼金清唱更拟重阳佳节挼菊任扶头但愿身长健浮世悠悠
　　又
　　图画上麟阁莫使鬓先秋壮年豪气无奈黯黯阵云浮常记青油幕下一矢聊城飞去谈笑靖边头勋业出无意非为快恩雠　巻龙韬随鳯诏与时谋朱旛皂盖南下聊试海山州邂逅故人相见俯仰浮生今古蝼蚁共王侯万事偶然耳风月恣嬉游
　　又【和南劎薛倅】
　　长乐富山水杖屦足追游故人千里西望双劎黯回眸多谢扁舟椉兴慰我天涯覉思何必羡封侯莫雨疎帘卷爽气飒如秋　送征鸿浮大白倚危楼参横月落耿耿河汉近人流堪叹人生离合后日征鞍西去别语却从头老矣江边路清兴漫悠悠
　　醉蓬莱【侍宴徳夀宫应制赋假山】
　　向逍遥物外造化工夫做成幽致杳霭壶天映满空苍翠耸秀峰峦媚春花木对玉阶金砌方丈瀛洲非烟非雾恍移平地　况值良辰宴游时候日永风和莫春天气金母台傍碧桃隂里地久天长父尧子舜灿绮罗佳防一部仙韶九重鸾仗年年同醉
　　满庭芳【赏牡丹】
　　冶态轻盈香风摇荡画栏淑景初长彩霞深处明艳夺昭阳试问沉香旧事应劝我莫负韶光多情是低徊顾影云幕淡防凉　人间春更好一枝斜挿犹记疎狂到如今潘鬓暗防呉霜乐事直须年少何妨一醉千觞醺醺醉壶天向晚春思正悠扬
　　燕山亭【中秋诸王席上作】
　　河汉风清庭戸夜凉皓月澄秋时氷鉴乍开跨海飞来光掩满天星斗四卷珠帘渐移影寳阶鸳甃还又看嵗嵗婵娟向人依旧　朱邸髙宴簮缨正歌吹瑶台舞翻宫袖银管竞酧棣蕚相辉风流古来谁有玉笛横空更听彻霓裳三奏难偶醉倒参横晓漏
　　又【杨亷访生日】
　　玉立明光才业冠伦汉厯方承休运江左奏功塞垒宣威紫绶防埀金印嵗晚归来望丹极新清氛防忠愤着挠节朋俦便成嘉遯　千载云海茫茫记举目新亭壮懐难尽蝴蝶梦惊化鹤飞还荣华等闲一瞬七十樽前算畴昔都无可恨休问长占取朱顔緑鬓
　　沁园春【初冬夜坐闻淮上防音次韵】
　　更漏迢迢乍寒天气画烛对床正井梧飘砌边鸿度月故人何处水逺山长老去功名年来情绪寛尽寒衣销旧香除非是仗蛮牋象管时伴吟窗　词章莫话行藏且喜见防书来帝乡看鋭师云合妖氛电埽隋堤宫柳依旧成行梦绕他年青门紫陌对酒花前歌正当空成恨奈潘郎两鬓新防呉霜
　　喜迁莺【福唐平荡海寇宴犒将士席上作】
　　七闽形胜镇南纪防府山川交映箫鼔喧天绮罗盈市不负四时风景共喜太平无事岂料潢池不逞殄羣丑看一鼔雷奔沧溟波静　指纵诗书帅曾到鳯池宻勿陪防政蹔淹筹帏催分战舰总出智谋先定想见防书初上尽道臣贤主圣正图旧听重宣丹诏归调金鼎
　　金人捧露盘【庚寅嵗春奉使过京师感怀作】
　　记神京繁华地旧游踪正御沟春水溶溶平康巷陌绣鞍金勒跃青骢解衣沽酒醉管柳緑花红　到如今余霜鬓嗟前事梦魂中但寒烟满目飞蓬雕栏玉砌空余三十六离宫塞笳惊起莫天雁寂寞东风
　　传言玉女
　　鳯阙龙楼清夜月华初照万防星毬防花梢寒峭华胥梦里老去欢情终少花愁醉闷总消除了　紫陌嬉游不似少年懐抱珠帘十里听笙箫声杳幽期宻约暗想浅颦轻笑良时莫负玉山频倒
　　好事近【仰赓圣制】
　　摇飏杏花风迟日淡隂双阙丝管缓随檀板看舞腰回雪　龙舟闲舣画桥边须趂好花折频劝御杯宜满正清歌初阕
　　又【严陵柳守席上】
　　一梦别长安山路雨斜风细行到子陵滩畔谢主人深意　多情低唱下梁尘十分沈醉去也为伊消瘦悄不禁思忆
　　又
　　霁雪好风光恰是相逢时节酒量不禁频劝便醉倒人侧　严城更漏夜猒猒应有断肠客莫问落梅三弄喜一枝曾折
　　柳梢青【侍宴禁中贺张知閤应制作】
　　梅粉轻匀和风布防芳径无尘鳯阁凌虚龙池澄碧芳意鳞鳞　清时酒圣花神对内苑风光又新一部仙韶九重鸾仗天上长春
　　又【临安春防泛舟湖中胡帅索词因赋】
　　花柳争春湖山竞秀恰近清明绮席从容兰舟摇曵稳泛波平　君恩许宴簮缨宻座深杯多故情一部清音两行红粉醉入严城
　　又【山林堂席上以主人之意解嘲】
　　品雅风流端端正正堪人怜惜因甚新来眉儿不展愁情如织　倡条冶叶无情犹为他千思万忆据恁当初真心实意如何亏得
　　春光好【侍宴苑中赏杏花】
　　胭脂腻粉光轻正新晴枝上閙红无处着近清明　仙娥进酒多情向花下相劝盈盈不惜十分倾玉斚惜凋零
　　又【感旧】
　　心下事不思量自难忘花底梦回春漠漠恨偏长　闲日多少韶光雕阑静芳草池塘风急落红留不住又斜阳
　　又
　　槐隂宻蔗浆寒荔枝丹珍重主人怜客意荐雕盘　多情翠袖凭栏晚妆罢谁与同欢帘卷玉钩风细细敛眉山
　　减字木兰花【席上赏宴赐牡丹之作】
　　一声杜宇满地落红愁不语国色春娇不逐风前柳絮飘　珠休卷爱惜龙香藏粉艳胜友俱来同醉君恩倒玉杯
　　防绛唇【庆即席上】
　　璧月香风万家幕烟如昼閙蛾雪柳人似梅花瘦行乐清时莫惜笙歌奏更阑后满斟金斗且醉厌厌酒
　　又
　　细雨斜风上元灯火还空过下孤坐老去知因果风月词情冷落教谁和今忘我静中看破万事空花堕
　　浣溪沙【春韶次韵张池州赏杏听琵琶】
　　艳杏红芳透粉肌沉香亭宴太真妃新晴庭馆燕来迟试抺么妆半掩满斟緑醑袖交飞九重天上捧金
　　巵
　　又【郑相席上赠舞者】
　　元是昭阳宫里人惊鸿宛转掌中身只疑飞过洞庭云按彻凉州莲步好花风袅一枝新画堂香防不胜
　　春
　　又
　　绮陌寻芳惜少年长楸走马着金鞭玉楼春醉杏花前顦顇如今谁作伴别离还近养花天碧云凝处忆婵
　　娟
　　又
　　一扇熏风入座凉轻云防雨弄晴光緑团梅子未成黄渐近日长愁闷处更堪羇旅送归艎乱山重叠水茫
　　茫
　　钗头鳯【向误作清商怨】
　　华灯閙银蟾照万家罗幕香风透金樽侧花顔色醉里人人向人情极惜惜惜　春寒峭腰肢小鬓云斜亸蛾儿袅清宵寂香闺隔好梦难寻雨踪云迹忆忆忆
　　诉情【夜直殿庐晚雪因作　花庵作宫怨】
　　建章宫殿晚生寒飞雪防朱防舞腰缓随檀板轻絮殢春闲　愁思乱酒肠悭漏将残玉人今夜滴粉搓酥应敛眉山
　　又【赵徳夫还延平因语旧游作此以赠之】
　　半钩珠箔小扬州春色在重楼曾醉玳筵歌舞楚梦苦难留　情脉脉恨悠悠防时休大都人世防少离多总是闲愁
　　又
　　晚妆初试蕋珠宫随步异香浓檀槽缓垂鸾带纎指撚春葱　莺语巧上林中正娇慵暂教花下影防开多谢东风
　　又【史丞相宴曲水席上作】
　　兰亭曲水擅风流移宴向清秋黄花未应顦顇盏面尚堪浮　围艳质发歌喉细相酧明年此防主人还是在鳯池头
　　转调踏莎行
　　翠幄成隂谁家帘幙绮罗香拥处觥筹错清和将近春寒更薄髙歌看簌簌梁尘落　好景良辰人生行乐金杯无奈是苦相虐残红飞尽袅垂杨轻弱来年断不负莺花约
　　眼儿媚【闺思】
　　花近清明晚风寒锦幄兽香残醺醺醉里囱囱相见重听哀弹　春情入指莺声碎危柱不胜十分得意一塲轻梦淡月栏杆
　　又
　　重劝离觞泪相看寂寞上征鞍临行欲话风流心事万绪千端　春光漫漫人千里归梦绕长安不堪向晚孤城吹角囘首闗山
　　蝶恋花【惜春】
　　翠箔垂云香喷雾年少疎狂载酒寻芳路多少惜花春意绪劝人金盏歌金缕　桃杏飘零风景暮只有闲愁不逐流年去旧事而今谁共语画楼空指行云处
　　又【三月上已应制】
　　御柳风柔春正防紫殿朱楼赫奕祥光逺十二玉龙迎鳯辇香腾锦绣闻管　扇却双鸾开寳宴緑绕红围宣劝金巵满万嵗千秋留宠眷此身欲备昭阳燕
　　隔浦莲【咏白莲】
　　凉秋湖上过雨作意囘商素暗緑翻轻葢萧然姑射俦侣妆脸宜淡伫红衣妬步袜凌波去　异香度天教占断风汀月浦烟渚纎尘不到梦绕玉壶清处多少芳心待怨诉无语飞来一片鸥鹭
　　浪淘沙【观潮作】
　　一线海门来雪喷云开昆山移玉下瑶台卷地西风吹不断直到蓬莱　羯鼓噪春雷鼍舞蛟囘歌楼鼔吹夕阳催今古清愁流不尽都一罇罍
　　蓦山溪【坤宁殿得防次韵赋照水梅花】
　　催花小雨轻把香尘洒卷水亭风梅影转夕阳初下靓妆窥鉴鸳甃湛清漪浮暗麝剪芳琼消得连城价玉楼十二寒怯铢衣挂曾是緑华仙眷余情新词如画花随人圣须信世无双腾鳯吹驻銮轝堪与瑶池亚
　　又【暮秋赏梨花】
　　凋红减翠正是清秋杪深院嫋香风看梨花一枝开早珑璁映面依约认娇颦天淡淡月溶溶春意知多少清明池馆芳信年年好更向五侯家把江梅风光占了休教寂寞辜负向人心檀板响寳杯倾潘鬓从他老
　　感皇恩【重到临安】
　　依旧惜春心花枝常好只恐樽前被花笑少年青鬓耐得防番重到旧欢重记省如天杳　绮陌青门斜阳芳草今古销沉送人老帝城春事又是等闲来了乱红随过雨莺声悄
　　阮郎归【上苑初夏侍宴池上双飞新燕掠水而去得防赋之】
　　柳隂庭馆占风光呢喃清昼长碧波新涨小池塘双双蹴水忙　萍散漫絮飘飏轻盈体态狂为怜流去落红香衔将归画梁
　　鹧鸪天【选徳殿赏灯先宴梅堂侍两官沾醉口占】
　　龙驭亲迎玉辇来江梅枝上雪成堆东风上苑春光到更放金莲匝地开　腾鳯吹进瑶杯两宫交劝正欢谐父慈子孝从今数凖拟开筵一万回
　　又【奉和伯可郎中席上见赠】
　　桃李飘零春已深可怜轻负惜花心樽前赖有红千叠窗外休惊緑满林　灯灼灼醉沉沉笙歌丛里酒频斟留欢且莫囱囱去怅望春归何处寻
　　又【了堂浄惠师示予寒食感懐二阕因次其韵】
　　陌上春泥向晓干花间幽鸟舞姗姗年华不管人将老门外东风依旧寒　投簮易息机难鹿门归路不曾闗羡君早觉无生法识破南柯一梦闲
　　又
　　故乡寒食醉顔秋千防索斓斑如今头上灰三斗赢得疎慵到处闲　钟已动漏将残浮生犹恨别离难镬汤转作清凉地只在人心様看
　　定风波【应制听琵琶作】
　　捍拨金泥雅制新紫檀槽映小腰身娅姹雏莺相对语欣覩上林花底防生春　飒飒胡沙飞指下休讶一般竒絶称精神向道曲终多少意须记昭阳殿里旧承恩
　　又【赏牡丹席上走笔】
　　上苑秾芳初雨晴香风嫋嫋泛轩楹犹记洛阳开小宴娇面粉光依约认倾城　流落江南重此防相对金蕉蘸甲十分倾怕见人间春更好向道如今老去尚多情
　　又【题续宅江楼】
　　极目秋光夕照开潮头初自海门来杳杳江天横一线如练疾驱千骑鼓声催　杰槛翠飞争徙倚囗囗一行新雁去仍回翠袖半空歌笑迥低映十分沉醉劝金杯
　　又
　　天语丁宁对未央少摅素志向荆襄烜赫家声今不坠英伟风姿飒爽紫髯郎　别酒一杯君莫阻囗囗烛前粉艳俨成行领畧大堤花好处无绪也应囘首水云乡
　　南乡子【文叔开樽席上作○花庵作别意】
　　霜月晚云收萧瑟西风满院秋雅防难期嗟易散迟留把酒听歌且劝酬　万事悠悠只有情亲意未休后夜扁舟烟浪里囘头叶叶丹枫总是愁
　　忆秦娥
　　晴空碧呉山染就丹青色丹青色西风摇落可堪凄恻世情冷煗君应识鬓边各自侵寻白侵寻白江南江
　　北几时归得
　　又
　　西风节碧云卷尽秋宵月秋宵月闗河千里照人离别樽前俱是天涯客堪三载遥相忆遥相忆年光依
　　旧渐成华髪
　　又【赏雪席上】
　　莫云蹙小亭带雪斟醽醁斟醽醁一声羌管落梅蔌蔌舞衣旋趂霓裳曲倚阑相对人如玉人如玉锦屏罗
　　幌看成不足
　　又
　　正飞雪园林一様梨花白梨花白画堂卷防生春色嵇康转轴声幽噎新来多病娇无力娇无力浅红转
　　黛自然标格
　　又【邯郸道上望丛台有感】
　　风萧瑟邯郸古道伤行客伤行客繁华一瞬不堪思忆丛台歌舞无消息金樽玉管空陈迹空陈迹连天草
　　树莫云凝碧
　　鹊桥仙【同舍郎载酒见过醉后作】
　　菊花小摘西风斜照帘影轻笼暝色玉樽侧倒莫辞空满座宾朋囗弁侧　乡邦万里北来年少防个如今在得扶头一任且留连叹人世光隂半百
　　清平乐
　　松姿不老独立蓬莱杪风卷流苏香雾晓又是江梅开了　丹青早画麒麟貂蝉自属王门闻道碧桃花绽一枝枝祝千春
　　长相思
　　清夜长泛玉觞照座江梅花正芳风传细细香　围艳妆留醉乡一曲清歌声绕梁樽前人断肠
　　虞美人【中秋前两夜作】
　　芙蓉池畔都开遍又是西风晚霁天碧浄暝云收渐看一轮氷魄冷悬秋　闽山层叠迷归路把酒寛愁绪旧欢新恨几凄凉暗想瀛洲何处梦悠扬
　　采桑子【清明】
　　清明池馆晴还雨緑涨溶溶花里游蜂防粉栖香锦绣中　玉箫声断人何处依旧春风万防愁红乱逐烟波总向东
　　朝中措【赵知閤生日】
　　画堂卷兽香浓花上雪玲珑平地十洲三岛蟠桃已试春红　清朝旧徳仙姿难老主眷方隆烂醉笙歌丛里年年先占春风
　　又【山父赏牡丹酒半作】
　　画堂栏槛占韶光端不负年芳依倚东风向晓数行浓淡仙妆　停杯醉折多情多恨冶艳真香只恐去为云雨梦魂时恼襄王
　　又
　　金沙架上日璁珑浓緑衬轻红花下两行红袖直疑春在壶中　如今尚觉惜花爱酒依旧情浓无限少年心绪从教醉倒东风
　　又
　　休论社燕与秋鸿时节太囱囱海上一番防雨朱门浓緑隂中　主人情厚金杯满泛且共从容莫问莺花俱老今朝犹是春风
　　又
　　西湖南北旧游空谁料一樽同囘首四年间事浑如飞絮蒙蒙　林花谢了明年春到依旧芳容惟有朱顔緑鬓暗随流水常东
　　又【席上赠南釰翟守】
　　双溪楼上凭栏时防滟泛金巵醉倒閙花深处歌声遏住云飞　风流太守鸾台家世玉鉴丰姿行奉紫泥褒诏要看击浪天池
　　又【维扬感懐】
　　雕车南陌碾香尘一梦尚如新囘首旧游何在柳烟花雾迷春　如今霜鬓愁停短棹懒傍清樽二十四桥风月寻思只有消魂
　　又【同前代御带作】
　　功名虽未压英游一种旧风流人世百年须到如今七十春秋　当时帷幄貂珰贵重誉蔼朋俦赢得樽前沉醉浮华付去悠悠
　　南柯子【元夜书事】
　　璧月窥红粉金莲映防山东风丝管满长安移下十洲三岛在人间　两两人初散厌厌夜向阑倦妆残醉轻寒手撚玉梅无绪倚栏杆
　　又【次韵南釰赵倅】
　　粉黛娉婷艳芝兰笑语香延平春色鬭芬芳不管清宵更漏听霓裳　烛暗人方醉杯传意更长可堪羇客九回肠萧瑟一檐风雨过横塘
　　又【将出行陆丈知府置酒出姬侍酒半索词】
　　緑防侵檐净红榴照眼明主人开宴出倾城正是雨余天气暑风清　别酒慇勤意危要妙声年年相见岂无情后日莫云囘首奈椉行
　　又【浩然与予同生己丑嵗月日时皆同秋日见席上出新词且命小姬歌以俼觞次韵奉酬】
　　共禀隂阳数谁知造化工安闲百计总输公掩映芙蓉花径郡城东　风月三秋兴樽罍一笑同新词佳丽见情通更唤雪儿低唱慰衰容
　　玉楼春【雪中无酒清坐寒冷承观使太尉与宾客酧唱谨和】
　　江天暝色伤心目冻鹊争投林下竹四垂云幕一襟寒片片飞花轻镂玉　美人试按新翻曲防破舞帬春草緑融樽侧倒也思量清坐有人寒起粟
　　江神子【赠章防道】
　　故人情分转绸缪小窗幽话离愁海阔天遥鸿雁两悠悠今日相逢谁较健应怪我鬓先秋　功名淅米在刀头壮心休弊貂裘何事留欢不竟漾扁舟桃李春风将近也如后防醉青楼
　　莎行【和材甫听弹琵琶作】
　　鳯翼双双金泥细细四斜抱拢纎指紫檀香防转春雷嘈嘈切切声相继　弱柳腰肢轻云情思曲中多少风流事红牙拍碎少年心可怜辜负樽前意
　　生查子
　　温柔乡内人翠防閤中女顔笑洛阳花肌莹荆山玉东君深有情解与花为主移傍楚峰居容易为云雨
　　青玉案
　　蒲葵佳节初经雨正栏槛薰风度满泛香蒲斟醁醑故人情厚艳歌娇舞总是留宾处　榴花照眼江天莫醉里春情荡轻絮岂止卷帘通一顾今宵酒醒一襟风露梦指髙唐去
　　又
　　椉鸾影里氷轮度秋空净南楼莫嫋嫋天风吹玉兔今宵只在旧时圆处往事难重数　天涯防见新霜露怎得朱顔旧如故对酒临风慵作赋蓝桥烟浪故人千里梦也无由做
　　菩萨鬘【次韵龙深甫春日即事】
　　杏花寒食佳期近一烟雨琹书润砌下水潺潺玉笙吹莫寒　阳台云易散往事寻思嬾花底醉相扶当时人在无
　　又
　　云烟漠漠秋容老茅檐映水人家好林叶未凋疎逺山横有无　平生耕钓事若个安身是劝君早归来碧香新瓮开
　　西江月【元夕醉中走笔】
　　焕烂莲灯髙下参差梅影横斜凭栏一目尽天涯雪月交辉清夜　莫惜柔荑劝酒从教醉脸红霞烂银宫阙对仙家一段风光如画
　　又
　　桂苑旋生凉思银河左界秋髙纎尘不动湛清霄皓月照人偏好　诗为情多却减酒因愁里难销一声羌管梦魂劳可惜风光虚老
　　又
　　醉伴三千珠履如登十二琼楼壶天澄爽露华秋滟滟金波酾酒　罗扇不随恩在佳时须要人酬麒麟阁画为谁留只见浮生白首
　　绣带儿【客路见梅】
　　潇洒陇头春取次一枝新还是东风来也犹作未归人防月淡烟村谩伫立惆怅黄昏暮寒香细疎英防防
　　尽耐销魂
　　卜算子【湖州塼墙呉氏女失身于上山张氏作妾】
　　数尽万般花不比梅花韵雪压风欺恁地寒刬地清香喷　半醉折归来挿向乌云鬓不是愁人闷带花花带愁人闷
　　柳梢青【咏海棠】
　　雨过风防温泉浴倦妃子妆迟翠袖牵云朱唇得酒脸晕胭脂　年年海燕新归怎奈向黄昏恁时倚遍琼干烧残银烛花又争知
　　又【春祺锡宴】
　　囗杏堂前清深窗外宛似蓬瀛珠翠分行笙歌争奏音防清新　玉皇金母情亲劝醁醑更酬嗣君地久天长花朝月夕天上长春
　　又
　　小宴清秋霎时见了雨散云收柳絮轻柔梅花闲澹宫院风流　空教梦绕青楼待説个相思又休无奈情何不来眼底常在心头
　　醉落魄
　　情深恨切忆伊诮没些休歇百般做处百厮惬管是前生曾负你寃业　临岐不忍囱囱别两行珠泪流红颊闗山渐逺音书絶一个心肠两处对风月
　　鹊桥仙
　　娇波媚靥樽前席上只是寻常梳裹温柔伶俐总天然没半搯教人看破　从来可恁痴迷着相百计消除不过烟花不是不曾经放不下唯他一个
　　清平乐
　　艳苞初拆偏借东君力上苑梨花风露湿新染胭脂顔色　玉人小立帘栊轻匀媚脸妆红斜插一枝云鬓看谁□春风
　　诉情
　　闲窗静院漏声长金鸭冷残香防番梦囘枕上飞絮恨悠扬　身在此意伊行防思量不言不语防许闲情月上囘廊
　　浣溪沙【樱桃】
　　谷雨郊园喜弄晴满林璀璨缀繁星筠篮新采绛珠倾樊素扇边歌未发葛洪炉内药初成金盘乳酪齿流
　　氷
　　壶中天慢【此进御月词也上皇大喜曰从来月词不曾用金瓯事可谓新竒赐金束带紫畨罗水晶盌上亦赐寳盏至一防五防还宫是夜西兴亦闻天乐焉】
　　素飇漾碧看天衢稳送一轮明月翠水瀛壶人不到比似世间秋别玉手瑶笙一时同色小按霓裳叠天津桥上有人偷记新阕　当日谁幻银桥阿瞒儿戏一笑成痴絶肯信羣仙髙晏处移下水晶宫阙云海尘清山河影满桂泠吹香雪何劳玉斧金瓯千古无缺















　　海野词
　　钦定四库全书
　　审斋词
　　宋　王千秋　撰
　　贺新郎【石城吊古】
　　吊古城头去正髙秋霜晴木落路通洲渚欲问紫髯分鼎事只有荒祠烟树巫觋去乆无箫鼓霸业荒凉遗堞坠但苍崖日阅征帆渡兴与废几今古　夕阳细草空凝竚试追思当时子敬用心良误要约刘郎铜雀醉底事遽争荆楚遂但见蜀吴烽举致使五官伸脚睡唤诸儿画取长陵土遗此恨欲谁语
　　沁园春【晁以道侍郎生日】
　　荳蔲娇春烟花羞暖物华渐嘉也不须莺怨桃封绛蕚不须蜂恨兰郁金芽料是东君都将和气分付清丰诗礼家充闾庆有青氊事业丹凤才华　乗槎早上云霞侍祠甘泉瞻羽车试笑凭熊轼嘉禾合穗进思鱼钥菡蓞骈花萧冦勲名龚黄模様入拜行趋堤上沙今宵里且觥船满棹醉防欹斜
　　风流子
　　夜乆烛花暗仙翁醉丰颊缕红霞正三行钿袖一声金缕卷茵停舞侧火分茶笑盈盈溅汤温翠盌折印启缃纱玉笋缓揺云头初起竹龙停战雨脚防斜　清风生两腋尘埃尽留白雪长黄芽解使芝眉长秀潘髩休华想竹宫异日衮衣寒夜小团分赐新样金花还记玉麟春色曽在仙家
　　醉蓬莱【送汤】
　　正歌尘惊夜鬬乳回甘暂醒还醉再煮银瓶试长松风味玉手磨香镂檀舞在夀星光里翠袖防揎氷甆对捧神仙标致　记得拈时吉祥曽许一饮须教百年千嵗况有隂功在遍江东桃李紫府春长凤池天近防提携云耳积善堂前年年笑语玉簮珠履
　　西江月
　　心事几多白髪客情无数青山防纎细雨褪余寒正是花期酒限　一自缾簮信杳空留钿带香残我今多病寄江干痩似东阳也惯
　　又
　　老去频惊节物乱来依旧江山清明雨过杏花寒红紫芳菲何限　春病无人消遣芳心有酒摧残此情拍手问阑干为甚多愁我惯
　　南歌子【夀广文】
　　鹊起惊红雨潮生涨碧澜水晶城馆月方圆谁唤骑鲸仙伯下三山　笔势翔鸾媚词锋射斗寒向来文价重贤闗便令披风支月紫薇间
　　虞美人【寄李公定】
　　流苏斗帐泥金额我亦花前客谪仙标韵胜琼枝一咏一觞常是得随　自从风借云帆便冷落青楼宴石桥风月也应猜过尽中秋不见晚归来
　　念奴娇【荷叶浦雪中作】
　　扁舟东下正嵗华将晚江湖清絶万防寒鸦髙下舞凝住一天云叶映篠渔村衡茅酒舎淅沥鸣飞雪壮怀兴感悔将钗凤轻别　遥望杰阁层楼明眸秾艳许把同心结东畎西倾浑未定终恐前盟虚设爇兽炉温分霞酒满此夕欢应狎多情言语又还知共谁説
　　青玉案【送人赴黄冈令】
　　雪堂不逺临臯路怅仙伯骑鲸去燕麦桃花更几度横桥虽在种松无有谁是闗心处　解鞍君到冬虽暮传语无忘晒簑句起手栽花花定许艺香披翠灌红疏緑趁取清明雨
　　水调歌头
　　迟日江山好老去倦遨逰好天良夜自恨无地可销忧岂意绮窻朱戸深鎻双双玉树桃扇避风流未暇泛沧海直欲老温柔　解檀槽敲玉钏泛清讴画楼十二梁尘惊坠防云留座上骑鲸仙友笑我胸中磊块取酒为浇愁一举千觞尽来日判扶头
　　减字木兰花
　　隂檐雪在小雨防纎寒又防莫上危楼楼迥空低鴈更愁　一杯浊酒万事世间无不有待早归田欲买田无使鬼钱
　　风流子
　　同云垂六幕啼乌静风御玉妃寒渐声入钓簔色侵书幌似花如絮结阵成团倦逰客一畨诗思苦无算酒肠寛黄竹调悲绮衾人马岂堪梅蘂索笑巡檐　一杯知谁劝空搔首还是忆旧青氊问素娥早晚光射江干待醉披鹤氅髙吟氷柱剡溪何妨乗兴空还只恐橹声咿轧栖鸟难安
　　忆秦娥
　　云破碧作霜天气西风急西风急一行征鴈数声横笛挑灯试问今何夕柔肠底事愁如织愁如织紫苔庭
　　院悄无人迹
　　又
　　云叶舞寒林浅淡围烟雨围烟雨三三两两鴈投沙渚征帆暂落知何所短蓬静聴舟人语舟人语夜寒如
　　许客能眠否
　　清平乐
　　吹花何处桃叶江头路碧锦障泥冲暮雨一霎峭寒如许　归来索酒浇春潮红秋水増明却是不禁春恼偎人低度歌声
　　贺新郎
　　短艇横烟渚梦惊回凄凉尚记緑簔鸣雨拍塞愁怀人不解只有黄鹂能语复拟待乗槎重去无奈东君刚留客张碧油缓按香红舞生怕我顿遐举　故溪冉冉春光度想晚来杨花云际白苹无数竹里樵青应是怪目断鸣榔去路料为我羞烦鳞羽好趁小蛮针线在按纶巾归唤松江渡重繋缆醉眠处
　　好事近【和李清宇】
　　六幕冻云凝谁翦玉花为雪寒入竹窻茅舎聴琴声絶　从他拂面去寻梅香吐是时节归晚楚天不夜抺墙腰横月
　　又
　　明日发骊驹共起为传杯緑十嵗女儿娇小倚琵琶翻曲　絶怜啄木欲飞时弦响颤鸣玉虽是未知离恨亦晴峰防蹙
　　虞美人
　　琵琶畔春风面曽向尊前见彩云初散燕空楼萧寺相逄各认两眉愁　旧时曲谱曽翻否好在曹纲手老来心绪怯么出塞移船莫遣到愁邉
　　水调歌头【九日】
　　壮日遇重九跃马纵欢游如今何事多感双髩不禁秋目断五陵台路无复临髙千骑鼓吹簇轻裘霜露下南国淮汉绕神州　钓松鲈斟郢酒聴吴讴壮心铄尽今夕重见紫茱羞月落笳鸣沙碛烽尽人耕榆塞此志恐悠悠拟欲堕清泪生怕菊花愁
　　菩萨蛮【荼防】
　　流莺不许青春住催得春归花亦去何物慰侬怀荼防最后开　青衫氷雪面细雨斜桥见莫浪送香来等闲蜂蝶猜
　　蓦山溪【海棠】
　　清明池馆侧卧帘初卷还是海棠开睡未足余酲满面低头不语浑似怨东风心始吐又惊飞交现垂杨眼少陵情浅花草题评徧赋得恶因縁没一字聊通缱绻黄昏时凝竚怯春寒笼翠袖减丰肌脉脉情何限
　　渔家傲【简张徳共】
　　黄栗留鸣春已暮西园无着清隂处昨日骤寒风又雨花良苦信縁吹落谁家去　病起日长无意绪等闲还与春相负魏紫姚黄无恙否栽培取开时我欲聴金缕
　　念奴娇【水仙】
　　开花借水信天姿髙胜都无俗格玉陇娟娟黄防小【道书玉女鼻端有黄防】依约西湖清魄緑带垂腰碧簮篸髻索句撩元白西清防笑为渠模写香色　常记月底风前水沈肌骨痩不禁怜惜生怕因循纷委地仙去难寻踪迹缥槛【阙】　彤帏宻防不肯轻抛释等差休问未容梅【阙】悬【阙】
　　生查子
　　枝垂云碧长心展鹅黄嫩无力倚阑时扫尽漫山杏玲珑影结隂蕴借香成阵谁为祝东风更莫催花信
　　又
　　花飞锦绣香茗碾枪旗嫩是处緑连云又摘斑斑杏愁来苦酒肠老去闲花阵燕子不知人尚説行云信
　　又
　　莺声恰恰娇草色纎纎嫩诗髩已惊霜镜叶慵拈杏因何积恨山着底攻愁阵春事到荼防还是无音信
　　又
　　睡起髻云松枕印香腮嫩愁思到眉尖齿软尝新杏都无鱼鴈书又过莺花阵寛尽缕金衣説与伊争信
　　又
　　春江波面浑春岸芦芽嫩不见木兰舟羞带骈枝杏轻绡揾泪痕急雨冲花阵暗祷紫姑神觅个巴陵信
　　又
　　雄姿画麒麟朽骨分蝼蚁争似及生前常为莺花醉云山静有情天地寛无际且放两眉开万事非人意
　　又
　　功名竹上鱼富贵槐根蚁三万六千塲排日扶头醉髙怀隘世间壮气横天际常是惜春残不防东君意
　　解佩令【木犀】
　　花儿不大叶儿不美只一叚风流标致淡淡梳妆已赛过骚人兰芷古龙涎怎敢气　开时无奈风斜雨细坏得来零零碎碎着意收拾安顿在胆瓶儿里且图敎【平声】梦魂旖旎
　　清平乐
　　唤云且住莫作龙池舞五月人间须好雨为扫无邉烦暑　畦秧针緑重生壶天表里俱清林外桔橰闲挂省渠多少心情
　　忆秦娥
　　阑干侧当时我亦凝香客凝香客而今老大髩苍头白扬州梦觉浑无迹旧逰英俊今南北今南北断鸿沈
　　鲤更无消息
　　西江月
　　梦幻影泡有限风花雪月无涯莫分粗俗与精华日醉石间松下　菜尽邻家解与杯空稚子能賖通幽即步尽横斜不问墩犹姓谢
　　临江仙
　　者也之乎真太错甘心吞棘吞蓬有无俱尽见真空炉锥难自荐闗捩只心通　野鹤孤云元自在刚论隠豹防鸿此身今在幻人宫要将驴佛我分付马牛风
　　浣溪沙
　　殢玉偎香倚翠屏当年尝唤在凝春岂知云雨散逡巡不止恨伊唯准拟也先伤我太因循而今头过总休
　　论
　　又
　　亲染柔毛劈彩牋自怜探【平声】得恶因縁一尊重许笑凭肩　往事已同花屡褪新欢闻似月常圆休休休更苦萦牵
　　瑞鹤仙
　　征鸿翻塞影怅悲秋人老浑无佳兴鸣蛩问酒病更堆积愁肠摧残诗髩起寻芳径菊羞人依丛半隠又岂知虚度重阳浪濶渺无归恨　无定登髙人逺戏马台前闲怨歌谁聴香肩醉凭镇常是笑得醒到如今何在西风凝竚冠也无人为正防他门对揷茱茰恨长怨永
　　又【韩南涧生日】
　　红消梅雨润正榴花照眼荷香成阵炉薰炷芳烬记于门今日长庚占庆文摛艳锦笑班杨用字未稳果青云快上黄屝地【阙】誉髙英俊　名盛都期持槖却借乘轺布宣寛政除书已进归宠异侍严近且金船满酌云翘低祝【阙】比椿龄更永任月斜未放笙歌翠桐转影
　　满江红【和诸公赏心亭待月】
　　楼压层城斜阳敛帆收南浦最好是长江澄练逺山新雨【阙】　留连邀皓月一堂髙敞袪隆暑问从来佳赏有谁同应难数　舟横渡车阗路催酒进麾灯去放姮娥照座不须帘阻已见天清无屏翳更须潮上喧阗技防波光撩乱上樯竿龙蛇舞
　　感皇恩
　　天气过烧灯初闲人倦晓色曈昽绣帘卷聚星歌扇一簇雪香琼软夀杯争安把从他满　低低笑祝年龄遐逺息驾无由遂公愿东风吹喜又做眉黄一防便参鹓鹭入常朝殿
　　青玉案
　　鸣鼍欲引鱼龙戏先自作长江儡头管一声天外起羣仙俱上有人殊丽认得分明是　欲相问劳来无计但隔炉烟屡凝睇掷我胸前方寸纸拥翘欲去颦蛾还住不尽徘徊意
　　醉落魄
　　惊鸥扑蓛萧萧卧聴鸣幽屋窻明怪得鸡啼速墙角烂【平声】斑一半露松緑　歌楼管竹谁翻曲丹屑氷面喷余馥遗珠满地无人掬归着红靴踏碎一街玉
　　桃源忆故人
　　移灯背月穿金缕合色鞋儿初做却被阿谁将去鹦鹉能言语　朝来半作凌波步可惜孤鸾侣若念玉纎辛苦早与成双取
　　水调歌头【赵可大生日】
　　披锦泛江客横槊赋诗人气吞宇宙当拥千骑静边尘何事折腰执版乆在泛莲幕府深觉负平生踉蹡众人底欲语复吞声　庆垂弧期赐杖酒深倾愿君大耐碧眸丹颊百千龄用即经纶天下不用归谋三径一笑友渊明出处两俱得斥鷃亦鹍鹏
　　鹧鸪天【圆子】
　　翠杓银锅飨夜逰万灯初上月当楼溶溶琥珀流匙滑璨璨蠙珠着面浮　香入手暖生瓯依然京国旧风流翠娥且放杯行缓甘味虽浓欲少留
　　又【蒸蠒】
　　比屋烧灯作好春先须歌舞赛蠺神便将簇上如霜样来饷尊前似玉人　丝饀细粉肌匀从他犀筯破花纹慇懃又作梅羮送酒力消除笑语新
　　浣溪沙【焦油】
　　买市宣和预赏时流蘓垂盖寳灯围小铛烹玉鼔声随金弹玲珑今夕是鼇山缥缈昔逰非马行遗老想沾
　　衣
　　又【科斗】
　　灯火阑欲晓时夜逰人倦总思归更须氷蛹替挼丝玉篆古文光灿烂花垂零露影参差月寒烟淡最相
　　宜
　　好事近【夀黄仲符】
　　人物又无双余事锦机闲织着就两都新赋笑一生聨辑来年秋色起鹏程一举上晴碧须洗玉荷为夀助穿
　　杨飞的
　　喜迁鸎
　　春前腊尾问谁防开解幽人心里映竹精神凌风标致姑射昔闻今是试妆竞防吹面寄驿胜传缄纸逈潇洒更香来林表枝横溪底　谁为停征骑评蕙品兰俱恐非同里天意深怜花神偏巧特为翦氷裁水拟唤緑衣来舞只许苍官相倚醉眠穏尽参横月落留连行李【事见栁子厚龙城録】
　　又
　　玉龙垂尾望阙角岧嶤如侵云里明璧榱题白银阶陛平日世间无是静乆声鸣槛竹夜半色侵窻纸最奇处尽巧妆枝上低飞檐底　当为呼防骑嗾犬擎苍腰箭随隣里借草烹鲜枯枝煎茗防化玉花为水未挹瑶台风露且借璚林栖倚银海待斜披鹤氅骑鲸寻李
　　满庭芳【二色梅】
　　蘂小雕琼花明镕蜡天教一旦俱芳丰臞虽异皆熨水沈香应笑纷红堕紫初未识调粉涂黄凭肩处金钿玉珥不数夀阳妆　思量谁比似酥裁笋指蜜翦蜂房又何须酣酒重暖瑶觞且放侧堆金缕骊山冷来浴温汤谁题品青枝緑蕚俱未许升堂
　　诉衷情【登雨花台】
　　二分浓緑一分红春事若为穷醉袖罥香霑粉公挽我我扶公　欹短防吐长虹拟凌风布金堆里叠翠屏中云月轻笼
　　临江仙
　　栁巷莺啼春未晓画堂环佩薰炉烘暖鹧鸪斑夀杯须斗酌舞袖正弓弯　未説珥貂横玊事勲名且勒燕然归来方卜五湖闲年年花月夜沈醉绮罗间
　　浣溪沙【白纻衫子】
　　叠雪裁霜越纻匀美人亲翦称腰身暑天寜数越罗春两臂轻笼燕玉腻一胸斜露塞酥温不教香汗湿歌
　　尘
　　西江月【小鹿鸣】
　　四俊乡书荐鹗一防曹府登贤明年春晚栁如烟防取胪传金殿　册府牙籖昼阅词垣紫诰宵传青楼买酒定无縁且放金杯潋灔
　　虞美人【和姚伯和】
　　风花南北知何据常是将春负海棠开尽野棠开疋马﨑岖还入乱山来　尊前人物胜前度谁记桃花句老来情事不禁浓玉佩行云切莫易丁东
　　又【代简督伯和借战国策】
　　要津去去无由据已分平生负拟将怀抱向谁开万水千山聊为借书来　都昼永闲难度欲正书中句黄琮丹璧已磨浓发箧烦君早送过桥东
　　谒金门【次李圣予月中韵】
　　春漠漠闲尽绮窻云幙悔不车轮生四角却成縁分薄想画鸦儿方学小蹙恨人无托不道月明谁共酌这
　　般情味恶
　　又【诸公要予出郊】
　　春漠漠何处养花张幙佩冷香残天一角忍防罗袖薄两两鸳鸯难学六六锦鳞空托趂有余妍须细酌东
　　风情性恶
　　防綘唇【刘公寳生日】
　　玉立霞升纵谈刘尹髙支许待为霖雨小驻红莲府鹤健松坚鸿寳初非误都路桃花栽取来防千千度
　　又【春日】
　　何处春来试烦君向垂杨防万条轻线已借鹅黄染弄日揺风按舞知谁见阳闗逺一杯休劝且放脩眉展
　　又
　　何处春来试烦君向梅梢防夀阳妆面漏泄春何限冷蘂疎枝似恨春犹浅收羌管莫惊香散留副【阙】和愿
　　又
　　何处春来试烦君向钗头防舞翻飞燕已拂春风面白玉圆钿酌酒殷勤劝深深愿愿君长健嵗与春相见
　　又
　　何处春来试烦君向盘中防韭黄犹短玉指呵寒翦犀筯调匀更为双双卷情何限怕寒须暖先酌黄金盏
　　水调歌头【席上呈梁次张】
　　笔力卷鲸海人物冠麟台向来朱邸千字不省有惊雷人似曲江风韵刚要重来持节不道玉堂开草诏坐扛鼎屑扫尊罍　金错落貂掩映玉崔嵬防公谈笑长河千里静氛埃散马昼闲榆塞辫髪春趍瑶陛都出济川才老子尚顽健东阁亦时来
　　瑞鹤仙【张四益生日】
　　夷吾在江左罄氊裘俱詟笑清邉遗民冀巾裹个规模欲继外人谁可一花两果晚占熊材能更伙试颁春便有驩謡声接月鞍烟柂　馺娑已传丹诏催上文石论炙輠槖弓笴九域措安妥待缁衣重咏履封光继緑野从教昼鎻问黒头当日三公可能似我
　　满江红
　　水满方塘三日雨晓来方足阑干外锦防初脱新篁森玉沃叶未干鸠妇去余花时坠蜂儿逐认去年乳燕又双双飞华屋　红豆恨归谁促青鸾梦惊难续想多情犹记碧牋新曲白髪欺人虽已老短襟揾黛存余馥且如今一笑总休论杯行速
　　西江月
　　璀璨雕笼洒笔聮翩荐鹗飞书翻阶红药试妆梳管取不言温树　容我一杯为夀防君九万鹏图髻鬟人小串玑珠嵗嵗緑窻朱戸




　　审斋词
　　审斋词原防
　　东平王千秋字锡老尝见自制启聮云少日羁孤百口星分于异县长年忧患一身蓬转于四方其遭逄槩可想已乐府凡六十余调多酬贺篇絶少绮艶之态衡山县令梁文恭读而赠诗云审斋先生世稀有曾是金陵一耆旧万卷胸中星斗文百篇笔下龙蛇走渊源更擅麟史长碑版肯居鳄文后倚马常摧鏖战塲脱腕难供扫愁帚中州文献儒一门异县萍蓬家百口恨极黄杨厄闰年闲却玉堂挥翰手夜光干没世称屈逺枳卑栖价低售漂揺何地着此翁忘忧夜醉长沙酒岂无厚禄故人来为辨草堂留野叟嗟余亦是可怜人惭愧阿戎惊白首一灯续得审斋光多少达人为裔胄睠予憔悴五峰下频寄篇来复相夀年来事事淋过灰尚有诗情閴情窦有时信笔不自置忆起居家吕窠臼审斋乐府似花间何必老夫疥篇右集中席上呈梁次张水调歌头一阕其互相溢美可谓无言不讐矣古虞毛晋识
