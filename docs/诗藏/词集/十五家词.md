　　钦定四库全书　　　　　　集部十
　　十五家词　　　　　　　　词曲类二【词选之属】提要
　　【臣】等谨案十五家词三十七巻
　　国朝孙黙编黙字无言休宁人是编所辑国朝词共十五家吴伟业梅村词二巻梁清标棠村词三巻宋琬二乡亭词二巻曹尔堪南溪词二巻王士禄炊闻词二巻尤侗百末词二巻陈世祥合影词二巻黄永溪南词二巻陆求可月湄词四巻邹祗谟丽农词二巻彭孙遹延露词三巻王士祯衍波词二巻董以宁蓉渡词三巻陈维崧乌丝词四巻董俞玉鳬词二巻各家以小调中调长调为次载其本集原序于前并录其同时人评防案王士祯居易录曰新安孙布衣黙居广陵贫而好客四方名士至者必徒歩访之尝告予欲渡江
　　往海盐询以有底急则云欲访彭十羡门索其新词与予及邹程村作合刻为三家耳陈其年维崧赠以诗曰秦七黄九自佳耳此事何与卿饥寒指此也云云葢其初刻在康熙
　　甲辰为邹祗谟彭孙遹王士祯三家即居易录所云至丁未续以曹尔堪王士禄尤侗三家是为六家戊申又续以陈世祥陈维崧董以宁董俞四家此十五家之本定于丁已凡阅十四年始彚成之虽标榜声气尚沿明末积习而一时倚声佳制实略备于此存之可以见
　　国初诸人文采风流之盛至其每篇之末必附以评语有类选刻时文殊为恶道今并删除不使秽乱简牍焉乾隆四十六年十二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀















　　十五家词原序
　　余始集三家词又广以六家寓内既传诵矣因更搜罗若波斯之购寳贪获有加得两陈子两董子词合而刻之四君子夙有才名名非以词也而才之余寄于词是非诗之余而才之余也比之于味初集则禁脔也既则五侯鲭也今乃大庖既盈百牢具献也钟鼓爰陈歌舞肆列飨以乐之味有同嗜不必指而品之曰某山珍也某海错也然煎熬燔炙而进之使嘉宾饫焉则余其易牙也夫笑而质诸嗜异味者康戊申十月宜兴陈维崧其年题识
　　黄岳山人生平无他嗜好见人诗文词工者辄废百事求之藏之什袭或缮资锓诸梨枣家人寒
　　饥勿问也初刻三家词一曰丽农一曰延露一曰衍波继刻三家一曰南溪一曰炊闻一曰百末流布江淮间山人谋广其传彚成六家授之鸡林
　　属序于予予自委弃来虽未専攻亦尝游泳
　　于此道最喜唐温庭筠韦庄牛峤欧阳炯南
　　唐李后主宋桞永晏殊周邦彦苏轼秦观李清
　　照辛弃疾刘过陆游诸家之词虽风格不同机
　　杼各妙谓作者不可不防互其体今读六家词
　　惊艳有若温韦蒨丽有若牛欧隽逸有若二
　　李风流韫借有若周栁秦晏奔放雄杰有若苏
　　辛刘陆擅花间草堂尊前花庵之众美当并唐宋诸家传之千禩岂止与近代才人登孤蓺苑哉新安朱夫子曰诗者人心之感物而形于言之余也后人复以词为诗之余六家且以诗文名则此词者又其形于诗文之余也六家谓谁南溪则檇李曹顾庵也百末则长洲尤悔庵也丽农则毘陵邹程村也延露则海盐彭羡门也炊闻衍波则新城二王西樵阮亭也山人谓谁休宁桴葊孙黙也康熙丁未花朝大蓬道者孙金砺介夫氏漫题于广陵客舍
　　士君子所以显当时垂后世者得志则文章见用于上施之朝廷复三代之典册不得志则综述六经诸子百家发为譔着以传于无穷未闻仅以绮丽靡曼之音争竒于单词只字如所传之诗余者也诗余自李太白偶为之温韦诸人继述之宋人推广之前此无有也至于元风气日衰遂流为曲夫声音之道上自雅颂以至汉魏六朝唐人乐府诸篇皆所以被管弦奏朝庙者也若宋之词下矣元之曲愈下矣大雅之士思起而振之古乐旣已失传世俗沿习之曲荒秽杂乱不能遽革求其稍为近古不悖于声音之道者于诗余其有取乎白岳孙子无言家贫好学凡海内能文者莫不与孙子游偶以余闲为诗余之选初集三家继广六家四方传之矣今复彚二陈二董之词为四家合前集以行属余为序因取四家之词而读之又取前六家之词而共读之反复歌吟凡五六日大抵皆工于言情者也抑善于写怨者也始读之而喜再读之而叹以数公之才使其得志行道赓和于清庙明堂之上力追雅颂无难也乃或以小故坐废或犹困抑未伸其一二驰骤于功名者尚在闲曹未获大用是今之编词于斯者皆有其具而未得行其道者之为之也不可惜哉然数公之诗歌古文乆为天下所传诵有以知其言之必用而即此一艺之精已足合乎声音振乎流俗闻声相感者好色而不流于淫怨诽而不伤于乱虽与乐府并传可也然则孙子搜辑之功又可没乎哉康熈戊申中秋石帆山人汪懋麟蛟门氏题于见山楼
　　词学至今日可谓盛矣顾理与体有不能不深讲者夫词而谓之诗余则犹未离乎诗而非下等于优伶之杂曲也感旧思离追欢赠别懐古忧时昔人皆一一寓之于词而今人顾习山谷之空语仿屯田之靡音满纸淫哇总乖正始此其理未辨而伤于世道人心者一也温李厥倡风格周辛各极才情顿挫淋漓原同乐府纒绵婉恻何殊国风而摭拾浮华读之了无生气强塡澁语按之几欲昼眠此其体未明而有戾于花间草堂之遗法者一也今者娄东棠村诸公首建旌旄而齐鲁吴越秦楚之间名流挺出相与播芳风而恢古烈猗与盛哉顾人各一编咸矜秘帐流通都市裒集为艰黄山孙子无言以穷巷布衣留心雅事每有佳制务极搜罗如饥渴之于饮食甚至舟车裹粮糗不惮冒犯霜露跋渉山川以求之故此十五家之词皆其浮家泛宅殚力疲思而后得之者予乆憩维扬之萧楼无言时相过从每出同人词稿互相商畧一语之妙必共嗟称一字之譌必相较订故其十五家词之成也谬以相属为题数言以行之顾今日域中作者林立十五家之外宁无防然杰异堪树词场之赤帜者而无言曰吾方以鸣始也十五家倡之于前自此而数十家而百家兹不其先声也与而无言之于词学之理与体也信可谓劳苦而功髙者矣时康熈丁已六月六日南阳邓汉仪孝威撰


　　钦定四库全书
　　十五家词巻一　　　　　　　宁孙黙编吴伟业梅邨词上
　　词者诗之余也乃诗人与词人有不相兼者如李杜皆诗人也然太白菩萨蛮忆秦娥为词开山而子美无之也温李皆诗人也然飞卿玉楼春更漏子为词擅场而义山无之也欧阳以文章大手降体为词东坡大江东去卓絶千古而六一婉丽实妙于苏介甫偶然渉笔而子固无之眉山一家老泉子由无之也以辛防安之豪气而人谓其不当以诗名而以词名岂诗与词若有分量不可得而逾者乎有明才人莫过于杨用修汤若士用修亲抱琵琶度北曲而词顾寥寥若士四梦为南曲野狐精而塡词自宾白外无闻焉即词与曲亦有不相兼者不可解也近日学人号诗文宗匠者盖亦仅见若推当代之隽擅兼人之才吾目中惟见梅邨先生耳先生文章彷佛班史然犹谦让未遑尝谓予曰若文则吾岂敢于诗或庶几焉今读其七言古律诸体流连光景哀乐纒绵使人一唱三叹有不堪为懐者及所制通天台临春阁秣陵春诸曲亦于兴亡盛衰之感三致意焉盖先生之遇为之也词在季孟之间虽所作无多要皆合于国风好色小雅怨诽之致故予尝谓先生之诗可为词词可为曲然而诗之格不坠词曲之格不抗者则下笔之妙古人所不及也休宁孙无言遍征当代名家词将以梅邨编首亡何而梅邨殁矣孙子手巻不释仍寓予评次刻之可谓笃好深思而予于先生琴樽风月未防平生故谬附知言序其本末如此予观先生遗命于墓前立一圆石题曰词人吴某之墓葢先生退然以词人自居矣夫使先生终于词人则先生之遇为之也悲夫吴门尤侗撰小令
　　望江南
　　本意
　　江南好聚石更穿池水槛玲珑帘幕隐杉斋精丽缭垣低朩榻纸牕西
　　其二
　　江南好翠翰朩兰舟窄袖衩衣持檝女短箫急鼓采菱讴逆桨打潮头
　　其三
　　江南好博古旧家风宣庙乳炉三代上元人手巻四家中厰盒鬭鸡钟
　　其四
　　江南好兰蕙伏盆芽茉莉缕藏新茗椀朩瓜香透小牕纱换水胆瓶花
　　其五
　　江南好五色锦鳞肥反舌巧偷红嘴慧画眉羞傍白头栖翡翠逐金衣
　　其六
　　江南好蒱博擅纵横红鹤八番金叶子卢五朩玉楸枰掷采坐人倾
　　其七
　　江南好茶馆客分棚走马布帘开瓦肆博羊饧鼓卖山亭傀儡防参军
　　其八
　　江南好皓月石场歌一曲轻圆同伴少十反麤细聴人多弦索应云锣
　　其九
　　江南好黄雀紫车螯鸡臛下豉浇苦酒鱼羮加芼丹椒小吃砌宣窰
　　其十
　　江南好樱笋荐春羞梅豆渐黄探鹤顶芡盘初软剥鸡头橘柚洞庭秋
　　其十一
　　江南好机杼夺天工孔翠装花云锦烂冰蚕吐凤雾绡空新样小团龙
　　其十二
　　江南好狮子法王宫白足禅僧争坐位黑衣宰相话遭逢拂子塞虗空
　　其十三
　　江南好閙扫鬭新妆鸦色三盘安钿翠云鬟一尺压蛾黄花让牡丹王
　　其十四
　　江南好艶饰绮罗仙百裥细裙金线栁半装髙玉台莲故故立风前
　　其十五
　　江南好绣帅出鍼神雾鬓湘君波窈窕云幢大士月空明刻画类天成
　　其十六
　　江南好巧技棘为猴髹漆湘筠香垫几戗金螺钿酒承舟钑镂匠心搜
　　其十七
　　江南好狎客阿侬乔赵鬼揶揄工调笑郭尖儇巧善诙嘲幡绰小儿曹
　　其十八
　　江南好旧曲话湘兰薛素弹丸豪士戏王微书巻道人防一树栁摧残
　　如梦令
　　闺情
　　镇日莺愁燕懒徧地落红谁管睡起爇沉香小饮碧螺春盌帘卷帘卷一任栁丝风软
　　其二
　　误信鹊声枝上几度楼头西望薄幸不归来愁杀石城风浪无恙无恙牢记别时模样
　　其三
　　小阁焚香闲坐摵摵纸牕风破女伴有谁来管领春愁一个无那无那斜压翠衾还卧
　　其四
　　烟锁画桥人病燕子玉闗归信报道负情侬屈指还家春尽休听休听又是海棠开近
　　生查子
　　春景
　　青锁隔红墙撇下韩嫣弹花底玉骢嘶立在垂杨岸纎指防东风飞出银筝鴈寄语画楼人留得春光
　　半
　　闺情
　　香暖合欢襦花落双文枕娇鸟出房栊人在梧桐井小院赌红牙输却蒲桃锦学写贝多经自屑泥金
　　粉
　　旅思
　　一尺过江山万防长淮树石上水潺潺流入清谿去六月北风寒落叶无朝暮度樾与穿云林黑行人
　　顾
　　防绛唇
　　蕉团
　　细骨指尖拂处娇弦语着水撩人防防飞来扑罢流萤帐底轻风举眠无主误粘玉体印得红
　　丝缕
　　浣溪沙
　　闺情
　　断颊微红眼半醒背人蓦地下堦行摘花髙处赌身轻细拨熏炉香缭绕嫩涂吟纸墨欹倾惯猜闲事为聪
　　明
　　其二
　　一斛明珠孔雀罗湘裙窄地锦文鞾红儿进酒雪儿歌石黛有情新月皎玉簪无力暖云拖见人先唱定风
　　波
　　菩萨鬘
　　野景
　　江天漠漠寒云白长桥客醉闲吹笛沙嘴荻花秋垂萝拂钓舟　危峰欹半倚仄径苍苔屐欲上最髙亭逺山无数横
　　闺词
　　谢家池馆桐花甃画屏曲屈翘红袖欲剪凤凰衫青虫摇羽簮　一枝双荳蔲浅立东风瘦春思逺于山眉痕凡几弯
　　丑奴儿令
　　落红
　　落红已拂雕防近入手枝低莫肯髙飞费尽东风着力吹　分明燕子衔来到因甚差池坠在汚泥惹动游丝不自知
　　村居
　　溪桥雨过防新涨髙栁鸣蝉荷叶田田指点儿童放鸭船　前村浊酒沽来醉今夜凉天明月初圆一枕西窗自在眠
　　艶情
　　低头一霎风光变多大心肠没处参详做个生疎故试郎　何须抵死推侬去后约何妨却费商量难得今宵是乍凉
　　减字朩兰花
　　题画
　　藤谿竹路鸟道无人云独过鹿栅猿栖布袜青鞋客杖藜　江头尺鲤展罢生绡天欲雨记得曾游古木包山五月秋
　　美人足
　　香趺浅印不涴春泥红一寸罗袜钩钩点拍轻匀小凤头　归来路滑醉把双纒微笑脱拨醒檀郎眼底端相白似霜
　　谒金门
　　题美人图
　　人离别屏上小山凄絶欲寄相思教谁説梧桐初下叶牕外绿鬟轻撇立尽闲堦周折慢把罗帏向前揭早
　　是愁时节
　　忆秦娥
　　代沈初明
　　愁脉脉江山满目伤心客伤心客长千梦断灞桥闻笛天涯揽镜防衰白秦川对酒青衫湿青衫湿冷猿悲
　　鴈暮云萧瑟
　　清平乐
　　题雪景
　　江山一派换出琼瑶界冻合滩舟因访戴沽酒南村谁卖　草堂风雪双扉画图此景依稀再补吾庐佳处露桥一笠僧归
　　山花子
　　闺情
　　阿母频催上玊钩侍儿先起防香篝晓气扑帘花尚睡怯梳头　靥晕有情眉岫逺额黄无尽眼波流细骨轻躯春一把许多愁
　　栁梢青
　　有赠
　　红粉墙髙风吹嫩栁露湿夭桃扇薄身轻香多梦弱肠断吹箫　谁能一见相抛动人处诗成彩毫帐底星眸牕前皓腕又是明朝
　　西江月
　　灵岩听法
　　昔日君王舞榭而今般若经台千年霸业总成灰只有白云无碍　防取庭前柏树那些石上青苔残山废塔讲堂开明月松间长在
　　咏别
　　乌鹊桥头夜话樱桃花下春愁亷纎细绿杨舟画楼玉人垂手　红袖盈盈粉泪青山剪剪明眸今宵好梦倩谁收一枕别时残酒
　　咏雪塑僧伽像
　　透出光明眼耳忍来冰雪心肠坐时两手且收藏揑弄儿童无状　着体生成冷絮开门自在斋粮大千世界尽银装到得来朝一様
　　南柯子
　　凉枕
　　颊印红多晕钗横响易寻美人一觉在花隂怕是耳珠钩住鬓云侵　有分投湘簟无縁伴锦衾眼多唧溜为知音受尽两头牵系像人心
　　竹夫人
　　玉骨香无汗从教换两头受人颠倒被人勾只是更无肠肚便风流　娇小通身滑玲珑满眼愁有些情性欠温柔怕的一时抛掷在深秋
　　浪淘沙
　　题画兰
　　枉自苦凝眸肠断归舟依然明月旧南楼报道孙郎消息好杨栁风流　花意落银钩一寸轻柔生绡不剪少年愁防取幽兰啼露眼心上眉头
　　端午
　　纒臂防丝绳妙手心灵真珠嵌就一星星五色叠成方胜小巧样丹青　刻玉与裁冰眼见何曾葫芦如豆虎如蝇旁繋累丝银扇子半黍金铃
　　枇杷
　　上苑落金丸黄鸟绵蛮晓牕清露湿雕盘恰似戒珠三百颗琥珀沉檀　纎手摘来防香色堪餐罗衣将褪玉浆寒怕共脆圆同荐酒学得些酸
　　鹊桥仙
　　夜景
　　园林晚霁池塘新涨明月窥人缥缈万朩隂森穿影过惊噪起一羣山鸟　纎云暗度银河斜转露湿桂花香悄少年此夜不须眠把铁笛横吹到晓
　　鹧鸪天
　　游仙
　　绛节霓旌降下方玉巵娘怨锁瑶房桃花阿母勤拘管流出桃源赚阮郎　紫凤辇碧霞觞麒麟为脯玉为浆人间别有黄姑梦笑把云和引凤凰
　　南乡子
　　新浴
　　皓腕约金环艶质生香浸玉盘曲曲屏山灯近逺偷防一树梨花露未干　扶起骨裙衩风来怯是单背立梧桐贪避影更防月转回廊半臂寒
　　春衣
　　玉尺剪裁工鬭色衣衫巧样缝深浅配来纎手绽重重蒲紫蒲青雅澹中　斜领叩金虫透肉生香宝袜松茜袖半垂鸦袜浅从容百折罗裙细细风
　　牡丹头
　　髙耸翠云寒时世新妆唤牡丹岂是玉楼春宴罢金盘头上花枝鬭合欢　着意画烟鬟用尽都墨几丸不信洛阳千万种争防魏紫姚黄总一般
　　中调
　　临江仙
　　逢旧
　　落拓江湖常载酒十年重见云英依然绰约掌中轻灯前才一笑偷解砑罗裙　薄幸萧郎憔悴甚此生终负卿卿姑苏城上月黄昏绿牕人去住红粉泪纵横
　　过嘉定感懐侯研徳
　　苦竹编篱茅覆瓦海田乆废重耕相逢还説廿年兵寒潮冲战骨野火起空城　门户凋残宾客在凄凉诗酒侯生西风又起不胜情一篇思旧赋故国与浮名
　　醉春风
　　春思
　　门外青骢骑山外斜阳树萧郎何事苦思归去去去燕子无情落花多恨一天憔悴　私语牵衣泪醉眼偎人觑今宵微雨怯春愁住住住笑整鸾衾重添香兽别离还未
　　春情
　　眼底桃花媚罗袜钩人处四肢红玊软无言醉醉醉小阁廻廊玉壶茶暖水沈香细　重整兰膏腻偸解罗襦系知心侍女下帘钩睡睡睡皓腕频移云鬟低拥羞眸斜睇
　　江城子
　　风鸢
　　栁花风急赛清明小儿擎走倾城一纸身躯便欲上天行千丈游丝收不住才跌地倐无声　凭谁牵弄再飞鸣御风轻几人惊江南二月听呼鹰赵瑟秦筝天外响弹不尽海东青
　　千秋岁
　　题袁重其侍母弄孙图
　　吴中佳士独有袁丝耳营笔墨供甘防但期慈母笑敢告吾劳矣愿只愿年年进酒春风里　少妇晨妆起抱得佳儿侍珠一颗驹千里石麟天上送蜡凤阶前戏回首道待防儿长还如此
　　风入松
　　题和州守杨仲延所寄鹰阿山人戴君画
　　长松落落防南冈乱山横砌银塘梅花消息经今梦慢支頥老屋绳牀棐几风吹散帙纸牕洗疎篁　丹青点染出微茫妙手过倪黄寒云流水闲凭吊谁能认当利横江翰墨幽人小戴文章太守欧阳
　　金人捧露盘
　　观演秣陵春
　　记当年曾供奉旧霓裳叹茂陵遗事凄凉酒旗戏鼓买花簪帽一春狂绿杨池馆逢髙防身在他乡　喜新词初塡就无限恨断人肠为知音仔细思量偷声减字画堂髙烛弄丝簧夜深风月催檀板顾曲周郎
　　红林檎近
　　春思
　　龟甲屏还掩博山香未焦鹦鹉暖犹睡晓莺上花梢醒来擡身半晌细雨湿梦无聊女伴戏问春宵笑颊晕红潮　黛眉新月偃罗袜小莲坳更衣拢鬓背人自折樱桃怨玊郎起早日长倦绣小楼花落吹洞箫
　　栁初新
　　闺思
　　画栏深锁鸳鸯暖照素影花枝软绿云斜軃宝钗欲坠倦起日髙犹嬾嗔道是风帘卷半擡身慵开娇眼　阁外青山点点问平畴绿芜谁糁玉骢嘶去欲窥还避肩倚侍鬟微掩凝望处双眉敛似不禁燕拘莺管
　　洞仙歌
　　梅花
　　梅花独自倚东风低説那一枝枝向谁折更髙处偏寒玉手徘徊知有赠惹我梅心如结　晚来怜素影影亦怜人偏是今宵共明月正传柑时候薄袖轻衫蝉鬓动腰肢清切但屈指年来携手处又不道梅花像人离别
　　意难忘
　　山家
　　村坞云遮有苍藤老干翠竹明沙溪堂连石稳苔径逐篱斜文朩几小牕纱是好事人家启北扉移牀待客百树梅花　衰翁健饭堪夸把瘿尊茗椀髙话桑麻穿池还种栁汲水自浇霜后橘前茶这风味清佳喜去年山田大熟烂漫生涯








　　十五家词巻一
　　钦定四库全书
　　十五家词巻二　　　　　　　休寜孙黙编吴伟业梅村词下
　　长调
　　满江红
　　题画夀总宪龚芝麓
　　楚尾吴头仅斗大孤城山县正遇着青丝白马西风传箭归去秦淮花月好召登省阁江山换更风波党籍总寻常思量遍　文史富才名擅交与盛声华健正三公开府张灯髙宴绿鬓功名杯在手青山景物图中见待他年拣取碧云峰归来羡
　　白门感旧
　　松栝淩寒挂钟阜玉龙千尺记那日永嘉南渡蒋陵萧瑟羣帝翺翔骑白凤江山缟素觚棱碧躧麻鞋血泪洒冰天新亭客　云雾锁台城防风送昭丘柏把梁园宋寝烧残赤壁破衲重游山寺冷天边万点神鸦黑羡渔翁沽酒一蓑归扁舟笛
　　过虎丘申文定公祠
　　相国祠堂防古树苍崖千尺聴断涧辘轳声阑千吹笛士女嬉游灯火乱君臣际防松杉直任年年急雨打荒碑儿童识　今古恨兴亡迹白社饮青门客叹三公旧事吾徒萧瑟歌舞好随时世改溪山到处还堪忆尽浮生风月倒金尊千人石
　　赠友
　　顾盼雄姿数马矟当今谁比论富贵刀头取办只应如此十载诗书何所用如吾老死沟中耳愿君侯誓志扫秦闗如江水　烽火静淮淝垒甲第起长安里尚轻他绛灌何知程李挥麈休谭边塞事封侯拂袖归田里待公卿置酒上东门功成矣
　　感旧
　　诗酒溪山足笑傲终焉而已回首处乱云残叶几篇青史昔日儿童俱老大同时宾客今亡矣看道傍争羡锦衣郎曾如此　遭际盛声名起跨燕许追苏李茍不知一事吾之深耻年少即今何所得孝廉闻一当知几论功名消得许多才偶然耳
　　其二
　　满目山川那一带石城东冶记旧日新亭髙防人人王谢风静旌旗歩垒月明鼓吹秦淮夜算北军天堑隔长江飞来也　暮急寒潮打苍鼠窜宫门瓦防鸡鸣埭下射雕盘马庾信哀时惟涕泪登髙却向西风洒问开皇将相复何人亡陈者
　　赠余澹心
　　绿草郊原此少俊风流如画尽行乐溪山佳处舞亭歌榭石子冈头闻奏伎瓦官阁外防盘马问后生领袖复谁人如卿者　鸡笼馆青溪社西园饮东堂射捉松枝麈尾做些声价赌墅好寻王武子论书不减萧思话听清谭亹亹逼人来从天下
　　重阳感旧
　　把酒登髙望北固崩涛中断还记得寄奴西伐彭城髙防饮至淩歊看马射秋风落木堪传箭叹黄花依旧故宫非江山换　独酌罢微吟倦斜照下东篱畔念柴桑居士髙风谁见佳节又逢重九日明年此防知谁健论人生富贵本浮云非吾愿
　　贺孙本芝夀兼得子
　　老矣君谟曾日啖荔枝三百拂袖去笋舆芒屩弹琴吹笛九日登髙黄菊酒五湖放棹青山宅论君家住处本桃源仙翁石　门第盛芝兰集五福满双珠出防龙文骥子凤毛殊特竹马鸠车堦下绕朱顔绿鬓尊前立问今朝谁捧碧霞觞同年客
　　感兴
　　老子平生雅自负交游然诺今已矣结茅髙隐溪云生阁暇日好寻隣父饮归来一枕松风觉但拖条藤杖笋鞋轻湖山乐　也不赴公卿约也不慕神仙学任优游散诞断云孤鹤健饭休嗟容鬓改此翁意气还如昨笑风尘劳攘少年塲安耕凿
　　蒜山懐古
　　沽酒南徐听夜雨江声千尺记当年阿童东下佛貍深入白面书生成底用萧郎帬屐偏轻敌笑风流北府好谭兵参军客　人事改寒云白旧垒废神鸦集尽沙沉浪洗断戈残防落日楼船鸣铁锁西风吹尽王侯宅任黄芦苦竹打荒潮渔樵笛
　　夀金岂凡相国七十
　　雒社耆英髙防处门前双防风景好沙堤花栁锦堂琴瑟北叟南翁须健在东封西禅何时毕羡苍生济了衮衣归神仙客　法酝美雕薪炙灯火照笙歌席正珠楼雪满早梅消息矍铄青山霜马欢娱红粉春泥屐愿百年父老进霞觞升平日
　　夀顾吏部松交五十
　　拂袖归来闲管领烟霞除目算得是与人无竞髙飞黄鹄眼底羊肠逢九坂天边鳄浪愁千斛脱身时还剩辟疆园浮生足　樽酒在残书读拳石小沧洲绿有风亭月榭醉弹丝竹嫩箨抽堂下笋苍皮霜洗牕前木倩丹青写出虎头痴山公屋
　　题尤悔庵小影和原韵
　　纳纳乾坤问才子几人轻许人争道北平司李骚坛宗主碣石宫倾北海酒令支塞卷西风雨更翩然解组赋归来云深处　三毫颊平添与虎头笔神相伫似元龙百尺楼头髙踞鹬蚌利名持壁垒触蛮知勇分旗鼓只庄周为蝶蝶为周都忘语
　　六么令
　　咏桃
　　一枝秾艶蘸破垂杨色到处倚墙临水装点清明陌障袖盈盈粉面独倚斜柯立深红浅白无言忽笑鬭尽铅华半无力　年年闲歩过此栁下人家识烟脸嫩雾鬟斜肠断东风客燕子欲来还去满地愁狼藉芳姿难得韶光一片嘱付东君再三惜
　　水调歌头
　　题赠
　　三月莺花盛十里小红楼轻裘肥马年少锦带佩吴钩人道季心兄弟还是翁归伯仲谈笑擅风流下马饮君酒消尽古今愁　烧银烛张筵宴系兰舟主人开阁招我别墅好淹留家有风亭水榭伎奏玉丝金管妙舞擘箜篌二十四桥夜明月满扬州
　　满庭芳
　　道塲山麓太白山人亭成吴薗次置酒同诸子分韵得今字
　　铁笛横腰鹤瓢在手乌巾白恰行吟仙踪恍惚埋玉旧烟林多少唐陵汉寝王孙梦一様销沉残碑在诗人高士留得到而今　云深记此地相逢五隐白石同心喜今朝吾辈酹酒登临忽听松风骤响苏门啸彷佛遗音归来晚峰头斜景明日约重寻
　　烛影揺红
　　山塘即事
　　踏翠寻芳栁条二月春风半泰娘家在画桥西有客金钱宴道是留侬可便细沉吟回眸顾盼绣帘深处茗椀炉烟一牀丝管　惜别匆匆明朝约防新亭馆扁舟载酒问婵娟蓦地风吹散此夜相思岂惯孤枕宿黄芦断防严城钟鼓冻雨残灯披衣长叹
　　倦寻芳
　　春
　　欺梅黯淡防栁迷离一幅烟水醉墨糢糊澹插浮屠天际卷湘帘凭画阁白鸥点点飞还起视吾庐如掀翻一叶空山深处　记今朝南湖禊饮士女嬉游此景佳丽细马轻车不到断桥西路双屐冲泥僧唤渡一瓢沽酒柴门闭料今宵对残灯客情憔悴
　　念奴娇
　　即事
　　东篱残醉过溪来闲访黄花消息小院髙楼门半掩细雨栏干吹笛侧帽狂呼搊筝缓唱翠袖偎人立欲前还止此中何处佳客　却是许掾王郎风流年少烂醉银钗侧十载扬州春梦断薄幸青楼赢得遍挿茱萸山公老矣顾影颠毛白凭高惆怅暮云千里凝碧
　　朩兰花慢
　　过济南
　　天清华不注搔首望白云齐想尚父夷吾雪宫栢寝衰草长堤松耶栢耶在否只斜阳七十二城西石窌功名何处铁笼筹算都非　尽牛山涕泪沾衣极目鴈行低叹鲍叔无人鲁连未死憔悴南归依然洋洋东海看诸生奏玊简金泥谁问碻磝战骨秋风老树成围
　　话旧
　　西湖花月地樱笋熟鳜鱼肥记粉袖银筝青帘画舫烟栁春堤惊风一朝吹散叹西兴兵火渡人稀白发龟年尚在青山贺监重归　恰相逢紫蠏黄鸡犹唱缕金衣奈狂客愁多秋娘老去朩落乌栖无情断桥流水把年光流尽付斜晖世事浮生急景道人抱膝忘机
　　夀嘉定赵侍御
　　仰头防皓魄切莫放酒杯空记六诏飞书百蛮驰传万里乗骢天南碧鸡金马把枯碁残局付儿童鸡黍鹿门髙隐衣冠鹤髪衰翁　叹干戈满地飘蓬落日数归鸿喜歇浦寒潮练塘新霁投老从容菊花满头须挿向东篱狂笑醉顔红髙馆青尊红烛故园黄叶丹枫
　　中秋咏月
　　冰轮谁碾就千尺起啸台东记白傅堤边庾公楼上几度曾逢今宵广寒髙处问嫦娥环佩在何峰天上银河珠斗人间玉露金风　听江楼鹤唳横空人影立梧桐有宫锦袍绯纶巾头白铁笛仙翁欲乘月明飞去过严城下界打霜钟醉卧三山絶顶倒看万个长松
　　夀汲古阁主人毛子晋
　　尚湖髙隐处较漆简定遗经正伏胜加餐扬雄强饭七略纵横争传杀青竒字更五千余偈叩南能夜雨蒲团佛火春风菌阁书声　卧荒江投老遗民兵后海田耕喜栁坞堂开月泉诗就贳酒行吟髙谈九州风雅问开元以后属何人百岁顚毛斑白千年翰墨丹青
　　水龙吟
　　送孙浣心之眞定
　　无诸台上春风燕南魏北声名起金戈铁马神州沈陆幅巾归里种栁门前艺陂下北牕烟雨遇天涯故旧贻书到一鞭行李滹沱水　挟瑟髙堂赵女问丛台几人珠履青史纷争干戈谈笑陈余张耳汉垒秦军季龙宫苑销沈何处向孤城但有寒鸦落朩暮天羇旅
　　风流子
　　为鹿城李三一夀
　　青山当户牖秋光霁明月倒壶觞羡金粟道人草堂松竹青莲居士藜阁文章传家乆朱门开累叶画省付诸郎绿酒黄花渊明髙卧红顔白髪樊素新妆　登髙频回首江南旧恨在铁笛沧浪十载故园兵火三径都荒待山园再葺读书万巻湖田晚熟纵博千塲老子婆娑不浅尽意疎狂
　　送张编修督学河南
　　中原人物盛征骖过花发洛阳街羡严助承明连城建节茂先机近好士抡才宾徒满赋成夸授简钟鼓绕繁台嵩岳出云郁葱千仭浊河天际屈注西来　凭髙披襟处千觞引醽醁意气佳哉回首日边胪唱
　　御笔亲裁待尚书尺一趋归视草门盈桃李学士髙斋领取玉堂佳话黄阁重开
　　掖门感旧
　　咸阳三月火新宫起傍锁旧莓墙见残甓废砖何王遗构荒荠衰草一片斜阳记当日文华开讲幄宝地正焚香左相按班百官陪从执经横巻奏对明光　至尊微含笑尚书问大义共退东厢忽命紫貂重召天语琅琅赐龙团月片甘脆李从容晏笑拜谢君王十八年来如梦无限凄凉
　　沁园春
　　午朝遇
　　十里红墙树色隂浓铜扉洞开见觚棱日炫金银照耀朱霞天半避暑楼台忽起竒云琉璃万顷燕雀罘罳风动来西山上有龙迎返照急雨惊雷　凉生殿阁佳哉但潇洒瑶堦絶点埃听御河流水琤琮杂佩黄滋细栁翠逼宫槐玉管银毫冰桃雪藕枚马诗成应制才承恩乆待归鞭晚霁歩月天街
　　云间张青雕从中州南还索词夀母
　　极目中原慷慨平生浊醪酒杯念髙堂老母桓厘志行穷途游子仲蔚蒿莱雅负经纶文章小技三尺遗孤何壮哉辞家乆到燕南赵北赤日黄埃　吾徒造物安排且布袜青鞋归去来有莼羮鲈鲙能供蔬饍鱼村蟹舍可葺茅斋贫贱安亲诗书养志世上机云少弃才成名后把懐清筑起百岁髙台
　　观潮
　　八月奔涛千尺崔嵬砉然欲惊似灵妃顾笑神鱼进舞冯夷击鼓白马来迎伍相鸱夷钱王羽箭怒气强于十万兵峥嵘甚讶雪山中断银汉西倾　孤舟铁笛风清待万里乗槎问客星叹鲸鲵未剪戈船满岸蟾蜍正吐歌管倾城狎浪儿童横江士女笑指渔翁一叶轻谁知道是观潮枚叟论水庄生
　　丁酉小春海棠与水仙并开王廉州为予写秋景图既成因取瓶花作供辄赋此词
　　有美人兮宛在中央仙乎水哉似藐姑神女凌波独歩潇湘极浦洗尽尘埃忽遇东隣彼姝者子红粉胭脂笑靥开须知道是两家妆束一种人材　东君着意安排蚤羯鼓催成巧様裁岂陈王赋就新添女伴太眞睡起共倚香台玊骨冰肌艳梳浓裹妙手黄筌未见来霜天晚对胆瓶双絶点染幽斋
　　吴兴爱山台褉饮分韵得闗字
　　妍景销愁轻衫乗兴扁舟徃还遇使君倒屐银牀枕簟羣贤倾葢玉佩刀环下若新醅前溪妙舞落日楼台雨后山雕栏外有名花婀娜娇鸟绵蛮　衰翁天放疎顽况廿载重来讵等闲叹此方严虎青丝白马【孙吴时山寇严白虎与吕防战于吴兴之石城山】当年宋态绿鬓红顔【唐李渉有赠吴兴妓宋态诗所谓解语花枝在眼前也】春色依然旧游何处剰得东风栁一湾吾堪老傍鸥汀鴈渚石户松闗
　　贺新郎
　　送杜将军弢武
　　双鬓愁来白数威名西州豪玉闗沙碛家世通侯黄金印马矟当年第一磨盾鼻悬毫飞檄雅吹投壶诗万首旧当阳虎帐春秋癖思徃事顿成昔　天涯寂寞青门客念平生鞭棰万里布衣之极满地江湖渔歌起谁弄扁舟铁笛正栁色依依南陌日暮乡闗何处是故人书草没摩崖石漫回首泪沾臆
　　病中有感
　　万事催华髪论龚生天年竟夭髙名难没吾病难将医药治耿耿胸中热血待洒向西风残月剖却心肝今置地问华佗解我肠千结追徃恨倍凄咽　故人慷慨多竒节为当年沈吟不断草间偷活艾炙眉头喷鼻今日须难诀絶早患苦重来千叠脱屣妻孥非易事竟一钱不値何须説人世事几完缺










　　十五家词巻二
　　钦定四库全书
　　十五家词巻三　　　　　　　休宁孙黙编梁清标棠村词上
　　词莫盛于南北宋人各一集集有专名如毛氏所梓百名家其最著者元明以后作者多有而传者少逊矣
　　本朝词学近复益胜实始于武进邹进士程村倚声集一选同时休寜孙子无言复有三家诗余之选由是广爲六家又十家今且十六家势不百家不已岂不与毛氏争雄长乎十六家最后出者爲吴祭酒之梅村词龚尚书之香严斋词与梁大司农之棠村词司农公以勲业名天下誉望端凝不矜不伐所爲古今诗数十巻以及门屡请始付梓于吴浙之间常爲小词不以示賔客初麟侍左右与公从子承笃从几案间抄积授徐子电发梓于钱唐遂流播逺近家有是书乃无言取冠诸集予复以公奉
　　使东粤山川道路之作益于后较钱唐本加多矣而实未足尽公之作也顷余来自京见公所作词复累累惜未及尽抄而南无言悬板莫能待予知他日视此本殆复如钱唐矣公词雅丽浑成不事雕餙不摭拾隐僻得北宋诸贤之遗意焉予尝论宋词有三派欧晏正其始秦黄周桞姜史李清照之徒备其盛东坡稼轩放乎其言之矣其余子非无单辞只句可喜可诵茍求其继难矣哉若今之专事故实蠧窃幽险神韵索然予莫知其派之所由矣愿亟药以棠村之词旹康熈丁已仲夏江都汪懋麟撰
　　小令
　　望江南
　　乡思
　　清明候细雨晓风和树里青帘春醖美水边红袖丽人多处处醉顔酡
　　其二
　　家山好春色满平芜花片参差裘马客桞丝揺曵水云图逺浦立鹈鹕
　　其三
　　东郊外暖日水粼粼一路杏花寻幕燕几行杨柳渡溪人沙细碾车轮
　　其四
　　踏青去遥指緑隂村斜袅金鞭晴试马髙烧银烛夜开樽芳草滞王孙
　　其五
　　西村里淼淼水拖蓝一缕墟烟青似织数峯岚色碧于簪可唤小江南
　　其六
　　尤堪忆歌舞向朱楼小玉多情金缕曲雪儿带笑锦纒头长使彩云留
　　其七
　　清懽夜偷眼认檀郎锦瑟偎灯肠断句青丝堕马内家妆私语口脂香
　　其八
　　休虚度寒食草青青荇叶桥边沽酒路秋千影里卖花声金弹打流莺
　　其九
　　桃花水相约放船来菱叶田田鲜鲤出槐风剪剪小舟开送酒百壶催
　　其十
　　灯花剪杂坐漏偏迟欲冩乌丝嗔燕子将输楸局倩猧儿芗泽乍闻时
　　忆王孙
　　春雨
　　寒烟暝色乱清樽呖呖虚窓旅雁闻暮角声催断客魂一灯昏细雨孤城尽闭门
　　调笑令【第一体】
　　闺情
　　檐鹊檐鹊朝来并飞妆阁镜台螺黛生尘梦里相逄逺人人逺人远试报归期早晚
　　其二
　　朝起朝起侍儿催人梳洗梦回脸晕红潮对镜防眉嬾描描嬾描嬾留待檀郎湘管
　　其三
　　银箭银箭暗牵春愁如线倦来绣幄寒轻防下金钩响声声响声响背褪鞋儿一緉
　　其四
　　纱幔纱幔轻绡半沾香汗下帘豆防汤温拭粉红绡旧痕痕旧痕旧验取腰肢肥痩
　　其五
　　春困春困鹧鸪香班烧烬一团花倦窗西好梦闲阶影移移影移影恼被鹦哥唤醒
　　其六
　　新月新月漏深画帘轻揭鸳鸯绣罢钗偏伴冷兰釭碧烟烟碧烟碧楼上谁家玉笛
　　如梦令
　　秋夜
　　露下秋宵方永睡起残妆犹靓携手歩虚檐人面月华相映絶胜絶胜小立满身花影
　　题画扇
　　一夜西风轻剪小院幽花初绽芳沼立蜻蜓掠水飞来庭畔闲盼闲盼秋到江南深浅
　　朝回
　　翡翠衾寒拖逗恼煞鸡声偏骤带得御香归犹喜晓妆才就生受生受正是画眉时候
　　归自謡
　　惜春
　　春梦诧零落乱红花卖罢游丝飞絮春归乍　欲留无计眉慵画帘钩亚莺儿苦把东风骂
　　连理枝
　　闺情
　　暮霭生虚幌雪片飘如掌蝉鬓防松水沉香冷帘旌休敞望逺游孤客蜡煤消尽金钗坠响
　　生查子
　　春闺
　　河梁别妾时落叶纷庭榭春草已芊芊不见嘶骢马鹦鹉未知愁絮语将人骂小歩怨东风掩泪秋千下
　　夏夜
　　兰汤浴罢时箫局沈烟缕偷取逺山青描作眉儿谱茉莉几枝开小摘还频数香汗等闲消一阵黄昏雨
　　防綘唇
　　偶赠
　　歌按凉州灯前喜识春风面傍谁庭院碧玉闺中怨淡服新妆无语频凝盼思量徧幽情一线付与闲花片
　　初秋
　　急雨空阶西风乍入帘栊晓秋葵开了掩映疎篱小梦醒黄粱万斛愁如扫长安道驱驰人老都付闲花草
　　春霁
　　昨夜防防开窗霁色帘栊晓海棠绽了过雨红偏好横笛髙楼几许人嚬笑莺声老落英多少何处寻芳草
　　忆旧
　　帘押风柔伤心徃事斜阳里当年花底芍药栏同倚依旧芳菲歳月防流水春残矣乱红如绮草绿人千里
　　闺情
　　春困恹恹斜风细雨寒吹阁银屏珠箔苦把花枝缚虚倚薰笼旧事思量着情差错海棠零落对下秋千索
　　浣溪纱
　　春闺
　　深院秋千绣带轻衣沾香汗玉钗横最怜节气近清明怕见落英春欲暮倦开翠幌梦频惊碧桃花下戯调
　　莺
　　春怀
　　郊外提壶借草茵桃花春涨水粼粼暖风吹散隔溪云桞色暗催羇客泪莺声愁煞画楼人两般心事总沾
　　巾
　　菩萨蛮
　　花闲防蝶
　　人闲清昼抛书立绿隂深处蝉声急一树紫薇开翩翩引蝶来　篱边相逐舞摹作滕王谱槐老入新秋西风蝶也愁
　　悼亡
　　玳梁当日栖防燕碧桃花下防人面徃事耐思量银灯照晚妆　寳钿空瑟瑟愁煞西堂客肠断只三声长更与短更
　　春闺
　　乱鸦啼处春风晓流苏香暖金钩小晴影入窗纱街头卖杏花　鸳鸯初睡足偏堕云鬟绿拂镜试新妆低回问粉郎
　　题画扇
　　板桥流水湖山靓桃花人面红相映唤婢采芳兰妆成小歩防　苔侵罗袜湿爱向春风立莫问落花香当年悮阮郎
　　春雨
　　家山漠漠思千缕杏花零落亷纎雨燕语恨春归河桥柳絮飞　游骢何处驻野水棠梨路泥滑阻郊行芳堤悮早莺
　　暮春雨中十五弟归里
　　可怜九十春光尽南窗疎竹生新笋榆荚雨萧萧花寒夜寂寥　河桥埀柳折柳絮飞如雪茅店闭黄昏孤灯何处村
　　诉衷情
　　忆家
　　绿杨影里子规啼催得鬓丝丝撩人暮春天气画阁晩妆时　新柳困逺山低思依依五更细雨半夜归鸿一片花飞
　　咏莲
　　猩红弓様试风流贴地软香浮凌波巧笼纎笋锦幄倍清幽　莲折瓣月防钩玉温柔苔痕池上泥印花间尘迹楼头
　　卜筭子
　　闺晓
　　寳鸭被重薫茉莉香先透两两鸳鸯宿碧纱私语人知否　夜雨袅残灯朝露沾罗袖怪煞开奁促晓妆好梦浓如酒
　　喜雨
　　晨起火云生棋罢珠帘午暗送墙头夜合香粉蝶防飞去　汗滴透罗衣手倦挥纨素乍喜风来似故人几防榴花雨
　　巫山一段云
　　春宵
　　箫局微温候灯篝乍剪时端相带笑又佯推欲睡故迟迟　银蒜埀帘悄金钗落枕欹淡红袙袜映唇脂低问小名儿
　　减字木兰花
　　斋中防雨
　　绿窗才启雨过苔青阶似洗咫尺烟霞风动朱防芍药花　梦回如醉人语惊残鹦鹉睡三径谁开篱外多应二仲来
　　冯庄防海棠
　　埀杨别馆矗矗髙楼当翠巘草绿闲堦蛱蝶寻芳自徃来　主人何处客醉金巵愁日暮燕入谁家落尽东风第一花
　　立秋
　　西风暗换秋到碧梧金井畔人立斜曛望见家山一片云　香闺病后小槛疎防花影痩蟋蟀声催似爲多情宋玉来
　　偶忆
　　疎烟暮霭人在斜阳秋草外梦绕天涯知是当垆第几家　舞裙歌扇犹忆遏云花底防楚客愁多欲采芙蓉奈逺何
　　雨后
　　秋葵带露红满窗纱蝉满树不管闲愁倚杖浮云度画楼　雨丝风片消受新凉深小院蝶过谁家闲煞墙头夜合花
　　夕阳
　　风吹禾黍几阵萧萧山市雨秋色三分譲与渔家水竹村　藓阶独立万户声催双杵急柳外寒塘牛背归来正夕阳
　　好事近
　　归途
　　草短马蹄轻乱踏落红归去遥指杏花村里问酒家何处　一溪春水浸春云犹是来时路闰月东风未老天亦怜迟暮
　　绣带子
　　闲意
　　春色耐繁华车碾晴沙吹皱小桥池面杨柳逐风斜尘世几回嗟齐分付夜雨梨花东家蝴蝶却因何事
　　飞过西家
　　谒金门
　　新浴
　　人新沐波溅一枝寒玉半着轻罗香馥馥妆残重结束桃簟凉生綉缛小立漏声偏速换緉鞋儿刚一掬奈
　　何郎又促
　　忆秦娥
　　上谷怀古
　　涛声咽萧萧亭照金台月金台月千年易水爲谁寒热狗屠燕市风流絶荒田督亢飞残雪飞残雪悲风落
　　日今古消歇
　　茉莉
　　香风飏黄昏院落花初放花初放银灯试照别来无恙美人奁镜偏宜傍珠簪金络增新様增新様珊瑚枕
　　畔绿云鬟上
　　清平乐
　　西邨
　　塲空禾黍终嵗田家苦脱却朝衣耕瘠土闲逐樵歌渔鼓　溪翁提挈儿孙骑驴买醉前村野外人家如画柴扉灯火黄昏
　　洛阳春
　　元宵后雪
　　才过传柑佳夕晓窗飞雪重重帘幙落梨花总不碍灯和月　萧洒柴门尘絶又添春色踏歌声罢灞桥诗天未许风光歇
　　眉峰碧
　　春日
　　深院秋千罢细雨梨花夜晓起闲庭一片飞忍又见山桃谢　蛱蝶枝头挂苦忆前春话门外东风镜里顔背人无语斜阳下
　　锦堂春
　　闺情
　　绕砌试探芳信卷帘放出香烟小楼几阵亷纎雨寒食杏花天　鸾镜羞窥痩影鸳衾愁裹春眠呢喃唤醒深闺梦防燕到堂前
　　海棠春
　　夜雨
　　寂寥春院思千缕陌上柳新黄才吐暝色入西楼雁影沈南浦　黄昏灯火无情绪遣梦到家山犹阻惆怅打梨花防防飞窗雨
　　山花子
　　春愁
　　谩道春风不世情愁中吹上鬓边星归雁带来云外恨断肠声　日暖平芜晴牧马月明绮阁夜调笙无限韶光多少泪共谁评
　　眼儿媚
　　春昼
　　日射晴牕静无哗风袅柳枝斜有人深院凝妆独坐门掩桃花　追思徃日重回首心事付啼鸦隔墙笑语却疑春色只在隣家
　　柳梢青
　　春日
　　小雨才收平沙细草绿满西畴柳眼青归桃腮红晕人倚髙楼　家家绣幕帘钩春不管斜阳旅愁罗绮风前秋千影里马上墙头
　　阳台梦
　　悼亡
　　深秋院落房栊暮倚阑细数经行处浓香画幔挂珊瑚锁疎烟薄雾　空阶风飒飒吹散芳魂几缕一帘灯火又昏钟疼煞黄花雨
　　少年逰
　　春愁
　　啼莺恰恰到窗纱几缕晓烟斜此日春城汉宫传蜡散入五侯家　三分春色愁中度一半在梨花肠断黄昏酒醒残月门外卽天涯
　　醉花隂
　　临济村赏蔷薇
　　临水柴门槐影防只合幽人住篱落帯斜阳一架蔷薇习习香风度　緑隂碧藓开樽处客醉忘归去逺树杜鹃啼溪静林深疑是江南路
　　杏花天
　　花朝过金鱼池
　　莺声曲岸轻隂乍春水涨城南台榭谁家髙结秋千架人在卖花帘下　踏青鞵旧游重话记挟弹芳原试马杏花小雨西村社放了东风寛假
　　防调望江南
　　秋夜小饮
　　秋色好檐外晚凉天奕罢一樽携翠袖绿窗纎手弄氷弦二八正韶年　秋色好莫问夜何其风月蹉跎人老大十年心事鹭鸥知灯灺酒防时
　　浪淘沙
　　闺词
　　日影旧窗纱昼静藏鸦东风谨防牡丹芽珠箔深深垂绮户便是儿家　娇小鬓云斜暗度韶华春愁不减脸边霞綉得防鸳新画谱并蒂荷花
　　鹧鸪天
　　春雨
　　满载离愁聼晓鸡一天风雨昼凄凄朝来画艇春波滑云暗遥峯黛色低　魂欲断路还迷山深恼煞鹧鸪啼镜中珍重朱顔好指日防悬楚水西
　　金鳯钩
　　燕来
　　忽闻燕来何处向树底防防小语一春消息故人情重不爽佳期唯汝　自怜每被多情误频劝取不湏飞去絮泥衔得爲谁辛苦空傍人家门户
　　玉楼春
　　送春
　　花飞南陌东风暮肠断王孙芳草路绿槐影里雨初晴黄鸟声中春暗去　乱山叠叠防无数故国遥遮云外树一年佳景等闲抛好梦欲寻无覔处
　　南乡子
　　柳村小憩
　　近郭遍青畴深柳孤村杜若洲菡蓞自开还自落悠悠野水闲云泛白鸥　斜卧绿隂稠瓜种东陵覔故侯小阮柴扃留夕照飕飕蝉咽西风满地愁
　　春暮
　　深院雨亷纎燕子飞来故傍檐清昼困人无气力酣酣浅晕腮防印枕函　新様剪轻衫独坐凝妆倚镜奁闻道春风将暮也厌厌开尽桃花不卷帘
　　雨中花【第四体】
　　听雨
　　百尺楼中香一缕梦乍醒庄生栩栩栖半畆烟云几竿修竹咫尺潇湘浦　跌坐埀帘浑不语聼淅沥落英无数怪风袅孤灯凉生衫袖多是芭蕉雨
　　踏莎行
　　西郊观荷
　　髙柳蝉声逺山霁色田田菱叶呈秋碧陂塘咫尺隔红尘荷香不傍红尘客　露缀蒲桃风行几席稻花开处黄云结渔村荻浦是吾家十年噩梦同君説
　　暮春
　　莺啭林梢蜨沾粉絮押帘银蒜牵蛛缕鸳鸯幔揭鬰金寒秋千索挂东风暮　绿暗西园雁沉南浦檀郎骄马知何处章台街里片花飞红粉楼中三月雨
　　小重山
　　寒食
　　春水溶溶寒食天王孙芳草绿上风鸢深闺帘外玉钩闲人何在一半傍秋千　堤外打榆钱酒旗频驻马杏花烟莺声啭出画楼前牢记取年少有金丸










　　十五家词巻三
　　钦定四库全书
　　十五家词巻四　　　　　　　休宁孙黙编梁清标棠村词中
　　中调
　　临江仙
　　初春
　　花市歌楼帘半卷六街酒碧灯红家家行乐醉春风五陵年少何处系逰骢　小妇新妆蝉翼巧那知愁上眉峰埀垂桞色夕阳中陌头惊见悔却覔侯封
　　蝶恋花
　　秋夜
　　御裌凉生衣袂早雁宿沙洲处处开红蓼月满闗河凋塞草一声玉笛征人老　促织催寒秋思好剪烛西窗叹息知音少倚杖登楼恣逺眺白云片片西山小
　　宋茘裳观察招饮观剧次阮亭韵
　　榆荚风清飘蜀缬水涨银塘才过清明节绛蜡金樽歌未歇柳花槛外飞如雪　旧事甘陵翻数阕今昔闗情优孟真竒絶丝管啁啾声渐彻鱼龙波底揺残月
　　人日
　　红日窥窗春意逗剪防爲人戴胜今朝又睡起尚嗔人语骤晓妆无力东风透　轻暖轻寒浑似旧笑问檀郎騐取腰肥痩六博闺中夸胜手鬓边不觉金钗溜
　　钗头鳯
　　闺怨
　　帘栊悄流苏小熏笼斜倚香还袅欢方嫩愁来顿纎腰非旧湘裙争寸褪褪褪　钗轻掉梅如笑银缸生晕灯花爆春将近鸿无信天涯人逺金钱难问恨恨恨
　　一剪梅
　　闺词
　　宛宛氷轮上画楼聼罢更筹熏罢衾裯画眉人是旧风流对面温柔背面娇羞　双结灯花两意投一晌低头半晌廻眸玉猊烟冷睡还休倚了香篝褪了莲勾
　　题画扇
　　翠巘遥连起白云岚色当门树影当门平坡如掌静无尘何处闲人来访闲人　茆屋匡床几度春花鸟相亲风月相亲寒香一抹暗消魂雪意三分梅信三分
　　锦帐春
　　春暮
　　柳色揺金莺声如剪谁打叠春光成片落花风寒食雨想海棠睡晚重帘深院　何限离情这般消遣收拾去韶光一半语东君留暮景把芳菲莫卷人归非逺
　　苏幙遮
　　寒食
　　杏花烟榆荚雨绿映平桥又见春如许油壁车轻寒食路细草芳樽邀取春光驻　啭莺楼归雁浦桞外梨梢愁煞长亭暮天意也知离别苦片片轻云遮断行人处
　　渔家傲
　　雨后
　　小雨才收风谡谡修篁交响防干曲澄湛一鸂浴酣睡足鸟啼疑傍山家宿　潇洒闲阶桐覆屋花开花落无拘束门外任他车马簇人新沐鬓云低映窗纱绿
　　闲居
　　朝霁窥窗三径晓草堂昼静闻啼鸟插槿编篱随意好云自到落英一任西风扫　啜茗摊书尘事少开残黄菊寒催早蚁战蜂围何日了青门道回头不满山人笑
　　醉春风
　　除夕
　　春色浑如昨烧烛闻宵柝追思徃事总成尘错错错出岫闲云防机鸥鸟那堪躭阁　三载甘萧索又被浮名缚重来人事一翻新薄薄薄爆竹声中屠苏杯底且同斟酌
　　行香子
　　登斋中小楼
　　雾敛髙旻楼敞无尘卷残霞恰受斜曛俯凭飞槛逺眺城闉防花如绣山如沐草如茵　绿窗窈窕碧树缤纷傍朱栏怪石嶙峋竒书堪把浊酒重斟喜冬宜雪秋宜月夏宜云
　　春日过中山雪海留宿唐城
　　古道斜曛野水孤村暂停骖频叩柴门故人相劳握手开樽防三眠桞千畆稲一川云　抵掌髙论酒罢灯昏问乾坤得失谁分尘缨堪濯三径犹存是柴桑里隆中宅武陵津
　　锦纒道
　　初度
　　氷雪柴门寂寞歳寒时候跳防丸悬弧今又风尘澒洞人非旧剰得闲身浪逐波叟　叹种种顚毛不堪回首春醸熟好烹羔剪韭佳人翠袖殷勤且主盟花月漫説经纶手
　　江城子
　　书屋新成
　　蕉林新馆旧槐风日初红上帘栊棐几藜床窈窕绿窗中曲曲防干花径小谁是主有卢鸿　楼头虚敞月溶溶淡烟笼逺山峰客至开樽随分两三钟
　　恩赐闲居容懒慢身外事任天公
　　千秋嵗
　　长至泊庐山下
　　遥青缥缈彭蠡湖天晓葭管动阳回早香闺添防线画阁熏龙脑人何处楼船官烛寒相照　星渚环山堞战垒埋荒草伤徃迹浑如扫炉峰烟未改鹿洞云还绕涛万叠月明一防匡庐小
　　柳初新
　　冬词
　　晴檐飞雪帘栊防翠被篆添香缕海棠睡足脸潮防晕钗落鬓横斜雾红上琐窗如许恼侍儿催人匆遽　纎手牵郎且住怯朝寒枕傍低语眉心频蹙楚腰半軃不尽怨云愁雨欲起又同偎倚最难聼鹦哥声絮
　　千秋嵗引
　　除夕
　　客舍东风髙城夜角灯火千家闭楼阁谁将物华妆防就偏遗旅况寒如昨颂椒篇屠苏酒成差错　闻説笙歌归院落闻説画堂垂绣幕爆竹声声总萧索浮踪滞留残腊后音书悔订春前约梦儿中枕儿上休忘却
　　茉莉
　　末丽
　　正苦薰风早清芬细裛黄昏后覔枝寻叶翩翩蕚影引惹动闲庭蛱蝶摘来缀寳髻瑶钗盈盈暗添笑靥　花神有意巧批了风流牒新沐罢晚妆宁帖斜簮緑鬓恰宜衬芙蓉颊伴鹣鹣枕上粉脂融浃众香国魂梦贴
　　鱼逰春水
　　上谷立春
　　东风开晓市晴照金台云气紫春来天上巷陌渐薰罗绮玉烛长调禁苑中锦韀争试防尘里吹笛一声画楼独倚　三辅名城髙起又见髩边新燕子青幡兼遇灯宵韶光信美闺人划损钗头鳯羇客愁倾樽内蚁归梦如酲流年似水
　　东风齐着力
　　立春
　　郊外青幡盘中生菜人乐时康惠风布满春水防横塘竞戏鱼龙角觝朱楼上小妇笙簧映钗色剪花防燕香裛罗裳　莫问鬓边霜百年内能消几个欢场黛眉巧画半醉倚银釭肯负籖声烛影酬良夜细语平章喜公道不分冷暖惟有东皇





　　十五家词巻四
　　钦定四库全书
　　十五家词巻五　　　　　　　休寜孙黙编梁清标棠村词下
　　长调
　　满江红
　　栢棠村赏牡丹
　　春草孤村茅亭立老槐如昨香满院名花倾国临风绰约三径才开佳客至一樽细雨同斟酌叹十年宦海歴风尘空躭阁　钟鼎业波涛恶林壑里无拘缚趂日长体健留连芳蕚屋角逺山青欲滴溪边钓艇鱼新跃防眼前世事谩闗情秋云薄
　　题柳村渔乐图用吕居仁韵
　　万柳藏村人家住白鸥溪曲但编篱插槿结茅爲屋门外浅汀清似练窗前抱膝人如玉雨才收荡漾两三舟冲波绿　堪对酒陶潜菊宜啸咏王猷竹羡渔翁妇子何荣何辱画阁朱门雕谢了浮家泛宅随时足只一竿明月不须钱烹鱼熟
　　夏日晋陵陆恂若过访留饮
　　小隐柴荆有嘉客逺寻茅屋侵屐齿槛横浮翠砌添新绿帝里旧逰蝴蝶梦田间今和渔樵曲几年来世事似浮云多翻覆　槐风起凉生粟雷雨过花如沐且论文把酒更开棋局此夕莫愁银箭急明朝又向红尘逐问东篱菊绽可重来村醪熟
　　髙司宼召饮园亭
　　司宼风流归来筑柳塘花屋帘半卷西山烟霭北堂丝竹洛下耆英年齿防翠眉低唱顔如玉论人间底事最闗情芳樽绿　敦交谊羞流俗怜旅客防荣辱醉良宵灯火举觞相属已下青衫司马泪寜堪重顾周郎曲愿同君携手混渔樵何仆仆
　　悼亡
　　造物如何遽收拾鸳鸯牒早把香天粉井劫尘埋了初拟鹿门同载去那知更踏长安道到如今白首送青春真顚倒　蜃市结风鬟袅午梦醒槐宫杳想定情良夜倚灯人小紫蟹黄英难共醉都堪摹作凄凉稿对西风独立哭斜阳闲花草
　　寿敬哉宗伯
　　洛下樽开羡龙马精神奕奕称觞处西山佳气南皮词客曵履容台兴礼乐拂衣棋墅娱泉石傍晴窗纨素画沧洲烟云碧　斟法醖鹅笙炙纷舞袖乌衣集正小春时节肯教虚掷鳯羽朝回频问寝蝇头花底闲濡笔论长安福寿更谁同君无匹
　　过黄梁梦有感
　　官桞参差消磨尽英雄多少问华胥逺近黄梁迟早仙侣已随云影去行人又上邯郸道怪枕中日月一何长河山小　村市畔墟烟袅亭榭外残荷老任开山汗马闲花野草壁上痴人争説梦那知醒里多顚倒倩西风一夜卷空花都堪扫
　　舟泊滕王阁下
　　淼淼寒涛防百尺蜃楼髙结问此地何年画栋几时明月帝子阁空云已散词人赋就名还揭下长防对酒数慿阑江天雪　帘卷处岚光叠霞影外沙沉铁叹楼船组甲当年烟灭鹢首凄清鳬雁度波心瀺灂鱼龙咽搅笙歌客醉旧江山乡心切
　　玉漏迟
　　闺思
　　篆烟消锦幄愁中又听漏声催早防罢残妆绣被暗生寒峭想像前宵好梦剰痩影兰缸相照灯晕小雁鸿报到归人犹杳　消息试探梅花待漏泄春光可同欢笑欹枕钗横画楼几番慵眺一纸音书寄语问白髪近添多少奁镜悄眉峰爲谁频扫
　　瑶台第一层
　　江亭防集
　　万里羊城今咫尺飞防幕府留舣舟三水帘开珠箔幢拥清油海天烟暖瘴岭客来一洗羇愁喜春早正红生亭榭绿满汀洲　朋俦主人情重鳯笙龙笛夜啁啾尉陀台畔田横岛外半醉江楼对蛮方节钺把手处头鬓霜稠转歌喉问谁占星使到自神州
　　玉烛新
　　乙酉元日
　　雪晴开曙早防徧布王正条风拂晓轻烟丽日椒觞暖共説丰年佳兆春衣儿女喜得嵗樽前频绕山中卧击壌清时追随牧童村老　回思当日
　　先皇正颁赐天厨云和缥缈大酺同庆陪鸳鹭毎近龙顔欢笑孤臣无状此际包容非小今何幸放逐沧浪尚安覆帱
　　水调歌头
　　寄怀王敬哉宗伯
　　椒酒催残腊防胜鬭新妍回首青门分袂离别再经年遥想柳堂深处春夕烧灯嘉会酬和白云篇记忆山中客频爲寄鱼笺　香一缕书数巻只髙眠当时忝窃师门同学又同官君近
　　九重天上我在北潭池畔相望各风烟何日重携手身健且加餐
　　春夜郝雪海侍御自都门还过邸中
　　把袂东风里斜日驻青骢携来天上春色慰我客途穷夜话旧逰燕市惆怅河山已邈聚散酒罏中抵掌论今古尘世几英雄　剪银烛歌白雪调谁同怜君国士十载蓑笠尚飘蓬犹是当年河朔慷慨风流未坠领袖有诸公且共樽前醉心事托飞鸿
　　满庭芳
　　观女伶演淮隂故事
　　绛烛清宵彩云华馆蛮腰细舞廻风婵娟忽变绣袄染猩红锁甲艶分雪色兠鍪小防颊芙蓉毺映将军红粉锦繖黛眉同　登坛当日事衣冠优孟写出偏工叹英雄佳丽一様飘蓬飞絮落花旧恨谁怜取桃李春秾乘月夜衣香人面莫放酒杯空
　　寄酬申鳬盟
　　河朔才名传家忠孝词塲共羡隂何故人纨扇赠我惠风多别后停云一载遥山矗马服嵯峨烛天剪西窗鸡黍怅望阻滹沱　荆扉尝昼掩老渔相逐雨笠烟蓑任世情翻覆衮衮颓波悬想洺醪已熟髙卧处对酒当歌拟他日沧浪携手长啸踏青萝
　　立秋
　　茅屋三间槐庭一叶金风乍入绳床年年此际凉思满奚囊廿载黄粱梦境一撒手转眼荒唐闲消受幽花文蜨秋水玉簪香　商量喜计日东篱绽蕋紫蟹迎霜问谁家新醸早熟先尝万事休教挂齿惊魂魄利锁名缰登髙处逺山萧飒孤雁度斜阳
　　中秋
　　细雨才收浮云乍敛西风卷雾初晴香飘桂子秋草满闲庭入夜氷轮当午小楼外碧巘纵横防茫里万家灯火树色暝烟平　毺纷舞袖红牙按拍小妇鸣筝任玉绳低转客醉沾缨十载东华旧梦囘首处心悸神惊趂佳节空明如洗坐待月华生
　　城南泛舟
　　城绕春流堤藏萧寺人家半倚晴溪轻风暖日布谷数声啼一棹船如天上闗情处岸草萋萋空回首故园柳色烟景望中迷　依稀想此日清明近也桃杏开时叹蹉跎踪迹物换星移举网鲜鳞入手开笑口聊醉春巵酒阑后斜阳驻马目断画桥西
　　烛影揺红
　　正月十四夜
　　绮户轻寒千门不闭楼台晚丽谯吹歇罢葳防九陌香尘满何处箫声近逺试华灯春风庭院闲身天许游冶塲中留连歌管　暗想当年团圞儿女清宵宴翠眉低唱漏声沈绛烛西窗剪此夕人移物换频搔首霜侵鬓短月明依旧火树光揺星桥烟暖
　　帝台春
　　春怀
　　晴日炙雪初消池水碧游鲤负氷好鸟窥人闲愁増剧追忆年时香阁里携手防故山春色奈而今恼乱东风偏吹孤客　春犹昔浑暗掷人咫尺何从覔叹陌上青青又生芳草薄暮绿烟如织湖海气难一旦减儿女泪已千行滴渐近了花朝怕重提寒食
　　夏初临
　　初夏
　　蔽日初槐啼花娇鸟疎篱渐长新篁永昼人闲薰炉细细焚香谩夸世路名塲逺风波碧簟清凉蝶须坠粉鱼吹苹末莺防笙簧　好书堪把苦茗频斟湘帘半卷燕子飞忙香闺防陆倦来午梦偏长小立斜阳映纱厨笑防残妆耐平章无边风月自在年光
　　孤鸾
　　壬子除夕
　　禁城喧热正爆竹声催漏铜风咽小阁孤灯徃事向谁重说春到何家庭院助新愁满门氷雪枉有屠苏岁酒恨椒花颂絶　想五矦甲第欢无歇把龙笛鵞笙檀口吹彻那管寒衾薄有人儿凄切珊珊玉珂初动又趋朝晓鸡时节试问明镜里添几茎华髪
　　防防燕
　　感怀
　　萧萧易水问何事春来助人凄恻苹香柳嫩妍景任教抛掷聊话郎山雨夕又梦绕潭固烟色纷纭身世多般已见雁飞南北　谁遣头须顿白怕纵有春风也难消得壮怀无奈说甚肝肠铁石况听髙楼防笛盼不到渔蓑消息试防陌草青青正是杜陵寒食
　　玉蝴蝶
　　棠村防牡丹
　　报道西村花发春风一夕香满疎栏载酒携笙亭畔淡淡云烟防轻隂新篁院宇翻翠浪绿野平田草芊绵花名倾国蛱蝶蹁跹　留连芳郊细马红妆埀袖一笑嫣然银甲调筝几多心事入眉弯岂相逄琵琶江上浑不譲棋墅东山耐人防斜阳松影倦马知还
　　绛都春
　　上幸真定恭赋
　　霓旌羽葆防玉勒飞尘翠华临早雨洒郊原风静天街开驰道红云防龙旂晓黄衣是
　　圣人年少万家环拥千官拜舞共瞻
　　竒表　非小名城三辅人何幸得覩
　　天顔微笑猎罢长杨月色甲光寒相照残星夜角营门悄恩浩荡村墟无扰雪中黄竹歌成争传
　　睿藻
　　万年欢
　　元夕
　　午夜晴烟早六街灯火交侵明月春树人家遥傍帝城双阙迤逦钿车成列軃罗袖肤光欺雪春山澹止水盈盈笑防帘幙风揭　清丝凄切楼头少妇鸣筝坐幽恨难说白马金鞭知向谁行游歇舞榭酒阑烛灭矦门闭内筵重设空竚望薄幸归来深闺眉翠双结
　　念奴娇
　　夏夜
　　凉侵疎簟防星河渐转频催城柝百合香匀新浴罢月照残妆绰约纨扇初停氷肌无汗重试罗衫薄花隂携手一枝轻罥钗落　闻道世态浮云长安棋局俯仰成今昨人在瑶台清露下消受藤牀珠箔横笛髙楼鸣蝉满树尘事浑抛却西风转眼又惊吹到帘阁
　　送家光禄兄北上
　　西山荐爽堪拄笏飘坠井梧一叶门外骊驹争祖道分序雁行南北十载亲闱两悲风木种种颠毛白老成髙卧静防车马心折　正逄乞巧针楼天孙会合惆怅人闲别
　　主圣时清湏一出岂得久淹泉石事了拂衣功成身退早遂渔樵业雕丘无恙韩溪同泛烟月
　　遣兴
　　十年京国空孟浪觧组一身如叶浩荡凉飇来木末霜满滹沱河北俛首浮名惊心世路回想头堪白书生傲骨腰围寕使轻折　取潦倒词塲醉眠锦瑟挥手红尘别茅屋三间容膝了何必平泉奇石雨笠云蓑闲花野草管领幽人业江山无尽莫教辜负风月
　　家光禄西庐习静再叠前韵
　　繁华过眼防古今得失浮云飘叶暑徃寒来驹隙影早见塞鸿辞北槐国无喧渔村髙枕忍负洲苹白东华翘首羊肠空叹千折　闻说重理蒲团再安丹灶不与家人别况有玉清堪共隐奚用受书黄石蕉露研朱松风啜茗勾当山居业他时出访杖藜同踏萝月
　　赠同年魏莲陆并祝初度
　　纸窗茅屋有先生抱膝小门廻折荒径全萦书带草床上凝尘满席五马归来三间髙卧独耐袁安雪萧然环堵猪肝肻使轻说　闻道初度佳辰墙头过酒剪烛招狂客万事何如杯在手莫问新来华髪栗里琴樽厐公夫妇嵗嵗娱泉石故人寒邸梦留斋畔凉月
　　悼亡
　　啼猿声里正萧疎一片霜天秋色弦续鸾胶防两两比异连枝无别洛浦珠沈湘灵瑟冷剰有寒螀咽钟情我軰那堪兰蕙重折　囘首灯火春宵茗炉佳夕鸳枕偎犹热留得零香余粉在种就柔肠千结爲问飞琼还归天上可忆来时节蚕丝难尽梦回帘外残月
　　寿退谷先生
　　圣朝遗老拥琴樽图史婆娑清昼传得闗闽当日学独把残编穷究道在斯人晴窗髙卧闲却经纶手一庭风雪喜当介眉时候　绕膝防袖重重持觞共祝宰相山中久谢客著书多嵗月小阁藤深松茂鹤髪丹顔慿烟云好供养容如旧春风盈坐笑防车马驰骤
　　念奴娇【第九体】
　　江行用东坡韵
　　吴头楚尾挂长防别是一般风物白浪排空天作堑界破东南半壁逺树微茫遥峯断续夹岸霜如雪烟波无恙消磨几许人杰　坐听鼓吹中流候风回五两棹歌齐发向晚推窗指顾中数防渔灯明灭牛斗浮槎乡闗囘首处顿更毛空江渺渺慿防凉转新月
　　过绿柳长廊有感
　　滹沱南陌忆当年绿柳依依堪折夹道长条张翠幄清影寒生六月汗滴征衫尘飞驿路到此清凉别今来驻马浓隂一旦残缺　闻道旧日隋堤春来渭树空有蝉声咽可惜长廊烟雾冷转眼繁英销歇莫问秋风树犹如此何况三千发长途搔首愁听枝上啼鴂
　　舟发章门杨陶云载梨园置酒叙别
　　江城如画雪初晴渺渺长天空碧好友轻防携酒到载得满船春色吴下秦青新翻乐府横吹宁王笛旅怀无奈茫茫对此交集　怜我海角浮踪逄君迁客相对头堪白舞罢柘枝歌子夜搅起鱼龙窟宅杜牧情多司空见惯懊恼红灯夕地邻湓浦青衫今日重湿
　　大江西上曲
　　寄罗载越中
　　兰桡画桨岭南舟共泛湖天寥廓髯客扬舲兰渚去折柳滕王髙阁江上登楼樽前击鉢转眼分今昨云山千叠旧游顿尔萧索　闻道戍堞烽烟戈船鼙鼓宛委军声恶当日应徐无恙否八口可安林壑阮瑀从军陈琳草檄岂叹功名薄爲询罗隐壮怀肯令飘泊
　　双头莲
　　岭南元夜
　　海外繁华防綘烛围红星毬初放蛮鞾锦障月影里忘却乡愁孤况暗想京国灯宵阻云山千障春一様紫陌香尘有无钿车来徃　慿仗午夜笙箫把军烽静偃消除兵象江湖晚涨烧火树妆防羊城尤壮听罢白苎吴歈有周郎座上天万里对酒当歌相防忾慷
　　桂枝香
　　中秋
　　西风帘幙防花影移阶蕉隂绰约三五良宵正永小罗杯酌三年幸订渔樵侣伴闲云轻鸥孤鹤鹿门夫妇竹溪賔友柴桑篱落　任清露凉侵袂薄对扶疎丛桂此景非恶渐敛浮云夜半月临虚阁庾楼人坐氷壶里欲乘鸾飞向寥廓且尽醉休论尘世受他羁缚
　　海天濶处
　　赠越中罗载
　　朅来髯客江东楼船把袂波如练长篇短咏抽毫伸纸乌丝蚕茧七子菁英六朝金粉风流非逺任青鞋布袜穷闗塞名山乔岳逰踪徧　行笈图书数巻几悲歌黄金台畔探竒禹穴临池兰渚声华早擅雪苑开樽旗亭观伎词塲消遣问相如可有临卭重客子虚谁荐
　　昼锦堂
　　送二兄
　　予告归里
　　鸦乱斜阳林吹寒籁极目秋满燕闗惆怅无端别绪又送兄还去逐平沙孤雁影何堪城阙菊花天
　　君恩重赐沐清时风携两袖归田　离筵樽酒外骊唱里白云遮断家山忆昔惊涛骇浪共与廻旋喜防新结渔樵侣愧余犹滞鹭鹓班频囘首闲尽故园丛桂并隐何年
　　忆旧游
　　雪中感怀
　　想秋原衰柳细雨潇潇魂断河梁日月曽无几早寒风朔雪吹到茅堂孤踪久辞防阙谁识旧刘郎幸同好犹存悲歌对酒共说
　　先皇　草草思前事叹物换时移空费推详问菊松三径奈暮云缥缈难认柴桑梅香漏泄春信归梦绕横塘听何处髙楼一声玉笛涙千行
　　绮罗香
　　十六夜
　　晓雪才晴华灯再耀妆防春城如昼一刻千金欲买良宵无价曲防倚檀口瑶笙六街骋玉鞭骄马气氤氲飞霰雕檐银花钗色光相射　绣窗眉妩试防似昔年京兆风流重话防吐芙蓉处处酒旗歌榭桥边女笑倩人扶笛里梅落来堪把抛红豆谁结同心趂蟾蜍渐下
　　春云怨
　　闺怨
　　疎灯薄暮又一声归雁飞来平楚门掩东风尘生寳箧流年惊暗度防线慵拈烛花频剪旧怨新愁漫空数卓氏孤吟班姬团扇无奈人躭悮　王孙玉勒知何处把三星誓约翻云覆雨去矣朱顔渐非故零乱飞蓬恼煞窗前莺啼春树梦罢闗山酒醒残月极目凄凉南浦
　　春从天上来
　　寿蔡中丞
　　绮户祥烟正身退功成部曲萧闲豫章旌节淮海歌弦手持半壁江天问先生何事人未老偃仰平泉乐清时羡賔朋北海丝竹东山　松径药防楚楚听瀑布潺湲映带竒峦花舞毬塲云凝金埒矦鲭法醖开筵戏斑衣进酒列棨防七叶貂蝉醉酡顔飱梨旧事辟谷当年
　　喜迁莺
　　夏日遣兴
　　蕉林雨歇正寳篆香温瓶荷芳彻棐几摊书湘帘伏枕愁煞利名塲客消受薰笼茶椀闲度草间飞蝶最爱是傍萧萧疎竹林梢新月　凄切闗情处逺树蝉声又値清秋节白堕三杯红绡一曲説甚济时豪杰小构数椽茅屋图画琴尊罗列且白眼任花开花落隂晴圆缺
　　寿芝麓宗伯
　　堂罗丝竹正葭琯灰飞春回寒谷江左风流东京部党共识当年耆宿执法风生台阁借箸禁中颇牧烽火静向南宫曵履望髙钧轴　蒿目忧国处两鬓丝丝欲救苍生哭对客抽毫张灯击鉢不数词塲潘陆歴尽险身健嘉日莫辞醁趋朝罢领鳯城烟月清宵顾曲
　　永遇乐
　　九日
　　篱菊凝霜井梧零露雁飞平楚何处秋声小庭淅沥无奈情千缕登髙送目手把茱茰生受淡烟疎雨叹良时几年虗度总付东华尘土　古今得失人生聚散浑似落英无数戏马台空龙山帽冷风月还如许闲抛书帙笑引清樽防取绿窓眉妩莫更使愁蜂怨蝶香寒别浦
　　戏拟催妆
　　帘阁香温蓝田烟暖小春时节河鼓初临天孙将渡鹊报人间匹鳯台许跨鸾胶重续自笑温郎非昔对氷清人惭叔寳争道门防气色　鸳鸯翼并芙蓉綉隐珍重定情佳夕庑下齐眉五噫成咏举案传先泽鹿车共载丹崖偕老嵗嵗欢如今日好倩语新妆早试逺山黛碧
　　花心动
　　元夜
　　上谷风和夜溶溶香车六街阗咽灯火朱楼弦管清尊共赏太平佳节谁家少妇帘栊里喧笑语绮罗轻揭客懐乱敝裘独拥小门残雪　闲把年时细说尽玉漏声沈鳯箫吹歇桦烛春闺眉妩纱牕兰麝绣帏频爇无端辜负鸳鸯梦郎山畔冷衾如铁酒醒处星桥淡烟斜月
　　望海潮
　　镇阳怀古
　　雄风河朔燕南都防名城古说中山带绕滹沱屏开恒岳连营劔倚青天主父故宫闲叹霸图灰刼鹿走邯郸璧返相如坟髙颇牧总荒烟　军声成德当年有北潭舞榭赵苑歌弦菡萏送香菰菱映水秋来依旧争妍衰草冷平原信陵立功后结客空传战垒乌啼笛吹闗戍夕阳寒
　　大圣乐
　　春闺
　　奁镜初开流苏乍暖启窗犹寒引螺黛巧画双眉寳鸭频添香篆袅袅轻烟才换春衫慵出手向梅蕚凝妆子细防绣帘日永莺花无赖珍重芳年　东风又到芳草渐柳色依依驻锦鞯语金闺夫壻椒酒防胜莫负清欢世事何慿韶华易去一瓣皈依大士前人无恙祝天长地久被底文鸳
　　过秦楼
　　吴城雨中
　　树隐千章风轻五两堤畔人家容与柴门照水沙岸连樯一片吴城烟雨遥望晓卷踈帘小妇凝妆映窗眉妩叹天涯客子三千余里雁沉江浦　空闻説白苎江东锦防南国颠倒醉乡歌舞寒林半落霜叶犹红愁见鳬鸥孤屿更羡髙风此邦孺子荒亭云卿黄土问江山万古茫茫今夜梦囘何处
　　霜飞叶
　　冬日寄怀杜子静
　　小斋寒冽疎灯烬故人梦牵梁月贫交鲍管等轻尘叹世情非昔极望里五云清切防鱼频寄田间客防今古茫茫问谁是市中屠狗西州豪杰　犹忆祖帐青门河梁抗手不数阳闗三叠归来松菊未荒芜已自合鸠拙霸陵老岂因人热当年对酒燕山雪怅离羣回首处碣石风髙滹沱氷结
　　洞庭春色
　　次韵寄答松陵徐电发
　　独歩江东羣推孝穆志在千秋尽词华潘陆恣情采撷新声秦柳匠意研求入洛才人追二俊遇倾葢公卿便驻驺吾衰矣防中原鞭弭输与林邱　当年陈琳阮瑀草檄处名满诸侯羡扁舟书剑五湖烟月春城丝管六代歌楼樽酒旗亭风雅防料此际欧阳放出头西陵畔听江潮怒发笑引吴钩
　　归舟
　　万里河梁五羊归櫂夹路春风防荔枝洲畔沉香浦外帘开楼阁防动艨艟载得珠江花鸟去更千歩香薰两袖浓斜阳岸正袍青草绿衣染鹃红　簏藏罗浮旧茧早办取舞蝶纱笼问踏歌蛮乐穿花逰女寻芳何地拾翠谁从抛却南天烟月暖喜北望长安紫气重骊歌里听兰桡笳鼔惊起鼍宫【岭南有千歩香草】
　　沁园春
　　咏美人足
　　锦束温香罗藏暖玉行来欲仙偏帘栊小歩风吹倒褪池塘淡竚苔防轻弹芳径无声纎尘不动荡漾湘裙月一弯秋千罢将跟儿慢拽笑倚郎肩　登楼更怕春寒好爱惜相偎把握间想娇憨欲睡重纒绣带防腾未起半落红莲笋印留痕凌波助态欵欵低回宻意传描新様似寒梅痩影掩映窗前
　　登望湖亭
　　潋灔湖光黛染遥山送目方赊喜红亭俯立一天防影白波东去几缕残霞方寸乡心迢遥水驿愁絶风涛博望槎徘徊处有喧阗列肆烟火千家　神祠击鼓鸣笳想吴楚当年鬭丽华任青帘贳酒醉眠贾舶牙樯吹角惊起栖鸦横槊雄才登楼客况消尽江头野草花云烟濶正台连蛟蜃人侣鱼虾
　　贺新郎
　　蛟门纳姬次芝麓宗伯韵
　　锦幄红霞巻赋催妆鹊桥已驾青鸾先遣才子广陵年尚少下直墨华犹奁镜伴乌丝蚕茧携得御炉香满袖正天孙初渡银河浅京兆笔晴窗展　逺山肯使眉痕显倦支頥流苏低亚筠笼微扁吹罢鳯箫闲对奕乱局湏慿猧犬吟蟋蟀西堂愁免欲博琴台人一笑觧鹴裘好向炉头典莲漏永闻缸剪
　　元夜用顾庵学士韵赠蛟门
　　十里珠帘巻徧烧灯暗尘随马钿车齐遣缥缈箫声明月下更喜露华初寒犹峭春衣重茧花市歌楼牙拍按正御沟氷泮流澌浅火树合星桥展　晩妆才试芙蓉显倚银屏归人未卜金钗划扁门外锦鞯何处客频嘱系铃小犬寻好梦香衾权免午夜大酺人竞醉罢严城鱼钥金吾典听玉漏东风剪
　　九日
　　风雨开茅屋报昨夜东篱才放一枝黄菊再度重阳柴桑里过酒隣墙非俗好受享灯青樽绿身健喜逄佳客至把茱茰仔细防何足贪漏永剪桦烛　髙楼已纵登临目最闗情遥叠翠澄溪拕玉老去悲秋萧萧髪魂梦偏宜乡曲况几阵霜鸿南逐天上故人频劝驾奈山中猿鹤怜幽独谁更觧清闲福
　　玉女揺仙佩
　　暮春泛舟
　　长堤柳影绿满东郊十里芳湖如镜举网烹鲜行防载酒重续当年佳兴风月谁偏领况主人情重肯虗妍景早防取青鞋布袜正是姚黄魏紫相映无奈遇知心娇小情痴勾人酩酊　慿仗兰桡画桨箫鼓中流潋灔素波千顷韦曲胜逰旗亭嘉防今古风流堪并城角楼烟暝怎消得杜牧疎狂心性趂落日仙舟容与佳人拾翠春将去也君须省好留待夜珠光迸














　　十五家词巻五
　　钦定四库全书
　　十五家词巻六　　　　　　　休寜孙黙编宋琬二乡亭词上
　　莱阳宋荔裳先生以文章名海内久矣乃人称其登临防集之暇好为小词甫脱藁辄为好事袖去尚书红杏郎中花影之句恒津津人齿颊间云间读安雅堂所载古文辞暨各体韵语絶似昌黎庐陵诸大家与建安开元时人不禁叹曰美哉泱泱乎东海之风于鳞以后一人而已頋以未得读其诗余为恨一日先生驻骖五茸得追随杖履采莼淀湖翫月九峯歴夀梦之遗墟吊平原之故馆夕阳蔓草流水寒鸦相与徘徊不忍去于是出其奚囊中诸长调歌之多商羽之音秋飇拂林哀泉动壑不足喻其峥嵘萧瑟也已而置酒名园银屏绛蜡掩映扵花榭竹屿间檀板红牙肉倡丝和先生复出其小令为曼声歌之如新筝乍调雏莺初啭尖佻新艳不数齐梁子夜读曲诸歌噫观止矣湖海之作伧父辛刘闺帷之制衙官秦栁此真子建天人之才邯郸生能不为之咋舌汗下乎余尝谓之曰不朽之道人患其少公患其多岂欲占尽文苑诸家耶抑公以生平风波危惧跋胡防尾者尚少而更将深造物之忌耶先生为之扪腹微笑而已云间董俞撰
　　小令
　　梦江南
　　湖上早春
　　郎有约草草画双蛾行到西陵松栢下游人争似蜜蜂多偷眼送春波
　　其二
　　妆阁外一带緑杨烟冶叶倡条今尽矣春来那得到三眠何处系郎船
　　忆王孙
　　菊花有名二乔者一朶中紫白各半盖异种也
　　前身曽喜嫁周郎近托柴桑处士庄姊妹争如鬬草强效鸳鸯偷得徐娘半面妆
　　闺怨四首
　　丝丝娇栁逐风斜晓日曈昽掩碧纱强起还慵理鬓鸦白杨花犹自多情入妾家
　　其二
　　越来溪上采莲舟偷照蛾眉向浅流女伴相呼怕举头羡沙鸥飞去飞来只自由
　　其三
　　儿家门对白苹洲夫婿经年事逺逰杨栁青青古渡头恨轻舟不载郎归载妾愁
　　其四
　　空房胆怯梦多讹长向花前敛翠蛾幽恨诗成嬾去歌背吟哦闷倚朱栏教八哥
　　如梦令
　　离情
　　刚到凤凰台上无那骊驹三唱愿作博山炉魂逐沈烟游飏罗幛罗幛髙筑愁城千丈
　　其二
　　织女黄姑月月偏受天公磨折正尔拜双星蓦地燕南越北新月新月乍缺乍圆似妾
　　其三
　　小胆空房多悸那更乌啼蛩帘卷看银河心与繁星俱碎红泪红泪长浸合欢翠被
　　其四
　　别后云鬟慵整蛛网鞶嚢金镜罗袜步空阶防曲雕栏独凭花影花影满地月明清冷
　　长相思
　　吴门夜泊
　　大江东五湖东地主今无皋伯通谁人许赁舂　听来鸿送归鸿夜雨霏霏舴艋中寒山寺里钟
　　生查子
　　春闺【俱戯用药名】
　　别日杏初红新来黄白痩栀子防时回騐取丁香扣兔丝蔓已长枳殻花开又结哽画双蛾青黛眉儿皱
　　夏闺
　　二月算当归于今将半夏谁与醉菖蒲芍药吹残也啼鸟宿纱牕清泪珍珠防红豆尽抛残笑把林禽打
　　秋闺
　　凉夜正悬参贪看牵牛卧欲睡又防风故纸牕櫺破晓起郁金堂篆袅沉香盉纎手泛茱茰满地黄金涴
　　冬闺
　　人言欢欲来续断尨儿吠寒夜转相思相思増五倍侬似欵冬花心为檀郎悴十斛买香醪此夕因沉醉
　　暮春将半桃花始开
　　梅花开已迟却恨桃花晩把酒问花神何事今春嬾春风如画工粉黛凭深浅花是女儿家迟早由他遣
　　秋千
　　僊僊蝴蝶衣窄窄檀香板纎体欲飞飏只恨春风软春葱玉指柔香汗罗襦满侍女笑相扶倩把云鬟挽
　　防绛唇
　　刘峻度席上听女郎度曲
　　子夜清歌隔帘疑在青天外琼箫玉管莫把莺喉碍纱帽笼头卸却残妆戴娇羞壊广场无奈初学男儿拜
　　简陆元见徴士
　　牧防樵儿斧斤渐逼筼筜谷梅花有福逃入幽人屋甫里先生邀我供茶粥频来熟丹经同读牀下眠麋鹿
　　浣溪沙
　　题余澹心五十小像
　　白髪平头五十人依然居士浄名身盟鸥狎鹭有谁嗔伯玉行年非已断少陵垂老懒逾真冶城花月乐千
　　春
　　其二
　　白髪平头五十人洪厓拍手笑相亲防湏骑鹤访三神为爱烟波来角里肯将名姓谒平津莫厘峰下且垂
　　纶
　　其三
　　白髪平头五十人布衣曽未染京尘往来求仲不嫌频鬬鸭栏邉芳草合凤凰台上栁条春批风抹月葛天
　　民
　　其四
　　白髪平头五十人疎狂聊以乐天真四时佳气在君身桃叶渡头双桨在樵青歌罢调方新为君满引莫逡
　　巡
　　芳草
　　乍暖犹寒二月天玉楼长抱博山眠沉香火冷少人添残雪才消春鸟哢画防干外草芊绵几时青得到郎
　　邉
　　菩萨蛮
　　闺情【用药名】
　　桃腮杏靥春风面车前马上曽相见蝉鬓退鸦黄氤氲苏合香　泪光云母惨絮絮灯心短螺黛麝兰膏凭谁赠阿娇
　　其二
　　天门东畔天涯逺摧残荳防香痕浅懊恼不留行连敲砧杵声　细心挑锦字逺志侬愁记翠钿共犀梳封题好寄奴
　　卜算子
　　榆荚钱
　　良冶让天工不怕铜山匮铸就青蚨亿万缗乱向枝头寄　鹅眼易飘零贯朽还垂地欲付新丰旧酒楼少个开元字
　　其二
　　不见鼓洪炉但见泉刀泻嫋嫋垂杨欲防梅千万春风价　撒漫古城邉暴富田翁舎鬬草儿童扑满输一掷斜阳下
　　其三
　　宜向库中藏却向林端挂荡子东君不作家散作莺花债　万选绕丛悬赤仄连青霭满地残英谁主人贱把春光卖
　　其四
　　花作五铢衣偏被桃花哂女伴闲将归信占恨杀无凭凖　树也有贫时俄看枝头窘不信东风觧爱钱一夜偷将尽
　　采桑子
　　赠歌者陈郎并柬西樵
　　樱桃时节樱桃郑改作崔徽夺得鸾鎞轻燕翩翩掌上飞　红牙按罢黄金缕卸却罗衣一段娇痴羞杀西楼穆素辉【是日演西楼传竒】
　　其二
　　灯前倦倚娇无力臂作空牀重理清商一串骊珠绕画梁　暮云朝雨今宵梦错赋催妆何物王郎醉里温柔更有乡
　　舟中见雁有感
　　今春曽送回乡雁欲赋归欤欲赋归欤为报闺人扫敝庐　今秋又见南飞雁歳聿其除歳聿其除却悔今春枉寄书
　　梅花
　　试将风格闲评品谁得相宜谁得相宜除却湘妃定洛妃　枝头止许栖幽鸟燕子来迟燕子来迟不见云英未嫁时
　　减字朩兰花
　　招友人游湖
　　孤山之下雨中正好看花也待得晴时杏嫁梅娠緑满枝　空嚢乌有三百青铜难贳酒亟典春衣莫待东君致政归
　　忆秦娥
　　秋感
　　梧桐落秋来客睡何曽着何曽着万家砧杵月明乌鹊人间信有风波恶纷纷世俗成轻薄成轻薄五陵衣
　　马少年同学
　　有忆
　　朱阑畔莫愁娇小曽相见曽相见翠蛾羞敛半遮团扇画梁依旧巢双燕藏鸦几度垂杨换垂扬换桃花临
　　水那时人面
　　春闺
　　春如绣衔泥燕子黄昬后黄昬后爱他双影妬他双宿匆匆过了梨花池塘不耐东风骤东风骤吹将波
　　影学人眉皱
　　清平乐
　　春怨
　　杨花飞雪荡子心肠鐡恨杀嫦娥圆复缺不管人间离别　怕簮碧玉搔头妆成懒下朱楼楼上衔泥双燕呢喃似替人愁
　　辇上故人有为余劝驾者作此词谢之
　　防肝虫臂总是君王赐一曲征歌千日醉管领鸥班鹭队　故人天上吹嘘劝予重整簮裾只恐中山毛頴于今老不中书
　　阮郎归
　　春闺
　　越鸥犀液试新茶困来眠碧纱梦中何事独长嗟梅香猜着些　呼女伴踏晴沙栁梢啼暮鸦绣裙偏爱合欢花来生得似他
　　摊破浣溪纱
　　西溪访陆处士作
　　三月杨梅正作花板桥欹侧俯晴沙闲觅柴门无径路栁隂遮　燕子偬忙营社稷蜂儿辛苦坐官衙问着山翁都不识野人家
　　眼儿媚
　　忆故园作
　　朝来沽酒典春衣梅子雨初肥杜鹃言语枝头教诲道不如归　十年踪迹沙鸥是负却旧渔矶邻翁相山间茅屋松下柴扉
　　西江月
　　索林鐡崖侍史絮鐡不见作此嘲之
　　阅尽古今侠女肝肠谁得如他儿家郎罢太心多金屋何须重锁　羞説余桃往事怜卿勇过厐娥千呼万唤出来麽林曰期期不可【林口吃故云】
　　秋花有名粉茉莉者
　　姑射山头氷雪仙人散作银霞嫣红姹紫让夭斜畧似文君新寡　最爱章江朩本居然压倒羣葩娇香冷蕊较争些婢学夫人其亚
　　无题
　　倾国先呈皓齿灵犀暗托犀麝兰香沁茗瓯时中有醍醐妙理　春笋纎纎半露灯前低敛蛾眉禅心果否絮粘泥珍重阿难戒体
　　舟中见丽人
　　渌水芙蓉掩映青蛾欲展还颦琉璃千顷碧无痕怎敌横波一寸　画舫揺摇近岸岸邉偷觑防嗔长年何幸得相亲半晌输他福分
　　钱唐门外作
　　白马千羣浪涌银山万叠天髙钱唐潮似广陵涛近日潮声草草　往昔绿隂黄鸟于今野水红桥西陵松栢乆萧条何处孤坟苏小
　　二男阿环日者家云长当学武三男阿端以五月五日生忽届晬盘口号志喜
　　只合呼他豚犬漫夸图画麒麟与儿戯戴小纶巾果否提戈取印　莫学王家镇恶争如齐相田文敢期他日大吾门孝弟耕田本分
　　乆客杭州归云间度嵗儿軰竞索衣帛作此自嘲
　　老去霜颠种种归来绣褓重重辛盘银烛画堂中第一生平好梦　争学传柑索枣挽须交问衰翁空嚢更比少陵穷那有天吴紫凤
　　醉花隂
　　闵园
　　雨余天似柴窰碧修竹穿篱出满地碎秋声白鸟青虫生长芙蓉国　森然竒池邉石红叶纒青壁屐齿竟忘归醉倚层楼三弄枫林笛
　　南歌子
　　南园牡丹始开吴六益董苍水过饮薄暮方归
　　碧沼看鱼媵雕栏放防姑君来拍手唱乌乌恰好枝头啼鸟唤提壶　嫩白全羞粉嫣红半防朱醉眠堪卧锦毺偏要戴花归倩细君扶
　　浪淘沙
　　昭君套
　　宜伴鐡兜牟却在妆楼文姬遗制尚风流扶上云鬟频熨贴紫玉搔头　临镜转含羞笑展双眸起来呵手戏藏阄宻语檀郎低附耳底是温柔
　　秋旅
　　风雨十分骄怒似江潮愁来我欲睡乡逃促织多言偏不允枕畔叨叨　强半客僧寮琴剑萧条一枝难穏愧鹪鹩来嵗西牕须记取莫种芭蕉
　　扬子中流望金山北面
　　谁削玉嶙峋千尺云根蛟龙深防海西门金碧楼台青黛树小李将军　雁影落纷纷唤起江豚钟声两岸客邉闻登陟不如遥望好倒影斜曛
　　湖上三舟图成寄执玉奉常西樵吏部
　　何防觅星槎且住为佳张融岸上屋堪赊同在白鸥鄊里宿迭作邻家　有约看朝霞每到栖鸦南屏寺外藕初花荡桨归来惊宿鹭触破窗纱
　　鹧鸪天
　　赠説书韩修龄
　　豹尾班中侍従频滑稽似尔絶无伦投壶那得天顔笑只为恢谐郭舍人　枫欲落雁来宾芜城明月恰逢君开元供奉今谁在抵掌雍门泪满巾
　　贺相者陈我白生子
　　闻道明珠入掌中充闾佳气霭融融君家妙手如唐举摩顶何湏寳志公　金作埒玉为骢凤毛五色自超宗弄璋错写休辞罚试聴啼声问阿翁
　　同人约看元墓梅花以雨不果返棹云间阻风四日舟中拨闷戏呈吴仲徴广文
　　邓尉梅花二月天欲擕竹杖醉花邉无端甲子防防雨不为游人巧作縁　三泖路九峰烟石尤风起缆难牵轻帆半幅如飞鸟羡杀东来鸭嘴船
　　题樊防公小像
　　曽向舟中看璧人金丸珠勒冶城春只今老作青溪长犹是当时折角巾　姿卓荦骨嶙峋画师摩诘是前身知君埋照饶深意新筑糟丘号酒民
　　题佟夀民方伯三世图
　　作砺为舟社稷臣衮衣应许近星辰黒头宰相黄扉客曽是维摩座上人　锵剑佩握丝纶安排图画到麒麟梦回湏记青莲句金粟如来是后身
　　遣懐
　　咄咄书空唤奈何自怜身世转蹉跎长卿已倦秋风客坡老休嗔春梦婆　朝梵防暮渔蓑闲中歳月易消磨谁言白髪无根蒂只为穷愁种得多
　　陈叔明行年七十有三邑宰高其谊聘为乡饮介宾固辞不就其殆隠君子之流欤
　　谁守柴门是野鸥花邉茶臼竹间楼古人偏爱陶元亮祭酒咸推陈太丘　九节杖一扁舟布衣焉敢谒诸侯老人未鲠何湏祝且往前村饭牸牛
　　又
　　俛仰乾坤一草亭科头箕踞眼还青休妨南郭先生睡不羡东吴防士星　泥药灶防花铃春来蜂蝶共经营儿孙功课无他事熟读防耒耜经
　　又
　　门外垂杨隠钓船醉来留客大床眠风前鐡笛谁三弄壁上雷琴剰一弦　顔沃若色萧然盟鸥狎鹭费周旋笼中歌鸟声偏好辛苦教成十二年【鸟名呌天知先生豢养有年縦之不去人曰此夀鸟也】
　　虞美人
　　赋得逺游长儿子
　　殊方流落频生子防犊真堪喜寻医觅乳费商量何况他年婚嫁为他忙　生长东呉同燕旅不解齐人语故园犹有旧柴桑待得青春作伴好还乡
　　看花作
　　朱朱粉粉东风面一夜开将遍花神料得是鍼神绣出枝枝叶弃一番新　黄鹂似向风姨诉莫把花枝妬赵家姊妹易相嗔试看南枝如笑北枝颦
　　遣懐
　　一従勘破邯郸梦遇饮长湏痛醉乡只道可藏愁却被塞鸿呼起又従头　呉头椘尾经年寓岸上牵船住非闗王粲怯登楼自是吾家家法善悲秋
　　过锡山秦园访留仙太史不遇作
　　辟疆园傍春申曲翠壑喷哀玉画桥宛转客来稀惊起一双鸂鷘破烟飞　钓船空系垂杨下兴尽湏归也蒋家新醸不曽酤却笑酒杯也似故人疎
　　鹊桥仙
　　井蛙
　　草际持頥泥中囓齿别号虫中裸族一讴羣和为公乎偏则向人前怒目　雄踞东陂长吟下里宛矣公孙在蜀董生何事懒窥园看不耐汝曹邉幅
　　长安邸舍初罢稽勲作
　　钧天在耳晨开阊阖空自葵心向日嵇康曽答巨源书道臣也不堪有七　玉珂雕马莫来莫往尽是平生胶漆孝标著论一何愚笑劝百何曽讽一
　　雨中宿笑隠庵示笑鲁和尚
　　沙鸥睡穏雨声惊起竹里双扉开阖南屏一缕白云生早失却雷峰残塔　青苔妨屐黄柑伴茗松老应同僧腊西风萧瑟柁楼寒向弥勒龛中下榻
　　寓园海棠
　　东君忒巧调朱搓粉绣出红霞防幅朝来细雨一丝丝似妃子温泉初沭　风前欲语烟中如睡只合锦禽双宿枝间啼罢不来巢燕燕説莺莺无福
　　五人墓
　　扬旗击鼓斩蛟射虎头颅碎黄麻天使鱄诸匕首信豪雄笑当日一人而已　华表崔巍松杉森肃壮士千秋不死従来忠义出屠沽惭愧杀干儿义子
　　踏莎行
　　雁
　　枫落潇湘雪深幽冀西风吹老芦花穂捣衣时节却飞来一声才断千行泪　带雨还飞飘零无次萧萧清影和云坠郎邉莫道少书来长空写尽相思字
　　虎丘试剑石
　　光淬芙蓉魂惊魑魅青苔石上娲皇泪自従双剑作龙飞空闻白虎眠幽隧　歌舞方酣越人兵至水犀惊醒夫差醉鸱夷后馆娃空属镂似比干将利
　　中调
　　临江仙
　　曹顾庵归自椘中闻余在白门不及晤而去留书为别赋此词奉答
　　忆在劳劳亭上别吴江三弄丹枫洞庭西望水连空共谁过赤壁高唱大江东　凖拟开樽还痛饮小楼同听疎钟布帆归去似飞鸿寄将黄雀鲊须趂鲤鱼风艾石五兄纳姬白门善觧琴书擕之入蜀催妆赋此
　　桃叶桃根艶冶巫山巫峡嶙峋高唐云雨昔曽闻赋才今宋玉臣梦果然真　十样眉夸螺黛七弦琴拂龙唇薛涛笺写洛川神小窓图笔阵亲学卫夫人【侄妇姜临池最工故云】
　　赠少年客
　　韦曲城南天尺五翩翩公子豪奢小平津外緑杨斜金鞍雄百骑蛮鼓醉三挝　一掷袅卢输百万吴钩光闪龙蛇春衣夜宿杜陵花情人刘碧玉侠客鲁朱家
　　蝶恋花
　　桃叶渡旧用小舟乱流而济今易以桥往来差便而名实不副虑往迹之湮也作此词
　　一曲清淮围画阁桃叶桃根髻子新梳掠不畏风波江上作长篙自有王郎捉　谁向津头施畧彴高架虹梁偃卧青龙角寄语黄姑依样学填河不用劳乌鹊
　　相思鸟
　　两两文禽长并宿浅碧殷红毛羽如新沐共命迦陵真眷属雕笼合用连枝朩　飞去衔花归啄粟雄往雌来似恋黄金屋毕竟斑鸠鹰眼毒晴时相唤隂时逐
　　闺中秋月
　　恨杀广寒宫里兔闯入纱窓无计驱他去若是嫦娥怜妾苦只应长伴愁人住　无奈团圆才十五渐渐亏来做出愁眉妩説向天邉儿女语人间薄命侬和汝
　　旅月懐人
　　月去疎帘才数尺乌鹊惊飞一片伤心白万里故人関塞隔南楼谁弄梅花笛　蟋蟀灯前欺病客清影徘徊欲睡何由得墙角芭蕉风瑟瑟亏伊遮掩牕儿黑
　　送春
　　借问东君何所似骀宕风流性格如游子才过清明兼上已瞥然兴尽思乡里　万树娇红千树紫那忍相抛便付东流水春风也恐多情死杜防声里潜归矣
　　唐多令
　　孤馆
　　牕外雨澌澌凉飇戛竹枝赖征鸿唤起魂痴安得波斯千里镜重照见晓妆时　孤馆被秋欺啼螀搅梦思写离愁空费乌丝縦有金针五色线穿不起泪珠儿
　　一剪梅
　　梅花
　　浅碧深红拥素裳楚楚晨妆澹澹残妆霜姨雪姊伴昏黄月在回廊影在廻廊　寂寞孤山处士庄漠漠湖光剪剪云光思量谁得配孤芳风袅兰香篆袅沉香
　　梨花
　　静女仙姝澹不羣猜作湘君唤作文君软风娇雨防香温朝展眉痕夕帯啼痕　欲谢还开映水纹开是停云谢是行云防枝斜倚緑杨村莺也销魂燕也销魂
　　思家作
　　飘泊东南剧可怜朝采菱船暮打鱼船愁中看遍好山川莺脰湖邉罨画溪邉　问余何日赋归田説道今年又早明年故园消息久茫然春燕来前秋燕来前
　　破阵子
　　闗山道中
　　抜地千盘深黒挿天一线青冥行旅逺従鱼贯入樵牧深穿虎穴行髙髙秋月明　半紫半红山树如歌如哭泉声六月隂崖残雪在千骑宵征画角清丹青似李成
　　旧雨来【自度曲】
　　客金陵雨中作
　　曽记当年雨后门前冠盖客一何多银烛西窓萤火乱聴枯荷直到晴时方去湿鸣珂　今日雨声犹昨萧条三径里有谁过料得故人无疾病却因何只把天公埋怨太滂沱
　　青玉案
　　何匡山斋中牡丹将放作此词问之兼索其酒
　　玉环飞燕方娇小看叶叶轻霞袅蛱蝶蜂儿忙在晓带露含啼临风偷笑莫待都开了　花神欲酹须醇醥最爱君家麯生好蚤起衣裳浑欲倒画栏凴处提壶频唤愿作花间鸟
　　感皇恩
　　寃系二年一朝觧网感荷
　　天恩歌以代泣时癸夘十一月朔三日也
　　雪窖与氷天孤臣泣血鱼钥沉沉隔双阙修罗刦满等到乌头如雪九重消息好皋陶曰　旛下驺虞鸡竿载掲喜极沾巾转呜咽妻孥相告今日鹳鸣于垤黄粱刚梦醒炊还热
　　千秋嵗
　　为吴门袁生题霜哺篇册
　　袁生至孝乡国人争道身既隠亲将耄鸳雏衣膝下瑞映金光草五十载慈顔今日方成笑　殊有超宗肖骨相生来好竹马戏斑衣导骅骝驰上苑圭璧登天庙羡只羡重堂百嵗丸熊教
　　离亭燕
　　题胡履泰小像
　　野鹤翩翩闲雅风度如君潇洒白眼科头天地外此意无人知者何防觅行踪长在逺公莲社　孝笋曽生堂下旦晚徴书来也布袜青鞋游五岳懒问向平婚嫁若个写丹青应是将军曹霸
　　风入松
　　淳于棼墓
　　大槐安国旧邦基蚁蛭尚累累麒麟髙塜祁连象繁华梦一枕兹为问秦楼公主琼箫曽否相随　朱旛皂盖画熊旗千里罢征鼙防勲带砺今何在羊开府身后同悲吾欲题君隧道南柯太守之碑
　　访张瑶星于松风阁不遇
　　雨花台畔访柴荆匹练大江横钟山紫翠斜阳外虬龙影防阵松声曽共庐山髙衲小楼明月吹笙　短笻重过石头城懐旧不胜情征君结制栖霞寺梧桐老白鹤相迎为道二乡居士来寻三影先生
　　千秋嵗引
　　题长松柱石图为李含馥运长寿
　　怪石眠云孤松偃盖亭亭千尺连青霭五粒曽霑仙掌露一拳欲下南宫拜谪仙人原是李蟠根大　伊吕功名方未艾何事丹砂勾漏外邓禹封侯喜将届梦松之占今验矣黒头堪羡风云防紫泥书丹山凤衔来快
　　满路花
　　胭脂井
　　红牙歌玉树翠袖翻金缕临春梳洗罢调鹦鹉陈家狎客惯把江山赌楼船天堑渡牀下军书锦笺催写新句旧宫眢井栏外青苔古明眸秋水緑为黄土海棠花
　　落一片胭脂雨环佩归何处泉下芳魂至今遗恨擒虎
　　意难忘
　　为施校书宛西作
　　洗尽铅华记苎萝西畔曽浣溪纱徴歌莺语滑学舞燕飞斜擕暮雨掩朝霞别馆贮娇娃采莲歌魂销千载何况夫差　婵姢偏在君家羡朱楼罨画杨栁藏鸦鹍时一弄羯鼓醉三挝无限恨向梅花清泪染琵琶待学他鸱夷少伯共泛仙槎
　　十五家词巻六
　　钦定四库全书
　　十五家词巻七　　　　　　　休寜孙黙编宋琬二乡亭词下
　　长调
　　满江红
　　燕台懐古
　　易水东流与西去荆卿长别祖帐处三千宾客衣冠如雪督亢图中雷雷作咸阳殿上襟裾絶恨夫人匕首竟何为同顽鐡　渐离筑笙歌咽博浪鐡车轮折縦竒功未就祖龙褫魄一死翻令燕国蹙九原悔与田光诀叹千年寒水尚萧萧虹霓灭
　　王西樵客逰武林曹頋庵赋词志喜属予和之
　　花落钱唐江流濶潮痕初涨问足下何由至此布防无恙儵尔波涛如梦里跫然屐齿来天上恰湘湖莼菜十分肥为君饷　西湖畔春波漾疎栁外归樵唱有青油画舫乌程佳醸风暖遥传灵隠磬天晴急防韬光杖倚危栏百尺看银塘龙蛇状
　　其二【予与頋庵西樵皆被竒祸得免】
　　痛定追思瞿塘峡怒涛飞涨叹北寺皋陶庙侧何期无恙荘舄悲歌燕市外灵均憔悴江潭上问绨袍高谊有还无曽谁饷　愁万斛东流漾五噫句舂间唱恨埋忧无地中山须酿故态狂奴仍未减尊前甘蔗还堪杖笑邯郸梦醒恰三人无殊状
　　其三【西樵以南徐游览诸作见示】
　　北固城头兼天涌银涛奔涨登览处频经战伐金焦无恙皷枻鼋鼍深窟畔振衣鹳雀危巢上手摩挲瘗鹤古残碑为余饷　弓样月波中漾欸乃曲桥邉唱望乡心倍切浓于春酿禽庆欲偕名岳屦李邕幸免金吾杖笑马迁货殖强裁书无聊状
　　其四【西樵长斋佞佛但不戒饮】
　　春色防繁花谢红销緑涨山一似西施痩损捧心微恙堤上长吟苏白句楼头髙话羲黄上喜清斋乆已絶猪肝何须饷　风乍卷轻绡漾烟欲暝金衣唱爱信陵作达沉埋醇酿禹穴天台春正好裹粮且办青藤杖倩君侯防笔代丹青云霞状
　　其五【刀俎余生欲断荤者数矣奈茹素辄饥故篇中及之】
　　伏枕吴山羇愁共桐江春涨喜邂逅客星忽聚酒徒无恙杨恽南山歌太苦邹阳北阙书难上向精蓝深处问枯禅伊蒲饷　双燕外防丝漾六桥侧红牙唱惜杜康骨朽无人能醸我愧老饕难戒肉君方强健何须杖看白衣苍狗任他忙浮云状
　　其六
　　吾道榛芜狂澜倒百川争涨赖砥柱君家伯仲安流无恙防何劳詹尹卜龙矕逺过黄初上况陈思才藻气如虹诗堪饷　请室耗心旌漾击瓦缶乌乌唱看霜枝緑鬓穷蒸愁醸放逐谁怜亭伯困登临愿借卢敖杖坐西牕剪烛话通宵悲欢状
　　其七【鐡崖頋庵西樵雪洲小集寓中看演邯郸梦传竒殆为余五人写照也】
　　古陌邯郸轮蹄路红尘飞涨恰半晌卢生醒矣兹无恙三岛神仙游戏外百年卿相蘧庐上叹人间难熟是黄粱谁能饷　沧海曲桃花漾茅店内黄鸡唱阅今来古往一杯新醸蒲类海邉征伐碣云阳市上修罗杖笑吾侪半本未收塲如斯状
　　其八
　　归去来兮东皋下锦秋湖涨有不腆敝庐海曲年来多恙避地人辞金马后游仙伴我方壶上羡氷桃火枣大如瓜麻姑饷　防雨过清溪漾行乐耳提壶唱喜儿童学灌山妻能醸处士三间容膝屋仙人九节齐眉杖恨衰年脚疾耳将聋新来状【锦秋湖名】
　　赠赵千门谪官武林
　　竹马鸠车游嬉日追随里巷九万里风抟羊角相期同上作赋无过潘岳敏论年颇愧袁丝长记蜃楼影里望蓬莱心何壮　八义手谁能两三舎退予非譲惜娥眉嫁晚仙宫蕊榜一柱观头堪拄笏匡庐飞瀑三千丈羡滕王髙阁醉凭栏王恭氅
　　其二
　　古郡洪都平反借经纶妙手游刃处昆刀并剪氓寃立剖诘曲羊肠真险絶蘼芜何事捐新妇叹樽前涕泪染琵琶青衫袖　湖水畔吴山岫白傅髯苏又更穷愁诗好外孙虀臼长笛倚楼谁解道旗亭歌徧诸伶口向六桥烟雨晩寻春従君后
　　小女归次淮北举第三子真州闻报口占志喜寄五文壻
　　齐女门前送归鹢心旌摇漾忽报道石麟坠地言观其韔阿大中郎谁得似吾家宅第非虚相羡鸠车竹马烂如云乌衣巷　驹千里龙媒眖歕朱汗精俶傥喜元灯耿耿后来能亢蚌老珠胎应有验渭阳滚滚肩相望伴老夫醉里踏青山扶笻杖
　　赠既庭弟
　　玉磬山房西窗下论文剪烛儿女辈挽衣问讯酒浆相续往事堪惊如噩梦新愁欲话难更仆怅登山临水送将归吾家玉　春草句劳心曲陏苑外逢南菊叹雪中鸿爪去来何速才子従来悲失路斯人岂合栖空谷约眀春邓尉看梅花支公屋
　　题尤展成小像
　　赋奏凌云真才子至尊亲许长太息文章憎命骅驑失主放逐身随麋鹿伴英雄志偃蛟龙雨记锦裘跃马出榆闗题诗处　白雪调无双手晓风句诸伶口但譍门遣子烹葵呼妇秘笈已窥林屋洞新篘且醉兰陵酒问朱门高盖几人存东门狗
　　贺冯郡丞公子秋捷
　　甬上簮缨羡家世防龙相继歌颂遍青州父老白门子弟共道平反隂徳盛髙车驷马于公第果仙郎髙折一枝归瑶台桂　丹凤翮青麟罽龙为友神英鋭看追风籋电腾骧天际射策江都偕计日论年髙宻封侯嵗问传胪第一属何人冯当世
　　李方山归自滇中喜而有赠
　　西子湖头送君日杨花飞雪一万里蛮烟瘴雨朱门空谒雁字不传滇海路芦花正映清溪月向莫愁村畔话离愁真竒絶　磨盾志空悲咽题柱愿难消歇惜白头成错六州之鐡乡里儿曹偏面冷丈夫拓落因肠热取嚢中诗巻共青萍灯前阅
　　其二
　　抱瑟归来叹防子飘零南国君贺我商瞿有子狂歌浮白大者才能呼父执黄鸡緑酒娱今夕但无如琼树倚堦前夸双璧　吹玉笛长干陌擕蜡屐江淹宅曰身将隠矣北山之北逺害且寻麋鹿伴那能老作诸侯客况竹溪六逸尚堪招徂徕侧
　　又夀方山【时年五十有一】
　　齐鲁之间许君是须眉男子歌伏枥壮懐消减肉生双髀草檄百蛮功未展裹粮五岳防方始算春秋三万六千塲平分矣　鸿鹄志谁能拟姜桂质终难徙肯随他逾淮卢橘化而为枳孔北海豪杯斚在孟东野老诗篇羙倚江楼秋夜共吹箫鱼龙起
　　从姜九绮季索画
　　公子才华问骠骑何如第五几席上千岩万壑丹青佳谱不分胸中藏岳渎无端笔底惊烟雨叹虎头神妙米公颠今其伍　神禹庙松杉古西子里荆榛莽记兰亭曲水依稀曽覩拙宦长惭踈屐齿后防恨不生毛羽爱云门寺与赤城霞须君补
　　旅夜闻蟋蟀声作
　　试问哀蛬縁底事终宵呜咽料得汝前身多是臣孤子孽青琐闼邉璎珞草碧纱窗外玲珑月况兼他万户衣声同凄切　梧叶落西风冽莲漏滴征鸿灭似杜防春怨年年啼血千里黄云闗塞客三秋纨扇长门妾背银缸和泪共伊愁床前説
　　有感
　　白眼看人谁作俑嗣宗为虐従此后争相模仿传来衣鉢许史府中饶结驷翟公门外堪罗雀把乗车戴笠旧时盟成髙阁　交道丧多轻薄思管鲍何由作笑云翻雨覆一丘之貉对面九疑谁得料填胸五岳安能凿愿休将腐鼠吓鹓雏翔寥廓
　　拜方正学先生祠
　　朩末亭邉聴山啾啾宵哭阳九厄衣冠道尽伤哉臣仆七国肯因晁错觧先生祸比温舒酷讶当年碧血溅蘼芜今谁緑　鱼服泣君王逐瓜蔓杀门生族叹诗书种絶何人能续简牍空余南史恨松杉已见长陵秃酹荒祠灯火尚青荧金瓯覆【汉书人皆三族王温舒五族先生噀血禁庭至今地无春草】
　　赠江都令轩辕汶湄
　　谁赋芜城到今日堪悲鲍照凋瘵后急湏和扁刀圭立効御马善称东野毕投巫人羡西门豹有淮南父老诧河清如公笑　书下考仍长啸辞五斗従吾好忽九霄丹凤衔来温诏旷典河阳容借宼提封古驿原名邵【邑有邵伯驿】问县鱼挂壁尚依然庖丁道
　　水调歌头
　　祝查伊璜七十
　　巵酒为君夀四座请无喧歳星闻是方朔聊复谪人间叹息佳人空谷天遣平章花月虾菜五湖船月下雪儿唱新谱小游仙　泛沧海窥禹穴梦邯郸绿瞳华髪先生骨貎转翛然放迹烟霞之外髙卧羲皇以上笑拍葛洪肩莫向方壶去少驻一千年
　　满庭芳
　　贺汪于梧举第十一孙
　　圃号秋霞人如琼树新来鹤髪鬖鬖华封人祝惟尔一身兼佳气充闾瑞霭石麟降蓬矢新添孙枝好荀龙有八薛凤又成三　华堂临曲水堦翻红药杯映银蟾更高烧华烛低按鹍弦此日书祥太史报君家象纬频占分汤饼花前起舞词客老江淹
　　汉宫春
　　秋日同姜如农给谏散步城隅欧阳公集有真州东园记此其遗址也
　　白露苍烟忆醉翁椽笔曽记东园高台画舫安在风物依然重阳近也觅黄花共倚危栏枫林外澄江如练寒鸦千防飞翻　颇怪并州旧尹早莼鲈梦断偃仰丘樊故乡乌衣门巷衰草荒阡干戈满地何従问盘谷斜川君笑曰无如此防濠梁秋水之间
　　哭方尔止
　　吾友方干果贫如赵壹赋类相如平生傲睨成癖偏爱狂奴卢龙塞上践氷霜曽策疲驴堪下酒滦河鲜鲫君言胜四腮鲈　犹记长干握手贺更生世清泪霑裾何图此别千载邻笛愁余传经有女问何如六尺遗孤肠断防重开巾笥未裁刘秣陵书【数月前君有书见贻未答】
　　双双燕
　　题佟滙白中丞伯仲渔樵图
　　皤然二老似江左风流惠连康乐纶竿七尺雨笠风簔同着长啸东临海若擕手入天台采药从公看奕仙家取斧柯遗却　行脚苍岩翠壑笑肩拍洪崖弟酬兄酢山中留客童子一双驯鹤休恋烟霞髙卧看早晩蒲轮西洛须倩妙手长康重画麒麟高阁
　　髙阳台
　　为朱鹤庵侍史王郎作
　　何防逢君落花时节嫩杨乍啭莺簧小阁沉沉鄂君绣被生香红牙按罢浑无力倚东风更换霓裳背兰缸横波偷展低问周郎　东君为汝傍徨倩珊瑚在枕玳瑁为梁海燕同栖一时娇艶无双従此蛾眉防意画应见惯不辨鸾凰漫猜他佳人碧玉夫婿王昌
　　念奴娇
　　郭璞墓
　　农太守挽羲轮三舎乃心王室防如神撩虿尾臣命尽扵今日气作长虹魂归华表骨金鳌脊冯夷舞罢数声欸乃渔笛　安得温峤懐中通天犀借我下窥龙国江左夷吾今在否石马沉埋荆棘鐡瓮旌旗金山钟磬阅尽兴亡迹中泠满酌一帆髙挂遥碧
　　重过汪氏容园
　　辟疆池馆是谁剪瓜步江流余沚放逐余生双不借重看水穷云起怪石防岈孤亭窈窕萝薜藏山行行且止呼童为摘苍耳　堪叹沧海桑田洛阳金谷转眼荆榛里舞榭歌台真可惜愁杀乌衣燕子百顷清潭十围灌朩桐又生孙矣故人擕手为言树犹如此
　　九日王西樵姜如农程穆倩王尔调家伯献登慧光阁
　　昔人多事把今日名以佳名重九青女连宵渲染作浅碧深黄林薮杰阁千寻长江一泻瓜步晴如豆帆樯飞下夕阳还系堤栁　休问髙防龙山参军同幕府其人存否古往今来属我辈复共天涯杯酒目送飞鸿诗成戏马莫放持螯手逺公微笑醉中应恕狂叟
　　馆金陵驯象门今廿有二年孙道宣以词见示赋此
　　长干西畔记鸦藏新栁朱楼之下问是卢家年十五娇小莫愁未嫁鹦鹉笼邉侍儿教演曽把髯奴骂秋千时节玉箫声在帘罅　惆怅司马清狂横琴三弄却凤求凰也鼙鼓归来人世换都付水流花谢修竹依然画栏何在俯仰余悲咤唾壶敲缺不禁清泪如泻
　　丙午小春善伯希韩招诸同人宴集红桥之韩园分韵
　　玉钧斜畔最伤心游子断肠难续佳丽繁华谁领畧惟有清狂杜牧我辈重来为叹苦短急办三条烛天寒朩落佳人同倚修竹　况乃词客都豪雍容车骑落笔云烟簇乐莫乐兮今夕防莫学阮公痴哭緑酒黄橙银筝翠袖偷送初成目朦胧别后知他何防金屋
　　水龙吟
　　乙已除日得家报新置朩峪山荘慨然有终老之意喜而赋此
　　几年鼎镬风波赋初衣菟裘才筑白云万叠苍松千笏清溪一曲归去来兮临流设钓登山驱犊谢邻翁问讯叮咛寄语第一事多栽竹　人世竟同蕉鹿梦惊回黄梁方熟天公赐与一丘一壑数椽茅屋急办长镵早营圆笠乐吾盘谷笑三闾多事此身将隠何劳卜
　　风流子
　　赠刘峻度兼送令弟孝亷公车北上
　　竹西歌吹地樊川客杜牧擅风流问坛坫主盟谁操牛耳孝标苗裔豪迈无俦身将隠簮裾如敝屣丘壑信优防二八莺喉娇歌子夜十三雁柱低按凉州　兰亭髙防罢纱窗频剪烛厯乱觥筹为道须眉如此笑拂吴钩叹锦瑟华年是鄊堪老青州従事此外都休更喜火攻阿弟五凤能修
　　沁园春
　　诮白髭
　　叹息吾衰两两三三霜雪盈颏怪素丝若练偷描病态银茎如防硬作愁媒面目生疎主人讶客何所闻而不速来还防汝入宫见妬朋辈嫌猜　况逢贝锦蚊雷更颠倒雌黄蛇与虺叹黒云突起九阍难呌青蝇欲吊只影堪哀不自我先不自我后汝乃乗危利我灾炎凉态笑星星髯也果小人哉
　　又代髭问答
　　兀坐支頥童子前来再拜致词告先生颊上荒芜不治非其种者锄而去之鼻垩须斤眼翳湏刮兰当门亦见先生曰姑徐徐防染化白为缁　须言君请无疑念交絶何须口有疵试数君素友丹鸡白水嵗寒有防能比松枝我独怜卿卿何弃我患难周旋不暂离吾知愧谢叟诚长者下榻于兹
　　题李考叔闻鸡起舞
　　有客于防长剑巍峩殆竒士欤忆请缨北阙曽驰鹿塞上书幕府亲厯无闾伏枥兴嗟投竿空老三竺桥邉有敝庐杯防后任唾壶敲缺一枕蘧蘧　当年士雅何如试酹酒荒原吊望诸叹元龙湖海徒眠髙阁侯王甲第懒曳长裾击筑狂歌登楼悲愤变作银钩虿尾书掀髯笑倩羊欣白练挥洒无余
　　同缪湘芷前辈及王仲昭诸子看郭园牡丹
　　惆怅梅花几日飘零青子累累喜盈盈欲笑洛川防女亭亭未嫁溪畔西施狡狯东君揉铅搓粉倾国妆成第一枝端详防待緑烟灭后明月来时　叮咛拜封姨向锦石雕栏好防持羡池邉嬿婉一双燕子香中眠食百队蜂儿座客皆豪主人醉争看山公倒接防重防数教柴扉休掩来往无期
　　程穆倩六十初度作朩兰花慢自夀中借禽虫为喻索题赋此
　　何以觞君非狷非狂石戸之农更髙懐磊磊如求旦鸟孤踪踽踽号可怜虫六十平头自嘲自夀炙毂雕龙縂未工斯人也信谐方曼倩癖似张融　寓言十九朦胧笑蜾臝鹪鹩趣不同看华胥世界魂防燕国南柯太守腹坦槐宫铜雀崔巍金貂富贵乌有先生亡是公三杯后任蛮争角左虱走裈中
　　题陈其年乌丝词
　　天上张星游戯人间我幸见之羡高阳里第门才旋马西园公子赋必探骊八斗才华五陵逸气虀臼争絶妙辞旗亭上有诸伶按拍玉笛金徽　奚嚢白雪霏霏信此曲従来和者稀似秦邮太史风流旖旎渭南老子浑脱雄竒扬子涛深洞庭月冷应有鱼龙骇且飞观止矣待曹王敌手险韵重题
　　题孙坦夫想想园
　　达者荘生寓言十九天地蘧庐叹世人劳攘求田问舎经营惨澹种栁栽蒲金谷豪奢平泉佳胜鱼鸟楼台縂画图今安在见雕梁去燕寒树啼乌　先生晩狎樵渔早悟却浮生是梦欤看朱甍画栋都成泡影丹丘碧海随防吾庐结构徒工后人诮拙千顷何须觅朩奴非非想向羲皇高卧彭羡为徒
　　又
　　乌有园林幻耶真耶其如墨荘问陈家结绮空余眢井隋宫锦树但有垂杨孝子追思悲深肯构杖履依稀不暂防归来些在阆风之圃广漠之乡　谁言大壑舟藏况电马飇车鲜定方譬生前嗜芰无防屈到没而尸祝不替庚桑神所冯依精魂来往月榭风轩白石牀真佳话似桃源鸡犬未是荒唐
　　题陈希夷大书夀字为同年张蓼匪祝
　　西岳峻有仙人髙卧曽跨青牛见山荪亭畔苍苔石室云台观里素牓银钩夭娇防龙蹁跹舞凤笔阵钟王未可俦装演了向锦堂髙挂第一箕畴　使君文采风流赋归去来兮尚黒头羡玉燕开祥前身昴宿金貂累叶家世留侯甲子初周须眉未艾种菊栽松乐事稠将进酒唤希夷睡醒同醉金瓯
　　题陈蛰庵三一一三图
　　所谓伊人玉貎颀然碧瞳紫髯羡荷裳蕙帯五陵公子黄冠葛屦丈室瞿昙鹤立仙姿虎头妙笔颊上添毫一二三参同契任洪崖把臂弥勒同龛　飘萧素髪鬖鬖似柱下犹龙问老向世出世间先窥太极用无用防椎破连环形影交防画图三昧白板枯禅不待防従君老愿担簦五岳结制精蓝
　　题王壻五文小像
　　椘椘王郎有美清扬杂佩琼瑛羡白玉牀邉右军坦腹乌衣巷口小女提二十年来居诸荏苒惊见儿曹项领成还聴得旁人争説玉润氷清　更怜磊磊英英似遏末封胡旧有名喜蜡屐重来同探禹穴貂裘垂敝且住吴城伏枥悲歌题桥壮志千里骅骝待一鸣吾衰矣赖门楣有客归老柴荆
　　送孙无言归黄山
　　镇日思归临水登山云胡不归羡君诚髙士堪五湖长予其逋客愧北山移结遍贤豪厌闻歌管十载扬州梦已非家何在有珠帘云海雪窦烟霏　年年车马逶迟空折尽隋堤栁几枝笑故园三径桂兰频老层峦万叠猿鹤长啼或问先生笑而不答待满词人饯别诗真归矣任山灵见诮百罚奚辞
　　张黄门敉庵招饮郊园感旧而作【君有爱子最爱吾儿亦吴姬出也】
　　把酒花前俛仰乾坤犹剰吾曹忆西清奉引曽陪汲黯南冠憔悴同祭臯陶諌草空焚钓竿长把三径荒芜仲蔚蒿长安道叹东门黄犬防度悲号　于今华髪萧萧但痛饮狂歌兴未消向莲社防禅无人能觧醉乡娱老有托而逃白眼看他飞扬防扈蜾臝螟蛉之二豪三年后问两家儿子谁似枚臯
　　金公调贤而隠于医有园林竹石之乐年已逾六新纳一姬先生素患头风作此词嘲之
　　栁暗柴门苔深竹径芍药初红羡烟霞髙卧结庐水曲鹿麋为伴避世墙东女子知名儿童拍手笑指韩康药满笼吾何幸向绳床丹灶镇日相従　朝来睡起初慵恰神女飞来第几峰看博山炉底双眠翡翠緑纱外并蔕芙蓉我辈钟情温柔堪老鹤似精神玉似容催妆赋校陈琳檄草立愈头风
　　贺新郎
　　为杨汉汾纳姬作
　　寳镜娇鸾舞恰兰舟迎来桃叶香凝金缕八月广陵秋色好吹上逺山眉妩问今夕三星在户廿四桥头明月在倩红牙翠管翻花谱情定句为郎补　妆成倦倚梅花坞问檀郎未谙心性偷询鹦鹉咫尺蓬山谁得到长是君家为主算只有信陵公子一片雄心无处寄向温柔队里寻乡土歌且醉戌筹五
　　萧山任干之成进士归里作此词以赠之
　　我爱任公子把瑚纶竿垂防六鳌连起三百人中君最少赋奏天顔有喜暂劳汝烹鲜妙指杏苑看花青丝骑欹帽檐踏遍长安市喧骤贵洛阳纸　宫袍昼锦高阳里恰湘湖莼丝正熟故人来止一笑登堂开家醸盘有青梅朱李鸡再唱老夫醉矣万里长风方破浪羡龚黄事业従兹始天下士独卿耳
　　为侍御杨琢庵题像
　　野鹤昻藏意是当年弹文柱后杨球司骢马连钱霄汉上骑出五侯争避谁信道蛾眉见忌飘泊东南天地外长五湖不待官家赐逢醉尉防其詈　虎头妙笔真无二写元龙豪举不似三闾顦顇歴遍九州夷险路惟有醉乡堪寄更许我入林把臂二八婵娟弹锦瑟倩尊前暂阁英雄泪歌既阕唾壶碎
　　吴薗次太守五十初度【有序】
　　薗次吴君延陵华胄姑射仙姿艺苑笙簧执珠盘之牛耳岩廊珪璧羡玉署之凤毛黄蔴紫綍领丝纶宻勿之班皂盖朱轓在山水清幽之地威行破柱聿害马之先驱恵洽穷檐见飞鸿之爰集跂彼织女七襄弗困扵茧丝嗟我农人万井无悲于星罶行春劝稼不惊鸥鹭之乡载酒看云遍践防猿之径郑当时之好客邑有飞邮范史云之饮氷釡无余粟洵哉才望兼収政称亷卓风流嗣美吏号神仙者也节届迎长公为始满无疆遐算随宫缕以俱添有美一人采民风而偕乐逢斯令序应南极之星辰跻彼公堂进前溪之歌舞某偶因览胜暂维雪夜之舟幸与论文屡跋萧斋之烛言观父老饫闻献兕之歌滥厠宾朋聊展放鸠之悃敬陈下里以侑一觞
　　山水菰城好算従来风流刺史栁顔双表君自玉皇香案吏谪向方壶员峤隼旟至豺狼立扫鸣鼓放衙无个事对堂中六客摅长啸谁唤起孙莘老　骈阗士女欢相告道吾君今年称艾朱顔弥皎百榼千觚齐拜舞不似醉翁潦倒佳客有邹枚顔鲍洗盏髙台临翠巘任觥筹厯乱霜天晓何足羡中书考
　　题松鹤图为金镇逺宪长夀
　　甲第谁能亚一堂中谢家珠树鲍家骢马善体重华钦恤意清问先扵矜寡早贯索光芒退舎父老扶笻来献兕道驺虞幡下无寃者天赐与万间厦　蹁跹双鹤孤山下似君侯雄姿磊落风期洒洒松底茯苓千嵗外堪佐锦堂杯斚且莫把玉山颓也三竺六桥新雨后恰笙歌画舫公余暇防秉烛留佳话
　　方绣山同年长郎新娶
　　海燕雕梁语认乌衣旧家宅巷双栖偕旅小谢翩翩如逸少千里骅骝初举羡孔雀屏风开防家在凤凰台畔住紫鸾车簇拥吹箫侣天付与霜杵　阿翁早觧渊明组记摩挲掌中英物石麟夸汝佳妇佳儿双白璧诗奏南陔华黍刘表男儿才尺许欲倩蹇修他日后卜西邻勉娶田家女呼老友烹肥羜
　　杨商贤病起话旧赋此志感
　　吾辈今衰也忆当年偕防诸子天街跃马防扈飞扬惊四座况有穪衡善骂【谓青蚓也】同醉酒昭王台下袒裼髙楼呼五白和悲歌旁若无人者懐古昔追风雅　回头万事成飘瓦况新来友人雕丧船余书画恻怆山阳思旧赋邻笛何堪中夜算只有穷愁东野桃叶渡头聊卜筑问秋娘尚复能妖冶君不语泪盈把
　　登燕子矶阁望大江作
　　絶壁衔飞阁倚寒空嶒窈窕是谁雕琢六代兴亡如逝水烟冷千寻鐡索梦不到乌衣帘箔结绮临春歌舞散大江流尚绕青山郭悲自语檐邉铎　滔滔东下风涛作俯层栏鼋鼍出没雪山歕薄况是清秋明月夜何处楼船吹角早惊起南飞乌鹊估客船従巴蜀下看帆樯半向青天落吾欲醉骑黄鹤
　　寄懐黄仙裳
　　双桨将鸣也投半刺汝南叔度丰姿闲雅倒屣延君居上座谈笑风生朱夏长太息娉婷未嫁袖出明珠三百斛是元和而上开元下堪把臂逺公社　相思久矣相逢乍立斯须回帆羯鼓为君重打同学少年多不贱强半五陵衣马谁信道黄钟喑哑载酒陈琳荒冢畔是当年曽遇知音者千载后尔其亚















　　十五家词巻七
　　钦定四库全书
　　十五家词巻八　　　　　　　休宁孙黙编曹尔堪南溪词上
　　小令
　　捣练子
　　乙亥冬暮晓行
　　风欲静冻交加冰啮霜痕阁岸斜流水无声波不起冷烟微月写轻霞
　　春思
　　人正倦昼偏长梦醒微闻绣阁香花径寻芳谁是伴金衣公子雪衣娘
　　庐州广华寺旅懐【甲辰】
　　江北路廨东头白帢青骡绊客愁梧雨滴残蛩语咽他乡明日是中秋
　　望江南
　　题疑舫
　　真旷远空碧卷帘收为道岸髙知是屋如逢水涨便疑舟身世可沈浮
　　戊寅初夏
　　初夏好门外嫩凉吹笋防斑痕抽玳瑁水添绿晕涨玻璃新结竹边篱
　　纪游【五首】
　　金陵好艳集记前朝桃叶清尊银甲閙雨花都讲柘衫娇春在朩兰桡
　　二
　　芜城好魄动舞衫中翠黛波心商舶晓红灯店口市桥风小杜醉楼东
　　三
　　西湖好镇日冶游天青雀暮还菱作镜紫骝春竞栁飞绵莺语画帘前
　　四
　　山塘好匙雪虎丘茶近水雕梁频坐燕防晴油幙巧分花涤器丽人家
　　五
　　兰亭好箫鼓越中行石马古苔南镇庙卧龙新栁夏王城流水十分清
　　忆王孙
　　无题
　　侍儿新沐避芳丛整理簪花笑语工为爱新晴垂栁浓挂帘栊风搅山茶满地红
　　如梦令
　　江村
　　芳蕨桃花江渚管领渔簔归去唱起竹枝词独自轻移柔橹深处深处添得半篙春雨
　　初寒卽事
　　溪畔苹花开小墙角低垂红枣深夜巻西风床下莎鸡来早倾倒倾倒秋社新醅正好
　　长相思
　　寄迹荒坞一月感而有作
　　溪边芦水边梧我唱新诗兴未孤锦囊随小奴　樽常枯偈常逋旧识僧徒和酒徒年来多半疎
　　荻溪农家
　　朝来晴晩来晴罩屋桑隂分外清短檐鸠妇声　云须耕雨须耕新织簔衣掩骭轻竹枝歌太平
　　有懐
　　寒潮生暮潮平绿栁朱栏绣户明有人花下行　晨调笙夜调筝博得风流队里名惟留年少情
　　相见懽
　　春晓
　　早春数徧庭梅雪中开果是深深院宇印莓苔　无个事牵愁思尽悠哉百舌惊人不管枕边催
　　江村
　　水痕新涨苔矶杏花飞江岸蒲牙如箭鮆鱼肥　蝇头利争无巳昨原非只有子规明白唤人归
　　生查子
　　和澹心
　　花开别后枝草满来时路白藕五更风红豆三更雨歌喉月互沈舞影云同去留只为人留住肯随君住
　　别思
　　栁枝离别多杜牧风流在薄幸不成怜休挽荷花戴灯前印口脂镜里留睂黛愁绪问如何雨滴蕉心碎
　　昭君怨
　　已卯二月周斯羽兄弟招集舟中观演家剧魏子一于雨中为予图扇因调小词题其上
　　日暮画船微雨图取春隂缕缕烟气散江湄栁痕垂一笔远村如抹望去胭脂欲泼屋角有桃花是谁家
　　女冠子
　　秋日述懐
　　淡烟浓水正值江南秋美力田嘉小巷晴收秫山厨晚煮瓜　鵞黄家醖酒猩赤手栽花一雨重阳近觉寒些
　　山房寒思
　　呉船来往爱听画眉停桨冷红飞石丑犹称丈花娇却字妃　伫看千药绽空忆四腮肥松防檐前落已忘机
　　防绛唇
　　丙子夏日村墅
　　长昼方炎画梁归喘寻泥燕桔橰声断露稻幽香遍倚树当风欲比闲云倦苹花院小池波浅绿上窗纱半
　　江村
　　苦是春隂桃花半落江村暮垂杨千树缥缈渔船渡青满田畴难认牛羊路溪边歩野鸥飞去只爱无人处
　　感旧
　　记得黄昏睂稍微见红潮印夜深低问酿作分离恨翻悔当初合了鸳鸯枕嗟孤另欲通佳讯人远天涯近【作音做】
　　遣夏柬除庵
　　莲褪红衣回塘雨盖藏鸂鶒栁丝嫌直故倩莺来织蒲防青稠防缀清溪色方池黑细鱼吞墨道士鵞难得
　　沛上懐古
　　禾黍风清乱山髙下供凭吊龙吟虎啸绛灌由屠钓转眼兴亡陵阙余残烧谁能料汉家遗庙明月依然照
　　陆舫春思
　　沙暖蒲香鳯池涨绿晴波皱搓黄御栁三月春方透小径闲吟碧藓生鸳甃消晴昼雨丝拖逗似补梨花痩
　　秋暮旅懐柬翼苍
　　衰草重冈雁灯吹灭诸陵火谁家菊朶开近扶风左无限悲秋难觅江淮柁耽枯坐闲门深锁红叶堆中我
　　旅晓柬汉思
　　幔巻同云平皋朩介霜威肃栁条吹秃犹映晴淮绿道徳微言为目宁为腹堪三复他年空谷活火煨黄独
　　浣溪纱
　　晓起
　　乐事贫家竟不贪疎风斜雨过城南单纱消受嫩凉甘宿砚频催童子涤好花颁与侍儿簪暗将私语赌宜
　　男
　　秋日园居【二调】
　　谢客微躯不愿劳病余觉减酒狂豪花间行碍接防髙个个蔓牵黄荔子垂垂架挂紫蒲萄晓盛芳露和兰
　　膏
　　消夏如忘伏日髙藤床一枕暑能逃起呼童子茶涛书有蠧巢思曝巻笺遗蝇墨阻挥毫编来团扇鹤遗
　　毛
　　春词
　　荔子红绫窄称身轻笼淡墨舞衫新囘眸检防着芳尘黄雀夜飞归玉辇紫骝日暖閙朱轮青楼梳掠惹游
　　人
　　夏词
　　八尺龙须一尺绡初离凉枕印红潮自然香腻洗难消玳瑁帘垂留紫燕珊瑚架倒戯金猫藕丝香里送鸾
　　箫
　　秋词
　　玉盌低斟酒力微风前团扇未停挥砧敲红泪落征衣愁见月高褰绣箔起乗人静弄金徽鸳鸯幔冷一萤
　　飞
　　冬词
　　翠被难温夜似年珠帘轻卷雾如烟寒鸦啼到画梁边鹦防怯风攅绿羽金猊贮火熨红氊秦筝冻断十三
　　弦
　　过灵塔庵
　　棘刺杉针墓外田鸭头匀绿防堂前山僧拥衲只髙眠粉堞影深垂栁畔石桥路仄野鳬边斜阳踏破草芊
　　芊
　　出郭
　　緑徧汀蒲浅浪交波揺新栁散晴郊幽人携屐叩蓬茅蛙骇早雷开蛰户鹊占太嵗啓春巢归来斜日过花
　　梢
　　闺情
　　朱槛移灯拾翠钿碧纱窗里簟纹圆薄寒微觉枕痕边鸂鶒帐开调鳯髓鹧鸪曲就拨鹍弦银筝撩我不曾
　　眠
　　燕邸清明
　　宫栁迎风翦绿齐隗台春压杏花低谁家小袜印香泥玉勒连钱盘辇路毳裘油壁驻金堤旧陵芳草杜鹃
　　啼
　　感秋
　　霜急清砧禁树红昼垂银蒜雨蒙蒙洞箫吹倚画楼空丹鳯城髙乌呌月白龙堆冷马嘶风边愁都在暮笳
　　中
　　邯郸道中
　　赵国寒烟绕鹿车晓星晴挂栁梢斜丛台何处问繁华公子毬场争蹴踘佳人绣阁鬬琵琶祗余秋草没黄
　　沙
　　晩秋漫兴
　　晓露生妍黑丑花乱虫鸣轧朩棉斜棠梨霜叶赤如砂真似客归遗燕垒尽容人占是鸥沙柴门中有故侯
　　家
　　菩萨蛮
　　有赠
　　夜阑香汗罗衫薄凉生枕簟人儿觉欲去且迟迟流连三伏时　妾家何处住白庙西原路乡漫说温柔此乡应可游
　　卜筭子
　　忆梦
　　愁剧暂成眠有梦轻如絮醒后犹期防面难何况天涯路　相见不禁欢醒却无寻处但愿年年在梦中一世和郎住
　　丑奴儿令
　　晓妆
　　晓风吹破流苏暖花满香奁蝶满湘帘拾起残红玉笋尖　未梳蝉鬓如云压膏沐微沾宫粉轻拈十様新睂懒去添
　　闺思
　　逺山染黛帘初巻新月微笼薄雾轻笼只许巫山入梦中　晓妆惆怅无人见杏様衫红茜様鞋红半臂殷勤防守宫
　　惜别
　　多情一向真痴絶范蠡湖边西子湖边两地相逢再世縁　别时杯酒浇何处夜合花前芍药花前独自悲欢若个怜【芍药花一名将离】
　　减字朩兰花
　　夏日杂咏
　　幽兰欲吐移进阑干看愈妩散发当风上有千寻绿防浓　纳凉池阁林影波中鱼戯乐芳饵刚垂一尺黄鱼上钓丝
　　初夏放舟郭外
　　垂垂紫楝四月江心频防燕亭舘谁家夭棘抽条出屋斜　轻舠不穏移向伍塘风力晴日将西黄犊江村水一犁
　　春暮
　　晚飘红雨吹乱蔷薇啼杜宇绿树新隂中有青楼惜别心　湘帘半落细听呢喃催绣箔心事谁传传语鹦哥当锦笺
　　清和昼凉酿隂不雨小词志忆【二调】
　　箨龙抽绿两部笙簧池上续猩染蔷薇雪压酴醿蝶乱飞　半牀弦管樱笋风光过小满最忆清娯钓具茶鎗寄五湖
　　隂晴堪画修竹清风隣可借红药初开青雀油幢载酒来　旧游如梦栁絮黏泥飞不动好语花卿何满休弹第一声
　　谒金门
　　写别
　　多情种别后泪痕潮涌绮户海棠春雨重芳心愁自捧花也和人争宠肠断锦衾孤拥小字红笺谁与送相
　　思看笔冡
　　好事近
　　送客北游
　　斯世少英雄应笑成名防子衰草夕阳弥望吊金元遗垒　霜桥孤月照空囊枯树乱鸦起旅馆芜菁低照读数行残史
　　夷门书屋【在虎丘鐡花庵】
　　舴艋泛溪花流水一湾堪泊古朩撑云溜雨似垂髯猿玃　山中日静巳忘年展巻代行乐短簿祠前归去见紫薇开落
　　忆秦娥
　　戱和
　　垂珠幕罗裙怕引狂风恶狂风恶画楼深处是谁轻薄帐儿偎倚星儿落莫惊犬吠金铃索金铃索饶他夜
　　静有人知觉
　　冬感
　　残霞没隃糜冻黑西风突西风突怪鸱悲啸一天霜月衔杯慷慨冠冲髪古今人物都消歇都消歇隂房
　　火战场枯骨
　　伤逝
　　东君恶好花未足风先落风先落啼猿两岸峡云飘泊问天搔首天疑错无端玉树尘埋却尘埋却诸公皆
　　在斯人不作
　　清平乐
　　闺词
　　睂痕频皱不似东风旧欺尽孤眠寒更透生得腰肢原痩　梨花静掩长门寻常过几黄昏魂向当初销尽如何又说销魂
　　隔船却寄为澹心赋和韵
　　轻衫雪皎穏称身材小隔水秋波频送巧勾引相思难了　栁枝挿入杨枝故人青眼修睂对面盈盈不语浑疑暗忆当时
　　答澹心
　　故人何处居傍要离墓滕六翦花浓似絮练鹊巧穿林去　翩翩鹤氅羊裘羡伊才子风流试种疎梅绕屋暮年端傲封侯
　　甘草子
　　春情
　　春暮晓雾空蒙认做丝丝雨侍女醒扶头钗坠惊鹦鹉百尺游丝轻举空罥住梨花难吐唤起朝朝枕边语
　　恨多情如许
　　阮郎归
　　寒村漫兴
　　涧流传响聚沙红海云城角浓征途肃肃绕寒风霜花催晓鸿　枌树底荻花东远村诗画中虎头老手辋川翁知他同不同
　　锦堂春
　　清凉寺扫叶上人山楼
　　如练澄江东泻春锄舞雪防茸倚楼遥见迎潮燕飞趁片帆风　楚蜀烟波不断齐梁佳丽都空山僧不识兴亡感闲数落花红
　　朝中措
　　龙潭驿懐旧
　　惊涛吹簸老龙憨暮雨且停骖红树斜分建业青山多在江南　逺樯排汉乱帆击汰百尺空潭一曲渭城歌罢酒楼谁是何戡
　　东干小憩
　　平沙水漫暮潮通亚竹野桃红燕子国中佳日白鸥社里东风　干将故里避喧铲迹斗酒过从错字休教鐡铸来寻三泖渔翁
　　山花子
　　秋晩
　　黄蝶寻花褪薄衣槐隂吹老漏斜晖红枣挂枝秋已熟打应稀　不断雁声和月呌重惊鸦宿带霜飞田有香秔园有菊几时归
　　栁梢青
　　春闺
　　昨日清明桃花红浪做出多情带恨粘愁无端惹住一防春饧　东风难雨难晴看又过残花乱莺酒畔闗心灯前偷泪撩乱银筝
　　西江月
　　题悬真子浮家泛宅圗和韵
　　有客渔焉终老惟君赐者为家钓竿茶灶隔船纱携去随潮上下　水口红桃流散山前白鹭飞斜风波恶处舞神鸦笑卷青簔归罢
　　归真
　　一枕微侵云鬓三更方卸鞋弓解衣瞥见舞裙红何事挑灯相送　防逐晓云俱散魂随春絮常通鸳鸯睡醒画楼空枉做人间痴梦
　　和壁间韵
　　白日难教东下清淮肯使西流春风吹罢又惊秋早叹朱顔非旧　乌巷家家王谢黄初字字徐刘荒榛火北邙头谁是诸公之后
　　景阳楼
　　丝管竞调玉树毺暗坠金钿酒酣狎客劈红笺受用佳人捧砚　尽道无愁天子还疑有劫神仙景阳钟罢最堪怜井上胭脂零乱
　　隋苑
　　别殿珠帘夜月长堤御栁春风繁华三十六离宫钿合同心谁送　龙舸方游汴水狼烟旋报京东锦衾才与梦儿同转眼迷楼是梦
　　咏懐
　　槖笔乆陪南苑含香近侍西清春风淡沲梦江城贺监湖光似镜　白髪衰年易过黄金大药难成病坊早已属先生谁道文园渇更
　　少年游
　　柬友
　　故园春到弄芳菲人静落红稀栁岸渔汀风来水面鸂鶒一双飞　泖东丙舍宵闻鹤潇洒芰荷衣鲈脍烘盐莼羮襍豉何负季鹰归
　　醉花阴
　　春景
　　烘桃熨桞春方纵红雨花梢重风日近清明几片榆钱都筭莺儿俸　冷烟堆径和谁共苔补闲堦空杜宇莫频啼不唤人归只唤三更梦
　　南歌子
　　西湖夜泛
　　镜展娇如雪衫轻怯受风薄阴偏觉鬓丝浓独喜清秋无暑画船空　频劝杯中绿微添酒后红银筝一曲手玲珑见有檀痕低搯印酥胸
　　双调望江南
　　秋暮
　　秋欲暮江水尽生凉鸥浴似添涛外雪林疎微映菊前黄村屋日恒长　初刈获秔秫半登塲簖起肥螯宜买醉瓮倾新酒逺闻香一笑举杯觞
　　浪淘沙
　　戊寅十二月二日过智月禅院时冬燠红梅盛开
　　唤渡近衡门信步南村薄绵今日觉微温梅染胭脂先破腊伴佛黄昏　冷淡许谁论菜甲篁孙逢僧闲话半无根斜日一帘当戸卷曝取朝暾
　　上巳
　　送暖晓来风春信微通满城芳草暮愁中寒食才过宫桞暗烟树朦胧　杜曲踏芳丛有个人同盘龙绣领御沟东日落河桥归路晩嘶断花骢
　　甲辰寒夜遇同馆周文夏侍御于虎丘歩月
　　松影绕回塘小阁焚香可中亭外月如霜剑气浑疑冲静夜一片寒光　落叶打虚廊僧梦方长排空呌雁也成行容我五湖随范蠡烟雨鸣榔
　　鹧鸪天
　　送客之金陵
　　罗绮香残旧院空石城桥畔挂晴虹柔情常在琴心里别意难消烛泪中　江水白落花红小楼山色六朝同莫愁家近频来往兰桨轻随燕子风
　　野塘即事
　　蟹舎鸡栖共一椽千竿修竹弄晴烟鸟声都在征鼙外兵气犹纒大角边　书案浄襍花妍种鱼栽藕野塘偏木香吹雪人闲坐读罢庄生骈拇篇
　　新秋
　　蟾影新钩破碧天嫩凉池馆日如年三分莺舌红蕉上万颗鲛珠白藕边　愁梦断薄情牵鸳鸯债已了前縁一声蟋蟀梧桐雨冰簟风清穏昼眠
　　午日京邸感懐
　　太液菖蒲泛酒时赐衣唯有近臣知银盘郁李登公防丹砌戎葵映屈巵　倾凿落和参差楚江风咽大招辞攀髯未解乌号痛续命虚传五色丝
　　秋邸【二调】
　　草绿闲庭晓露清枣红檐角媚秋晴鹦哥帘底频频唤鸦舅阶前细细生　铜箭静石床平游仙不与换公卿椶鞵篛笠蛇条杖好向缑山顶上行
　　墙缺城西望翠微东隣槐栁是耶非檐条新接龙须老园甲才抽马齿肥　花正好露方稀揉蓝挼紫剧芳菲秋虫巧变黄蝴蝶也学鹣鹣一様飞
　　雪意
　　漠漠重云足四垂纸窗风静觉轻吹水仙怕冻先遮箔田芋思煨待举巵　前有句好吟诗安排险韵写琼枝呼童急往前村去趁此泥干认酒旗
　　冬日小集
　　赤叶楼头好醉看高歌一曲笑弹冠剖香橘柚呉姬手撮细蒲萄燕市盘　红袖侧易为欢多情莫厌酒杯残惟耽杜牧风流句不防明犀也辟寒
　　重阳
　　节届重阳觉薄凉闭门消得一杯浆绕篱菊贱先开紫食稻螯肥渐有黄　城角下小亭荒芟夷秋草受秋旸登髙不用茱茰袋自有奚奴旧锦囊
　　虞美人
　　村居
　　绿杨青草春生处疑有髙人住芒鞋不惜破苍苔为看弹棊日日倩笻来　依稀避世桃源僻城市何曾识茅庐也有客为隣刚是半移耕叟半渔人
　　新秋【鳯仙一名女儿花】
　　粉墙雨湿生青草乳燕秋重老鸭炉灰冷篆烟微愁见碧纱如水乱萤飞　暮蝉不住吟疎栁闲放弹筝手空阶风袅一枝斜偏是女儿花对断肠花
　　有赠
　　轻衫窄袖身材小影向银灯好珠歌劝饮度清圆无奈尊前侍立暗生怜　牡丹亭榭花如绣巧对红儿痩初开豆蔻尚含春转是五更风雨防愁人
　　归兴寄郁光伯廷尉周质庵侍御
　　草堂修竹犹无恙绿浄溪痕涨春来小雨课耰锄闲向梅花香里读残书　隣家芳榭余烟草红药阶如扫君恩肯许逐臣归昨夜梦中先到旧渔矶
　　酬澹心见赠
　　纸窗毳衲乌皮几石气凉于水墙东避世惯寻僧携得一枝笻杖过金陵　江潭衰栁黏霜薄遥叹宫槐落风波恶处度年华凭着鐡船湖海作生涯
　　朩兰花令
　　秋忆
　　朩香徧钟山道桂子倩人斜挿帽歌揺朱雀桁前花酒溅乌衣堂下草　十年浪迹浮云杳画槛生烟无客到沙家零落冦家贫若个琵琶传贺老
　　送客南还
　　轻装破浪冲天堑醉里呉钩看不厌催人两鬓是双丸伴汝孤帆惟一劒　五湖烟景从今占欸乃莲歌防女艳纵令珠履曵侯门只抵黄梁眠客店
　　已亥中秋京邸懐旧【戊戌中秋客维扬次六一居士韵】
　　平山堂外青螺濶廿四桥边流水咽无端击筑动悲歌侠骨难教脂粉抹　衔杯仰视浮云滑揺笔堪追秋兴八芜城烟景不胜愁舞帐牵萝空夜月
　　秋暮旅懐【再用前韵】
　　马蹄踏徧平沙濶别院时闻笙管咽霜前白雁巳南飞泼墨愁看鸦阵抹　红槽滴酒真珠滑炊熟黄梁寻卫八风吹残栁碧星稀门外辘轳鸣晓月
　　金鱼池【三用前韵】
　　虬松碧瓦云边濶堤上鸣泉流且咽胭脂两靥鬭新妆獭髓尤怜睂际抹　临池绮席壶觞滑公子遨游沟丈八琵琶少妇閙红楼个个酥胸斜抱月
　　寄松之【四用前韵】
　　囘头呉楚风烟濶离思浑如枯涧咽东华扑面软尘多慙愧何郎连汗抹　莼羮羡尔沾唇滑作者七人今有八垂虹秋色最闗情知向长桥看串月【呉下风俗月夕遥看长桥月影其形如串故名】
　　歩蟾宫
　　秋意
　　朩犀香吐金英细碧水畔金风如洗髙楼一夜对婵娟髣髴在广寒宫里　疎风淡汉无纎腻坐渐觉露华微泚頳桐叶底鬭鹌鹑空搅乱花隂满地
　　南乡子
　　初夏
　　浴水燕飞忙门外长溪碧绕塘栁暗柴门遮屋角隣墙又见梧隂过草堂　风动落花凉树树新浓罩曲房中有乌巢浑不见鸎藏为乳双雏觉昼长
　　冬晓【悮刻贺裳】
　　鹦鹉嬾梳翎巧学人声唤小名昨夜蜡梅花冻了零星纎手敲冰出胆瓶　初旭暖芳屏巻幔重重酒半醒枕上髙吟诗句好消停惹得鵶鬟阁绣听
　　春情
　　酒病中春朝颊晕防榔醉未消手简龙团吹活火频烧茶灶轻翻蟹眼潮　多事在今宵淡写青山半幅绡付与红儿收贮了偏娇银甲调成和紫箫
　　赠红儿【河阳妓】
　　停酒按红牙苏合香浓掠鬓鸦秋水糢糊偏可惜夭斜十五娉婷早破　愁恨徧天涯飞絮啼莺是妾家莫道胭脂开未足惊夸却占河阳一县花
　　送客还闽
　　闽海国南乡万里归程岭树荒日落行人愁虎豹苍凉恼煞杉鸡报夕阳　结客賸诗囊古劒芒鞵鐡裲裆如火炎风蒸荔熟甘香饱噉晶盘十八娘
　　醉落魄
　　春暮村居
　　防姑才落香浮小径抽红药时过谷雨春隂薄紫楝翻风一燕池边掠　孤村莫怪门罗雀掀髯长啸甘藜藿来牟豌豆供杯勺托兴羲皇为我辞蜗角
　　踏莎行
　　惜别
　　一夜如年两睂空妩临妆怕见愁痕锁东流还有再囘时忍教永别归黄土　彩鳯难飞灵犀自吐鸳鸯瓦缺漳台古梦中红泪万千行醒来都是桃花雨
　　春景
　　翠染晴岚蓝拖曲水雕鞍且傍垂杨系金鱼池上卖花天探春如雪丁香紫　别院搊筝小亭浮螘画楼歌管云中起锦绳髙挂粉墙低落红都在秋千里
　　长安秋思【三调】
　　碣石岧峣崆峒突兀龙蟠鳯翥围宫阙毘卢阁上望神州人烟九防青如髪　北海壶觞西城鞵袜蓟门斗酒狂歌发金元战垒草黏天黄沙万里悬秋月【报国寺毘卢阁最髙】舟比黄龙船名青雀相传万厯年间作水嬉一试起狂风牙樯锦防今零落　菡萏秋残茭蒲雨弱桥边玉板犹如昨钗钿锈蚀旧妆台行人错拟临春阁【有辽后梳妆台遗址】汉畤松青秦闗月白居庸山翠浮千尺皂雕风劲起摩云寒霜欲变秋林赤　不律吟孤叵罗愁释酣眠且看长安奕城头一夜动悲笳离肠早断江南客
　　小重山
　　寄讯戱和友沂
　　并翅文鸳叠锦茵倚阑闻一叹为何人睂痕愁锁远山颦春风悄无绪唤真真　绮陌漾芳尘步揺欹绿鬓舞衫新穿花痴蝶露全身罗裙褪自有暗香亲
　　中调
　　临江仙
　　有赠
　　可怪侬家香不散呉衫到处提携我方拟似恐难齐自然真味在芳麝正填脐　又是碧云才一挽鵶鬟压耳犹低遥知年可及垂笄春宵经夜雨未解作悲啼刘墨仙移榻梅花庵用钱尔斐韵简寄
　　君在梅花和尚墓想应让与君龛梅花栽在墓之南老僧消受得日日诵华严　快聚夜深愁客散惟留月影空潭晓来卧看壁头山惜花乎病酒乃似再眠蚕
　　初夏清溪闲泛
　　十亩之间新霁色爱看桑者闲闲扁舟歇处野蒿繁小桥蝌蚪黑急水队鱼斑　我羡村家风味美翛然茅屋三间栁隂泥湿麦泥干晓莺新识路飞去又飞还
　　湖上遇游客漫赋
　　问是谁家游冶子风流真个无双两行红袖对银缸千金全不惜春色果难降　幔巻湖船怜小鳯山睂引入髙窗偷携鹦鹉浴平江玉钩藏细栁记奏陇西腔
　　寄西湖友人
　　万叠玻璃开晓镜画桡随处堪停杏花村渚倚红亭逺山平仲绿幽径寄奴青　学士桥边晞髪啸扶笻应到南屏莺啼深栁待同听仙人吹鐡小妓索银缾
　　金滩寒夕
　　疎栁寒村闻暮角牙樯不骇闲鸥雁声低度水边楼冰纹烘雀瓦雪片压羊裘　画省炉烟犹在眼故人诗酒绸缪檀槽玉轸剧风流周郎能顾曲平子也销愁
　　赠僧
　　曾向山中消日月饱看竹翠枫丹驯猿守洞虎登坛地炉烧鸭脚晴叶焙龙团　偶到人间持鉢坐粥鱼声绕空滩浮生弹指悟邯郸孤笻冲积雪百衲防春寒
　　蝶恋花
　　题茜溪斋壁
　　小小荒庐围绿水门外清隂近水栽桃李古道不须留姓氏负薪识是隣家子　笑问隣童曾识汝屈指东边着第三家是一担束刍桃乍起晩炊看出茅檐里
　　秋暮
　　一把黄茅新盖屋檐角低低为避西风肃欲向东篱重系菊荒园斫得湘君竹　蟋蟀寒吟声不足枫树垂丹还有些儿绿九月霜痕融似玉空阶迸下红榴肉
　　夜忆
　　纸帐髙悬灯影细人逺如天欲防愁无计烦恼何心温绣被今宵好梦偏回避　瑞脑生香留半臂别恨年年悔解愁滋味多是生前相绊系鲛绡不尽相思泪
　　阜城驿
　　曲岸回波迷白草皂防青骡踯躅燕南道茆店重来人已老满庭槲叶随风扫　淡日寒云投宿早隣院清砧几处心如捣簪笔鸣珂春梦杳悲笳古堠霜天晓
　　临洺闗夜宿
　　破壁匡床眠自妥浊酒频沽頳卵堆霜果屈戍青苔门不锁栈边分照芜菁火　应有征人嘲饭颗憔悴中年生计浑相左吊澧哀沙多坎坷诉天寒月休欺我
　　将发广陵留别穆倩于皇无言
　　骊唱催人秋未暮两鬓霜华祗为浮名误三五婵娟垂白露一鞭竟别扬州去　尊酒犹思良夜聚小店晨鸡月落余烟树囘指红桥堤畔路油幢乌榜年年度
　　唐多令
　　夏夜客斋
　　纨扇动微吟湘帘草色深苎衫凉钩月初临扑起流萤过别院曾照见女儿心　风壁响清琴银蝉送晩林算青楼露气萧森白面谁家年少客些个事防相寻
　　一翦梅
　　理绣
　　襞开五色上衣裳抽引针长抽引丝长养娘新配浅深妆红处思量白处思量　多情已戒绣鸳鸯蜂又双双蝶又双双谁描花様使人伤并蒂兰房并菂莲房
　　风情
　　春浓画阁下帘钩人在青楼书在红楼谁将芳草字忘忧花已含愁酒更添愁　凄凉无绪擘箜篌病似残秋梦断长秋萧郎离恨托词头写怨梁州入破甘州
　　渔家傲
　　秋日过村家小集予旧隣也
　　红蓼滩边频弄桨农家舴艋如钱盎郭外清溪流更广时荡漾船轻不怕黏天浪　欸乃一声何处唱我来茅屋开新酿柴闗乌桕遥相向鸡黍饷月明已挂霜篷上
　　秋日遣懐
　　八月秋晴刚过半欲招桂馥因牵幔晴日不寒还不暖鸿新见为寻旧渚频频唤　近绕低垣遮客馆轻黄蝴蝶随人散飘坠梧桐花砌乱闲寻看菊英欲吐东篱畔
　　苏幕遮
　　咏香
　　爇芳脐烹瑞脑染着衫襟伴人昏晓一防檀心难索讨梦醒更深越觉添烦恼　润能薰潮顿燥着定宫闺兰麝宜频捣缕缕微烟纒不了透尽孤眠谁更知他好
　　啸台懐古
　　百泉清丛桧碧风巻虬枝箕踞依顽石迤逦太行疏乳液中有髙人俯仰寻遗迹　晋公和曾卜宅明哲全生寒暑陶然适半啸声惊朩客阮屐稽琴此辈无容责
　　全椒道中
　　冷风尖残月小野径髙低刺眼横苍篠茆店孤村偏起早输与闲鸥静立寒汀皎　防轻车携布帽客路年年短鬓霜深了江浒青山屏幛绕烟栁无情断送人昏晓
　　风中栁
　　用刘静修韵寄友
　　欲问髙人乆矣寄情岩谷问饔飱闭门常足呼童洗竹舣船寻菊有余钱买花葺屋　古树当庐常照襟裾生绿惯栖禽日来尤熟歌声类曲缶声类筑算诗才是今名宿
　　行香子
　　构屋水濵喜而赋此
　　小小疎椽碧水经前毎临溪匹练红牵蒹葭十亩尽受荒烟有采菱桡沽酒渡钓鱼船　野涨无边树影森然数游鳞傍岸流连更谁貎得晋唐宋间请顾长康呉道子李龙眠









　　十五家词巻八
　　钦定四库全书
　　十五家词巻九　　　　　　　休宁孙黙编曹尔堪南溪词下
　　中调
　　青王案
　　冬暮晓发
　　霜余净碾遥天碧听落叶鸣虚碛疎树倦鸦寒影只今朝才见痩筠斜处露出梅花白　敝裘补绽年年客骏马春衫复何益五栁凄清陶令宅黄河风雪荥阳战垒驴背思畴昔
　　访蒋存鲁南湖园居
　　寒汀细雨鹈鹕唤维小艇芦花畔堂下残荷香已断竹都消粉梅才破蜡纸帐垂银蒜　幽人诗兴偏凌乱清絶林塘寄柔翰秋水南华供把翫公和解笑歩兵解哭懒解嵇生鍜
　　江城子
　　偶忆
　　狭邪深处暗香浮暂淹留典鹴裘歌板轻圆携上朩兰舟桦烛红衫私语宻花底屐栁边楼　一天征雁唤离愁泪应流为伤秋梧叶银床霜气入帘钩偏恼丽谯铜箭急残梦醒在心头
　　柬友近况
　　御沟流碧水初融凤城东海棠红韦相祠前曲槛系花骢星散昔年童冠侣时追忆舞雩风　半生都在别离中緑尊空賸衰翁槐里知交无字与归鸿笠泽春波寛似海明月底下鱼筒
　　千秋岁
　　夏日题壁
　　池塘清思菡萏红生腻凉正嫩人初起榴残犹灼火竹穉齐揺翠闻巧哢畵睂能搅西堂睡　栢子抽烟细蟹眼潮刚沸时坐卧浓隂底屐黏苔藓晕衣惹酴醿刺还生受桃笙簟滑凉于水
　　题袁重其侍母弄孙图
　　砚田堪饱却比菑畬好具斑衣绕海中仙果熟雪里青山老娱白髪麻姑麟脯安期枣　堂上孙常抱反哺同乌鸟贫亦乐仁为宝弄麞休写错懐橘应归早请所与洗儿钱付西隣媪
　　离亭燕
　　咏燕
　　记得杏园新放社日近时来访寻着旧巢思度岁早已香泥零荡芹渚栁花村独自飞飞凝望　系足红绡无恙蓦有离情别状王谢人家刚废尽欲入乌衣惆怅失路巧呢喃唯有落花依傍
　　隔浦莲
　　藻玉轩晚集【戊戌六月初六日同颉初有芮较书度曲　一本换头移下三字】
　　疎杨低映池小故折廻廊巧朩榻当蕉扇矮石畔闲花草荷叶抽清沼香风到竹里闲云绕　清尊倒松醪馎饦桓公寒具不少主人弦管歌板十分清妙斜抱琵琶拍掌笑排调逺山螺黛谁扫
　　河满子
　　春思
　　新栁轻翻浅浪春波易皱微风池阁薄隂融晓景晴霞已射帘栊小径愁闻夜雨拾来数防残红　又被幽禽低唤鸭炉香篆蒙蒙斜倚绣牀睂未畵十分针指玲珑愁入芭蕉心里情通豆寇函中
　　风入松
　　春日虎丘书所见
　　东风不吝冶游天满路掷榆钱春衫一队寻花去是谁人撇下钗钿独有紫衣年少畵图无此神仙　侍儿垂手复齐肩真个欲魂牵朱帘半面惊微露为娇羞越觉纒绵恨杀轻罗胜我时时贴细腰边
　　寄侯官许有介
　　风波无恙且归耕闽峤正秋清径边松菊纒芳草春常在南国霜轻荔子红垂古驿榕隂緑满重城　开尊乌石听啼莺瀚海暮潮平丹青巳擅鸡林价钟王法当代知名高兴西园公子安贫东郭先生【乌石山名】
　　吴彦髙词云玉堂金马竹篱茅舍总是无心处感其言有作
　　朝曦初上绮疏红揺竹一帘风草堂词好丹黄竟添幽思檐马丁东解语人如鹦鹉惊秋客似梧桐　半生春梦此山翁无闷度穷通浮名真个波中絮随流水转眼成空金马玉堂以后竹篱茅舍之中
　　大舆上人四十有赠
　　天宁寺里老藤枝云板放防迟南湖烟水浮千顷疎楞畔梧篠参差麈尾能谈五觉撅头同访三支　身轻唯许痩笻知僧腊正强时闲烧栢子香成篆迦文外儒墨兼师自愧石渠枯管来赓松阁新诗
　　御街行
　　春游
　　墙边桃靥晴防逗杨栁弱枝垂痩平郊花草逐人香都是黄蔬青豆谁家少妇踏青归去不省钗钿溜　无情嫩緑江边鬭唤起迭翻新奏暖风引出汗微香沾上游春衫袖怪他江水晴波有晕似学睂儿皱
　　金人捧露盘
　　黄金台懐古
　　蓟门旁风雪暮掠乌鸢莽平皋衰栁凝烟千金市骏乌骓紫燕铁连钱功名汗马骋骐骥万里扬鞭　缅遗踪如奔电抚易水吊幽燕但鸦栖鹿走狐穿望诸已矣昭王旧迹夕阳边兴亾何限荒台畔春草年年
　　蓦山溪
　　歌席
　　朱唇檀板宛转歌微度四座静无声听一线清音独谱羊羔美酒自分不如他银筝小玉箫低生受红灯暮细评音字无有遗腔句缓急手能调按新词防收雁柱内家妆束不用隔帘栊匏犀白笋痕纎値得周郎顾
　　述懐【用宋谦父元韵】
　　八甎移日人道先生懒载笔立螭坳曾叨赐上方杯椀昨非今是松菊待归轮辞虎观问鱼舠歇浦烟波满东皋艺黍棘匕胡麻饭二仲径初开棹甪里旧隣传盏老农老圃对酒偶成诗冲口出话家常奚取乎斑管
　　千秋岁引
　　警悟
　　囊底枯萤檐头干鹊辛苦功名亦何乐饶他虎气今为防尽教龙蛰犹如蠖卖浆家贩缯市多寥落　私羡尚平登五岳何用季心矜一诺今古英豪总萧索柬华软尘剧奔走北邙枯冡终栖托猛囘头上蔡犬华亭鹤
　　洞仙歌
　　艶集【戊戌六月初二日集孙颉初年兄园亭听诸女郎度曲】
　　雨黏莎径做新凉池舘低唱频斟莫辞满拥红衫乌鬓倚暖偎香称长短各许玉环飞燕　灯前留意处队队繁筝急管轻圆络珠串烛影动荷风绕树流萤才数防偏照钿蝉金雁但雕防畵阁醉相寻为粉黛消磨壮心都减
　　晓过莺脰湖
　　悲凉屈宋重过吴江道小市鱼虾閙清晓想蛟龙睡稳千顷晴澜风色好霜后白苹花老　角巾还故土烟月谁争一苇凌波胜蓬岛茶灶笔床随意具呼取樵青芼莼丝浊醪须倒看双丸寒暑织如梭羡湖笛渔榔白头翁媪
　　华胥引
　　蝶梦
　　婆娑金马转盼虚空梦中蝴蝶燕赵佳人良宵绮席偎粉靥书生潦倒名塲薄命元同妾还我渔矶去题江上红叶　细雨青簔狎波涛鹭交鸥接舒巻闲云生疎五陵豪侠东观残书犹在偶翻行箧鲂鲤家乡归来无用弹铗
　　长调
　　满江红
　　江村
　　栁浪方高桃花雨一村都涨应自慰春风未老故园无恙篱笋新抽江燕出芦芽半卷河防上豆畦边荠美采盈筐东隣饷　柴门外微波漾芳树杪时禽唱好邀来春社细斟家酿欢喜儿童鸭脚果逍遥父老蛇条杖恕余顽醉后越痴狂眞无状
　　王西樵考功见和江村词用前韵示孙无言
　　新緑江村隂隂与溪流争涨烦寄讯竹平安否至今无恙初见栗留穿栁去忽惊松防縁藤上正春深糓雨焙枪旗山僧饷　难消遣情揺漾蛮姬舞秦青唱正蒲萄浓泼春波如酿试向花前移玉案休思阁里燃藜杖念平生一枕梦悲欢他年状
　　湖上书懐再东西樵考功阮亭祠部
　　飞絮漫天平堤外乱萍初涨人似燕重来湖海畵梁无恙风雅竞推东阁妙文章每説西京上细论诗若个过墙头松醪饷　曾踏险瞿唐漾才防意沧浪唱但银瓶索饮酴醿佳酿五岳未周名士屐百钱常挂山人杖柰此君不惠不夷间难于状
　　酬西樵再和
　　万马齐奔亲曾见广陵涛涨摅幽愤有书自白文通无恙鳷鹊观前垂翅去茱茰湾口乗潮上问东吴一饭与王孙何人饷　看游戏羣鸥漾听欸乃渔舟唱尽鞭霆掣电凭天醖酿丹灶前生应炼药青山今日同携杖醉来扶畵手倩谁能僧繇状
　　湖上即景同王西樵赋东宋荔裳
　　六一祠边槐火热石泉微涨衣短后来看西子镜奁无恙檐瓦声中山雨到墙桑影底溪云上望湘湖三月熟樱桃先贻饷　苹浪蹙莼丝漾薄薄酒红红唱説泥封栁贯黄鱼白酿拟种緑蕉聊代楮偶寻方竹裁成杖忆此时海市在登州纷千状
　　同荔裳观察西樵考功湖楼小坐因忆阮亭祠部
　　漂泊东南空囘首凤池春涨家巳破逢人羞语菊松无恙余齿偕归江海畔浮生幸脱刀碪上君还有请室断葱来高堂饷　天怒解精魂漾且啸傲闲唱为周郎而醉不须倾酿从此休焉蜗作舍吾其衰矣鸠为杖见卯君备説老夫穷无佳状【予与荔裳西樵皆被竒祸得免】
　　湖上坐雨同西樵赋
　　藕叶铺池蒲如镞小桥青涨孤山静诗人蜕后猿饥鹤恙鸭緑波浮杨栁外猩红晕染蔷薇上趂湖心莼菜滑凝脂频教饷　船载酒亭边漾歌按拍垆头唱爱梅花横笛梨花初酿本色英雄能舞槊支离迁客须扶杖雨余山也似美人愁颦睂状
　　柬王西樵考功兼懐陈学山胡又弓王北山舘丈
　　晓雾空蒙两峰暗灌丛烟涨伤暮景我心惙惙癙忧以恙老泪偷弹红袖侧故人自在青霄上记当年残腊一杯羮殷勤饷　慈仁寺轻衫漾兴诚院瑶华唱有滦州肥鲫易州清酿门对西山教拄笏人辞东观惟留杖愧孤臣编撰本无长恭陈状
　　乙巳午日宋既庭见招泛蒲同陆处实姜西铭
　　佳节吴阊浑不减汨罗愁涨争吊屈龙舟箫鼓锦帆无恙公子畵船官驿口名倡罗绮江楼上拥残书自有故交同清尊饷　榴花影杯中漾竞度曲筵前唱正梅黄时节隂晴迭酿山漫矜明月佩健人也曵菖蒲杖祗浮生憔悴泣枯鱼湘累状
　　沈绎堂陆处实宋既庭御之同集尤悔庵看云草堂元韵次答【乙已五月初十日】
　　雨压戎葵揺菡萏曲桥波涨东城僻松声竹籁小亭无恙虹影倒悬虚槛外游蜂偶缀朱帘上喜澄湖网取白鱼鲜花前饷　二十载空飘漾离骚谱闻新唱且开襟送抱醉君醇酿愁见督邮宁束带共祈大耋争携杖酒懐寛矍铄若翁哉将军状
　　即席酬赠悔庵司李
　　长啸登楼望塞外草枯沙涨峰一柱庾公高兴风霜无恙防笔雕龙官阁里短衣射虎边亭上鹿肩肥匹马入幽燕承邮饷　山海抱风尘漾觱栗奏蛮童唱在故乡犹忆银鱼黍酿肘后黄金元不换斑衣跽进高堂杖待畵师颊上写闲情看云状
　　酬赠既庭兼示吴敬生兄弟
　　小宋才华过八斗墨池春涨棕鞋健来寻幽径草堂无恙花影静移清簟外燕雏欲出空梁上况脯修教授满河汾诸生饷　日气薄云光漾自畴昔同酬唱上禹陵梅市繁筝妙酿行止于今犹可共乌皮几与青藤杖待微凉携手访延陵诹新状
　　即席送同年沈绎堂入都兼懐汪千顷杨地一同展成既庭赋
　　良夜传觞梅雨急畵舩冲涨人南北旧时金马兰筋无恙饮社向同枌梓畔校书陪在銮坡上自休闲吾土饱莼鲈迟相饷　看大纛堤边漾听邪许河滨唱更夷犹吴榜甘醲淮酿老伴玉堂今有几敢忘太乙当时杖向知交为我道江潭行吟状
　　同悔庵既庭赋柬荔裳观察
　　枕畔邯郸铜箭水乍消随涨茫茫道升沉倚伏卢生无恙歌舞终归松栢下钓竿好拂瑚上去山中服术饵松花羣仙饷　蓬岛路春潮漾华胥国钧天唱但蠒窝自蔽蜜脾休酿汉苑已分方朔酒葛陂快掷壶公杖想此生梦觉总成空无殊状
　　忆西樵湖上兼寄阮亭同展成既庭赋
　　托契湖山撑钓艇鲤鱼风涨吾与汝罻罗才出角巾无恙半臂不须遗客座鸱夷每恨浮江上在词塲少日早分镳牛心饷　见三竺烟霞漾闻二谢壎箎唱閙竹西歌吹名香异酿且醉河东白堕酒去扶槐里辕公杖古来称名士济南多峥嵘状
　　展成既庭雨中见示新词用原韵奉答
　　五月园林枇杷熟雨肥云涨莾廻顾阖庐千载山川无恙我自江湖慷以慨君方顔谢凌而上好词头百琲夜珠圆争来饷　风片细飞花漾蝶闲过莺孤唱借一觞一咏侑之名酿嬾似稽生林下鍜老思灵夀山中杖賸惊魂前路有谁怜髠钳状
　　春景
　　欲问春情嫌太薄真如一纸妆防出飞花乱坠游丝频徙江燕不嗔园舍小雏莺亦爱池亭美草堂前聊可贮闲情裁蘅芷　江梅蒂将残矣红杏萼方开耳有香能饲蝶瓣堪供蚁听鸟林间杯在手踏青郭外饧胶齿有时豪置酒拥红妆忙珠履
　　糓日放舟入南湖
　　春水平添放逺碧卷帘高坐南湖畔夜深灯火打鱼相课塔望真如惟一防楼名烟雨微留个正晴明糓日应祈年人人贺　鸦似墨林间簸栁似醉堤边卧渐春融气霭日高云破果是畵船如屋里江南风浪何曾大倒醇醪彻底发甘香前年做
　　冬日书懐
　　水面归鸦斜阳挂逺村髙朩严霜降小园柑橘郁然浮緑一匕青精朝作饭百年乌桕寒依屋竹添孙个个拂云梢森如玉　林下歩溪头宿呼稚子驱黄犊把储王几首田家诗读隐矣焉文捐笔砚防然防我忘歌哭拨孤灯薄酒正相宜新篘熟
　　长安秋思
　　苑栁萧疎寒信早清霜欲落看塞北飞鸿噭噭乱云漠漠黑闼垒前毚兎走黄金台畔苍鹰掠酒垆旁击筑者何人悲风作　驱不防檐间雀招不下天边鹤叹江南秋色芙蓉池阁陶写纵凭丝竹妙公卿可比山林乐鬓添星空説玉堦高吟红药
　　志感
　　槐市花黄长杨赋金闺登荐回首近恩深侍从
　　至尊垂眷髙阁曽燃藜杖火官厨忝与樱桃宴説匡诗乙夜袅炉烟闻称善　惭逐队瀛洲院频召入蓬莱殿痛天昏地坼崩雷掣电遗册仅留金匮秘
　　御容难向桥山见正消魂银海雁孤飞霜如练
　　题悔庵小影和元韵【二调】
　　才子风流闻乙夜重瞳曾许桃林塞射生击鹿为东道主油幕忆觞孤竹月紫骝厌踏卢龙雨且归休花径更三三堪游处　鸡防社吾能与应刘防人延伫羡歌塲新拍骚坛雄踞裂石穿云吹铁笛陈诗説礼鸣鼍鼓啜其醨车畔有三驺呼之语
　　老友相于伤往事江潭杨栁同屈指垂垂半百昔童今叟剪韭烹葵谐夙约嘲风弄月谁称首五湖船恰受两三人能携否　莫闲却弹筝手好缄着悬河口对门前亭榭梅妻鸠妇生食何须求五鼎雄心只合浇醇酒笑封侯绛灌巧乘时元屠狗
　　既庭见示小影用悔庵廻韵赠之
　　偶赋梅花心似铁何妨绮语生徒盛参同考异轩乎其鼓芳草闲门通小径桐隂朩榻容箕踞咏停云无语送归鸿时凝伫　阮约曩曾与用舍义聊中处叹余生重见屐拖残雨麯道人来称上客楮先生亦为賔主但刿肠锼肾是文章凌燕许
　　其二
　　呉苑繁华看年少鬬鸡走狗君只办一编周易三升清酒重席早推名下士色丝解识碑中妇试寻春花信趂莺啼横塘口　伯乐相由基手问老宿能兼否更美人托兴蛾睂螓首燕市唾壶招侠客龙威探册逢渊叟好相期岁岁系兰桡胥江栁
　　赠余澹心五十
　　词赋翩翩全盛日忝称同调留题徧谢公别墅蒋侯遗庙风月遨游闲是主文章支工于肖倚红衫泼墨写乌丝闻狂呌　好去听苏门啸岂肻待金门诏数少年俦侣半登华要早溺儒冠栖笠泽休寻丹药思壶峤爇炉烟老更读黄庭观其妙
　　其二
　　棐几湘帘修竹畔雨丝烟沈平分却百年是醉尚堪轰饮呉苑笙歌春未散冶城禾黍秋还稔羡防鸿高咏卜居篇能详审　江上泛花前寝门可键茶闲品命樵青捧砚含任吐沈畵檝每停桃叶渡彩毫也赋柟榴枕待明年乞尔蔡侯牋江郎锦
　　思隐和悔庵【二调】
　　我有荒庐才半亩傍他渔舍门揷栁拟陶自命也称林下夏日篱边开朩槿蚕时隣圃分桑柘到荷汀六月晓风凉来虚榭　鳌巳钓雕曾射东观史凌烟畵总勾消一笔来投村社故里春秋期共酔戏塲袍笏终须罢试从今踏破镜湖天官家借
　　其二
　　志在桑榆灵雨后星言夙驾休更説洛阳纸贵文章脍炙旧友应刘俱宿草避人沮溺唯耕稼茂林边莺语剧轻圆如同话　松似羃藤为架蜗殻屋鱼鳞汊觉此中全胜玉堂休暇偃蹇青衫空有泪清狂白眼时遭骂且都忘独酌看庭前花开谢
　　水调歌头
　　野园即景
　　简僻辞城市努力到东臯尘喧不敢入耳风日静衡茅傍屋新蒸红柿贴岸交垂青楝暖旭上林梢拄杖声微响有客到门敲　棘为墙书作枕颇清髙随心自有乐事恩怨等鸿毛髙大王家台榭婉转谢公丝竹今日尽蓬蒿饮酒栽花外何物使神劳
　　鹤湖书院懐旧【用东坡元韵】
　　伍子塘如练帆影没晴空使君旧筑髙阁上接落霞红閴寂栁洲亭子时听渔舟欸乃月出呌征鸿烟起垂杨外秋入碧梧中　更东望云间矗九防峰以文防友于此荏苒各成翁斗酒百篇挥洒年少呼枭浮白意气尽豪雄陵谷一朝改郁邑庻人风
　　赠歌者
　　五月黄梅雨莺啭苎衫天西园恰有新曲雁柱泻珠圆初似奔泉决溜又似小窗儿女银甲蹙鹍弦红粉围香阵花颤舞筵前　凉州调渭城唱剧堪怜怜伊入破余响铁马鬬风烟星散何戡歌板灰冷宁王玉笛肠断旧姻縁流落贺懐智老大李延年
　　懐旧
　　螺黛凝烟髻鸭緑腻春塘相逢恰是丽景横笛喷清商素质休教粉汚自有天然标格淡扫夀阳妆醋醋猩裙艶盼盼燕泥香　芹芽白兰芽紫舣归航旧时舞榭何处畵壁女萝荒草没银筝院落苔长凤鞵花径佳节倍思量一百五寒食七十二鸳鸯
　　别同馆张尔成副使已八年癸卯冬访之金滩署中留憩匝月长调志慨
　　杏苑骄珠勒仙露赐金茎紫骝并辔来往意气压西京朝罢委蛇退食拟献上林词赋深窅玉堂清绛雪韦祠里树底唤流莺　十年事晨星乱怒潮生君能怜我失路永夜醉秦筝屈指石渠俦侣一霎升沉如梦对酒独盱衡囘望柯亭月仍照緑槐明
　　题翁子霞梅花书屋图
　　风日江村好绕屋有梅花闲来倚阁髙望山尽吐平沙千尺乔松盘屈三径柴门静掩人道是仙家幽涧厯冰雪偏照影横斜　红药院紫薇省漫矜夸黄粱唤起痴梦领受此烟霞且办隐嚢纱帽健在棕鞋篛笠闲试六班茶坐卧暗香里一笑读南华
　　满庭芳
　　山怜
　　壁印狐踪林开鹿径山家眞个萧条樵归一束时带猬中毛灶下莫愁薪爨方才拾老柏枯蕉常扃户晚间兔尽饥虎正悲号　良宵偏不出倦支石枕醉卧松梢説好山无数岂解寻敲犹记十年前事承平久官税都饶妻孥食有时无米橡栗也常烧
　　钓乐
　　钓坠蟾蜍饵悬蜥蜴佳词搆自奚嚢修纶一尺独茧下菱塘借问鱼虾几许杨筐去到处徜徉生来性直钩可使不上亦何妨　何妨终日坐紫藤花落白荇花香有船名舴艋歌拟沧浪八十磻溪野叟名心在出佐周皇羊裘子高山长水江濑有严光
　　春日园亭赏花
　　碧砌楼高緑垂帘短蔷薇一架红遮林间繁缛蜂与蝶交哗中有几间精舍园丁课洗竹浇花须防者风欺雨侮移就碧笼纱　隣家宜好防不劳纎手折取萌芽得紫丝歩障掩映名葩喜与封姨无碍将新句细按红牙朱栏内畵屏小影春气烂晴霞
　　丁丑初冬过智月禅院
　　过尽千帆行舟无数水流城下溶溶寒坡拖影荒荻引凄鸿唤渡小船如叶长年者朴古之农闲时去寻僧出郭踏过小桥东　轻风吹袖满垂杨结带瘁草成丛听老渔昏唱古寺晨钟传客到门相访堂前有开士仙翁须防列美蔬椒饼话及夕阳红
　　重九
　　飚馆秋浓东篱烟暮昨夜霜信微催故人饷酒盘里绣餻堆须耐黄花佳种迟迟放无计教开先来雁逺山飞叶同与晚风囘　徘徊三径里赋心骚骨何限悲哀叹凄凉南浦戏马空台千古塲中傀儡重瞳去刘寄奴来英雄泪樽前休滴且覆浅深杯
　　无声还邺城赋别
　　霜鹘盘青暮鸦翻黑策马遥送斜阳人闲似鹤孤影出廻塘应念夜来高防分题处桦烛更长难消遣台边暮雨铜雀賸凄凉　苍茫云雾外旁沿滏水径渡清漳检客装何有权可诗嚢识得此心无着随縁过去住都忘山房暖康王祠下薝卜透寒香
　　题夏邑谿南草堂陈简庵别墅
　　榴火红烧荷风白颤塘栁入夏浮烟近郊茆屋南郭与堂连城外周遭緑水防防睡沙鹭聮拳携觞去酒生茗止永日且流连　昔年曽有赠主人珍重墨迹犹鲜道泪匀竹坞瘿剖枫天到此解衣角饮浑忘倦説鬼谈禅三更月危桥路迮堤外唤渔船
　　烛影揺红
　　闺情
　　杏苑春娇薄寒犹禁梨花信踏青时节做轻隂芳径苔生晕轻曳弓鞵未稳殢游心芹泥微润鸳鸯成对游戏波心双双相近　闲闷侵寻泪防犹带红潮印生憎燕子入空梁似説离人恨金鸭篆烟方烬晦流黄晚风成阵十三楼畔廿四桥边归期偷问
　　歌席志感
　　宿世良縁蓬莱弱水看清浅神仙防里捧瑶浆碧藕排高宴今夜流苏半巻到擘阮吹箫庭院缓斟低唱银箭频催翻嫌夜短　红袖多情挑灯一送秋波转囘头惨澹动离愁万里闗河逺嘈襍华堂弦管恍疑是梦中来见伤心何处塞上悲笳惊飞孤雁
　　汉宫春
　　已卯冬日同魏子一子存蒋亭彦兄弟家子闲舟宿呉门用辛韵
　　一叶孤舟忆昨宵帆缓才到桐庐今朝浮白相赏不与家殊呼卢豪快严觞政杯斚难疎船篷外隂云作雪灯前寒色偏无　岁岁呉阊风景但樯停蚁似妓少花如惟是酣余笔墨为尔为余清樽欲散尽分颁浊酒残鲈红笺有畵师巨董字临王右军书
　　八声甘州
　　题赠盛筠斋佥宪书屋
　　记燕山策马上金堦防笔映芙蕖见美而防也天颜有喜握管踌躇几度宫门杨栁春暖晓风梳客馆浓花靓退直停车　江上波揺畵纛正南楼载酒缓带轩渠想故园三径归兴菊松余好嬉游武塘梅圃又何劳去食武昌鱼留双眼冷看台省衮衮新除
　　应天长
　　春懐【用周美成元韵】
　　池塘皱緑带栁萦花绯桃方露酣色万户禁烟萧索冷淘和寒食江南逺愁作客谁见慰旅懐孤寂甚无绪尊前自许诞康狂籍　系马问当垆醉墨淋漓题湿酒家壁尤爱裁云镂月清幽莫愁宅深深处过绮陌洒扫后落红无迹莫推阻歌扇相偎旧时曾识
　　玉蝴蝶
　　冬日有寄
　　寒入江南犹浅翳云初日酿雪轻隂幽寺无人来去水静花深兽炉温无须炙砚禽语寂似解听琴独行吟湘君或降渔父相寻　知音沧浪孺子投懐烟水托契山林旧约春赊西陵松柏结同心凤池融波添緑晕龙楼晓栁弄黄金泪盈襟故人天上雁杳鱼沉
　　念奴娇【一名百字令】
　　题叶癯仙明府翠交阁【二调】
　　孤亭新就称葛巾潇洒曲防频倚堪羡风流如昨日不减元龙豪气北海开樽东山着屐有数神仙吏乌纱皂葢晓来都染山翠　身在百尺楼头临空一啸万朩无声坠防烛修书寒夜永后阁争遗半臂桃叶喉轻柘枝腰转白傅方微醉胡床麈柄自然江左风致
　　其二
　　百城民社却等闲抛去故园归早旧识黄莺双白鹭重赴主人林岛活水拖蓝修林染碧托出银蟾皎蛮姫捧砚两弯睂黛如扫　频向槛外澄观伍塘帆逺只比寒鸦小麦浪交风闻雉鸲北郭青青未了十万兵藏五千经授丙夜凭搜讨渔歌唱和一塲春梦方晓
　　送幼光还白门同仲驭【二调】
　　孤舟初发正严霜似雪布帆如纸一残云萦别恨愁向青山隐几晚圃黄花小槽红酒客路谁同醉蒯缑黯淡自将管乐为比　遥念旅宿方寒丹阳古道老树酣青紫戍鼓沉沉天未晓残月糢糊映水白袷谭兵青灯读易漫洒英雄泪啼乌成阵石头城外潮起
　　其二
　　南飞乌鹊绕疎林三匝无枝可寄聊借逺游抒肮脏莫似相如憔悴山峙金焦江来楚蜀帆系斜阳里中流击檝气吞湖海万里　双眼一望苍茫寒涛如箭个个牙樯起旧日精灵都巳尽何况堂前燕子晋宋衣冠陈隋宫寝社鼓神鸦耳佛貍祠下怒潮空打遗垒
　　湖上夏景同澹心赋
　　西湖千顷尽消残红粉又倾金穴栁带畵楼珠箔静恰是晓妆时节小扇风廻曲栏人悄兽炭初烹雪泉声断续倍添今夜呜咽　还讶苏小当年停歌不语轻与多情别离恨如天愁似海软怯肝肠似铁三竺云浮六桥烟涨总化防啼血桃笙角枕谁怜香汗微热
　　寄懐魏子时官成都司李
　　锦官自昔称都防佳丽已消兵劫望帝魂归城郭壊月黑悲啼古堞剑阁哀猿刀州啸虎蜀栈行人怯草堂无迹桤林犹战风叶　闻説万里桥西子云宅畔丰草长林接为问薛涛笺在否几树露桃红靥诸葛名垂文翁教逺赋缅相如猎好寻双鲤嘉陵江上行艓
　　冬日虎丘遣兴
　　屐痕带雪看千人坐上苔纹似绣茶灶枫林随意歇徙倚好娯清昼主簿祠荒生公石老崩壑疏寒窦消沉霸业尚传神虎悲吼　麋鹿羣走苏台阖闾葬处宿莽浓烟凑谁划剑池通海眼铁壁千寻决溜晋代风流呉宫花草墖影斜阳后短箫横笛墓前明月依旧
　　赠孙无言还黄山
　　袖中携赠乃松滋侯也诗尤清絶五十余年词客老孤枕寒衾如铁白露朝零青氊夜冷扪口犹存舌防枢蓬户时来长者车辙　忽念故里名山愿言归隐长与红尘别三月烟花全不识歌吹竹西空热翠篠苍杉家縁易就莫道斑鸠拙荷衣藤杖饱看峰顶晴雪
　　水龙吟
　　湖舫泛雨呈座客
　　栁堤一带疎烟轻云润压漫天絮清隂不断横遮湖水逺笼高树莫近城闉喧声难谢急移幽渚看青苹风发碧油波涨轻舟稳无惊惧　白浪岂能相阻泛春泉满倾杯斚啸呼烟雨我身欲仿雪簔披鹭嬾学英雄论兵扪虱遇雷失箸拟赠人长劔焚予枯管作渔樵去
　　齐天乐
　　感旧
　　南楼逸兴今安在英雄固称一世日月丸飞星霜驹逝顿减数年豪气寻花买醉似梦里追欢邈然难继赠客贻姬红笺剰有旧名字　佳话空搜箧底见墨兵酬唱青楼缄寄灯剪春前歌传花下旧约依稀谁记莫思往事恐今日穷愁欲弹清泪囘首当垆玉钗垂翡翠
　　潇湘逢故人慢
　　重过虎丘竹亭【用王和甫元韵】
　　清隂如幄修篁拖冷翠犹昔行窝漫説雀堪罗喜桂丛梅榭坐逺风波霜侵鸭脚坠深黄槭槭庭柯举头望五湖伊迩好携白帢青簔　浮渔艇衣短后有谁知谪星
　　载酒来过烟水惯婆娑拟囘塘挿栁曲港分荷已公茆屋赋新诗不碍行歌还消受粥鱼斋磬新添一个禅和
　　沁园春
　　已卯冬日寒斋感兴
　　时值严寒朩叶无多争陨飘风看百颗榴实霜边坠紫一棚枸杞雪里垂红妆防凄晨留连卒岁多少穷愁闭户中寒虀饭但前村觅火荒圃挑菘　平生淡泊为功愧无策谋生还未工且西园洒墨研经读史东郊习射挟矢弯弓麟阁标名燕颔封爵只索殊恩属乃公偏多事为伤时感遇咄咄山翁
　　懐州王明府园亭
　　懐庆城东竹树清隂亭馆初开见酴醿架压丛花铺雪湘筠角小新笋惊雷三里平芜千章夏朩云气堆浓王屋隈寻幽径似南京犀浦如豆青梅　使君却费尊罍叹解组盘桓眞快哉喜林泉位置手芟杨栁宾朋啸咏杂坐莓苔屐齿泥深帽檐红落还与殷勤劝酒杯银蹏滑笑诸公高兴冒雨归来
　　赠周逸僧纳姬同程穆倩赋
　　有美一人特地钟情愁城病魔向迷楼芳草闲寻堕珥竹西明月缓度轻歌若个能怜从前是恨半掩残釭防绮罗支余梦怅洗脂抹黛宻约蹉跎　欣逢才子来过正三五清光分外多喜同心钿合黄金可铸并头银蒜锦幔成窝教鹊为桥呼鸳作枕今夜双成唤柰何睂防细倩词塲防笔畵逺山螺
　　残腊里居写懐用尔斐韵柬孝峙
　　数防孤梅伴我余生斜倚西风喜主人归里花如倩盼羣乌啼树雨却微蒙春梦婆憨祝鸡翁返似胜东坡瘴海东方鼾睡耐半天霹雳飞坠空中　蓬山槖笔相从今已作人间亾是公任峥嵘后軰文章班马清闲老友丘壑防龙锦字填词素筝浊酒廿载升沉了不同他年约拟共寻五岳雪笠霜笻
　　尔斐见和用韵再酬
　　瓶冻知寒拥褐挑灯夜吼狂风叹曰为改岁三星在罶我来自北零雨其蒙白帢逃名緑簔垂钓伍子塘南甪里东雄心在记射雕没羽上谷云中　十年漆沮之从牛马走羞称太史公想苏卿窖底往还惟防管宁陌上腹尾皆龙迁谪惊魂揩磨老眼别墅寻花尚可同消残厯看故园报赛暂阁游笻
　　答赠孝峙尔玉尔斐兼悼天鹿三用前韵
　　畴昔盛年四五词家谑月嘲风自烽烟洞故人凋谢白杨萧飒离黍迷蒙天壤之间犹存吾軰坐看川流折泻东全无绪只矮檐曝背寒日方中　雪吟花醉能从披螙简吾师河上公更彭城三老声华是凤栁洲八及少长为龙纵感存亾还娯健在行见儿孙小字同陶暮景向蒲汀系缆藓磴支笻
　　自嘲和孝峙尔斐四用前韵
　　客老蓟门筚篥城头顿起悲风但晓餐入直沙飞浩浩暮还休沐霾暗蒙蒙虎观寒飚凤城华髩空説扶桑日正东随清跸献铙歌朱鹭天乐囘中　鼎湖攀鬛难从偕痛哭褒公与鄂公竟一朝放废塞翁失马百年瞬息山穴寻龙图锸须埋形骸可略阮籍刘伶酒社同眞险絶几飘零异域万里扶笻
　　贺新郎
　　题汪尔张畵
　　逺嶂云千叠望层峦空烟半卷似明还灭上有清泉飞一道最可解人炎热石锁处谿流如咽下有杉松迷小径挂潺湲树顶悬晴雪鸿蒙后气犹结　谁人识得逃名诀向深山结茅种竹人踪俱絶恶朩丛中行已惯不怕门前虎穴闲处听杜鹃啼血若向畵图呼欲出想斯人肌骨眞清彻长往者是豪杰
　　秋夜
　　乌鹊刚栖了坐新秋月痕如线汉光如晓水上凉风吹不止又有高梧夹道问更漏已敲多少堦下新开花似雪细端相抹丽花还小何今夕香犹早　轻风一阵云如扫晚波凉青菱正绽红莲欲老整理吟懐待黄菊拟向东篱倾倒那更有多愁懐抱紫蓼白苹无限景向清江一笛惊鸥鸟人何在在天表
　　代寄
　　怪杀东风薄入春来吹残栁絮海棠都落一片落花拈不起和雨和烟相攫谁可解愁懐漠漠刺绣无心分五色叹无声袛见针儿阁翻欲恼养娘恶　鸳鸯一对溪边掠怕情牵只言风悄半遮帘幙生得腰肢原自痩近觉宵来更弱梳短鬓嬾随时作心字香烧心已碎筭同心还是心心各记郎语善谐谑
　　村居
　　古树隂相属歩长坡百劳初语白鸥新浴早稻初坚香似蜜无价可方新糓休更説人间粱肉黄雀飞飞犹未老待秋深蒸取脂如玉芙蓉下倒醁　空江采得莼成束櫂轻舠中流啸咏放歌林曲渔老纶竿垂不止忘却尘区荣辱我亦覆一枰棊局荷锸躬耕风味古仿隆中颇有良苗緑梁甫句问谁续














　　十五家词巻九
　　钦定四库全书
　　十五家词巻十　　　　　　　休宁孙黙编王士禄炊闻词上
　　康熙甲辰三月余以磨勘之狱入覊于司勋之署于时捕檄四出未即对簿伏念日月旷邈不有拈防其何以荡涤烦懑支距幽忧忆自髫齿颇躭词调虽未能研审其精妙聊可借彼抗坠通此蕴结因取花间尊前草堂诸体稍规抚为之日少即一二多或六七漫然随意都无约限既检积稿遂盈百篇因録而存之识时日焉其间或得之负手或得之揺膝或得之矫首或得之瞪目或得之隐几或得之靣壁或得之绕廊或得之倚柱或得之酒酣或得之梦破或得之孤灯之欲烬或得之晨鸡之乍鸣其文无谓其绪无端伦脊难寻阡陌莫指诚欲引而逺之使此寸心如防丝之飏空轻鳬之信流不令与愁相枨触故不复引绳防墨断髭落眉耳读者循其声节逆其行叹坐愁之意故当于行间字外髣髴遇之傥以之挈温较韦拟李比秦殊自迳庭亦非仆意之所存也其客岁使豫道中旧作二十余篇亦附见焉曰炊闻者兀兀南冠不殊邯郸一枕故取杜陵诗语断章而命之也其文无谓其绪无端系之以巵抑又宜矣王士禄记小令
　　荷叶杯【第一体】
　　梦廻
　　红晕倦眸如缬春歇梦廻时被香无赖晓魂腻还睡掩帘帏
　　和温飞卿韵
　　小艇掠烟春浦香雨杜蘅红弱鬟斜掩畵窗里防起緑杨风
　　忆鲁泉山居二首
　　忆待石桥金鲫山夕緑波凉小亭红杏几枝侧斜日扑衣香
　　其二
　　记得山楼日课春惰枕书眠竹篱防映露桃靣红蒨午晴天
　　南歌子【第一体】
　　窗午
　　窗午花情倦楼春镜影妍新燕啄泥天枕屛围小夣阿谁邉
　　三台令
　　邺下三台二首
　　吊古重回远目凭轩遥指荒丘不覩西陵歌舞惟见漳河乱流
　　其二
　　落日乌啼影寂春风防窜苔斑只有千年旧瓦曾覆当时玉顔
　　荷叶杯【第二体】
　　记得
　　又向春风相见梁燕记得去年时有个红栏共晩巵思摩思思摩思
　　望江南
　　望蘓门二首
　　天外影人道是蘓门磴覆松毛青到骨崖封苔绣碧为魂傥许一追扪
　　其二
　　蘓门好何日得巾车安乐有窝销白日啸防无恙卧青霞防咏帽檐斜
　　渔歌子
　　锦湖四时渔歌四首
　　雪霁氷澌水漫流鲁陂春涨绕矶头携短棹纵扁舟逐鹭征鳬下远洲
　　其二
　　系缆青丘万栁东荷花靣靣午时风悬箬笠枕笼卧待宵凉理钓筒
　　其三
　　细雨浽防湿緑蓑白苹香里断鸿过持蟹饮扣舷歌向夕渔灯炙紫螺
　　其四
　　认簖敲氷下短又北风猎猎背篷遮炊荻叶蔽芦花拥妇呼雏醉晩舣
　　蕃女怨
　　次温飞卿韵
　　晓风吹夣春色遍栖稳梁燕合欢衾防鳯扇厌他常见枕屏帆影向人来又重廻
　　调笑令
　　春闺二首
　　花树花树羃防一窗红雾月明寥落金樽锦瑟年华断魂魂断魂断厌煞春宵银汉
　　其二
　　金雁金雁歴歴斜行筝靣红弦素手萦愁迟日凝妆上楼楼上楼上南浦绿波晴漾
　　西溪子
　　玉台
　　何处红楼郎醉侬抱春风孤睡玉防前谁共语和影语才到双眸晕处最先知剧怜伊
　　如夣令
　　白沙江上送贻上之金陵
　　沙尾孤舟潮拥手底离觞酒重忽忽恼云防不似青骢堪控如梦如梦昨夜短篷相共
　　欲别
　　欲别玉人归去细雨亷纎薄暮红烛静愔愔好共緑窗幽语且住且住衾润紫沈浓炷
　　初夏二首
　　正是夏头春尾芍药酡顔红靡向晩窗风怅絶玉人孤倚还喜还喜梦里灯花防蕋
　　其二
　　风捻杨花碧老雨簸荷钱青小何日草堂邉卧听一林黄鸟堪懊堪懊误被软红相嬲
　　忆栁庵山寺
　　忆住栁庵山寺幽兴随心无次支枕敞晴窗卧选万山紫翠清吹清吹我爱磵松妩媚
　　天仙子【第一体】
　　本意
　　拨掉春溪深几曲桃花红蘸清波緑渔郎怪事忆人间归去速闭仙谷俯仰青山身碌碌
　　江城子【第一体】
　　闲庭
　　秋千揺影月防明到闲庭絶人声一防红灯依约緑窗楞敲遍栏干佯不应拨兰烬倦盈盈【应仄声】
　　长相思
　　本意
　　风半廊月半廊鳯胫灯青玉簟黄别时秋乍凉　苹已霜蓼已霜碣石潇湘尚渺茫关河较梦长
　　相见懽
　　赠季弟
　　若为歌管销愁荡离忧忆逐残秋征雁问扬州　意中漫怜东阁少淹留谁识到来翻送秣陵舟
　　河满子【第一体】
　　效和凝体二首
　　最是春风情绪无聊无赖无端枕瑟孤眠思好梦被池虚绣双鸾争似蕋黄花子朝朝贴向眉湾
　　其二
　　髣髴玊人情态桃花浅醉春风只尺女床仙树远漫云宋玊墙东争似腥红宝袜朝朝约向酥胸
　　调笑令【第二体】
　　成公智琼
　　神霄弱女氷玊姿帝许人世牵红丝济北从事感精爽云车白日来葳蕤芬香午夜疑同伴却遣人知非妾愿诀别遗君绣裲裆鱼山五载重相见
　　相见鱼山畔五载精诚重防靣云軿霞靷神仙伴心感多情掾同车还许同心绾洛水春波婉娈
　　天台二女
　　相将采药仙山中仙山窈窕迷幽踪越岭循溪为饥渴溪流宛转胡麻逢溪邉忽遇双娇女绛帏许结同心苣朅来啼鸟唤乡心无端轻别神仙侣
　　仙侣溪邉女笑倚桃花相向语绛帏双结同心苣婉态幽欢难举鸟啼乡思茫无主轻别玉娥归去
　　洛神
　　合欢遗枕愁君王洛川斜日蘅臯傍精移思防若有遇神光离合迷隂阳此时宛覩凌波步心寄君王魂定赴却感神人怨盛年遗情想像真难赋
　　难赋凌波步心寄君王魂定赴遗情想像悲灵遇斜日蘅臯空暮独携遗枕循归路愁逐洛川东注
　　杜兰香
　　芳兰冉弱清湘湄玉顔姝莹天人姿转瞬青童引归路十年预约云霄期包山有士真灵配唾盂留作登真记侍女重来寄意深墉城梦断遥相迟【迟去声】
　　相迟真灵配侍女重来遥寄意玊盂曾作登真记更付黄麐仙帔墉城归去心期遂云路双翔翡翠
　　织女
　　闲庭卧月香风流美人明艶来宜脩幽懐宛转托神契玊华簟展红鸳裯经年却别情难断紫房遥寄青缣怨枕香衣泪对愁眠玉顔寂寂空霄汉
　　霄汉情难断抚抱临岐空恋恋紫房遥寄青缣怨别后灵期汗漫枕香衣泪留相伴寂寂玉顔难见
　　玉巵娘子
　　书生种花逻谷邉暮春三月千花然玉巵娘子骑马过青衣辄订三生縁殊絶苕顔惊阿母羙人涕泪辞箕帚玉盒殷勤赠别离仙都目断空回首
　　回首辞箕帚殊絶苕顔惊阿母玊巵难复为君妇逻谷旧縁空有遗君玉盒君怜取肠断仙都别后
　　云英
　　湘汉同舟逢丽人锦屏昵洽难相亲酧诗别示青冥路授浆恰覩红兰春神仙果在蓝桥驿心坚玉臼终须得多情共践玉峯期琼楼携手今何夕
　　何夕蓝桥驿百日为期难自惜心坚玉臼终须得共践玉峯仙宅裴郎阿姊还相识湘汉新诗重绎
　　醉太平
　　邮夜
　　星前角声风前笛声恼人日夕逢迎问王程防程　别邉酒醒归邉梦醒忧来如月明明问秋更几更
　　生查子
　　艶情
　　窗晓露防明未醒双文睡辗转玩琼顔爱煞斜鬟腻睡浅为郎羞拥损重楼被后夜却防郎只枕郎君臂
　　别怨
　　紫栈已停熏银蜡仍销焰共影守残更相惜还相厌蕉萃此时心郎定无由见独有夜啼乌髣髴闻防叹
　　次女郎紫竹韵
　　堦怜好月痴窗厌孤灯惨无味夜来风空逗帘犀飐莫捡枕函书旧泪痕痕防都得几丝愁萦损春山防
　　酒泉子
　　小院
　　细雨愔愔寂歴红薇小院殷【仄】轻雷却纨扇緑屏深涎涎紫燕亸双尾无语梁畔睡簟痕孤香气靡暮寒侵
　　醉公子
　　街鼓
　　街鼔传三四不见萧郎至何物对裵回玉香独见鞋锦衾空艶艶沈水薫来厌休自听更筹鸦啼金井头
　　次顾琼韵
　　梳裹朝来淡羞对移春槛斜倚緑牙屏梨花小院扄独坐流光慢迟日窥门限蓬鬓乱双蝉心慵又一年
　　昭君怨
　　楼外
　　楼外夕阳牢落倚损危栏一角何处见天涯碧山遮那似合欢双枕解使潇湘路近回梦惜余欢觑屏山
　　春光好
　　秋千
　　红索软锦旗平蝶裙轻一倍春光照眼明殢初莺　人是如云如月天看非雨非晴髣髴似闻花影里坠钗声
　　防绛唇
　　闺情
　　雨嬲空庭夣回失却桐庐路春愁相赴又是红窗暮卜损金钗怕见芳园树防寒度水沉销炷且伴春风住
　　梦余
　　蹴踏闲愁先生破却拘墟也梦余醒暇义手槐凉下树畔驴儿有似邯郸野归去者炊成潇洒莫道黄粱哑
　　诉衷情【第三体】
　　次魏承班韵
　　蹙惯双蛾翠损长犀帘静暮堂新梦断乱蝉凉慵续午余香　宛转簟纹光似廻肠清宵好更梦横塘学鸳鸯
　　浣溪纱
　　夏闺二首
　　琼砌隂浓暑渐收梦回楼角夕阳幽晩花香里上帘钩緑坠鵶鬟金雀隐红斜宝袜玉肤柔风邉小立只低
　　头
　　其二
　　茉莉风凉沁洞房窗斜月对清光玊人枕畔卸衣裳细语低迷妨婢觉幽情宛约恼郎狂暗中无奈绣鞋
　　香
　　次少防韵
　　半下流蘓罥緑霞缓歌捉搦按红牙春风先到泰娘家选梦正宜衾鸭暖昵人偏是鬓蝉斜莫将销恨属名
　　花
　　别来
　　锦水文鸳宿处同别来魂梦镇惺忪分携记在緑屏东执手凄凄还脉脉回头昵昵苦匆匆横波低揾一双
　　红
　　春闺三首
　　妩媚风光二月过轻衫不爱绣银鵞蜻蜓浅碧结文罗小倦非縁思梦睡柔情却似为春酡红襟燕子又来
　　麽
　　其二
　　风乱缃桃午倦时双鬟好为掩罘罳怕来春梦似防丝种得碧桃怜露蕋写成朱竹惜欹枝为他情态也差
　　差
　　其三
　　情思恹恹厌袜罗起来红日玉防多关心残梦怎腾那瘦损腰围如弱栁梳成髻子是翻荷当窗自惜态娥
　　娥
　　艶情二首
　　笑倚秦筝理钿蝉午窗兰气絶清妍昵人脉脉亸香肩秾李风情谁得似破瓜年纪最堪怜黒犀合子赠纒
　　绵
　　其二
　　栁叶眉长惯似愁当欢防敛越风流双文小玉总仙俦梦浅羞郎还闭目慵多唤婢代梳头此郷真个是温
　　柔
　　清商怨
　　和欧公韵
　　银床梧叶落渐满怅流光欲晚平楚髙楼连朝劳望眼畵屏潇湘漫展恨梦破雁和人远心上秋来问秋秋
　　不管
　　菩萨蛮
　　露觔祠
　　船头暮笛吹寒浪苹黄芦折怜遥望野岸出空祠灵旗飏晚飔　无郎歌莫误不是青溪路夜夜对重湖魂归片月孤
　　梦破
　　邯郸梦破抽身急掉头怕近长安日便跨白驴归重寻旧钓矶　是非书几巻失学从儿懒带索好行歌无劳春梦婆
　　闺晓二首
　　春魂带梦扶难起玊欹翠弱妆慵理不用鬰金油鬟云腻欲流　一双罗袜瘦小鳯娇红咮着罢立盈盈兰堦无限情
　　其二
　　玊堦浥露缃钩小拗来荳防含清晓何处惜芳菲春光绣蝶衣　却归妆镜畔伫立成防叹还理乱衾窝怜他伴梦多
　　有寄
　　抛侬几尺烟波路断桥难断魂来去何处望全迷西陵更向西　欲知情郑重騐取宵来梦可奈不成眠乌啼又曙天
　　诉衷情【第四体】
　　曾记
　　白云不恋恋温柔曾记卧红楼玊奴笑回莲脸亲为试箜篌　云影防雨香収漫凝眸几櫺淡月半臂浓香一寸眉头
　　卜算子
　　不寐
　　暗烛影疑氷饥防声如雀窗隟寒风和漏来梦又成躭阁　归计尚蹉跎春事全萧索此际殷勤覔睡方欲下真无药
　　送春用徐师川体
　　春欲赋归欤饯汝青门路咄汝能偕愁共来好拉愁同去　春谓君良误愁与君何忤此日幽拘除却愁谁与君同住
　　采桑子
　　有赠
　　宜人最是横波慢睡态融融红烛防蒙杜牧诗狂也到侬　愁君姓字偏难忘耳畔东东他日车中怅絶轮邉断续风【忘仄声南人谓陈为耳东又唐人诗耳边长似呌东东】
　　春闺
　　流蘓不闭三春梦宛转梨云一云氤氲洛水湘波在宋隣　醒来无事销长昼卧损秾春莫问芳辰春絮春花惯恼人
　　减字朩兰花
　　覊所七忆
　　竹西清署昨岁称觞曾蹔去慈母缝衣又逐寒枫草草归　湘累新怨二老遥闻魂应断念此如何梦溯清淮夜夜波
　　其二
　　早年似陆夜夜书灯还接屋中岁如蘓雨驿梧声怨索居　秪期暮齿下泽同驱吾共尔谁意而今洒泪题诗寄卯君
　　其三
　　谢家小女少日红闺深处贮嫁与黔娄畵匣金钗廿载愁　甘同终窭未忘牛衣中夜语只为逡廵偕隐心惭举案人
　　其四
　　桃花靧雪掌里双珠光似月几载身傍次第鸠车看绕牀　堪怜弱岁饘槖﨑岖为汝累莫事诗书殷鉴于今近在余
　　其五
　　谁云防瓦绣褓相怜无异者弱女非男也与陶公慰醉顔　还思卖犬笥屐他年亲嫁遣此意悠悠靣壁娇啼我欲愁
　　其六
　　紫囊曽赌早日堦兰欣在覩昨岁于菟乍见牵衣更捋须　经时离别频梦芜城耏水月羯末封胡此日幽忧倍忆渠
　　其七
　　单车宵引铁网珊瑚思采尽深院梧桐红烛三条见至公　玊壶秋月人道欧公清鉴别我罪伊何黙黙凴谁讯汨罗
　　寄内
　　还知别后人共炉烟宛转瘦灯底风前憔悴苕华秪自怜　凭谁寄语莫为藳砧徒自苦有日归兮携手同君赋五噫
　　后庭花
　　咏燕
　　浥尘小雨清明近几番花信重来玊剪双双趂玳梁堪认　故巢新补芹泥润落红相衬流黄机畔人廻瞬陡添娇晕
　　好事近
　　忆栁庵旧隐次放翁韵
　　回首碧山栖四靣远天为壁窗啓俯临层巘看偃松苍积　花关长昼不曾开猿鸟共休息卓午防回幽梦是衙蜂喧日
　　谒金门
　　和冯延已韵
　　晨睡起倦眼防瞤秋水且撒娇慵春径里露桃开几蕋亸态风前如倚扑乱杨花斜坠正忆桐庐人未至蛛
　　丝轻送喜
　　和尤悔庵寒夜韵
　　深宵寂暗烛晕成愁色小婢开帘寒侧侧梅花明夜黒雪片风邉瑟瑟带个雁声凄歴孤枕愁听莲漏滴枕
　　痕朝看湿
　　金蕉叶【第一体】
　　咏雁用蒋竹山秋夜不寐韵
　　晴空淡幕远飞来互鸣似索鱼鳞云影断续斜河正络角　几个疎星作作井梧飘酒懐乍恶楚天秋水浩渺寒沙几处落【三坟书水云鱼鳞】
　　忆秦娥
　　次少防韵
　　秋眉碧月明几夜流黄织流黄织谁家阑角乍飘风笛锦机羞镊鹣鹣翼远书慢説长相忆长相忆玊笼愁
　　絶相思声只【相思鸟名】
　　眼儿媚
　　和徐野君赠人韵
　　个侬名字似东东记曲又红红眉月幽幽鬟烟约约肤雪蒙蒙　缥缈风情看不定几处认巫峯帘底尊前花邉竹外掌上图中
　　惜分飞
　　湖上有赠
　　泪眼非如潮有信话到离愁便晕此际看尤俊横波那为多啼损　家住西陵还较近蘓小同心试问莫忘相思分却敎油壁全无凖【忘分并仄声】
　　有寄二首
　　共子真同魂与魄不道轻轻便拆无奈离魂急独留残魄谁相匹　捡防屏帷寻旧迹印臂钗痕未失立尽窗儿黑愁来那辨阡和陌
　　其二
　　忆得相逄春欲暮油壁西陵乍度缥缈花和露风流欲压陈王赋　卖眼灯前廻一顾脉脉幽情早付好月当窗处背人却把心期诉
　　南歌子【第三体】
　　鵶鬟
　　箫局晨香褭流蘓晓梦还十三小女緑鵶鬟情似十三明月未全圆　花影红屏午春光碧尸传抱来雁柱十三弦已觉一弦一柱思华年【思去声】
　　次湘真春月韵
　　琼树蒙蒙映红窗漫漫流雪儿好为唱无愁休负一防亲切照藏钩　珠露从敎湿金尊莫遣收余光防灔小眉头不似清秋楚楚咽箫楼【用坡公王夫人语意】
　　浪淘沙
　　次李后主韵
　　愁似水潺潺百意防珊几棂风做晚来寒倩酒浇愁愁不顾醉也无欢　岸帻倚疎栏愧负青山试歌行路古来难何似随僧闲洗鉢溪畔松间
　　次宋尚朩忆昔韵
　　绣幕晚来重怪底香浓丁香如梦月胧胧红烛殢人躭笑语过了疎钟　倦眼玩酥胸脂肉芙蓉娇羞银蒜罥青虫往事临风休更忆吹乱心蓬【青虫簮名】
　　南乡子【第三体】
　　初夏忆草堂次曹顾庵初夏韵
　　防屐息春忙着雨幽墀似曲塘砌外三桐层碧引过墙接叶愔愔覆草堂　揺日夕窗凉破梦碁声静曲房入夜流萤依竹见还藏簟展方流玉水长
　　午日
　　愁剧意糊糢粽子还能益智无且碾硃砂浮药玊胡卢图得闲愁半日逋　醉里惜幽拘吟罢懐沙日又徂记得弇州诗句好非诬信有人间屈左徒【药玉坡公盏名】
　　朩兰花令
　　芒芒
　　芒芒交集情谁识谓驱愁去愁仍蛰放来屈赋就懐沙腐后迁书传货殖　诗书嬴得妻孥泣孺仲妻贤真莫及蓬头歴齿任痴儿有目何烦知六七
　　遣愁
　　三春日日和愁住愁汝来前与汝语连朝愧汝太殷勤我醉欲眠君且去　麾之不去愁良误心已厌君君好喻不然便觅一丸泥封却汝愁来往路
　　鹊桥仙
　　醉罢
　　只须冷笑无烦细説世事信多鹘突楚囚莫更泣南冠教达者嗤人録録　且酣醇酒试弹长剑醉罢一歌独漉庄生齐物有遗编説千古殇延彭促
　　采莲子
　　本意
　　风皱澄波緑映陂【举棹】腕慵不觉荡船迟【年少】欲惊沙嘴鸳鸯睡【举棹】笑掷青青芡子儿【年少】　湖波漫似眼波秋【举棹】自爱风流照碧流【年少】嫌他年少颠狂甚【举棹】棹入荷花不举头【年少】
　　踏莎行
　　用少防韵
　　瑞脑烘猊素筝排雁緑窗深处新妆淡娇春偏觉眼波慵宜人更是心情慢　佩响防风琴鸣幽涧还疑天女将花防春光秾日惜分携碧城缥缈愁无限


　　十五家词巻十
　　钦定四库全书
　　十五家词巻十一　　　　　　休宁孙黙编王士禄炊闻词下
　　中调
　　临江仙
　　忆东堂花树
　　最惜东堂花树好几枝掩雪骄霞春宵胜引酒情赊共倾银凿落细玩玉夭斜　羣季连真不譲新诗同竞妍华十年踪迹似风花赤栏楼角月应觧忆天涯
　　蝶恋花
　　次韵少游二乔观书图
　　倾鬓頽云肩亸玉髹几光凝双映脩蛾緑髣髴风光屏外足摊书停却寻春躅　鑪里双烟青断续玉砌红帘不似牵萝屋公瑾伯符皆不俗知无一事萦心曲
　　和汉川卢令女题泥溪驿韵
　　翠幰红帘晴少翳花驿风香渐觉秾春至漫道鹃声堪坠泪木绵红照人顔腻　江路盘回山路细谢女吟成旅思清如水彤管自怜多画意幽脩分得浮岚翠
　　咏萤
　　雨后桐隂清似沐苔色盈堦淡月明于玉此际流萤飞蓛防穿廊粘砌纷空曲　才堕花梢还入竹欲下仍髙偏傍池边屋巧入风帘轻扑扑幽光凉映须眉緑
　　渔家傲
　　赵北口作
　　渔屋低低茅作瓦几湾碧栁真潇此地风尘原不惹渔父者于中结个持竿社　乐事常年殊未寡扁舟不系随波写濯足舷边刚没髁言不假垂鞭笑杀先生马
　　用王介甫韵
　　湖岸渔村周似抱家家门径开芳草向背渔罾殊窈窕凌晓到晴矶已有垂杨扫　坐看防头行水鸟近家何用收纶早两桨一舟堪送老波面好寛闲不与鸥争道【开芳草即村径逐门成之意】
　　金蕉叶【第二体】
　　昔游
　　昔游记向西陵去回油壁个人曽遇一笑灯前春心暗掷幽情注顿使清愁如滤　栁枝带结同心屡尚惆怅乌啼窗曙可堪别后云中无复来香雨忍看玉鑪双炷
　　解佩令
　　酒懐
　　淡妆轻裹栁慵花惰畅幽情鸱夷仙舸茉莉风凉泊向段家桥左悄窥人月痕星颗　别来无那魂销梦伙寄离愁雁儿难逻烛烬宵深独有单衾同我问何时酒懐能妥
　　风中栁【第一体】
　　山志
　　何日山中真结三间茅屋更周遭千章山槲客稀睡足人幽影独映虚真晚峰添緑　抱膝无营并絶周妻何肉有春畦芹香堪劚松声谡谡溪声续续问从游白鸥苍鹿
　　品令
　　寓亭竹
　　砌外一林竹爱萧散供幽独闲窗拂戛昼长卧听音和笙筑雨重风轻姿韵看来难足　露晞烟晓受初日开寒緑夜深还又月浮乱碧宛然空谷那得湖州图取变态千幅
　　淡黄栁
　　新栁
　　阳春三月褭褭东风急陌上桥头吹不息渲得短丝成碧看嬉春黄鹂恰恰怜娇色　晓日红楼辟似有个盈盈立敛脩蛾且罢流黄织灞岸垂条玉关梦杳袖向晴光暗湿
　　行香子
　　别恨
　　别恨曽谙往事重拈记临岐暮色红帘牵衣回抱细语諵諵见眉痕重泪痕滴酒痕咸　峡云归后雨来空识只宵防梦断魂黏孤眠无赖回忆何堪是鑪香歇发香腻被香甘
　　锦纒道
　　用宋子京韵
　　落拓心情寂寞难销长昼看罗巾合欢双绣殷红知是啼痕透梦里蘅芜往事空回首　记楼头细语暗萦纎手态盈盈脸红宜酒怅萍踪雨落青天信芳心一寸恩怨应双有
　　青玉案
　　用贺方回韵
　　清宵盼盼银河路只惆怅华年去宻约芳期经几度红弦翠管风帘月簟并与人何处　别时夏杪春还暮燕燕莺莺漫成句旧事萦心还防许防酣曾访短篷相遇荷叶西陵雨
　　两同心
　　和韵宗梅岑咏鸳鸯
　　沙畔文禽双双锦羽依緑萍妥梦芳洲唼红杜寻欢遥浦那还羡紫燕交飞青鸾偕舞　冷觑绣床娇女抛残鍼缕防娇慵水槛闲凭照宛约玉台空妩晚归去凝视红衾黯然无语
　　天仙子【第二体】
　　和湘真春夜韵
　　淡淡双眉萦远岫草草凉襟还小袖曲廊深处为侬来随夜漏乌栖后枕臂啼痕红欲透　抚抱纎腰春更瘦凝怨横波娇不溜如思如懊转宜人看巾绣嗔相扣痛惜肯教衾浪皱【易安词被翻红浪】
　　用张子野韵
　　河满不堪临别听别酒醉来容易醒持侬只问防时来频揽镜怜光景此意料君能暗省　离思最愁窗色暝明月又还窥只影空房应是怯孤眠风欲定钟初静踏遍合欢廊下径
　　江城子【第二体】
　　用少防韵
　　游春梦好殢元郞恼侬狂昵侬狂燕子莺儿底事送春忙花露未晞云影散痕在臂泪沾裳　锦屏髣髴賸风光枕余香簟余香髹几文籨无复映晨妆小叠红笺书恨字凭谁寄向伊行
　　千秋歳
　　和少游韵
　　花间叶外又见蜂黄退堦影慢帘隂碎合欢金缕枕双绶红鸳带人去也银灯晕里羞相对　尚记横塘防荷叶青如葢踪已杳魂犹在鳯奁香欲殄蝉鬓云将改无奈是愁心一寸深于海
　　题霜哺图为袁重其夀母
　　袁生把臂珍重频相谓从少日依堂背丸熊良已苦坩防谁曽馈图反哺清霜防下慈乌泪　太息钦君意菽水君何愧门子洁风人贵母持灵夀杖儿作斑衣戯歌一阕为君侑祝千秋歳
　　为吴尔世夀母
　　君家称夀海内文章走夸盛事纷人口颇闻黄发媪早作青灯妇氷雪里藐孤涕泪曽相守　髢剪陶家乆台筑懐清旧兼两事须推母春晖君觧报善颂吾何有唯愿取新安江水成春酒
　　夀戴绅黄司李
　　文澜笔阵早歳惊神骏花萼继飞腾迅传经推戴徳佐郡同何逊风景地二分明月窥人俊　览揆当青髩底语为君进却月迩凌风近玉壶氷色洁寳瑟朱丝润还自有君家柑酒鹂声韵
　　西施
　　本意
　　浣纱江畔女儿身苕艶窈无隣谁人窥巧笑独自惜微颦无奈君王薪胆催人去遣作馆娃春　红兰草草吴宫事空传鸾雾疑神还可念苍茫一舸五湖濵无赖惟余石上青苔迹千载解愁人
　　传言玉女
　　用韵
　　自不能知何事两眉常皱依稀只是无计支长昼乌几凭暖空妬双烟金兽愁城无缝宻于鸳甃　欲浣离肠不信有消愁酒别时畧记是欢侬共瘦含泪无言指与酸心梅豆惊心又到那时时候
　　风入松【第二体】
　　用刘后村韵
　　路岐不用更迟回任运安排从来造物多顚倒将頽顔好付樽罍急景如春有脚逸民似古无懐　啼鹃休更向人哀红友新开裁书已报春山去道先生早晚归来此意还如江水东流到海难回
　　婆罗门引
　　忆旧
　　记分携日斜风宻雨送兰舟共君无计夷犹瞥眼垂杨夹岸人影闭红楼叹前期渺渺往事悠悠　经春渉秋梦尚隔见何由闻道吟侬旧句红泪时流侬诗总好问曽如絮语话绸缪须抛却莫费凝眸
　　剔银灯
　　灯花
　　迎晚纱窗还闭又早是兰釭边对炉里双烟牀枕单孤合并恼人心意独伊见慰却橤橤结成红穂　讶道来朝何喜莫也似蛛丝相戏金粟非秋银花连夜猜料翻教无寐宵阑频睇焰虽残肯将轻吹
　　扑蝴蝶
　　用词统无名氏韵
　　歌防酒歇闷把乌巾岸牢愁未涤看空庭又晚幽拘白发频添故隐春光欲满纵饶十牀琼管抒情短　当年曽记鲁陂渔翁爱余嬾风尘缅邈荏苒芳讯断梦从蚁垤初回意与鸥波共逺息壤旧盟须暖
　　祝英台近
　　用吴淑姬韵
　　日将暆莺渐嬾寂寞梧还据昧昧髙天转掌幻云雨从来季主端蓍君平説易细思忖都无是处　愁城阻尽使费尽输攻墨守只如许黑漆屏风深夜若能觑好趁五栁初荣孤松尚在效元亮柴桑归去
　　一丛花
　　用张子野韵
　　生平途较阮公穷何物抵愁浓看来畧似垂丝栁更拖烟沓雨蒙蒙麾去不遥唤来便至防杀更无踪　春氷化水已溶溶幽郁好教通延欢送恨浑无计苦寒夕遮防帘栊那似栁绵一当春晚吹尽任东风
　　送入我门来
　　无题
　　萼绿华羞杜兰香妬阿谁得并琼顔怅惘秾春了似不相关风前亸态嗔人调却帐底回身惜夜阑　此意惟侬心解转复怜卿情重并日寻欢芍药花开何计重盘桓金猊抱炭连心热奈玉虎牵丝比泪潸
　　金人捧露盘
　　惜花
　　惜春花愁春昼恼春风为昼长风卷花丛防已去星旛谁防小园东楼髙台曲朝来喜未减芳秾　蝶儿翻蜂儿閙莺儿懒燕儿慵料都因春色匆匆绣牀抛却清眸凝损绮窗中花茵堪借还办取卧紫眠红
　　红林檎近
　　春日旗亭即事用周美成韵
　　苹叶晴溪小栁花春店香鵞儿黄似酒鳬影碧浮塘偶来临风曳杖坐喜对水开窗垆侧少妇凝牀莺语更如簧　十载羇宛洛此日踏江乡侧身吊古茫茫金粉齐梁况南徐南兖江山如画放懐且饮千百觞
　　茉莉
　　本意
　　绮砌红兰新凉雨后足防风畔叶痕添绿繁苞素蕊媚晚色渐开氷玊最怜是昵魄萦魂纵迷迭难比馥　美人睡起撋余倦乍凝目移夕簟慵生新浴盈盈小摘枕屏夜抱香宿更双鬟觧事露华一匊清晓还陪膏沐
　　洞仙歌【第一体】
　　七夕立秋
　　明河此夜隐隐防云掩织女黄姑又相见问千年嘉防乌鹊填桥谁怂惥不遣灵期汗漫　楼中人叹絶况値迎秋一叶梧桐落堦畔正念远相离那得闲心拈素缕鸳鍼双穿想荡子回头望双星也暗惜蹉跎凉暄潜换
　　簇水
　　听蝉
　　夏木千章草亭长昼清如水小窗髙枕回午梦有声堪喜无限风思露想缥缈青天里应识取清音无滓　作复止髣髴是迎凉送暑问褦襶谁知此蛙喧鹂巧论鼔吹难君似况是居髙声远不借秋风起堪听也须办巢由耳
　　宣清
　　读影梅庵忆语赋【忆语冒辟疆为如君董小宛作也】
　　往事销凝乆把残编重读香魂如迸映红栏弱栁怜人伴文籢寒梅成媵随氏清娱羊家浄婉那堪相并看月坐拥书眠雅称夫君情性　如意珠沉防肠花发人去春风病叹馆闭双成绮窗深靓紫碧腴空賸钏里流霞是他年洪都私证【钏里流霞忆语中少君遗事也】
　　长调
　　满江红
　　自夀
　　四座休喧听贱子狂歌自祝端只为命遭磨蝎运逢百六徒欠书鱼文字债未修沤鸟烟波福念﨑岖三十九年过唐衢哭　清癯相难食肉渺茫事空握粟筭何须多夀方才多辱乗筏误教浮业海携家悔不栖愚谷问今朝底物侑持觞樽前筑
　　用孙风山韵
　　岐路悠悠看防载软红如簇算何似一丘一壑纡青拖绿脱却尘衫乌纳在推开瓦枕黄粱熟只而今立地便抽身原非速　甚不必离骚读大无谓秋风哭但一周虎落三间茅屋却署休休名自好试歌纂纂儿能续也胜如侧足走羊肠卭崃曲
　　用曹顾庵江村韵
　　捡校归思共春后碧溪同涨山有信鹤猿相忆钓矶无恙雨渗一犁田犊喜波添三尺河鱼上道同招冀缺共妻归谋耕饷　五栁畔晴丝漾老屋上春鸠唱更掌教鸟集花从蜂醸晓日好操苹渚楫晚风任倚柴门杖纵田家佳语愧储王还能状【山有信用岑参诗语河鱼上用史记秦本纪语】
　　再用前韵
　　栗里春深羡栁浪层层如涨更喜得敝庐容膝南窗无恙独酌好谋形影共髙眠也自羲皇上顾牀头藤笠与椰瓢幽人饷　清溪侧看鱼漾远村外听樵唱况桃花堪饮松花堪醸自课织帘还有手便从荷蓧非无杖筭吾生约畧可描摹山居状
　　湖上遇顾庵见余和词用韵见柬复次奉答
　　积雨湖头看门外岸痕添涨欣乍到屐声随过故人无恙易得浊醪谋若下难逢春水如天上况韶光淡宕恰新晴天公饷　青雀舫徐徐漾白苎曲愔愔唱须好懐如涤闲愁休酿我醉欲持铜绰板君闲那负青藤杖任六桥人指两狂生多竒状
　　再柬顾庵
　　睥睨烟霞笑人世红尘如涨都一手移来妙喜维摩何恙褊性秪宜栖物外防名何必居人上最移情邂逅老东阿新词饷　花共鸟纷揺漾皮与陆堪酧唱况胡姬肆近老春初酿休畅肯教稀歩屧沉酣未便需笻杖莫轻孤防叠好云山朝昏状
　　再用韵柬顾庵并呈荔裳
　　三笠双髙新晴后烟峦青涨殊慰藉君侯花笔别来无恙宋玉非徒唐景亚陈王的在应徐上羡新诗字字比瑶环须交饷　墨有縠防防漾歌付雪低低唱筭官厨法酝更谁解酿司马髙才原合腐彦渊博学真须杖怪吾徒底事昵虫鱼臣无状【彦渊陆澄字】
　　湖楼坐雨同顾庵用前韵再柬茘裳
　　烟雨凭栏爱浮黛远山纹涨同抱膝清言移晷松枝无恙堤栁已随坡老没竹枝谁驾亷夫上拟搴云踏遍万峰巅为君饷　湖雾积渔舠漾林翠湿提壶唱向黄公垆畔重沽新酿漆后防纹仍可鼓削余方竹还堪杖问吾曹补劓息黥心谁能状
　　顾庵有同茘裳西樵湖楼小坐因忆阮亭之作再次韵并寄诸弟
　　杯酒从容拂斜槛茶烟初涨防桥外栁眉防蹙苎萝新恙顾我已甘栖庑下如公才合居楼上喜遥山排闼送青来还谁饷　看天半晴云漾听湖舫朱丝唱纵肠悭蕉叶宜城须酿试寄离心频梦草要扶残醉还携杖好舒懐为指白蘓堤隂晴状
　　顾庵有再东西樵兼懐京洛故人之作再用韵奉酧并懐公防周量诸子
　　露湿幽兰西泠畔浮堤波涨行歌去声传金石原思非恙老友披襟云水际旧游回首烟霄上自归来嬾作洛中书心相饷　玉河暖防风漾宫栁碧新莺唱可携柑还往同消春酿诸子勉筹前席箸野夫好植芸田杖任人惊湖海气难除元龙状
　　用韵答萧灵曦
　　揽撷烟云羡抱膝墨池波涨更缥缈湘东三管千秋无恙处士风流丘壑底王孙门阀陈隋上感殷勤岁晏肯华予丹青饷　雨枻湿风蓑漾王裴句秦黄唱总宜修要眇清思独酿髯客遗书歌荷蓧须君搦管图携杖好生情别様写埙篪山癯状【宗梅岑属灵曦画芜城风雨图见寄灵曦即用余与梅岑唱和韵题诗其上又用余与顾庵茘裳倡和韵作词见赠故有雨楫以下四句髯客谓陈其年其年亦和余八词其闻阮亭消息并寄西樵一首有句云才子为官休亦好弟应荷蓧兄携杖余摘求灵曦作图也】
　　为程穆倩赋星宿海研
　　咄汝陶问何事幻成千眼锡嘉名曰星宿海承之无腼云梦谁能吞八九蓬莱真见频清浅主人翁竒语匹皇坟须君展　青玉赠来荒缅紫石猎嗤蠉蝡有竒傀梦告神人圭冕麐角一双相佐佑龙賔十二同游衍导攡遐想溯昆仑条流远【穆倩研铭后自记云余友曹秋岳侍郎采端溪水岩从采者获斯石越万里归于余其夕梦四目圭冕神人执是石语余曰非玉非璞百辰灼灼天一之源汝其善琢制成周身百眼铭而名之曰星宿海】
　　用季孟连韵
　　岸尾桥头曽珍重玉人芳约奈荏苒流光似水离懐作恶花底三春输紫燕河边七夕怜乌鹊欲消除此病借禅机从谁学　梦中路寻频错梁间月看频落更愁窥酒醒欲来难却顾我情条千缕结懐君人栁三眠弱只拚将泪眼倚重楼天垂幕
　　水调歌头
　　用吴梅村祭酒韵
　　年少耽游冶脱帽倚红楼兴酣龙挐鳯攫文采并钩目睨公孙妙舞足付賔王余沥落拓也风流醉卧胡姬肆忽忽不知愁　渉迷津婴世网任虚舟小山春草也应怪我乆淹留难挽韶华似水难掇忧思如月陶写付箜篌可耐艶歌歇白日淡幽州
　　满庭芳
　　用坡公韵
　　白月为心朱绳比质生平自负峨峨司空百链绕指已无多到眼浓隂欲满心忧矣謡罢还歌细屈指古来谁似磨蝎说东坡　茫茫无可语朅来千缕暗纬愁梭更溶溶漾漾难剪如波可耐春光万里尚寥落卧盼庭柯问何日盟烟狎水鸥鹭媚渔簔
　　忆慈仁寺海棠用芝先生韦祠海棠韵
　　蓉粉嬉春蕣姿延露禅房胜日标竒趁时芳草正向绿墀滋却似匀和獭髓轻装就千防红玑宜人处似斜仍亸态倚晓风披　芳时还怅怅桃花靧雪遥想仙姿叹去年花下空有前期谁制防花旛子驻幽艶莫使花衰好防注余春如画留覆态盈碁
　　赠姜子翥内君澹衣生日和芝麓先生韵
　　并蒂疑花俱飞同蝶早来相逐相怜文窗幽窈人玉与鬟烟防许春风消息只探向明镜台前鸳鸯字背人学写顚倒遍蛮牋　嫣然还自惜回眸一笑鹦鹉能言筭碧楼红玉縂是前縁心喜宜男待女花共草入佩能全为欢好一弦一柱锦瑟趁华年【兰花一名待女花】
　　鳯凰台上忆吹箫
　　和漱玉词
　　灵鳯当雏名花值蕊思量往事回头记帘垂犀押镜挂珊钩人似鹣鹣白鹢行坐里爱玩无休谁能负春风浅夜明月新秋　悠悠光隂荏苒纵长绳百尺逝景难留看新来华发旧日朱楼宛宛前欢堪觅屏山畔薄醉回眸临风立斜阳如昔独照清愁【鹣鹣白鹢姚月华事】
　　汉宫春
　　用稼轩韵
　　梦破茫然忆故园春昼人境吾庐衡门常掩无事风味真殊毎当胜日那肯使莺濶花疎闲曳杖遴苔选石都来尘思全无　一自罡风吹落便十年奔走仆仆谁如却思猨朋鹤旧渺渺愁余鲁连陂上防孤负春鳜秋鲈还怅絶南窗睨日静窥寂寂琹书
　　倦寻芳
　　用王元泽韵
　　红殷绿浅防许风光撋做春昼宛转重门掩映红闺如绣正芳时成间阻罗衫浥泪千重透最难堪是茶闲篆冷梦回时候　漫凝立闉阇隔防不似雕阑还近纎手潄尽香醪难与清愁相鬬残月疎钟人断后几番捱过还如旧教愁顔共风边新杨同瘦
　　声声慢
　　次韵刘青田咏愁
　　难搜难括非去非来做成一寸千曲欲尽根株除是马还生角任教春风荡涤只昏昏月黄烟绿甚追逐最难拚更是天寒茅屋　漏向眉间一半揽清镜已觉雾萦烟蹙髣髴眞形五岳寸心矗矗能令酒来都化作鲛珠界破幽独筭千种还谁解区别细目
　　八声甘州
　　扬州作
　　醉余惆怅絶是从来佳丽説扬州看隋家天子江都梦好离别无愁更有平安夜报书记最风流总此花和月好任淹留　旧迹如尘难觅空垂杨鸦暮腐草萤流望玉勾斜畔落日淰荒丘更何来玊人箫管唤二分明月向珠楼好怜取红桥烟艇试泛清秋
　　催雪
　　逃暑
　　清盥多闲幽堦似浣且放湘帘垂地喜长日悠悠摆除尘累一任铄石流金只坚眠不受红尘祟乌巾常挂青鞵懒着庭隂清閟　无事心容裔且琼水浮氷槃荐芰笑河朔袁刘湎然何意碧树晚凉飒沓又枝上风蝉鸣嘒嘒应不羡短壑青松赤脚层氷情味
　　酹江月
　　送孙无言归黄山次顾庵韵
　　居恒夸我道黄山胜处峰峰竒絶十载仳离辞故隐磨尽鞵芒却铁冠向尘中凝思霞外頥朶西施舌行行掉首九牛难挽归辙　知汝已佩苍精朋游莫讶轻作人间别三十六峰从此去快浴硃砂汤热鹭羽为蓑麂皮作荐坐抚孤松拙笑看足底晴云铺海如雪
　　赠亦世
　　人生几许叹经年契濶不殊梁燕西子湖头判袂后携手又来隋苑蘓小车尘钱王潮水回首同飞电芒芒交集顿成洗马清叹　擢秀大别清湘吾宗才子允矣邦之彦抚字阳城书下考漫説安仁花县巨眼如箕髙情似水肯作浮云恋举杯酹月澄江莫负如练
　　解语花
　　和弇州题美人捧茶
　　银牀缓汲玉砌新晴栏影愔愔细峭寒斜倚花隂畔静把小铛亲试云光露蕋遥拖映柔烟几缕松响消匀写娇擎姽婳春风意　轻约防鬟鬌髻看芳磁如雪光映荑指佩幽环脆参差近顿唤余酲教起樱桃小婢越衬得霍娘娇丽枕边徐嗅兰香还带兰膏味
　　朩兰花慢
　　用陈叅政送陈石泉韵
　　向风尘决计急办取鹿皮冠好濡足柴桑褰裳谷口掉首邯郸长歌采薇竟去指烟霞深处旧柴关山雨代除荒径春溪为浣尘衫　厌他拄笏对西山兀兀一驼鞍有锦水渔矶黄山兎柴【音砦】洗眼重看斜阳曳杖临风値隣翁谈笑不知还怕説车轮生耳还教置辐河干
　　水龙吟
　　羁所自夀用刘后村自夀韵二首
　　灵均览揆重逢幽拘欲忘【仄】桑蓬事飞光如箭出人不意忽焉还至咄咄书空芒芒集臆了无情思况狄云望杳谢池梦防肱虽曲谁能睡　不用出疆载质受一防无懐氏人间无用江淹彩笔扬雄竒字试问何如披裘安稳漉巾容裔待樊笼剖破便携徳曜变名吴防
　　其二
　　飞腾四十明年及今归去应非早行藏畧似鸟中杜宇虫中寒号白眼依松頽顔就菊吾存吾傲更汉隂抱瓮忘机用拙泊如也无余好　时复登台一啸旧山公全慵书报当年入洛士龙故态惟余狂笑短布长镵也应不减隐囊纱防况白山旧隐考槃仍在无烦重考
　　和坡公杨花韵
　　玊堦昼晷全慵任敎细逐桃花坠撩他燕防昵他莺啭晓晴暮思天与颠狂去来那管重门深闭看将低仍飏依稀思妇眠初妥还惊起才到墀心栏嘴又轻粘翠屏朱缀似捎似趁无拘无管搅将春碎解伴年年多情春草无情春水更红帘掲处防番偷入伴人娇泪【重门句用薛维翰梅诗儿家门戸重重闭春色何縁得入来意】
　　石州慢
　　用髙季迪韵
　　浅夏萧森犹自余寒襟袖时洒愁来还似荷珠不定虽多难把盈樽浊酒縂来凭仗消除片时依旧相萦惹若拟绘愁形这三毛谁写　东冶有徒能赋旋释髠钳日边云下长乐钟声仍近漫听频打柔成绕指人道磊落刘琨欲惭方外狂司马便使赋归兮较渊明迟也【南齐书琅邪诸葛勗坐系东冶作东冶徒赋】
　　合欢带
　　周澹园纳姬扬州
　　擅江东公瑾风流况绮丽更扬州喜得龙门人未腐买清娱且伴遨逰个侬还有黄华妙腕绛树清喉倩明珠十斛贮将金屋移入琼楼　帷灯照怯窗日怜羞妆成倦倚香篝不为筵前矜顾曲笑郎君底费回眸双飞好去华清侧畔绣岭前头待他年学誓长生同看织女牵牛【澹园旧官翰林又以文祸防不测故有龙门未腐之句家临潼骊山下故有华清绣岭之句】
　　泛清波摘遍
　　新秋同无言豹人二瞻又百广陵城西泛舟作
　　玉壶携酒烟舫冲波暇日共寻城畔路霁花风栁拂槛排窗看无数还时遇金钗照水玉佩当歌防许芳洲防冶女乱叶翳蝉回渚行鸥触景成趣　沿洄屡更拟遥山舒眺却値片云催句兼带荐爽迎凉数防疎雨情休遽睥睨烟际不遥招提竹边重驻听取花宫夕梵缓缓归去
　　过秦楼
　　初夏用芝麓先生追春韵
　　墀日烘莺檐隂防燕緑暗盈堦幽草红楼小妇解识余春凭损一栏清晓梧井碧影初齐映戸当轩叶浓花小恰斜纹珍簟防门徐展鸟闲人少　亸小闷鍼缕慵拈玉牀函梦鹦鹉逗人堪恼午香消炷斜照筛窗晚镜倦眉轻扫寳袜防风暗吹似殢如凝春和天老畵屏边罗扇才携防个早萤低绕【防音委见国语唐诗无事函闲梦】
　　沁园春
　　用少防韵
　　小雨撋晴防暖挼寒堦影乍长恰游丝依约莺和栁嬾轻隂歴乱燕逐花忙防处开窗何人倚槛领畧风光青粉墙伤哉仆秖恨睂如压天色沧浪　愁懐此际无央漫负手闲堦车转肠看似残仍滴依稀夜漏如灰更褭髣髴晨香牋与天公逡巡不报且驾尻舆问醉乡还叵耐是杜康力难遣茫茫【翻用魏武乐府语】
　　五闰词为吴香为作
　　我友中牟自序生平达人之风道闭目不窥还成公案折腰傥许也胜飘蓬饮不三升缾无半菽日筑糟丘念困穷萧散意更香山居易甫里防　悬弧五闰才逢已斑鬓行称六十翁叹河清难俟良辰余防社樗无恙散朩期同诗唱黄河书藏名岳此夀原齐华与嵩还相调能一篇赠我百闰遗公
　　读李镜月庐游日记作
　　遥望匡庐几载幽思忽忽南昌想峯排五老半天空翠泉飞三叠百尺银泷林跱东西贤传十八胜迹心知不可忘问何日向彭蠡渡口一苇轻杭　卧游把巻神飏似肩拍匡君烟路翔见地迥天回邀云入戸山深岚重迟月升堂锦涧桥边玉渊潭侧恍惚心清闻妙香才解信道辋川愈疾语不荒唐【唐人诗忽忽归南昌】
　　读陈其年乌丝词赋寄
　　屈指词人咄咄唯髯防扈飞扬似波寒竟去衣冠飒飒烛昏欲醉履舄茫茫红豆筵中白杨斋外哀艶无端互激昂凭人道是秋坟唱苦子夜歌长　廿年落拓名塲便歴落嵚防也未妨看祢生单绞挝声慷慨陈王竿蔗舞态回翔儿女情深风云气在同此牢愁一寸肠君毋让信黠如顾虎狂比袁羊
　　贺新郎
　　花烛词为刘峻度赋
　　银汉期犹渺讶今朝人间牛女桥成何早妙誉天人三妹擅前度刘郎还晓那待得秋风吹到试向玉巵娘子问也低头无语防防笑应听取郎君了　佳期择向朱明好正薰风荷香兰气洞房清窅隔巷停车知不事咫尺仙源非杳易盼到麻姑仙爪闺里青山原解画描新睂莫遣新人恼须摹下张家稿
　　多丽
　　为李云田题周少君宝镫坐月浣花图和董文友韵
　　认霜绡烟丝粉晕轻飘隐隐见云开花弄一轮明月堆髙桂如睂双描非敞桃疑面半朶同姚蜀锦为茵齐纨作扇防凉依约井桐揺应怜取防肠花色欲并小鬟娇还指防银缾玉斗缓汲徐浇　看迷离流黄浅影徘徊懒下花梢露侵衣宵猊欲烬风吹带别鹤难调银蒜愁搴金荃羞咏一庭花月冷纎腰知何处陈王八斗罗袜赋蘅臯空抛却画中人在良夜频消【半朶同姚用杨达语】


　　十五家词巻十一
　　钦定四库全书
　　十五家词巻十二　　　　　　休宁孙黙编尤侗百末词上
　　余以放废余生停骖吴市悔庵握手劳苦如平生各有近词一帙拟授无言较梓者迭为序之追维三十年以来世事沧桑功名荣落不可胜计独笔墨之縁少年积习老而不辍自髫龀至今追随倡和者同里尚朩质生尔斐寅仲诸君子引为同调而扁舟过从商搉花间草堂之胜事者吴门独吾悔庵耳悔庵古文词下笔妙天下西堂杂组已登虎观走鸡林其所为词供奉于内廷流传于酒楼邮壁天然绮艶粉黛生妍未许元微杜牧独擅风流也余与悔庵齿既肩随息机近亦相似年且半百意气渐平回忆画舫寻春山房聴雨如梦如幻请从此斗笠枯笻婆娑于支硎邓尉之间咽冰雪嚼梅花槁朩形骸然悟道则青箱红豆之纒绵檀板金尊之婉娈皆可一齐放下翻读平日所作小词疑是古人疑是前身不复记忆则吾两人当有嗒然而自得者况临去秋波悔庵早从此证入又何俟余之饶舌耶嘉善曹尔堪撰
　　小令
　　忆王孙
　　怀卿谋
　　秋风嫋嫋洞庭波暮雨湛湛落败荷数遍相思今夜多夜如何独倚南楼一雁过
　　闺怨
　　春愁脉脉损铅华独自妆成坐碧纱荡子经年不到家隔天涯一夜相思杨白花
　　闺情
　　一春心事付眉尖小院无人风雨纎落尽桃花倚绣奁思淹淹燕子归家不卷帘
　　转应曲
　　春雨
　　春雨春雨花上泪痕几许东风吹到纱日日愁来断肠肠断肠断又续新愁一半
　　如梦令
　　病呓
　　半似醉乡情趣半似睡乡心绪怯怯病中身则待放他何处无据无据一任西风吹去
　　题王阮亭雨花图
　　晏坐袈裟垂地玉蘃从空飞坠摩诘转王维天女自然游戏如是如是应证雨花三昧
　　长相思
　　春闺
　　花飞飞絮飞飞绿上眉山红上衣妆楼日又西　蝶飞飞燕飞飞飞向雕檐等伴栖吹箫人不归
　　归自謡
　　春思
　　春命短寒食雨来芳草满梨花梦去东风懒　惜春人倚雕栏畔腰肢剪流莺又把闲愁管
　　醉太平
　　山中
　　山中小园园中小山闲闲十亩之间与白鸥往还　竹枝一竿栁枝一弯新来添设花栏唤槖驼种兰
　　醉公子
　　本意
　　何处贪杯酒愁杀闺中妇尚喜晚还家刚留一盏茶扶得和衣睡冷却鸳鸯被不敢骂檀郎喃喃咒杜康
　　昭君怨
　　吊腊梅
　　昨夜风鞭雨打金屋晓来飘瓦尺土鹅衣哭江妃正是天寒日暮空谷佳人何处云鬓惜余香试啼妆
　　醉花间
　　春闺
　　兰汤沐湘裙束懒把秋千蹴侬自理秦筝郎自歌吴曲花冠一笑偏翠袖三薫足芙蓉帐底眠春梦同郎续防绛唇
　　杨花
　　新绿排衙问伊何事轻妆卸夭斜顽耍惹得黄鹂骂无主东风来去随他罢怜今夜落红偷嫁同宿雕栏下
　　春光好
　　春闺
　　掩绣阁镜台封鬓云松聊聊私语小中骂春风　整日恹恹沈睡侍儿问怎朦胧却是背人偷揾泪枕痕红
　　女冠子
　　美人走马
　　青楼年少走马章台驰道倚逍遥急雨桃花滚轻风燕子骄春芽拥翠髻香汗发红潮辔儿跑不住抱鞍桥【桃花燕子皆马名】
　　浣溪纱
　　春闺
　　日影笼烟小阁眀侍儿初掠晓妆成画楼何处又歌声故掩朱帘惊燕燕戏抛红豆打莺莺晚来独傍落花
　　行
　　马上见
　　胜袴新裁蝉翼纱锦靿自织鳯头鞾春风不耐碧油车金步摇飞金勒动玉跳脱袅玉鞭斜满堤青草衬红
　　霞
　　有客为王校书索赠漫成二阕其字浣若为调浣溪纱其名西也以西字为韵
　　闻道王娘旧姓西采莲重出若耶溪淡妆羞学捧心啼春水锦帆娇白纻秋风香径印红泥昵郎子夜醉乌
　　栖【坡诗侬家旧姓西】
　　其二
　　家住阊门西复西鳯凰桥上夜乌啼绿杨巷曲画帘低宛转腰身飞乳燕聪眀性格防灵犀粉墙拂袖待留题菩萨蛮
　　春愁二首
　　鹦哥啄碎花须落晓风低弄秋千索刚上一重楼青山又送愁　几畨寒食雨栁絮依人舞春梦晩归家小池闻暮蛙
　　其二
　　春风妸娜飘帘幕玉钩踏破花阴薄绿栁旧长堤王孙骄马嘶　悮聴新燕语倚遍栏杆午权把泪痕收东君不解愁
　　无题八首
　　画帘卷断瑚索绣床小梦随风落残月杏花隄晓莺恰恰啼　美人和笑立露叶牵衣湿待得侍儿来妆奁一半开
　　其二
　　乌衣双燕穿帘舞啣泥故坠金钗股陌上栁丝飞锦屛人未归　小沈昼闭山枕留香睡春梦杳如烟知他向那边
　　其三
　　竹鸠唤起斜阳梦杨花倒挂金泥鳯独自摘青梅鞵弓印翠苔罗衫薄不绾衬得东风软一捻小香脂无端蜂蝶知
　　其四
　　花台日暮莺辞去暖风吹散胭脂雨春困晩梳头珠帘不上钩　乱红随地扫又见宜男草半醉倚残妆花间待阮郎
　　其五
　　梨花带雨飘香雪乱蛙啼出西梁月庭砌绿阴浓罗衣惹暮风　画梁新燕乳宿梦呢喃语唤我掩湘帘夜深清露寒
　　其六
　　香兰笑向银屏吐小蛮起作回风舞日静绿纱空美人春梦中　箫声吹月白栁带笼烟碧芳草满江南相思一夜添
　　其七
　　疎风细雨和春语扁舟欲载花魂去燕子不归家盻他午曰斜　落红一晌颤界破残妆面收拾防花铃鹦哥报压惊
　　其八
　　马蹄踏遍天涯草杜鹃啼破东风小花落碧栏桥翠楼红袖招　断香随路宿懊恼枝头绿春去不须留担他一段愁
　　午日
　　防丝斜袅金跳脱篆符戏绾同心结酌酒劝檀郎蒲花衬口香　兰汤初罢浴外调雊刚抹守宫斑眀朝防防残
　　夏闺
　　一阶芳草茸茸绿乱飞蛱蝶无人扑欲摘小蔷薇嫌他棘刺衣　昼长停绣谱私共双环语心怯越梅酸只将纎手抟
　　其二
　　锦葵花侧弹琴坐一帘明月留人卧粉汗湿红襕倩郎摇素纨　云鬟胡乱挽罗帐金钩卷笑掷竹夫人无端一面嗔
　　月夜
　　逺山新吐蛾眉月半钩飞入梧桐叶刚得照妆台泥人脱燕钗　风吹裙带急花下凭肩立细数旧时欢低头屈指尖
　　冬闺
　　翠钿尽缷香云绿红衫松扣纎纎玉旖旎揭罗帷移灯匿笑时　闭门霜月去不减春宵味炉火酿余烟氤氲初睡还
　　巫山一段云
　　贺侯大年新婚
　　鳯壻名箫史珠娘号丽华春风初长合昏花门驻碧钿车　佳话玉如意新妆香辟邪红蜡烛小侯家臂系汉宫纱
　　卜算子
　　夜忆
　　秋雨急如筝弹破江南梦野外西风叶叶吹撼起栖鸦动　夜永惜灯残衾薄知寒重飞尽征鸿莫寄书曲冷文君弄【文君防琴曲】
　　闺思
　　整日数归期数了回头数不信朝朝暮暮思厯本看掀破　特地倚门妆依旧空床卧多分宵来梦不应今夜重做
　　忆别
　　忆别燕双双新燕添三五敎妾空房羞独眠打碎巢边土　莫更摘花来且自衘书去唤得萧郎早早归与汝重修补
　　减字木兰花
　　送春
　　重门深掩不道背人归去逺倦燕娇莺啼出阳关第四声　含愁相问飘泊天涯何处定梦断罗帷今夜明朝睡起迟
　　春去
　　春乎欲去何以赠之双泪雨回首东风一缕飘魂赶落红　绿兮满树花影半秋色暮人倚栏杆愁聴空梁燕语寒
　　丑奴儿令
　　偶感
　　春来秋去何时了昨日阴山今日阳关白发黄鸡真可怜　只求梦里流年好今夜邯郸眀夜巫山睡过三生亦喜欢
　　谒金门
　　愁
　　奈何许欲说近来愁绪愁到依然无一语罗衫几防雨旧事子规催去新恨鹧鸪留住梦逐东风无歇处飘
　　零随柳絮
　　寒夜
　　人寂寂一暮愁天色风翦轻寒落渐侧纸吹半黑正是孤灯萧瑟又聴孤鸿嘹呖庭外黄花清露滴泪
　　痕依様湿
　　更漏子
　　独夜
　　五更风三防雨并作零钟断鼓残叶影落花魂凄凄来叩门　天涯雁飞声乱呌出伤心一片倚半枕拥孤衾相思睡不成
　　清平乐
　　春闺
　　懒妆草草怕说春光好几日伤春吟未了一幅乌丝残稿　昼长午梦初醒碧桃花下微行闲唤侍儿消遣小楼偷放风筝
　　阮郎归
　　旅思
　　他乡无处不凄其晚春人易悲杨花飘泊鹧鸪啼高楼忆别离　宿酒醒篆烟微愁来眉渐低满帘风雨断肠时一声玉笛吹
　　海棠春
　　晓妆和阮亭韵
　　更衣斗帐流苏响拂舞镜垂垂丝网一片美人云弄影秋波漾　小鬟幇衬新兴様梳掠罢口脂相赏飞鬓恼春风莫放罘罳敞
　　午睡和韵
　　氤氲绣幙香生足欹山枕弓腰低曲一搦藕肢柔刚贴芙蓉褥　梦中辅体靡红肉蓦惊起坠钗寒玉笑看抱谁眠却是夫人竹
　　晚浴和韵
　　画帘双燕争花影睡未足海棠惊醒玉骨六铢轻心怯温泉冷　起来弄色芙蓉镜分外好髻松钿整无力倚薫笼呼防龙团饼
　　夜坐和韵
　　井梧叶落声如雨又风送小楼砧杵淡月隠屏山花底闻私语　空牀好梦抛人去厮守尽更更更鼓不见谢郎归烛影摇松麈
　　摊破浣溪纱
　　春闺
　　愁倚东风唱踏莎画屛十二自腾那央及斑鸠天外去唤哥哥　无限翠颦低逺岫几畨红泪上横波却与落花千万防一般多
　　即事
　　燕子楼中燕子飞鹧鸪屛外鹧鸪啼笑看萧郎盘细马画桥西　鹅管笙囊调艶曲鳯花箫局试香衣怪底游人争指道使君妻
　　眼儿媚
　　画眉
　　水晶帘下看梳头宛转小眉修自然宫様逺山欲笑新月如钩　绛仙何用供螺黛淡扫恰风流张郎多事横添一笔带出闲愁
　　西江月
　　新嫁娘
　　月下云翘防早灯前罗帐眠迟今宵犹是女孩儿明日居然娘子　小婢偷翻翠被新郎初试蛾眉最怜妆罢见人时尽道一声恭喜
　　春恨
　　燕子不归绣户画帘空锁斜阳春风吹梦到池塘芳草对人惆怅　杨柳挂愁百尺杜鹃啼泪千行晚来特地倚纱为问落花无恙
　　南柯子
　　懒懒和卿谋韵
　　侍女休催绣才郎莫画眉春来常倩梦追随只为罗衣不耐晓风吹　垂手嫌红袖凭肩昵锦帷生憎花影学人窥央得鹦哥传语却忘谁
　　醉花阴
　　寒食
　　春光百五浑依旧细雨宵来凑未到落红时黙黙东风已向桃花咒　江城客舍孤单白日清寒透天意也销魂卷尽疎烟禁得垂杨瘦
　　双调望江南
　　西山烧香曲二首
　　清早起天色趂新晴飞鬓斜拖双燕翠画衣薄衬小鸦青素褁玉丁丁　回镜照时様称人情多分教游子看私先央及侍儿评公论是轻盈
　　其二
　　呼女伴好趂一春闲红板浪船行缓缓白藤山坐轿端端低扇避人看　拜佛罢夲意不相关戏买粉孩敲朩棒强分叶子赌金环图得大家顽
　　浪淘沙
　　楼上愁和卿谋二首
　　赢得许多愁嵗月悠悠秋风秋雨冷双眸欲赠湘君搴杜若难问芳洲　长啸倚南楼霜髩飕飕栏杆拍遍把吴钩惆怅归来无个事又上灯篝
　　其二
　　回首仲宣楼浩浩江流楚云湘雨几家收画角西风声一片烽火神州　准拟泛新愁一叶扁舟珠帘卷尽雁行秋无赖梦魂飞不定何处相留
　　咏昭君套
　　一握小丁貂艶色茸毛金珰满座总粗豪妆向美人头上去别様妖娆　双尾鬓云交秀映眉稍若教上马更多娇从此香闺添小字唤作昭昭【貂出丁零国】
　　鹧鸪天
　　戏题吴蘂仙画
　　拂水佳人堕马妆春来响屧满横塘绣襦甲帐无消息暮雨潇潇空断肠　笔翡翠砚鸳鸯吴绫三尺写红青山碧水无人处乱防桃花赚阮郎【绣襦甲帐吴彩鸾事暮雨潇潇郎不归吴娘诗也】
　　鹊桥仙
　　佳人
　　月眉星眼烟鬟雾髻浑是一天妆束尤云殢雨更风流甘折人间庸福　莺莺燕燕红红翠翠首冠侍儿名录鸳鸯谱様总平常新翻出怜欢题目
　　落花
　　乍晴乍雨乍寒乍暖做作几般天气个人犹自不禁持何计教花魂回避　正青芳草未衰杨栁只短夭桃年纪落红万防纵无情赚多少香闺清泪【桃名短命花】
　　南乡子
　　春愁
　　红雨晓阑寂寞梨花泪未干飞絮满庭人倦起偷怜尽日鹦哥话夜寒　巫峡梦云单懊恼春光一半残索性闭门推却去孤眠独让东风自倚栏
　　除夕
　　榾柮暖炉烟笑劝屠苏称合欢自沈檀供绣佛低言愿妾红颜胜旧年　隔夜整钗钿守着梅花不去眠更有一桩郎防取团圆预乞明朝拜节钱
　　元旦
　　灯下了妆奁玳瑁堂前春色添万福归来无一事憨憨自揭薰笼换绣衫　迎喜出门檐笑看家家下竹帘子满阶人莫扫纎纎曾带脂香唾舌尖
　　虞美人
　　怜病
　　病魔才别书帷去又借香奁住恹恹痩骨怯春纱犹向药烟影里问残花　晓来强起妆台立揽镜愁眉窄侍儿且罢掠云鬟恐怕春风多厉不胜寒
　　踏莎行
　　闺怨
　　独上妆楼青山如昨画眉彩笔春来阁休弹红雨湿花梢泪珠自向心头落　可恨东风年年轻薄天涯不管人飘泊漫将薄幸比杨花犹解穿罗幕
　　小重山
　　金陵懐古
　　依旧青山绕建康南朝佳丽地草茫茫景阳脂井冷银牀秦淮月犹照故宫墙　吊古石头冈大江流日夜几兴亡鸡笼鼠雀满祠堂君莫问策蹇下斜阳


　　十五家词巻十二
　　钦定四库全书
　　十五家词巻十三　　　　　　休宁孙黙编尤侗百末词下
　　中调
　　临江仙
　　午日
　　庭砌香蒲一翦绿纱梅雨萧萧閙妆儿女彩丝飘珠帘桃叶渡画鼓朩兰桡　唤起湘累休竞渡云旗游戏波涛江潭独醒转无聊古人应譲我饮酒读离骚
　　拟辛稼轩
　　搔首问天天不语光阴无计消磨挑灯看剑自摩挲浇胸冷热酒拍手短长歌　遮莫英雄老去也山林经济如何平章重事到烟波铙吹传玉鸭水战教金鹅【玉鸭蛙名】
　　又
　　少曰挥戈兼跃马锦裘风雪行边十年囘首鬓萧然蹇驴花下路短笠渡头船　凭寄壮心歌舞地绿樽翠袖红弦不然散发事金仙蒲团香影里横槊自叅禅
　　蝶恋花
　　吊返生香
　　彤管不随春梦度留与人间啼哭相思句一本青编红泪注离魂缩入香奁住　髣髴真真纸上语为雨为云飘无凭据行到吴江枫落处自携一叶归家去
　　一翦梅
　　夜落金钱花
　　晓风残月过三生风里呈身月下归魂自怜薄命六铢轻憔悴黄裙冷落红尘　一家姊妹两般分夜合随君夜落随君春光真不值半分文虽有钱神难买花神
　　和李易安韵
　　织锦机边蟋蟀秋万里江风吹送郎舟空闺无处说相思独夜鸣琴西北高楼　弹罢清商两泪流妾自伤心君亦多愁雁鱼消息几时来才望云头又潮头
　　好女儿
　　佳人
　　一捻脂红百和香浓半醉娇声半醒态在坐亸鬟云步揺佩玉卧曲鞵弓　斜睇檀郎不语谁惯汝漫留侬问此处不留何处去道朝上秦楼晚游洛浦夜宿巫峰
　　泥美人
　　彼美人兮半面风姿谁向妆台描五色有顾恺传神何郎傅粉张敞脩眉　可惜红顔黄土立而望是耶非问若个小名君识否是罢舞西施停歌子夜不笑褒姬
　　渔家傲
　　渔父
　　天下滔滔皆是也风流满地江河假鼓枻行歌君莫讶谁知者离骚荘子吾其亚　一尺蓬舟双桨打绿簔青笠人如画泼剌黄鱼穿栁挂收纶罢提壶闲共樵夫话
　　春闺
　　梦锁重楼春信杳彩丝偷把花魂钓笼内鹦哥没要频厮呌墙角海棠谁折了　左右懒妆和闷倒上裙蟢子惊人跳作怪鸦头扯谎报才郎到愁眉错对菱花笑
　　定风波
　　纳凉
　　不着衣衫不扫妆天边赵盾逼人忙安得芳姿乞作婢唤至手将团扇扇王郎　却羡摩诃池上路行去花梢口吸露珠凉携手归来竹簟睡枕臂玉鱼吐出口脂香
　　苏幕遮
　　塞上二首
　　朔云寒边月苦觱栗西风吹乱黄沙舞夜半雪深三尺许氊帐驼峰倒载琵琶女　打围来圏地去银管炊烟茶煮乌羊乳蛮府参军穷塞主疋马随他看射南山虎
　　其二
　　塞垣长寒信早画角呜呜吹破霜天晓一阵哀鸿残月小梦绕南云泪湿征衫老　拄青山吟白草燕雀排衙公事弹琴了又报黄旗前队到手板匆匆走马辽西道
　　风中栁
　　和孙夫人韵
　　郎上长安怎好说些烦恼但叮咛马蹄芳草自来月下把泪痕偷告梦儿中教郎知道一纸家书不觉低鬟微笑报平安归期尚杳金钗翠鳯送香车须早怕春去燕残莺老
　　行香子
　　春暮
　　紫陌金车绿浦兰槎共追寻大地芳华三分春色分与谁家有一分山一分水一分花　雨打檐牙月落纱恨韶光转盼天涯小庭寂寞底事争哗是一声莺一声燕一声鸦
　　江城子
　　春思
　　花朝去了又春分草如茵栁烟新油壁青骢争踏武陵春绣幙罗衣香过处人不见插红裙【长安士女游春解裙围绕名为裙幄】纱寒雨最难闻冷炉薰淡芳樽闲病闲愁独对旧东君日暮卷帘南圵望魂欲化楚山云
　　清明旅思
　　江城佳节也清明喜新晴午风轻寡柳孤桃妆防可怜生罗袜绣鞋人不见空孤负满堤青　客游随分踏莎行冷旗亭隔花屛无限家山绿水画船横宝马云旗香过处看玉手拨银筝【吴门是日虎丘看防士女骈集】
　　千秋嵗
　　感旧用秦少游韵
　　落花帘外防防残红退云穗乱风筝碎愁拈翡翠管恨拆鸳鸯带薄幸杀燕儿难捉鹦哥对　梦想瑶台防绣被同舟盖锦字杳遗香在星移银汉断雨散巫峰改魂去也化成精衞填青海
　　祝英台近
　　忆别用稼轩晚春韵
　　玉炉残银烛暗画檝维前浦黯淡东风早洒泪痕雨恼他顺水船儿几株杨栁甚力把征帆拴住　空相觑欲将心事叮咛题多总难数独夜思量记起枕边语算来万种春愁妾担不起分一半与郎随去
　　一丛花
　　游朱氏园亭次邹程邨韵
　　江村踏踏半平沙朩槿缚篱笆谁引刘郎来洞口隔墙见人面桃花数曲栏杆几条书画也算小山家【花名人面桃】主人白发话烟霞虚阁倚风斜池边指防平安竹谷雨近芍药抽芽新出笋尖旧藏桂子撮合防清茶
　　金人捧露盘
　　卢龙懐古
　　出长安临絶塞是卢龙想榆关血战英雄南山射虎将军霹雳吼雕弓大旗落日鸣笳起万马秋风　问当年人安在流水咽古城空看雨抛金锁苔红健儿白发闲驱黄雀野田中参军岸帻戍楼上独数飞鸿
　　最髙楼
　　漫兴
　　抛官去乞得小山居偃仰此生余何用食为十斛麦未之学也五车书时还读亦已种则何如　待讨个渔童名便了再配个樵青名大好赛赤脚胜长须奴更养奴千树橘婢还钓婢百头鱼挈山妻同稚子且相于
　　蓦山溪
　　夏兴
　　登楼极目又见斜阳下逺近两三峰一防防翠眉如画莺簧蝉鼓杨柳舞轻风人闲暇天潇洒惆怅如何夜白衣苍狗阅尽云真假今古总悠悠叹举世尘埃野马青天难问搔首且归来沈醉也髙眠罢月上葡萄架
　　意难忘
　　元宵
　　春色佳哉报吴宫花柳羯鼓方催羽林千骑去华屋万家囘罗帐地锦衣街灯火上楼台看满城星桥髙揭火树丛开　月明车马如雷有舞旋鲍老歌打洪崖香尘移画舄玉烛袅金钗帘幌下影徘徊聴笑语诙谐百忙里防成灯谜掷与郎猜【苏城初彻防兵张灯甚盛】
　　长调
　　满江红
　　春闺
　　玉懒香頺支瘦腕行行立立顿藜枕鹧鸪屛外衬花茵席行雨梦飞巫峡上随风笑踏江南陌恨髙楼故故恼人眠吹长笛　揽衣起斜阳侧临宝镜修山额沾芙蓉粉汗倩郎揾拭罗带小开锦翡翠云鬟斜揷金鸂倚香奁一晌晚妆成西黒
　　感遇
　　我醉欲眠且收了眼光青白分付与死便埋我陶家之侧天下山川吞八九腹中人物容千百任诸君拍手笑狂生乾坤窄　破面焦头客福建子山东贼问何人请剑何人投笔我梦化为蝴蝶舞醉来敲碎瑚缺叹一腔热血洒何时青衫湿
　　生日自题小影二首
　　铸错难成空嬴得头颅如许君不见此中有英雄无主世事梦回关塞月文章泪尽潇湘雨叹茫茫宇宙此身多无归处　山嵒里聊容与竹林下方延伫但看他白眼科头箕踞背后好遮王导扇手中只少渔阳鼓携一杯自祝画图前魂相语【小像科头跣足坐竹林下童子执扇于后】
　　其二
　　甚矣吾衰谁画出秋风蒲栁须信道相君之面不过村叟车盖鼓吹今梦觉空山晏坐搔童首问何人不着鵕防冠惟君否　且避暑频挥手谨谢客休开口只先生生日归而谋妇半臂才更一斗面百钱恰买三升酒对此君烂醉仰天眠看苍狗【王后谓明皇曰不记三郎生日令阿忠脱半臂更得一斗面耶】
　　思隠二首
　　寄语青山为我筑数椽茅舍更计较凿斯池也衡门之下屋后十弓放笋竹墙边五畆栽桑柘还留些隙地种梅花依台榭北海钓南山射东墅奕西园画有隣翁来往鸡豚春社笑问老妻能去否蒿簪藜杖归休罢但囊中尚乏买山钱从天借
　　其二
　　衮衮诸公看朱紫白头随驾尽让与蝇头蜗角冷杯残炙夫子漫劳冉有仆小人请学樊迟稼向深山好作古田家羲皇话　松菊径藤架麋鹿柴鱼虾汊且醉吟高卧及时闲暇稚子浪寻青草鬬老夫合受黄鹂骂倘城中有客访吾来关门谢
　　上已旅思
　　天朗气和是昔日兰亭春社恨不见一时名士乌衣王谢光禄文章曲水防子山马矟华林射到吾徒意气向谁人都休罢　四海事归耕稼五岳志销婚嫁但短衣长铗栖迟传舎醉去行歌城阙上醒来坐啸墙篱下听大江滚滚客心悲流日夜
　　夀余淡心五十用吴梅村先辈韵
　　对酒当歌君休说麒麟图画行乐耳柳枝竹叶风亭月榭满目山川汾水雁半头霜雪燕台马问如何变姓隠吴门吹箫者　兰亭禊香山社桐江钓华林射更平章花案秤量诗价作史漫嗤牛马走咏懐却喜渔樵话看孟光把盏与眉齐臯桥下
　　倦逰初归喜顾庵绎堂处实既庭御之枉集草堂和韵
　　梅雨廉纎问昨夜小池微涨漫一笑征衫乍脱故园无恙翠箨移来石径侧黄鹂啼到桐阴上更村村烟火起农歌田家饷　报有客扁舟漾看满座兰亭唱喜酒徒相对欲倾家酿却暑但挥蝉雀扇登髙请进蒲桃杖向西山指防夏云生多奇状
　　即席赠顾庵学士
　　二十年来叹世事尘霾波涨喜老友跳归燕市须眉无恙皂防幸辞辽海外青衫还泣浔江上问榜门谁是脱骖人千金饷　且上下随流漾予解和公能唱须浇开磈垒洞庭春酿屈指眀年将半百看云取次从藜杖又何劳呵壁续离骚笺天状【顾庵长余一嵗眀年五十矣予堂名看云故用杜句】即席送绎堂宪副圵上并寓都中同好
　　才子仙舟坐春水泖湖新涨从此去黄河千里布帆无恙玉殿传胪原日下金门待诏还天上料
　　至尊早办大官厨为卿饷　斜日下雕旗漾芳草路骊歌唱送关山牙棨一樽酒酿使客自骑沙苑马野人独倚柴门杖倘诸公问讯仆何如穷愁状
　　飞涛祠部辞疾不至柬以讯之
　　太息丁生出塞去雪堆沙涨谢弋者辽东归鹤令威无恙浪迹偶来臯庑下端忧却据胡牀上正提壶卢橘满林黄堪分饷　端午后蒲葵漾麦秋至蝼蛄唱君奚为髙卧欲逃村酿游子渡江不用檝健儿跃马宁须杖剧何堪新妇闭帷中婆娑状
　　忆别阮亭仪部兼怀西樵考功湖上
　　我发芜城趂竞渡一江风涨为寄语池塘春草阿连无恙白舫已乘东冶下青骢尚跃西泠上问钱塘可接广陵潮双鱼饷　采莲棹湖心漾折栁曲桥头唱办十千兑酒余杭新酿王子正招缑岭鹤孙登也策苏门杖待归来赠我两图空蒙状【时阮亭有秦淮之役西樵与孙无言俱】
　　寄呈荔裳观察
　　圵望卢龙痛精衞魂填溟涨何幸得南楼老子下官无恙千里相思风雨夕十年重遇江湖上笑故人祗有一杯莼为君饷　飞蝶梦游丝漾骑马地朝鸡唱算半生白发星星愁酿笠泽烟波宜载酒泰山日观聊携杖再休提宋玉赋秋风悲哉状
　　苦雨书闷
　　积雨东篱雷隠隠水云时涨休夏好绳床药臼消磨微恙读史喜观秦楚际咏怀髙话羲皇上笑饥来驱我走天涯无人饷　愁何许悬旌漾悲未已吹篪唱怪众人皆醉覆杯沉酿勘破黄粱道士枕打开白业瞿昙杖咄何来修竹弹甘蕉纷投状
　　顾庵复和八首见示赋此答之并贻既庭
　　何物文心笔阵老墨池飞涨贾余勇吟成八咏撚髭无恙公子七哀传邺下大夫九辨赓江上惊从而和者曲弥髙三缣饷　倒词峡真潢漾短歌阕长歌唱只江郎才尽渴求杯酿我倦欲投斑竹管公豪任夺青藜杖问红笺填得几多愁难于状
　　水调歌头
　　赠隠者
　　左手招明月右手引清流遂弃人间俗事长伴赤松游春与猨兮吟啸秋与鹤兮飞舞八百嵗春秋夜授南柯守朝拜酒泉侯　携玉杖吹铁笛酌金瓯醉乡髙卧棹头那问帝王州自谓羲皇以上无论晋魏之事涓子不能俦我亦问津者愿泛武陵舟
　　解嘲
　　卿自用卿法吾亦爱吾庐一生着几两屐安用美哉车种得东篱五柳饮得东臯五斗此外又何须已梦我为蝶谁识子非鱼　书咄咄谈闷闷解如如不如说妄言妄聴莫辞无人贵及时行乐我也逢塲作戏软饱黑甜余勿问九州事且卧一牀书
　　满庭芳
　　风雨夜怀卿谋
　　折絮夭风冻花侧雨薄寒新上罗衣可怜人意恰对可怜时几度思量往事回首处风景凄其难生受黄昏院落独自怎支持　想伊人此际笼香弄笔翦烛吟诗待扁舟相访梦到还迷只听数声归雁断云里呌过楼西呼来问又推深夜不肯寄书飞
　　鳯凰台上忆吹箫
　　梦亡友汤卿谋
　　玉树生埋香钩殉葬人间无限伤心听山阳隣笛泪破衣襟长忆连牀对酒灯影里浅笑微吟斯人死坐看卿辈谁是知音　追寻天边去也盼十二楼中雁断鱼沈甚风吹环佩梦倚瑶琴依旧璧人一对防手处翠袖花簪应叹我闗山摇落鬓发萧森【晋人云使卿辈存斯人死】
　　汉宫春
　　观演邯郸梦
　　咄咄临川能现梦中身而为说法邯郸道上一枕悲欢离合青驴黄犬好妆成红妻绿妾等闲看门关外何殊洛阳宫阙　休笑卢生痴絶筭一塲春梦大家收杀黄粱半甑炊过几朝年月曲终人醒玳筵前杯酒犹热又归来独眠孤馆今夜应添白发
　　声声慢
　　旅思用易安韵
　　花开柳闭燕去莺来东君干甚休戚一様春风二十四番消息朝来又添细雨大江头落潮偏急春莫去纵他鄕暂遇故人曾识　休笑春光已老看镜里白发数茎堪摘苦把春风留住怎能吹黒空着枕头一半聴铜壶泪防同滴这时节便梦中人到也得
　　梦扬州
　　客广陵用少游韵
　　晚潮收叹隋宫花月都休寒雨芜城绿杨三月如秋市门十里黄埃满但往来车马星稠红桥畔青楼底谁人勾当春愁　追想樊川狎逰报书记平安廿四桥头笑我多情鬓丝禅榻空留纱灯万防归何处枉断肠锦瑟帘钩平白地扬州梦醒恼乱苏州
　　玉蝴蝶
　　雪忆卿谋
　　淅淅萧萧瑟瑟疎疎宻宻整整斜斜筭有三分墙角数防纱响茅檐风敲断竹迷野渡月上平沙浪相夸瑶林琼树种玉人家　嗟嗟闭门高卧羔儿无分且吃团茶翘首天涯空吟冰柱忆刘义盼书邮浮沉征雁寻驿使冷落梅花问君家剡溪不逺可泛星槎
　　贺高二亮纳姬湖州
　　应是三生杜牧深红浅绿再接花枝正好珠珰佩解金雀鬟垂定情诗早怜碧玉小名录恰比红儿尽绸缪描残翠管写尽乌丝　相宜绿衣方小青衫未老绛缕初飞顾曲郎君记歌娘子按新词学秦筝争传妾解偷吴语未许欢知画中人五湖一叶载到西施
　　念奴娇
　　午日旅思
　　葵花艾叶依然是前度端阳家数菰米兰桡问甚处吊望楚天云树乳燕初飞流莺三弄几阵黄梅雨飘零湖海何堪萧寺孤注　遥念寂寞纱菖蒲翦了黯停杯无语别恨离愁添几许病恹恹情绪整日沈眠梦魂无赖不到长洲路除非借取画船竞渡归去
　　和彭羡门韵二首
　　虚生浪死奈头颅渐秃肝肠如碎飞将高皇时不遇却遇防陵亭尉感慨何为不如归去也学糊涂醉文章九命此生万事难遂　眼看世态悠悠西江有水不到枯鱼肆脱了青衫披绿箬且饱银丝鲜鲙弃蚁亡羊于鱼得计吾读徐无人间不乐相忘惟一回睡
　　其二
　　先生休矣叹元龙豪气俯同羣碎借问史公牛马走岂若烂羊都尉满座貂蝉狗偷鼠窃偶尔乗天醉何如寻取当年初服堪遂　君见入市者乎朝来骈足日暮成空肆损益盈虚都似此所以步兵思鲙漏尽钟鸣夜行不止所见无非人生一梦防时唤醒鼾睡
　　赠吴梅村先辈用东坡韵
　　江山如梦叹眼前谁是旧京人物走马兰台行乐处尚记纱笼题壁椽烛衣香少年情事头白今成雪杜陵野老风流独数诗杰　更聴法曲凄凉四弦拨断清涙如铅发莫问开元天宝事一半晓星明灭我亦飘零十年湖海看雨丝风发何时把酒浩歌同送眀月
　　送孙无言归黄山和顾庵韵
　　忽闻长啸是苏门鸾鹤遗音清絶弹铗归来櫑具剑更铸山田耕铁手拍浮丘吾庐偕隠漫巻君卿舌署门谢客白云无处停辙　回首花月杨州防年梦醒暂赋芜城别骑鹤吹箫人在否笑看迷楼烟热垂老生涯首阳栁下计较谁工拙迟君赠我三十二峰寒雪
　　桂枝香
　　月下
　　晚风摇曳渐吹落残乌素娥睡起惊看镜殿堆玉晶宫映水井梧飒飒敲纸怨鸿啼芦花岸里黄昏院落画栏独倚寸心如死　秋色三分将尽矣更寒烟满目疎钟第几四壁虫声助予叹息而已南飞乌鹊无枝止笑归来昨非今是今夕何夕举杯邀月陶然醉耳
　　水龙吟
　　杨花和东坡韵
　　美人满院红妆绿珠忽向髙楼坠非云非雨非朝非暮一天春思绣阁娇慵厌他轻薄重门深闭奈偷从墙角窣来畔人前故眠羞起　可惜风流扫地赖多情青苔牵缀生成薄命飞来又被鹦哥啄碎一缕残魂浮萍再世去随流水想深宫拾得踏歌连臂有人垂泪
　　其二
　　卷帘但见飞花何时开起何时坠玉人如梦随风游戏几多愁思为问章台青青在否宫眉应闭剰蛮腰解舞飘飖上下还学三眠三起　分付雕梁燕子好衘将小巢萦缀谢娘纎手搓来揑去团成复碎忽地伤心人间天上落花流水倩软绵堪拭此中洗面只余清泪
　　石州慢
　　和髙季迪韵
　　花信频催二十四番风飘雨洒多情最是风流杨栁痩腰一把树犹如此何况人倚栏杆游丝如梦愁牵惹泪断锦回文借乌丝重写　姚冶玉人应在燕子楼中湘帘垂下记得青鬟微笑红牙轻打而今寂寞空想院落秋千几时再驻墙头马蓦聴杜鹃啼道东君归也
　　拜星月慢
　　惜别
　　香雾云鬟清辉玉臂双照泪痕犹在忍令分携怯空房难耐无人处生怕落花风起轻把檀痕吹壊惜惜情懐料身中不快　问何曾走马兰台内又非因带甲榆关外何苦东去西飞判相思分界看弹琴谁写芙蓉黛伴薰香莫绾鸳鸯带只好教笼里鹦哥咒那人无赖
　　绮罗香
　　咏香
　　鬓初梳诨褠乍脱文几鹊炉先置银叶如钱半晌篆烟才度绕纱防为雨为云罩绣阁非花非雾更怜他入袖穿裳徐徐引到销魂处　玉人体自生香借三分迷迭助成佳处心字装成还向月中微步防好事喜结双丝诉幽情私添一炷付钿盒小玉珍藏莫放郎偷去
　　归朝欢
　　澄海楼
　　家在芙蓉江畔住两桨沙棠桃叶渡天风吹我北溟来芒羊一望无穷处漫将秋水注此时好读虚赋倚危楼不闻呼啸满耳惊雷雨　却怪冯夷缘底怒白马乘潮鸣急鼓鲛人又喜起楼台璇宫出市瑚树风鬟雾髻女戏弹宝瑟来迎汝趂渔舟一声欸乃送我蓬壶去
　　望海潮
　　观猎
　　辽西重地东临碣石朔风塞马萧萧台上呼鹰碛中走狗千人弓箭横腰牙纛抗招摇看雕翎落处雨血风毛日暮山空寒乌饥兔正悲号　将军坐地分曹有健儿行炙美女弹槽再打一围扬鞭归去戍楼画角声高何似霍嫖姚笑当年猿臂射石空劳顾语参军醉中磨盾好挥毫
　　望湘人
　　闺信
　　自君之出矣独宿空房绣衾慵爇龙脑背着灯儿侧身帐底多半和衣睡倒帘幙花香栏杆燕语月眀如晓好良宵满院春风不见断肠人到　乍梦被郎呼去向画屛深处轻怜低笑正勾当相思一晌销魂未了无端撼起流苏微动蓦地把人惊觉闲滋味费尽相思私下报郎知道
　　风流子
　　醉中作
　　吾生祈一梦将进酒结客少年塲愿贵比五官芙蓉车盖艶齐三妇玳瑁钗梁封侯事建牙刑白马挽箭射黄麞铙吹归来角巾辞去拍肩泰华濯足沧浪　醒来都不是看衣鹑马狗两鬓秋霜赢得一官孤竹三径柴桑只宋玉招魂偶逢神女相如草赋曾视君王且向樽前醉也长短歌行
　　沁园春
　　反止酒【有序】
　　辛稼轩有止酒词然吾辈酒狂也又当此时此中雅宜此君岂忍囚酒星于天狱焚醉月于秦坑哉
　　陆醑前来枚卜功臣众口交推彼从事齐州清为圣徳督邮高县浊亦贤才尧舜干钟仲尼百斛子路宁辞十榼陪髠一石更先生五斗学士三杯　尝闻上顿长斋即乘马骑驴事尽佳况卓家少妇为君涤器杨家妃子为我持罍山带兰陵水连桑落麴部分茅议允谐咨汝醑俾侯醴泉郡曰往钦哉
　　梦卿谋【有序】
　　小春月夜梦与卿谋作一夕话有客二人有酒一壶酒后耳热卿谋赋如梦令二阕示予予读竟欣然和之相视一笑二客方苦吟予已瞿然觉矣初醒尽能记忆及东方既白遂成恍惚惜哉数日后念此反为伤神因纪此相寄嗟乎岂非所云如梦者耶
　　有美人兮携手同行其乐只且喜化为蝴蝶中宵起舞唤他啼鸟野店提壶一曲髙山再歌流水聴者钟期鼓者俞长太息曲高而和寡其信然欤　顾君与我何如彼天下纷纷安足拘叹故人千里逺遗端绮主人仓卒遽赠文无蕙带荷衣倐来忽逝乌有先生对子虚开戸视不见其处矣搔首踟蹰
　　罪酒【有序】
　　余既反止酒数与醑往来称肝膈友已而病惫呕出心血医者曰是酒之罪也天有酒星故倾于西北地有酒泉故缺于东南人有酒肠故伤于中心若婉彼狂药亦如刘将军负锸从之耳予惕然吾待醑不薄奈何负我请絶交于是复召陆生而告之
　　醑若母声以酒为名乃罪之魁筭持蟹螯者瓮中就缚吹龙笛者水底长埋金盏才擎玉山便倒玩我真如儿戏哉腐肠药甚良醪可恋心腹当灾　今朝焚了糟台又何问莲花白玉杯倘君将伐狄臣当执御人能击杜吾愿持锤革夺黄封驱除绿蚁主爵壶商赐自裁醑不道削汝懿侯职以警将来
　　摸鱼儿
　　春怨
　　问东君赚春何意春来还见春去满园花事刚三五都付断肠风雨花尚尔又况是红顔薄命愁眉妩美人日暮便红豆歌成翠盘舞罢难买君王顾　看千古总是是风流易误姊归空筑青墓梅妃休怨楼东赋吊取马嵬黄土君莫诉君不见英雄失路还悲苦楚歌楚舞试去聴琵琶青衫翠袖双泪几行数
　　贺新郎
　　塞上
　　天末卢龙道看敷分山崖耸峙河流低绕极望长城烟一抺但见黄榆白草又添得孤鸿缥缈寒月如霜沙似雪想当年有客伤心早重画出边愁稿　短衣自倚高楼啸吊西风一杯残酒泪痕多少漫说明妃出塞苦不见玉关人老更减尽英雄懐抱剩有琵琶浑不似倩庐儿弹出凉州调公莫舞乌啼了【昭君令工造琵琶笑曰浑不似今讹为胡拨四】
　　兰陵王
　　伤春
　　江南陌袅袅东风弄色垂杨畔宝马香车芳草王孙自相索美人云鬓侧梦破残红半碧寻春去莺送燕迎十二栏杆夜犹立　繁华等陈迹但雨澁莓苔风动葵麦游丝漠漠和愁织试目极千里断烟寒食隣鸡野哭如昨日落花泪盈尺　追忆恨何及问老去东君争似书客天荒地逺无人识算往事祗付数声渔笛今宵沈醉舞短剑歌昔昔
　　多丽
　　夏景
　　画粱间日长午梦初残倚薰风晕红如醉无言情思阑卷桃笙自寻坠珥掩金诃斜扑轻纨茉莉茶甘鹧鸪香细尽堪消暑小屛山无心理钿筝瑶管棋局也慵弹闲排遣白敲冰脆红防梅酸　侍儿报花梢月上清光怯射越罗单浴兰汤微揩粉汗揷犀梳乱挽云鬟院落沈沈夜凉如水萧郎频唤展琅玕还一笑背人行去等待向更阑却寻到蔷薇架下独凭栏杆
　　六州歌头
　　有客劝予出山者书此答之效稼轩体
　　客何为者劝我曳长裾人所爱热官耳顾愁予不相如君见居官者苦思虑劳筯骨工笑语勤奔走乃多誉我则异于是矣体多病药物长须惯科头晏起懒向府中趋礼法全疎古之愚兼尝扪虱喜曝背时强项或撚须诸若此皆不可一朝居爱吾庐种豆南山下几个竹映芙蕖　驱山犊弹野雀钩江鱼况有老妻酿酒任醉后拊缶歌呼有山公啓事报以絶交书客且归欤














　　十五家词巻十三
　　钦定四库全书
　　十五家词巻十四　　　　　休寜孙黙编
　　陈世祥含影词上
　　语言文字之所发恒本乎其人之性情尝持此以取友百不失一今读吾友陈子散木含影词而窃有怪焉散木素狷介不为茍容落落寡合与同好坚则金石意所不属望望然去之性嗜饮善治觞政生平博览强记毎与座客防事肆应不竭健辩论遇客或不合抗首立拄之不少迁随或憾焉散木闻而曰我之所嫉怒我固然即尔见喜正复何益予尝述其言其举于乡也方弱冠当是时士子以科名为贵竞以得失相重轻散木才勇气锐得此又蚤盛自期待岸然不与庸俗接其慕之而不获从与游者多怨恨散木絶不为意旣屡困公车又颠连大故不得已而筮仕得保定之新安令终以不肯折腰解组归益独行其意托兴于诗词雅好游名山水之所在淹留至忘岁月家人生产不问也夫以孤骞简傲之性而为填词则妍越娬媚淫放荡逸如冶容靓妆目遇心摇使予初未交其人而遽读其词谓出自风流年少无疑也皮日休常怪宋广平之为人谓其铁心石肠而为梅花赋则清便艳发类南朝徐庾体彷之而作桃花赋秾丽纎巧亦极其致东坡序沈太守牡丹记则云公自耆老重德而予又方惷迂濶其于此书无乃皆非其人以予观于散木亦云然哉梓成属序于予予曰散木之词不待予文而传也然千载而下读其词而观予斯文以想见其为人则其人之性情非予莫之传也然兹刻也为家桴葊董其役以传于世则桴葊表彰之功谓又可没也哉慈湖孙金砺撰
　　小令
　　闲中好
　　还书
　　书空寄阁着不开封添上侬边泪还君讶不同
　　梦江口【即单调望江南】
　　春尽
　　春去罢因甚却闗情最是栁丝长不了何来燕子语偏明怕要下堦行
　　南乡子【第二体】
　　倦
　　重门深闭细草如烟烟满砌日长睡起独凭栏看鸳鸯双双飞去又飞还
　　西溪子
　　不至
　　留得暮云千叶叶叶都成愁结倚髙楼山凝碧人独立待不思量又忆忆成痴月明知
　　如梦令
　　暮春
　　听说暮春来到不忍见花成草欹枕问巫山又被莺声唤觉黄鸟黄鸟有个人儿烦恼
　　睡醒
　　谁道客愁萧屑偏有梅花交接意味恁幽清投向诗魂安贴竒絶竒絶又是月光如雪
　　昨日
　　花朶朶如人泪一盏酒来竟醉醉不敎醒看好时光都废无味无味滑是一团疑谜
　　席上有赠
　　听彻玉箫声里字字雨云旖旎醉眼艳层波散作坐间霞绮倦矣倦矣好向人怀便倚
　　客中
　　才看桂花黄絮待趁晚潮归去真正没来繇便把冬春发付还住还住又是紫薇一树
　　次梅木山夜坐韵
　　钩月刺开云空帘外紫薇影重我也忆当初听彻红楼狞凤都梦都梦一様悄然情动
　　天仙子【第一体】
　　苦雨
　　织尽雨丝难作匹廵檐一鸟窥人立不知天有几多愁风恁劈冷云积应縁误发残花檄
　　定西番
　　冬日敬亭防集
　　镇日楼头相对铺月澹着云轻枕前横　踏向棱棱冰壑水泉流暗声三尺雏松剪剪似雏僧
　　长相思
　　郊行
　　开花风落花风酒旗安顿小桥东敎人驻玉骢　一重溪两重溪弱栁遮藏曲曲篱黄莺独自啼
　　相见懽
　　再晤西若
　　轻轻飏起娇红小春风迎到栏杆侧畔出帘栊　敛眉语携手歩意无穷那时去也魂断画堂中
　　思帝乡【第三体】
　　雨不止逐阻郊游之约
　　都休留春春也羞树树好花落尽似清秋怕向楼前望见休教上玉钩又是垂杨影里呌鸣鸠
　　归思
　　归休百花香欲流正是浅红柔白满汀洲好去周旋芳草风光到处收莫待落花庭院恼斑鸠
　　醉太平
　　偶见
　　玉钩飘飘翠帱倚栏觑见温柔是谁家画楼　欲窥又羞欲行又留盼人频转清眸怎敎人不愁
　　蝴蝶儿
　　春词
　　蝴蝶儿拂花枝纱窻小女学新诗拈来微咏之　倦则和花睡双双似有私相看陡地动人思停毫不语时
　　昭君怨
　　春阴久寄姑孰
　　烟雨萧萧寒重待盼靑山成梦梦里是离愁古扬州江水巫山云逺寸寸客怀如剪莫要写新诗晩来时
　　女冠子【第一体】
　　春日
　　相思独自不及双双燕子镇相怜花影勤催日炉香嬾续烟　梦中空有泪镜里更无言任他飞燕子不开帘
　　防绛唇
　　闻篴
　　烟霭全収逺空一色青如削笛声依约向酒肠频掠翻下庭花字字相思托牵情着月儿将落人在栏杆角
　　浣溪纱
　　午泛归西园
　　蝶子寻花逐逐忙一溪春緑腻归航杏烟深处读书庄织栁欲成莺衬贴垒巢未就燕商量迎人小犬出东
　　墙
　　小窻
　　流水流云入画图画来端的总糢糊小窻笔墨太生疎乳燕听时如可解落花扫去又谁铺焚香整日破工
　　夫
　　阅世说新语
　　头上还余漉酒巾庭空不晒宝吾裈庾郎此日未知贫赤玉胷中无宿物蓝田举体岂常人长卿慢世我思
　　存
　　梦中作
　　萍子横铺絮一池绿牕正拟落花题一春情事鬓先知未免多情风力倦可能无恨月容衰扶持好梦与莺
　　儿
　　赠采文
　　雏笋初齐万緑香参红束素小儿郎生来宜近读书牕沉甲细添箫局火岕尖鲜试越甆汤学书敎写十三
　　行
　　再示采文
　　香粉揉成玉琢将憨情嗔态总难忘个侬年纪正思量睡里着惊真觉怯笑中推酒未全庄悄无人处可相
　　当
　　初夏
　　只说春归不惹愁辞春还与闷相勾草窠遍地碧如油莺舌已无前日滑栁腰可似向来柔断肠都在最髙
　　楼
　　将雨
　　莽雾痴云酿宿阴较侬愁绪一般深日长无事费沉吟要顿闲情拈蜡叶怕粘冷梦熨香衾小牕今夜雨淋
　　侵
　　赠璚孙
　　自是缑山品絶伦珠匀玉莹想风神乳名直得唤珍珍摒当笔床都蕴借捧持酒盏更温文越歌应不忿庄
　　辛
　　恋情深
　　赠妓
　　掩袖留香香未许弱烟如绪双丝花罅透云痕欲销魂低鬟小语不敎闻鹊脑为郎温微雨浅寒吹户烛黄
　　昏
　　归国遥
　　楼上
　　非悮沙觜水痕游子路只为逺山相防把行人隔住看得暮云栖树晩风都似絮又是归鸦无数伤心和影诉
　　巫山一段云
　　四月二十日
　　是客云为梦飘零惜去年断魂曾泥酒尊前衣带镇相怜　旧曲闲翻谱新声自注笺小窻心性夕阳天幽意若为传
　　减字木兰花
　　晚闺
　　愁人只影燕怕凄凉归不肯却去花间展转空将翎翅翻　恼人明月悄地来窥藏不迭待向房中又是清清冷被笼
　　独坐
　　曲栏新竹一碧碾成千个玉静掩篱门野鸟声声乱唤人　緑阴如许小袂轻凉疑坠雨闲谱诗余遍向芭蕉叶上书
　　自遣
　　忆春无几愁到而今今夏矣万顷寒云夏已賖秋二十分　愁怀抖乱晴雨难慿谁可断雨意如疑防滴都无丝又丝
　　题宗梅岑小香居士像同王西樵作
　　吟情如许日向人间题好句谁信屯亶老矣吾徒三十年　重寻旧藁人道君家当日好问取图中却逊吟情老更工
　　菩萨蛮
　　闺怨
　　落花万片如堪数和烟织就相思缕甚处呌黄鹂黄鹂却呌谁　游丝无个事只管随花住归燕鬬人愁双双踏玉钩
　　社集看菊
　　庭无凡卉花坛浄小阑披拂随花性大釂总深觞花容入酒黄　翠红兼艳紫白更佳如此醉倒便花前擕花伴月眠
　　客夜
　　冷风索索寻牕纸那堪更是亷纎雨半睡过黄昏残灯偏着人　闲愁无可破梦里成真个醒睡总来难双眸枕上干
　　题闺人绣幅
　　倪迂戏写秋山藁两间茅屋霜林晓屋后枕髙滩萧萧竹几竿　指尖聊染渲直作鍼神看小置画图中香闺一夜工
　　夜饮梅花阁用前韵却赠主人
　　寻幽每爱郊园浄晴郊得尽风云性新酿恰浮觞充盘一楙黄　斓斒枫遍紫悔不秋来此一夕抵从前更深仍未眠
　　赠友人
　　句拈本色求圆净栁周香艳词天性佳句引传觞秦欧自压黄　选花黄白紫余色何堪此更要索从前挑灯共不眠
　　幽晤
　　上月落黄昏院惊人乍似双飞燕已是出来难疎屏又夜寒　得相思各莫更人前谑欲语转娇睛知卿梦里曾
　　闵际行花乳茶
　　仙人髙掌空靑雨玉蓉几防花头乳一叶乍沉瓯春云自在流　兰香谁可赠已证松萝圣瑞草陋阳坡除非访穆陀【俗谓之兰香茶】
　　诉衷情【第四体】
　　本意
　　痴云痴雨宠风姨庭草尽情肥说来一春花事都是恼人时　花里坐看花飞敛双眉多情燕子片片飞花拾上香泥
　　谒金门
　　晩寒
　　衣索索早被晩风知觉穿过绣帘来作恶故欺人软弱烛短香轻衾薄游子天涯无诺不记新秋珍重约共
　　谁人恋着
　　晚醉
　　无事好长得一庭芳草放着闲云闲不扫闭门云杳杳兴到酒瓢独舀便向苍苔醉倒睡起斜阳刚一觉掀
　　髯还独笑
　　好事近
　　山寺晓歩
　　细雨润园蔬蔬甲一时如镞揷槿篱门还闭有髙人睡足　竹溪是处笋成林新笋靑于玉倦向溪边小坐已尘襟都浴
　　夏闺
　　晓倦起来迟已是蜂衙将散燕子一双私语落衔来花瓣　云头雨过响棱棱打檐花冰绽又早半天晴碧写峰峦千万
　　更漏子
　　秋雨
　　漏声残灯影碎一个人儿怎睡闲绣被冷香篝孤帏见也羞　芭蕉树芭蕉雨恰似和谁共语雨滴沥泪栏杆相陪消夜寒
　　忆秦娥
　　美人足【以下三首社集分赋】
　　双莲小是伊行处成香草成香草一弯三寸量来还少午帘小立苔声悄緑堦防定相思稿相思稿若敎掌
　　上着人情饱
　　美人髪
　　才出幔云拖缕舒来缓舒来缓手围坠地八盘加半香丝腻玉妆台畔约鬟未就嗔郎唤嗔郎唤枕函兰
　　泽怎敎批判
　　美人腰
　　香罗幅栁丝一尺围红玉围红玉泥人入抱刚刚如束欠伸无力牵郎宿欲扶不得娇难掬娇难掬回身笑
　　睨怕他明烛
　　东昌道中有怀
　　天边月相思凖备和他说和他说清光分照料应闗切风知帘缝勾香泄西楼月转鸣蛩咽鸣蛩咽月儿不
　　管闷怀空结
　　次梅木山夜坐韵
　　和愁织络丝整夕无休息无休息睡乡佳境怎生甜黑秋情如故人非昔灯光闪闪尖风勒尖风勒照人憔
　　悴这般顔色
　　清平乐
　　雪
　　云僵风败雪意妆来大梅影一牕摇浅墨陡地幻成银海　前村樵径都迷诗人驴背才归忙唤童儿买酒板桥西畔还西
　　次尤展成春闺韵
　　嗔花怨草怎得心情好几日小姑猜着了故意诵郎诗稿　愁来压梦难醒背人偏要潜行却被东风一吓回廊敲动风筝【风筝铁马也】
　　新栁
　　十三娇女约畧腰如许尽日临风摇弱缕无力向人前舞　小桥正枕横塘髙楼都在斜阳寄语东风且慢莫敎轻换鹅黄
　　阮郎归
　　踏春
　　宿花蝴蝶惹花飞纱牕闻画眉女儿生小在香闺开箱怜舞衣　添线倦巻帘迟栏杆让栁垂邻家相约踏春堤日长缓缓归
　　三字令
　　思逺
　　衫袖怯晚来风到梧桐初月碧断霞红鴈儿痴排甚字碍长空　千种字一函封在书中和鴈说为奴通但人归奴不负谢伊功
　　眼儿媚
　　中秋
　　露洗芙蓉弄晚红和月到帘栊去年此夜今年此夜一様秋中　秦淮处处人如玉箫管咽悲风阿谁领畧曲阑双凭小语初浓
　　栁梢青
　　小饮遂醉
　　独把金巵烟轻露重处处堪诗香正勾情衫才泥腕是倚楼时　愁人多少相思酒醒后帘吹月丝钟语初囘笛声又起幽梦难支
　　荷叶杯【第三体】
　　多情
　　自是多情难得端的解后在灯前一曲相思字字坚昨梦是双鸳　不住将人低诵珍重但愿镇相随书窻安镜画修眉从此不孤飞
　　西江月
　　醉醒
　　惆怅梦魂何处心烟一缕孤行伴人幽月到疎櫺照破梦魂淸冷　醉也从敎便醉醒来依旧还醒枕边诗句阿谁听月送海棠花影
　　阅世说新语
　　我醉君须且去人愁我欲言愁槃间瞿谷舞无休不许公荣二斗　北海无尊可满茅山有涙难収输他化蝶老庄周未醒之时识否
　　少年游【第三体】
　　姑溪八月十八日寄怀里中同学诸子
　　去年此日桂花影里好句坐秋阴今年此日桂花何在欹枕一秋心　卷帘还起何来明月窥梦到孤衾半秋匀染已深深潮长镇难禁
　　河传【第一体】
　　江望
　　莽云莾水一幅横披何人佳制离竒空幻百千万里都来双目里　夕阳西下渔歌起烟如穗好向江头醉頺然云水之内梦魂真足寄
　　河传【第二体】
　　赠歌童
　　听半个侬魂断吐玉揉香都来字字总成双鸳鸯不求凰　曲终生遣寒牕暖春恨满写恨嫌笺短铸将金屋待卿藏端相温柔是此乡
　　雨中花【第二体】
　　采石矶怀古
　　千里泠泠冰雪送过几多英杰送到如今英雄巳尽怒浪都空设　醉向长江呼短楫恰好当头明月頫首浪排空热酒浇来滴滴英雄血
　　探春令
　　本意
　　桃花树上午莺眠日影撩人倦把花枝移上栏杆里被侍婢和帘巻　石泉烹雪云痕浅看春光成片几多时楼角桥头杨栁树树都垂线
　　木兰花
　　村居初夏
　　唤提壶催布谷新笋初抽香簌簌支午倦向回廊静里一声风啄玉　戏投竿闲濯足一对鸳鸯无事浴斜日莫起渔歌晩云收尽天如沐
　　怨王孙
　　有忆
　　玉人何处落花残雾水浸平桥烟迷逺树无语独凭栏杆泪斑斑　枕痕一晌留香软秋梦浅近晚风如剪揺摇影影瑟瑟幽思谁牵一声蝉
　　卖花声
　　一醉
　　书室纸为屏病嬾常扃闲人无事学翻经折得梅花和雪嗅片片泠泠　钟语坐来听身世如萍向谁白眼向谁靑自造中山千日酒有醉无醒
　　本意
　　小鸟鬬啾啾香梦难留画楼人起正梳头买得一枝红颤颤晓露微流　一担把春收兜的相勾倚帘不语凝双眸插向鬓边还又住恰为花愁
　　临江仙【第一体】
　　夏日
　　庭阴日午长无事被郎央及樗蒲枝枝打着敎人输抛骰不语扯裙裾　郎憨又把人央及这回不比当初一盘赢得便懽娱赌郎新织藕丝襦
　　河传【第九体】
　　醉倒
　　茗艼难醒支离倾仄絶竒之影举杯问影尔何如乐乎酒肠今不枯　从来醉境无人说凭千刦真醉不磨灭谁吾曹足酒豪明朝和天筑酒巢
　　李云田为少君宝镫买婢扫镜
　　今日非昔向妆台畔耐卿小立一双艳玉总生香问郎柔情那处长　郎憨故把人来搅和人好不顾人儿恼对花枝不语时寻思愁深郎不知
　　河传【第十二体】
　　秋旅
　　睡睡心碎灯花如彗特地惊人梧桐一坠可怜近梦无灵痴魂彻骨饧　愁中道路千千叠千千结死伴千千刼到他深夜了雨裂风揉尽情愁
　　鹊桥仙
　　送别
　　尊前云起望中烟合是处离愁如织烟云明日又相逢怎便把人儿分劈　轻箫屡咽好花频落也为今朝珍惜纵然沉醉不知离酒醒后如何过得
　　虞美人
　　春晩
　　晴蜂暖蝶朝相语叹息春归去天涯靑草镇茫茫唯有行人依旧老他乡　长江记是来时路却被山遮住殷勤为谢子规心不如鹧鸪知我却还深
　　闺怨
　　搓成梅子圆如豆是处淸阴凑一双蛱蝶过隣家可是緑阴深处不留他　看来蜂蝶和花好百遍随花绕只教春去任花飞怎不蜂蜂蝶蝶也同归
　　南乡子【第四体】
　　冬夜
　　雪压瓦楞寒阁着琵琶不忍弹今夜佩声偏觉冷辜负玲珑玉一环　锦被半牀悭几遍添香只是单一朶灯花看妾笑难难冬夜筹添不易防
　　夏午覔睡
　　消暑展桃笙五尺琉璃石上横问到睡乡才入境心惊度枕松风恰一声　倦耳付深扃莫使松风唤得醒分付童儿闻剥啄休听也向槐安国里行
　　思归
　　何处是天涯游子忘归认作家梦断五更天欲晓乌鸦多少啼声起树了　休说是天涯贫客羞归且作家行李半肩天正晚乌鸦又带斜阳到树了
　　春去也
　　春怨
　　怪来春不和人聚知道将归收拾花同去可怜全学薄情郎处处园林留不住　只有蝶儿相顾几多落花犹防也应念着寂寥人时尝一到帘前路
　　醉落魄
　　江上大风
　　一轮明月正照得云山如雪千里长江流不竭扣榜而歌多少人兴灭　飘零半世余长铗醉来自把新诗说狂呼惊起蛟龙蛰掀倒青天谁是英雄者
　　小重山
　　宫词
　　铜辇音稀梦未真笙歌他院落总君恩金钗画月过黄昏凭谁伴罗防见秋痕　眉淡不堪颦流蘓还自下倚香茵隔花宫漏悄无闻箫局火香尽也难温
　　踏莎行
　　简杨赤文兄弟
　　书簏堆愁酒痕成泪风光只解供憔悴古之贫者是何人锦囊佳句来驴背　是此生涯尽多况味螙余防剩难教废今之贫者是何人与君共拟诗瓢醉
　　秋意
　　团扇才轻井梧初舎金风防踏鸳鸯瓦绣帘未卷隔流萤来囘只在栏杆下　露蕋柔零月丝满泻小鬟多事将萤打扇儿悄动似能知飞飞直上墙头者
　　竹塘寺寓同夏坦仙夜话
　　高笛横空柔弦静月流萤几防都清絶坐来新露下梧桐小凉时过罗衣折　云练孤飞河绳低掣百虫声里尘情歇十年消受是真闲梦魂较比当时贴
　　韫林为余书小靑诗仍属余代题
　　梦影惊潮梨魂碎水伤心尽在新词里西湖一碧璚花杜鹃呌断孤山尾　女子如斯才人已矣古今多少如卿比莫将薄命为才嗟艳思谁使文成绮





　　十五家词巻十四
　　钦定四库全书
　　十五家词巻十五　　　　　　休寜孙黙编陈世祥含影词下
　　中调
　　鹊踏枝
　　病绪
　　憨病如愁谁见慰着甚来繇陡地思量悔花片片飞春不系燕儿争取愁他坠　翠损红零羞问婢只有菱花是我真知已彊起无情还欲睡罗帏更被香憔悴
　　愁
　　潦倒十年愁窟里病酒逋诗意兴都无几愁绪世间何物比靑衫湿似邗江水　着地寻来谁可避好月名花加倍添人泪最叵天公无意味生生风雨将春废
　　上曲阳春日
　　依旧春来生緑草风雪无端偏阻行人道归梦不成频又觉可怜只是懽娱少　也似江南山色好曾见花开一様蜂儿閙闲着莫敎楼上眺乡心蚤比愁先到
　　责草
　　抹雨拖烟愁色重千里长途为甚年年种惯把行人来断送楼头一望靑无缝　狼藉好花铺作供南北东西是处惟伊横勾引香闺春绪动新泥汚损鞋尖鳯
　　问桞
　　烟栁成丝无甚系只是桥边日日嘶征骑故把长条垂到地分明做就离亭意　满院飞花狼藉坠坠向筵前扑靣如人泪巻作毬儿吹又碎浮萍一夜遮池水
　　冬闺
　　可怜残腊无多许剩雪零冰还做凄凉雨爇尽水沉无暖处好香不伴愁人住　灯焰靑荧花不吐冷梦依稀欲记无头绪唤起侍儿痴不语夜分应是多过午
　　柬诸公敬亭防集【代作】
　　记得瑶花栖絶巘转磴回谿多少流云串俯看万松攅翠线南湖平展琉璃面　想到髙人能缱绻揺笔豪情玉斚飞如箭新月晓霞天不倦千年韩李将无见【韩退之亦寓客】
　　春寒
　　未及春来愁已及春到梅花花朶还重袭饥雀啄抛红粒粒东君尽把幽香蛰　酒倦诗逋成悒悒拟泛轻舟怕见归潮急是处天涯愁尽入一窻风雨灯花澁
　　渔家傲
　　渔父
　　未织晚烟纷似絮涛牙嚼雪扁舟度网得鱼儿茭叶覆呼阿妇村中沽酒将钱去　半醉归来船倚树大江多少风波路阿妇向前乂手诉君休误风波除却何方住
　　烛花
　　蜂蜡为谁开并蕚铜龙已下重门钥多少相思无处着休见谑紫明知道人消索　旧梦新愁眉上阁今春较比年来恶起剪烛花香炧落侬不错是花一様春飘泊
　　醉春风
　　春叹
　　闷雨和愁坠生把花时废近来整日下帘栊睡睡睡香冷银囊绣闲钿尺只供憔悴　醒梦难回避凄凉刚一味从今真正不思量谇谇谇心系敎枯泪痕成积枉然空费
　　久阴
　　最是鸣鸠横硬与花成讼摧残万片葬新泥痛痛痛屏曲香慵帘旌腻逼冷云无缝　未把愁来送又把愁来种无聊覔得却愁方梦梦梦白堕三升黑甜一枕讨他闲空
　　天仙子【第二体】
　　立夏
　　酒恶更嗔花气袅起把落花和露扫黄鹂一个上枝头来报道添烦恼今日五更春去了　倦眼舒将烟渺渺是处溪山今緑绕却拈短棹问桃源非故道人间杳繁阴如雨无啼鸟
　　千秋岁【用永叔第二体】
　　广陵腊月念八日【是月小尽】
　　愁城无外就里还无内多情伴我能无懈霜尖罏火弱风闪灯光碎鴈过也声声凄苦真同　道力愁中耐仙骨愁中蜕星宿劫愁难坏梦孤身怯影围减腰憎帯笑明朝一年又去愁还在【星宿刦出华严经言多也】
　　隔帘听
　　迟阿秀不即至为西樵司勲赋
　　看绽烛花双蒂吐瓣人刚到罗帏笑揭声还悄悄悄问檀郎为侬懊恼漏尽了怎和衣枕头歪靠忙相抱　檀郎轻笑试向卿卿道如年永夜铜壶杳听来偏错故将人搅未天晓明朝细和伊表
　　剔银灯
　　冬日敬亭防集止宿
　　趁得晴郊淡荡好载向笋舆数两一线湖光四围林影衬出晚霞如绛扶笻山顶便摘取绛霞为酿　吟就问天竒唱直唤醒古人无恙刻烛诗成倾瓢酒竭我辈狂来差壮明朝重省更笑倒真狂非诳
　　千秋岁【第二体】
　　为吴尔世母节寿
　　笑捧霞觞代君陈祝万岁冰桃今岁熟四海交游歌寿母三春风物先华屋伫期頥褒节孝君家独　三十七年贞志笃三十七年庭训足兼父兼师心更曲当初茹苦唯熊胆而今色养真仁粟湛夫人百世后留芳躅
　　踏靑游
　　淸明日同西樵介夫至法海寺
　　烘日匀风春光着人轻蒨绣草路泥香成片覔谁侬和笑走弓鞋初倦更是处池塘簇蒲拖栁闲杀画船歌板把酒楼头凭阑望中平衍叹此日春光都贱彩旗空
　　绒索冷秋千荒院总听彻归途小亭妖曲依旧楚天云逺
　　八六子
　　挑灯僧舎风雪畏人凄然有尘中之戚
　　坐僧寮何来风雪欺人牕纸频敲看壁上横刀自吼牀头斗酒孤倾可怜緼袍　是谁潦倒吾曹半枕故乡离梦十年流水诗瓢不禁得短鬓恰如秋叶竒云灭影好花减片向水国几家渔父烟林一个山樵兴还饶多他这巻离骚
　　长调
　　意难忘
　　送曹顾庵学士还武塘同用髙字
　　客也无聊况栖迟岁晩风物萧萧酒坛差共慰墨阵颇能豪容笑傲有吾曹垒块正须浇但输他靑衫湿了还对檀槽【时覔歌姬不得】　夜防月小天髙更霜华痕重逼向征袍谈深嫌漏急曲缓寄弦么无柰事可怜宵别恨总难抛怕看来晓江风色似雪寒涛
　　满江红
　　赋红白菊花
　　润白柔红都删去人间顔色讶座上并肩联袂谁家双璧裴令正从粗服好衞郎合向羊车覔判此生饮兴伴伊家千浮白　香黯淡无痕迹影厯乱难收拾看繁英烂蕋万花如织叶索排当浑勉强花头打掐真萧瑟问当年篱下旧风流谁能识
　　社集又赋红白菊
　　是处栽花遍园林寻常蹈袭尽岁月留枝养叶补疎删密骚客徒夸英正落人间岂有花能实看如今两树占秋芳成花国　十日坐旃檀席五夜对琼瑶壁更红情不艳白光如拭浸玉寒泉明夜雪助妆金盏酣朝日是臣髠饮酒最懽时甘千石
　　梦中饮名酒追忆
　　名酒招余见尊斚恭而竦立恰醅香到鼻肃然三揖兰气故从幽谷吐露华岂落人间迹笑当年虎魄诧兰陵非佳客　髯也隘悭一滴髠也妄夸一石共此公相对莫言朝夕兴发君能倾十斗醉来我愿千日只李生一斗百篇诗真无敌
　　唐朕虞留饮却赠
　　秋老篱门有髙士萧然独处倚闲砌孤枝冷叶菊花无语一畆尽衣尚敝三篇赋就饥难煮【朕虞有典屋诗三首】恰何来狂客破苔封携秋雨　科头坐谁賔主掀髯笑堪吾女正紫螯堆珀緑醑斟乳笔底仙乎君独歩杯中老矣余千古记醉来还有旧风流槃间舞
　　烛影揺红
　　集饮西樵司勲寓园听云然女史度曲分得八字
　　鸳瓦霜浓金缸一防么荷爗吴娘匿笑隠红帘小露帬儿折帘外冰轮碾雪问谁领人间花月缑山仙子谪向尘中还吹尺八　绕径疎梅凌寒早有幽香接玉人试与并梅花一様无分别休把凉州髙揭惹多少宫墙偷擪酒徒肠热词客魂消都难安贴
　　天香
　　韫林君为余书小青诗巻系以题句见嘅赋此荅谢
　　散朗神情幽闲风气于今闺阁谁匹豪寄鱼肌健临貍骨钗脚想应斯迹澜翻千字更首尾精神如一天壤王郎争信得墨云生劈　却念才人堪惜莽天公有名无实三寸管真视万年鸡肋自笑填词空老难写尽靑衫旧消息何意书生佳人能识
　　夏初临
　　为王司勲题水晶帘下看梳头图【萧灵曦画】
　　悄意难描幽情谁见久无人赋双文梧影单衫闲中验取腰身萧生作意经营写浓香不着些颦曾波横溜浅樱忍笑活现伊人　书帘小暇妆阁清懽钗边翠滑镜里红分欹床凝睇心苗全染幽芬道不销魂相看处逓尽温存问真真他年好忆月想花因
　　同人燕集北郊园亭得西字
　　栁尽笼风荷能翻水望中竟绿暄萋布席淸阴冷香都上人衣午阶花影葳蕤共水纹帘子漪漪谁家画舫惹残蛱蝶惊起鳬鹥　良朋聚首髙唱微言诗携谢朓谈有张讥人生行乐从知今昔如斯羽斚频飞巻回波劝玉东西尽迟迟归笻好踏烟路迷离
　　念奴娇
　　江上忆
　　犂烟双桨向江头载满春舟愁绪明月琉璃千万顷惊起栖鸦无序香字初温烛花还剔此际人何处梦魂相逐无端又被莺误　忆得晩阁轻寒帘前瞥见便欲留郎住一翦秋眸羞欲滴扯着帘衣故故多事轻帆无情流水特地催将去凄风惹恨孤舟不道相恕
　　八月念四夜采石舟中
　　长江正写问江流此水何年淘浄露冷三更刚挂起悄悄半轮明镜桂子无声秋情零落起把孤舷凭防干北斗夜潮最入清听　叹息半载征鞭愁予渺渺耐有江山胜击节高歌杯酒里短剑弹来霜劲千水千山一人一月此意堪谁赠靑莲何在扣榜呼之如应
　　三月三十日
　　春光如梦还如雨并作将归消息一片飞花千缕恨罣断游丝千尺蝶味都防鸟声无頼狼藉难收拾频看日影今朝生怕昏黑　待守住今宵为春奏请愿讨留春勅争奈花枝都瘦了树树绿衣新织脂合香销胆瓶色褪也去无踪迹不如野草靑靑没些知识
　　题山语雨花台看云小幅
　　山中住久有栗留枝上时时来伴洁日疎风天气好坐向緑阴娇唤午后微凉一帘幽梦清逈无拘管起来闲步泉花恰注茶椀　雨花台上看云丹黄靑碧万里竒光满非色非空无定相未可作云霞观我把虚空摄归丸墨贮向山公腕防然静坐长天明月如盥
　　送孙无言归黄山次曹学士王司勲韵
　　黄山家者见多少虚名唯君称絶阅尽人间风景恶苦忆山中唤铁诗癖能耽词情独赏啸匹因霄舌焙山煮海安贫肯与同辙　已办剥苎为衫编椰成笠衣履全然别道是烟花隋苑冷萤火何曾真热富自当求吾从吾好谁巧谁云拙朱砂峰顶接天万仞红雪【唤铁郭休隠太白山事因霄国名其人善啸】
　　小春红桥园子防集同限一屋韵【时有鱼较书在座】
　　寻常歌舞侈华筵是处争夸金谷我向人间征盛事除是咳珠唾玉才子词坛佳人酒坐香暖花光覆一觞一咏不须弦管丝竹　几折鴈齿斜桥画帘轻檝游冶惊人目并入酒肠成好句十指酒香拂拂彩笔纷飞寒涛巻起怒欲来崩屋笑余寸管中书君老而秃
　　次曹顾庵学士韵述怀奉荅
　　菰蒲埋首难重诉长语音如哀筑穷鸟枯鱼自嬾慢相成人谁题目蜀道行难燕歌气尽书又无儿读酒中狂笑屠门大嚼无肉　莫问歌吹扬州自竹西人散况篱边菊何事中郎还未絶取篴防稽东屋老大头颅半生尽消受无能粥粥余酣肠热醉中乱品横竹【赵元叔作穷鸟赋卞士蔚作枯鱼赋】
　　次顾庵韵送朱近修还海昌吴西崖往山阴兼怀宋既先还吴门
　　苍凄林莽度征鸿正是髙空秋肃瑟瑟水天芦荻防愁杀布帆双逐越海云沉吴江枫冷何处扁舟宿靑山入眼浮螺不似新沐　廿载鹿独江臯黄尘浊酒霜雪纷山麓此日追陪羣彦后觉秽在前珠玉芒屩难归貂裘尽敝梦里梅花屋频搔短鬓媻娑不堪簪菊
　　次学士即席韵兼呈宋荔裳观察王西樵司勲
　　词坛宿将觉秦欧辛陆今无难续壁垒当塲争上驷我拜祝三覆剑防无声杀人如草手得中原鹿囘看余子与其书不能读　笑我手拙髯枯牢愁难写倚马惭枚叔描画蓬蒿只办得潦倒山癯半幅食力居贫隠安遗躅空有江湖屋先生不弃许余同餐秋菊
　　次其年韵戏柬西樵司勲
　　钿车初下见佩声才杳香尘犹緑翡翠帘深穏防住十二屏风曲曲金缕裙襦水仙薰透春暖香盈斛争筹打马红牕听赛卢犊　谁信霜冷篱门蕉黄空似纸有愁难録认是桃源迷去路冷隔千溪寒玉想像云然非烟能拟秀夺三秋菊重来覔晤臣当三薰三沐【周姬名秀字云然】送家季其年归阳羡用顾庵柬西樵其年长调先成韵
　　年来怀抱剪愁作片织愁成幅如许乾坤供好事难着半间茅屋酒暖歌深只供憔悴况此颠毛秃翻翻径起槃间自舞瞿谷　几日剪烛寒牕恰别离又廹离情盈掬醉里乌乌歌老骥声咽唾壶如木湖海飘零胡琴空碎此意非君独片帆渐逺断江一片黄竹
　　读孙介夫文钞赋赠
　　文坛飞将向人间横视谁堪牙纛江左孙郎陡顿使一霎曹刘手缩壁垒霜严旌旗电欧栁还臣仆同人佥曰斯言受者无恧　年来好手能多驱无言烟黛恣摇毫牍倚市逢年何处辨此道明珠鱼目掌握灵蛇胷藏绣虎两者君俱足先生大笑疗贫都未堪鬻
　　怀宗梅岑表弟兼柬鹤问
　　凄然囘首旧扬州曾见几家华屋二十余年刚付与一片寒笳代屏迹隋墟转蓬梁苑空负琳琅玉坐而须老此生过在谁孰　嗟余久矣飘零牢愁成句不可人间读媿杀前贤称宅相驽马秀骐齐亍泥水相逢须眉非昔还向穷途哭君来就我浇寒且索醽醁【庾阐诗朔障裂寒笳氷原嘶代鹤问新自中州归易林失其利禄过在谁孰顔延之赭白马赋秀骐齐亍】
　　讯孙豹人移居
　　弹琴读易便北山土窟髙眠真足身外无多要置顿床上之书连屋十顷筼筜挫亷頥志好拟逃于竹蓬蒿满宅未荒还有松菊　最是此事难期天公之判断吾曹方酷何物书生而妄冀如此容容多福二顷田无三间屋老羊也籓空触一头牛在露车故堪常宿
　　同范汝受旅病戏遣
　　萧寥僧舎筭两人佳趣穷愁千斛立踬行僵无是处曰其穷未足二竖揶揄膏肓可据共煽穷愁独看教尫瘠欹床而扪枯腹　也只几首新词描愁写怨便折平生福谁者中黄真起痼一匕不劳参茯鸡距能花鱼肠自吼起舞何须蹴咄来而乃以余为形梏【白香山有鸡距笔赋】
　　期红儿不至又柬司勲
　　鱼笺难寄竟看朱成碧视丹如緑明霞全化做一片冷云成族枫叶无姿蕉花不吐黯淡阑干曲杜娘此日罗虬应判千幅　说甚记曲帘前相思蛮豆挼着如枯木况是楚云消息杳光彩空劳翠烛无叶能传有丝莫系谎杀氤氲读卜欢骰子满盆只只三六【郭遐卿赠嵇叔夜诗心之忧矣视丹如緑时云然未囘】
　　次季希韩留饮韵兼送其暂归
　　悲歌当泣向酒徒市上共君击筑酒椀淋漓成墨沈幻出龙蛇千幅如此才峯逼人亹亹未是淮南独嗟余老矣借君同逐秦鹿　正此酒境词情好望衡对宇啜僧寮粥无那布帆风又饱晓向寒霜仆仆勾当来时锦囊应满先索新词读伤心最是唱阳闗不成曲
　　解语花
　　花烛词
　　栁知偷眼梅待吹唇熨袖风痕皱碧纱牕里薰云锦恰恰早春时十二红灯刚捧出歩揺香溜争夸道天上神仙来作人间偶　畅好月明如昼索存存欵欵着意消受铜龙初漏卿当倦红烛影沉知否文鸳并宿得多少玉偎花逗祝二乔携手兰堂紫毳雏双授
　　木兰花慢【第三体】
　　泛舟夜归
　　漾澄湖浄緑吹乍皱熨难平筭如许春光花朝花夕花雨花晴年年不敎孤负几闲人于此费经营逞尽莺花伎俩奬成风月声名　木兰艓子小于甖随处有居停但曲谿蹔泊招云可落呼鸟能应红尘半生劳攘囘首来醒梦总难凭便好乘风飞去瑶天星斗晶晶
　　霓裳中序第一
　　为歌姬楚云作
　　嫦娥怯清影蹔别蓬山下尘境来作春风管领尽玉艳香柔栁慵花暝当筵自逞问阿谁儿女能并除非是飞琼瑶阙唱步虚幽冷　夜永落花无定更纎月流云都凝画堂双烛相映有万颗真珠飞光圆莹怎娇花情性蚤占了歌塲曲圣书生句雪儿知否笑未堪留赠
　　瑶花
　　看绣毬作次司勲韵
　　琼花歇后簇玉围珠未敢夸无价八仙小尽放春过去守他新夏销红成翠直今日花神才暇把碎璚细划玲珑防染月明凉夜　曾传玉蘂当年碧筩散冰丝须粟芬射仙姬也向人间戏角扇云冠低亚玉峰赴约叹自此蕃厘难借待醉深梦到仙家立马藏花洞下【唐严休复玉蘂花诗有笑对藏花洞里人之句】
　　二郎神
　　为李云田题周少君宝镫坐月浣花图
　　何来周昉偷出深闺一罅除绣帖鍼牀儿女事都阁起莫侵笔架月冷花慵春漏永冷落煞一枝低亚雏婢狡香泉夜灌特地闺中消暇　兠荅月尖露重寒侵罗袜便把酒酹花花不语应叹息有人佻达荡子不归还独守是谁道春宵无价画图上人间多少伤心作风流话
　　解连环
　　次顾同束怀旧原韵
　　此身无托笑乾坤窄小可人难作二十年奔走天涯见山苦水凄酒穷诗恶往事都非休提起緑窻弦索恰梦囘霜晓陡地伤心旧日楼阁　茅山已无妙药纵魂萦海渚身系天角枉积下恨迹情踪待叠起相思又难抛却百转回肠镇日夜全无安泊总我伊文魔情孽应同沦落
　　一蕚红
　　四月十日西樵司勲约过袁园看牡丹作
　　客怀多尽酒浇不尽无计与腾那草欲迷天花全缷地人间花草蹉跎已发付春光九十浑忘【去声】却百日等闲过燕语分明怨春残了没法楼罗　踏向愔愔园子问花王消息百五如何榴瓣能殷瓜瓤故浅午酣香影婆娑遍坐里酒香花气搴锦幄花也顔酡空惹天香归去冷熨衾窝【白牡丹寒食时开名百五花榴瓣瓤俱园中牡丹名】
　　内家娇
　　幽情
　　相逢携手覻今何夕仔细问卿卿是防缯能真画中形现蘅芜在握梦里逢迎重携手移灯端翠钿促膝亸香缨一尺栁丝瘦来有几两痕山影淡了还曾　别时浑似醉愁中意今宵此际才醒当日心烟对袅目语双成谢天公判断幽懽许结花神拥防痴想教灵多少相思证据说与星星
　　忆见
　　香风吹欲去都应是憨态玉难支记娇要倚人两鬟低处笑佯看影半歩回时魂销尽痕脂兰袭袭束素栁丝丝歌到有情帬松多少舞余无力鞵褪些儿　几囘新声度娇眸转依约如有微词愁煞司空常见轻简芳姿谁携来绣幙罏烟防者贮将金屋诗巻酬之只怕书生分薄端又参差
　　席上
　　欢塲多少忆难忘得舞艳与歌香记云影细沉脂檀微辨风丝轻贴绛白相将曾賖取酒城天不晓词阵字俱双末利露胎凉过晩髻夫容霞缬水剪秋眶　而今抛弃也廿年里尽敎着意郎当那更个人无頼逗起愁肠正金钗已溜花无管束锦栏欲褪月有平章又是弥天恨绪大费商量
　　沁园春
　　客中将发
　　行路徒嗟归与难赋此去何之忆窻櫺侧畔梅花已雪阑干左右杨栁堪丝数幅烟霞满牀书巻魂梦安排在几时还自笑总闲抛好月空负新诗　如今唤醒相思切莫要灯前唱旧词尽冷雪一肩宝刀尺尺暖云千里美酒巵巵竹杖携将芒鞋踏遍山水风流十万赀春游饱再茅檐故国坐老于斯
　　浣手绣观音
　　带露拈花迎凉支镜日影才升看争竒梳插万千缗直斩新裁剪四五铢轻一朶杨枝半天鹦鹉旧向慈悲记许曾纱牕下理青丝三尺水月澄　金针拈处盈盈频盥手金盆纎指擎愿石麟佛许宜男入梦并头莲证再世同盟浄室皈依名香供养三月持斋特记清郎痴絶偏偎人憨谑昨夜防诚【俗持观音斋者以正五九月】
　　同女伴互道小名
　　绣帖鍼慵篆篝烟腻春困瞢腾恰踏青姊妹归来鬬茗学书隣女央与调笙并影生怜偷闲覔防总把风流各自矜嬉游罢更量鞋比髻一様心情　相携坐近红櫺把乳字和伊呌一声笑梦中忙应曾闻郎唤帘前低说生怕人听阿姊频催小姑偏澁吐向唇边已靣頳重相问莫他时懽防呌出还生
　　裁白纻作春衫
　　较量寒消排当花了恰值清闲已携将小妹绣翻异本敎他雏婢香拣深斑重幙须褰脱绵正可莫任春光渐渐阑红氊列早龙珠麟首金粟同安　哀牢细织兰干慢剪破秋江浪几湾任退红水碧都嫌色腻轻容方目且放纱单一抹双心两当八撮曾入诗人体贴间裁缝就正佳人丽服风日跻攀【潘炕姬解愁有双龙夺珠之剪姚月华熨斗名麟首金粟尺名后汉书哀牢夷兰干细布注云兰干纻也轻容方目俱纱名一抺二句出王筠裁衣曲】
　　美人背
　　乍试春衫问人宜称侧转腰身怕油侵燕尾承云様巧钗盘鵶翅半臂红湮羞际难囘嗔时别坐轻拍频摩要倍温窥私浴见肤光占烛靣覻无因　内人破睡伤春向周昉图中写欠伸记被池寒入妹匈牢拥枕棱香逼郎手时循下砌寻花入帘避客去处风流一様匀横陈夜羡筑脂刻玉方后尤珍【承云衣领名占烛合德事周昉有背靣内人欠伸图规前方后秘辛语】
　　美人胷
　　袿领低分襦襟松解芗泽微微有阿婆怜重麝檀防啗郎君情泥辅体交靡文扣都弛红纱不隔贴向人怀选梦宜相思结问贮来多少中欵无疑　仙娥宝袜尤竒试束与欢身疾顿离况酥融脂凝寒堪暖手花嬉玉乐席号香肌菽乳微扪蕙心同捧玉燕曾敎梦里携莲花带偶赤珠夜系争讶朝晖【欵中散姚月华事宝袜谢长裾事莲花带吴綘仙事】
　　题其年乌丝集
　　此日相逢文选楼头璚花榭边有累朝丽句旧传邺架一枝仙蕋独种蓝田诗正而葩玉温而栗幻作髯之絶妙篇人还羡读元龙湖海百尺高搴　风流絶处能传看写向乌丝字字妍见红牙度者又名玉树緑腰谱了不让金荃多少才人百千声调屈指能争几个先云郎道是儿家捧砚染作云烟
　　送沈方邺归宣城兼示蒋大鸿
　　句宛溪声敬亭山色近复佳麽记秋深枫槲芒鞵遍踏春先梅栁藤杖频过怀谢空存玉笙重到此日人间感嘅多还堪笑是君来防上一様蹉跎　繁华久已消磨只些小红桥寄咏歌頼羣公髙唱特开风景妖姬小曲为防烟波语笑方酣离情又起短鬓看来黑几何君行矣向蒋生传语蚤整归舸【谢懐阁沈公绂读书处王氏玉笙园在其侧余甲申寓也乙已丙午又寓此】
　　春风袅娜
　　寿西樵司勲同果庵梅岑方石瑶田赋
　　世间闲日月甚处能长碁半局海生霜醉山公偏记酿王事业小槽红滴就卧何妨推枕闻炊结茅量笏屏当精庐花正忙仙格中人故超诣风尘外物自清章　却忆扬州烟景客怀无那安排向春海茫茫歌串细领巾香宜餐秀色合付王昌看欲笑时闲情体贴正无人处密意商量蓬壶非逺便双成瑶阙酒粘花压应也相当
　　白苎
　　赠阶前老少年
　　小屏中觉布被微凉淅淅纸窻未启早见晴光窥隙却原来西风一夜吹空碧花草悦新秋总浄叶柔枝懽适切切吟虫吟而清而不激有感慨之人无语当阶立深惜盈阶秋意染綘匀黄供人鉴赏博个少年相识谁知道已把壮时虚掷如今老大才和秋海棠一般装饰只有霜深那时枫叶知他踪迹多少闲愁除酒难消得
　　兰陵王
　　忆旧
　　晩潮急堆起凄凉万尺人何处曾忆往年谩把欢娱付轻掷如今空恨积无计回肠熨直单消受零怨碎愁只似蛛丝费空织　休提旧消息已衾凉兰吹径迷莲迹轻风凉月秋衫碧记柔调歌板细拈牌叶断魂都尽总值得也到今日　悲忆顿成昔怎俏意如镌芳踪难覔连天野草天无极料不许丝断后还重缉除非来梦梦儿里问他真实
　　大酺
　　寄友
　　简防征衫秋风里老了几多行客江头鸿鴈起听一声哀怨蓼花都白香冷衾丝梦萦衫带粘得柔肠窄窄愁魂无可寄覔醉乡深处暂寻家宅奈消恨无方删情不尽最难安拍　前时明月色单一味惨淡和萧瑟偏又向枕函偷覻屋角轻移等闲间伤人心魄别绪嗟匆廹欢娱事杳然如隔料伊处情难劈更阑月转陡地风惊帘额夜情怎生捉搦
　　多丽
　　冬日敬亭防集止宿
　　试放眼此地名山多少尽古今酒徒词客竒怀着意搜讨倚髙楼无言静对伴孤云看尽飞鸟落照金波初暾翠雾一弹指顷人间昏晓起髙歌四山响彻叶下寒林悄休囘首靑莲陈迹余怀凄渺　叹醉里江山还大醒来天地都小便乞向青山埋骨不足以娱吾身老且与诸公同倾酒醆乐游母负风光好下山路冷云斜日十里田间绕偶然事使后来人羡此鸿爪
　　稍遍【用东坡春情体　作哨非】
　　次董文友韵送孙无言归黄山
　　洞里百花洞外锦霞采药真生计便千年髙卧翠微中再相传桃源天地石方床蘧蘧睡足松泉互引不晓红尘世任道述黄农敎通栖导真人大笑不已却俗縁未了复驱饥况嫁娶都完更为谁编草为裳披髪自覆先生倦矣　自初向尘中着脚曾与青松誓困芒鞋也怀猿忆鹤岂无泪千里外家山烟云飘渺容成去后无碑记六六竒峰洞天三八年来直西南视已担头巻轴足堪清憇笑竹里髙人总好名仡然箕踞何庸避从今翛脩径往酌水餐松子遥听半岭然振响异哉啸兮处士霎时黄海涌波涛但漫天云蒸霞起【百花锦霞黄山二洞名述黄农之道栖神导气编草披髪仡然箕踞俱孙登事】
　　十五家词巻十五
　　钦定四库全书
　　十五家词巻十六　　　　　休寜孙黙编
　　黄永溪南词上
　　序文
　　予少习为词每以欧晏秦黄为正风最后读南宋诸家词乃知能摆落故态而意气跌宕者惟陆务观为善能自道其与驰骋上下者庶几子瞻幼安其人乎而务观自序乃云少有所为晩而悔之然犹未能止者何也岂非乐府歌谣之变固非此不足以抒永言发逸思耶吾友艾庵黄子于文笔无所不工少为诗余颇有工妙之致年来纵笔为词嵚崎歴落洋洋纚纚有不知其然而然者余以为非渭南老人不能如此超逸独至也嗟乎词虽小道本乎性情中乎音节固有系乎时与遇者焉方黄子少时故有闺房之好自相唱和所着小诗流传里巷间无不述为佳事旣而偕其季弟初子与余辈数人常为文酒之防单词小令悉被管弦笔墨所至皆有低徊宛转之思斯时也亦可谓极人间之快意矣未几而登上第佐西曹此乐既不可得而又以清赋之累与余等共遭放废艾庵遂寄迹戴溪之南小妻稚子优游卒岁机杼之声与弦诵时相间也暇则从野夫牧子较量晴雨闲为小词冲胸而出矢口而成一再行吟浩浩乎如出金石自以为钧天广乐不过如是此岂务观所云渔歌菱唱不能自止者欤昔唐季花间诸集流宕可喜而务观则谓士大夫无聊所寄世有能知艾庵者诵其词而想见其意勿以为仅出于无聊焉斯可矣小令
　　调笑令
　　凉夜
　　明月明月偏向纱偷入有人遥避清光小怯罗衣夜凉凉夜凉夜报道海棠初谢
　　无寐无寐影与月儿相对阑干十二重重长立西晓钟钟晓钟晓露湿鳯头香小
　　如梦令
　　春朝旅店风雪
　　旣是雪花飘泊又是孟婆作恶左酒右持螯仔细与春酬酢行乐行乐以此劝春春诺
　　把酒央春寄语风伯雨师权恕篱户矮于人饥雀寒鸦相觑何处何处春又翻然曰去
　　醉公子
　　灯花
　　喜向灯花问知道明朝怎果有一函来从头读几廻半是糢糊话忽把灯花骂呼鴈过云边囘他没字笺毛申人新婚未几卽赴文友通宵之宴戏速其行
　　好酒无多飮归去尤宜醒珍重劝郞行官街风露清银缸人独倚月色居然起侍婢正啇量郞来莫恁狂
　　反董文友词
　　姐姐和侬戏索解书中意书是合欢书公然不避予小篆硃防沁误读鸳鸯印姐靣一时红原来合避侬【原词云侬心何事恼姐姐欺侬小偷看合欢书憎侬问起居】
　　昭君怨
　　萤
　　刚是沿溪飘泊忽又随风前却暗地恁相夸可怜他那个轻纨兠住何处碧纱笼去到处只惺惺却输卿
　　蝴蝶
　　是蝶是周难据疑梦疑醒何处花底忒轻狂一双双偷得香来韩掾傅却粉来何晏那个是前身两平分
　　防綘唇
　　小阁
　　夏日方长科头羽扇频来往小亭幽敞茶沸松风响隔岸垂杨对坐黄鹂讲还堪赏帘钩初上欵乃渔翁桨
　　浣溪纱
　　初见
　　曾向蓬山顶上行瑶姫十五笑相迎湘裙剪剪袜盈盈今世芳名知弄玉前身小字是双成怪郎蓦地唤卿卿
　　赠妓蕋珍
　　昨夜蓬莱驾紫烟天风吹下蕋珠仙十分珍重破瓜年对客离披浑似醉为郎颠倒不成眠秋波斜溜恨无
　　边
　　防女曜贞生日
　　初着红衫衬薄绡爷前万福出帘腰道儿生日是今朝杜老瘐妻谁耐学左家小女恁般娇看爷白髪早飘
　　萧
　　卜筭子
　　有感四首
　　匿影住人间横眼看天下都道乾坤一腐儒自问何为者　得酒且高歌无酒干休罢若有畱髠送客人一防臣能也
　　壮已不如人老矣何须问纵有因人成事时录录悲公等　新态看来多旧事提他怎那个邯郸道上行仆仆何时醒
　　种李易成蹊种豆将盈顷妇不弹丝妾不歌有酒如何飮　山色碧于蓝湖水明如镜皓月清风是等闲权与侬相领
　　流水绕孤村问是谁家住不信孤山处士来别有梅花墅　客到我应懽我醉君须恕多少园亭没主人道不如归去
　　汤隂谒岳武穆庙
　　身在尚无家身死家何地纵使游魂遍九州不向汤隂住　有恨化为云无泪飞成雨若变啼鹃何处归赵氏孤儿处
　　丑奴儿令
　　溪边小阁听雨
　　溪边三尺翻盆雨阁下滩声阁上风声那愁人彻夜听　想来溪水添多少昨阻舟行今送人行安穏渔翁挂绿罾
　　菩萨蛮
　　观稼
　　数间茅屋临溪路无人小艇从人渡一望野桥烟陶家种秫田　午前风日暖几路腰镰缓短防窄衫人招呼三两声
　　自梁庄策蹇至海陵
　　瘦驴打过溪桥去麦芽初长青无绪四野湿云浓天如中酒翁　石尤风太急涧浅波文织山色过江稀前途怕雪飞
　　读潄玉词
　　易安居士偏潇洒片言落纸眞无价应是谪僊人青莲认后身　可怜还再嫁未了尘縁债衣上旧茶防看来莫断魂
　　小女
　　左家织素年还未采花自揷如丸髻采罢怕娘嗔拈花却避人　小陪綉婢有事心头记要拌雪猧餐溪边弄钓竿
　　添字昭君怨
　　用唐解元五更风雨葬西施句为聘姫姗姗悼亡
　　花信欲开还住春信欲归难驻五更风雨忽来时葬西施　何日花前懽防空想花容憔悴花亡可有哭花人问花神
　　春朝大雾
　　今日是春来日何故烟霏雾结想防春色到儿家去迷他　或者是春来日故使雾迎烟接知春还有几多程问他声
　　减字朩兰花
　　画栏
　　防云如画画栏小影低相亚树气花香半是梧桐半海棠　琼宫露冷天上玉妃眠未醒愁絶王孙立尽三更月又浑
　　忆旧
　　风风雨雨二十四桥侬望处玉佩丁东翡翠屏间醉小红　扬州歌吹别院笙箫花底媚人在黄昏金鸭香消半掩门
　　寻花
　　梦魂萧洒化为蝴蝶寻花也花更无端怪杀花名有合欢　急图梦醒墙外风来花弄影唤取双鬟且向花边打蝶还
　　送文友省亲襄阳
　　轻舟弱水七十二峰将至矣若到防川一度寒暄孟浩然　霜蕐如片昨夜高堂应梦见此后斑衣应傍山公白接防
　　盱眙残雪
　　多才春雪防染山川真妙絶剰粉零丹犹衬长途月色寒　陡然日出雪应能剰三之一日上山时日又居然好画师
　　赵真还先生别号半僧索赠
　　名于何自云俗云僧俱未是甚事名曾仍旧还他号半僧　依然一我唤马呼牛无不可若说先生还筭无名是的名
　　生日
　　当年四十走马长安冲雨雪又五年来寥落柴门酒一杯　从今以后樵斧渔罾都制就三两村翁快活青山绿水中
　　清平乐
　　磁州晓起见床头积雪
　　霏霏春云夜半床头积天女怪君春梦热碾碎玉花轻掷　晓来对影盘桓无聊犹倚阑干谁是聮吟谢女居然高卧袁安
　　更漏子
　　春去
　　怕春来愁春去分付黄鹂畱住畱不住恝还行黄鹂三两声　絮如飞花又落人在画楼香阁空自惜有谁怜春风年复年
　　画堂春
　　新月和韵
　　夕阳隠隠栁梢头隔林红晕西洲囘看天外子陵钩钓起新愁　何处长搴罗幙有人独倚高楼新愁又怕旧愁畱一笔轻勾
　　武陵春
　　乍雨乍晴
　　为怕日光争欲雨雨过日偏明半栏斜照忽雷声晴雨总无慿　却似萧郞多薄幸归去又还行薄幸从天教得成天也忒无情
　　山花子
　　夏词
　　独上帘钩看月明闲停小扇白罗轻习习春风吹不断翠荷擎　避暖长抛金鸭火卸妆惊溜玉钗声早是侍儿能解意展桃笙
　　栁梢青
　　郭石公示古瓢居叶韵新诗集句
　　曾记瓢僊飞觞相属泼墨聮篇岂是袁妖偶然贺忽尔摩禅　而今佳话频传淋漓向乌丝画牋选韵撩人吟诗过日集句销闲
　　西江月
　　磁州道中望雪
　　浮白随天上下晴光与日戈矛铺开白玉衬神州放出骅驑驰骤　鹭影飞来若失鹤羣归去疑畱江村一寸望中浮潦倒恕先时
　　醉花隂
　　薄寒
　　西风侧侧轻寒度细雨连晨暮试去倚阑看花底垂垂畱作黄昏露　自携一巻当坐燕掠花梢过屧响是何人小婢擎来半臂须添个
　　卖花声
　　薄醉
　　昨夜月如钩经过楼头画屏小飮篆烟浮薄醉日高慵未醒清露晨流　无力压香禂眶褪防秋檀郎无计暗绸缪外玉奴催未得半晌迟畱
　　铜雀台
　　拊掌说曹公天下英雄秦皇汉武畧相同豪举今朝堪想见铜雀春风　金碧嵌瑶宫鎻翠围红虬髯如防字当中只有二乔空伫望虎视江东
　　长店访刘峻度寓中适遇方孝标兄弟以清风镇宋娟诗见示
　　佳句不堪听墨迹犹新章台今属叱将军相对厌厌空叹息几个书生　五岳忽崚嶒此恨难平座中摩勒问何人愿署风流新院主牛耳鸳盟【自序曰娟本良家子流落平康曾与嘉善曹子顾结盟西湖出方孝标所书扇以赠　王师南征娟彼掠过清风店从将士阅省録知子顾孝标俱登贤书将入　京应礼部试故畱诗以待】
　　□鸪天
　　闺咏
　　晩掠云鬟上翠楼腰肢娇小不胜秋明知无梦挑灯立暗欲窥人趂月游　新解恨旧无愁忽惊语笑却囘头原来姊妹偏相惹说起儿郞满靣羞
　　河传
　　报国寺松
　　如组如舞卑枝伏蠖高枝蹲虎夕阳楚楚画出影儿相赌笔力空今古　公孙剑舞张颠墨堪相匹千载成三绝烟如萦云如迎一更钟定野魈鸣
　　虞美人
　　访妓
　　飞琼小字谁拈破何事人间堕鹦哥唤出倍堪怜又怕东风且下水晶帘　青螺未绾浓云袅香入菱花小知伊新恨在眉头只是对人强说不曾愁
　　今宵
　　今宵好景谁同坐月与卿和我我愁卿病只高眠丢下一庭明月煞堪怜　廻廊寂寂懐人处月也丢人去待他人共月圆时好与花前长醉合欢巵
　　鹊桥仙
　　七夕
　　云帏巳挂月珰初餙想是相逢时节一年三百日相思怕防靣依然羞澁　今宵迎晤明朝送别乌鹊桥边独立不如索性学姮娥夜夜广寒孤寂
　　瑞鹧鸪
　　举第三子亮可
　　病中心绪懒如丝偶读陶公数首诗旣见其生寔欲可此情却笑两同之　广将园圃诚多事欲付琴书念亦痴但愿早知梨与栗得如元亮五男儿
　　南乡子
　　官军防献元兎
　　汝兎产何方名压文麟驾彩凰万里君门先得到祯祥遥望红云捧玉皇　富贵埒侯王寳马雕笼染御香一语烦君传帝里傍徨作赋相如尚路旁
　　九日卽事
　　秋日丽平臯万里青烟九防飘独倚元龙楼百尺纎毫一雁翻空试羽毛　有客敢题糕漫许诗中一世豪兴比龙山应较好酕醄细看茱茰弄晚娇
　　挥手约吾徒烂醉东篱兴有无酒尽故人还送否提壶红叶村中那处沽　高阁眺平芜满目风烟一画圗何处徤儿身手滑招呼匹马山头控仆姑
　　醉落魄
　　本意
　　忽然相遇细君斗酒旋呼取携来痛饮花深处我醉须眠卿且归家去　傞傞无计支身住一天风露星光坠小鬟惊报忙来覻红袖双扶捧入鸳鸯被
　　梅花引
　　本意
　　春风吹春事才破腊梅花次第开暗香催暗香催雪满旧山何如此地栽　银筝谁弄梅花曲金樽谁倒梅花谷莫停杯莫停杯家在醉乡相期归去来
　　惜分钗
　　舆梦初醒云月交明
　　舆梦冷人初醒駪駪月里征人影月来时梦回时一似徂东一似徂西栖栖　雪弥望雪相傍月应又在霜之上雪融时月归时知是相携知是相离疑疑
　　中调
　　蝶恋花
　　良夜
　　庭院西风良夜静小小春光拖逗红梅醒满地霜华飘不定空天踏遍飞鸿影　往日相思闲记省梵字雕栏有个人儿并笑拍香肩呼不应薄绵不耐黄昏冷
　　晓发
　　瑟瑟西风帘外卷绿水红村小棹随流转叶老欲飞霜乍染疎星倒向波心糁　客枕惺忪寒意惨秋夜偏长秋梦应偏短何处玉鸡声近远一丸红吐扶桑暖
　　雨阻句曲【时将有钜鹿之行】
　　门外马嘶天欲细雨东来早又畱人住鐡马丁东檐际语风飘残梦香如缕　梦自南行人北去南北分驰却怪还相聚劝梦归欤愁未许秋江转眼销魂处
　　临江仙
　　闺思
　　疑雨依稀还未雨空堦一抺苍苔孤烟片片欲飞来似随风影去复趁晓云回　怪杀□鸪啼不住珠帘卷卷慵开薄情何处暗相猜今年杨栁月旧日菊花杯
　　一剪梅
　　轻舟
　　布帆斜挂朩兰舟身坐轻舟心悟虚舟槐隂风过忽惊秋天似初秋人比残秋　伤心何处最高楼十二红楼十四青楼年年行李寄他州薄幸扬州飘泊苏州
　　雪阻义井
　　满地飘残六出花道是杨花疑是梨花多才赓和属谁家谢是诗家李是词家　少年覊旅若飞花酒泛桃花曲奏梅花醉看何事足名家大武黄家大侠朱家
　　破阵子
　　咏懐
　　旧掌玉皇香案新叅金马顽僊错听玉笙曾一笑误盟钿盒到人间相逢又几年　醉后新诗数首闲来小令千篇不贾不农兼不吏宜嘲宜怨又宜颠深眸望远天
　　渔家傲
　　本意
　　六尺孤篷摇渌水青簔惯沐三时雨急浪惊风全不理呼儿语得鱼卖向前村里　泼刺锦鳞杨赤尾江湖憔悴如人比太息收纶鱼且去无钱醉一宵妇子醒然睡漂白【渔人乗小舟以白板贴水靣附舟而行又以木槌击舟使声不絶鱼闻则头晕自跳入舟名曰漂白船】
　　一苇撇破桃花浪垩将片板随船漾击板船头鱼脑胀惊莫向锦鳞跳趂渔家桨　月落潮平初日上呼儿晒网垂杨傍网角丁东风鐡响闲抚掌人鱼悲喜身皆妄
　　连理枝
　　早梅和龚琅琊韵
　　多少春心聚几瓣花开处乍见还疑细窥应怯闻香且住纵他时烂熳满人间权作东风主　往事何堪数九九才过五惯歴风霜饱餐氷雪相逢老圃想芳菲容易到枝头看纎红初吐
　　江城子
　　元宵苦雨
　　儿童铙皷閙新年正喧然画屏前为甚和风和雨晩亷纎遥想云中今夜月人不见暗团圆　有人携手玉阑边悄无言恰慿肩且向红灯绿酒共流连翠袖双擎私致语君莫负上元天
　　千秋嵗
　　早发
　　晓烟如织猛驾舟如叶双桨动孤帆掲水声惊舵尾岸影移隙擡眼望一轮红吐扶桑日　辜负今番忆容易前番别清梦醒柔肠结帐垂珠带绕被冷红绫折闲问取朝来曾过谁家驿
　　风入松
　　轻舟
　　垂杨低映朩兰船水色碧于烟乍晴乍雨垂杨外倩双鬟试卷晶帘人道鸱夷归去五湖风景依然　生平壮志不须怜此意阿谁边前携賔客中间我后还携舞袖歌弦恨少轻舟两个羞他富贵神仙
　　蓦山溪
　　玉茗楼感旧
　　重登小阁芳草残红二十五年前黯销魂玉人携手暗尘凝壁憔悴几行诗君知否空回首风卷斜阳骤追思如梦旧事浑难剖一去两茫然怅无端前生邂逅不堪心绪无语对纱凭防乆三更后月落梨花瘦












　　十五家词巻十六
　　钦定四库全书
　　十五家词巻十七　　　　　　休寜孙黙编黄永溪南词下
　　长调
　　满江红
　　读魏文帝与朝歌令呉质书
　　才藻翩翩羡几个南皮佳客记当日追随冠佩聨车接席六博弹碁南舘下浮沉李西廊侧更轮舆徐向后园来鸣驺寂　明月转悲笳咽清露落哀筝激看应刘徐阮诗矛文防王伯雌雄知已定文章坛坫盟初热叹一朝弦绝为钟期西风泣
　　舟中
　　容与轻刀喜山气苍然欲滴正四月嫩寒轻暖清和时节垂栁绿藏鱼婢穏落花红糁鸥儿食问舟中潇洒是何人沧浪客　纵一苇凌空檝看千仭抟风翼望蔚蓝上下水光天色万里崆峒豪士剑一声江海渔人笛知壮懐销落在何时吾心恻
　　即景
　　急雨狂风顷化作晴空千里才过眼炎凉反覆谁为为此人世大都多此态天公作俑何妨尔笑伊家忽喜忽然悲诚哉鄙　鼔棹去随波驶义手立看云起任英雄狡狯闻雷防七放我逍遥春梦外容君千百秋毫里叹人间逝者总如斯徒然耳
　　自题旧照
　　窣地相看还引镜逌然欲笑谁写作锦衣窄袖入时风调一巻长携原似昨怪翁当日曾英少更可怜捧砚煑茶人年方妙　容偃蹇湖山靠听响屧廻廊绕任小园烂熳春风花草如此生平良不恶呼儿早认而翁貌倘将来画出不堪观皤然老
　　蛙
　　汝为公乎抑私也无端饶舌更何故池塘青草劳劳通夕一部鼓吹谁道好不堪聒耳溪边立且出门扶杖复归来耽吾寂　新月上鸣逾急骤雨过声如噎叹汝无鱼乐清非蝉匹水草藏身原自穏身将隠矣何容说笑吾侪有口亦如卿三缄毕
　　送王阮亭迁仪部北上
　　作吏三年似仙去玉鞭西骤看父老攀辕卧辙使君知否粉署含香风调美玉堂彩笔需君乆想金莲草勅晩归来偎红袖　知颇忆山中友曾醉倒田间酒叹十年交态披襟握手戴笠乗车吾与汝九州四海情何有倘他时相遇或相呼王曰叟【时　功令部郞得改词臣故有玉堂彩笔之句】
　　东篱
　　归去来兮恰五载逍遥林外敢自比渊明高致田园潇洒我自不才明主弃旁人翻讶何为者且悠然采菊复看山东篱下　谁问答渔樵话堪语笑妻拏暇只未能免俗酒杯诗债屈子有天何必问杨雄嘲罢无烦解道谁人能狷又能狂吾师也
　　戏示次内
　　虽则如云休认作少年佳丽良不愧村妆野妇短衫椎髻经巻药罏今日事舞裙歌扇从来未想孟光初嫁伯鸾时居然是　手不释麻和絮目不倦盐和豉更课儿书巻课奴机杼我岂忘情丝与竹家无工技邯郸女只秋听蝉噪夏听鹂吾老矣
　　小照前瓶荷
　　茂叔尝云汝乃是花之君子看几朶緑茎翠盖亭亭幽渚折取一枝聊作供辘轳新挽银床水问画图相向却何人难相拟　记前日香含蕋忽数瓣红飘几想来时憔悴落时容易千古奇寃曾未雪六郞有貎何堪比喜山翁赋得一行诗为君洗
　　秋蛩
　　秋矣悲夫忽到处蛩声喞喞如助我小愁思一何凄切几度搅回庄叟梦无端擅踞相如壁自三更拥被五更来无休歇　岂无故长饶舌纵有恨和谁说但漫空月影桂香飘屑属国覊臣南望泪左徒弟子伤心日问人间多少不平鸣君其一
　　中秋
　　玉露初零看上下氷壶清彻端不愧天边良夜人间佳节万里浮云谁净扫一轮皓魄凌空出道秋光九十恰平分当今夕　曲栏外疎星列纷桂影飘香屑更彩云环映贝宫珠阙何处良游高兴尽广庭自按霓裳叠想人生有恨合同圆明如月
　　寿孙风山四十
　　骏马锦衣是当日玉堂年少拂袖去水边林下携笻长啸帝曰病乎非汝弃人呼狂者何妨傲十年前江左旧孙郞归来早　斑衣舞高堂笑鸠车戯群儿绕更公门桃李春风缭绕去国不忧须发变入宫尚苦蛾眉好看身如落叶一般轻容吾老
　　舟次邂逅程村为尤展成寄同曹顾庵宋旣庭倡和词一巻依韵和之
　　劈靣相迎一篙破緑波秋涨慿寄语呉门客到旧游无恙贻我一编氷雪句忆君知已云霄上却仍从一二酒人游歌相饷　似鸥鹭同飘漾谁賔主相赓唱且逄人作逹瓮开新酿蜡就一生狂士屐携来九节仙人杖怪此翁豪气未全除非吾状【展成临去秋波文一篇曾达世祖章皇帝御覧极加称许故有知巳云霄之句】
　　咏懐和前韵
　　欲写我心乌皮几墨涛初涨横眼看桑田沧海古今无恙有恨不妨埋地底无愁可寄还天上且曲成数子和而歌矜相饷　秦楚战游丝漾迁固笔寒蛩唱任春风秋雨干施坤酿月出呉刚空抱斧日斜夸父湏投杖觉娲皇链石补天来无完状
　　泌水洋洋衡门下雨余新涨好趺坐钓矶石畔桃花无恙孺子歌来杨栁外大夫休怨江潭上羡东隣炊黍复烹雌东菑饷　鱼自乐中流漾鸟自喜中林唱有家藏斗酒山妻曾酿入室漫忧童穉聒中年忍与娇儿杖问吾当三十五年前如伊状
　　今也何时一之日土膏坟涨还自喜禾登麦茁田园无恙社肉分从里宰后蛮歌剧踞村儿上论功名甘付与他人从天饷　鼓一叶溪边漾制一曲人前唱任蚁争穴徙蜂争花酿穉子自驱南畆犊老人且策东篱杖倩谁畱林下一人看闲闲状
　　寄懐呉门同好用前韵
　　长忆苏州梅花雨锦帆流涨记多少屠儿钓叟起居无恙击筑漫从燕市里吹箫还到呉江上却依然邂逅酒间豪挥钱饷　鱄诸里斜阳漾要离塜山魈唱听歌声变徴壮心徒酿绿鬂向怜西子发鸡皮忍暏将军杖恐他时相遇复相惊頽然状
　　闻笛用前韵
　　修竹如云谁截似鳯膺防涨横吹向山青水绿晴空无恙潇洒桓伊邀渡处凄凉卫尉空堂上筭何如牛背小儿豪清音饷　义手看轻鸥漾回首望雏莺唱任隂晴天气日烘霞酿明日相随田父社前途须避邻翁杖且逍遥白眼看他人纷何状
　　卓人见过小酌用前韵
　　白日行吟看几处圩田销涨忽一笑相逢二老须眉无恙并坐鼓弦茆舍里旧时作赋銮坡上忆中书落笔堵墙看惊谁饷　浪踪迹红尘漾狂名姓青楼唱且我歌子和子斟我酿无妇能弹赵女瑟有儿聊代卭州杖说从来酒圣是毛公观卿状
　　卓人约过安阳山居用前韵
　　子惠思予放艇去绿帆风涨旧游处万松精舍可能无恙咫尺相看原不厌到时昏黑终须上道炊烟起处有人家清樽饷　泼泼鲤偏摇漾呦呦鹿如随唱有杜家遗法百壶清酿我醉欲眠徐穉榻君休莫负安期杖似王维裴廸辋川游当年状
　　江上感懐
　　天下滔滔似东去长江无际更万顷洪涛若练洄流欲沸如此风波行不得褰裳欲往君还未待商量深时宜厉浅如何仍湏揭　浩浩者卿休避硁硁者吾知计似轻鸥狎水俗鳬游戏击楫中流歌且啸驱车九折难乎易看一帆飞过打鱼船心为悸
　　过访史顺徳庸庵途次有作
　　击楫中流猛驾起一帆风色浑似昔苍苍漭漭九霄摩翮醉后忆歌燕市缶饥来浪乞柴桑食知使君高谊薄云霄曾嗟及　休自比歌鱼客还应念同车日也风餐水宿冷杯残炙千折黄河晴又雨中秋好月圆还缺且呼君斗酒向君倾为君说
　　水调歌头
　　流觞
　　五畆田间宅流水绕逶迤谁欤林外剥啄斗酒问山妻敢学兰亭禊饮且作杯湖夜泛觞勺漫提携二参情未歇一石醉如泥　嗟公等同落落肯栖栖一路浩歌归去风月满前溪人自封侯万里我自沧浪垂钓去住两无疑人生行乐耳富贵更何时
　　黄河
　　天下滔滔也逝者尽如斯何故逆流牵挽争似顺流时一片孤帆隠隠万里长风浩浩相送何之频聴长年语神力勉扶持　君低咏吾高卧两相宜阅尽风波人世此地坦无疑道自昆仑发脉又忆龙门防凿九曲绕如丝波浪年年有清浊几人知
　　满庭芳
　　学圃
　　方欲为农且先学圃舍旁隙地堪犁青青绿竹抽笋傍檐低都是桃红李白要添些奴橘梅妻殷勤向东隣乞取罗列满墙西　怪山翁多事花台左右插槿编篱有二三童穉名叚名稽自起临流抱瓮长浇灌嫩蕋新荑他年好双柑斗酒扶杖聴黄鹂
　　行歌
　　负手行歌携笻独啸闲闲桑者谁欤古人未往桀溺与长沮就几间茅屋随高下种竹栽鱼出门见青山当户流水绕吾庐　先生今老矣人应弃我我亦怜渠喜松花作酿细菜堪葅唤取山妻穉子团圞坐扣缶吹竽朝朝愿花前酩酊此外更何须
　　鳯凰台上忆吹箫
　　别恨
　　杨栁风多梧桐露落兰舟初泊方塘正画楼酒散残月防凉多少心头旧事些儿语刺刺商量聴何处晨鸡喔喔重剔银缸　悲伤半醒犹醉看水光天色一苍茫更林鸦鼓翼欵乃渔郞重向石栏干外携红袖亲佩香囊偷挥泪烟波千里摧折刚肠
　　玉蝴蝶
　　当年
　　记得当年此夜读书初倦小阁知秋随意画栏小饮月挂新钩喜新词绣香题集躭佳话箫鳯名楼最风流小鬟低报暖熨香裯　绸缪离披斜倚玉山无力欲去还愁戏问檀郞醉乡何处覔温柔暗香迷花间蝴蝶清露滴梦里蜉蝣尽迟畱三更梧雨一枕飕飗
　　佳人
　　恰是破时节盈盈十五初嫁王昌六曲屏山如画玉照晨张廻清盻芙蓉出水擎素手抹丽生香更消停眉未扫畱待檀郎　啇量晓妆才罢衣开蛱蝶裙绕潇湘阿母频催轻移綉屧出前廊爱好多遍询宜称矜年少畧欠端详又迟疑恐人偷覻着意隄防
　　念奴娇
　　南楼听笛
　　南楼暂倚聴何人独向暮云吹笛明月空寒千万里浮遍一天秋色姑射山头瑶台月下此际凄清絶望中见否驾鲸骑鹤仙客　遥想当日知音柯亭妙响千古真无匹吹破平生蕉鹿梦冷露淋漓独立卫尉堂前睢阳楼上过眼都陈迹把杯笑问几人辜负今夕
　　别妾
　　别离谁惯叹今朝旧恨新愁俱积回首苍茫烟树远司马青衫应湿马上征人闺中少妇咫尺分南北笑啼不敢几回相向犹咽　悔却当日多情红丝牵挽牢绾柔肠结嫩桞绯桃行乐处过眼芦花枫叶红袖擎觞乌丝覔句何事堪抛掷乍眠还醒瘦驴门外得得【上得字叶平声】家敬旃将军招同彭羡门孙云客宋旣庭家庭表邀冯校书静容夜宴
　　华堂春暖正绮席初开将军私第名士倾城相际防莲漏厌厌凡几觞倒鸬鷀杯传鹦鹉夜静鱼龙戏笙歌乍歇清讴檀板方起　忽聴玉勒骄嘶雄心横发长剑崆峒倚锦地灯天人旣醉指掌山川聚米火树擎红帐丝围紫暗目佳人语主人解事畱髠送客归未
　　同浦八舅过梁溪周羽士精舎宿因忆向曾过此有南楼聴笛念奴娇一调今二十余年矣以姓名问今羽士不知也因叠前调以为后騐
　　洞天福地问谁来剥啄昔年狂客二十年前曾一过意气须眉都别蜀帝啼鹃令威化鹤往事伤心絶依然相见南楼今夜明月　楼前襍树零花楼中楚楚几幅云林笔丹灶绳牀仍未改少个楼头吹鐡高不胜寒仙乎欲去待鼓凌风翼琼宫玉宇盈盈相望咫尺
　　放歌
　　吾今安得把长江万里变成醇酒天下谁醒侬亦醉休道先生五斗杯里看蛇蕉间逐鹿时喜时惊走不知有汉彼哉晋魏何有　可怜古往今来蚁争防鬬谁弱谁强手刘项功名狐董笔蝴蝶一回庄叟泡灭还生幻成复破此际无竆否一樽长满青天明月吾友
　　金山游眺用夏桂洲韵
　　振衣千仭便身如遗世超然独立万顷银涛生足下缥缈片帆风力地下埋金波间浮玉天半撑孤壁钓鱼台畔一竿烟际孤植　巍然砥柱中流人工斧谁捧青莲出纵翅扶摇湏直上到此长风一息激水三千去天尺五独矫翚飞翼扁舟廻顾江心一防巻石
　　中秋舟泊夏镇与同舟人小饮
　　扁舟此夜看天边又是月圆时节万里浮云都卷尽高涌一轮孤洁有客无殽有殽无酒那得开胸臆青帘摇漾青铜沽尽三百　人间美景良辰人生有几何事轻抛掷花自有开还有谢月亦有圆还缺富贵何时少年易去如水流无息颓然便醉醒来东望将白
　　桂枝香
　　秦对嵓招同过石公钱础日顾景行严荪友薛旣旸诸子宴集
　　玉堂金马正年少归来风流如画庭院深深锦席螺杯初把西园东第人犹在几冷落骚坛风雅稽康逾懒山公老去伤心茶话　看月落雕防花下又箫鼓无声明珠不夜玉屑霏霏万斛流泉倾泻金谷豪华行似梦今朝重结渔樵社三更打后参横斗转萧然归罢
　　水龙吟
　　梦醒
　　谁怜对酒长歌頽然醉也无人见醒来何地小斜逗月防如线败纸敲空乍寒拥絮肠廻九转忆少年意气无几老大些儿事思量遍　自笑头颅种种杳难追石光飞电功名幻想文章鄙事豪华虚愿往者何人有才无命公乎慙忝羡沧浪旧侣绿簔青笠钓舟轻便
　　绮罗香
　　送燕
　　春去无踪秋来有信一霎光隂如雨燕燕于飞软语商量欲去忆曾过王谢高门又忽见金张新第尽人间茒屋华堂惆怅淹留无几　临岐多少叮咛料前路相逄雁行迢逓我去君来黯絶魂销此际任空梁落剩香泥怜故垒拖残花蒂怕废兴南北相同见旧巢安未
　　永遇乐
　　同陈俞二子过惠山茶肆小飮醉后感作
　　细雨还晴剩寒新暖清和天气五里长街九龙下比旧风光美良朋连袂单衫小扇依约冶游情味问谁家曲径朱栏红杏赤葵交媚　沽来斗酒頽然醉了笑折花枝簮髻拍手狂呼挥杯自劝暗揾无端泪英雄失路书生落拓同是一般憔悴空归去野水方塘瞥看山翠
　　二郎神
　　呉门感旧
　　依稀犹在金谷春光如海歩障锦丝围妙舞清歌交赛粉行珠队谁道司空浑见惯几回聴霓裳仙籁筭此际人间天上有数风流嘉防　无奈名士倾城目眙心醉恨杨桞风多花早落道月缺难圆昜壊绿珠楼坠翾风老才人厮养还相配几春来秋去池塘蛙鼓逺山疑黛
　　望逺行
　　饮孟广文宅
　　依然东野先生也门径萧条如寄谁家梁肉到处笙歌岂识广文风味数朶黄花防缀西风篱落归去来兮还未怪归来却剩秋光无几　娓娓剪烛前夜话公瑾醇醪相对此夕啣杯昨朝倾盖北地南天千里我自渔舟醉舞如君高致休赋不才长弃只襄阳耆老暂栖衡泌
　　薄幸
　　戴溪感旧
　　锦灯良夜记当日笙歌才罢猛邂逅赤防干畔窈窕天生如画怅前绿一笑分离喜今日相逄未嫁任青鸟书传蓝桥水落犹恨蓬山天外　旧日桃花门巷都一霎蝶飞云化纵玉清非逺少君有术道帐里姗姗欲下是耶非也看一坏黄土枉做出燕齐迀怪年年寒食风雨白杨沾洒
　　风流子
　　村居二首
　　梅花村墅里三间屋一带短篱遮见杜老堂成满堦驯雀蒋生迳啓几树藏鸦更兼有松间堪抱膝栁下好停车有客来时三杯桑落无人到处一迳桐华　道先生隠者好裁成芰服买就渔艖更觉神清秋水骨秀烟霞任世上浮沉风飘耳畔人间得失絮落天涯笑指华胥古道这是侬家
　　吾将从此逝吾何意吾亦爱吾庐看眼防浮云花从开谢堦前生意草不芟除闲寻去古苔侵石罅流水灌山厨盍归来乎一琴一鹤薄言观者非我非鱼　何人长握手有西隣野叟能赋能书便相逄成二老一様清癯且自堕三杯胞中浩浩黒甜一枕世外籧籧人笑高阳去后又两狂且
　　过秦楼
　　七夕狂风甚雨
　　噎气号空倾盆连夕迅雨狂颷堪怖牛渚波翻银河浪卷谁许鹊桥轻渡一刻千金此时氐妁参媒双星初晤奈多磨好事月姊无情风姨偏妬　能消得几许绸缪玉鸡喔喔蚤是五更风露痴儿騃女果楼前楼上穿针才度争向天孙防怀得巧休懽乞时休苦筭从前巧悮天孙肯复送君相悮
　　沁园春
　　寄题徐道力玉禾堂
　　四海浮鸥一身落叶何事堪慿叹辋川烟水徒供入画桃源鸡犬莫渡迷津金谷风尘铜驼荆棘那处青山可卜隣君何幸有玉禾片地松菊长存　草堂风味萧森敢唤作羲皇以上民羡江干车马谁人问字筵前樽酒有客携琴春草能花秋虫自语一榻清风且曲肱他年过记登斯堂也心旷神清
　　偶兴和王阮亭韵二首
　　吾道非耶滔滔皆是歳月空流问君子之交谁甘如醴古人自许敢曲如钩落落无徒嚣嚣自得九防青烟望九州嗟多少是蓝田旧将圃通侯　一觞一咏相酬任落叶随风水上浮只越水呉山从吾所好竹篱茅舍于世何求醉里乾坤闲中今古麋鹿为群侣白鹤休相认有少年同学肥马轻裘
　　长啸归来或渔于溪或圃于冈且可否之间不夷不惠中行岂敢疑狷疑狂白眼看他青山老我澷世居然入世方休再道曾封侯万户昔遇高皇　闲来濯足沧浪又种竹千枝朩几章愧能酒能诗陶潜李白亦经亦史司马公羊醉后长歌灯前自舞也筭生平意气塲嗟今日只黒甜一枕快矣吾乡
　　寿孙母龚太君为又学赋
　　问母为谁为姜为陶为尹为班念熊丸早歳孤灯黯黯绛帷当日环佩珊珊俨是经师曾传女诫彤管千秋姓氏看今何在在鹿门深处介子山间　高风更许谁攀喜偕隠萧萧绿野闲况潘舆长侍花前篮笋莱衣长曵庭际斑斓乐且含饴贫能负米岂识人生行路难尤堪羡聴霞觞捧罢春鸟间闗
　　悲秋
　　宋玉言之春女多思秋士多悲况零风细雨乍停还续蛩声雁影到处相随四壁萧萧孤灯落落纵有高懐那处开除非是且登山渉水打马飞杯　醉时屡舞回回看云气漫空白日頽似江魂销罢黯然欲别潘愁尽处如送将归人事萧条天公做作长笑防吟泪暗垂还自问这黄花红叶干汝谁来
　　题位公小照
　　咄尔何人长松之下古栢之间看蒲团穏坐神清落落布袍长褁风骨珊珊一拂一盂不鞋不杖白石如龙草似绵扺多少在恒沙小劫梦泡尘缘　西来踪迹萧然犹髣髴当初靣壁年曾与谁摩顶菩提座下何方行脚舍卫城边辨欲防时心将安讫春緑秋红自在天人只见有茒庵方丈片席青莲
　　恭展先慈遗照示舍弟初子
　　跪展遗容伤哉吾母如见当年忆含毫想像桐花下整衣端坐萱草防边堂上含饴堦前舞防十载悲欢髣髴间儿偏愧愧霞冠鳯帔何日重添　思量经几团圞叹忽地音容便渺然痛临岐针线行时宻宻隔江烽火病后恹恹寥落倚闾仓皇避地衣带盈盈判各天还慰藉有朝温夕省嗟仲能贤【服官刑曹止两月而先慈讣至后竟以他累坐废未受勅封】
　　贺新郞
　　往事
　　往事卿思否十年来几嗔几喜相偎相守漫道悲懽如水去提起心头都有卿且置一觞一缶笑防金钗闲指防一椿椿欲说还摇手恐化作皤然叟　何妨愦愦居人后更夸甚笔摇千字胸盘二酉对酒当歌卿试舞长袖离披红澑为卿尽先生五斗醉看诸儿群绕膝待长成五岳容吾走卿好做寻山偶
　　内子买浦氏旧宅一区前有隙地余种梅花三百株因赋示
　　笑指梁鸿妇记当初伯通庑下缟衣相守椎髻短装君似昔怪我年来老丑肯辜负绯桃秾桞何物清寒堪似我与梅花作对差能否人唤作孤山叟　须栽三百罗前后舞春风漫空飞雪暗香堆袖待得花开梅子熟换取东隣美酒再倒田家瓦缶白眼乾坤多少大尽蜗头冠葢相趋走君隠矣吾何有
　　十月几望顺徳署中与诸公醉后看月时余自七夕后往句曲至此凡四阅月矣
　　今夕斯何夕又一度月当三五团圞时节短髪飘萧清影下添郤露凄风切还自笑轻衫蝉翼多少炎凉都歴尽旧腰身錬作氷霜骨何用补貂裘黑　懽然相见怜相别漫指防银瓶索酒臣能一石太守清狂应不改豪兴吾徒犹昔休只把唾壶敲缺醉跨痩驴何处去盍归乎浪舞冯驩鉄且再看沧江雪
　　读西寺赵呉兴所书虚照禅师塔铭
　　屹尔蹲空碧手摩挲碑高几丈大书深勒桞骨顔筋争胜外别有呉兴笔力看何似簪花风格人待文传文孰待待行间珠玉淋漓墨天下寳应同惜　惊如风雨挥毫夕堪想像银钩鉄画腕随心得舍利光明同照耀一片大千虚白曾经几露防霜迹师弟名声相上下问今朝谁搨虚舟碣骨朽矣人犹宅【虚舟系照嗣亦有集贤学士王思亷所撰碑铭而照碑为翰林承防陈庭寔所撰以呉兴书法独传】
　　摸鱼儿
　　送春
　　怪当初春来何意今送春归何处游丝绕地漫天絮顷刻莺花无主留不住那复管黄鹂啼断斜阳树筭谁相顾只纨扇儿郞红衫小女饯郤东郊路　从今后总任梅黄杏紫别换一畨风雨牡丹亭畔梨花院也自锦围玉聚空延伫长冷落王孙寳骑笙歌墅此情休防羡蝴蝶颠狂花间栩栩不问伊来去
　　绿头鸭
　　端午
　　趂晴明恰正是女儿佳节双双姊妹相携倩娘梳牡丹新髻邀郞着杏子单衣玉蠒新裁红绒细嚼金钗押衬石橊枝人都道内家妆束别様风姿　莫迟疑綉旗画檝逄逄饶鼓来时被花遮帘前烦恼惊人背后矜持又何处清讴檀板一好风吹酒后三弦歌防十番【叶法】谁家浪子拥妖姫忙廻避荡舟归去说与郞知
　　十二时
　　送史庸庵赴补北上
　　先生那得高眠也且为苍生一起正五月嫩晴天气门外栁浓波翠两载朱幡三年黄绶总是心如水骊唱罢琴鹤萧然欵乃扁舟月色江声相倚　最牵情归来曾赋几防鹭朋鸥伍白社清吟兰亭高防事事闗人意看纵横斑管乌丝疎狂余几　喜今朝柔乡翠国别有一番风味月防笙箫风前兰麝望里神仙侣只高阳旧伴醉踏渔舟归去
　　玉女摇仙佩
　　寿巢仪部兼山先生六十
　　天衢贵客粉署仙郞未老拂衣归去新制荷裳才成小筑恰在白云深际看门前流水并楼头明月萧然佳致更说甚野间绵蕞殿上歌呼叔孙典礼好白眼科头藤杖芒鞋山颠水际　更有井公园客金粟洪厓笑语从容聮袂五夜鸾箫九霄笙鹤人世繁华无比怪婚男嫁女把向平早歳良时轻弃问先生逍遥五岳旧时都养容吾执御两不负有巢家世黄熊裔












　　十五家词巻十七
　　钦定四库全书
　　十五家词巻十八　　　　　　休寜孙黙编陆求可月湄词一
　　序文
　　温和生而花间作刻羽引商李晏出而草堂兴谐声依咏淮海漱玉倡温丽之防言稼轩放翁极雄豪之变态投袂而赴节咏歌朝庙之端比事以属词怅别都门之外管弦所协作者掇腴搴芳词令斐然聴之惊心动魄洵元音之鼓吹衍乐府之源流近代而还指不多屈用修元美几同秦桞升堂徴仲眉公亦比欧苏入室张右文纂图谱恰在冺絶之日钱功甫辑词华适丁散佚之年各出新声俱标艳体多有縁情雅作寜为累徳防词碧云红叶之章共推扬于文正杨花谢桥之句犹许可于伊川葢假物而行吟实贤者所不免未可呵为蜡屐奚容等若雕虫仆解绂偷闲读书懐古咏緑肥红瘦不觉魂销吟残月晓风能无技痒爰寻声而按谱遂累句以成编托景言懐或縁感激而归旷逺逢时揽胜或因欢冶而起悲愁卉蕋涉趣于朝昬虫鸟争妍于逺迩假闺房而矢咏岂曰淫哇望古昔以具言敢流愤激风云月露尽入笔端尹吉姬姜俱供词料写生体物未造语入微惜别徴歌将深情如诉厥类既广为调良多翰墨怡情窃愧短辕之犊声歌娱志犹贤长日之棋借以消忧用兹捐忿随时铨次间多先后之殊辨物成章弗别短长之体诚知蓬垢自喜未窥倾国之令姿然而瓦缶杂陈或当拊髀之雅好情词剌谬倘蒙一顾于周郎教诲殷勤愿贶百朋于陆子庶乎挈防蛙眢井得窥苍昊之全转尺鲵蹄涔获识江河之大敢云虀臼聊备刍荛
　　清平乐
　　催春
　　忙呼百舌来报芳菲节黍谷邹阳吹律切早晚菖蒲绾结　五原消息嫌迟赭鞭行令无私青帝重来巡狩翠华芳草天涯
　　中兴乐【第一体】
　　立春
　　寳骑迎来日载阳东郊瑞绾晴光土牛畔野老话农桑洞庭春色黄柑子梅园里五辛盘举斟酌处景初长唐多令
　　元日
　　四始转芳洲三防启孟陬献椒花颂出妆楼聚饮屠苏谁最少添一嵗更风流　阊阖在螭头衣冠拜冕旒赐醁白兽樽浮朝罢金莲花炬散曽记入火城游
　　诉情近
　　人日
　　入春七日便觉韶光轻转梅花飘雪帘栊桞色弄晴庭院多少竹房松坞野店山桥早听仓庚啭　闺情倩防翦桃花人面屏风金箔帖遍教谁见登楼盼知伊思发花前隔防闗河乡县写尽鹅溪绢
　　金缕曲
　　试灯夕
　　洗出新春月正竹架松棚逼近上元佳节巷陌笙歌香暗度望见髙楼残雪启绣户藏灯重叠提出锦箱银烛换碧玲珑齐挂雕梁铁斗柄转众星列　玉堂绮宴琉璃澈乍举头瑶天朗净低通藻棁漏箭不催金吾醉侍女频添鸡舌且一任兰膏明灭未过传柑三五夜尽灯花开个同心结初试起水晶热
　　霜天晓角
　　元夕
　　新正月半皓影连云汉偏閙六街灯火好月无人看喧阗箫鼓乱旦旦如何旦归坐小山梅下香茗几人清玩
　　传言玉女
　　元宵独酌
　　巷陌如云尽是冶游儿女斜阳初下看烟含苍屿银蟾皎洁第一团圞时序漫寻良友且斟芳醑　满院梅花竹兼松对蜡炬嵗寒三友胜广寒仙侣家童报道门外烧灯如许冁然防首擎杯无语
　　玉漏迟
　　元夜有懐
　　姮娥清镜满良宵偏称烧灯爲寿到处笙歌五夜明如白昼火树星桥不防更寳马香车驰骤真辐轃贫家隘巷下机抛绣　何如试鼓狂生着单绞岑牟扬捶恐后三防渔阳四座尽倾节奏今日风流名士想惟有传柑依旧聼玉漏低徊汉书时
　　河传【第八体】
　　元宵风雨
　　上元风雨补天何处一街春水玉楼深宴设洞庭柑子明灯影里　山棚湿透殷红紫羞簪珥闲杀寻灯履广寒宫云影中空蒙无桥驾防虹
　　摘得新
　　闰元宵
　　闰孟春喜见月重轮青藜双照我读书人一年两度正月半踏歌频
　　念奴娇【第三体】
　　花朝
　　中和过了又花朝清霁无边烟景水緑天青归雁喜风暖一湾渔艇嫩桞园亭新蒲池馆寒尽松筠岭楼台初启晓来翠袖轻冷　堪爱细草芊绵踏青丝履转过秋千影暗祷封姨休折损秾李绯桃红杏上苑金鞍后庭玉树都是神仙境芳菲擈蝶为谁良防驰骋
　　惜分飞
　　上巳
　　溱洧遗风多芍药好订兰亭春约曲水流觞酌因修禊事看鱼跃　匝树花芳莺语乐鬬草东风池阁可有金人落水心长剑淩波托
　　桞稍青【第一体】
　　寒食
　　细桞生烟夭桃吐火寒食春天茶灶停炊熏笼罢热冷落榆钱　佳人争戯秋千飘荡处依稀半仙一骑红尘九门鱼钥乐事无邉
　　玉女揺仙佩
　　清明
　　官场蹴踘禁院秋千处处乱红轻緑楼阁蓬瀛山河锦绣无数冲花骑竹极望烟盈目尽新钻榆桞早传宫烛知多少王第宅薄暮笙歌宴饮金谷舞试踏青鞋越艳吴娃湘裙六幅　昨日燕泥湿透桞絮飘迟春锁一天霡霖思妇梦回行人魂防红杏村垆酒熟更喜逢晴燠竞嬉游陇上墦间风俗看一路纸钱飞蝶杜鹃染泪淡妆浓抹娇声哭归家儿女灯前簇
　　送入我门来
　　端午
　　剑倚苍蒲虎牵白艾清尊满泛雄黄四海天中千古号端阳刚刚五月逢初五近短至书云夜渐长能续命多少纒绵防缕沐浴兰汤　信是懐沙堪吊飞鳬一时竞渡泽畔悲凉今作欢娱谁断汨罗肠红裙妬杀榴花色看眉黛凝萱草夺将笑粉团角黍小弓戯射中者先尝
　　贺新郎【第二体】
　　闰端午
　　记得逐龙舟甚枝头海榴花蕋重开如簇绣户佳人擎防线艾索垂垂金屋再一度兰汤早浴新様钗符双鬓满聼溪头十里笙歌续解菰黍连昌歜　灵均休向欧回哭喜今年五丝楝叶两畨风俗料想骚魂千载下波底不愁枵腹何须怨龙潭蛟谷只有蟾蜍和蝎虎恨羲和置闰心何毒两月里偏相捉
　　巫山一段云
　　端阳值雨
　　雨洗江心镜无阳午不端暂将飞白扇盘桓榴大湿生寒　受水烹枭易扬鞭躤柳难葵花向日示人看祗是寸心丹
　　金人捧露盘
　　七夕
　　孟秋天将月可怜宵看银河乌鹊塡桥黄姑无赖不容天女织鲛绡琼楼玉宇金风起离恨初消　笑人间陈果求蛛网望云霄薛瑶英连理花飘流星未坠深闺争喜得蟏蛸庭中栁子多文藻借景逍遥
　　离别难
　　闰七夕
　　厯正巧弄牵牛颁他两度离愁叹痴人不解羡欢娯得再那知今晓别防桥头音信絶银河濶平添几尺泪波流　双七夕支机石离别难霓裳比昔増寒重奏于阗乐频驾临风鹊曝衣乍展先干良防速依然独玉梭金镊暂盘桓
　　卜筭子
　　立秋
　　暗里送秋光不管愁人怕偶向梧桐树底行一叶当头下　风起小池寒露湿莲房卸引勤当年旧性情无数悲秋话
　　殢人娇
　　中秋
　　飞镜当空万里无云高挂绿粉湿愁天易化繁星退避更三星低亚凉世界一片水晶无价　云际鸾车山头鹤驾折桂客望姮娥嫁楼台白玉奏霓裳初罢明入画恐博望浮槎下
　　栁梢靑
　　闰中秋
　　云外天香月中桂子又做中秋一曲霓裳三声玉笛两度嬉游　披衣不用登楼但花下诗筒酒筹恐似前畨金钱散落醉里谁收
　　水龙吟【第一体】
　　中秋雨
　　广寒变作阳台朝云暮雨姮娥隐羽衣霑湿霓裳罢舞桂花香冷水涨银河烟迷玉天悭佳景总明皇欲试天师幻术恐路断金桥引　天柱如何得到赖知微携尊同饮风生屐齿月圆谷口清辉满岭瑶席当空琼巵行露斗横参近怕归来又是滂沱靉叇闭门高枕
　　念奴娇【第三体】
　　中秋无月
　　平分秋色正年年此日中秋佳节欲向姮娥相问讯爲甚今宵无月掩尽银蟾深藏玉无处慿圎缺繁弦急管暮云推起千叠　纵有江上涛声天边桂子冷落何须说乐事赏心还亏得筵上酒杯频热愿学长鲸千川一吸醉上清虚阙琼楼玉宇谅清光不曾灭
　　齐天乐
　　中秋泛舟
　　兰桡六幅秋防锦江上商飚清冷茶灶烟轻笔牀墨淡泛宅浮家风景鲈鱼切粉兼莼菜萦丝推篷小饮桂魄团圞广寒宫里天香近　武夷君在何处想云裀宝座幔亭峰顶按节观涛乘流弄月银汉无声高迥风和浪静任珠露横空金波千顷此夕中秋水仙能管领
　　醉红楼
　　重阳
　　今年风雨让重阳雁初飞菊正黄携笻直到钓台傍登眺处尽秋光　科头长啸髪苍苍任风起亦何妨望断白衣归小径成独坐启南牕
　　江城梅花引
　　九日雨
　　一天风雨菊凄凉近重阳竟重阳咫尺东篱径湿锁寒香谁趂白衣蓑笠至同携手开柴门泛羽觞　登高不得望高冈佩绛囊甫迎凉项羽台边空戯马断雁无行更向楼头置酒擗羔羊桓景家中鸡犬乐休出戸笑仙师费长房
　　防绛唇
　　小春
　　日瘦风轻小春天气如春乐梅花开了香满珠帘箔橘绿橙黄只道氷霜恶人不觉明朝上苑花底张油幕
　　千秋岁引
　　冬至
　　亚岁书云黄钟应律绣线新添五纹刺南来晷长视八表西倾漏短名三极动葭灰悬风炭闭虚室　迎福履相遗贵戚听乐奏钧天纯绎万国交章贺元厯天心自然生剥复羣阴那许长充塞一阳巾八音舞豆糜赤
　　迎春乐
　　除夕
　　桃弧棘矢悬螺首明日饮屠苏酒椒花颂献藏钩手拌一岁今宵守　又早记年华挿栁恰半月星回南斗爆竹新年消息雷动三更后
　　杏花天
　　初春
　　迎春帘幙重重晓乍扑面东风寒峭霜花雪树关山道转眼王孙芳草　园林里新莺小小屋角外游丝袅袅红楼从此风光好齐约秋千防早
　　画堂春
　　春日
　　一帘花影弄新晴流莺飞过身轻水沉初烬梦初醒无限春情　栁外高楼掩映桥头野水空明寻芳何处踏歌声翻惹愁生
　　鹤冲天
　　春暮
　　莺掷柳燕衔花撩乱到山家狂歌乌帽任欹斜把酒聴琵琶　酒多少愁多少酒醒才知春老对花举酒向东皇春去爲谁忙
　　行香子
　　春晓
　　角枕齐齐锦帐低低傍温柔梦醒还疑和风吹面朝日穿帷正蝶儿舞莺儿语燕儿啼　独坐牕西嬾下楼梯楚天遥草色萋萋轻烟未散绿暗芳堤看青门外黄尘起紫驑飞
　　梦扬州
　　春晩
　　好春华却装成芳草天涯庭下帘前惹得心事如麻更孤立临风无语落红轻防牕纱呢喃燕衔泥罢差池又向谁家　连日曾驱犊车看娇鸟成羣呖呖啼花妙舞清歌断送春色堪嗟漫天飞尽伤心絮朱阁扃泪眼难遮可能把明春丽景今岁先赊
　　如梦令
　　春夜
　　芸阁灯残人静睡鸭香销灰冷独坐不胜情牕外月光千顷佳境佳境更有梅花弄影
　　鬬百花
　　春夜不寐
　　欹枕浑无心绪愁杀春天难曙画帘清月光斜官舎寒梅香度囘想当年阁上藜火初红掌底笔花方吐半榻闻鸡处　五栁当门秉烛曾消酒赋风岩月岫梦中愿寻归路何事今宵黄防被里扶头只聴闽山钟鼓
　　惜分飞
　　春半
　　游兴春天何懒惰能得花朝几个若要春愁破移春槛里开筵坐　燕燕莺莺啼向我满院栁眠花軃昼夜寻花卧春光一半休闲过
　　蝶恋花
　　春晴
　　露槛风床珠玉散石燕飞囘天上金轮见雨洗春天应好看新蒲细草清江岸　几日不游春已半趂得初晴重整青油幔赠芍采兰溪涣涣红妆扇底桃花乱
　　沁园春【第一体】
　　春雨
　　杨栁垂堤葡萄上架春满南塘却和风习习轻云漠漠知时灵雨乱下髙唐鬬草王孙踏青娇女湿透花氊对夕阳开筵处有蜻蜓上下燕子颠狂　溪头双宿鸳鸯喜春涨平添近晓牕更园林无数树头红冷枝间白嫩洗尽残妆好把金壶早沽美酒雨后看春上野航偏成对是蝶儿轻粉蜂子新黄
　　天仙子【第二体】
　　春寒
　　春山歴歴春波浏青衫白帢随春走无端几日雨兼风生僝僽新花栁庭前帘下常垂首　双袖了搊筝纎手冷透了调鹦素口金猊空爇水沉香寒时候愁时候杏花村里沽村酒
　　女冠子【第四体】
　　春雪
　　风光堪爱青天上彤云无赖迟悮了酒缘花债红桃翠柳芳菲转眼东皇顔色改玉屑天山满飞甲龙初败看青楼朱幌凝妆少妇光生银海　更燕子休巢莺儿裹舌不似三春世界骑驴客杏花村外浅斟低唱帐下将军翻自在学士风流细烹茶清闲潇洒把前朝畱下双柑斗酒围炉相对
　　少年游【第四体】
　　春郊
　　沙暄野润柳眉花眼并作十分春翠袖飘香红裙映日陌上看如云　不晴不乍寒乍暖芳草借花裀人醉玉楼马嘶金埒薄暮转城闉
　　越溪春
　　春景
　　彷佛河阳春事好开遍满城花绣鞍金勒繁华子傍大堤拨尽琵琶士女香罗儿童竹马闲踏桑麻　讼庭树树栖鸦玉烛庆年华有时习家池上一醉六街拍手諠哗争笑山翁真醉倒落日接防斜
　　庆春宫
　　春闺
　　荳防梢头丁香枝上撩人一片春光懒绣文鸳闲听百舌猛添旧日愁肠章台杨栁东风暖袅袅初长红顔夫壻逺戍功名空老沙塲　金闺花貌堪伤锦帐三年玉筯千行碧海银蟾雕梁紫燕春宵同守空房鱼书雁帛封题了知有谁将萋萋芳草连天逺近直到渔阳
　　诉衷情【第四体】
　　踏青
　　宝鞍金勒晓苍苍各爲踏青忙隔花鸟声频唤随地是高阳　歌一曲酒千觞送春光莫敎好景等闲负却回首情伤
　　西江月【第一体】
　　鬬草
　　镜里鸦黄新防屏前凤管俱停分曹覔草背人行穿入花蹊柳径　小小榆钱堪拾纎纎芹叶初生袖中拈出欝金茎使尽聪明心性
　　燕台春
　　春兴
　　城阙九重山河千里烟花分外便妍舞榭妆楼何人闲过春天鬬鸡走马争先看玉河桥畔鸣珂穿栁刺梅园里弄管调弦　京华旅食紫陌红尘春衣典尽酒舎因缘新丰羽骑官家校猎城边灯火归来绕鞍鸡兔满臂乌鸢谩高眠试聴邻家笛张宴畱连
　　锦堂春
　　春怀
　　草上轻风乍暖花间日影初长粉墙露出秋千架墙外有垂杨　莺语对人宛转燕飞穿幕轻狂昨宵做得还家梦早起赋山阳
　　江城子【第四体】
　　春感
　　亭臯十里拾残红落花风暖溶溶记得年前沽酒画桥东憔悴今朝囘首处烟草乱緑杨中　香车宝马绮罗丛恨匆匆隔帘栊望断暮云春树万千重那有天边青鸟信慿一枕梦魂通
　　南乡子【第四体】
　　春情
　　晓日满三城春水如蓝拍岸平架上酴醿开也未轻轻随意寻花独自行　竹径露华凝啜茗焚香一味清卷起画帘招燕子生生又听黄鹂第一声
　　南歌子第【三体】
　　春思
　　柳眼摇新緑花顔发早红桥边油壁易相逢那数繁华撩乱大堤东　醉客清明酒吹人上巳风几番清宴碧湖中如今山居寂寞与谁同
　　唐多令
　　春懒
　　紫燕啄檐牙游丝袅落霞科头立独倚牕纱底事今年无好兴常闭戸日西斜　闲杀陌头花空畱金犊车哦嵋老只在东家识得嵇康真是懒但携手话桑麻
　　破阵子
　　春愁
　　门外落红飞尽枝头杜宇声多料得春光难久住忍放筵前金叵罗伤心红雪歌　咫尺上林燕防暂时小苑婆娑买得青山开别业花谢莺销奈若何烟霞偏坎坷
　　临江仙【第七体】
　　春怨
　　宦海浮沉多岁月归来三径看松筠东风何事苦辞人窥帘莺与燕相对也酸辛　种得牡丹根未老敎成歌舞曲初新蝇名蜗利不沾身如何愁病里虚度一年春
　　二郎神【第二体】
　　春恨
　　桃花开日有一个内家妆束看几叶春衫半钩罗袜兰麝浑身馥郁庭畔珊珊环佩响恁撩乱憨容堪掬便杨柳蛮腰樱桃素口伴人幽独　眉蹙如何云雨高唐归速聴杜宇声声香魂不返冷落今春板屋弦管轻风毺凉月无那惨红愁绿黄泉下轻把人人断送百身何赎
　　凤衔杯
　　春病
　　昼掩重门愁自语前春不似今春苦任隠几慿栏支离憔悴浑难住看病骨如风絮　断肠天销魂雨甚无端恼人情绪纵栁下花前一时没个安排处向梦里寻欢去
　　青衫湿
　　春别
　　萋萋南浦无情草何事满天涯等闲催得王孙逺去甚日还家　徘徊岐路风前系马台下停车除非醉后难开双眼省了嗟呀
　　小桃红
　　春游
　　日暖亭皋緑桃李浑如簇歩屧寻春一行红粉香车金犊更前村窈窕旧当垆正瓮头初熟　独酌杯行速醉倒青山足待得醒来归鸦满树疎星射目恐明朝阴雨陡然来倩谁人秉烛
　　倦寻芳
　　春旅
　　轻衫初试小扇初摇赏花时候美景良辰翻作天涯奔走愁聴莺啼窥燕舞关河落日频囘首甚今春向风尘碌碌两眉空皱　记当年赏心乐事栁院花房约伴携酒一曲高歌常得舒顔开口今日凄凉谁共过千红万紫偏如绣却连朝看青衫泪痕重透
　　西江月
　　春雷
　　半夜雷车惊蛰初春雨脚穿江梅花应已满山香急驾兰桡画桨　一带青山如沐半湾緑水停航白云渺渺雪茫茫明月天连纸帐
　　锦帐春
　　赏春
　　鸦散垂杨马嘶芳草看万戸千门初晓趂晴天携好友共寻花聴鸟玉壶提了　缭绕沙隄喧阗池沼论美景人生多少凤箫声金缕曲劝当杯欢笑玉山齐倒
　　木兰花
　　惜春
　　日迟迟风袅袅满院莺声啼不了梅似豆柳如绵枝上好花吹又少　歩芳园临小沼春去今年何独早送旧恨接新愁只恐容光容易老
　　河满子【第三体】
　　伤春
　　淑景朝朝易过啼痕面面争流寒食清明都去逺风光煞是难畱苑外落红万防伤心莫上高楼　杜宇唤醒午梦垂杨绾住春愁怪底年年当此际教人蹙断眉头説与东君知道问他还忍归不
　　黄莺儿
　　送春
　　落花飞絮随风乱轻暖轻寒绿栁红亭芳草无人凄凄江岸见燕翦试雏飞蝶板寻香泛多应春去难畱争向天涯殷勤遥饯　分散来日信传梅归日风吹栋千山云外烟景清和伤心水流蔓叹少妇晓妆楼游子都观一様梦绕阳关生把多情骗
　　凤楼春
　　初夏
　　帘幙昼阴阴绿满庭心懒行吟仓庚睍睆带春音穿戸对对相亲想是春光去不远向花下追寻　漫开襟玉局瑶琴栏杆遍倚闲愁闲闷困人天气难禁风动虾须蔷薇香透小园林北牕休啓梅雨霪霪
　　谢池春【第二体】
　　夏日
　　石橊花下看日影知亭午湘簟展层波纨扇随金麈帘卷薰风透坦腹堪清暑检茶铛添香缕小童睡去乳燕窥朱戸　从容潇洒坐一刻怀千古娯客旧诗书学语新鹦鹉幽梦羲皇上五栁随风舞竹初长莲未吐池塘绿浅亏得前朝雨
　　忆秦娥【第二体】
　　夏暮
　　水亭空荷花灼灼愁薰风愁薰风新凉一枕渐上帘栊初生萤火光融融夜来几防随西东随西东轻罗小
　　扇乱扑花丛
　　风中柳
　　夏晓
　　听罢鸣鸡又见风敲翠竹启纱牕朝光四屋滂沱挥汗待兰汤早浴喜书童煎茶正熟　磅礴解衣难得氷一服笑行车侵晨辘辘浇花出戸倚徧药阑几曲看枝头茉莉如簇
　　鹧鸪天
　　夏晩
　　荷叶田田小院阴云峰才散碧沉沉山堂送日西倾尽净坐莓苔弄素琴　蚊作市鸟归林避风浴罢敞衣襟芳樽初试蒲萄酒枕上青奴伴醉吟
　　长相思
　　夏夜
　　着轻罗脱轻罗邀月倾杯夜若何搔头好放歌　对姮娥问姮娥桂殿清虚冷气多星桥有路麽
　　醉落魄
　　夏夜不寐
　　星稀露重风吹院外芭蕉动城头铃铎声相送薄醉还醒渺渺难成梦　纸屏石枕何人共旧愁未了新愁壅多情好月穿牕缝起坐牕前长笛无心弄
　　醉春风
　　夏日飮归
　　月出天如曙雪巘笙歌度叵罗初放小风来去去去杨柳桥头葡萄架下一身清露　手捏齐纨素醉眼开云雾晩妆茱莉满街香住住住试看娇娥纳凉小坐拈花频顾
　　醉桃源
　　夏日闻莺
　　穿花蝴蝶满庭飞双槐绿正齐如簧莺舌再三啼惊闻出绛帏　梅子熟荳花肥春光去几时暖风吹老郁金衣喈喈何处栖
　　捣练子
　　酷暑
　　寒氷竭火云升空坐山亭并水亭摇尽齐纨挥尽汗无由赤脚踏层氷
　　醉蓬莱
　　夏日游湖
　　看遥遥北渚潋滟清光炎蒸不到緑舫轻摇向绿杨停棹红藕香中开怀散髪好临波长啸语向奚奴清闲执事笔床茶灶　试望蒹葭离披湖上荷叶荷花亭亭窈窕沙鹤溪禽劝擎杯一笑不用弹弦何须吹管听渔家小调落尽红轮疎萤几个又来相照
　　望海潮
　　夏日观荷
　　若耶一曲西湖十里何须太华峰头翠叶田田红妆冉冉六郎近日娇羞玉井藕香柔更淩波歩歩窈窕清幽越女呉姬采花轻泛木兰舟　水宫仙子遨游任飞来飞去野鹭闲鸥带月夜舒迎风昼巻汉家别様风流绰约待凝眸趂良宵美酒醉赏消愁莫待红衣落尽对高秋
　　烛影摇红
　　夏日采莲
　　雨洒横塘芙蕖朶朶娇含露轻衫窄袖上兰舟摇荡花深处翠盖相牵休住听歌声更寻前路风生柳下日落溪头红妆徐步　撩乱心情对花攀折都成悮碧天新月动波光恰似催归去手把碧筒四顾酒须沽酒家难遇船头斜转拨剌一声鸳鸯飞过
　　踏莎行
　　夏夜露坐
　　露坠紫髯风吹白面清凉闲却桃花扇新蝉噪柳不曾停疎萤绕竹时常见　月共追欢影堪作伴金尊在手何须劝庭空漫爇水沉香醉来欲展蕲州簟
　　减字木兰花
　　夏日纳凉
　　火橊齐吐趂手亏光能却暑云树迷离赤日当头总不知　残书数巻展着桃笙消昼倦兴味萧疎似幅滕王蛱蝶图
　　渔家傲
　　夏晴
　　牕隙日光圆似镜垂杨洗尽春情性枝上鸟声都不定人寂静单衣脱帽穿花径　戏着小童敲石磬靑苔满地沾泥泞茅屋常关栏独凭须相迎袈裟风动花相映
　　菩萨蛮
　　夏雨
　　远山阵阵阴云起芭蕉声碎愁人耳阁外小溪平溪罢采菱　碧山空对面白鸟飞还见恼乱野人家风吹处处蛙
　　系裙腰
　　夏寒
　　蔷薇开谢麦秋天那堪风雨连绵前朝初试罗衫好到得今辰又难耐晩风前　槛外荷花抽嫩绿新叶大总如钱鸳鸯一对浑防冷尚宿池边看双戏处碧波圆
　　绣带子
　　夏郊
　　梅雨乍晴天陇上麦渐渐是处绿肥红瘦血泪湿啼防玉勒锦鞍鞯章台下醉拂金鞭东门綦缟轻翻罗袂
　　一晌畱连
　　生查子【第一体】
　　夏景
　　人静绿槐天防检轻罗好莫放画帘垂乳燕双啼早琴韵奏南薰日斜犹未了囘首看茶铛一缕清烟袅
　　八六子
　　夏闺
　　看墙头前朝李树桃花断送风流但枝上鸟惊朱槿池中鱼戏青苹薰风满楼　多情望断牵牛早起独开绣帐夜眠谁共香篝孤负却牕前一床湘簟夏日原长今年觉短更兼小胆空房易怯脩眉照镜生愁瘦堪忧腰肢不待高秋
　　浣溪纱
　　夏兴
　　丛槐满径野花香乳燕惊飞出画梁氷肌玉骨自生凉鹊尾炉中灰未冷水晶箔外日偏长浮沉李坐匡
　　牀
　　小重山
　　夏怀
　　五柳阴阴罩小牕梦囘残巻尽对斜阳谁家河朔共飞觞销愁处渔唱满沧浪　重坐竹方床七轮丁缓扇进风凉惠山泉煑紫茸香看新月影落郁金堂
　　雨淋铃
　　夏感
　　卷帘开幕下堦穿径搔首寥廓薰风处处吹面今朝何事此心冷落叹息东流往迹正难禁寂寞念天生吾辈情钟蓬山万里成离索　花前月下须行乐却无聊望断西飞鹊一杯酒醒任羲皇解不去心头恶散髪披襟待要説与北山猿鹤怕草堂勒字山灵怪我多情错
　　苏幕遮【第二体】
　　夏情
　　画帘低人语悄杨柳枝头送得薰风到出水青青蒲叶小荷葢高擎下宿鸳鸯鸟　日衔山月印沼隠隠轻雷防蝀西升了疎雨无声微着草睡向方床几防萤光早
　　夏初临
　　夏思
　　日透丛槐蝉鸣高柳碧纱牕戸风生玉骨清凉迟迟午倦钗轻含愁斜倚银屏看双双蛱蝶多情黄金槛外湘妃帘底不耐闲行　梦沉寒玉灰冷炉烟金针闲却绣线飘零粉慵朱嬾台前鸾镜空明泪眼盈盈伴孤眠朝燕昏萤甚炎蒸追思往事意冷如氷
　　满江红【第二体】
　　夏怨
　　蝶粉蜂黄才过了牡丹天气朱槛外石橊红绽照人衣袂芳草堤边鸦影乱垂杨岸上莺声碎正新裁纨扇手中携槐阴憇　花已落门空闭常禁受愁滋味更雨意云情许多无谓搔首看天防日午引杯独酌难成醉到不如重到北牕前昏昏睡
　　钗头凤
　　夏愁
　　珠帘箔金跳脱避风台上罗衫薄炉香烬园花陨一同冷落梦魂难近恨恨恨　思绰约増离索象床绣枕浑如昨人瘦损衣寛褪花晨月夕泪珠偷抆闷闷闷
　　乌夜啼
　　夏恨
　　鹦哥尚唤琵琶晩风斜记得年前同坐碧牕纱　箫巳断人不见向谁嗟栏外那堪茉莉又开花
　　谒金门
　　夏病
　　春乍去畱得一天飞絮寂寞眼看肠断处能经几朝暮鸟归来初乳消瘦那知如许无赖杜鹃啼更苦催
　　愁来院宇
　　夜行船
　　夏别
　　烟柳河桥无数才折得泪痕如雨人生偏是别离多梦飞南北东西路　念相守又几经朝暮天涯外任君游去但愿秋来不寐时也念人相思辛苦
　　金明池
　　夏游
　　荷净追凉竹深畱客苑里花如迎送啄尽麦英【樱桃也】乌鹊乱只怕闹醒佳人梦买百壶美酒如泉听罢了子野胡床一弄更寒水调氷铅刀雪藕强似笙歌欢纵　河朔人人持碧筒那柳下嵇康萧条谁共接防好向高阳倒褦襶莫作穷途恸奈飞云过雨时来觉诗思无端且偷闲空任折角前村披襟南陌也索醉眠休动
　　黄钟乐
　　夏旅
　　他乡不觉试絺衣潇洒襟怀北牕高卧乱莺飞莫叹山川非故国麦秋梅雨掩双扉　避暑休思褦襶归纁夏逍遥氷心一片客中稀梦到匡庐看瀑布旅吟时学谢元晖
　　婆罗门引
　　赏夏
　　山园槐序绿阴浓处晓莺啼氷弦声动柔荑不觉松风入戸爽气接峰西看清尘辟暑倒揷簪犀　湘帘乍低怕日午梦还迷漫把緑熊簟巻翡翠觞携追凉河朔看雨过屋角挂虹霓纱牕外月满靑溪
　　水调歌头
　　苦夏
　　闷坐苦炎热何日起清凉时时挥汗如雨闭戸懒衣裳总有浮沉李未得氷壶雪峤倦倒竹方床欹枕看图画竟日罢焚香　梦飞瀑思露井慕幽篁渔歌嘹亮不知何处浴沧浪那得龙皮裁扇去覔骊山下榻一任日舒长无奈红尘近心地若探汤

　　十五家词巻十八
　　钦定四库全书
　　十五家词巻十九　　　　　　休宁孙黙编陆求可月湄词二
　　秋蘂香
　　初秋
　　一叶梧桐飘未几日月防于鹑尾白藏正值兰秋美玉露金风如水　琅玕青簟初收起凉来矣招摇西指银河徙天上双星欢喜
　　金菊对芙蓉
　　秋日
　　塞上风云江间波浪兼天接地成秋看皂雕振翮白鹭横洲季鹰正忆莼鲈脍冷芙蓉寂寞渔舟商飇起处谁家玉笛吹彻高楼　遥想白帝城头听砧声急捣惊散沙鸥叹东墙宋玉独锁闲愁晩来大火流西极敢天孙望断牵牛纷纷白月絺衣萝薜更上帘钩
　　望远行【第一体】
　　秋夕
　　耿耿铜壶滴漏长虗空万籁清商揽衣起坐碧纱牕疎萤竹里暗偷光　明月上广庭凉早桂霏微远香晓来斗转动东方西山爽气接兰堂
　　百字令
　　秋晓
　　金天高处渐商风习习吹晞珠露暑气全消庭院静兰室佳人迟寤砌叶翻风檐梧飘树乍展淩波歩新添半臂早凉巳透朱戸　呼婢煑茗焚香疎钟乍歇旭日帘栊度开镜菱花清影瘦好似隔溪鸥鹭试理云鬟淩轻寒掠鬓罢频囘顾一番憔悴未如神女朝暮
　　忆王孙
　　秋晩
　　广庭云汉晩昭囘珠箔银屏向夕开新咏携谁上玉台独徘徊月里声声送雁来
　　梅花引
　　秋夜不寐
　　露花香露衣凉池上芙蓉欲避霜玩清光玩清光何处雁归月明人断肠　疎钟敲醒黄昏醉疎砧敲落黄昏泪漏声长漏声长生怕梦多薫笼闲半床
　　风流子【第二体】
　　秋夜咏怀
　　西风残暑尽斜阳外细雨落虹霓见旅燕欲归賔鸿初动攀银汉杳挂玉绳低乾坤静寸心千古恨孤梦五更啼波起洞庭气吞云梦登山临水远送将归　夜凉堪秉烛筭前事何异瓮里醯鸡最爱白苹南浦黄菊东篱听西堂蟋蟀侵寻岁暮茨菰叶烂莲子花稀惟有姮娥解事畱照深杯
　　清商怨
　　秋夜花下
　　小庭露重花知否睡一溪杨柳月里开尊佳人闲雪藕浴罢香来螓首且潦倒风前残酒疎影依人乌鹊栖
　　枝久
　　解佩令
　　深秋
　　碧梧栖老黄花序歇总羲和无计将秋闰白帝囘车又早是元防乘运叹蹉跎玉关芳信　哀蛩悲砌寒蝉抱叶防飞蓬浑如双鬓前日登高可畱得茱茰佳醖解愁肠且防寒近
　　江城子【第一体】
　　秋晴
　　画帘高卷对秋江敞虗堂过斜阳芙蓉池馆一带碧纱牕爽气迎人山色逺晴浴鹭下双双
　　忆帝京
　　秋雨
　　水云愁锁烟鸿路淹滞上林尺素溪涨少莼鲈天逺多鸥鹭寂寞蓼花滩簔笠渔郎渡　望不见银蟾玉兔更莫辨金风珠露晨井梧飘晩江枫冷惨惔巫峡连朝暮岂有洛神来笑展淩波歩
　　上行杯【第一体】
　　秋寒
　　秋到蓬壶阆苑神仙境容易生寒玉液琼浆倾未巳何妨薄醉捣元霜游素月喜悦香爇绮戸盘桓
　　御街行【第一体】
　　秋郊
　　秋风寒露滋芳草绿满西郊道提壶树底爱新凉酹酒先迎少昊莎鸡催织流萤改火秔稻香生早　班荆不让春光好月里霓裳胜十洲三岛更东臯酿黍南村剥枣渔樵归晩诗书夜读沮溺何曾老
　　賛浦子
　　秋景
　　白露防红衣轻云隔陇飞寂寂梧桐院遥遥杨柳溪看罢落霞孤鹜立残秋水长堤囘首柴门外蝉声落翠微
　　越溪春
　　秋闺
　　渔火江枫钟早动晩色入高楼台前玉镜明如月牵衣坐慵自梳头织锦机边乘槎海上惹起新愁　多时不理箜篌罗幌拥清秋堤上半黄半绿栁树春前曾系骅驑凭仗西风吹妾梦随他直到凉州
　　汉宫春
　　秋兴
　　秋色无涯正蒹葭采采鹭羽飞飞才见开襟楼上露重星低又中秋月转银盘槎客方归潦水静寒潭照影丹枫乱防人衣　对此天清气肃便篮舆乍登胜地追随看他渔舟初唱雁阵初齐陶然共醉语骚人漫赋心悲更待那松间黄菊开时穏卧东篱
　　相思儿令
　　秋怀
　　莫道秋风无力吹起满天云帘外垂杨芳草绿减两三分　燕子不恋斜曛寒蝉鸣向何人无边落木萧萧月中乱打柴门
　　玉蝴蝶【第三体】
　　秋感
　　昨夜纱牕风急画屏几曲乍绕牙牀侍女薰笼彻晓斜倚天香海棠畔吟残蟋蟀莲叶下睡足鸳鸯步池塘满园积翠一榻新凉　堪伤关山千叠素娥奔月青女催霜雁帛鱼书坐孤帏盼尽斜阳感恩私吹笙北里劳梦寐弄笛西羌九回肠辘轳高转井冷梧黄
　　甘州遍
　　秋情
　　良宵永秋气入银屏扑流萤梧桐树下芙蓉溪上有人乗兴坐搊筝　风淡淡水泠泠手持生绡纨扇仰面看双星愁无定醉酒不须醒叹多情悲哉宋玉嘹呖雁南征
　　乌夜啼
　　秋思
　　啼痕宛似幽兰露华残正是相思哀雁呌云端　团扇恨分镜泪向谁弹方寸容愁寂寞倚阑干
　　拜星月慢
　　秋愁
　　烟草催黄风蒲驻绿几阵金飇刮面蛩语猿啼閙幽人庭院漏声永义手瑶堦玉砌唯有阑干倚遍露白天高看寒生翠幔　筭爲欢有红裙轻艳更休道岁月如驰电可奈回首生平苦风流云散入秋来何地消愁叹带移孔瘦骨刚余半又那堪辘轳声声转晨昏不断
　　感恩多【第一体】
　　秋怨
　　眼前多少泪鸿雁知人意强攀丛桂枝皱双眉　池上风帷月帐断蓬飞断蓬飞锦字诗成寄欢何日归
　　遐方怨【第二体】
　　秋恨
　　蝉寂寂雁嗷嗷明月催文杵清风送玉箫青天碧海路迢迢双眉长皱可怜宵　人易老恨难消枕上三声泪江头万里潮疎疎凉雨落芭蕉梦魂何处破牢骚
　　河渎神
　　秋病
　　疎雨洒寒氊西堂欹枕孤眠休文剰骨对高天萧条不比年前　青铜照泪如流霰恼他避人秋燕潘鬓不堪重见加餐何用相劝
　　瑞鹧鸪【第二体】
　　秋别
　　微霜落处唱骊歌遥天愁望洞庭波执手临岐衰栁残阳下瞬息天涯可奈何　欢娯犹记前宵月广寒笑指姮娥何期此日凄凉怕动离鸾操梦应多白月纷纷挂薜萝
　　最高楼
　　秋游
　　花柳市转眼见秋光游兴不寻常波心菰叶沉云黑风中莲子落衣香约同人张翠幙宴高阳　泠泠处子猷堂上竹萧萧处陶潜径里菊须相对莫相防桃花扇举笙方奏泥金带缓曲初长尽流连诗警策酒颠狂
　　高阳台
　　秋旅
　　华髪秋生故园天濶凉飇几日惊心潦倒登台南鱼北雁沉沉听猿欲下怀人泪况城头夜半笳音问前朝何事长亭轻自分襟　巫山巫峡萧森便兼天波浪接地风阴憔悴难堪空闲匣剑囊琴江头枫叶停车看抵来时红杏春深梦中行家山易到隔断闻砧
　　雨霖铃
　　赏秋
　　蒹葭摇月喜金风度暑气初歇暮峰雨后凝紫正鲈脍美莼丝肥滑水榭开筵宴饮向西山拄笏望河汉尚隔微云一带平塘好林樾　酒行莫避深杯罚赛清虚玉宇瑶天阙最宜秉烛莫问银河外斗横参没断续笙歌总把单于小调吹彻叹寂寞思妇含情织锦悲离别
　　昭君怨
　　苦秋
　　十日九多风雨尽是引人愁绪何事废清吟爲秋深两岸丹枫冷落一径黄花寂寞我欲倒千钟向新丰
　　后庭花
　　初冬
　　菊花轻送清秋别霜风烈烈天外孤鸿愁欲雪初冬时节　高阳揽辔隂云结游人停辙橙黄橘绿如春热暗香徐爇
　　望远行
　　冬日
　　十二屏山曲曲遮秋色去应赊黄绵袄子落檐牙岭上北枝花　寒雪霁鹔鹴轻水沉一缕凄清床头蟋蟀久无声那得重看鹤氅行冷逼鸳鸯瓦呵手破香橙
　　万年欢
　　冬夕
　　序届安宁正北郊车马先迎颛顼日短须防永夕遨游继烛暖室重铺绣褥看长短妓围如玉博山内五夜添香殷勤更进醁　更深漏促鸳鸯瓦冷霜华重莫亲碁局玩月无心只是早归金屋何处按歌击筑上云奏凤来清曲忽报道王子猷船冒寒来访空谷
　　丹凤吟
　　冬晓
　　听足鸡声三唱翠幔开时东方初白金炉香烬寒气逼人床箦愁多起坐可怜孤负角枕疎纹鸳衾新色细忆清宵好梦邂逅绸缪防却分判南北　料得此时邸舎也应数尽残漏滴甚日金闺里共调氷重画眉黛寛窄树头鸦起误认雁传书帛慢自披衣牕外望初日惊残魄朝餐空设只念萧关客
　　相见欢
　　冬晩
　　沍寒容易斜阳小春光笑指东园桃李鬭青霜　墐北戸闭西室坐南牕无数归鸦落木半林黄
　　金蕉叶
　　冬夜不寝
　　挑灯奥室围炉坐数更漏铜壶滴破拨尽寒灰兰膏未灭生花大照见影儿一个　手冷无心连夜作好花枝停针无那宻掩牕纱晓来怕有霜风过且自和衣欹卧
　　太常引
　　冬夜咏怀
　　肉屏风外落羲和月姊出银河酒价减些麽裘未敝千钱更多　柔荑乍冻凝脂欲裂短鬓又婆娑玉漏永如何难得曙愁人放歌
　　洛阳春
　　深冬
　　日月枵相防冬深无奈祗须酌酒更重裘看松栢氷霜外　岁暮星终寒大朔风吹籁好畱顔色待新春试预结同心带
　　华胥引
　　冬晴
　　冥久湿后土初干同云飞尽赤凤歌回开炉好试梅花酝应有云物堪书见征鸿成阵背负暄和献金门莫须吝　日淡风微几番疑纱牕春近摩霄羣鹤翅双开畱余润石燕淋漓归后一床残緼社结乌金前溪溪路堪认
　　玉堂春
　　冬雨
　　同云防冻宻雨亷纎飞动寒色侵人正好飞觞凤炭红生共约氊炉防莫听空堦滴断肠　一望江南烟锁飘零病叶黄遥想长安天气高寒处早庆丰年雪片狂
　　永遇乐
　　冬日看雪
　　瑞叶飘零瑶花淅沥旋随风舞暗度南楼寒深北岭圆璧方珪处歌台宻洒僧寮深拥畱得袁安环堵试凭高一舒老眼皓鹤白鹇失素　月明林下梅开山上漫道撒盐飞絮三白虽宜九衢欲冻叹息贫家妇浅斟低唱将军称快不见纠纠葛屦凝望里侵凌萱草压欹柳树
　　一丛花
　　冬日踏雪
　　六花堆积满乾坤一色更无痕但分山水高低处与林庐城郭江村蜡屐扶笻印生屐齿回首失柴门　不知明月照黄昏步步踏瑶琨谁怜东郭先生苦偶行吟露出鞋跟莫笑孙康读书相映不复问饔飱
　　蕃女怨
　　冬郊
　　鬬鸡走狗东郊道朔风吹老傍溪杨夹岸草烟云空绕何时万紫与千红待春工
　　归自谣
　　冬景
　　听蜡鼓一国若狂分队舞金刚力士收南畆　村前村后歌金缕风和煦流连不觉严寒苦
　　贺圣朝影
　　冬闺
　　绣床初放翦刀寒带围寛笔尖呵冻寄书难且盘桓推牕又见蜡梅残镜中看下堦不耐朔风酸叶声干
　　阳关引
　　冬兴
　　蒸裹前朝设迎得防节口脂面药恩光远空悲切念东梁词赋惟有邹枚絶笔吐花庭树不断兔园雪　对四壁僵卧歌一阕看浮生内能逢多少风月且莫耽清酒但许烹茶啜纵妓围成阵不若慕弹铗
　　靑玉案【第一体】
　　冬怀
　　层氷已合关山道望不见王孙草紫塞蹉跎芳信杳月中砧杵霜前刀尺终岁萦怀抱　苦寒不散邹阳老怎黍谷移温早翦防爲花装缀好防桥驴背梁王兔苑远似蓬瀛岛
　　中兴乐
　　冬感
　　却寒帘外六花飞歌台舞榭全迷煮酒烹羔呼妓成围红氷满袖淋漓欲流澌防桥黯惨骑驴何往诗思迟
　　迟
　　一翦梅
　　冬情
　　授衣节后降霜严深下罗帏不挂湘帘依人蟋蟀下牀鸣斜倚熏笼暗把香添　夜长正值一阳潜漏水丁丁愁上眉尖情深赢得瘦腰肢那得梅花索笑巡檐
　　望远行【第一体】
　　冬思
　　睡鸭香残夜似年嘹唳征鸿满天玉楼冻合耸鸢肩剡溪空待子猷船　烧瑞炭拥寒氊几树梅花更妍旗亭酒价十千钱双鬟作阵要人怜
　　声声令
　　冬愁
　　幕收牕闭天喜严寒羲和不暖老柴关白檀灰冷风吹面觉衣单最不堪歌罢酒阑　雪到关山憔悴久不曾还泥涂濡滞客行难天高雁远倚阑干泪偷弹空半床被冷香残
　　塞翁吟
　　冬怨
　　强起凭高望唯有落木寒鸦曝背坐野人嗟远渚乱蒹葭梅花纸帐风凄楼外冷日残霞对短景暖炉重防村酒频赊　堪夸隋宫树宵深翦防游上苑春知放花正晩去江山似画乘清兴度腊藏阄扫雪煎茶扶余贡玉黍谷吹篪寒落谁家
　　杨柳枝
　　冬恨
　　庭前又放欵冬花荡子年年不忆家絶塞应无新厯换空教白髪老天涯
　　燕归梁
　　冬病
　　秋去多时病转添独坐恹恹香销久阁白牙籖梅巳放怕钩帘　少陵药饵憎加减无聊赖月窥奁欲除宿障此情忺须并坐执掺掺
　　连理枝
　　冬别
　　水落河梁浅携手殷勤饯岁寒三友靑靑不改临岐相勉看天涯腊尽又开年莫勾留婉娈　别泪氷双音信慿黄犬空闺添线黑金作社如何消遣遇当垆休典鹔鹴裘盼阳和未转
　　品令
　　冬游
　　氷雪溪山净却引起游人兴软裘辉映暖炉旧防临期重订便上篮舆早防尽三冬景　春花秋镜雪中赏皆佳境况前溪一树梅识得风流情性斗转参横何异罗浮初醒
　　恋绣衾
　　冬旅
　　天上星移节序催叹行人终年不归逆旅严风恶劣把乡心吹得成灰　故园相守风情好坐销金共启新醅邮亭味空留恋独傍徨愁思告谁
　　十二时
　　赏冬
　　朔风初改防节天气寒凝牛斗好宴乐豳风朋酒万宝告成时候田畯筑场农师纳稼上下欢爲寿食黍彘其味宜咸天上虹藏闭塞渐交子丑　驾铁骊雉沉爲蜃麋角解于林薮荐庙尝鱼休敎氷盛冻断渔郎笱合乐师大吹缀恩不弃白叟屈指来黄钟大吕岁暮尽堪消受半夜阳生天心来复至日看长久坐待嘉平过渡江又多梅柳
　　赞成功
　　苦冬
　　冷侵池馆冻彻关山玉尘万斛白漫漫黑貂久敝兽炭新残清威劲气行路艰难　眼前愿得广厦千间帡幪寒士雪霜顔旋调汤饼乍刻瑶环絺衣葛帔破涕爲欢
　　柳含烟
　　赠别
　　花时节聴啼莺何事春风无赖陌头轻送远游旌暗伤情　摇荡垂杨千万树正是离肠断处不如醉倒在旗亭看靑防
　　归国遥
　　饯别
　　杨柳系得王孙金勒否眼底一杯春酒和泪擎在手叹息欢情难久关山又轻走从今一旦别后沈腰终日瘦
　　南浦
　　惜别
　　屏营歧路听无情笛奏骊歌极目遥遥杨柳浓绿满关河试问伤心何事爲临风无计挽鸣珂纵知有后期难分此际哽咽语偏多　叹息年时行乐到如今无那别离何且看猿啼客散寒水又生波从此渐容光瘦减春花秋月怎消磨愿一身化作黄鹄同子出岩阿
　　霜天晓角
　　问别
　　青衫白防今日何爲别满眼轻尘朝雨烟柳丝丝结此恨如何説春林啼百舌只好仰天大笑看明月犹圆缺
　　新荷叶
　　畱别
　　绿栁红亭安排一带离愁浊酒清歌賔朋几日追游临歧近绸缪缱绻泪洒芳州奈何频唤光阴去也难畱执手凄其如何轻上兰舟对景纒绵感君赠我吴钩阳关西去三叠罢谁把筝搊骊歌几曲持归藏在高楼
　　意难防
　　忆别
　　草满池塘正年时执手惜别时光画桥文杏细烟渚柳丝长蜂欲乱蝶初狂都爲早春忙奈寸心纒绵往事无限思量　天涯云树茫茫漫登山临水立尽斜阳雏莺空自啭别燕不成双凝望处九回肠但梦到东墙只索要寻花归去同醉高唐
　　传言玉女
　　愁别
　　凄切寒蝉怎惯向离人噪红蓼堤边接长途浩渺匆匆洒泪何日披云同笑赏心难共良辰孤了　顷刻天涯听阳关愁悄悄丹枫黄菊送骅驑就道频登高处望不见行人杳团圞明月今宵分照
　　接贤賔
　　别思
　　销魂桥上落花红正春雨春风踌蹰野立沟水一任西东　莺莺燕燕空旋绕难畱行客芳踪但愿石尤平地起暂时且共从容酒盈樽人对面听细语喁喁
　　爪茉莉
　　别情
　　挥手登车听愁人陨泪天涯远君行何意绿波碧草都只向长亭防缀须知道不免分离但将玉骢暂系　金尊银烛话绸缪解双佩蒲栁质等闲憔悴鸾箫象板只堪同我昏睡料此情不比悲秋滋味教人无计可避
　　应天长【第一体】
　　别怀
　　黄莺唤起淸明雨一棹烟波从此去梦何依花无主十二屏山遮宿雾　凤孤飞鸾独舞杳杳相思难度欹着枕儿眠处何人知别苦
　　凤凰阁
　　别怨
　　怨才郎薄幸去如兔脱昨朝今日成吴越总有良辰美景难慰饥渴空断送冬裘夏葛　多因佻达孤负深闺蹙頞年年梦里寻生活憔悴处一天愁诉与菩萨止靠着慈悲定夺
　　剔银灯
　　别恨
　　朱戸春风吹透正满目园林如绣嫩柳拖烟新荑承露何事轮蹄奔走风前雨后生受了别离僝僽　陌上金车驰骤处处寻花载酒魂销黯然劳劳亭畔歌罢不堪回首香尘扫否怕迟了归来时候
　　东坡引
　　离思
　　梁间双燕宿回身守空屋那堪梦断风摇竹春来髪曲局春来髪曲局　绿牕几扇湘帘一幅尽日伴人幽独黄昏不觉愁伊鬰夜长空秉烛夜长空秉烛
　　婆罗门引
　　离怀
　　靑靑杨柳送行人南北东西门前征马初嘶慢唱阳关一曲手捧白螺杯不愁君远去但恐归迟　飘然路歧知此意只金徽看取双双瓦雀对对鳬鹥波心争浴便朝昏那有断肠时怎人生惯见生离
　　夏云峰
　　离情
　　路漫漫何事间隔了彩凤脩鸾锦瑟多时冷落愁起无端杜鹃声里催不转宝马雕鞍生受那风帷雨帐五更寒　不堪带缓裙寛倩鱼雁传书远向关山看过春花灿烂秋月团圞香闺愁絶难得潇洒尽情欢试説与驰驱远客应也心酸
　　昼锦堂
　　旅情
　　红绽梅肥绿垂笋折风光处处关情懊恨此身无定泛梗飘萍悔别溪山随马足惭窥鬓影伴啼莺关河远春树暮云时时摇乱心旌　堪惊茅店月青山路多少霜迹鸡声不信神州赤县尽是愁城梦中常作还乡客醒时仍逐众人行须知道负却赏心乐事急问归程
　　圣无忧
　　旅感
　　自古多愁处无如客舎难堪薄情一片云遮面摇落在江潭　杜宇空啼泪血春风不送征骖飞扬防扈今如此搔尽髪鬖鬖
　　喜迁莺
　　旅怨
　　来时路别时人记起便伤神长亭一望一回新桃李十分春　舞袖闲歌喉冷情共水流无尽萧萧孤馆隔平津踏遍化衣尘
　　庆春泽
　　旅怀
　　短笛一声残星几防遥遥旅思难禁落尽红衣半篱丛菊堪寻烟鸿低度绛河高泻千家月下闻砧长安行乐易蹉跎愁到而今　莼鲈正有思归兴记斋东竹篠一醉沉沉惭愧依刘随他坐啸行吟无情双燕抛人去却才知时节秋深向床头预检貂裘细防黄金
　　孤鸾
　　归思
　　天涯回首见满室伊威一池杨柳窈窕文牕重展画眉纎手并坐蜀罗帐底说年来别离长久千种相思消尽紫玉箫双奏　悔从前鹿鹿风尘走向月下花间两眉空皱今日相逢乐比梦中畅否朱楼彩鸾同跨便何异结褵时候莫作长途虎兕把鸳衾孤负
　　解蹀躞
　　归怀
　　惆怅一身轻似叶今朝才住追尘逐浪回思无是处径里一簇松筠眼前半斗良醖差无辛苦　寻俦侣归去来辞堪赋携手披云雾珠帘绣阁风景休轻负爲我语向多情不用瘦减容光双栖如故
　　玉聨环
　　远归
　　玉关迢递分双燕风愁雨怨湘帘巻向百花前喜一旦重相见　今日柳腰花面翻多娇艳春莺催得阮郎来便了却风流愿
　　金人捧露盘
　　有感
　　晩风前朱楼下旧相逢正画桥烟柳丛丛娉婷韵度秋千红粉鬬春风雕鞍玉勒爲伊驻半晌从容　叹轻云容易散琉璃破已成空奈多情李白桃红朝朝暮暮锁巫山十二高峰怀中防检江臯佩惆怅墙东
　　青门引
　　书怀
　　心事眉先觉花里独登画阁正当酒醒梦回时一天风雨才道衣裳薄　燕来燕去无拘缚隔断珠帘箔无端花艳惊目却难遣一腔愁恶
　　献衷心【第一体】
　　述怀
　　叹沧洲行客虚掷年华飘泊处似杨花听墙头短笛城上悲笳离前事追记得泪如麻　湘水岸玉人家梦魂也畏道涂赊问何时纨扇远饷秦嘉眉欲锁肠欲结向谁嗟
　　河传
　　感旧
　　青鞋布袜春去秋来风尘追逐萧条愁损顔朱鬓绿旧欢何日续　长亭握手曾相嘱归须速今日空碌碌雨牕风馆孤宿断肠看涙烛
　　虞美人【第一体】
　　怀旧
　　风流曾看淩波步契濶成孤负迢遥空自惹相思千行玉筯枕边垂怕人知　旧薰兰麝今犹在人隔云山外泥金带子不成双银灯空守月昬黄恨更长
　　感皇恩【第二体】
　　寄旧
　　谁唤两车轮送来客邸欲不愁时又愁起一般好景柳媚花娇无比奈迷离泪眼长如醉　别日偏多归期空拟问何事迟迟至此芙蓉屏下负却几年罗绮玉箫空奏曲人千里
　　师师令
　　春飮
　　杏花风壮村里靑帘飏酒徒结束趂晴光新制就春衫时様画榼提携开步障列高阳池上　绿云清切歌声上对夭桃无恙踏青天气丽人多鬬百草风流荡漾强整接防杯不放醉后回头望
　　望梅
　　夏飮
　　朱明开席正荷香十里槐阴千尺向风亭卷起湘帘好箕踞科头纳凉畱客河朔风流每避暑杯盘狼藉况歌翻水调氷贮玉壶防闻香泽　佳人素妆莹白看醉眠如画纱防笼碧赛广寒宫里婵娟喜琐闼南有银蟾流魄梦醒巫山骤雨过陂塘萧索更移尊痛饮高枕云溪永夕
　　祝英台近
　　秋飮
　　蓼花繁芦叶冷秋色催黄菊秋雨秋风酿得新醅熟斋东竹篠沉吟鲈鱼羮美开尊坐翠帘高轴　清歌促渐看古道斜阳阴阴满金谷白眼青天冷石醉中宿漫言岁岁悲秋百川一吸甚愁事得来心曲
　　满宫花【第一体】
　　冬饮
　　杓鸬鷀杯鹦鹉一簇梅花无王乌程酒伴履霜来醉倒松筠山坞　足冬三防夜五寒卽糟床歌舞杜康城上少氷霜卿相肯畱圭组
　　侧犯
　　劝酒
　　破除万事人生莫放金杯浅游衍向月下花前畱醉眼舞余春雪落歌罢秋波转沉湎应胜似泥涂中冠冕调氷雪藕日日寻芳苑便敎醉卧垆头也是追阮愁对胡姬言赊腼觍鹔鹴裘在百壶堪典
　　粉蝶儿
　　咏酒
　　琥珀生光人人都道琼液是杜康旧畱米汁但三杯欢情浃驱愁无迹把醉乡一路蚕丛独辟　坐醉行歌止容陶潜王绩杖头钱痴人省得喜糟丘千载后风流咫尺逢麴车愿新封酒泉国
　　踏莎行
　　对酒
　　花下巻荷灯前婪尾酒徒事业今如此葡萄何用博凉州我寻醉后无愁地　世界余桃人情苦李一樽滋味真无比若敎半刻叵罗空酒星应笑人痴矣
　　霜叶飞
　　止酒
　　眼花落井长安市仙人何年才醒涎流胆壮麯车多引起持螯兴颂酒德刘伶絶顶啜糟酾屈原三省看骑马乘船又吏部鼾鼾瓮底杀人风景　试问从事郎官靑州鬲县何处醉乡佳境当垆那有卓文君便不须酩酊想千日中山耿耿步兵厨下珍珠冷只索杯翻鹦鹉杓覆鸬鷀萧然对影
　　芳草渡
　　晓景
　　星初落露初收离巢鸟过妆楼被翻红浪独眠愁多少恨何用説看眉头　屏山曲香断续寻梦不思妆束人似病气如秋难相见只独宿涙空流
　　太常引【第二】体
　　晓起
　　温柔乡里怪天明奈树上有啼莺鸳帐莫须惊交玉臂怜欢有情　緑云压枕海棠春色同梦又同醒起听卷帘声问红日三竿未曾
　　凤凰台上忆吹箫
　　晓行
　　店月催鸡桥霜送客半肩行李随身正残星欲没斜汉将沦但好暗中结伴认尔我总则非真长涂里迎人起雾拂马生云　酸辛﨑岖寻路便好梦还家也自无因看东方初白却似斜曛回首长亭短驿都只有烟霭纷纷朝光啓鸦丁几防飞出孤村
　　千秋岁引
　　晩景
　　隠雾孤城兼天逺水一抹微云秋色里红缨鹗随猎马返黄芦雁触渔舟起满江枫几村柳鸟归矣　陇上牧童行迤逦田畔老农歌懽喜共指余霞散成绮开门细看山万叠登楼忽忆人千里坐胡床吹横笛徐烹鲤
　　千年调
　　晩行
　　终日恋迷途见夕阳将下便欲暂停行色酒舎潇洒邮亭未到难解金鞍乱山丛里共征夫催瘦马　鞭梢四指暝色生寒野几处萧寺寂寂暮鼓将打昏鸦古朩此景真如画向溪畔人家坐销良夜
　　丑奴儿
　　夜景
　　丛丛水树南村外望眼迷离新月来时画得仙娥半额眉　翩跹红袖香风细笑语声低纨扇初持敎卷珠帘放燕儿
　　伊川令
　　夜行
　　嫦娥飞镜寒光透溪路明如昼数着行人影瘦高卧如何能彀萧萧吹鬓风骤若教偃仰在山园正歌罢挑灯看绣
　　红林檎近
　　舟
　　落日回船宴片云头上生菰叶波心乱蒹葭响处明荷边鸳鸯乍醒芦畔鸥鹭频惊四面云幔凄清舣棹近前汀　翠黛愁眇眇红袖湿盈盈回眸善睐风流犹弄银筝看芙蓉红透苹花黄润淩波如在画中行
　　少年游【第二体】
　　观雨
　　龙池出雾石郎戴帽雨脚半天生阴云四合遥峰都失指防未分明　洒玉飞珠天弄巧细细落空庭清簟疎帘邀奕罢看花柳湿盈盈
　　东坡引【第三体】
　　听雨
　　绣衾斜倚坐潇潇几番过初时还小后来大敎人醒眼卧敎人醒眼卧　梦魂何苦楚雨师折挫尽淅沥愁无那可怜滴得耳根破漏声都听错漏声都聴错
　　春云怨
　　苦
　　梨花欲雪正海棠初放芳菲时节莽莽天涯江上独立洗残花柳色过水黄莺衔泥燕子碧鹳淋漓响空垤绿草池边青梅树下蛙鼓偏清越　胭脂零落花裀湿更平头鞋子双弯空设油壁钿车去不得向晩西堂滴碎郷心布衾似铁欹着枕头数残更漏杨柳芭蕉愁絶
　　清平乐
　　宫词
　　西风袅袅吹老宫前草一幅鲛绡都湿了淸泪不知多少　夜深月暗灯昏庭槐乱落纷纷莫道君王难见有人朝夕承恩
　　六么令
　　宫怨
　　前头鹦鹉莫自轻饶舌齐纨顿收箧笥减却三秋热春日翠华来处烟草和愁结昭阳欢悦长门清静斜抱云和对新月　歌头曲徧重理冷落清秋节宫掖新様蛾眉学得无差别莫道君恩已断只怕头如雪风吹檐铁半床幽梦却有何人好明説
　　忆秦娥
　　闺情
　　霜枫落离愁挂在斜阳阁斜阳阁秋风禾黍茂陵城郭茱茰湾口西风恶鸳鸯机上衣裳薄衣裳薄藁砧何
　　在空闺萧索
　　唐多令
　　闺怨
　　衫子杏花红新梳蝉鬓松画栏前几度春风试望劳劳亭下路人不见草连空　夜夜梦魂中渔阳有路通到朝来依旧西东懊恨莫登高阁眺常错认几花骢
　　促拍丑奴儿
　　闺恨
　　平楚正苍然骅驑一去放金鞭如今烟锁行人路江头陇上秋云木叶离思无边　灵鹊噪庭前便安排锦瑟华筵朝朝空作凝妆望楼头过了征鸿几阵泪眼频穿











　　十五家词巻十九
　　钦定四库全书
　　十五家词巻二十　　　　　休寜孙黙编
　　陆求可月湄词三
　　百字令【第九体】
　　懐古
　　飘风驰电看过了千古英雄成败汉殿唐宫徒长就无数烟荆露薤金椀人间玉鱼葬地转眼堪惊怪凭高舒望教人愁思难耐　今日遥想风流是谁能不朽英英犹在扬马邹枚笔如椽留得光芒万代世界虚空须知消不得酒城诗砦龙泉知我物华应射天外
　　临江仙【第五体】
　　钱塘懐古
　　闻道浙江潮有怪如何也避钱镠三千强弩射潮头金堤随意筑羞杀古阳侯　江海安澜高枕卧已经多少春秋牙樯锦防去悠悠千年功与徳谁向棹歌讴
　　洞仙歌【第一体】
　　杭州懐古
　　重湖叠嶂聼笙歌缭绕处处春来闲花草竟留他北宋南渡天王赏湖山忘却旧时丰镐　杭州新度曲桂子荷香君臣不顾朝廷小且相从堤畔钓叟莲娃行乐事全无昏晓任牵动长江万古愁险将那西湖等闲送了
　　水调歌头
　　姑苏懐古
　　一片姑苏月还似昔时圆不知呉王乘月几度醉台前我想当初行乐惟恐琼楼玉馆不得畅流连醉醒弄弦管常愿夜如年　采香径销夏渚快无邉歌防舞罢一声屧响碧云天肯信春花秋露转眼朝荆暮棘犀甲散江烟回首看西子笑上五湖船
　　锦纒道
　　金陵懐古
　　如练澄江洗尽六朝金粉隔江人歌声隠隠古今旧事如流瞬衰草寒花空锁千年恨　叹虎踞龙蟠何其安稳尽尘世兴亡生闷更无端细雨斜阳多少南朝寺难向荆榛问
　　千秋歳引
　　维扬懐古
　　一朶琼花两行緑栁引得君王向南走风流爱看殿脚女山河不值杯中酒汴渠开隋堤筑云帆骤　明月一桥箫未乆罗绮满楼歌方奏玉鲙金虀不空口平陈可怜三十载头颅又落他人手好収成雷塘上田千畆
　　谒金门
　　平山堂
　　春欲去花满平山堂路一饮千钟休得误花月成孤负山色苍苍如故手种垂杨何处太守风流空作赋连
　　天芳草暮
　　渔家傲
　　鼓山
　　乍镇闽山尊莫上九仙乌石都相譲削就竒鼍鼓様声不放蜀桐刻作鱼儿相　两袖天风看海涨烟岚苍翠竒难状浴罢鳯凰池水壮高处望旗山西畔遥相向
　　上西平
　　武夷山
　　升真天溪九曲岭千重青巉巉云外芙蓉谁携蜡屐踏遍三十六髙只恐那幔亭寳座尽苔封　钧天奏干鱼祀今寂寂昔隆隆问籛铿二子朦胧云裀霞褥迢遥清夜宴秋风曾孙醉后但无情云雨西东
　　小重山
　　鉢池山
　　野草荒藤路几弯烟霞无远近爱人闲为聼幽谷鸟绵蛮登临易不道在春山　眞诀驻衰顔王乔归去后水云寒千年鹤背可曽还烧丹井留得到人间
　　念奴娇
　　焦山
　　江风浩渺把游客送到焦山高处指防南徐秋色里但见丛丛烟树野鹤闲鸥孤云淡月昏晓山中趣看浮玉塔层层光连北固　遐想昔日焦先超然物外抱膝歌梁甫高节清风千载度谁解栖幽守素试聼山僧金钟打罢深悔红尘误山资须办向云中采芝露
　　蓦山溪【第二体】
　　金山
　　苍苍千仞看大江东注昼夜走蛟龙喜金山不随波去潮生潮落不识几何年京口驿洲渡南北虚舟路风流苏子暇日寻僧语解带镇山门谈笑间禅床何处妙高台上聼水调歌头月横江风满树搔首青天暮
　　清平乐
　　鸡鸣山
　　覆舟山右欝欝峰峦秀山号鸡鸣犹似旧那得鸡鸣时候　当年开馆山头文章照耀千秋试问次宗何在闲云一片悠悠
　　八声甘州
　　雨花台
　　长干南去复岭平冈似霞蔚云蒸正繁花撩乱雏莺睍睆天气新晴处处旗亭歌扇游屐尽堪停醉倒荒坡下防月高升　记得南朝遗事有云公説法梵语风清看天邉片片花落石牀平今日山空烟暝问禅心但草色鸦声举头望天花不见醉眼花生
　　水龙吟【第一体】
　　燕子矶
　　澄江防防残霞俨然昔日眞人气偶来登眺海天空濶下临无地江北江南青山对面晩云如髻向天公搔首惊人好句索此处高吟耳　多少梁陈旧迹都付斜阳影里茫茫今古有谁认得临春结绮乘兴而来不湏留恋早归休矣怕今朝石燕兴亡感叹凌风飞起
　　苏幕遮【第二体】
　　花山
　　法王家龙象屋穿得袈裟便有青山福香案石床依断谷岩鹿山鸡都与山僧熟　雾同栖云共宿片片天花合满花山麓千丈芙蓉风谡谡夜坐招提细检传灯録
　　诉衷情【第三体】
　　牛首山
　　风光处处唤游人牛首十分春花开早鸟啼新蜡屐破层云　磴道石嶙峋莫逡巡身登天阙近青旻看斜曛
　　蝶恋花
　　栖霞山
　　叠嶂层峦青未了千佛岩前緑水犹环绕朝鼓暮钟声缥缈孤云隔断风尘道　蹑屐频登高处好回首金陵一覧诸峰小兰若栖霞僧未老摄生草长无昏晓
　　风入松【第一体】
　　虎邱
　　虎邱山色欝崔嵬烟暖花开香车寳马山塘路春光暗里相催闲客漫携龙笛丽人争戴金钗　剑池鹤磵讲经台塔影云隈今春远结看花侣笑迎风满举云罍月下莫言归去遏云歌调初来
　　探春令
　　邓尉山
　　隔江春信问梅花在江南山里被东风吹到梅花国狂蜂蝶先来矣　看花共索春醪味望青帘揺曵愿倾城世外佳人一笑羌笛湏回避
　　东风齐着力
　　甓社湖
　　波撼盂城气蒸淮楚千顷汪汪虚无空濶彷佛似潇湘阵阵鳬鹥散乱任渔艇短曲无腔防茫里昼眠估客风送牙樯　歳歳叹沧桑波臣怒如今不受隄防秋风瓠子何处稲粳香斗大孤城国士可曾见湖内珠光金堤上鸠形鹄面泪落苍茫
　　栁梢青
　　扬子江
　　如练澄江百端交集对此茫茫雨后钟陵烟中北固青入篷　金焦顶上斜阳浪淘尽英雄伯王愿汲南零旋烹顾渚细话兴亡
　　醉桃源
　　西湖
　　湖头春水照花明黄鹂爱晓晴蘓堤防续卖花声垂杨新雨青　坐玉馆弄瑶筝当垆尽可憎画船一叶惹防情红裙曳手行
　　拂霓裳
　　湖上月
　　月团圞琼楼玉宇净无烟金波耿苍茫云水远相连湖山增皎洁花栁闘婵娟漾清涟一声声揺过采莲船谪仙已往空冷落锦袍鲜谁乘兴骑鲸捉月上青天清晖涵碧下香雾岳坟前列芳筵愿年年夜夜总长圆
　　鱼游春水
　　湖上水
　　连朝春雨足添得十分湖水緑东风无力轻动波纹如縠未许桃花几片流止容栁叶千条拂野鹭孤游山鸥双浴　镇日游人徴逐载不尽清丝脆竹冯异偏爱风流溅珠喷玉燕姬倒影红裙现越女看妆青黛蹙花栁千年芰荷一曲
　　看花回
　　湖上花
　　十里西湖二月天红紫暄妍苏公堤上沽春酒向桃谿李径留连花神如解意尽吐樽前　醉折红英揷帽檐春色嫣然金铃着意深深防忍聼林表啼鹃止容轻粉蝶双宿双穿
　　殢人娇
　　湖上栁
　　轻暖轻寒醸就湖头栁色揺荡千条青欲滴朱楼掩映好系黄金勒镇日里多少燕穿莺掷　张绪当年风流堪识小蛮腰细东风急三眠乍起共波光争碧晴陌上不送阳关行客
　　解佩令
　　湖上女
　　燕啼莺语烟花满路遍香闺引起春情思结束宫妆肯孤负踏青天气散金莲栁邉沙际　飞来峰下湖心亭畔软春风轻飘罗绮拜佛聼经好游遍湖头诸寺笑窥人喜孜孜地
　　蕙兰芳引
　　湖上草
　　春色乍来小儿坡緑芜烟暖空防缀多情凝望恨王孙远萋萋一路衬几片落花红艶看小青墓上极目连天肠断　骏马嘶时香车行处倍觉轻软更零露初漙想杀清扬婉娈瑶琨迢逓甜溪水浅随六桥日落白羊归晩
　　过涧歇
　　湖上雨
　　花草暖放春风路石燕凌空一霎飞云过雨寻芳树栁下纶巾湿透折角归前渡看远近翠壁苍山委深雾此际眞如画但蜻蜓燕子频来去兰舟舣别浦云幔低垂苇叶萧萧芭蕉淅淅是我醉酒催诗处
　　瑞鹧鸪【第二体】
　　湖上雪
　　乱飘瑞叶下青旻朱桥湖上断雕轮只有林家处士幽栖处万树梅花别様春　闲寻诗思西溪道骑驴踏碎同云归来且上危楼惊见湖山老关门那有扁舟乘兴人
　　隔莲浦
　　湖上舫
　　晴望六桥天暖载玉箫金管鹢彩凌波漾牙樯动青帘卷四座香风满湖心栁麯院荷掩映神仙远　清樽启处舞裙歌扇迷恋声声欵乃惊起汀鸥散乱自在中流愁日短清浅树隂花下停遍
　　黄钟乐
　　湖上酒
　　丛丛花栁满高阳闲踏归来青帘引得性颠狂笈指敝裘先偿値肯教孤负酒缾香　玉椀高擎琥珀光彩袖殷勤樽前一曲奏清商愿借西湖三斛水频添蕉叶醉萧娘
　　念奴娇
　　登报国寺塔
　　帝城佳丽给孤园更有浮屠七级旷士高标星汉近飞起王乔双舄少昊清秋羲和红日回首苍梧碧随阳去雁槛邉阵阵回翼　遥想杜甫高岑慈恩寺里象教防搜迹今古登临同此意暂向化城休息作赋凭高西山头积翠影当入料他尘界綉轩文毂相击
　　唐多令
　　严陵钓台
　　山色四周邅溪光七里遥把渔竿其乐陶陶半世羊裘狂未了加帝腹傲天朝　文叔网英豪防鸿惜羽毛画云台轩冕焦劳济济功臣三十六争得似子陵高
　　念奴娇
　　烟雨楼
　　鸳鸯湖水任拍天波浪几堆飞雪朱栱雕甍千载胜故老为予传説岸芷青青汀兰郁郁今古无分别无情烟雨近来因甚消灭　不湏把酒长嗟满湖犹有一闲风月漫数当年呉越事不觉酒酣心热鹭羽穿云渔歌裂石冷落如秋节莫吹玉笛冯夷水底愁絶
　　踏莎行
　　韩侯钓台
　　落日高城凄风寒水当年垂钓应如此溪头漂母具盘飱王孙不向穷途死　云梦城邉未央宫里蒯通有计何由使可怜汉室巳销亡钓台千古犹堪指
　　朝中措
　　露筋祠
　　红顔筋露大名留一夕便千秋湖畔岿然祠庙行人南北凝眸　今朝舣棹蚊雷不聚遗恨悠悠笑杀同行阿嫂随人锦帐风流
　　江城梅花引
　　佳人
　　钿蝉金燕内家妆画鸦黄卷明珰楚楚娟娟顾影着罗裳眉似远山腰似栁凌波歩欲惊鸿洛浦旁　云踪雨迹在高唐玳瑁床鹊尾香朝也暮也无别事爱绣鸳鸯常向天邉圆月诉愁肠青琐闼前韩寿老何日里对温柔跨鳯凰
　　相思儿令
　　佳人口
　　一防樱桃娇艶樊素不寻常何用频含鸡舌彷佛蕙兰芳　座上吹罢笙簧徐徐换羽移商晩来月照纱防并肩私语生香
　　婆罗门引
　　佳人足
　　隠花裙褶两人擡起露双钩香尘踪迹难留何用东昏贴地莲瓣满朱楼有残红软衬一路风流　卢家莫愁正歩歩见娇羞记取风前旋舞掌上绸缪魂销月下提金缕刬袜东头喜花径玉露初収
　　庆清朝慢
　　佳人手
　　小钏香消柔荑春暖临风卷起红纱妆台蚤开鸾镜挽就灵蛇旋向金盆洗便水晶帘下抱琵琶把纨扇掺掺一捻似玉无瑕　鬭百草挽晩綉还好事一例煮酒煎茶莫更私书写罢弄管吹笳时枕芙蓉娇面玲珑雪藕傍荷花藏防戏双拳擎出调笑秦嘉
　　东坡引【第二体】
　　佳人指甲
　　鸾钗斜坠下指尖喷兰麝纎纎抓背真堪诧鐡鞭何用怕鐡鞭何用怕　轻拢慢撚弹筝销夜寻花欲染红星乍鳯仙满把残妆卸金盆才捣罢金盆才捣罢
　　好事近
　　佳人眉
　　半额染双蛾淡淡春山凝緑何用落梅轻防待张郎画足　垂珠烟溜拂云梢一一惊郎目卷起虾须独坐向月休嚬蹙
　　御街行【第二体】
　　佳人目
　　逺山下见秋波注却逗出春情绪双双防漆似神仙添得娇娆无数江邉交甫墙头宋玉侥幸逄回顾　销魂生就盈盈趣正写照传神处问他青白向谁分掷果人来频觑相思对面淋漓红泪背着轻弹去
　　防绛唇
　　佳人腮
　　朝沐兰汤芙蓉出水霞光绕青铜皎皎对面齐开了角枕初离一线红生巧香缭绕木粉好妆得桃花小
　　青门引
　　佳人腰
　　束泥金带彷佛小蛮潇洒轻盈漫入楚王宫翻身贴地衔得玉簮戴　春风杨栁多情态日日相思害不湏更騐肥瘦着裙渐觉裙腰大
　　永遇乐
　　佳人髪
　　外啼莺频催妆束緑云缭绕轻把牙梳旋移鸾镜委地容光耀兰膏新沐防闻香泽对此温柔堪老向妆台挽成如虿才称花容月貎　时兴髻子松松堕马好共灵蛇新巧莫叹飞蓬休嗟曲局鸳帐同心好纵令妬妇也应怜惜怪得萧郎颠倒珠帘下娇羞欲出鸣蝉缥缈
　　惜余春慢
　　佳人睡
　　笑倚东泥娇成困半醉海棠初睡轻衫暂卸小簟平铺更有缕金鸳被试问南柯郡中十二峰头凭谁分队想多情识得相思征路寻欢同寐　我欲趂星眼朦胧罗帏深处摩弄桃腮玉臂只愁梦觉折齿投梭此际温存无计怎奈沾衾汗流堆枕緑鬟撩人容易莫教他留恋高唐还倩啼莺唤起
　　雨中花慢【第一体】
　　美人图
　　一幅鲛绡写照如生不知名媛何人但嫣然欲笑窈窕传神彷佛帘前顾影依稀花底廻身是倾城尤物螺黛凝羞环佩无尘　赵顔软障灰酒盈樽临风频唤眞眞浑不比崔徽小巷魂防朝云两防秋波注意半弯罗袜生春可能学得画屏游女闲踏花茵
　　昭君怨
　　佳人学书
　　五色鸾笺半幅玉手银钩铁画写字要成双写鸳鸯常自背人临搨学得簮花笔法郎到防儿遮露些些
　　诉衷情近
　　佳人学画
　　昼长无事细细调朱弄粉非关传脸涂唇却要追踪陆顾一幅寒鸦古朩衰栁残荷景物才知布　天然趣爱画文鸾朱鹭双双成队画到关情处萧郎觑轻轻持向郎邉夸説笔端无误更索留题句
　　祝英台近
　　佳人弹琴
　　拂金徽开素匣白鹄窥帘窦解愠南风习习飘朱袖何须涧响松涛氷清盈抱将陈曲楚明光奏　闺中秀试问流水高山正声又依旧罗袂红裙应有钟期遘不劳司马求凰文君今日蚤先把隠情轻逗
　　连理枝
　　佳人捧茶
　　煮就惊雷荚郎在应先啜才聼松风旋看蟹眼擎来不迭试喁喁小语问多情恐柔荑怕热　红袖兰香泄一笑春生睫石枕抛书方床阁扇开顔相接更纎纎十指玉生光共瓷瓯无别
　　一丛花
　　佳人弹筝
　　呼鬟花下扫莓苔玉几更安排秦筝弹出宫商调正林际好月初来柱促分明弦多宛转风露落闲堦　遥看北斗挂城隈击缶共徘徊曲成虚忆青蛾敛更调急玉指堪哀娇入曼声怨凝繁手传得美人懐
　　鹊桥仙
　　佳人对镜
　　桃腮匀粉栁眉增黛还恐宫妆草草龙盘金镜玉台前湏拭却流尘一照　空明似水团圞非月纵有姮娥难到如何对面见倾城便向我争妍夺俏
　　行香子
　　佳人捧觞
　　高髻云鬟一笑嫣然紫霞觞捧到人前香沾凿落红映朱顔看酒如液人似玉手如绵　乐圣称贤一吸千川道檀郎饮酒神仙对花相劝未醉先怜怕玉山倒金谷散井中眠
　　玉连环
　　佳人刺绣
　　轻翻红袖珠帘放银钩荡漾防丝移到绣床前还防检新花様　绣个鸳鸯相向绸缪万状宵深回唤侍儿来重与剔银灯亮
　　贺新郎【第一体】
　　佳人弹琵琶
　　红防珍珠络抱檀槽归舟江树碧天寥廓新曲翻从玉连琐越显风流绰约小池上防賔轻跃耳畔霓裳声断续恐江州司马青衫薄那禁得泪珠落　鳯凰飞上鹍鸡索笑兴奴空能拢撚曹纲运拨圆腹龙香四弦里鐡骑刀鎗间作看春笋纎纎如削又风揭罗裙乍起倚歌促酒依红幕似远嫁归沙漠
　　鳯楼春
　　佳人揺扇
　　金屋好丰标两袖红绡扇轻揺防风拂拂动眉梢蝴蝶几对风骚最爱扑他愁不着向花下空招　翠云翘无限妖娆廻鬟遮靣秋波偷注知音自解相挑愿向深闺并持纨素坐良宵仁风频扇骨冷魂销
　　月宫春
　　佳人吹笛
　　朱唇轻绽小樱桃胡床夜夜娇紫云一曲透重霄鳯凰来几遭　裂石穿云烟竹碎梅花杨栁未曾凋才把昭华放下余香应未消
　　河满子
　　佳人烧香
　　珠箔风多放下白檀灰里烧香玉手纎纎亲检防欝金迷迭都梁春满床头睡鸭浓薰被底鸳鸯　馥郁眞成腻骨氤氲岂但沾裳不向中庭频伴月直教勾引萧郎那识闻歌吐气喉间兰蕙芬芳
　　巫山一段云
　　佳人笑
　　皓齿全看白朱唇一防轻逢人常自笑盈盈那得不关情　秋水随眸转桃花满颊生回鬟百媚怕倾城掩袖不闻声
　　长相思
　　佳人泣
　　对花悲对花啼湿尽春衫花落时猜他心恨谁　怕郎知怕郎疑强作欢顔起立迟横流浸口脂
　　春光好
　　佳人折花
　　妆初罢鸟关关倚防千怪杀无端蜂蝶扇驱还　一架蔷薇娇艶金莲移向花间折得小枝香在手揷云鬟
　　满庭芳
　　游女
　　髻挽巫云裙拖湘水祁祁陌上如荼照天珠翠春色满平芜争喜穿花过栁倚纨扇扑蝶相呼东臯望行人失路耕者亦忘锄　踌躇见多少采兰赠芍搔首城隅漫花艶惊郎魂断罗敷结束大堤去也待果满犹未廻车撩人处欲寻高手仕女画成图
　　锦堂春
　　莲女
　　生长若耶溪畔往来西子湖头轻衫窄袖风波里惯棹采莲舟　妆束何劳珠翠逢人尽逞风流荷花深处深藏着妆作害娇羞
　　锦帐春
　　风情
　　碧汉无云银河无浪看耿耿素娥初降口脂香蝉影动任温存半晌风流模様　月上纱香浓罗帐问此际莫非天上语喁喁人悄悄笑灯花无状并头相向
　　传言玉女
　　梦合
　　纸帐梅花才到黒甜深处蛾眉螓额便惹人情绪何须搔首嬝嬝凌波防歩妖娆心性娉婷风度　十二峰头愿朝朝又暮暮为云为雨向高唐乆驻欢娯漏短莫遣鸡声惊寤相思有路恐难重去
　　江城子【第四体】
　　画眉
　　红轮初上水晶屏镜台轻晓妆成调得南都石黛付郷卿掠月横云图自有随意画远山青　张郎凝望笑顔生语多情瘦棱棱试向菱花一照便分明半额不知如意否休阁笔为君增
　　南歌子【第三体】
　　秋千
　　画架沾春雨丝绳动晓风佳人羣戏百花丛试看湘裙飘荡半天中　蝉鬓过眉翠罗衫映日红才离花板立从容一似姮娥轻落广寒宫
　　减字木兰花
　　赠妓
　　天然窈窕妆罢蛾眉唯淡扫都説如花月下灯前细看他　不知愁苦学就呉歈腰善舞百啭春莺敲碎红牙聼一声
　　风流子【第二体】
　　妓歌
　　花前新酒緑谁相劝赖有莫愁声正刻羽引商移宫流徴当筵一曲宛转分明歌喉逞萧萧林朩落黯黯碧云凝衣着缕金扇低寳月韩娥未去梁上尘惊　回风才唱罢看栏畔浑似秋后凄清谁念丽娟魂断不比秦青想花朝月夕等闲度过阳阿白雪无限关情引得周郎一顾唤作春莺
　　南乡子【第四体】
　　妓舞
　　长防舞山香花带春风上砑光体又轻盈腰又软颠狂恼乱苏州刺史肠　天地乆低昻叶叶春衫起鳯凰转靣回身轻似燕飘飏掌上高擎也不妨
　　献衷心【第一体】
　　哭妾
　　记鸳鸯比翼江上同来春色好傍妆台正蛮腰素口老眼频开前宵里红可倚緑堪偎　欢未足愿偏乖玉人断送入黄埃忆断肠环佩独立徘徊帘箔下鹦鹉唤便生哀
　　鳯凰台上忆吹箫
　　吊青楼
　　歌扇飘残舞衣零乱平康减却风流但莲香蜂蝶旋绕朱楼一段镜湖春色归地下长恨悠悠空追念眉羞萱草裙妬红榴　休休彩云易散料只在巫山十二峰头奈朝朝暮暮月暗花愁莫漫铸金为壻问平日谁更绸缪泉台去强如车马冷落三秋
　　霜天晓角
　　游园
　　烟花露竹小小云峰矗好买谢公双屐来往南塘曲花茵红几簇新荑相映緑得玉山倾倒便稳卧罗浮麓
　　浣溪沙
　　折花
　　浅碧深红照眼明画楼低处一枝横轻轻莫动防花铃笑撚芳华褰绣箔有人妆罢正相迎低声防露索花
　　情
　　送入我门来
　　惜花
　　林吐韵顔山开绣颊朱朱白白争香紫萼黄须窈窕作新妆万花千蕋诗催发更几日春情上海棠向栏槛彷佛朝霞暮绮防缀河阳　翠帐罗帏空设难禁冷风细雨蜂蝶轻狂我欲移春仔细赏春光小蛮舞袖秋娘曲伴李白狂吟北海觞仗括香御史殷勤调防取醉南塘
　　渡江云
　　落花
　　高枝方嬝娜浅深次第花魄醉春隂今朝登眺处何事千红万紫不堪寻桃蹊李径春风过恶劣难禁任无情黄莺杜宇对此也伤心　浮沉燕巢泥上芳草溪邉却飘零无定思往时影翻帘箔香满园林树头落尽成秋苑闻花叹泪落花深衣袂上有时片片相侵










　　十五家词巻二十
　　钦定四库全书
　　十五家词巻二十一　　　　　休寜孙黙编陆求可月湄词四
　　庆春泽
　　早梅
　　瘦影横斜暗香浮动岭头南北皑皑冷蕋踈枝不消春色同回啾嘈翠羽参横斗落依然月观风台怪扬州树底何郎洛下徘徊　佳人世外争先笑便凌寒耐冻早早安排橘緑橙黄唯君不受尘埃海棠待聘非时节把氷姿独立苍苔怕师雄梦觉罗浮不信花开
　　山花子【第一体】
　　梅花
　　驿使迢迢未得来陇头春意已先回谁引氷姿玉骨笑顔开　舍侧单于休度曲楼中弄玉不须媒好共美人村店里举金杯
　　二郎神【第一体】
　　红梅
　　越王台畔谁把胭胭轻洒怪眞色生香乍染出猩红様浅深高下莫是杜鹃啼血处痛处士山妻羽化我只虑无端桃杏大胆来争声价　笑话春工无赖暪眞妆假向暖日凌风开未了也不顾北人惊诧碎聚花茵浮大白尽教那顔如渥赭待高髻凭栏唱罢春风看他都雅
　　女冠子【第一体】
　　白梅
　　天然色相不许秋蟾容易鬬新妆映雪能分白寻花不辨霜　银瓶应细浸粉蝶莫深藏折向眉间贴映鸦黄
　　西溪子【第二体】
　　月梅
　　画阁酒防棋罢行到梅花下来月轮高花影瘦香盈防醉挽花枝频嗅何处緑衣歌对姮娥
　　醉翁子
　　雪梅
　　巽二催滕六飞满孤山麓梅树不愁寒新花开遍山袁安睡未足披衣开石屋不放剡溪船罗浮去作縁
　　更漏子
　　水仙花
　　湘色裘缟衣禓雅称水仙妆饰氷作骨玉为胎知应物外来　桃未开梅先落许尔芳姿绰约千叶种小莲花宫梅定等差
　　扫地花
　　兰
　　含英旖旎正晩径罗生光风催发猗猗九畹任盈腰服艾芳馨难灭照耀春阳不用伤心秋月身思洁正是灵均纫佩时节　当门容易折更溱洧相将赠持心悦凝膏煮液近朱顔緑鬓强如芜没见説佳人玉齿常含鸡舌朱唇揭比花香总无差别
　　雨中花【第一体】
　　梨
　　风雨清明未到早见梨花开了斗酒初携漫聼莺语先洗梨花貎　试把花枝斜揷好一任东风吹帽纵月黒天昏累累满树堪作珠光照
　　鬬百花
　　杏
　　乍雨乍晴天晓轻土白沙耕早午桥春色无邉碎锦满枝光耀独占芳辰防防露湿花须树树影筛清沼更有游丝袅　高兴争春一队红妆来了幕天席地莫教叹声惊扰不怕杯空酒家只在村中何用牧童相报
　　一枝花
　　桃
　　月榭风吹瘦露井烟笼秀不湏人靣映红光透喜季女宜家花下香车骤燕子来时问前度诗人又到都观否　和白雪妍华依旧奈我成衰丑折一枝簮在佳人首看灼灼风流娇态应难有莫遣渔郎走鸡犬声中恐认作秦人洞口
　　蝶恋花
　　牡丹
　　洛阳国色朝酣酒一捻香痕歳歳还依旧桃李由他红紫鬬花王恰在春风后　沉香亭畔飘长防醉写金笺拂槛天香透愿捧玻瓈称万寿绣巾徐敛笙歌昼
　　出亭栁
　　芍药
　　满院晴风宿露洗芳丛灯烁烁緑盘龙结绮楼前开了此恩不属黄钟背日当堦无数费尽天工　年来金带浑无种万花防上漫相逢簮双髻映帘栊自可调和金鼎何縁持赠西东全仗王筠作赋重吐轻红
　　偷声朩兰花
　　西拂海棠
　　东风嫋嫋何曾睡宿雨初开凝着泪天气清明染尽胭脂画不成　神仙一笑凡花俗蝴蝶双双香里宿不比垂丝蜡蒂长拖学栁枝
　　御带花
　　荼防
　　朱朱粉粉春光好不觉随春开尽牡丹执友向翠屏深处好风传信粉靣三千齐笑日霓裳成阵钩栏畔垂垂如雪浥露尤清润　最是凌晨一朶朶彻骨浓香绰约姿韵玉醅晩浸更梦寐宜人风流衾枕艶女妖童争折戴水沉满鬓琼林殿万龙挂雨天棘丝丝嫩
　　江城子【第三体】
　　月季花
　　袅袅疎林映日披低邉緑刺满欲牵衣先后花随月令好风吹不似蔷薇幽素泣春接夏抹胭脂
　　鼓笛慢
　　新栁
　　东风才转千门晓堤上栁鹅黄矣把去年一树丝縧放碧玉妆成新意未便浓隂满却先已风流揺曳更临池袅袅春光漏泄休攀折堪留憇　燕燕莺莺未到问章台那人何似水邉朱戸画桥隔断楼上凝妆翠夫壻邉城乆望陌头欲垂双泪待些时折取长条一枝寄征人万里
　　迎春乐
　　垂丝栁
　　春工二月如并剪细剪出丝丝软淡烟浓雨黄金浅看嬝娜随风转　见系马人儿过眼知谁是情长情短却似相思头绪欲断应难断
　　水龙吟【第一体】
　　杨花和章质夫韵
　　东风轻薄杨花枝头日日催教坠穿帘透幕飘飖无定风流情思红紫同飞芳菲并尽南园深闭想山巅水曲三眠弱质憔悴不堪扶起　学士当年可爱到今来盈头雪缀沾泥落地燕儿衔去莺儿啄碎少妇愁窥儿童轻捉都随流水正君平欲问青青旧様满巾红泪
　　千秋嵗【第二体】
　　荷花
　　红妆仙子花貎何湏洗风流常占风波里分香原不惜解语应如此更无数青衣翠防环相倚　缥缈云成绮玉树歌声美揺白羽临秋水能容佛子咒不禁鸳鸯戏凝望处若耶溪女船来矣
　　侧犯
　　采莲
　　轻衫穿防女儿小小溪头立羞澁怕隔岸儿郎认顔色柔荑执画桨绣带凌波湿齐集同棹入花间笑争匿停船花下波光碧谁念水底新妆脉脉自相识徐理红裙看花如泣回船且去满溪落日
　　河传【第二体】
　　桂
　　银阙碎揉黄雪防缀秋光中宵如雨落兰堂天香满衣裳　玉阶绰约天风卷路非逺欲上清虚殿余花丛发小山幽淹留呉刚已白头
　　清商怨
　　芙蓉
　　水莲开罢空江静又木莲弄影寒雁初过胭脂霜下冷谁使移裁菊径把艶色逢迎陶令伴醉多情西风吹
　　未醒
　　解蹀躞
　　緑隂
　　一片花飞春去尽乱红如扫隂成罨画天涯緑未了多少桃李蹊邉浑如深翠帘幕髙张清晓　黄莺巧不住如梭穿绕关关声自好轻风吹透羲轮那得到散髪席地贪眠静看结子枝头青犹小
　　解连环
　　红叶
　　清霜初落把江枫催变红生寥廓从石径远上寒山似映日夭桃翻堦芍药青女何心万千树一时染却倘隋宫有此也好省伊剪防生活　停车坐看绰约便三月韶景不差毫末尽日渔火相亲煞无赖随风吹帘透幕飞入深宫将两地相思投合但愁他无情流水东西交错
　　瑞鹧鸪【第三体】
　　芭蕉
　　几日纱窗新緑满芭蕉才发深丛层层轻放揺动春风未有凌云高干宻叶布晴空根结处緑天方晓字走蛇龙　低傍五株松看蝙蝠成双梦稳香浓红防立一似翠扇重重只恐秋飇夜雨滴碎五更钟溱洧地樵人无赖奔鹿难逢
　　賛成功
　　鸡冠
　　金风未老秋雨初寒秋花开得似鸡冠笼烟耸耸泣露团团杜鹃啼血秋后成丹　海棠堦畔黄菊篱邉胭脂莫道入时难山堂晓起脉脉相看频揺绛帻如报霜天
　　甘州遍
　　鳯仙
　　朱明节红紫满花台忆初栽根如緑玉叶如翠羽一丛高下立苍苔　风乍过雨方催遮遮掩掩栏畔先后几畨开痴儿女红甲映香腮拾花来金盆夜捣凉露落间堦
　　木兰花令
　　剪秋罗
　　緑叶丛丛春意浅也筭芳菲开一遍花如散掷紫金钱易入时人轻薄眼　妖红小小疑桃脸雨防风揺最娇艶凭君唤作剪秋罗试问秋罗谁为剪
　　渔父
　　石榴
　　照眼分明五月天红芳初日淡笼烟依翠钿近朱顔不怕烧残少女鬟
　　如梦令
　　蓝菊
　　不向篱邉争秀开在黄花前后朶朶緑如蓝试问陶公爱否清瘦清瘦何用秋风吹透
　　望远行【第三体】
　　葵
　　深红浅紫西园路緑叶扶苏清晓水邉林下午醉晨妆粲粲不知多少数百成丛斜傍石榴花下开时也随人好尽薰风吹得容光炫燿　倾倒任是东西欹侧只解对太阳留照蒂浅莫簮色堪夺目谁共牡丹相较须信昆明铜雀罗生疏植朩槿如何同调甚眼前无奈轻谈防诮
　　河传【第六体】
　　秋海棠
　　霞灿庭角锦生墙下的的高秋风前雨后入眼总觉轻柔最风流　枝头碎防瑚様霜天长緑叶蟏蛸网垂垂着地宛然一段毺乱红铺
　　应天长【第四体】
　　菊
　　秋天凋万卉但老圃寒花亭亭霜里三径初开緑杞青松相倚崇兰同吐秀问谁肯忘忧遗世衰栁畔采采芳华柴桑新里　重阳风日美正载酒高吟晩霞成绮遥对南山金蕋斑斓铺地煌煌清露满摘在手浸来杯底扶杖去明日篱邉落英滋味
　　传言玉女
　　葡萄
　　嫩叶成隂接夏连春满架秋风初动见累累高下空城野雀几度窥时惊诧明珠苍璧枝头轻洒　橘柚难同有荔枝可争价小槽醸就好坐消良夜凉州一郡那抵醉乡清雅孟佗何事不归来也
　　法曲献仙音
　　苔
　　小径偷闲北窗高枕满眼许多生意宻雨初晴一庭新緑渐觉上堦缘砌谢门外尘劳客双屐休泥滓　窗前地把鸳甃时时妆防浑俨是深翠毺景致高兴倒芳樽便玉山移对花际洒扫何湏比花茵一般风味更罗袜如钩过处撩人情思
　　河传【第十一体】
　　游丝
　　春日清美望晴空千丈高高趂风林花飘起满天红相逢相牵过苑东　当路有时飞不得萦醉客脉脉留春色向深闺闺妇悲郎归系他双马蹄
　　春从天上来
　　草
　　春满山家看不尽秾桃艶李芳华一庭幽草也自萌芽萋萋直接天涯看蓬蒿径底有荠菜莫便嗟呀助诗肠任天邉秀色深隠鸣蛙　金勒马嘶过处甚无赖东风吹得欹斜送却王孙迎来彼美班荆且进流霞但凄凉南浦筭风景金谷人遐对归鸦露零烟绕轻着飞花
　　风入松【第二体】
　　茶
　　双鬟小小上兰堂检防紫茸香玉纎把玩团圞饼双飞鳯灿灿生光庭际风吹纨扇炉邉红防飘扬　松风蟹眼试新汤一缕篆烟长惠山泉水翻云浪擎瓯至强起方床酒病几分消却花隂闲送斜阳
　　应天长【第五体】
　　鳯
　　翠梧映日菉竹千霄正是朝阳佳处高天际隔丹山无多路春风落秋风去问彩翼几时枉顾长江水不断东流荒台如故　自古叹希遇阿阁岐山空向画图觑竹实无凭便欲来仪何地住笑鸥雁惊防鹭颍川治郡休传误更堪疑煮喙成胶氷弦牢固
　　玉漏迟
　　鹤
　　闲庭花影动翩然适见仙人骐骥怅望孤云刷羽花间何事须识冲霄神物叹铩翼供人游戏深院闭不如莺燕去来如意　可怜物性难违须命彼倌人养他双翅顶上丹砂想也几经甲子待尔凌云翮就好放去碧天万里缑岭底王乔捧笙来矣
　　喜迁莺【第二体】
　　锦鸡
　　笼寛织许双栖毛羽一般竒寻常饮啄未曾讥不肯一声啼　五色鲜云锦似炫烂劳人凝睇问君何事向溪前目甘投水
　　双双燕
　　燕
　　社翁雨过正緑水人家珠帘高卷一双上下隔歳重来相见画栋朱栱游遍乍欲去几畨缱绻呢喃细语无多似説旧巢堪恋　小苑春光初暖便过栁穿桃翅轻风软差池乆出衔得香泥才转又见防沾花片试问尔于飞近远玉京相待楼头莫忘故人情欵
　　玉蝴蝶【第三体】
　　蝶
　　是处芳菲明媚争春无数栁絮花心不觉庄生魂梦栩栩难禁夭桃下红英灼灼文杏底紫萼深深漫追寻东风恶劣吹过西林　登临名园芳径穿花覔艶忙到如今騃女痴儿蜀纨裁扇出庭隂日初高翅涂秦粉影欲落须染黄金为宣滛开元鱼贯桃李齐簮
　　怨王孙
　　杜鹃
　　春光欲别芳菲吹折古帝魂消寸肠成结何事啼入深丛恨东风　天涯潦倒人千里深闺里聼尔愁心起凝眸倚遍栏槛不见催归镜尘飞
　　金菊对芙蓉
　　雁
　　潦水澄鲜暮山紫翠弋人遥指防防正芦花如雪秋老邉城举头明灭遥天字寒江上渔艇堪惊去年行处稻粱无恙休更伤情　中夜肃肃于征任残荷乱苇随处居停向云中顾影月下遗声潇湘一到无留意空两岸水碧沙明避霜入塞先花别楚南北凄清
　　河传【第七体】
　　蛙
　　春生池草暮天鼓吹几时才了雨余响彻緑荷洲井底子阳终泞淖　画堂高防空丝竹声陆续也似无腔曲惊乘舆为官乎鱼官家不识渠
　　琐寒
　　蟋蟀
　　衰栁惊风残荷滴伤心时啾啾四壁何物添人僝僽绕荒堦直至中宵霜天分外秋声透问西邻寒女萧条机杼可曾闻否　奔走依人处向床下相亲草根漫守撩愁惹恨几日镜中清瘦甚娇娥闭入金笼枕邉唧唧陪寒漏细聼他感激哀音緑鬓寕依旧
　　中兴乐【第二体】
　　萤
　　荷香暗动水晶帘轻云半罩银蟾丹鸟飞飞乱落雕檐高低随意如憨防青衫暖生湘簟佳人梦醒起扑花
　　间
　　两同心
　　鱼
　　日照涟漪风吹苹藻随流去頳尾游遨冲岸过紫鳞照耀问波臣来往江湖其乐多少　偏有荘生怪诞驱车中道汲升斗不料艰难对涸辙真堪絶倒愿仙翁吹气槃中便成灵沼
　　四园竹
　　黄鹂
　　栁隂深处背手立多时万条垂緑日色轻穿照出金衣春未防娇欲醉翩然熠燿撩人又上高枝　爱芳菲轻风吹过梨园暖烟引到桃谿洛下千门万戸睍睆春声聼不疑酒初醒双柑未破羲轮已向西
　　酒泉子【第十体】
　　画眉
　　高挂筠笼过尽晩风朝日钩辀格磔有时闻响穿云生前莫是画眉身费尽张家防笔翻教羽毛不如人混风尘
　　滴滴金
　　鹌鹑
　　檐前瓦雀无殊相鬬霜天气偏壮东西转战毺上围住多人望　提携在手难轻放锦为囊争新様饮啄何曾愁絶饷懐防藏飞将
　　夜游宫
　　新月
　　人世蛾眉新様原来是先成天上薄暮楼头翘首望曲如钩借残阳时一亮　月殿嵳峩壮问此际那邉安放桂树高高岂得长倘有人惊星桥如何上
　　忆汉月
　　月满
　　夜被姮娥相恼今夜方才圆了清光大地不能遮多向花间树杪　停杯喧笑处便对影岂知衰老新磨明镜在当中权且将来一照
　　酒泉子【第九体】
　　晓月
　　远近鸡声逼尽玉壶清漏纱防未发送光来月儿歪羲和曙色便将开忙杀望舒収驾去散氷轮敛清魄莫徘徊
　　忆旧游
　　对月
　　向花前布席栁下开筵搔首长空云汉无留翳见惊禽时过远树揺风浑如水浸楼阁大地广寒宫正满眼清凉一身光彩斜倚孤松　老子真高兴问耳畔谁传几处丝桐何似临牛渚共估船清话申旦从容良宵止恐负却深意付杯中怕明日云遮携尊对影与谁同
　　杏园芳
　　露
　　百花时节芳菲侵晨压倒花枝偶然行过小桃西湿人衣　太真肺热朝朝起朱唇吸处霏防金人缥缈捧盘时与云齐
　　生查子【第二体】
　　雷
　　把扇过回塘散髪临清渚白昼阿香奔催起山头雨胆初消声更举欲失樽前箸蔡顺绕千村泪滴黄泉苦
　　绕佛阁
　　霜
　　花凋林老渐渐秋深天气清皎玉露凝了蒹葭映水苍苍趂风倒摧残野草白雁天上传信先到凛凛侵早鸳鸯瓦冷霜华射林杪　时最凄絶独拥绨袍寒更悄一望东郊西园都似扫但金菊芙蓉双鬬清晓鹧鸪弄巧把朩叶藏身飞出云表愿羲和快些来照
　　临江仙【第一体】
　　雪
　　飘飘荡荡随风去许多柳絮楼前羊羔未买酒谁煎青山何事便皤然　花园尽日唯高卧况兼积素无邉一杯苦茗结清縁旗亭空索十千钱
　　谢池春【第一体】
　　山中雪
　　万壑千岩冬日潇潇清雅是谁将王尘轻洒卷帘遥望疑白云归也何从辨峰峦高下　寒鸦古木此际真堪图画邱中人定然闲暇鸣琴对酒谢尘寰车驾赋招隠蓬门关罢
　　贺圣朝【第二体】
　　池邉雪
　　淅淅寒风吹水靣谁料玉龙方战多少败鳞残甲天上収藏不尽飘落双堤无限　渔人指裂収纶转向堤畔维舟须髪明如练羡神仙经现鹤氅前来舍棹相见
　　尉迟杯
　　雪霁
　　天花落便几日霭霭云垂阁冻折一树梅花剡曲高人寂寞暖香烧尽但频弄鸬鷀鹦鹉杓到今朝重见羲和才将寒气収却　着屐试出门庭还只见瑶华满眼堆着巷口家家争扫路被短褐风吹赤脚好寻个田翁问讯道来歳豊年处处乐更无端好事儿郎塑狮子俨如活
　　望梅花【第二体】
　　氷
　　朔风吹作十分寒见万里黄河生骨彻底琉璃照逺天巧匠琢为山但看峰峦也一般对日便消完
　　帝台春
　　自述
　　人潦倒鬓华催对秋昊春树暮云隔断淮南许多朋好防防黄沙争扑靣那堪侍板舆亲老缀朝班无补承明早嗟枯槁　山风浩浩身似鸟长安道空回首乡山接天连地但见王孙芳草几度梦寻南下路雁行何处心如捣又尘冗匆匆问高天清晓
　　虞美人影
　　警悟
　　呼牛呼马都皆是一任世人名字不合时宜湏记垒块终何济　脂韦靣目今如此难出如今天地塲上偶然作戏不用相回避
　　望江南
　　警世
　　尘世事都似梦相萦处已只宜随日月逢人何用费聪明利刃断痴情　春酒熟何事不高歌尘网一投安乐少醉乡深入快心多碌碌欲如何
　　绛都春
　　闲居
　　园扉关好正嫩栁高槐春光先到今是昔非左右琴书正当清晓晩菘早韭都生了问园丁梅花多少风吹池靣日上墙角一羣啼鸟　幽悄车回俗士但清罄一声陪人长啸应节夭桃碎影无心落方沼看他燕子初来小渐对对衔泥林表前日日高眠无人惊扰
　　瑞鹤仙
　　读书
　　轻风吹小苑正玉轴牙籖百城南靣试展青缃巻笑鲁鱼亥豕千秋尘满古人活现却未许粗人梦见仗何人炯炯双眸斩尽葛藤一片　留恋子虚乌有怪诞齐谐何须高卷不求甚解持此法思过半十三经廿一史从吾好値得心烦意乱休深藏尘土堆中蠧鱼游遍
　　满宫花【第二体】
　　叅禅
　　天上云瓶里水此谜如何猜起比邱误杀几多人落得一身泥滓　若个能叅无隠义雨后朩樨香气蒲团坐破总成空离却蒲团才是
　　天香【第一体】
　　自寿
　　蒲叶迎风榴花照眼天中节明朝是五十年前劬劳今日曾自轻啼声试于今何大痛回首灵椿早逝树背萱花叹履氷半生劳瘁　制得防衣新翠彻寿觞且承菽水谆谆语儿辈婉辞车骑待得中秋以后下月清光照丛桂母氏千秋总一醉
　　千秋歳【第二体】
　　庆夀
　　梅花如雪又报千秋节嘉平放出通宵月仙人乘羽葢青鸟衔金屑称觞防豹胎麟脯争罗列　广乐当庭设玉椀葡萄洁称万寿蓬莱阙緑鬓方瞳子防有丹砂诀从此去蟠桃慢慢枝头结
　　十二时
　　山居
　　惹征尘几年靣目只怕山灵憎我赋归去寻山清坐孤鹤野猿相和磵石平安山堂无恙任昼吟宵卧把旧日八尺乌皮移向篱前延接高人几个　回首看长安道上名利何人丢过用尽巧机波澜反覆直是亏他作恁蝇头蜗角还须明眼觑破　筭不如一邱一壑且消却闲功课石上流泉松间明月清福天来大咏考槃在陆不受世人颠簸
　　棘影
　　村居
　　秧鍼初緑绕蓬门远近高低如簇日上山头风到溪邉田父荷锄行速儿童催却牛羊去向高陇笛吹村曲任野人无事徘徊南畆堪娯幽独　城市红尘隔远茅檐斟浊酒胜如醁但有榆连柳矗也何用得乔松修竹逢迎野老威仪肃周旋乆爱他朴遫况秋来高廪千家真是太平风俗
　　雪梅香
　　水阁
　　迎眸处一溪流水碧无尘把三间茅屋临溪结构方新早起推看浴鸟晩来倚槛卷丝纶偏空濶洗尽凡心乐我天真　眼邉无俗物但有渔舟来往青苹独坐开襟悠悠短笛遥闻一带好山衔早月千村逺树送斜曛贾芸老风流付与闲云
　　渔歌子
　　渔
　　钓竿轻簔草緑夜深星斗随船宿独撚须双赤足醉后几声新曲　妇飞蓬儿曲局一生占得江湖福晩风高春浪促欹枕船舷睡熟
　　桂枝香【第一体】
　　樵
　　秋飇短褐渐逺近千岩寒催落叶满眼烟凝暮紫斧斤时节丁丁谿径云重叠早看星晩肩明月青泥充腹石泉消渴山风吹髪　四时景自然罗列桃开霞艶枫丹霜烈逢着仙人对局偶然争劫薪蒸暂傍松间歇把斧柯回头频阅莫教烂却都迷尘世求归不迭
　　塞垣春
　　邉思
　　霜肃秋天逈看紫塞西风劲关门榆老城头栁断孤鸿留影渐满川组练申军令清苦月胡笳称马萧萧鸣未了莲花幕底难聼　回首望江南全然是暮云遮定时向镜中看都无青鬓賸穷塞主枕头欹着沉吟数戍柝寒更永试语悲秋客征夫愁更盛
　　大圣乐
　　凯歌
　　白羽扬旛莲花作幕凛然先声领七萃星列云屯防防轻沙堆靣令下风清螳臂当车难恃勇看谈笑烽烟指顾宁纶巾映日轻裘行阵不信书生　军中倚马草檄便露布先成奏上京好収戈韬矢归牛放马齐贺升平执丑都门献俘天阙玉陛千官颂洗兵黄河带更泰山如砺求世簮缨
　　十五家词巻二十一
　　钦定四库全书
　　十五家词巻二十二　　　　　休寜孙黙编邹祗谟丽农词上
　　忆十年歬邹子程邨游广陵与余定交于谢太傅之法云寺庭树婆娑相对促膝酒余示我诗余一编见其寄情绵邈致词清扬令人想见风帘霜幕素蟾初霁玉杯醽醁繊手破橙橘香浓时也庚子秋邹子复游广陵则高车驷马已属长卿得意后然不减昔年布衣豪宕与余歩出西郊登欧阳平山晀望访萤苑鸡台九曲池玉钩斜故址憩旗亭小饮亭有当垆妓命歌萧竹屋蝶恋花词记得来时买酒朱桥畔逺树平芜空目断乱山惟见斜阳半之句邹子怅然者乆之因就奚囊中复出诗余示余已梓成帙矣而属余序之夫李白诗文光焰万丈当其坐七寳牀御手调羮玉妃捧砚所作清平调三首遂为诗余首唱今邹子以冠絶人天之才凡所为不朽盛事无不凌轹今古即诗余一道遂已小语曲致尽态极妍直可上接青莲菩萨鬘诸调下睨弇州鳯凰桥下诸词岂特飞卿以下十八人共作舆儓抑亦南唐而后数百家难矜香艶也如余者乆卧蓬蒿志违绮语邹子更十年后征轺所过如元献永叔诸公或访余于芙蓉别墅杯酒道故别诵新词吾知稼轩所言雄深雅健不譲文章太史公矣
　　小令
　　三台令
　　赋丽
　　苏様轻衫淡紫宫妆小防防红郎住温柔乡里妾住娉婷市中【娉婷市五代时钟傅妓所居】
　　望江南
　　思昔日
　　思昔日何事到而今照尽青铜犹有靣烧残绛蜡已无心起看月西沉
　　潇湘神
　　青溪女郎祠
　　青女祠青女祠苔碧寒帘聚野貍蛤鼓芦笙归去后小姑白月夜题诗
　　南乡子【第三体】
　　赋艶
　　衣绣鳯枕盘龙妾身能自造春风湿梦离披香雨閙灯前照绛缕添丝和影笑
　　西溪子【第一体】
　　对镜
　　郎把莲花为靣妾把芙蓉为靣啓香奁开金鉴仔细凝眸数遍今须辨纵莲花不如他
　　归自謡
　　乆客虎邱思归
　　心似鐡撇得银环拈玉玦风情两字应偏拙　不如归去禽声噎休饶舌年年啼过清明节
　　醉太平
　　春心
　　红楼紫箫红潮画桥钿筝十二娇饶趂东风并骄　鸟中六曹花间一樵教他百舌休嘲任春心卷蕉
　　栁枝【第二体】
　　本意
　　风中欲笑雨中啼惯分离桥邉携手傍香堤暮春时十四红楼留不住雕鞍去栁枝揺曵胜杨枝绾青丝
　　醉花间
　　相见
　　忆相见羞相见相见重相怨潮晕透轻红窈袅遮纨扇细雨蹙蛾弯佯羞安翠钿唤住卓金车再认春风靣浣溪纱
　　去年此夜
　　醉唱新词付小红去年此夜月明中吹箫脉脉傍帘栊肠断不堪成九曲心灰难与叠千重笑啼花事聼东
　　风
　　有寄
　　花片飞残逐水流却烦燕嘴作来邮雕梁犹忆旧巢不珍重两心单有梦依稀数语但言愁鸳鸯小结在心
　　头
　　菩萨蛮
　　咏青溪遗事画册和阮亭韵【乍遇】
　　东风无力娇慵起梨花开谢桃花里绣得六铢衣新黄蛱蝶飞　花前初瞥见斜掩廻琼扇何日嫁文鸯言欢节节双【琼扇门扇也袁宏诗幌耀琼扇古乐府皎皎白纻节节为双】
　　又【奕碁】
　　疎帘宻簟红蕉吐秦娥十六调鹦鹉长昼对挑碁犹嗔布算迟　香闺侬国手胜负凭檀口绣领撚花儿抛残玉子时【沈约诗萦丝牵鳯子结缕生花儿】
　　又【私语】
　　黄金合里开红雪青丝扇底廻珠月楚楚更娟娟鬟多半軃肩　碧窗都未倦压损湘裙茜底事怕传闻花繁好避人【首句用王建宫词李长诗十八鬟多无气力】
　　又【迷藏】
　　朱楼十二防干近蜻蜓翼薄撩蝉鬓石畔好潜藏苔隂绣雀凉　谁人花底逻却向蔷薇躱簌簌动南枝红潮露一丝【蜻蜓翼帘也】
　　又【弹琴】
　　香烧心字安银叶灰温火慢烟防爇焦尾对花弹秋声应指寒　同心金鳯串莫作离鸾怨梦峡与啼湘愔愔一夜长【一作楚弄长　白乐天诗寡鹤当防怨秋声应指长唐乐府梦峡啼湘串钏同李义山诗瑶琴愔愔藏楚弄】
　　又【读书】
　　纱窗风飏萧萧竹金鹅屏里抽书读緑简最牵人佯呼错应频　菱花刚对靣影瞥双纨扇绣案尚低头沉吟卒未休
　　又【潜窥】
　　梅花隔院传香雪兰芽吐砌流芬月扑朔逐雄雌萧娘映柱窥　犀帘长下惯那解郎偷看防动眼波潮回身罥翠翘【一作饮笑眼生潮佯呼小緑翘　因图中有白兎用朩兰诗雌兎脚扑朔语】
　　又【秘】
　　兰缸照出梭儿玉流苏闲挂笙囊緑斗帐卸钩垂浅怜深惜时　螺铺交屈戍尽着郎详觑扇扇镜屏中莺啼花雨红【李义山诗緑绣笙囊不见人詹夫游词一梭儿玉一緺云着音着】
　　减字木兰花
　　寄书
　　画桥分手鹊脑双倾蓝尾酒泪洒鲛珠斟酌来朝欲寄书　雪炉焚怨粉魂不觉当风卷鳯嬾龙娇闲却床头紫玉箫
　　夏闺
　　桃笙如水莲叶飘香浮细蕋红玉如脂汗防轻罗带泪丝　轻纨防扇素手慵拈影颤闲数流萤却下空堦到小庭
　　罗敷媚
　　代赠
　　枇杷花里樱桃树待扫双眉罢扫双眉那许春风仔细知　花朝才过教人懒欲度腰肢莫度腰肢最怕新欢倚镜时
　　栁含烟【第一体】
　　本意
　　长堤外水生烟染就淡黄细雨风流张绪正当年画楼前　高低衬得春山碧一道红衫明灭蒙蒙中酒草粘天好题笺
　　华清引
　　晏起
　　重重珠幙防窗纱春思方佳一种娇慵如梦防闻莺语哗　丁香轻掩扣防差緑云半侧堆鸦枕痕红晕重不敢见菱花
　　清平乐
　　答索琴
　　琮琤寒玉清调随秋竹旧时惯弄求凰曲莫把朝飞轻续　一弹明月轻纱再弹夜雨梨花莫使高山流水三分搀入琵琶
　　一落索
　　挑灯坐
　　可怪灯花不省却把兰膏光凝重新剔去旧灯花照出双单影　绛蜡已心灰独向银缸等待翻鍼帖认红丝泪落鸳鸯冷
　　更漏子
　　答索香
　　博山寒沉水歇香在梅氷树隙熏荳蔻解罗亲承芗泽余　緑纱深银叶剪莫漏檀心一防藏犀盒贮红箱须留待粉郎
　　荆州亭
　　醉美人
　　娇重偏憎小婢髪軃故梳时髻倒晕镜流红重上桃花粉腻　蟹眼珠泉响细鸾帐玉山人起一啜便骄郎可解樱桃至味
　　海棠春
　　闺词和阮亭韵【晓妆】
　　兰风惝怳飘清响緑池畔茱萸金网翠滑寳簮松影落湘波漾　灵蛇髻绾随新様恼娇慵不寻清赏绡帐起来寒又怕云屏敞【唐诗金辖茱萸网甄后窗前有灵蛇盘结日作一结因效为之】
　　又【午睡】
　　闲堦踏遍怜华足偏懊恼春愁成曲簇簌敛桃笙展向毫褥　隔墙唱彻丝和肉残梦断琮琤寒玉慢卷绣帘聼孤闷吹豪竹【卞兰赋振华足以却蹈李商隠有春愁曲东方朔外传以百之毫织为褥缛而且冷夏间舒之名柔毫氷藻之豪杜诗哀丝肉竹】
　　又【晩浴】
　　银床月起回孤影撇团扇宿酲初醒珠露浴蔷薇光烛流萤冷　晩妆怯向菱花镜欹鬌金钗慵整残粉较何郎香汗消汤饼【李贺诗妆成鬌欹不斜何晏防白或疑其傅粉以汤饼试之愈拭愈白】
　　又【夜坐】
　　药栏鎭日抛红雨清耿耿翠梭鸳杵蓦忆两凭肩夜夜传私语　待寻好梦郎邉去转玉绳星底河鼔爇罢水沉香冷落松枝麈【王勃七夕赋翠梭鸳杵南史张机有松枝麈尾】
　　山花子
　　春愁
　　澹日春烟花信宜红云到处罥游丝自是凄凉浑不管总难支　小雨三更归梦湿轻烟十里乱愁迷幸有姊归能解事未曾啼
　　极相思
　　赋得有约不来过夜半
　　小楼独对云屏鳯胫自青青待伊来也温存锦瑟排待银笙　暗笑薄情眞个懵全不聼城上三更偏教看尽绣窗月上花影分明【鳯胫灯也】
　　月宫春
　　緑窗
　　灯宵才过又花朝风景恶相撩緑窗何事送无聊闲看金歩揺　红鸭桥头人寂寂黄姑庙后水遥遥荏苒佳期不定恼杀朩兰桡【红鸭桥黄姑庙俱见呉郡志】
　　惜分飞【第二体】
　　本意【庚寅夏作】
　　人去珠帘花影动依旧南楼月涌人日春寒重氍毹曾向猊炉拥　翻被鲍娘春信哄望蜀何如得陇没分香篝宠两邉锄断鸳鸯冢
　　又
　　紫玉化烟千万缕变作寒窗旧雨铃阁经相聚数年叨做居停主　却怪净持原老妪生得霍王小女一防心相许子姑乩畔偷眉语【子姑见东坡集】
　　又
　　云母屏前红泪洒绣帕银环自解缔约经三载紫鹅桥畔曾相待　花草他乡应有在权嘱何郎莫采一晌春风摆落红满地深如海
　　又
　　忆昔卿来于我馆议作吹箫佳伴重订香帏欵数行约法拈银管　传语谓郎姑且缓十五盈盈未满谁料朱绳短相如卤莽原无筭
　　又
　　竹叶同倾飞鹊醆低覻玉儿青眼细辫为侬绾剩将寸髪调伊嬾　荡子天涯归巳晩轻把同心解散长恨疑荒诞自编小传邹郎撰
　　又
　　再浴女蚕难作茧旧日鸳鸯结劵春风莺暗啭画楼此夜晶帘卷　半靣相逄重腼觍孤负芳心缱绻恨被黄蜂践情丝应付并州剪
　　又
　　翠幰流苏声细悄义甲氷弦嫋嫋门外萧郎扰鹤簮惊向犀奁掉　金鸭炉中香篆袅翠盎文鱼长绕聼説相思鸟红潮两防檀痕小
　　又
　　画梅写字都闲雅更善弹碁打马忆去年初夏妮他细语荼防下　浪卜瓣香双鳯瓦谁信金钱尽假风雪偏潇洒林逋不遇梅花寡
　　又
　　河满数声催阿沈向蝉窗痛饮分别思香寝并头闲看红防枕　低诉几畨声尚噤郎欲归时寒甚门外殊霜凛衣郎半臂葡萄锦【衣去声思香寝见説郛】
　　又
　　执手榴屏惟雪涕此后更休相弃鸿便须频寄延平再合君牢记　短后征衫驱北蓟指望珀盂春第不道庐江吏伯劳飞燕卿夫壻
　　又
　　蝴蝶帐邉曾作伴不料朱防拆断斜靠屏风畔欷歔执手重相看　荆钗自执樵青爨时向伯鸾相唤留下风情半剰与做后来公案
　　又
　　叠得蓉笺书几瓣唤住人人去雁聊慰伊家盼花髫乱挽闻长叹　细语蝉帘今不辨笼里雪衣分散莫慰加餐饭半生愁里逍遥惯【人人雁字】
　　又
　　分手柴扉陈数愿一愿郎心不变二愿娘身健今生为妾图方便　三愿双环常裹绢四愿重投鳯钏五愿频相见香车再到回心院
　　又
　　芍药仍开花歩障小阁春愁一晌潜入葡萄帐床头私致声无恙　歳歳青陵台畔望人在蘼芜曲巷再到添惆怅夕阳芳草闲相向
　　又
　　毕竟书生眞薄命还是佳人薄幸待把山盟订海棠单受梅花聘　辛苦相携酬玉镜漫把双环投赠芳讯亲教证近来小玉闻多病
　　又
　　紫雪脂香光灔灔名绣红丝作騐银筯垂垂酽不堪回首将伊念　杨栁章台愁作堑心比兰膏更焰应是前生欠不平莫按神干劒
　　忆汉月
　　答索厯
　　纵使百年胶漆三万六千时日红箫翠帐几多懽又被闲愁搀越　休把春秋记看无数等闲风月今年寒食又来过应恨莺花恍惚
　　茶瓶儿
　　小鬟茶话
　　水味中泠第一唤双鬟防来新叶正蟹眼鱼鍼初歇搀入兰花清色　小鬟怯擎杯澁银瓶作汲阿郎到底相如渴应罚作王郎水厄【南北史魏人谓南人饮茶为水厄】
　　瑶池燕
　　开帘引燕
　　花丝清艶榆钱贱燕燕近来双羽差健玉人见旧年红线犀帘揜　写蓉笺提起重念无多件烦伊作个鸿便郎如靣回音若欠郎心变
　　思远人
　　本意和宋晏小山韵
　　雁字鱼函浑未寄肠断辽西客金鞭防响玉骝空閙聼马蹄得得　雨声偏向芭蕉滴把泪珠和墨学寄画崔徽添些红晕怕黛朱无色
　　河传【第一体】
　　小阁留香
　　一杯酹汝春色何痴药栏深处海棠沉睡紫烟细雨和梦将伊去　鸟啼偏搅香衾侣无情绪魂共春丝语栁馆莺来作寓唤双鬟莫与
　　醉花隂
　　重九
　　西风侧侧催衣防凉日犹长昼把酒賸茱萸休説重阳瞒过愁时候　年年愁到还依旧人落登高后情愿一年中分半清明一様平消瘦
　　忆余杭
　　聼新声垂泪
　　待把愁推愁未舍惯聼阳关浑不解揺揺薇帐梦春风一饷画屏东　绮魂飞度梁州里何处凄冷忽提起鸳尖怕记陇西腔珠防界残妆
　　雨中花【第一体】
　　答索花
　　二月春光未老枝上红顔犹好薄命桃花断肠棠蕋欲寄疑卿恼　窗外落红闲不扫留伴胆瓶人悄好向緑云邉簮残置案香气犹缭绕
　　上林春令
　　晏起
　　轻暖轻寒春仲熨香风红楼惹梦泥人绣被多情遮翠幙不教留空　金衣向午争花閧晕斜红腻云緑重风过日影那移问双鬟晓寒何重【斜红绕脸古妆也简文诗云分妆开浅靥绕脸传斜红】
　　河传【第六体】
　　春闺
　　绣帏深处夜深私语衬月银云洗花玉雨雨余遥指青虹美人虹　沉沉春梦和烟绕相思草留饲相思鸟重帘垂下愽山自爇香鱼美人鱼
　　河传【第七体】
　　宫辞
　　新衔花史药栏烟重花枝娇倚戏抛红豆打莺儿笑指犀奁占喜子　影入青铜红窈窕炉烟绕望断羊车悄玉鱼凉绣鸳藏宫装尘生金缕箱
　　红窗睡
　　防花灯
　　简防红缸缭绕香鳬翡翠里不教花睡非云非月非霞处花与灯俱醉　莫被东风容易祟只数防金枝緑萼夜光相配银泥双防障兰膏一防
　　双调望江南
　　病述
　　闲中恼花事恨寥寥狎客羣登青雀舫妖姬家住紫鹅桥萧寺独无聊　闲中好蓬跣任逍遥识字屡呼君子鹤佐觞犹伴美人蕉一醉任天高
　　芳草渡【第一体】
　　偶见
　　朱靺鞨翠箜篌轻艶处十三楼徘徊雁柱自防搊香阁内绣帐里不曾愁　春如线人似燕恨煞东君作践薫寳鸭倚秦篝緑鬟腻红潮浅越风流
　　鹧鸪天
　　游西曲
　　彩云随处任风飘蓬山不与海南遥红防授枕皆双粲紫电投壶毎百骁　弹月磬奏云韶天孙帝子尽来朝防中碧玉新封事愿筑银河乌鹊桥
　　虞美人
　　答索扇
　　玉奴立向风前倦自把新团扇上图蛱蝶下鸳鸯但愿从今懐防镇双双　宵来莫把流萤扑长罗纨轻薄权教収拾避秦篝不道许多冷暖到红楼
　　鹊桥仙【第一体】
　　客懐
　　轻暖轻寒不晴不雨孤负韶光九十落花飞絮两无情仗千尺游丝作合　涂抹东西飘零南北从此扁舟一叶梦回始觉未归人恨一防窥人明月
　　河传【第十三体】
　　调粉饵喂金鱼
　　初霁梅雨紫苔緑荇小山曲渚丹鱼饥矣搓得粉香半黍向清波付与　防池翠鸟轻沾羽双鬟语种个芭蕉树细数红鳞小燕争泥坠处惹双双遁去
　　河传【第十四体】
　　夜聼捣衣声
　　溶溶白月环环紫蜺纷纷翠雪万斛胭脂泻拚一色银河捣清砧声续絶　金鱼鎻断一似繁筝急又似愁螀噎戌管梅花痴龙渴鳯孤飞怨凉蟾星欲摘
　　七娘子
　　寄讯
　　海棠娇影垂杨线杜鹃啼怨流莺啭情语题笺芳容题扇春风吹损芙蓉靣　唇珠懒上红笙宴眉烟淡掩青琴钿楚楚堪怜僊僊堪怨迎风手执花枝颤
　　中调
　　蝶恋花
　　书相如传后
　　相如不过书生耳争似文君赢透竒男子却自琴心通緑绮飘飘赋就凌云气　不是题桥雄蜀水财守王孙埋没文人矣薄幸茂陵生两意白头吟罢相如死
　　摊破丑奴儿
　　小语脂香袭
　　幽欢乆待兰缸敛嬾绣鸳鸯嬾説鸳鸯舌唾酣红淡海棠知麽防怒也问檀郎　含娇半晌才私语轻度丁香轻啮丁香秘宻风情在画厢知麽防笑也问檀郎
　　苏幕遮【第二体】
　　丙戌过南曲作
　　沈真真苏小小旧日知名今日余多少花史新编谁氏了为问青衣可有迦陵鸟　闭门羮防门草碧琐红桥未许何郞到流水无声长自绕几朶芙蓉独耐秋霜老【迦陵鸟西方传言之鸟闭门羮唐妓史鳯以却下等客防门草出常山人过者则叱之】
　　答索香
　　鹊炉温龙饼热小盒缄来中有双银叶慢火应将心字炙化作鸳鸯烟里随风结　向花隂灯影灭再解罗巾犹剩沉檀屑荀令薫香香未彻寄语红楼莫放余烟歇
　　青杏儿
　　咏绣
　　小阁飏防飔绣床畔涤爪来迟砑绫光照蔷薇架才翻旧谱重临新様又劈鲜丝　无语正凝思双菡萏何事连枝关情曲曲盘金缕偷窥半面慵擡纎手斜露双綦
　　青玉案
　　答索镜
　　紫珍随月清波满应与嫦娥为伴乐昌何事常分半红潮一派黛山两防人在潇湘畔　翻看底下鸳鸯欵双鹊铸戗将金满珍重绣囊丝纽短萧郎照后韦娘藏起长贮香奁暖
　　三奠子
　　偶忆
　　忆玉兰花下初见芳踪眉欲语意才通衣香清更馥肤彩瘦偏丰人悄悄雨蒙蒙正相逄　荧荧面的窈窈趺弓蛾黛蹙脸朱融柔乡多懊恼佳防易怔忪长记取裙上泪石榴红
　　千秋歳
　　和初子逐妾词
　　花檀方拍花泪频频滴紫钗卖乌丝裂玉环悲蜀道铜雀欺孙防东风逆二乔应作漳台客　三秋如一日九曲回肠结空自把韶华掷本非司马窃难对虞侯説凄凉夜举杯自懴当头月
　　又
　　欷歔无计权且相回避只一念应牢记栁眉休更蹙荑手应还腻堪悲是金尊难下平原醴　忆昔多惊悸欢防非容易难忘却当初意原慙金谷主空学庐江吏伊去后泪痕又把红绡寄
　　西施【第二体】
　　为阮亭赋余氏女子绣浣纱图【阮亭原唱浣溪纱】
　　灵芸十五鬓如鸦鍼絶写西家捧心眉矉处粉靣映溪花试问苎萝石畔无双艶何事浣春纱　梧宫叶落珠帘下犹闻神女堪夸谁信道五湖烟水泛轻槎待想玉床醉倚娇无力阁绣晕明霞【阮亭原词针神十五鬓堆鸦越兵入呉见夷光在宫树下疑为神女见越絶书】
　　隔帘聼
　　立夏日雨
　　何事欺花赚栁恨煞春难住几层烟雾空蒙处恰盼到昏黄潇潇神雨才做暖又轻寒梦中九十还重数　黄蜂紫蝶浪向荼防舞春归百计寻春补织尽氷丝断肠千缕浑无语道春这真回去【神雨出尸子】
　　祝英台近
　　旅懐用商文毅韵
　　树森森波淼淼回首京华路无限离情防数声鸣橹遥看一片黄云两行緑树遮断却故乡来处　无情绪谁念寥落天涯杯酒和风雨梦去愁来消息浑无据便教两字平安三千里外怎博得夜深私语
　　山亭栁
　　咏隋堤新栁
　　纹瀫防流正万缕初柔垂绮苑映妆楼此日藏乌多少他时系马迟留渐渐緑深黄浅一带烟浮　花花絮絮雷塘路风风雨雨到邗沟初学舞惯含愁远恨能传玉笛轻寒乍到红篝最是长条牵惹人在兰舟
　　红林檎近
　　为钱山铭题琴瑟图小影
　　散髪伊谁氏琴心秋水间雁柱飒然动锦瑟暗相怜鼓罢湘灵妙曲一弦一柱华年博山香袅防烟义甲动春纎　抚操众山响箕踞对婵娟白头緑绮明珰长防翩便风前相倚花前对整无语能将心事传
　　踏青游
　　本意用苏子瞻赠妓崔廿四韵
　　约伴寻春何处玉钩斜畔暗数道画桥廿四向芳郊酒帘畔聼流水歌声美才过桥头十五小苏家钿筝斜倚花雨霏防纷纷海棠园里唤流莺欲留无计待满泛
　　银船肠断鸳鸯被鲛绡拭残泪长记酒头茶尾【张乔诗城锁东风十五桥唐人有咏小苏家诗张泌诗钿筝斜倚画屏曲】
　　最高楼
　　丁亥答文友楚中寄词
　　离愁处碧树正苍茫伊人又一方君谱茶经携瓦罀我修花史坐琴牀玳楼中金弹处可能忘　他生撇不下鸳池被今生防不上鲛盘泪杨柳下泛归航借得世情消酒瓮拾将竒字衬诗囊唤风姨招月姊伴云窗
　　满路花
　　偶赋用弇州春游韵
　　巫云驻影红湘水留痕緑好腰偏绰约轻纨束横波一防占断千行玉绣帘才半揭那许消魂烟朝月夕偷宿相逄瞥眼便是相看熟避人归僻径青蛾蹙金蝉小
　　整风动惊银竹重到回廊曲细晕红潮恰如初醉醽醁
　　蕙兰芳引
　　咏宋团扇画松石和文友韵
　　团扇流连镂满月影娥池小费尺素裁来襟防好风偏杳皴石枯松研罨画上林承诏想胭脂脱尽宜对昭阳人悄　呉带当风曹衣出水写生空表只禁本生绡淡墨寒烟围绕莫教持比黄筌花鸟想防来频向荷凉轻舀
　　簇水
　　问侍儿月上花稍几许
　　从此闺中便应添个司更婢海棠低亚争忍看寸隂儿戏昨夜蓉笺传语刻在心头记应并着侍儿经意　月上矣又聼得城头画角莫并入三更未花神证据乞致与姮娥意鉴我小窗欢约莫便糊涂里郎来也应放姮娥避
　　玉人歌
　　春暮
　　春欲去看窗外樱桃离离满树湿烟生碧澹荡飘红雨閙花百舌花无语待唤春隂住最难千丈游丝一帘飞絮　暗把韶光数恨阵阵东风将春压暮长下虾须留取最深处蝶争须叶蜂争蕋总被多情误趂榆钱买断送春归路
　　鱼游春水
　　感忆
　　十五盈盈小投钿盒心烟缭绕流连辛苦不道佳期竟杳蘼芜巷里人何在荳蔻花中春已老泪落天涯断肠多少　极目年年芳草闻绣阁玉蛾不扫何事尺素传来征鸿悄悄侧侧轻寒白日过蒙蒙细雨黄昏早酒醒更防数声啼鸟
　　宣清
　　春尽日偶效栁屯田体
　　冉冉今何日剩东风栁外吹来帘缝忆清明倚尽箫声恨黄昏选残香梦迷却来时断伊归路不教轻送情旖旎影朦胧防防落红心动　燕子衔将鸠儿唤却渐愽浓隂重看架外蔷薇恁偏娇横玉人暗中低诵留得红顔便春归惜他何用【古诗玉箫倚声谱寳枕选梦图】
　　绛都春【第一体】
　　咏蒲萄
　　离离莹缀见粉淡欲匀红轻疑坠緑叶重隂引蔓分枝恰璇帐绡宫鲛女垂珠泪正是药栏烟霁才提丝笼频搴素手半揎罗袂　双穗绀霜琼露向白玉盘中红罗防里文园消渴冷甘乍解金茎味醒来何似凉州醉留供绣佛幢前素珠百琲【笼上声供去声琲音佩蒲萄一名草龙珠帐李白诗红罗防里分明见白玉盘中看却无】







　　十五家词巻二十二
　　钦定四库全书
　　十五家词巻二十三　　　　休寜孙黙编
　　邹祗谟丽农词下
　　长调
　　满江红
　　已丑感述
　　滚滚红尘哭秋风斜阳宫刹方悟得夜半深池人盲马瞎山狐威帝以虎小人猿化妻于獭待陈情细诉与天公凄凉煞　三里雾何时刮三月雨何时撒用不着慈悲告伊菩萨老猾钱刀方作横少年姜桂何能辣醉狂旹击柱亦徒然冲冠髪【埤雅獭以猿为妻化猿用竹书事】
　　阳台路
　　为阮亭题余氏女子绣高唐神女图【阮亭唱巫山一叚云】
　　巫山梦浦兰含防照朝云神女谁把纎秾长短写出迁延徐歩宋玉当时玮态瓌姿彩毫曾赋梦来去又揺佩褰帷杳不知处　但见呉绫一幅绣无双鸿惊鳯举防缥吹烟香透缯云丝雨只描到使君银钩小字断肠千缕大夫枕上依依梦魂谁主【图上有绣阮亭自题神女赋中语】
　　水调歌头
　　中秋次东坡韵
　　何处吹芦管双剑倚长天银河万斛前洗风景似当年料得玳楼帘卷又怕玉人衣薄香褁夜珠寒破镜衔团扇寂寞小楼间　飘蝶梦惊鸟睡搅花眠刚道人间月半天上月团圆我是前身金粟伊是今生玉女何事不周全待驾青虬去仔细问婵娟
　　塞垣春
　　初六日立秋归舟偶和周清真韵
　　爽气生兰野飘细雨孤防卸蝉声曵树燕飞掠水远村如画便桃笙葵扇如遥也独把乌丝挥洒怪金风初欲动不禁悲秋重冩　蓦忆镜中人自来依绣阁幽雅多病为闲愁怯初长此夜记来朝巧时良日初临好排待针楼下寄语归期近向罗衣再把【七日谓之良日见风土志】
　　天香【第二体】
　　七夕偶忆
　　芍药初开菖蒲难见曾向画帘趋倚黛影依稀粉痕零落别是一畨情味香消酒冷筭只有好梦来睡分手红鹅邨畔销魂碧鸡坊里　回思别愁似缕刚肠早被秋眸系料他红绡满把暗垂鲛泪一夜西风古道吹不透相思万千里卧看双星银河如水【红鵞邨即昙邨是羲之换鵞处碧鸡坊薛涛所居】
　　夏初临
　　本意
　　未雨梅天防风麦薄寒乍散犹侵花信吹残莺雏却哢新音尊前病起难任爱疎帘宻簟清隂橙花香透榴花火照庭院深深　玉人此际闲对云屏才拈斑管徐理瑶琴呉绫嫌重轻罗初试神鍼钗炼浮金绾鸦翎又挿犀簮漫沉吟莫题秋怨难觧春心
　　长亭怨慢
　　七夕为立秋第二日
　　渐过尽郁仪飞驭千顷琼池一轮光素银汉遥遥七防灵匹河邉住从来此夕再不见佳期悮天若少情时应苦禁天孙年年暗渡　看蟾闲兎寂筭只羿妻相妬纎阿去也更不许鳯晨鸾暮恨昨宵青女初来便明夜黄姑无主最肠断人间留得欹鍼残缕
　　扬州慢
　　广陵送孙无言归黄山
　　白岳移文黄山招隠问君何不归哉便石床丹灶尽冷落苍苔忆昔日轩辕铸鼎容成采药剩有高台况山中猿鹤思君何必徘徊　扬州城郭叹年年紫陌黄埃纵文选楼高竹西路好日踏千回三十六犹在白云下洞壑湏开向山灵寄语十年清梦归来
　　黄河清慢
　　阮亭招观竞渡竟日即席同方坦庵楼冈邵村唐耕坞诸先生分赋用晁次膺韵
　　官阁昼冷初歇雨正逄令节重五栀子榴花齐放香消清暑为吊灵均作赋恰随处歳时荆楚年年绣鹢朱旗最难逄酒龙诗虎　僧弥年少多才况佐节扬州风流霞举拾艾采兰多少鹄俦鸿侣看尽鱼龙曼衍舞回鹘歌残白苎留髠送客便日落莫催津鼓【津鼓客行鼓也古诗日落闻津鼓】
　　燕山亭
　　咏汉宫秋用宋道君见杏花作韵
　　青女初裁素縠长门冷落金茎注只有丽娟琥珀缨裾艶絶披香蘂女瑶圃葩芳更掩映锦云珠雨辛苦见婉约朱栏不禁幽暮　便是泪染灵芸着红玉壶中向人如语千丝鐡网百寳流苏傍他海棠何处留待深秋恐化作晩霞归去难据把金剪甚时重做【汉宫秋草花也一名剪秋纱】
　　长相思慢
　　和片玉词
　　南浦依依西墙漠漠好梦初透兰旌香珍窃去药裹偷来易喜易恨多惊午梦初醒早空房帘影飞动初萤罗袜痕轻蹈香堦猧吠疑聼　从别后良宵长自低巾掩防懊恼多情秋河不动暮雨难期孤负双成金猊火尽剩篆烟一缕孤萦便浅嫌宻妬难忘嘉盟【忘去声】
　　催雪
　　春雪咏海棠
　　窈珠帘防茫寳镜彷佛绡宫锦地便湘水无波压残兰蘃恰见素靣凝妆只粉痕一线垂红泪梅花魂冷梨花梦断云屏深闭　何事临琼砌但消受东君幽情寒思还领却艶阳争些春意素手喜拈绛蜡畏珠箔风侵廻绣被应渐傅艶雪枝头留作晩霞凝睇
　　闺怨无闷
　　姚夫人仲淑画双青图遗内子代题谢
　　文采风流试问今日谢雪卫书谁敌想姊视道升兄承公择挥洒淇园千畆把湘妃远翠归珠墨看瘦影便觉苍风淡月细香吹碧　清极写鹅溪挥百尺洗尽绣帏脂粉黄楼屏幛翠筠高节想有坡公能识识钗股丁香旧标格须留供绣佛幢前维摩天女能惜【道升赵松雪管夫人名及李公择妹俱善画竹黄楼屏幛文湖州女所临钗股丁香见竹谱】
　　渡江云
　　昔年情绪
　　昔年情绪忆緑窗调笑细语爱呉侬流苏防响处自忖风流人在画屏中闲聼戌角声声响泪滴铜龙恨当初并肩花底衫映石榴红　匆匆一时分手别意如烟剩酒痕花血尽思量罗半解寳髻防松鱼函新叠回文字应还仗一防轻鸿销魂地难忘云树葱茏
　　绛都春【第二体】
　　咏白秋海棠
　　素秋飇冷正影娥池畔红衣初谢思妇芳魂怨女幽情鸳鸯社断肠不向西风嫁最喜近瑶台清夜娥眉淡扫不施脂粉虢姨妖冶　难借涂黄晕碧似素馨品格暗香飘麝斜倚银墙独抚氷弦圆蟾挂诉离恨望夫石下鲛珠洒玉盘倾防最怜独自亭亭雨檐霜榭【秋海棠一名断肠花是思妇所变又云怨女泪染所成】
　　换巢鸾鳯
　　别意
　　人为愁娇见风回紫曲月落红桥有心催雀舫无意聼鸾箫千行杨栁舞蛮腰销魂堤畔魂断重销浑无语筭只有双星私照　悄悄波浩渺一防檀心化作如烟抱书宻偷看扇低重掩留下乌丝行草天许呉侬得重来匆匆那怕徐娘老山长水远离情无限谁晓
　　夜合花
　　本意
　　紫曲粘云緑窗引月又闻香满中庭檀心乍防鲛绡试着犹轻烟初散露方零傍雕防吹彻瑶笙销魂此际何郎剩粉荀令余馨　夜防斗转珠防渐觉烛花影里防醉初醒风流解语宁教有恨无情拈芳蕋爱佳名忍折来供向瑶缾须教夜夜如花作伴不负双星
　　曲游春
　　咏蝶
　　栁腴花瘦日正緑烟如水红雨成迳栩栩飞来见寻香覔艶轻狂不定乍遇防风起又依却苔须欲凝前身香国翩应知好梦难醒　怅好多情成性向绣幕晶帘时弄双影占尽芳辰只燕昏莺晓江南佳景长愽双蛾喜簇绣处百花恰称不道粉褪香残误人薄幸
　　看花回
　　咏落花用周清真韵
　　寒香散雾初暖轻尘灵防又见蜂忙莺懒将恨绮愁罗游丝千结緑窗人惜小歩和苔金缕滑吹散处丝障重重一春如梦风流絶　何事与勾云倚月随清赏莫孤佳节旧日徐娘姿态只半靣残妆轻蝉如髪賖晴买夜一防春光休损折五更风三更雨惯作伤心别
　　月当防
　　秋夜闻蟋蟀声
　　小窗烟雨防防响飕飗吹坠落叶空庭急杵浮砧凄凄石竹墙隂偏与愁人作楚细思量甚事恰关卿无端似空床泣恨断轸传情　年年惯做西风伴隠荒苔啼残青穗余灯哀笳逺笛飞来何处秋声二十五畨寒照静聼清钲厯厯严更偏怨汝呌回孤梦短髪星星
　　瑞雪浓慢
　　广陵邸中寄示闺人
　　九秋挽带三春判袂才信别离容易玉簮恩重金鸭香浓靓妆依约在臂去年此日梁鸿溪畔绛纱初系便广陵聼吹箫明月忍看佳丽　月中情花下泪几回难説向人前寄绣床停剪锦字裁绡空懊黔娄夫壻眉间眼底蹙新愁还教暗避归来亲揾啼痕道伊备细
　　翠楼吟
　　有赠用姜白石韵
　　画扇歌楼玉鞭酒市氤氲金屋初赐覔取销魂处聼栁外旗亭清吹银墙遥峙见汗粉粘红眉痕叠翠真神丽筵前私语流莺声细　谢客花径归来任吹箫飞盏尽伊调戏更深怜宻唤怕回首呉侬千里杜郎风味爱寳萼知名御香闻气潇潇雨愁霖泪眼甚时同霁
　　倒犯
　　咏白鸜鹆
　　风澹艶霜蟾乍圆森森银竹何来灵族翩处清喉箫续王孙珠袷少妇鲛绡辉云屋露冷水晶屏烟暖蓝田玉近雕帘舞丹足　慧性神姿那数雕笼雪衣名擅独断舌叨叨语回素吭随佳瞩初教与相思曲更蝉窗不受金环辱料不夜珠邉长傍氷壶浴照寒波影緑
　　石州慢
　　用高季廸韵
　　猛忆晶帘携手数畨鲛珠频洒东风吹断一宵归梦葡萄慵把断酒除诗忍教孤负相思游丝千尺偏沾惹覔起旧花笺把离愁重冩　艳冶当年分手香鸭炉头紫鳬屏下曾记緑籖暗数金钱私打几回目断此日花发长安料应遥防春堤马懊恼看征衫又萧萧归也
　　恋芳春慢
　　咏草
　　巫雨朝飞湘烟暮压落花着地犹新闺中陌上到处欲断还匀揺荡春风形影连绣戸翠接无痕寒食近绣葢金鞍偏汝暗赚游人　相思溪上断红约月合欢塜上怨緑粘云楚楚娟娟多少蝶梦蜂魂又见犀奁赌胜佳名谁不爱王孙斜阳处寳屧初回余香犹染湘裙【楚词王孙芳草】
　　南浦
　　为阮亭题余氏女子绣洛神图【阮亭原唱解佩令】
　　瓌姿艶逸着雾绡云縠是何人但见凌波防歩罗袜自生尘手把明珠翠羽向芝田蘅馆启朱唇却含辞未吐明眸转盼暗识洛灵甄　当日枕遗玉镂令陈王耿耿暗消魂绣出神光离合浮动素绫纹想挑鸾彩鸾期近便绣鳯绣虎才分纵宓妃重遇魏宫今日重鍼神
　　金盏子
　　咏金钱花
　　碧琐空屏云母凉鱼镮烟绕深院红药乍惊秋人归杳朱栏花信香浅便教卜尽五铢剩青蚨未转窗前看疑是沈郎遗来丹纹翠掩　犹记雕栊倦绛蜡下纎手掷红么金绯绚赌胜处将花选玉人那爱鸾钿只教防贯同心佩宜男珠串金风冷留买一线斜阳怎看秋贱【呉兴沈充铸钱名沈郎钱梁鱼令诸侍妾以金钱睹胜不足者以花补之得花者谓胜得钱梁武帝铸女钱男钱佩男钱者主宜男见南史】
　　绮罗香
　　广陵阮亭署中酬赵千门见赠原韵
　　莱子传声洪都佐节争羡玉珂珠勒高阁重临秋水长天一色看莺花绣斧初横忆鲈鲙緑帆悬直怪柴桑早赋归来春尽聼杜鹃鸣北　乌台三月追随记仝车骖乘齐名交逼把酒高歌莫叹片时戢翼任猿臂醉尉相呵总虎头封侯不易最难是知已重逄把平原丝刻【千门时以南昌司李谪官回】
　　安平乐慢
　　元旦瑞雪拟宋人应制
　　甲帐云开辛盘早荐天门曙色曈昽火城队散仙琯音回浮浮奕奕连空舞絮飘花看琼枝四照碧海遥通飞素满天中御香缭绕烟融　便黄竹歌传緑醽酒赐遥闻五老呼嵩佳气连清禁紫皇新降蘃珠宫万戸千门玉京畔羣玉玲珑赋幽兰谢荘衣上侍臣初试春风
　　眉妩
　　本意
　　问谁家月里是处云邉初见遥山姣帘翼空青里依稀是楚峰十二初晓玉钗声悄才画时一半慵扫纵消受螺黛蛾黄也着些的烦恼　飘轻烟防袅似张郎留様卓女遗稿栁叶双尖锁浑无语还将鸾镜偷照相思缭绕凭暗传宻意多少试描得鸳鸯成十様知谁好【十様眉有鸳鸯眉】
　　潇湘逄故人慢
　　为阮亭赋余氏女子绣栁毅传书图【用仄韵阮亭原唱望湘人】
　　兰堂遥裔见水佩风裳烟鬟雾髻尺幅传幽意看泾水愁人洞庭怨女断翠斜红揾不尽鲛绡珠泪只手把湘沅双鱼蹙恨敛容偷寄　剪痕轻绫影薄羡蘃乱云盘神工宻致想低徊斜睇到贵主还宫书生仗义肠断当筵料此际更难回避落绣后闲整鸾钗不觉金鍼暗坠
　　合欢带
　　花烛辞
　　聼箫声初下瑶京烛影里望双成黛隠犹疑山远近画眉郎已到红亭迢迢银漏香尘暗度绣槅防明待来朝细覻緑鬒雨腻绛靥霞清　鬟垂玉导肩軃珠缨须知最小盈盈按得绮魂揺飏处梦云透薇帐吹轻今朝恰是初开百歳满合三生看鸳鸯小阁灯花何如书幌藜青
　　望远行【第三体】
　　蜀冈眺望懐古和阮亭韵
　　今年才过清明节又见春风催暮酒旗篱落画舫笙歌都傍销魂堤树金刹斜阳透得红霞一抹望中緑莎如许送韶华歳歳江南烟雨　相语屈指兴亡多少只栁影莺声无数殿脚三千桥头十五断却隋皇归处惟有醉翁几阕髯公三过妆防平山词赋看骑鹤人来吹箫人去【杜牧诗红霞一抹广陵春欧苏俱有平山堂词苏有三过平山堂下路之句】
　　泛清波摘遍
　　为阮亭咏庭前金鲫
　　寻梅官阁问栁隋堤试问使君何所有种花栽竹皓月清风对虚牖谁相耦悠然濠濮宛尔潇湘云梦胸中常八九荇藻交横鱼鸟留连长啸清昼　还知否鼓鬛扬鬐鱼乐唼影唼香花覆谁识非我非鱼海罟江罶消长昼影动春雨緑添纹生晚霞红皱那数西江尺鲋煦濡升斗
　　击梧桐
　　咏美人焦
　　青女惊蝉素娥辞燕又是华年荏苒绣阁前依约见分明翠防轻匀霞脸夜深几度翩乍见红玉临风欲掩十二珠楼肠断秋风斗帐垂垂揺艶　寳靥慵妆佳人对镜还把芳姿细騐谁问种自知名忍揉碎瑶翻香灔绛树清歌欲罢百首红儿才新赋又恰是两三黄蝶映丹朱一防【綘树美人名善歌罗虬有比红儿诗百首】
　　惜黄花慢
　　咏晩菊用呉梦韵
　　月佩烟裳伴窗纱犹识半靣徐娘翠华嘉节来迟洛浦紫云新苑宠殿昭阳芳妍不逐秋风嫁涂娇晕自整慵妆老是乡兰膏照彻倒尽瑶觞　亭亭傲雨欺霜更艶凌枫赤秀夺松黄避风台上欲随风舞辟寒帐畔偏透寒香消魂帘卷人争瘦阿娇去金屋悲凉莫断肠花神独许清狂【咏菊诗李峤荣舒洛媛浦香泛野人杯李商隠紫云新苑移花处松黄即松花也】
　　忆瑶姬
　　偶读惜分飞旧词有感用史梅溪韵
　　十五年前事怨绪离纷殢雨寻云银屏执手时恨他生未卜别様殷勤空教惆怅珠帘难向南楼种合昏最消魂一语叮咛银环钿盒泪痕新　断肠菱镜双分嫩緑成隂牧之枉煞寻春手持双荳蔻想佩声鬟影香染罗巾小窗重展乌丝惟有春寒瘦着人便重来梦里分明何处覔湘君【着音着合昏树名见庾信诗梁诗向镜理纨巾】
　　风流子
　　村居
　　村居三畆地东风暖无数暗隂遮见緑草方塘些些睡鸭白杨废圃防防归鸦况墙外老藤方挂树苦笋正抽芽宜夏宜冬几间茅屋半村半郭一带人家　主人无个事正甆瓯酌酒瓦铫煎茶更调樵青数辈自捕鱼鰕看拍手羣儿争驱黄犊垂鬟小女笑挿红花只此闲中日月暗度年华
　　霜飞叶
　　本意用周清真韵
　　烟生芳草斜阳外尺书可来天表空庭懒妇正心惊齐女吟声悄渐叶叶梧桐报晓银床金井苔痕小见月浪横天又鹦鹉侵霜欲语檐花相照　此际肠断伊人西风卷透一防梦魂难到晴如雨滴愁声动孤眠懐抱似别院哀筝响急四弦摵摵离鸾调争柰铜龙漏彻聼过三更雁飞多少【懒妇蛩也齐女蝉也】
　　离别难【第二体】
　　送蒋驭鹿游建谿
　　越水呉山待扁舟乆矣栖迟只丈夫南北东西着征衫何必赠将离应祗有竒字盈囊虎跳龙卧落纸争飞过严滩为访富春旧迹重上钓鱼矶　云冉冉草萋萋忆临岐秋士休悲聼武夷幔亭仙乐便骖鸾梅福也相期何况是到处逄迎天涯知已斫鲙衔杯懐故苑畅好荔枝未熟劝汝莫忘归【将离芍药也跳平声建寕有骖鸾渡传为梅福乗鸾上升过此】
　　透碧霄
　　同阮亭饮呉陵宫紫悬先辈小西湖
　　饮金舟人生何处可言愁气清天朗兰亭梓泽好向迟留碧波数顷緑隂千树风景如秋对双双鸂沉浮又桥回路转药栏映石渔艇随流　况使君文采角巾短屐鹤葢任飇悠且一饮千杯隔林蝉唱晩风柔筦弦丝竹左徒芳圃中散良游念西陵何似呉州把六桥花栁三竺云烟长忆秦楼【文选纷飇悠以容曵指旌旗之状泰州一名呉州秦楼在西湖濵】
　　玉山枕
　　咏白鹦鹉
　　花影兰砌碧天浄薫风起乍看皓质又闻娇语云母屏前绡帏堪倚玉容氷骨自瑶池暂谪向人间游戏想沉香亭畔当年舞霓裳只雪衣相对　素馨香冷鲛人佩犀帘外歌喉细红牙声静緑鬟影动诗句清新好教长记黄冠乍吐晕檀心更不数翩翩丹翠便花田珠网携来傍雕防向梨花闲睡
　　苏武幔
　　述懐和乐子尹韵
　　九防齐州两丸明镜南北东西万里吹箫呉市卖药咸阳有个英雄在里三千粉黛百万樗蒱笑杀庸庸余子问书生肻向商山谩学餐芝黄绮　便教他跃马中原挥毫内殿争羡风流名士奴衣火浣婢捧香囊上客横拖珠履肘后黄金腰间白玉消得十年悲喜到归来细数繁华不过梦中而巳
　　轮台子
　　雨后访早桂限车遮韵
　　几日新寒乍到看满砌海棠幽冶待教选胜寻芳是处画檐雕榭小山琼树初开晕檀心渐觉飘珠麝轻烟歇雨更冷露无声氤氲射　飘飘金粟前身又谁倩虎头妙写揽僊芳待踏遍银蟾好酬良夜怕娇额涂黄智琼妆防便金屋携来不许狂蜂惹爱芳姿风流蕴借问何时重染天香向广寒宫借【魏鹤山咏桂诗虎头防防开金粟以顾虎头善画金粟佛也古诗智琼额黄且勿夸眼前见此风流葩】
　　沁园春
　　偶兴和阮亭韵【第二句平仄用黄机体】
　　曾忆当年纵横意气调笑风流向紫宫曾吟金丸翠被锦鞋曾赋碧繶缃钩赌折搔头敲残如意邹衍高谈大九州都休问愿拜南柯守封酒泉侯　年来自爱清酬待啸月吟风烟际浮便五湖遍泛防非范蠡一邱自足客有羊求诗酒逃名渔樵混迹何异衣鱼与食鸥人争羡説延陵道上又见披裘【碧繶缃钩温飞卿锦鞋赋中语罗含云虽欣清酬未喻乃懐山海经悬股之国衣鱼食鸥披裘公本吾邑延陵人】
　　又
　　我欲从之置酒西园较射南冈只撚须揺膝人称慧业蓬头散髪自许清狂跂脚北窗行吟东郭男子何须志四方逍遥处问眼前悲喜何必张皇　怕教鬓髪苍浪且随分新词赋几章便支硎山内谈庄放鹤金华道上叱石成羊灵运生天淮南好道天地梨园一戏塲他年志待布黄金地求白云乡【语林邱明士蓬头散髪白乐天诗鬓髪苍浪牙齿踈支硎山用攴道林事金华道用黄初平事】
　　八归
　　行石封山中小憇见村姬焙茶偶咏
　　翠霭朝经红云昼暖石乳玉苕乍茁斑筠初织青丝笼恰是呉姬相约春纎齐撷香刺防防沾缀露应摘尽金蕾珠蘖携轻篓带笑归来衣染暗香絶　却早柴扉半掩红泉初汲中妇拍茶才歇蒸凝青琼焙来緑髓制就些些雀舌看云鬟影动幽意引竒芬初泄倦文园自来消渴仙掌分尝甆瓯斟涧雪【凝去声金蕾珠蘖茶芽也见清虚子陆亀防诗寻来青霭曙欲去红云暖又青琼蒸后凝緑髓炊来光又中妇拍茶歇仙人掌茶名】
　　集贤賔
　　偶简旧寄词有感和栁屯田韵
　　重帘小阁关心事緑遍萱丛旧时相逄未嫁冷落金虫去后千回梦忆重逄瞥见姿容人间辛苦都尝遍灯前拥髻愁浓筭只玉钗恩重留结表心同　年来敢道宋家东何计决芳悰悔教端阳一别直恁匆匆玉冷环留脆碧香消枕腻残红纵眼前有人欢笑才回首便自忡忡肠断萧娘一纸何必怨君终【留结句用防真诗】
　　贺新郎
　　席上被酒和阮亭韵
　　短髪愁千缕谁认得平生萧瑟沉鳞覊羽忽发狂言惊满座浪説目成眉语但记取柘枝白苎送客留髠倾一石纵三更且聼呉歈去吾明日焚书舞　新声回鹘传三部鐡如意唾壶敲缺低昻击鼓何事干卿春水皱漫道齐名韦扈最难得忘形賔主二十四桥寻小杜报平安书记今何许新月上桐初乳【韩诗北极有覊羽南溟有潜鳞王夀焚书而舞见淮南子鐡如意二句用王处仲事韦荘扈处扆俱以小词著名蜀中报书记平安用牛僧孺待杜牧之事庾信诗桐垂细乳】
　　鳯归云
　　偶作
　　吾老矣去日光隂那堪屈指任侠疎狂蹴鞠樗蒱不痴不慧无才无技况生来本磨蝎为宫穷鼯学计问人生何处堪出世应有淡月防风剰山残水　还自去守我良方鑚他故纸不过是一巻离骚几叶楞严破除万事頺然坐废曾消受得蛮触功名邯郸滋味而今后得无萦系永教毁砚焚书渔樵同醉
　　洞仙歌
　　中秋访旧不遇和栁屯田韵
　　从别后千回梦忆何处琴挑香惹记小语怜惜芳姿俊雅红潮防醉金蝉亚褰绣幔认得雨娇云姹便一刻筭作百年声价清暇　长回首緑屏深曲轻啼浅笑顿觉鸳被生寒总负鲛珠频洒白头吟就偏惊讶更细数盟言织就廻文重写那便得眼前玉人如画素娥幽冶忍使梦游抛舍梧桐下寸心斗酒争芳夜【末句用刘妙容宛转歌】
　　夏云峯【第二体】
　　秋雨感懐用僧仲殊伤春韵
　　书幌长清帘衣渐裛火罢炉灰生晕小山畔桂花迟放曲栏外海棠偏嫩爱青甆栽满菖蒲恰称得幽人碎愁零恨怪满耳蛩声凄凄切切呌得雄心都尽　病入悲秋浑未损况剑寂琴虚二毛偏近答賔戏支离自笑送穷揶揄谁问十年事偏上心头便青鸟飞来总虚佳信只赋号愁霖诗名苦权寄眼前孤闷【曹植应玚陆云俱有愁霖赋杜甫有苦雨诗】
　　春风袅娜
　　本意用冯文子韵
　　问今年为底才识春愁梅额浅栁腰柔傍妆台试看团圆玉照一丝新喜才上眉头金雀屏风红珠斗帐试聼东风黄栗留午梦瞢腾慵醒处金虫寳瑟倩谁収　又是飞飞燕子穿帘拂幕坐雕梁对话难休红作片锦成毬空楼闲昼暗数绸缪千防飘来栁花烟起五铢用尽榆荚星稠恨伊偏薄劣镇教垂却银蒜双钩【玉照镜也黄栗留即黄】
　　翠羽吟
　　为阮亭赋庭前鹦鹉
　　官阁深浓树隂修竹碧森森金鎻珠绦鸾回鳯峙吐青音满砌月生渌水一片云写青林正使君拥书高啸翛然坐对鸣琴　竒姿妙质振防吟丽容采采善解幽心惯是得人怜惜充君戏玩风前舞翠衿相思秦陇停声不语莲漏沉沉长傍湘帘好厌雕笼又忆飞岑梦醒清怨难禁恐檐霜晓侵座中有客莫倚能题漫写珍禽【谢荘鹦鹉赋云月满光于渌水云写影于青林余用祢衡曹植赋中语】
　　引驾行
　　深秋复有广陵之行先简寄阮亭羡门
　　官河杨栁隋苑鸎花竹西路是前人断肠处年年长忆烟芜吾徒烧兰作烛裁诗擘锦东阁畔翠盘妙舞白苎红牙倒尽琼苏歌呼更清谈挥麈回头残月落金铺恰又是离人欲别分手唱骊驹踟蹰　西园北里况教曾醉当垆想芙蓉丛菊二分明月蘃女花奴徐徐便十年一梦赢得虚名薄幸无向平山重到还怕见衰草寒蒲【琼苏仙酒名】
　　西平乐
　　乆雨中秋见月因忆去年虎阜胜游用周清眞韵
　　乱雨分秋浓烟防晩望远极目偏賖万顷琉璃广寒何处浮云卷尽还遮叹杨栁为侬憔悴蟋蟀为侬凄戚催寒几阵西风空庭湿尽寒沙试问琼楼瑶阙当此夕何事使人嗟　啸呼风伯招寻月姊桂魄飞来素影横斜从今愿分餐玉屑长驾金枢更自左持欢伯右挟婵娟好待氷壶濯舜华回忆芳时兰舟同舣画阁双凭舞罢霓裳景色溶溶教人好覔伊家【玉屑饭修月人所餐伏滔赋理辔金枢欢伯酒也婵娟月也】
　　六丑【升庵易一名个侬】
　　同周兼三小饮广陵园亭因话西泠旧游偶拈周清眞韵寄感
　　见春光又去肠断处年年轻掷堤栁乱飘双双飞燕翼掠波无迹只因狂做病将颠赚醉遍粉塘香国风流何处寻钗泽浮白红楼踏青紫陌凖拟受他怜惜待挑灯剪烛细语窗槅　春心寂寂只唾花防碧眉叶钿黄防闻清息座中顾曲佳客话旧游苏小欢情何极更匆匆絶缨欹帻誓今后怜水怜山不过远山罏侧驾扁舟趂伊潮汐自思量惟有凄凉梦一生値得【钗泽出后汉书冯衍传韩偓诗怜水更怜山两处总牵情】
　　夜半乐
　　题元人画韩熈载夜宴图
　　当时江左风味玉笙吹彻天许清狂暇有北海韩郎才名潇洒玉鸾视草铜螭署勅更闻弟畜徐铉客呼舒雅行乐地歌舞争兰夜铜盘绛蜡耿耿芳樽细浪长鲸倾泻香雾暖满堂玉人如画宛转搊弦激昻挝鼓沉沉月隠花明鱼脂飘灺交翠舄花冠暗中卸　到此不觉缨絶履遗良宵无价那羡南朝官仆射动君王恰赢得虎头偷写看明月梅岭冈前者谢公墩畔风流话【射去声熈载文章与徐铉齐名多蓄妓乐与客杂居以避相自汚没后赠仆射諡文靖于梅岭冈谢安墓侧后主令顾宏中至第中写夜宴图进御】
　　六州歌头
　　戏作简僮约効稼轩体
　　僮来语汝约法告而曹吾所命只数事汝毋嚣记来朝红药栏干畔缚棕箒摩苔石除菊蠧移兰盎早须浇庭际几头丹鲫戏苹藻粉饵时调便间将短竹扶植美人蕉弹雀驱枭莫逍遥宜勤应答防趋走防书箧整诗瓢燕几侧博山内水沉烧火母焦煮茶铛频熟候蟹眼聼松涛　吾无事痛饮酒读离骚若有客来时候须涤盏频进香醪且抱琴吹笛长醉侣渔樵门掩无敲
　　寳鼎现
　　广陵清明日贺天士邀同南郊小饮有赠用刘湏溪元夕词韵
　　聨翩游骑玉勒踏遍月楼烟市漫追寻雷塘绣瓦望青帘杏花村底春一笑任羣莺满树却与春光俱醉怎禁得画桥暂止猛聼吹箫声起　遗簮堕珥筹花事忆少年情悰如水却早见当垆佳丽抱银筝初来北第香缥缈飏绣屏罗绮风散落红十里谁怜惜旗亭游子看日搅一帘花碎　莫道天远蓬山暂消受檀牙按指问何时翠幰重来对红防怯睡赚得个玉纎整髻假报金钗坠还记取垂桞堤邉揺荡春风影里【看字衬】
　　怨朱弦
　　宗梅岑约游红桥泊舟韩园纪事
　　放桃花画舫寻春緑水回环红雨缤纷嫩栁垂丝莺簧乍啭陌头骤起香尘雷塘何处小桥流水弥弥瑟瑟粼粼只莺花不改无数箫声占断芳晨伊道紫宫金弹我道钿筝锦瑟此恨平分且试向东风寄语细与评论是谁家桃叶桃根鸦黄隠笑蛾黛留颦偷傍犀帘防揎翠防的的东隣明言未实暗祝方真又是夕阳斜度早难道且住为佳踏遍黄昏廻首千秋索下猛忆三生石畔记取腰身更莫向西园北里轻掷销魂【韩偓诗明言终未实暗祝始应真又的的近东隣千秋转语秋千即古秋千字陈黄门诗御苑有山名万歳复宫新戏号千秋且住为佳用晋帖语】
　　三台
　　用琅琊氏事赠王阮亭三十初度戏用辛稼轩用陆氏事送玉山陆令体
　　忆长安握手萧寺倾倒风流如许讲毗昙年少重僧弥把团扇名齐法防连宵过喜聼蝉聨语濯濯见新桐晨露两丸髻对酒清歌白玉手谈荘挥麈向西山时看爽气却种此君同住洒白练夭矫似惊龙爱写洛神遗赋高舆披鹤氅广陵路都争识神仙风度芙蓉第纱帽
　　隠嚢鳯凰池琼林珠树羡呉苑小令题诗兰亭右军作序看车前赫奕八驺来更邓禹笑人何处便挿簮散帻成高歩封禅书诵来无悮况庭际蜡鳯垒棋数公才又还如故【中三四句王珣珉五六句王修王恭七句王昙首八句王衍九十句王防之十一二句王献之十三四句王恭十九二十句王融二十一二十二句王俭诵封禅书于齐帝前事余俱用王氏语】戚氏
　　辑倚声集将成复得阮亭新词并简
　　忆青春年年花发碧堦新寂寞谁过倒来家醖自竒芬尚难忘绮语抛残口业负诗人当时红牙翠羽杨栁外暗自消魂银管裁将雪儿唱彻风吹细语幽纷便优伶周栁叱咤辛刘下笔如神　此日情绪难分竹扉高掩寂寞困琴樽犹自有华胥可到玉友相亲更衍波挥洒十二龙賔吾甘濩落长贫孔方交絶管城相薄半通难绾青纶　沈郎多病日赋成雌霓赖有王筠况是弹丸脱手向金壶防汁走灵防看来丽涌香氛枕邉鸿寳应博佳人问斟玉瀣双鲤传兰讯诵佳句曳雾牵云好破除碎恨闲颦怕十年心事到黄昏还须自懴新叅丹龠长守金轮【乐天诗犹残口业未抛诗玉友酒名衍波笺名龙賔墨神霓仄声灵防兎毫笔也丹龠道书金轮佛藏也】


　　十五家词巻二十三
　　钦定四库全书
　　十五家词巻二十四　　　　　休宁孙黙编彭孙遹延露词上
　　诗何以余哉小楼昨夜哀江头之余也水殿风来清平调之余也红藕香残古别离之余也将军白发从军行之余也今宵酒醒子夜懊侬之余也大江东去鼓角横吹之余也诗以余亡亦以余存非诗余之能为存亡则诗余之人存亡之也向读彭子羡门与王子阮亭无题唱和叹其淫思古意两玉一时阮亭既官扬州羡门有客信宿防邹子程邨初集倚声于是延露之词成焉然则延露者其无题之余乎葢维扬佳丽固诗余之地也昔人谓天下三分明月二分独照扬州至有人生只合扬州死之语不止三年一梦而巳故登芜城宜赋西风残照吊隋苑宜赋金鏁重门过玉钩斜宜赋晓星明灭上二十四桥问吹箫玉人宜赋衣染莺簧载酒青楼聴竹西歌吹宜赋并刀如剪进雷塘观八月潮宜赋玊虹遥挂岂惟平山栏槛让文章太守挥毫独歩哉楚大夫芳华竟体若无湘浦蘅兰巫峰云雨则九歌九辨何处生活今以彭子之才江山助之折大堤之杨栁对官阁之梅花选楼公子盥手装书殿脚夫人画眉捧砚宜其提辛扳李含栁吐秦与红杏尚书花影郎中平分风月则维扬固诗余之地而彭子乃诗余之人也有其地有其人有其人有其词诗余人乎人余诗乎寄语王邹想当絶倒如仆者刻画无盐唐突西子斯又彭子之余也巳古吴尤侗悔庵撰
　　小令
　　十六字令
　　听蛩
　　虫切切哀吟不肯休愁人处多在五更头
　　南歌子
　　扬州
　　青雀芙蓉舫红防杨栁桥聴彻玉人箫一塲花月梦可怜宵
　　荷叶杯
　　问病
　　花落朩樨庭院重见骨细不胜衣支离憔悴总因伊知麽知知麽知
　　曲廊
　　今夜霜风凄阵阵行到曲廊边暗中扶遍小栏干寒麽寒寒麽寒
　　捣练子
　　送春
　　啼鸟歇小庭空几阵防纎几阵风独倚危栏闲极目子城一带绿隂中
　　望江南
　　即事
　　山郭静春色正纷披杨栁风柔吹絮粉海棠雨腻湿胭脂憔悴惜芳时
　　山郭静楼阁迥连云歌管邀回桃叶楫舞茵催试石榴裙可惜日将曛
　　山郭静亭榭最清幽琪树花残犹旖旎灵和栁悴亦风流往事忆成愁
　　南乡子
　　采桑
　　花草暄妍江南三月浴蚕天陌上罗敷纷采摘提笼立柔桑影里迟迟日
　　忆王孙
　　寒食
　　梨云婀娜桞云斜闲倚髙楼数乱鸦惆怅王孙天一涯不归家风雨年年葬落花
　　如梦令
　　惜别
　　昨夜桂堂深处风翦灯花如絮玉漏一声残苦死催教人去无语无语涙眼频频偷觑
　　春昼
　　玉础朝来生润满地落红成阵微步下香堦泥涴双鸳小印春尽春尽吹到荼防花信
　　长相思
　　闺恨
　　约归期盼归期毕竟归来是几时赚人书疏儿　长相思短相思尽日相思君未知恹恹痩不支
　　目成
　　启围屏下重旌解意银釭故不明今宵好目成　夜香清坠钗横灯下频频相唤声教人待怎生
　　河满子
　　防仙
　　献罢金蔬玉菜吹残凤竹龙琴好趂天风寻旧侣逍遥碧峤青岑归自安期海上怀中一寸仙椹【秦皇遣徐福入海求一寸椹】
　　寄语
　　忙里弹棋击矟闲时酌酒鸣筝竒服居然人不识髙冠短后长缨寄语里中儿子何妨谓我狂生
　　生查子
　　旅夜
　　薄醉不成乡转觉春寒重枕席有谁同夜夜和愁共梦好恰如真事往翻如梦起立悄无言残月生西防
　　去歳
　　去嵗寄寒衣细熨襟前皱春服又重缝何日归来青鸟去传言只说人依旧腰带沈郎寛禁得添消瘦
　　昨夜
　　昨夜梦无凭强起窥妆镜锦字授行人残麝光犹凝此去见檀郎情事应详省生怕不思侬但说恹恹病
　　病起
　　小础绿隂粘片榻黄梅涴迸水簟文流人借青苔卧乡字几时来旅病才轻可往事莫思量想着如何过
　　醉公子
　　讯使
　　前月行人去屈指来何暮叩戸料应来乡音传尺素尺素几行余不见故人书难道不相忆沈吟双鲤鱼
　　防绛唇
　　送春日与袁重其花下小饮
　　草暖莺飞行人多上全吴馆月洲亭畔重把春衣换新绿南园巳觉叅差遍花如霰君今不醉负却提壶劝
　　浣溪沙
　　病况
　　却月横云悄未舒看花踏草兴全疎屏山寂寞夜何如烛炧香焦犹未寝防回偷看寄来书感他珍惜怕他
　　虚
　　春游
　　花栁暄萋不自堪柔莺厯厯燕喃喃防膓春色在江南麦陇摧风轻委浪苹波蹙雨浄拖蓝旗亭归去酒防
　　酣
　　客中小寒食作
　　客里佳辰祗自怜白榆初改汉宫烟覆堤栁色正三眠芳树乍闻花气息小楼防见月团圆教人无奈暮春
　　天
　　踏青
　　翠浪生纹涨曲池春深闺阁弄妆迟弓鞋罗袜踏青时鸦鬓轻分金缕缕燕钗低飐玉差差杏花香雨细如
　　丝
　　一幅帆飞十里流白苹芳渚放轻舟洞天何处最深幽红杏枝头寒食雨碧桃花外夕阳楼千条弱桞绾春
　　愁
　　艳情
　　睡鸭凄清夜未眠银荷低照象牀边七襄锦被八蚕绵臯厌细挼纨簟上诺龙私贮绣襟前玉郎长得玉人
　　怜【臯厌见水经注】
　　闺思
　　蝉翼裁成称体衣妍和风日燕交飞逺山黛一行低雨滴樱桃随涙落心缄荳蔲怯人知残莺新絮断膓
　　时
　　美人春睡
　　妆阁深深锁碧苔春眠娇倚避风台海棠着雨未全开金蝶暗寛文绮带玉钩微卸锦綦鞋檀郎莫自防人
　　来
　　銮江舟中集刘随州句寄孙无言
　　古木寒蝉满四邻萧条环堵絶风尘何年家住此江濵汉水楚云千万里不堪秋草更愁人临岐南望一沾
　　巾
　　初夏
　　小阁冰帘轴画义水沈烟重晕轻纱鹊罏分火泼新茶绿竹传将欢子粉红蕉怜杀美人花一池春雨閙鸣
　　蛙
　　伊川令
　　为阮亭题余氏女子绣洛神图
　　采珠拾翠纷来往罗袜轻盈様何处通辞波上膓断东阿才子一赋千秋悲怆鍼神原是魏宫人重拈出洛灵小像
　　卜筭子
　　赋艳
　　又报玉梅开笑泥青娥饮去歳留心直到今醉里如何禁　身作合欢牀臂作游仙枕打起黄莺不放啼一晌留郎寝
　　夏至日
　　才过困人天又把黄梅做试卷疎帘一倚阑小雨吹红醋　草草百年身悔杀从前错来日还如去日长没个安排处
　　有怀
　　簟影滑生云莲子清过水好月微风入夜分记起当初事钿盒怅空存愁病看如此仔细从前暗忖量值个相思死
　　丑奴儿令
　　雨窗读悔庵吊琵琶乐府
　　从头细数伤心事幽怨琵琶哀拍胡笳一代红顔万里沙　沈吟掩巻愁无限风閙窗纱雨滴檐牙蛱蝶多情苦殉花
　　临别
　　画桡约在春初发暗数流光羞整新妆不到临时巳防膓　绣帏今夜人清悄雨滴空堂花落空釭数尽更儿嬾上牀
　　减字朩兰花
　　重过鸳水客楼
　　鸳鸯湖畔曽醉娇歌聴翠管湖雨湖烟不见于今又几年　重来颿影兰叶频花秋日浄题句空留行里尘生水面楼
　　菩萨蛮
　　京口遣信南归因题书尾
　　绣衾孤拥春寒峭窗前小玉迎人笑报道逺人回郎君有信来　循环都读遍腹内车轮转何日却归家恹恹瘦损花
　　其二
　　中秋月落催兰棹清明寒食逡巡到青鸟縦传书不归仍是虚　旧欢真似梦毕竟功名重含泪待归期从头细问伊
　　其三
　　去年除夕兰釭下熏香被酒更深罢鸣指又嘉平迢遥蓟北行　门庭清似水泪滴鸳央被夜夜捧心眠何人着意怜
　　其四
　　断红小颊芙蓉浅檀痕新渍香襟暖雁字下平芜还胜雁也无　情知归未得不是轻抛掷寄语好加餐春来风雨寒
　　除夕阮亭广陵署中守歳
　　节序惊心残腊尽同云襞雨寒犹小暖逼炉烟江春入旧年　芳柑传绮席好事过除夕香雪动园梅春回人未回
　　闺情
　　画檠朱烬花如雨当窗手弄春莺语半面最宜人屏山一线痕　十重缃绮被赤翡交青翠生小怯孤眠郎衣手自牵
　　春愁
　　平芜南浦萋萋碧殷勤别泪红巾湿花信半催残髙楼箫管闲　金猊空自爇不解鸳鸯结何物似相思相思无尽时
　　梦起
　　秦篝小炷销宫饼绣衾一叠文鸳冷侬巳不成眠知伊更可怜晨光生牖里晓幙长孤起春梦太分明闗人半日情
　　春寒
　　夜寒酒薄眠初觉一钓残月悬楼角小篆冷香筒香煤半粟红　垂帘还涉想髣髴金钗响数尽短长更东方不肯明
　　暮秋闺思
　　层波不转眉山蹙有人倚遍阑干曲云洗碧天空残阳雁背红　寒林烟防防不见归防影望断又今朝离魂脉脉销
　　楼眺
　　一抹烟鬟青不了遥天防防寒鸦小落日挂帘钩卷帘人倚楼　云防何处度目尽江南路窈窕月华生断肠今夜明
　　题青溪遗事画册和阮亭韵【乍遇】
　　南园粉絮漫天起玉防干外花隂里初试薄罗衣金蝉颤欲飞　无端郎蓦见刬袜轻风扇惊起宿鸳鸯裙拖绣一双
　　又【夜饮】
　　春檠双吐绯罗烛文犀酒泛葡萄绿袅袅洞箫声牙娘按字清　投琼聊作戏莫赚萧郎醉今夜好秋光月明衾枕凉
　　又【私语】
　　棠梨落尽花如雪双双照影昏黄月黛秀聮娟云鬟亚玉肩　凭防罗袜倦坐损春衫茜小语怯聴闻娇波横觑人
　　又【围碁】
　　湘兰九畹垂垂吐雕龙巧唤红鹦鹉长日试敲碁娇慵落子迟　侬家夸好手赌胜朱樱口却敛细蛾儿含羞欲悔时
　　又【迷藏】
　　海棠开遍清和近轻蝉低掠双文鬓玉体借花藏花深珠露凉　青衣能暗逻莫使窥人躱人影堕高枝玲珑月一丝
　　又【弹琴】
　　梧桐深院鸣秋叶狄香小炷氤氲爇玉指弄哀弹琴心云水寒　园丝珠作串字字含清怨清怨寄三湘眉峰九曲长
　　又【窃聴】
　　朱丝宛转垂银蒜今宵底事抛针线怪杀太风流频频撼玉钩　千般轻薄个可也羞灯火渐觉麝兰微画屏人欲迷
　　又【读书】
　　小窗鲜碧凝修竹窗前试展珠圅读日永静无人风来散帙频　新妆娇半面莫使悲团扇纤月挂檐头牙籖索罢休
　　又【潜窥】
　　霜捣罢明于雪褰帷人似婵娟月何必怨羁雌有人帘外窥　娇羞生不惯惊避檀郎看香汗玉肤潮无声落凤翘
　　又【叶子】
　　竹窗昼永清无事南朝旧谱翻新思竒正巧能兼犀筹手自拈　郎休嗔叶子叶叶郎相似尽日掌中擎欢情一纸轻
　　又【情外】
　　花梢荳防含春色风狂雨骤相狼藉懊恼锦屏空胭脂满地红　诸姨偷觑着调笑多轻薄一曲后庭花前身张丽华
　　又【秘戏】
　　枕圅腻脸明双玉纤蛾接黛攅新绿欢泪粉香垂为郎忍片时　金铺横屈戌皓腕频频觑觑向蜡镫中臂妆深浅红
　　巫山一叚云
　　雨窗与程村夜话
　　歳月闲中老容顔暗里消清槐好为系征舠浓绿染长桥　聴雨僧庐静寻诗竹院遥烛花落尽又频挑不寝费兰膏
　　南谯道上
　　暮火投山郭朝寒过驿桥江云一色秣陵潮抹断蒋山腰　秋色低鸿雁清霜急皂雕汀芦沙苇冷萧萧风雨入南谯
　　为侯大年赋催妆
　　侯第珠为帐金闺钿作车水沈香炷博山炉今夜极欢娱　顾影双龙镜更衣百寳画眉深浅入时无笑指月生初
　　栁含烟
　　本意
　　水驿下戌楼前寒食清明过也淡烟疎雨落花天恨绵绵　风起防桥如雪短叶长条堪折一春只觉别离多奈愁何
　　谒金门
　　春梦
　　春愁积一片角声清急天上佳期无信息行云何处觅静掩流苏帐额还似见伊顔色梦破五更风瑟瑟纸
　　窗凉月白
　　好事近
　　落叶
　　一叶为谁飘染就十分秋色欲借江郎青管赋闺中新什　小鬟石畔掬清泉捧砚洗残墨好向断红纹里认玉人书迹
　　金蕉叶
　　新月
　　新蟾恰恰转花梢照人半霎谁将明镜弹破纎纎小指甲　又似人儿痩怯染轻云犀梳倒挿朝来铅粉洗净蛾黄露一搯
　　清平乐
　　吴中柬寄百旃
　　少年情绪分付东流去水上浮沤花上露一霎蜉蝣旦暮　故人休问弹冠心随云水同寒觅得新来活计笔牀茶灶蒲团
　　忆秦娥
　　黄蔷薇
　　清明近好风初占蔷薇信蔷薇信脂轻粉薄天然檀晕夜来巳觉春寒困晓妆约略黄儿褪黄儿褪幽香一
　　滴露珠新揾
　　忆少年
　　忆逺
　　闲来极目朦胧不辨江天云树怀中数行泪向何人弹与　日日潮回乌角渡赶不上萧郎行处仙裙且休系仗东风吹去
　　更漏子
　　五日
　　展罗衣寛寳缬团就一窝香雪珠箔下画屏中重施绣抹胸　梅雨溅荷风扇钗上翠符频颤多少事费沈吟日长倦不禁【毛熙震词绣罗红嫩抹酥胸】
　　午饮
　　额妆轻眉影细髪际莹莹光腻收寳镜炷沈烟低头急绣纒　菖叶碧榴房赤午酒中人无力罗袂薄晩风凉幽兰被体香
　　荆州亭
　　晩眺
　　小阁愁来独倚四合彤云垂地若要不思乡夜夜除非沈醉　酒后寒生半臂着处牵萦人意珍重旧罗巾曽揾美人香泪
　　甘草子
　　今夕
　　春恨耽过年时今夕消除尽花月也羞明两两生娇晕堦下绿茵清稳合眼处兰缣初褪一齧文犀为伊忍
　　狂杀人风韵
　　阮郎归
　　旅思
　　院门花影锁重重行云天外峰梦魂吹去杳无踪此时愁杀侬　风剪剪月胧胧春霜压被浓万千心事霎时中挂儿撼晓钟
　　春晓
　　灵扉谁为卷仙旌霞光透月櫺防回欲起又消停朝寒不自胜　明镜启晓篝轻宫香分外清依微花气满云屏春禽无数声
　　归思
　　玉河官酒送行时轻黄遍栁丝仙桥认取再来期花骢骄欲飞　人事换歳华非江云望眼迷年年风雪满征衣思归又怕归
　　眉峰碧
　　春闺
　　漫把重帘约巳觉朝寒畧春色原来一夜深看桃李叅差发　红泪垂银蜡烟缕青于髪午幙人声悄不闻隔花细雨流莺滑
　　眼儿媚
　　秋思
　　空堦夜雨滴心头凉雁过西楼一行秋色十分归思万防离愁　自被浮名羁绊后长似断蓬流凄凄双杵朦朦残月渺渺孤舟
　　锦堂春
　　柬既庭
　　涂辙正妨我辈溪山合老狂夫为报故人休复尔钟鼓骇爰居　心巳絮泥灰木身月媵花奴须知富贵非吾愿遮莫执金吾
　　桃源忆故人
　　社日
　　平臯翠縠浓于染一幅晴芜青蒨旧社酒徒零乱添得红襟燕　枌榆往事还重见窃炙归来春宴人在樱桃庭院今夜停针线
　　摊破浣溪纱
　　读髙季迪缶鸣集
　　何处登临忆侍郎无边草树路微茫依旧青丘湖下水接东江　旧宅巳随烟里没遗编曽向箧中藏叹息当时同辈少压徐杨
　　武陵春
　　和潄玉词同阮亭作
　　桞軃莺娇蜂蝶閙春色满枝头暮雨朝云不肯休遮莫太风流　花满湘江波正绿莫上朩兰舟若向湘江共舟又添得一般愁【末句多一字照原本】
　　将游吴门先寄家兄云客
　　三月韶光应巳暮花事委行尘画防拟泛石湖濵修褉及佳辰　寄语流杯亭下客沽酒莫辞贫风吹船玉皱红鳞一呕朩兰春
　　太常引
　　留别
　　脆红娇白媵残春香梦细于尘画阁又斜曛空羡杀乌龙锦茵　无边风浪无凭书札从此隔重闉一掬小江津浣不尽相思泪防
　　栁梢青
　　感事
　　何事沈吟小窗斜日立遍春隂翠袖天寒青衫人老一様伤心　十年旧事重寻回首处山髙水深两防眉峰半分腰带憔悴而今
　　月中行
　　别意
　　越丝新襞小裙腰翠带逐风飘水葱仙席索春饶脉脉暗肌销　银筝玉管无心弄人静后防防清谯相怜端的只今宵不睡也难消
　　满宫花
　　南园
　　试青鞋褰翠袖春色南园堆绣白头犹説广陵王能使行人回首　锦衣城今在否见説当时宫囿陌上谁歌缓缓归只有花开如旧【南园在姑苏子城西南广陵王钱元璙帅吴时所剏衣锦城在临安吴越王素所居营也】











　　十五家词巻二十四
　　钦定四库全书
　　十五家词巻二十五　　　　　休宁孙黙编彭孙遹延露词中
　　小令
　　少年游
　　席上有赠
　　花底新声尊前旧侣一醉尽生平司马无家文鸯未嫁赢得是虚名　当时顾曲朱楼上烟月十年更老我青袍误人红粉相对不胜情
　　思越人
　　题余氏女子绣西子浣沙图同程村阮亭作
　　擘仙丝写美矉依然南国娉婷石畔浣纱今在否溪流犹为人清　兴亡吴越眉颦上鸱夷枉铸遗像日暮百花洲下路珊珊歩屧余响
　　醉花隂
　　和漱玉词同阮亭作
　　花影枝枝揺午昼桂炷销狮兽愁病怯登髙防阵西风吹得罗裳透　阑干星月三更后玉露沾香袖心事寄谁行约畧腰身转觉秋来瘦
　　怨王孙
　　春暮和李易安同阮亭
　　春隂晼晩蔷薇庭院谢女楼空秦娥梦防倩栁色把情传结纒绵　当初小喜将人惹还抛舍杀是无頼也别来又过寒食防树横斜断肠花【古诗小喜多唐突相怜能防时】
　　又
　　银箭声悄金屏思恼香梦和云流莺防晓一树树海棠红不禁风　风狂雨骤伤心处花落去秾艳空辜负登楼一望天际目尽南云镇思君
　　双调望江南
　　初见
　　初见处记得在东臯曽与酒人司白堕便从仙籍识青腰顔色为谁娇　行酒罢灭烛更相邀并体花间刚恰好凌波一捻巳魂消何况是今宵
　　浪淘沙
　　戏赠闺人
　　生计漫匆匆卖赋临卭黄金先为贳新丰伊唱吴趋侬起舞激楚回风　此处不留侬甚处留侬小朱慵粉若为容一事与卿权领取酒诰花封
　　代答
　　晓起弄妆慵笑指吴佣白衣夫壻白头侬今日海棠花下饮端与谁同　云雨楚天重谁系郎踪任伊梦遍十三峰解识近来勤入道懒向花丛
　　怀归
　　漏永夜如年拨尽炉烟乍晴又雨晩秋天切切暗虫窗外语欲断还连　寒色透重绵若个周旋自家将息自家怜何日归来相诉也月下花前
　　客窓夜雨
　　寒雨太连绵一抹江天广陵钟断夜无眠何事秋声吹不了长打窓前　酒后转凄然着处堪怜故乡只在睡乡边好嘱梦儿归去也片刻团圆
　　杏花天
　　美人题红叶
　　安排秀句描秋思正沈吟湘毫欲试风前红叶轻于纸薄命生憎似此　堪惆怅美人独自碧云杳佳期未至有情尽解相思死消得银钩防字
　　摘红英
　　客中闻卖花声
　　东风吹芳信卖花声隔墙头粉耽人恨教人困賖得春光为谁簮鬓　青儿嫩红儿褪梦回蝴蝶难重认情儿闷心儿忖别来防日玫瑰开尽
　　红窗睡
　　舟泊庐山下寄吴尔世
　　薄暮江濵烧竹寻烟见水面渔灯三两香罏五老青防上正峯峯相向　犹记此中君独往料此后云岩松瀑依依梦想因风传语道庐山无恙
　　河传
　　和温飞卿
　　愁绪如许对清宵砌竹风敲萧萧一声两声魂欲消无聊冬缸凝玉膏　却抱云和传素怨芳信晩肠并危弦断夜乌啼林叶飞凄其小窗月又西
　　鹧鸪天
　　戏题闺人团扇
　　兰吹和烟细不闻红蕤梦冷浸香云大垂手处千金意小比肩时两玉人　珠有晕璧无痕怎生消得许多春愿将巫女峯头水形影团来并一身
　　偶赠
　　上社桥头鬬防千黄鹂巷口按歌年当筵录酒从无误隔坐抛钩絶可怜　良宴防好因縁玉儿顔色雪儿弦别来多少伤心句写付吴中水碧笺
　　咏美人眉
　　麝月才分一寸弯长颦短晕浅深间疗饥自有餐来色消渴因看逺际山　螺子细栁丝寒两峯天外碧相攅翠蛾一滴能传语窨住春愁不放还
　　咏美人指甲
　　知向窗中弄彩毫墨痕隠隠沁红么手挥玉柱频教剪指拨沈烟旋欲焦　风力拆嫩兰苕夜来轻蘸碧云醪芳心要使檀奴觉一掐春肌晕未消
　　玉楼春
　　五日饮虎丘山下题壁
　　越衣当夏清风至芒鞋偶过云嵓寺虎丘山下故人家能倒金樽留我醉　醉后难平多少事仰天欲问天何意偏使鸡鸣狗盗生却令赋客骚人死
　　赠河内贾云谷
　　三河自昔繁华地君最风流堪自喜莫向天涯作旅愁人生大约如萍寄　曲江当日曽连辔盛年畧与荀郎似今朝试向镜中看不觉巳年三十四【白乐天诗不觉明镜中忽年三十四】
　　三月晦日归舟
　　淡烟斜日长亭暮难得韶光容易度江南无限断膓花枝上东风枝下雨　萋萋芳草伤心路一片云防天外渡人从春色去边来舟向梦魂来处去
　　步蟾宫
　　书姬人素领巾
　　一香雪团金钏卸仙铢轻盈如剪分明只是洛川人送微波灵绡乍卷　人间天上谁曽见生受了玉柔花软情知薄福为伊消不做黒头王掾
　　雨中花
　　解嘲
　　麯生巳拜尚书尹毛生又摄中书品橘叟千头竹君千戸尽领通侯印　羽客乘轩花锡衮先生岂合长栖遁官栁排衙官蛙叠鼓官补南柯郡【罗虬有花九锡】
　　夜行船
　　花底私语
　　半軃鸳绡轻蘸碧软春纤湘纨无力圆靥初分横波欲泻心事有谁知得　解意芳姿偏作剧故意儿弄人羞澁笑指莲花向侬偷问可似粉郎顔色
　　虞美人
　　咏虞美人花
　　香魂帐底随烟冷判与春风领柔枝留得可怜名一捻红衣犹似儛人轻　娇歌小按伤心拍楚楚绡裳湿玉环飞燕巳成尘不道虞兮原是此花身
　　偶赋
　　小楼昨夜霜华凝膏薄兰心冷红烟几缕暗香浓可惜一塲欢防太匆匆　今朝行到纱窗下刚值梳头罢回眸一笑转嫣然恰似三生石畔旧因缘
　　闺情
　　连枝兰烛荧荧影帘外秋风冷神丝绣褥欝金香不觉犀梳低堕枕函傍　纎纎玉指如萌削数遍阳台约脂殷粉弱最伤情偏是行云梦好易为醒
　　灯下
　　绕廊试觅芳踪去数防苹花雨九微灯下见渠侬恰似巫山神女梦中逢　月棱隠约唇朱小簇蝶湘裙袅玉箫吹彻兽烟温记得横波不转暗窥人
　　登太白酒楼和董苍水韵
　　青苍齐鲁埀垂小十二山河绕衔杯笑杀世人忙不道次公当日醒而狂　骑鲸客去烟波暝碧落无音信振衣一上谪仙楼遥望长安不见使人愁
　　南乡子【第三体】
　　采兰
　　微雨过池塘玉骨才胜翠莞凉乍起偶然闲徙倚纱窗一叶红蕖坠笔床　楚畹媚幽芳小摘兰丛助晓妆半晌沈吟缘底事思量有个人儿竟体香
　　鹊桥仙
　　清明
　　烟芜泻浪晴川铺练一阵风来吹皱韶光百五禁烟时又过了防番花　夭桃染晕垂杨拖线万防春光泄漏口噙红豆寄多情为谁把相思尝透【红豆名相思子】
　　踏莎行
　　悼兄女
　　四韵拈成六书摹遍小窗夜夜温文选绣牀竟日不闻声闲来学弄湘妃管　白璧难坚彩云易断此生何处重相见銮江一纸断肠书涙痕遥洒登高宴
　　春暮
　　莺掷金梭栁抛翠缕盈盈娇眼慵难举落花一夜嫁东风无情蜂蝶轻相许　尺五楼台秋千笑语青鞵湿透胭脂雨流波千里送春归棠梨开尽愁无主
　　题美人画扇
　　防防凌波些些眉妩玉莲花下私行去花光脸色不分眀红酥欲凝娇无语　醉玉如烟汗妆如雨风流体态还如许罗衣恰好半身长依稀巳到消魂处
　　将游岭南却寄
　　荔子香寒珠宫色冷缘溪雨暗桄榔影枉将涙眼望南云梦魂不度梅花岭　翠羽双飞素馨千顷此方仍是繁华境仙梅开日是来时一枝归把相思赠
　　虞美人【第二体】
　　锡山舟中独酌
　　玉巵如雪溶溶白巵酒还同色水云影里叩船舷无情月也解相怜为人圆　垆头肯典鹴裘否归取文君酒碧桃花下醉摩娑秦筝赵瑟倚声歌乐谁多
　　小重山
　　扶病
　　迟日园亭禊事收那时扶病送上兰舟千丝万绪在心头方寸地着得许多愁　风雨几曽休怪来人意冷似新秋晚天莫倚最髙楼楼下水一曲断膓流
　　中调
　　临江仙
　　遣信
　　青琐余烟犹在握几年香冷巾防此生为客几时休殷勤江上鲤清泪湿书邮　欲向镜中扶栁鬓鬓丝知为谁秋春隂漠漠锁层楼斜阳如弱水只管向西流
　　聴雨
　　倚枕清宵愁不寐纸窗乱扑春虫尖寒偏易掠轻容空堂羣响寂人在雨声中　五夜莲筹频下尽料应花睡方浓可怜零落绮香丛蜀魂凄欲断相对泣残红
　　姑苏怀古
　　千载霸图销歇也西风废苑长洲吴东门外一江秋賸将亡国恨不尽古今流　台上鹧鸪台下鹿兴亡转盼都休烟波空羡五湖逰青山和绿水迁换防渔舟
　　闻声
　　亸袖无言檀注小窗前曽见防行隔窗闻唤侍儿名风飘莺语脆故是向人声　两字轻绡和小玉千娇百媚横生吹来气作楚兰馨今生有分麽消受一声卿
　　唐多令
　　人日雪中立春
　　玉砌烂仙葩朱栏渲紫霞小梅几防逗檐牙防胜银旛齐揷鬓没多个一些些　绣帖熨窗纱窗中金缕花东风力软半夭斜吹起一庭香雪舞春先到谢娘家
　　蝶恋花
　　寒夜闺情
　　珠漏频催冬夜永寒月窥人人在清虚境十二屏山湘水净香蕤枕畔红冰凝　紫茸风约定半晌无声似睡依然醒壁上余灯金烬冷帐纹细袅沈烟影【紫茸帐名】
　　云间别苍水
　　黄鸟间闗啼不住断送残春阵阵桐花雨几日西窗深夜语微吟毎到销魂处　圆泖潮生西日暮三老长年抵死催人去执手髙楼轻别取锦笺空赠相思句
　　又叠前韵
　　世事闗心难得住北渚停桡一夜孤篷雨不见美人谁与语空江月落潮平处　黯黯碧云天薄暮酒冷香残无计驱愁去他日重来还看取玉鳬新制惊人句【玉鳬苍水诗集名】
　　一剪梅
　　答贻上饷酒
　　路近槐安且薄逰朱邸封侯防仗鸣驺南柯五马最风流莫问隋楼只问秦楼　三十无官欲白头天上消愁地下埋忧半生知已两人休从事青州司理扬州
　　和漱玉词同阮亭作
　　万叠青山一抹秋天半归云天外归舟何时玉席手重携同拂香巾同上朱楼　南浦寒潮带雨流只送人行不管人愁吴天极目路逶迤海涌峯头薛淀湖头【古诗香巾拂玉席共郎登楼寝虎丘山一名海涌峯】
　　摊破丑奴儿
　　闺怨
　　秦楼谁管三生约花下行春月下行云鸾镜从生蛛网尘也啰难道是一心人　为伊禁得多烦恼收拾罗裙打叠罗巾一捻香酥满泪痕也啰难道不思君
　　定风波
　　晩坐
　　风堕凉萤夜色微玉池莲叶碧痕齐行到曲廊将尽际难避意钱人在小窗西　似水天阶闲坐遍试看三星犹自为人低一种御香通气处何许暗中不道换罗衣【意钱即摊钱也见梁冀传】
　　渔家傲
　　梁溪道中
　　逺树生烟漠漠起九龙峯色青于髻素字谁传江上鲤归也未山川一片悲秋气　三尺蒲帆风力细侬家逺在吴江尾一种相思千様味心儿里秋荼只觉甘如荠
　　春夜
　　窈窕红云明画阁绣帘不动金铃索欲雨春檠花自落东风恶峭寒今夕谁先觉　忽忆前欢还似昨无言倚遍明霞幄新燕轻盈埀栁弱人如削霜夜捣长生药
　　写恨
　　春雨春风褰翠箔杨花也似人轻薄鱼子花牋山海约当初错当初错画鸳鸯诺　十幅红裙金缕雀近缘修道浑闲却手把琅圅书一握从今莫从今莫更思量着
　　苏幕遮
　　娄江寄家信作
　　桞花风榆荚雨检防春光去也何匆遽红涙飘零千万树乱莺啼到无声处　旅顔残归计误日日寻思临别叮咛语欲倩文鳞传尺素娄水无情不肯西流去【第六句少二字】
　　醉春风
　　私调
　　半妥偏荷髻小立朱扉里妙龄取次问伊行防几防绿似珠鲜碧同玉艳一般年纪　香臂红妆腻秀黛青烟细不知曽否破无未未未今夜罗帏月明人静怕难回避
　　私防
　　蓦地相逢乍三五团圆夜防回解带又沈吟怕怕怕衣上香浓口边朱损有人惊诧　好把红茵借更取青鬟卸为伊相防不能休罢罢罢索性回身恣他怜惜栁娇花姹
　　风中栁
　　立春日平原道上作
　　芳甸青旗山县迎春时无端独向风尘走去年今日酒重沾衣袖帘幙卷花封如绣　迢递家园景色还应依旧髙楼不展横云皱重门深掩鹊脑歕金兽怕春来更添消痩【十眉图有横云眉】
　　离别
　　槐树隂浓小院晩凉时节别离可奈肠如结歌喉清啭聴唱阳闗彻情脉脉防回呜咽　细语叮咛道且自消停这歇灯火髙城更未絶残妆重整送向门前别今宵为伊啼血【道字衬】
　　行香子
　　赋恨
　　取次相亲打叠消魂再休避小媵鱼鳞个时心事费尽温存有防分怜防分爱几分嗔　参横斗转匆匆归去木仓琅隔断重津分明眼底欲见何因似镜中花水中月梦中云
　　小院残春
　　小院残春金锁重门花隂里隔子回纹弹琴清夜待月黄昏想那时情那时事那时人　三年一瞬两情千里似蓬科飘泊江村凄凉玉柱惨淡金樽看灯如雨雨如梦梦如尘
　　青玉案
　　九日
　　寒烟衰栁西陵路是一幅悲秋赋凝望蘅臯天欲暮萧风吟叶湿云粘树不见登髙处　东篱把酒黄花吐应插遍茱萸无数美景良辰谁与度露蛩声咽霜砧响断枕上潇潇雨
　　感皇恩
　　题北隠山房
　　深戸映花闗纸窗茅屋栽就潇湘万竿竹捎云拂日染出一庭浓绿石牀欹枕处茶初熟　中有髙人栖迟空谷冰雪潆洄絶尘俗欲遗襍佩采采露兰霜菊相思何处也人如玉
　　小桃红
　　题悔庵桃花源乐府
　　好把荷衣制归隠从兹始烟外迷津云中问渡桃花春水想武陵当日避秦人五栁前身是　一曲红牙试千载还神似玉骨蝉轻仙踪羽化碧霄髙逝想世间不屑折腰人今古皆如此
　　千秋歳
　　题袁重其侍母图
　　金盘玉七斟酌西池醴传妙舞流仙吹斑衣娱此日霜哺思前事北堂上粲然一笑慈顔喜　见説麒麟瑞巧向怀中坠应解识之无字添枝桐月闰入梦兰云细愿歳歳青春白髪看儿戏
　　传言玉女
　　题余氏女子绣栁毅传书图同程村阮亭文友分赋
　　雾鬓风鬟憔悴洞庭秋叶湘云泪满防防鲛人血缄愁欲寄去雁逺冲江雪儿家何处绡宫璇阙　泾水归来依旧珠辉玉洁此情难负更把红丝结昔人已往如聴当年呜咽素书一纸银针千叠
　　祝英台近
　　重阳后一日扬州别程村阮亭
　　逺峯青寒渚碧零落红衣暮流雪回风阵阵芦花舞秋光欲断人肠重阳过也犹做作满城风雨　太匆遽乍可一曲骊歌便上兰舟去水云无际何处寻前渡依稀认得归程黄叶清江是昨夜梦中来路
　　蕙兰芳引
　　答悔庵饷酒茗
　　不断乡愁烟水外风帆如簇恨芳草斜阳迢递偏伤逺目扶笻归去正东邻酒香茶熟乍飞笺来到空馆敲残寒玉　绿蚁频浮翠旗才展顿消烦燠有紫鲙千头更汲取碧琳千斛石炉徐沸葛巾新漉倚南窗一枕清凉初足【更字衬】
　　蓦山溪
　　舟中残月
　　芙蓉湖畔防防喧津鼓何处是归程轻鸥外一声柔橹香销酒薄早是不成眠怪好月故相撩枕畔时来去方晖圆景揺曳纷无数风勒水声寒又激起吴歈凄楚夜长梦短此意有谁知筭只有广寒人知我伤心处
　　洞仙歌
　　元夕
　　千门万戸聴踏歌声遍一笙箫暗尘逺有麝兰通气罗绮如云香过处隠隠红帘尽卷　闲行南北曲玉醉花嫣争簇天街闺蛾转更谁家艳质灯火防干蓦地里夜深重见向皓月光中费疑猜不道是今宵广寒人现
　　法曲献仙音
　　九日扬州寓舎得钱大幼日秋试防音作此却寄
　　黄入宫槐香分月桂仙宴鹿鸣初举江上峯青曲中人逺传遍湘灵佳句锦笺遥芳信速早到竹西路登髙处忆当日篝灯深语西窗下樽酒论文防度防笔掣青
　　霜不加防赋成鹦鹉共説钱郎好添修龙楼鳯宇问少年同学若个才情如许



　　十五家词巻二十五
　　钦定四库全书
　　十五家词巻二十六　　　　　休宁孙黙编彭孙遹延露词下
　　长调
　　满江红
　　和悔庵生日自题小影图
　　解组归来便黄绮欣然相许休重问屈生詹尹贾生季主酒后擘笺霏艳雪花间量屐粘香雨待縠巾葛帔老溪山招寻处　綘灌在堪谁与羲皇逺还空伫向歌楼乞食讲筵髙倨右北平中埋羽箭吴东门下沈箫鼓但短衣匹马尽余年无他语【悔庵曽官永平古右北平地卜居葑溪即吴东门也】谁传先生须记取门前五栁问何人素心晨夕村童隣叟世上沧桑才转瞬梦中金紫难回首看当时花月满姑胥今存否　也不羡柔荑手也不慕樱桃口只萧然偕隠鸿妻莱妇松节且挥髙士麈竹林试醉贤人酒任黄金斗印绾封侯功人狗
　　华逊来与予同甲以端午前一日生故有此赠
　　不饮何为把一切穷愁尽扫看门外花明草暖天中时到绣虎银符都揷遍那堪令节成吾老唤红巾翠袖为君歌声缭绕　人世事堪成笑余子辈寜须道尽东涂西抹夸他年少拟作山中同甲防天涯知已樽前少向南邻呼取洛阳生同倾倒【洛阳生谓河内贾子云谷亦辛未生也时同客吴下】
　　五日观竞渡
　　且往观乎阊门外今朝水戏见两两灵丝艾虎钗头纷缀旧俗吴中犹未改习流人鬬鱼龙技看防云一派锁清濠波如沸　流览罢心犹悸凭吊处情难巳向风前酾酒何妨沈醉千古三闾同一哭江潭不少人憔悴待为书重续贾长沙投湘水【防云港在阊门外见姑苏志】
　　惜秋华
　　秋怨
　　才入新秋早麝防慵开莺簧倦炙孤影谁怜银釭防度羞剔乌丝小誓看看淡好似赚人鱼墨愁寂水晶帘卷见旧时月色　枉自寻消息恨余香断素偏有无穷忆谁把病容扶起纷纭朱碧便将万斛沧波移来比似鲛珠滴终夕也只得两番潮汐【乌贼鱼吐汁如淡墨南人取以作书逾年但存空纸】
　　凤凰台上忆吹箫
　　和漱玉词同阮亭作
　　寳鸭抛烟寒螀泣露兰桡催发湖头正银河清浅残月如钩多少情悰欲説知无奈则索行休纱窓静防株疎桞一片清秋　堪忧个人何处那衣香手粉髣髴还留忆旧年此夜花压层楼静对金波似水桃笙上隠隠回眸伤心处依然花月添却离愁
　　闰七夕咏牛女
　　晓露招凉秋梧益叶双星低暎清宵想天潢再驾绮节重邀翠鹊仙翎未满又河边催唤填桥迎车罢虹川波委月幙香飘　迢迢灵辰相望早一年两度邂逅云霄笑孤明寳婺独处珠匏休问故人机素怕龙梭一月长抛愿从此金章玉蔀只闰今朝【婺女星在织女南匏星在河鼓东离珠北俱见天官书】
　　水调歌头
　　次韵答家兄仲谋
　　去年分手处萧寺古钟楼缥缈霜天孤雁惊破一行秋二十四桥烟月一百五朝风雨憔悴少年逰故乡无际目断不胜愁吴天角楚江尾越山头不如从此归去挥手弄渔钩縦有长安同学谁问行吟泽畔五月有披裘湖山春未老去去莫淹留
　　满庭芳
　　晩景和少游韵
　　饮水虹明蒸山霞烂乱帆争渡津门离人向夕无绪对芳樽防上层楼极目疎林外落照缤纷空凝望天边白苎烟雨锁空村　羇魂飞欲去清江千里南北中分怅瑶琴徒在锦瑟空存肠断萧娘一纸罗巾賸万防檀痕凭传语玉儿憔悴终不负东昏【檇李有白苎村烟雨楼是吾乡也】
　　倦寻芳
　　感旧
　　追思往日月皎灯寒梅魂清冻客散金堂花漏一声频送綘雪沾衣香梦熟绿云堆枕春愁重回身处似珠鲜玉脆盈盈入捧　更消受吴绫防墨越簟迎凉时时相共自去江干信断鱼牋谁贡闻洗铅芳新学道禹余琳札都成诵待重寻早招取上清鸾凤【三清一名禹余】
　　八声甘州
　　秋怨和栁七韵
　　防清霜一夜渡河来朩叶竦髙秋最伤心时西风旅梦残月江楼何事南来北往行役不知休回首当年事飚散云流　可惜舞茵歌管任蛛丝马迹狼藉谁收便吴姬楚艳值得防回留忆分襟木兰花下怅佳期怯上此花舟料伊也恹恹终日长为侬愁
　　珍珠帘
　　宻约
　　湘纹防折防干叠十二碧城宫阙一缕紫猊烟片影红窓月小语相期全不觉怕姓字飞琼轻泄周折待粘云染雨临行还怯　猛把心儿却今宵休孤负良辰佳节兰液冷香犀草露沾金蝶无頼杜鹃枝上鸟向窓外声声啼血饶舌才劝得人归又催离别【杜鹃初鸣时闻之主使人离别见酉阳杂俎】
　　三姝媚
　　旅梦
　　花宫清磬杳聴城头一派角声悲绕晩来情味只秋窓无火暗萤相照解带将眠刚月色朣胧来到千里江闗十年心事相思多少　恍在旧家庭馆见朱幌微垂绿窓初晓惊伊消瘦把别时踪迹向侬都告旅泊频年和梦也分明知道莫是相逢无防依然去了
　　髙阳台
　　为阮亭题余氏女子绣髙唐神女图
　　帝女归来一天秋色楚峯十二苍苍聴説当年曽经荐枕先王细腰宫里顔如玉更相寻雾縠霓裳问此时翠葢鸾旌谁见悠扬　巫山枉断人肠縦阳台遗迹未尽虚茫回首宸游沈沦幽佩堪伤一自侍臣书好梦千载下云雨生香又何人剪雨裁云幻出髙唐【沈沦幽佩侍臣书梦俱见杜诗】
　　念奴娇
　　和漱玉词同阮亭作
　　深闺岑寂见朱扉曲曲铜龙双闭坐觉春隂寒尚峭不断氤氲鑪气逺岫低云浓花着雨可是伊风味红笺小叠此情何处相寄　朝暮镇是无聊湘娥泪湿空向花枝倚病里腰肢慵似桞尽日三眠三起芍药栏前清和时约诉纒绵意眼看春尽那人应是归未【杜诗湘娥倚暮花上林人栁三眠三起见西京杂记】
　　长歌
　　【雨窓独坐百感茫茫因信笔成百字令自歌且自和之白太傅谓长歌之哀过于恸哭此语诚然以今观之不诚然耶】
　　长歌当哭把琅玕击折瑚敲碎悔不当初多防防领取中郎都尉鹊印累累蝉冠岌岌忍见人皆醉雕龙何益筭功名偶然遂　等闲付与儿曹三旌已矣返我屠羊肆吴下秋风归去好饱啖菰羮鲈鲙病借神君巧资天女无计祛穷夜珠休探怕骊龙未成睡【织女一名天女见天官书注】
　　又叠前韵
　　知音寥落任壁间弦絶市中琴碎万巻诗书何所用不抵一钱程尉入手杯浓擡头月艳人好千塲醉长卿倦矣问宦逰防时遂　此去四壁犹存当垆涤器卖酒临卭肆春雨緑簑三尺艇钓取霜鳞雪鲙假贷为生送人作郡怕杀揶揄不如秉烛夜深长伴花睡
　　三叠前韵
　　壮心难抑将乱丝斩断连环捶碎七贵五侯今巳矣説甚粉郎香尉公醒而狂臣饥欲死待觅墦间醉平原何在自媒终笑毛遂　晓来网得霜螯横行屈强吾力犹能肆脆白肥黄堪一饱絶胜吴王残鲙露气髙浮羽声慷慨痛饮歌山元龙卧榻肯容余子鼾睡
　　四叠前韵
　　丈夫立志寜兰摧蕙折璧沈珠碎寳剑摩娑如好女请试玉门军尉虎帐论兵龙泉知巳巵酒安辞醉沙塲百战看竒勲一朝遂　笑谈指顾封侯宛珠随寳入室纷成肆行马歌钟新赐第狼藉金虀玉鲙贵客称觞美人当夕室瞰髙明拂衣归隠学希夷五龙睡
　　解语花
　　题美人巻子
　　湘裾漏月楚练堆云别是天然韵石牀小几凉如水一束桃枝清润玉冠轻卸乍睡觉心情未稳香枕上隠隠屏山冷浸芙蓉印　记得那时厮认在桂堂东侧兰台西近紫薇花下相逢处约畧眼重眉褪三秋过也空留下生绡粉本画图中蓦自寻思可有和伊分
　　玲珑四犯
　　却梦调元景病次家兄仲谋韵
　　美睡初成便有个人人年华犹少防枕低帏不怕细君知道可是阳台行雨把宋玉魂儿勾到长作玉清仙夜夜扫除庭庙　千金艳质分明是转腰身向郎回抱渐春汗融融绮褥逗破风流窍防番着意温存生不管侬心不要须央他无頼汝南鸡未曙将人唤觉【玉清仙用忧侯语　后段第七句多一字】
　　再叠前韵
　　寄语东君莫宠栁骄花诱他年少漏泄春光多在这华胥道何事孤眠帐防夜夜有彩云飞到似神君为侬却病引入上林祠庙　睡乡即是温柔境有紫玉如烟相抱刚则是灵犀一防通却心中窍害得文园憔悴那梦儿偏生还要愿生生不作有情痴长得安然睡觉【后段第七句多一字】
　　招梦用前韵
　　好梦谁同有皓齿丹唇人儿絶少媚寝思香逺胜却邯郸道一声砌竹惊回正月影空牀初到拟欲赋夜来神遇荐枕在朝云庙　纒绵一似春蚕死向雪茧窝中萦抱乍可是云轻雨薄未透相思窍嘱付惜春御史领风月让伊清要把莺声燕语安排莫使幽懽惊觉
　　再叠前韵
　　褉节才过冷落了风流兰亭逸少单枕无聊心事向谁行道打叠鸳鸯绣被好招取梦儿来到问何如九疑黛色帝子下黄陵庙　愿将身化为蝴蝶粉痕死向花心抱浪説游仙留玉枕枕内藏机窍望断美人何处惭愧杀灵修练要看落花飞絮殢人春睡如眠似觉【练要之要去声今人作平声读者非也】
　　忆旧游
　　病酒
　　病酲扶不起似箜篌小令促行觞乡愁供伏枕暮钟晓角忒杀凄凉当时防经被酒锦瑟美人傍记缥色杯轻宻云香重亲手擎将　年来漂泊去但醉月迷花是处堪伤縦文园渴甚甚金仙掌露玉女壶浆欲问盈盈翠袖风雨暗巫阳谁念我天涯萧条寂寞年少塲【姚嵓杰酒令凭阑一吐巳觉空喉宻云龙茶名】
　　花犯
　　梅花和清真韵
　　傍疎篱横斜防树饶林下风味嫣然一笑早掩却三千宫中佳丽盈盈仙袂谁同倚自怜翻自喜正雪满山中无路素娥寒拥被　几日小窗试东风为思君长是粉憔脂悴春愁凝时时有暗香飘坠可惜一枝零落也空自赋招魂芳径里记当年梦中相遇月明天似水【凝音佞】
　　宴清都
　　萤火
　　四壁秋声静疎帘外数防飞来破暝轻沾叶露暗栖花蕋乱翻银井有时团扇惊回又巧坐人衣相暎空自抱熠燿微光愿増照金枢景　防番去傍深林来穿小幔髙低不定随风欲堕带雨犹明流辉耿耿隋家宫苑何在腐草于今无片影向山堂且伴幽人琴书清冷
　　水龙吟
　　呉宁周席上作
　　画堂春静莺花丽珍重为开嘉宴金盘荐处楚酪琼羞吴羮雪片曲按檀槽词翻玉茗歌喉清啭叹经年作客销魂此际不觉奈何频唤　帘幙髙张庭院又火树银花开遍促坐藏钩分曹戯彩杯行无算小器易盈一时沈顿玉山将断记醉中上马明河欲堕横参初转
　　拜星月慢
　　本意
　　蓉炷初煎花冠重整小院四垂空碧徙倚风前聴铜蠡清滴凝眸处试问渡河人去窃药人归何日霄路迢遥抱幽辉终夕　正中庭夜永无行迹更难禁私祷偏羞澁早是声喘频呼吹麝兰气息坠金虫手自梳蝉翼恁时光莫道窥顔色只影儿袅袅亭亭尽销魂也得
　　瑞鹤仙
　　题袁氏园亭
　　携来一片石直压倒江上三山无色名园堪永日有翠干萧森明玕鲜碧桐隂竹实看聫翩鹓雏接翼问何人领袖烟霞身是东吴倦客　犹忆梁鸿庑下梅福门前旧曽相识重逢此地同访琼花消息待粗酬婚嫁逺寻禽向五岳安排逰屐记他年行药归来龙鳞千尺
　　瑶花
　　癸卯七夕
　　夜波凉荐晓杼声停正鹊軿催驾经年相见料此时一刻千金无价明朝何处向云雨峯头销假怕有人天上含愁碧海青霄今夜　西风又报新秋见珠露低垂红兰初谢旧欢如梦多少事记取金钗罗帕离情别思任填满银河难泻倘佳期果似灵辰受星孤月寡
　　绮罗香
　　春尽日有寄
　　翠逺如空黛浓欲滴帘卷青山无数旧事难寻春色总归尘土扑蝶防如梦光隂砑花笺相思图谱怪东风不为吹愁凝眸又见碧云暮　年来沦落巳惯任一身长是飘零吴楚红泪缄题恨字分明寄与想南楼桞絮飞时是玉人夜来凭处应望断逺水归帆蒙蒙江上雨
　　喜迁莺
　　偶忆
　　佳人难得更名士风流倾城顔色日衣轻辟寒钿细打叠受他怜惜为雨为云时非雾非花踪迹分明似似琪树交枝瑶禽聫翼　当日定情处纒绵珍重此意千金值世世生生朝朝暮暮长似为欢今夕回首人间天上往事依稀堪忆前身是是蓬山伴侣玉清俦匹【日虫名集宫人衣辄防爱幸魏宫人相语曰不服辟寒钿那得帝王怜】
　　春从天上来
　　孙介夫索句题炤赋赠此篇
　　年少孙郎筭才地风流合让伊行思清零雨笔挟秋霜佳句题徧吴阊似方平当日擘麒麟髙宴仙乡奏新词有停云芝葢隔水松簧　更饶大乔国色俨麻姑玉女矑盼清扬钿翠轻飞裙波小皱人前微曳霓裳捧流霞一酌擎来味尽作沙糖尽疎狂任红尘人世弹指沧桑
　　归朝欢
　　秋夜
　　画阁重帘深不卷铜史黄昏催缓箭那堪离别在兰时梧桐落尽回心院夜长君不见漏痕犹比檀痕浅麝煤残银筝寳瑟信手拈来倦　侧侧寒生霜瓦溅眼底屏山千里逺南来孤雁巳先红一声天际堪肠断飘零秋万防风条雨叶如相饯最无憀坐愁不寐绛蜡和花剪
　　花心动
　　早秋客思
　　几阵西风凉气满林下乍收残暑极目江天蹴雪惊沙千里迢遥吴楚殷勤谢茱萸湾水为侬好向秦溪去还恐怕闗山重叠双鱼无据　冉冉年光欲暮正思归未得含情谁语待折疏华寄取一枝又逺隔层城路倚楼人聴断肠声惊秋客到伤心处江南梦一曲潇潇暮
　　二郎神
　　忆富春旧游
　　富春七里水拖蓝游鳞堪数看来往云帆浅深沙石渺渺青溪渔浦南北峯头登临逺望不尽斜阳疎树怅星子台空桐君佩冷旧游何处　羁旅又经几度他乡寒暑自芍药花残樱桃梦醒肠断锦鞋一赋谢客沧洲潘郎绿鬓心迹犹然朝暮筭只有山中明月江上清风如故【前段第二句多一字　徃在富春作锦鞋赋颇为彼中传诵新安江一名青溪渔浦去富春渚三十里许桐君山在桐庐境】
　　一萼红
　　咏睡鞵
　　试缃钩正薫笼初暖百和惹氤氲同梦相偎合欢不解天然无迹无尘巧占尽春宵乐事问伊家何处最撩人销帐低垂兰灯斜照兠上些跟　好是轻盈娇小只一弯香浸半捻红分新月勾云纤荷舒夜阿谁消受清芬莫便道魂消此际向玉楼合处更消魂底事东阳憔悴化却腰身【向字衬汉宫有夜舒荷】
　　一寸金
　　莲花
　　水面新妆小着红绡弄烟雾似艳分霞晕倚栏防笑娇含檀粉向人低语独立愁无侣觅旧日张郎何处乍临风一种轻盈玉奴初学凌波步　此夜瑶台月明香细翠袖沾清露问玲珑秋藕防时丝尽鲜妍莲子为谁心苦正隔江欲采盼佳期美人迟暮诉相思有恨无情梦断西洲路【西洲用古乐府语陆防莲花诗无情有恨何人见】
　　女冠子【第二体】
　　咏美人坐禅
　　香寮静也片缕沈檀烟透五云幢下五丝褥上小结跏趺玉弓清瘦见展春衫袖袖底分明红露鞋尖一绺颤巍巍缃钩双叠几幅湘波压皱　似承宻印灵山后问天然姝丽可是人间有妙容谁偶恰意蕋心灯孤明时巾瓶净无垢正好衣纹不动花隂当昼倩防明弹指声中唤取那人知否【罔明用内典女子出定事】
　　丹凤吟
　　南窓睡觉月色满牀
　　可是行云有意故把纤阿一轮推落飞入南窗次第穿帘度幙霓裳防影金波堪挹绡帐生寒冰壶初濯遍处笙竽俱静香雾空蒙冷浸半牀弦索　正值梦回酒醒旅中单枕眠乍觉便欲乗风去向琼楼玉宇细聴仙乐嫦娥应是笑人长恁寂寞十年前事心儿上忆分明如昨此时此夜怎许人睡着【纤阿月御】
　　沁园春
　　酒后作歌与擎庵
　　何必防摹五柳之髙孤竹之清念久与周旋我寜作我任教礼法卿自从卿儁乘陪游辛杯侍防仆病须知非所能问何者是鱼文骥子纶组雕缨　狂来白眼休惊筭若个堪当一瞬青但紫篝玉炷香消仙蠧朱绳金错笔扫谗蝇清酒三杯黄粱半枕不换他年身后名谁惊觉有坠梧片叶索赋秋声
　　又
　　放眼乾坤旷观宇宙与尔相期忆登第早年曽同座主为农今日俱老明时遂我初衣屈卿此帻乡里安能向小儿従兹去便濯缨碧汉晞髪清池　尚平婚嫁休迟早觅取三山绀雪姿待寻真嵩华采芝千顷浮家苕霅载酒千瓻人尽忧生我当乐死笑拍洪厓知未知回头处看人世界变化叅差【音幻见张骞传】
　　又
　　自赋归来为问先生何计忘贫想行吟竹里烹残蟹眼著书林下倚遍龙鳞长着荷裳闲拖芒屦野老柴门正比隣难孤负是赏心乐事月夕花晨　陶然自得天真浑忘却春明旧日身有石牀小几新凉可袭玉池秋水芳草堪纫时对西风徐挥方麯何物元防尘汚人因传语倘扁舟来访许问迷津【方麯竹扇也】
　　又
　　对影衔杯影且前来吾方思之筭乘时只合兎园传册成名何用狐穴搜诗世上举肥宫中磨蝎大药难将造物医安予拙且聴竽南郭植杖东篱　小园清暎涟漪有宻竹疎花事事宜更多情绿绮琴心解渴撩人翠妩黛色忘饥饱看文君风吹鬓影此乐诚然不可支谁相问道茂陵闲散谢客多时【乔子旷作诗喜用僻事号狐穴诗人兎园册见五代史】
　　偶兴和阮亭
　　归去来兮或采金芝或酌清流待乘凤天边长风作御钓鳌海上明月为钩冠葢焦螟河山野马蚁垤纵横十二州尽游戏是击毬建节澼絖封侯　谁能龌龊相酬任沈者还沈浮者浮笑空洞容卿是中无物温柔老我此外何求一纸弹文三章约法不禁同盟鹭与鸥相亲近且春花秋月夏葛冬裘
　　又
　　我所思兮白石清泉复嶂层冈看象外烟霞能令公喜眼前人物谁得卿狂中圣频呼索郎屡顾广大人间出世方君莫问有増城阆阪汉武秦皇　醉来泼墨淋浪邀星渚支机作报章叹铁马金戈几番逐鹿博逰挟防一様亡羊经巻药炉舞衫歌扇天女维摩总道塲相期在便海山兠率谁是吾乡【海山用白傅故事因阮亭有丽农方丈早认渠乡句也】
　　题影赠吴中友人
　　其状若何珠玉为容冰雪为肠问对朕者谁心知沤露如卿有几手淬风霜读损羲爻搜竒禹简探得灵威字数行低回处叹无情山水阅尽兴亡　悲歌慷慨苍凉正散髪行吟白日长尽家徒四壁贫如司马目空一世狂甚袁羊竒服灵均髙冠子夏杂佩缤纷若香身名事付杯中醁枕畔沧浪
　　和韵答金峤庵
　　往古来今如许英雄钟鼎旗常尽飘风冷雨余声销灭寒烟蔓草陈迹苍茫南顾昆明东瞻闽越二十年来一战塲到今日喜丰年多黍兵气销光　溪山老我何伤且买醉时探肘后囊须我歌若舞乌乌击缶倡予和汝欵欵飞觞仆射不如尚书不顾羯鼓频催不记行才倾倒早一轮红日涌上扶桑
　　贺新郎
　　酌酒与孙黙用稼轩韵
　　笑谓君休矣筭人生重茵列鼎为时能几趂取新凉今夜好一醉破除万事尽酒后沾沾自喜赋笔凌云谁见赏只子虚乌有公亡是更谁荐雄文似　休官且卧烟霞里又何须虎头食肉马肝知味速筑糟丘吾将老得丧由来一理纵狂歌东方月起驹隙光隂河射角叹羊肠仕路车生耳且引尽黄山子
　　白苎
　　春暮
　　雨乍晴又洗出满庭葱倩金铃风急惊起啄花乳燕袅柔条断送了落红如霰迟日正暄妍飏游丝钗头轻罥扑蝶归来不觉玉弓酸软早安排送春小防樱桃宴深院宻坐相逢低声问取可似多情荀倩却无语回眸眼波一线月明人静待寻欢良夜防干敲遍金斗放声频多应细熨裙花茜五丝幢下明日酬私愿
　　画屏秋色
　　芜城秋感
　　野照芜城夕送逺目云水苍茫不极琼蘂音遥青楼梦杳玉钩人寂何处认隋宫见芳草寒烟堆积攅一片伤心碧听栁外哀蝉风髙响滞如诉兴亡旧恨声声无力今昔可胜凄恻莫重问锦帆消息竹西歌吹淮南笙
　　鹤尽成陈迹转眼又西风辞巢越燕还如客落叶千重萧摵万事总销沈唯有清江皓月曽照昔人顔色【淮南笙鹤用髙骈事】
　　小诺臯
　　维扬旅舍闻蝉
　　碧藓庭除绿隂城郭雨过空苍如洗正疎林两两鸣蝉髙低声递何待移宫换羽嶰竹天然相比戞余音还共南薰揺曳客去茶清棊残香细故搅人北窓好梦一觉扬州惊起欹枕处偏清厉　托体髙枝翳形宻叶直是如羮如沸总不管西羁情南冠客意似水流光暗逝渐入深秋天气转眼向孤雁寒蛩更替鬓凋残白头憔悴试临风独凭栏干侧耳哀吟此际容易使秋心碎
　　稍遍
　　春情和东坡韵
　　拾翠年时踏青节芳草纷铺地弄隂晴景色遍园林屈指到清明天气小池边紫燕欲寻新垒红襟对掠桃花水正山杏笼烟海棠经雨秾艳天然无比暎髙楼何处绿杨枝又搓得鹅黄千尺丝总酿就迷花病酒怀人几般滋味　素手好同携郁金屏外朱栏里欲诉绸缪鹦鹉生憎忒伶俐看弱不胜衣柔如无骨仙裾怕逐东风起墨染乌栏袖沾红唾脉脉春愁无隙渐画烛烧残繁英飞坠似绮丛蛱蝶向花底忙不了窃香私意任取粉销春老一梦消身世蓬莱水浅沧海尘扬毕竟此情难巳九天鸾鹤倘相招为报人生行乐耳
　　莺啼序
　　夏景
　　半枕新凉破好梦一声白鸟逺钟歇曙色霏微残莺啼上林杪帘幙重重次第卷云屏曲曲潇湘晓看露浓香细茉莉又开多少　浅晕才施薄铅不御衫子裁纤缟更青青非雾非烟眉山两防慵扫倚纱窗梧竹澄鲜弄薫风悠扬未了正深闺永昼如年问津谁到　南园此日满地绿隂亏蔽有芳蕖曲沼乍微雨收痕翠葢孤擎红衣双笑氷井敲残纹楸弹罢倦聴髙栁蝉噪觉小院无人愈清悄簟纹似水琅玕几度欹眠钗凤坠盘云搅归来庭戸娇困难禁綉带罗裙袅最是温泉初浴玉软花慵侍儿扶起风姿偏好晩凉初荐轻容重换碧栏干外梳头处恰团圆好月来相照坐看夜色天堦戏扑流萤轻罗扇小

　　十五家词巻二十六
　　钦定四库全书
　　十五家词巻二十七　　　　　休宁孙黙编王士祯衍波词上
　　盖闻之弇州曰花间者世説之靡也草堂者文选之变也而余以为不然花间句雕字琢调或未谐句无不致是昌谷之靡也草堂音协调流句或未妍体无不秀是西昆之变也至所云字必色飞语必魂絶则美出自然诚非縁借矣尝试论前代诸家文成之扵元献犹兰亭之似梓泽也新都之扵庐陵犹治之似伯玉也琅琊之扵眉山犹小令之扵大令也公谨之扵稼轩犹宣武之似司空也逮黄门舍人之扵屯田待制直如曹刘之扵苏李遂觉后来益工然未有如吾阮亭者也阮亭年少才丰无所不擅千古文义书词直欲一时将去即如诗余一事扵阮亭直雕虫耳而以余读之篝灯萧寺中夜琅琅觉十年中离别之苦哀乐之多无不怦然欲动而艳思绮语令人手推口维而不能解则阮亭之移我情与我情之合于阮亭诚有不自知者又何色飞魂絶之足拟也哉如余舌本作强笔底如椎偶赋短言无闗佳事即至同里诸子好工小词如文友之儇艶其年之矫丽云孙之雅逸初子之清扬无不尽东南之瑰寳以视阮亭并驱中原犹恐不免为黄沛耳兰陵邹祗谟訏士撰小令
　　南乡子【第一体】
　　送别
　　送客江船孤防防防没天邉却上髙楼临极浦日暮一线春流如碧玉【叶】
　　其二
　　欲去难留蜻蛉一叶木兰舟细语离觞人竟去何处新妇矶头烟水緑【叶】
　　望江南
　　秦邮有赠
　　江南好风日近秦邮银甲暂停朱阁午玉笙才度碧云秋扶醉且淹留
　　其二
　　江南好春暮雨亷纤鱼子天晴初出水鼠姑风细不钩帘底事恼江淹
　　其三
　　江南好最好是盂湖何处情人名碧玉谁家亭子号真珠聊为结相于
　　其四
　　江南好画舫听吴歌万树垂杨青似黛一湾春水碧于罗懊恼是横波
　　其五
　　江南好又过落花朝玉茗歌残情厯厯金堂人散水迢迢魂去不须招
　　栁枝
　　本意
　　鸳鸯湖上水漪漪黄入东风栁渐垂湖里鸳鸯湖畔栁送侬归处足侬思
　　其二
　　二月江头见栁条千丝万缕映春潮销魂桥上销魂树不到飞花魂亦销【灞桥一名销防桥】
　　赵北口栁枝词
　　湖光如镜复如酥栁色迢迢入大沽亭午银鱼风渐小一帆春水到蠡吾【银鱼风名直沽河畔村落悉号曰沽】
　　其二
　　楼船彷佛小江南缆剪溪藤蜀罽帆飞花相送向何处栁外官桥黄布帘
　　其三
　　湖外垂杨湖上茭夜来春水欲齐梢波浮碧藻金鱼尾风堕红翎玉剪巢
　　东粤竹枝词
　　珠娘十五嫁珠儿住近珠江江水湄江水有情还照妾江花无计可留伊【南俗以珠为贵生女为珠娘生男为珠儿韦庄词弄珠江上草萋萋】
　　其二
　　沉香浦上花如雪玉镜防邉人似霞醉下兰舟防细马不知今夜宿谁家【沉香浦玉镜防皆地名】
　　其三
　　零丁洋里布帆行别日春潮带雪生昨上髙楼望晴色素馨花满五羊城
　　南乡子【第三体】
　　夏词
　　菱刺緑藕花香小姑相唤出横塘隔浦少年私致语忘归去日暮水寒飞属玉【叶】
　　如梦令
　　春昼
　　帘外游丝片片昼静碧虗常巻翠雀下花隂啄破春隂一线谁见谁见清泪朝朝洗面【碧虗窗也李后主与故宫人书此中日夕只以眼泪洗面】
　　和潄玉词
　　送别西楼将暮望断王孙归路昨夜梦郎归还是旧时别处前度前度记得栁丝春鹭
　　其二
　　帘额落花风骤春思慵如中酒乆待不归来解识相思如旧堪否堪否坐尽寳罏香瘦
　　题叶欣画汉宫秋晚
　　道是江潭小苑又道披香宫殿莲叶悴金塘何处羊车凤辇秋晚秋晚有个人悲纨扇【李贺有赋江潭苑诗】
　　防绛唇
　　春词和潄玉韵
　　水满春塘栁绵又蘸黄金缕燕儿来去阵阵梨花雨情似黄丝厯乱难成绪凝眸处白苹青草不见西洲路【古诗折梅下西洲】
　　怀程村游西湖
　　淼淼西陵闻君南去寻苏小六桥春晓处防防丝绕回首临安徃事伤怀抱空春草吴歈清妙且把金樽倒
　　浣溪纱
　　春闺
　　栁暖花寒雨似酥流莺和梦觉来无东风料峭卷虾须欲覔潇湘屏上路楚山如黛少双鱼口脂慵防镜中
　　朱
　　其二
　　小院蘼芜欲作丛秋千池畔画堂东日斜莺啭谢娘慵情思防人何处去碧桐隂里下帘栊玉钗微堕髻鬟
　　松【防音妮去声见顾敻词】
　　其三
　　寳马流苏上洛津玉人相见宋家邻重重屈戍掩残春檀晕乍消星的浅眉防初淡月棱新帘衣如縠映横
　　陈
　　和张泌韵
　　记得相逢亚字城留仙裙底歩莲轻吴家小女字盈盈眉语似通还匿笑目成难去且徐行个侬无頼可怜
　　生
　　其二
　　雨后虫丝罥碧纱朝来鹊语门檐牙日防红曙一栏花残梦未遥犹眷恋篆烟初袅半夭斜消魂应忆泰娘
　　家【夭音歪】
　　和潄玉词
　　花影钩帘羃防垂红蕤人梦到天涯晚风隔院响添梯畵阁乆闲金屈膝平芜何防锦障泥烦他谢豹客邉
　　啼【添梯蚕车上竹所为】
　　其二
　　奁畔豪犀间玉梳新妆才罢晓寒初曲栏花日影扶疎金鸭暖香消桂蠧夜蝉轻翅上桃苏问郎曾解画眉
　　无【豪犀理鬓器夜飞蝉所以饰妆桃苏髻名】
　　其三
　　渐次红潮趂靥开木香粉印桃腮为郎瞥见被郎猜不逐晨风飘陌路愿随明月入君懐半床軃梦待郎
　　来【古诗良人为渍木粉晨风句用孙子荆诗明月句用曹子建诗】
　　夜行即事
　　灼灼红兰映柁楼娟姢珠露散汀洲湘灵鼓瑟夜深逰万防水萤光不足一滩凉月皓争流白银湾上数鸿
　　秋
　　题余氏女子绣浣纱图
　　何处青山是若耶苎萝村畔认西家满溪花瓣浣春纱未入吴宫犹淡漠一辞乌喙便夭斜针神十五鬓堆
　　鸦
　　红桥同箨庵茶村伯玑其年秋崖赋
　　北郭清溪一带流红桥风物眼中秋緑杨城郭是扬州西望雷塘何处是香魂零落使人愁淡烟芳草旧迷
　　楼
　　其二
　　白鸟朱荷引画桡垂杨影里见红桥欲寻徃事已魂销遥指平山山外路断鸿无数水迢迢新愁分付广陵
　　潮
　　其三
　　緑树横塘第防家曲栏干外卓金车渠侬独浣越溪纱浦口雨来虹断续桥邉人醉月横斜棹歌声里采菱
　　花
　　【附红桥逰记○出镇淮门循小秦淮折而北陂岸起伏多态竹木葱郁清流映带人家多因水为园亭榭溪塘幽窈而明瑟颇尽四时之美拏小艇循湖西北行林朩尽防有桥宛然如垂虹下饮扵渊又如丽人靓妆袨服流照明镜中所谓红桥也逰人登平山堂率至法海寺舍舟而陆径必出红桥下桥四面皆人家荷塘六七月间菡蓞作花香闻数里青帘白舫络绎如织良谓胜逰矣予数徃来北郭必过红桥顾而乐之登桥四望忽复徘徊感叹当哀乐之交乗于中徃徃不能自喻其故王谢冶城之语景晏牛山之悲今之视昔亦有然耶壬寅季夏之望与箨庵茶村伯玑诸子偶然漾舟酒阑兴极援茟成小词二章诸子倚而和之箨庵继成一章于亦属和嗟乎丝竹陶冩何必中年山水清音自成佳话于与诸子聚散不恒良防未昜遘而红桥之名或反因诸子而得传于后世増懐古慿吊者之徘徊感叹如予今日未可知也】
　　菩萨蛮
　　和飞卿
　　梦残鬓枣垂香枕芙蓉髻坠蒲桃锦翠幄碧如烟小星将曙天　起来双黛浅绣阁抛金剪憔悴防姑红玉阶三月风【鬓枣髪拨名晋帝宫人梳芙蓉髻】
　　有赠
　　断红双脸眉如黛清晨小立栏杆外映柱送横波教人无奈何　漫言尝见靣似隔蓬山逺撩鬓道匆匆春愁知为侬
　　咏青溪遗事画册同其年程邨羡门【乍遇】
　　东风入栁三眠起秋千小院重门里对对浴红衣鸳鸯塘上飞　个人花底见惊喜廻团扇含笑指鸳鸯花时日日双
　　又【奕碁】
　　曲阑干外红兰吐緑窗人静闻鹦鹉两两赌围碁沉吟金钏迟　郎夸中正手向姊偏多口解意小猧儿恼人将负时
　　又【私语】
　　梧桐花落飞香雪卷帘一片玲珑月人月两婵娟倚阑凭玉肩　小鬟春睡倦裙上苔花茜私语好谁闻姮娥应羡人
　　又【迷藏】
　　玉兰花发清明近花间小蝶黏香鬓邀伴捉迷藏露防花气凉　花深防暗逻潜向花阴躱蝉翼惹花枝背人扶鬓丝【蝉翼鬓名】
　　又【弹琴】
　　玲珑嵌石红蕉叶蕉阴寳鸭香初爇独整素琴弹琴清玉手寒　声声珠作串弹出湘君怨今夜梦潇湘琴心秋水长
　　又【读书】
　　帘衣半掩湘妃竹洞房今夜摊书读懊恼畵屏人铜壶清漏频　潜藏郎背靣作剧桃枝扇鹦鹉唤囘头低鬟笑不休
　　又【濳窥】
　　双双玉兎衣如雪中庭桂树悬明月也解逐雄雌倚帘含笑窥　幽踪郎见惯潜向银屏防娇靥晕红潮佯羞妥翠翘
　　又【秘戏】
　　蝉纱半幅围红玉龟纹枕畔双鬟緑银蒜镇垂垂含羞忍笑时　屏山金屈戍女伴偷相觑明日画堂中须防面发红【古诗当时近前面发红】
　　又【回文】
　　镜台移日朝红映映红朝日移防镜人玉照秾春春秾照玉人　幕垂寒略略【叶料】略略寒垂幕【叶冐】花晓衬窗纱纱牕衬晓花
　　卜算子
　　留友人
　　天气近清明汝定成行否雨雨风风不暂停作意催花栁　栁色染征衣花气薫残酒縦使无情也断肠争似同携手
　　记梦
　　风水望西陵烟树迷南浦千里相思又暮春梦里江南緑【叶虑】　记下水晶帘帘外红蕉吐残篆初萦斗帐垂好是侬归防
　　丑奴儿令
　　隋堤
　　隋皇昔幸东都日锦缆迢遥凤艒龙艘剪防宫中暮复朝　琵琶忽唱安公子红炬烟消故国寒潮一曲清江栁万条
　　减字木兰花
　　为长沙女子王素音作用稼轩过长沙道中见妇人题字用其意作韵
　　离愁满眼日落长沙秋色逺湘竹湘花肠断南云是妾家　掩啼空驿魂化杜防无气力乡思难裁楚女楼空楚雁来【原诗可怜魂魄无归防应向枝头化杜鹃花间词楚女不归楼枕小河春水】
　　杨花歩弇州韵
　　纱窓梦起极目玉闗人万里斜绾千条自古销魂是灞桥　春阴不尽除却残莺谁借问陌上楼前消得春闺防日怜【唐诗杨栁袅袅随风急西楼美人春梦中翠帘斜卷千条入】
　　杨妃
　　木兰殿里回雪流风人莫比万里桥头水緑山青不尽愁　连昌春竹空映落花红簌簌莫问当年锦袜犹能直许钱
　　梅妃
　　天然姿媚比向梅花应不异一斛珍珠得似鲛人泪防无　文园老去恨煞无人能解赋我见应怜不索长门买赋钱【明皇以斛珠赐妃妃辞不受常以千金寿髙力士求人拟相如长门赋回上意报曰无人解赋】
　　秦淮归棹
　　隔溪桃叶照影秋波双畵檝旧日琅琊红板桥南第防家　趂潮归去一缕柔情无着处但有垂杨叶叶枝枝解断肠
　　好事近
　　二月竹亭雪后观梅忆邓尉旧游和蒋子云韵
　　社日过花朝寒峭琼瑶还落狼籍梅花千片洒何郎东阁　惜花拥鼻正难憀徃事浑如昨记得蟠螭花下有扁舟孤泊
　　栁含烟【第一体】
　　本意
　　销魂树曲江邉移自永丰坊里东风吹雪又吹绵艳阳天　何防行人歌水调极目黏天芳草锦帆曾此向天涯落谁家
　　忆秦娥
　　忆秦淮
　　秦淮水红楼一带波如绮波如绮琉璃窗下水晶帘低梅花防额芙蓉髻妆成照影春波里春波里一方明
　　镜朝朝孤倚
　　更漏子
　　与秦淮友人夜话旧院遗事
　　燕莺时风景地徃日青溪佳丽珠戸里畵屏中花枝相映红　烛花残更漏咽旧事不堪重说波滟防雨潇潇西风长板桥
　　阮郎归
　　清明
　　平山堂外又清明春芜初蘸青梨花燕子满江城人家闻卖饧　邀伴去踏莎行竹西歌吹声酒旗一片飏前汀青丝何处停
　　玉聨环【第一体】
　　个侬
　　枇杷门巷樱桃树个侬曾遇画衣缥缈水沉薫不辨香来何防　忽似惊鸿翔去凌波防歩洛川伊水向东流八斗才情空赋
　　画堂春
　　咏折枝桃花
　　十分春信到梨花丝丝弱栁栖鸦谢娘小阁映窗纱一片红霞　开防流莺初唤雨中薄雾犹遮水晶枕畔一枝斜春在谁家
　　海棠春
　　闺词同程村羡门【晓妆】
　　鹦哥初唤闻方响幽梦起日浮花网花影照流苏一片红潮漾　新梳小髻翻荷様初縆额邀郎相赏慵画小山眉黛粟留张敞【翻荷様隋宫妆也杨慎有美人縆额图诗】
　　又【午睡】
　　緑杨庭院东风足透梵字廻廊千曲蕃骑簇金屏簟拂寒蛩褥　云鬟掩映芙蓉肉新睡起一防红玉小胆怯空房风动萧萧竹【寒蛩褥翾风所织】
　　又【晚浴】
　　星光碎月揺花影神麦响梦回人醒小婢鬻兰汤玉沁氷壶冷　沉香巻髪盘龙镜迟半晌鲛绡重整不管綉帘前费尽黄金饼【华严经鬻香长者善调香鬻煮也末句用汉成帝合徳事】
　　又【夜坐】
　　鸳鸯楼角黄昏雨听断续细腰香杵鸳枕冷氷蚕檐外风铃语　萧郎今夜兰台去偏无赖三通谯鼓红泪防罗衣消黦难寻麈【古诗北堂细腰杵义山诗走马兰防类转蓬】
　　武陵春
　　和潄玉词【末句照原本多一字】
　　昨日相逄歌扇底偷赠玉搔头画阁香浓郎且休秋水簟文流　送别殷勤杨栁岸花雪满行舟双桨凌风兰叶舟又卷起一江愁【栁恽书兰叶舟载桃叶小姬以徃】
　　山花子
　　秋闺
　　斗帐初垂懒卸头任他紫栈减秦篝帘外银河天似水数更筹　梧叶催蛩凉到枕花枝和月午当楼还似残春寒食夜一般愁【紫栈香名】
　　寄程昆仑京口
　　黄鹤山前黄鹤鸣杜防楼外杜鹃声记得戴颙招隠地共经行　北固云烟春望逺南徐风雨暮潮生一片澄江如练影接荒城
　　眼儿媚
　　感旧
　　少年无赖好寻防何防着闲愁罗敷陌上窈娘堤畔到防淹防　艳情绮思消磨尽往事似尘沤楞伽堆案离骚系肘别样风流
　　堂堂
　　相逢曾记在秦楼软语倚箜篌最难忘防人称窈窕乡是温柔　别来光景堂堂去己事莫囘头不堪重说韦郎非少阿杜经秋【古游仙词韦郎年少心慵甚偷得红绡五岳图】
　　朝中措
　　平山堂和欧公原韵
　　平山堂外又东风寒食栁蒙蒙欲访欧公行防寒烟暮霭连空　仙翁已逺髯公复去文笔谁工南望金焦两防江天依旧飞鸿【欧公平山词江天渺渺没孤鸿】
　　桃源忆故人
　　金钗涧上
　　金钗涧上人如玉解唱春波新曲画扇船纱十幅春水平颿緑　三三五五鸳鸯浴触忤闲愁春目戏掷菱花相逐又向花房宿【金钗涧在秦邮杨维祯春波曲云桃花春水长应没浣花矶】
　　太常引
　　别思
　　交飞玉剪羽差池王孙烟草萋门外即天涯正水碧山青去时　香销金斗奁孤玉镜慵自写愁眉莫遣个人知怕减却休文带围【玉剪燕名金斗熨器】
　　应天长【第一体】
　　闺人刺绣
　　饯春时节深深院睡起金衣花外啭绣床轻素丝软一幅吴绫秋水靣　麝烟防螺黛浅衣上唾绒红溅花落日长人倦偏髻拖残线
　　惜分飞【第二体】
　　程村感事作惜分飞词五十阕为殿一章
　　生小卢家堂里住解赋班姬捣素花底曾相遇两情脉脉银湾渡　九十春光花满树狼藉宵来锦雨欲问相思路伯劳飞燕东西去【锦雨连雨也见五色线】
　　西江月【第一体】
　　怀黄山东园
　　梦想天都黄海吾庐亦枕黄山半天髙栁水潺潺门跨飞梁絶涧　林下棋逢橘叟矶头钓共渔蛮烟消月出鹤飞还人在畵溪东岸【黄山兔柴在济南府邹平县城东南里许董其昌有兎柴记巴卭人剖橘中有二叟须鬓皤然象戏自若曰橘中之乐不减商山见幽怪録】
　　咏史
　　汉武史称大略陇西家世名流次公已作岸头侯飞将数竒不偶　昔日人奴笞骂长安甲第云浮龙鳞鹤尾铁兠鍪笑谓箝徒有口
　　鲁仲连陂怀古题祠壁
　　少慕鲁连髙节居然倜傥权竒邯郸指顾解秦围一笑千金脱屣　千古清风兰雪一竿烟水荒陂我来髣髴见云旗独立长防天地
　　吴中懐古本意
　　一片西江云月千年常照梧宫越来溪畔酒城东徃事凄凉如梦　转盼五湖代长当年三防偏工怒潮白马哭英雄穿脇犹持文种【语云梧宫秋吴王愁　吴越春秋伍子胥従海上穿山脇而持种去与之俱浮于海故前潮水潘者伍子胥也后重水者大夫种也】
　　燕归梁【第一体】
　　吴水部园亭观演燕子笺剧时玉兰盛开
　　海燕红襟语畵梁似惜韶光红牙一曲舞山香辛夷花落银床　良媒却借乌衣燕曲江徃事堪伤人间何限郁金堂慿逺恨与衔将
　　偷声木兰花
　　春情寄白下故人
　　緑杨阴里秋千索乳燕学飞池上阁水涨银塘落絮浮萍又夕阳　方山亭下江南路画桨凌波从此去十四楼空万叶千花泪眼中
　　满宫花
　　戏题吴蕋仙花卉便靣
　　汉宫春湘竹扇写出一防清怨轻纨半幅不禁秋防防墨花轻茜　忆燃脂思捧砚余响犹闻金钏武陵倘许问津来可似渔郎花片【玉台序燃脂暝冩王霞卿女郎自序云时有轻绡捧砚小玉看题】
　　醉花隂
　　和潄玉词
　　香闺小院闲清昼屈戍交铜兽几日怯轻寒箫局香浓不觉春先透　韶光转眼梅花后又催裁罗袖冣怕日初长生受莺花打叠人消瘦【箫局薰笼也】
　　怨王孙
　　和潄玉词
　　画阁清悄情思懊恼旅雁生秋哀蛩饯晓叶底渐减蕉红怯西风　莺花歩歩郎行防将梦去欢侬忍相负楼头望断千里思化鬊云逺随君
　　雨中花【第二体】
　　风情
　　料峭东风吹细雨作使得春愁无主昨日清明今朝百五渐渐春光去　巨胜花前曾记遇难防却碧桃千树拥髻灯前偷香被底一一销魂语
　　浪淘沙
　　和潄玉词
　　砚匣日随身检防残春横云斜月闘鲜新昨夜相思曾入梦香雨香云　记得齧丹唇似喜还嗔醒来惆怅隔仙津欲识回肠千万转日日车轮【汉人诗齧妃女唇甘如饴】
　　虞美人
　　和李后主
　　杜防庭院春将了断送花多少防层杨栁防层风总付银屏金屋梦魂中　合欢枕上香犹在好梦依稀改回环锦字写离愁恰似潇波不断入湘流
　　本意
　　防山盖世重瞳目眼底无秦鹿阴陵一夜楚歌声独有美人骏马伴平生　感王意气为王死名字留青史笑他亭长太英雄解令辟阳左相监宫中【史记吕后以审食其为左丞相不治事令监宫中】
　　南乡子【第三体】
　　闺晓
　　小婢弄香奁宫饼笼中防个添细雨如尘人乍醒纤纤榆荚缒墙水半淹　晓漏报琼籖鹦鹉惊寒促下帘愁鎻眉峰慵对镜厌厌空说吴娘笑是盐【前人诗云颠狂楚客歌成雪娬媚吴姬笑是盐】
　　醉落魄
　　读天寳遗事
　　风流堪惜沉香亭下双鸂长生殿里如胶漆别院梨花偷试宁玉笛　渔阳战鼓惊相逼马嵬古驿罗衫湿秋槐落尽空凝碧残月华清何处人行迹【唐人诗行尽江南数十程晓风残月入华清】
　　踏莎行
　　寄曾道扶魏子存
　　芳树秦城春流蜀栈蚕丛西望愁无限铜梁阁外杜鹃啼嘉陵江上行人饭　逺道萦纡春光婉娩锦江鱼杳淮南雁去时杨栁不胜鸦青青又满隋河防
　　秦淮清明
　　烟雨清明烟花上已楼防四百南朝寺水邉多少丽人行秦淮帘幙长干市　蓦地愁来干卿何事梁陈故迹销魂死禁烟时节落花朝东风芳草含情思
　　醉后作
　　屈子离骚史公货殖直须一石懵腾醉胸中五岳不能平何人解识狂奴意　修竹弹文緑章封事聊将笔墨供逰戯茂陵若问马卿才飘飘大有凌云气【沈约有修竹弹甘蕉文緑章封事见昌谷集】
　　和云间诸公春闺
　　芍药红酣防芜碧聚罗帏难把春寒防知他何防送愁来春来却是愁来路　莺燕多情芳菲易度才消防阵黄昏雨朝来不忍卷帘防落花片片辞人去
　　其二
　　燕补新巢花开旧树经时不到南园路水晶帘额又斜风风前阵阵飘香絮　已怕春来又愁春去锦屏绣幙留春住为谁僝僽为谁怜红顔半是青春悮
　　咏镜
　　香压彤奁光迎罗幌圆氷背结盘螭様一春水碧如烟谁教移向妆台上　脉脉相防盈盈难傍影娥池畔凭栏望妆成双镜照明帘芙蕖并蒂波间漾
　　小重山
　　和湘真词
　　行云如梦雨如尘秣陵惆怅事最伤心当年琼树照临春胭脂井犹带落花痕　芳草碧氤氲旧时朱雀桁防囘新青溪休赛蒋侯神风景换红泪上罗巾
　　其二
　　梦里秦淮清夜游银罂檀板地几经秋青溪如带掌中流三十曲曲曲朩兰舟　锦瑟伴箜篌春江花月里不曾愁折梅何日下西洲音信断愁上阅江楼【郄僧施防青溪三十六曲一曲一诗】
　　临江仙【第二体】
　　梦起
　　寳帐垂云春梦足铜壶漏尽金鸾梦中消息去漫漫心情无那比似越梅酸　春事料量归欲尽闲愁酒病多般碧城十二曲栏干游仙枕上枉自写齐纨





　　十五家词巻二十七
　　钦定四库全书
　　十五家词巻二十八　　　　　休宁孙黙编王士祯衍波词下
　　中调
　　蝶恋花
　　和潄玉词
　　凉夜沈沈花漏冻欹枕无眠渐觉荒鸡动此际闲愁郎不共月移窗罅春寒重　忆共锦裯无半缝郎似桐花妾似桐花凤往事迢迢徒入梦银筝断絶连珠弄【乐府合欢诗寝共无缝裯河间杂弄有连珠弄】
　　和少防
　　啼碎春光莺燕语一片花飞又是天将暮欲乞放晴春不许黄昏更下廉纤雨　春去应知郎去防好嘱春光共向郎边去毕竟春归人独住淡烟芳草千重路
　　一剪梅
　　和潄玉词
　　雁语金塘水渐秋遥听菱歌不见菱舟望君何防最消魂旧日青山恰对朱楼　九曲长江天际流似写相思难寄新愁梦魂几夜可曾闲鹤子山头燕子矶头
　　渔家傲
　　本意和潄玉词
　　南湖西塞花如雾我歌铜斗樵青舞醉后放舟忘防所鳬鸥语觉来已是烟深防　蒲叶藕花相映暮援琴更鼔潇湘句曲罢月明风叶举谁同住琴髙约我蓬瀛去
　　出水西门暮抵下闗
　　醉向石城呼小艇总持宅畔花将暝绿栁朱栏相掩映波光冷卷帘处处瑚镜　三日秦淮扶酒病魂销不到胭脂井归舸凌风飞鸟竞人初醒清凉山外红霞影【总持江令字】
　　醉春风
　　呉陵送春
　　一霎潇潇雨忽报春将暮谢家飞絮沈郎钱去去去万防红中五更风里春归何处　画舫桃花渡寳马防丝路眼前还是未残春住住住明嵗今朝今年明日此情休负【沈郎钱榆钱也】
　　解佩令【第二体】
　　赋余氏女子绣洛神图
　　芝田蘅薄明珠翠羽想当年洛水凌波步尚忆君王留怨种枕遗金缕为多情迟君东路　神人间阻神光离合空怊怅斜阳烟树今日东阿也邺下风流终古最伤心感甄遗赋
　　婆罗门引
　　寄袁箨庵用稼轩送杜叔髙韵
　　问平安否金陵南去楚云西望中烟草迷离囘首红桥分赋笔掣翠虹蜺叹青门一别白社人稀　诗狂酒悲老大去几人知往日荆州作牧吊古题诗周郎己矣忆风流顾曲似当时归来也两髩千丝
　　御街行【第一体】
　　赠雁
　　银河一雁归湘楚似向离人语独将二十五弦弹玉轸金徽清苦水明沙碧参横月落逺向潇江去　衡阳南望峰无数枫叶秋如雨不胜清怨却飞来应记江南烟浦春社才过又逢秋社燕雁行相遇
　　祝英台近
　　湘江别思
　　玉绳低铜漏咽人向湘楼别似水柔情此际那堪说剧怜碧玉时丹珠床上都惆怅秾华销歇　真凄絶持赠九曲连环临岐莫遗玦一望湘波湘山更重叠从敎身化湘烟泪沾湘竹梦亦逐潇湘云月
　　蕙兰芳引
　　春思用清真秋怀韵
　　寒食又过看马首淡烟飞鹜最望逺愁心江水拨醅新緑樱桃梦觉何防问画楼金屋记个侬往日翠袖天寒修竹　塞雪如花江花如雪几更凉燠便千束防毫难写柔肠九曲烟芜逺近伤春送目春欲归依旧锦衾孤宿
　　塞翁吟
　　和清真韵
　　记得相逢防倭堕玉髻珑璁人静悄畵堂东清暑试轻容龙须初展氷绡薄云母曲曲浮空侧枕卧芭蕉初碧踯躅新红　匆匆自回首柔奴别后思往事都如梦中借锦水桃花笺色合鲛泪和入隃糜小字重封姊归解恨似为离人诉尽东风【唐诗寳防玉珑璁又峡两试轻容又浣花笺纸桃花色隃糜墨名姊归即子规也】
　　长调
　　满江红
　　同家兄西樵观海【前段第三句少二字】
　　萧瑟峥临髙台居然万里正云澜泱漭粘天无壁日月纵横山岛外星河烂漫洪波里把一杯直下俯沧溟慿鲛室　长啸防天风急新赋就秋涛沸觉帝座非遥上天仅尺笑指扶桑凌九防下看蚁垤分诸国问何时乗屩访安期鼇身黑【叶中州韵】
　　尾犯
　　秋怀
　　罗袂怯西风玉露初零琼花暗落一片珠帘对寒梧画阁陇首秋云初黯淡天邉鸣雁长飘泊最堪怜防楚簟凉生孤睡何曾着　呉天凝望逺无限水驿山郭目送云中甚雁书堪托往事空怜韩掾少新欢已负秦楼约七弦琴上私传语女床鸾鹤
　　水调歌头
　　送家兄礼吉赴合肥
　　南国清明莭折栁送行人汀洲满眼香草斜日奈何春西望清流闗外千里庐阳山色碧玉竞嶙峋明日摇鞭去暮雨宿何邨　濡须坞淝水戍几移军紫髯已逺八公草朩怨咸秦转眼兴亡六代残刼依稀半局慿吊足沾巾莺老春归矣莫怨乆离羣【紫髯谓呉大帝】
　　凤凰台上忆吹箫
　　和潄玉词
　　镜影圆氷钗痕却月日光又上楼头正罗帏梦觉红褪缃钩睡眼初瞤未起梦里事寻忆难休人不见便须含泪强对残秋　悠悠断鸿南去便潇湘千里好为侬留又斜阳声远过尽西楼顚倒相思难写空望断南浦双眸伤心防青山红树万防新愁
　　声声慢【平仄共二体】
　　和潄玉词
　　蛛迷楚馆雁去秦楼情怀不禁惨戚带雨寒蛩窗外似闻叹息锦衾斗帐人逺枉怨他西风寒急更漏尽梦难成毕竟此情谁识　画尺寳奁尘积冷落尽枝上残红如摘倦枕鬟松空似鸦翎剪黑裴回那成好梦但鲛人只有泪滴恁打算那人去怎是少得
　　念奴娇
　　和潄玉词
　　疎风嫩雨正撩人时节屠苏深闭几日园林春渐老徧是莺声花气红友樽残青奴梦醒寂寞浑无味闗山万里飘摇尺素谁寄　香阁曲曲回栏残朱零落都为伤春倚说鸳鸯还待阙绣被朝朝孤起额浅鸦黄眉消螺碧軃尽相思意春来情思小姑将次知未【红友酒名青奴枕名】
　　吊太真
　　开元盛日正霓裳按拍凌波裁曲绣岭宫前宫骑至乍进合欢香橘力士传呼念奴清夜潜伴诸郎宿翠华人逺楼东恰就新赋　花下羯鼔初终梨园子弟惊防渔阳鼔旧日曲江佳丽地细栁新蒲空緑栈道深秋华清夜月肠断淋铃雨千年遗恨马嵬泪尽红玉【用中州韵】
　　水龙吟
　　扬子江上作
　　岷峨万里滔滔荆呉九来南纪浔阳东下秣陵西望呉头楚尾铁瓮风髙海门雁断角声初起叹从来多少英雄割据都付与东流矣　尽道长江天堑暗消磨几畨战垒师儿年少寄奴老手正堪相匹北府风流子有孙权甥如无忌到而今洗马临江愁絶一天烟水【匹上声魏武云师儿难与争锋谓孙防也】
　　拜星月慢
　　踏青归晚
　　雨晕红酥波酣碧醖乍是清明百五花信风轻拂绣帘珠戸人初起慵向镜台匀面何防隔窗低语青雀传书约踏青同去　乐游原一片香车度玉津园十里烟花路无恙往歳春光又匆匆相遇倩游丝牵惹东君住消魂絶几阵棠梨雨呼女伴归去琼闺掩漫天飞絮【唐诗纷纭隔窗语重约踏青期】
　　南浦
　　寄兴
　　河东游侠曾雕弓在臂箭横腰杜曲灞陵日暮小猎竞相邀飚劲拓千石看青天万里洒风毛听严城画角射生归晚雪暗绣盘雕　老去酒徒零落但归来南浦混渔樵苔卧緑沉枪涩秋水冷并刀猿臂才名空射虎功名事都让儿曹老子须一巻鸯摩禅榻雨萧萧【金坡遗事十月初例赐锦袄子太宗改赐黄盘雕鸯崛摩经见内典】
　　望逺行【第三体】
　　蜀冈眺望怀古
　　江楼昨夜闻哀角潋滟斜阳将暮淮南水驿故国长亭一带迷离烟树秋月春花嵗嵗天涯孤客赢得壮懐如许最难禁常是梅天丝雨　谁语独上蜀冈骋望见乱栁栖鸦无数板渚人稀玉钩梦杳不记离宫何防忆自呉王僣窃阿游幸几度芜城堪赋但井栏风急精灵来去【鲍照芜城赋边风起兮城上寒苍苔没兮深井栏唐人芜城诗城里明月时精灵自来去】
　　望湘人
　　赋余氏女子绣栁毅传书图
　　看缭绫半幅绣线千丝汜人幽恨如诉雨鬓风鬟花愁月晕憔悴牧羊南浦目断潇湘楚天无雁倩谁传语忽相逢秦塞归人洒泪为通鱼素　可奈钱塘一怒便碧云万里片时来去宛绡縠明珰无恙龙宫娇女更休怅望神人道隔永念君恩难负两情合何防牵丝社橘依然春树
　　沁园春
　　偶兴与程邨羡门同作
　　春去秋来林无静柯川无停流忆卓女罏边花笼赵瑟要离冢畔霜淬呉钩劒客从游酒徒托乘意气居然横九州谁知道看主家厮养骑尉通侯　十年壮志难酬但眼底清樽恣拍浮谓万戸千钟卿其休矣千峯万壑吾又焉求龙性难驯鸿飞何慕争席休惊海上鸥忘机乆任行歌带索五月披裘
　　其二
　　何处放怀万里之流千仞之冈笑非佛非仙人称防圣不痴不慧古号遗狂蛮触争残防蚿观破慢世须教覔乐方谁解识有粃糠尧舜啸傲羲皇　门前一枕沧浪但秋水逍遥注几章问旧友谁过井公园客新知不厌负局修羊金粟前身玉清往事游戏人间傀儡塲须回首是丽农方丈早认渠乡【庄子逍遥逰是其尘垢粃糠犹将陶铸尧舜王子猷云未若长卿慢世井公园客负局修羊皆仙人名丽农海上神山也】
　　贺新郎
　　夜饮用蒋竹山韵
　　过雨花如绣正罘罳四面低垂繁英香透结客十年知已少何似银筝翠袖莫须问涛飞山走且把金龟休作恶未伤神丝竹中年后空泪堕金城栁　长安一雨分新旧更谁能望尘膝席争名鸡口髙誓安期灵气尽一望三山似阜但海水尽成醇酒鹦鹉螺巵金不落问狂生得似公荣否休暂住捱手【髙誓古仙人鹦鹉巵以螺为之凡九曲冯道家有水晶不落不落凿落同】
　　席上被酒示程邨同赋
　　把酒歌金缕正迟日和风小院金衣梳羽缓拍红牙青樽畔蝉鬓美人相语更掩映花前白苎钗挂臣冠交翠舄细腰身几欲凌风去似燕燕掌中舞　花奴妙合梨园部便何妨岑牟犊鼻为卿挝鼔数弄渔阳平生气不禁飞扬跋扈自古道英雄无主胡粉搔头聊作剧料思王而在应相许君但醉酒如乳【飞扬跋扈杜甫赠李白诗句李贺诗自古英雄本无主胡粉搔头用陈思对邯郸淳事岑参诗花扑玉缸酒如乳】











　　十五家词巻二十八
　　钦定四库全书
　　十五家词巻二十九　　　　　休宁孙黙编董以宁蓉渡词上
　　徃嵗吾友孙无言称毘陵董文友先生有弟子数百人谈经不辍私意董子当不必求之风流轶宕中矣他日无言出董子蓉渡词读之何其嫣然以媚婉约而多思也昔子瞻尚书论语易皆有傅而舞裙歌板之间又复新声缭绕乃知风流轶宕亦犹风人之防也董子著书满家天下称之填词特董子余事耳吾近得从董子饮琼花台畔见其翩翩霞举异时过其读书防则绛帷后当必有季长女乐书此以为后堂之券成都杨岱东子撰
　　小令
　　闲中好【平体】
　　闺夏
　　闲中好茉莉香中坐珠汗怕沾纱红绒罢绣花
　　荷叶杯【第二体】
　　相逢曲
　　若个粉郎娇艳当面多事一凝眸恰逢小妹乍回头羞麽羞羞麽羞
　　渔歌子
　　相思曲
　　银蒜低垂睡起迟楝花天气耐相思羞对镜怯吟诗午倦添香入被池【银蒜押帘物见古乐府左思诗衣被生重池谓中心皱处】
　　捣练子
　　桥头
　　金作勒玉为羁小马惊香何处嘶红板桥头扉半掩几丝杨栁挂黄鹂【小马惊香魏文帝事】
　　忆江南
　　叩叩词
　　章台女叩叩结新欢堂下毎迎花底笑人前私向镜中看可许一生拚【繁钦诗何以致叩叩香槀系肘后牛峤词须作一生拚尽君今日欢】
　　忆王孙
　　春闺
　　东风庭院暗香恬半树梨花压画檐眉黛无端簇一尖晚愁添细雨萧萧不卷帘
　　如梦令
　　赋别
　　绮语和郎细诵红袖半肩轻拥防却漏声催早是信鸡催送珍重珍重此去画桥霜冻
　　风流子【第一体】
　　乆别
　　已是别时惆怅更是而今惝恍空寄语未逢欢愁被春风吹长自怜一様眼角睂梢心上
　　长相思
　　舟泊
　　片云留片云流水逺山长客子愁如何是尽头　一孤洲一孤舟憔悴天涯黑敝裘相思玳瑁楼
　　望梅花【第一体】
　　过鹦鹉洲
　　芳草萋萋如畵唤起祢生闲话死向风波曾不怕　长袴请君穿罢除是阿瞒还值骂黄祖不堪君诧
　　调笑令【第二体】
　　赋张巡妾
　　军中闻笛君写诗孤城忿恨妾已知援兵不至妾终死妾先就烹复何辞妾身原委风和雨妾命甘同雀与鼠辕门赐遍剰丹心与君自吞须记取
　　记取和君语自读睢阳闻笛句纵余黄土无归防莫洒双双红筯愿日后携侬巾帼二十四城传去
　　醉太平
　　寿玉虬叔三十【叔别号云痴】
　　苏仙李仙张颠米颠其诗其字之间许云痴并肩　书帘茗烟琴弦画笺年年长向花前着金貂醉眠
　　感恩多
　　鸿信
　　昨夜传鸿信雨后花扶病兼传病有因为郎颦　忒觉情多真假转难分转难分便是空言忍猜他未真
　　生查子
　　柬内
　　伴绣小青鬟生性由来好惯得阿侬怜不累伊家恼茶灶倩他炊药臼亏他捣莫做阮咸姑休学王珉嫂【阮咸幸姑婢姑当归初云留婢不果咸追及累骑而还王珉嫂婢谢芳姿被挞作白团扇歌珉所捉也】
　　临淮舟次集唐
　　不见有人烟【孟浩然】人烟隔水见【皇甫冉】寒苇露船灯【周贺】野火明沙岸【祖咏】　月晚树阴多【耿湋】浦逈湘云卷【朱庆余】坐看云起时【王维】呉山中路断【方干】
　　醉公子
　　挑碁
　　小姑敛袵拜嫂嫂妆台下乞早整莲衣花间去赌碁杏钗多戴个停防来输我若倩小哥帮输时拔一双
　　重来
　　乍握纤纤手侬意他知否莫便使他知敎他归去思重来花下见红晕潮生面纤手只微笼多时露玉葱
　　赋艳
　　侬心何事恼姐姐欺侬小偷看合欢书憎侬问起居好从花下避怕见书中字匿笑不回头回头替姐羞
　　防绛唇
　　江晚
　　去去江舟烟中山色浑无据落云迎屿雁向潇湘去晚浦观渔不辨渔人语花如絮月芦深防那里汀头住
　　消闲
　　无可消闲不愁怎得光阴过緑窗赓和佯说愁城大强约愁来愁也来何莫曾经麽和衣独卧今夜愁真个
　　闺思
　　翠被葡萄轻笼金鸭香烟重梅花影动小阁寒宵共到得而今无计凰求凤愁千种一塲春梦又被灯花哄
　　旅赠
　　旅馆黄昏檠灯朴被钟声悄心烟缥缈只是随郎袅睂语低时暗计行程早如何好画睂虽巧五日张京兆
　　女冠子【第一体】
　　春闺
　　栁绵吹怯不费东风着力看来迟曲沼经行防回廊遍倚时　鸳鸯游冶子鹦鹉滑稽儿见人消瘦尽笑人痴
　　浣溪纱
　　晓
　　幽梦宵来托锦胶起看杂树已花交不禁莲瓣一轻敲盥手试香挼荳蔻开奁占喜得蟏蛸绣床针帖尚闲
　　抛
　　夜
　　淡月回廊几处弯花阴濳入候双镮残灯明灭未曾还落绣正窥金约腕罢妆犹系玉连环一重屈戍隔蓬
　　山
　　赋别梁谿主人
　　十里珠帘正冶游好乗青雀下苏州双银曾寄杏花楼爱尔一樽桑落酒迟予三日木兰舟春风寒到紫鼷
　　裘
　　闺思集句
　　欲作家书意万重【戎昱】美人千里思何穷【呉融】眼看春尽不相逢【元稹】　几处吹笳明月夜【李益】一声肠断绣帷中【宋郊词】秋波不动簟纹融【独孤及】
　　减字木兰花
　　村落
　　柴门傍防白板双桥连曲簖水涨花溪一夜东风没钓矶　渔童又髻待攀细栁穿双鲤细栁条条拖得黄鹂拂板桥
　　菩萨蛮
　　生拚
　　怪郎昨夜欺奴甚生拚独就红蕤枕脉脉转银河郎将妾奈何　心肠毕竟软渐褪罗襦半不觉响流苏双鬟睡去无
　　舟次集唐
　　一樽酒尽青山暮【刘禹锡】雨昏青草湖边过【郑谷】沙浅浪痕交【章八元】云帆碍浦桥【祖咏】　潮平两防濶【王湾】古木疑撑月【李贺】何事与心违【于湾】潇湘人未归【于武陵】
　　代伊
　　阿娘碎语绵如絮檀郎只好心头贮音信日来稀思伊转恨伊　此情频欲寄又恐伤郎意斟酌数行书言欢字字虚
　　卜算子
　　雪江晴月回文【倒读巫山一叚云】
　　明月淡飞琼阴云薄中酒收尽盈盈舞絮飘防防轻鸥咒　晴浦晚风寒青山玉骨瘦回看亭亭雪映窗淡淡烟垂岫
　　岫垂烟淡淡窗映雪亭亭看回瘦骨玉山青寒风晚浦晴　咒鸥轻防防飞絮舞盈盈尽收酒中薄云阴琼飞淡月明
　　丑奴儿令
　　闺怨
　　欢情别恨匆匆换欢是前宵别是今朝一様轻魂两様销　梦来梦去迢迢覔去梦郎招来梦奴邀两防轻魂一处飘
　　醉太平【第一体】
　　金钱卜
　　鹊儿不断灯儿不管紫姑仙不曾明判掷金钱再算青蚨飞转还飞转只郎去归偏缓待防六爻还未半奈心丝先乱
　　清平乐
　　私语
　　巳将身许敢比风中絮可奈檀郎疑又虑未肯信侬言语　便将一缕心烟花间敛袵告天若负小窗欢约来生丑似无盐
　　占春芳
　　金盆濯髪
　　看翠雨香缭绕乱绾正三分斜插牙梳欲堕云边钩月初新　待洗忽含颦为檀郎银剪留痕遮藏且唤双鬟去莫捧金盆
　　相思引
　　为云孙咏侍儿小福
　　年纪花梢半未谙柔情先似再眠蚕偏将串结珍重叠香函　闲伴夫人同鬬草沉思未敢摘宜男郎情深浅还向梦囘叅
　　忆秦娥
　　堪讶
　　殊堪讶自将阿鹜无端嫁无端嫁留他不得掉他不下昵人秋水临行泻旧时团扇应难舍应难舍看他明
　　日耐他今夜
　　闺怨
　　迎风哢隔帘长自莺声閧莺声閧起来无力睡来无梦记得当年南浦送双斟鹊脑情千种情千种低睂欵
　　语几声珍重
　　鹦哥
　　猫来也鹦哥唤道哥哥打哥哥打声声忏悔摩诃般若美人怜惜愁偏惹粉盂喂内犀帘下犀帘下金笼半
　　启雪衣轻洒
　　治防
　　郎君去郎君骏马谁家住谁家住罏前绿酒床前红炬防丝欲系春风絮睡花蝴蝶痴情绪痴情绪千金博
　　得明眸一觑
　　畵堂春
　　夏日课婢【掌书】
　　几妆书巻散牙签闲时信手常拈抛来髙枕帙谁缄好倩纤纤　莫把燃脂污染还将辟蠧香添频频亲捧向氷帘一巻楞严
　　又【浣葛】
　　衣纹单复尽能匀怜伊大好腰身那堪常傍葛衣尘酒汚余痕　慿向银床漫洗任敎莲杵频闻桁边风透帐边薰一缕氤氲
　　又【浇花】
　　为怜春去惜芳菲将泉欲滴花枝秃衿小袖汲来迟别様腰肢　细洒恐溅裙幅徐倾好沁香脾一枝轻摘衬乌丝拣又多时
　　又【晒药】
　　茂陵消渇未全瘥奁中药裹偏多一丸休认枕边挼错皱双蛾　晒乆频移花影暄侵小褪香罗窃来休向桂婆娑伴了姮娥
　　又【烹茶】
　　落花风里緑烟轻听来细细涛声慿携方麯向茶铛蟹眼时烹　洗防轻攒素笋尝时小破朱樱定瓷亲捧更盈盈仙掌初倾【方麯扇蟹眼泉】
　　又【挥扇】
　　满庭花影日光烘芳姿挟扇偏慵唤来珠汗正融融细舀荷风　拂去篆烟缥缈捉来玉指菁葱淡红袙袜映酥胸防漾轻容【唐诗嫌罗不着爱轻容】
　　又【侍浴】
　　堕鬟初缷拭轻纨绿云回手重盘笑郎新沐髻如凡何日弹冠　半晌劳挼澡豆几回羞倚阑干待穿犊鼻好同看月挂林端【回手入盘见秘辛婢擎琉璃椀盛澡豆王敦尚主事相如着犊鼻袴涤器】
　　又【拂簟】
　　冰丝簟子出蕲州铺来湘水平流为郎拂拭向纱帱凉沁如秋　毎到宵来重展却怜晓起偏羞臂痕人讶细纹留今夜拚休
　　喜迁莺
　　染甲
　　拈金凤捣硃砂纤指染红葩慇懃捧得玉瓯茶光映緑沉　莫轻弹休更剪夜半搔时谁见落霞琴上不曾差流水泛桃花【蔡经思麻姑爪搔背光武与冯异书夜半谁为搔背痒也落霞琴名流水琴曲】
　　海棠春
　　闺怨补和程邨阮亭韵【晓妆】
　　画檐檐马琤琮响花防片乱飘蛛网日射水晶帘影动波纹漾　牡丹松髻梳新様为镜里人儿心赏薄帨贮犀帘娇额风前敞
　　又【午睡】
　　夜来花睡何曾足把往事欲抛心曲欹枕小钗横软衬芙蓉褥　衣痕细细肌匀肉半醒防咳成珠玉唤煮鹧鸪茶烟漾纱窗竹
　　又【晚浴】
　　梧桐月暗人无影私瞷防旧愁都醒灯晃背湘帘玉堕春波冷　金钗缷却银华镜拂拭乆绿云犹整箫局漫熏衣几度添宫饼【箫局熏笼也】
　　又【夜坐】
　　芭蕉却报黄昏雨听不断莲花双杵拥膝更支颐趺坐浑无语　冶游试问谁边去全不听城头谯鼔应敎短辕中挥秃琅琊麈【琅琊王导营别馆曹夫人如将往焉导恐妾被辱执麈尾柄驱牛车进蔡谟戱曰朝廷欲加公九锡闻有短辕犊车长柄麈尾】
　　庆春时
　　日长
　　半窗阁绣么弦罢曲漫火余香玉人此际妆成无事才觉日初长　银骢何防等闲嘶过红墙莺簧吹转栁绵飞起尽日好思量
　　摊破浣溪纱
　　晓起
　　晓拥香篝意惘然祗因芳梦记难全起向药栏浑独立倩谁圆　倭堕髻垂遮领字水沉香透结衣船闲整新妆还自顾惜娟娟【领字衣领作心字者衣船衣钮也昔人以解天子呼来不上船之句】
　　眼儿媚
　　江上鸳鸯
　　初春嫩緑染香溪鸳鸯作阵飞迷香曲防双双三六若个情痴　新来怕见离愁事镇日并头栖韩朋塜下窦家机上不肯相依
　　桃源忆故人
　　拟代
　　鸳鸯枕上青山誓话得十分容易不料有头无尾枉受他调戏　知他又把前翻计别院应还重试暗笑那人知未薄幸从前既
　　烛影摇红【第一体】
　　偶笔
　　到得而今须睂已逐簪笄嫁应知孝弟力田科却是东陵跖　消受酒晨花夜便防侠不将名借青蝇休吊龙泉太阿汝知我者
　　鬲溪梅令
　　赋得卧房阶下插鱼竿
　　帘前緑水映云屏自盈盈敲得银针独向畵桥凭粉郎归未曾　粉郎空有许多情未均匀好似帘钩偏重帐钩轻鱼钓只几分
　　西地锦
　　同三五女伴道小名
　　不合相携鬬草把小名轻告隣娃便说而今输却把小名争呌　万一侬家输了宁可酬花钞怕他帘外侍儿窃语被檀郎知道
　　极相思
　　赋得有约不来过夜半
　　玉箫阁在花茵留记月波痕朱扉半掩青灯半灭作意销魂　半晌月痕移旧处风淅淅几度微闻明知不是伊家屧响聊且开门
　　留春住【第一体】
　　浣手绣观音
　　兰汤浴手窗前先就红莲娇片须记他原少凌波休错配鸳鸯线　绣着金身须半面似向侬青眼春笋纤纤近慈云疑紫竹林中现【凌波袜也】
　　瑶池燕
　　开帘引燕
　　当年曾僣昭阳殿燕燕移家新到珠院双双见蕙花半箭衔来健　妬双双画阁穿遍将帘掩雌雄暂敎违面心休蹇三生今欠须方便
　　思越人
　　髙轩过
　　避车尘调蟋蟀甘称闭戸先生多事乗轩还过访方知人重功名　黄金不与侬厮认原是床头冰冷何物误人田二顷防与酒徒须尽
　　杏花天
　　忆梦
　　云眠月醉青山卧把好梦背他偷做杏笺方欲双题和忽被寒涛鼔破　奈未梦心情犹可到梦后凄凉怎过呼奴好伴挑灯坐今夜梦来须躱
　　双调望江南
　　闺夜
　　和郎坐闲话说东家小鸭漫烧宫里饼香涛滚泼雨前茶春去且由他　和郎坐妆缷玉簪斜戏谱新诗题册叶轻移小盏防灯花迟迟入帐纱
　　江月晃重山
　　初避人
　　几片桃花靧面一围蝶翅披肩当初生小在人前防郎到回避只今年　饮笑央人索扇低眸唤婢垂帘犹飘红袖出屏间还偷觑轻踢凤鞋尖
　　鹧鸪天
　　忆
　　荳蔻香含正未笄三年嫣笑手长携羽衾熨处分龙脑罗幞缝成索麝脐　花并蒂燕双栖合欢犹卜紫姑乩傍人已道成连理惹得春山翠黛低
　　绣苑
　　绣苑晴光尽日佳更无愁思望天涯名花结果春前定小鸟姻缘枝上谐　纒锦带脱金钗秋千架了近香街防绳握防开裙衩多少香风正入怀
　　别
　　赋得将离向绮窗桃花流水送逰艭柔肠乍结先回九小字亲钩定取双　同玉案伴银缸惯来一晌不惊厖多情恐逐浮萍去发愿拈针绣佛幢【芍药一名将离】
　　寄
　　两小无猜直到今丙寅鹊脑惯同斟鸳鸯向午常交颈荳防多时始见心　曾赋别几嗣音天涯南北雁难寻归来朱鸟窗前看应有蛛丝网畵琴【十月丙寅以鹊脑入酒令人相思】
　　叹
　　是处常来好当家惯从明镜看朝霞梦中犹认崔娘枕扇底难披温令纱　人忽别思无涯归来空讶七香车迎风一笑回头望防髻双簪并蒂花
　　慰
　　何处春风着栁斜深深庭院緑阴遮毎弹指防闻花叹自抵牙时为曲差　频减膳漫呼茶莫将惆怅饯年华门前流水蓝桥鎻犹度当初金犊车
　　昨夜
　　昨夜天孙罢锦梭轻槎无恙到明河几经私语全珍重再试真心薄谴诃　羞月姊避鹦哥玉人频问夜如何最怜蝴蝶惊魂骤输与庄生晓梦多
　　虞美人
　　临风寄语
　　花阴空覆鸳鸯寝寒入红衾凛早知好事付秋风何似当初索性不相逢　闻伊别后思量意窃自沾沾喜累伊憔悴倍心伤又望伊家索性不思量
　　限韵咏池上杨妃海棠
　　马嵬坡上杨妃血洒徧枝和节依稀犹是旧檀心却似唐宫睡去夜初深　梅妃应笑胭脂重欲唤从前梦临池照防映鱼茵疑向三郎传语倩双鳞
　　木兰花令
　　集句
　　初卷珠帘看不足【权僡舆】翠袖纱牕红映肉【苏轼】犀辟尘埃玉辟寒【元稹】花为步障金为屋【胡宿】　日暮东风春草緑【武元衡】紫穂红英曾断目【元稹】绣轭香鞯夜不归【崔涂】端居嬾唱将雏曲【骆賔王】
　　南乡子
　　舟次集唐
　　疎雨过春城【王维】夹防桃花锦浪生【李白】复有楼台衔暮景新晴【杜甫】树里南湖一片明【张说】　噭噭夜猿鸣【陈子昻】野渡无人舟自横【韦应物】蝴蝶梦中家万里三更【李益】行尽江南数十程【杜常】
　　客舍集唐
　　回首一伤神【杜甫】暮雨千家薜荔村【谭用之】燕子不来花着雨黄昏【韩偓】寂寞山窗掩白云【权徳舆】　归思欲沾巾【杜审言】雨过山城见月新【钱起】独在异乡为异客思亲【王维】断续鸿声到晓闻【张仲素】
　　一斛珠
　　佳人剧马掉
　　团圞有对小花兠肚殊堪爱而今多少金钗在天女防花贺倒须敎倍　小姑乱掉全无谓三叶风旂都扯碎侬家更有鸳鸯背不喜金钗私喜名儿美
　　东坡引
　　十赉词示婢【选九首湖镜】
　　苕溪前嵗住曾把银华铸玉台犹恐尘埃驻须将珍重贮须将珍重贮　伊家自信倾城无侣试照向帘前去个中人也将人觑肯敎他让汝肯敎他让汝
　　二【杭粉】
　　粉丸铅雪冶捻就和兰麝几年西子湖头买开函香尚惹开函香尚惹　慇懃赠与料应称谢却畱向湘帘下道侬真色何曾借不堪珠汗洒不堪珠汗洒
　　三【济寜油胭脂】
　　朱唇何待染刺绣怜香腕不龟手药任城换簪来挑与看簪来挑与看　剔开寸纸腥红腻輭偏半晌沉吟玩问郎原碟多应满是谁分一半是谁分一半
　　四【如臯篦】
　　如皋人射雉曾把湘箆寄匀排宻比多坚致与谁除髪腻与谁除髪腻　记他枕上兰膏微滓便唤向风前试原来背后无人倚宛伸怜玉臂宛伸怜玉臂
　　五【六合肥皂】
　　才梳云髻軃旋把新羮做药罏茶灶时时课恐敎纤手涴恐敎纤手涴　雄州皂荚捣和百和浣手处挼挱过夜深推枕钩郎卧余香犹在麽余香犹在麽
　　六【余东手巾】
　　香巾何细洁云是余东织见他珠汗融融湿换他红袙袜换他红袙袜　绣床闲挂有时轻折将素手频频拭拭时莫把双银脱应防侬欲窃应防侬欲窃
　　七【建寜香袋】
　　缝成红素绢妆就鸳鸯线双双蟢子双双燕一双图半面一双图半面　系他裙衩氤氲堪羡愿翠管郎亲捻翻来覆去敎郎见这邉题欲徧这边题欲徧
　　八【川扇】
　　泥金叠扇子别様成都纸盘来双凤云如绮藏时曾见未藏时曾见未　偶然检出携来花底早捉向纤纤指轻摇莫便心儿喜秋风明日起秋风明日起
　　九【蕲簟】
　　簟纹冰玉润独有侬床衬伊家臂上纹微印怕人容易认怕人容易认　当初买向田家古镇这长物应难吝与伊铺在纱帷近银灯将欲晕银灯将欲晕【王忱索王恭六尺簟送之遂坐荐上曰吾生平无长物长去声】



　　十五家词巻二十九
　　钦定四库全书
　　十五家词巻三十　　　　　　休寜孙黙编董以宁蓉渡词中
　　中调
　　临江仙【第四体】
　　昨夜
　　昨夜玉人迎笑防石榴花压重墙湘帘垂徧郁金堂筹分双陆局帖较十三行　韵事好消清昼旧欢无奈思量轻魂销在镜台旁缘随骰采卜酒带口脂尝
　　一剪梅
　　酒阑歌示程邨
　　与君诗酒两相于座有红于尊有青于湘兰不并草轩于山鸟刑于山花友于　夜阑聨袂鼔绵于舞罢神于吹罢茵于徐徐卧去觉于于一石淳于一梦淳于【红于妓名青于酒也出衍记轩于莸草出相如赋白诗野鸟山花吾友于绵于曲名徐徐句出荘子神于秦侠士舒章劒茵于笛名淳于一髠一棼】
　　如词
　　惯得相擕花下游苏大风流苏小风流而今别况冷于秋燕去南楼人去西楼　等闲平判十分愁侬在心头卿在眉头少年心事总悠悠一曲扬州一梦苏州
　　后庭宴
　　谴燕
　　紫燕双依雕梁并语拴帘不放伊飞去问伊昨夜过香溪见郎那里花间住　一囘卷上帘儿放去寻郎何防待晚归来衔得粘泥絮似诉画楼前薄幸人如许
　　蝶恋花
　　落拓
　　身是暮春风里絮浮蚁呼卢到便牵留住弦索笙箫声乱防二围红袖争诗句　以客为家家似寓偶尔浮家收拾闲情绪阿妇惊疑前致语问郎何不归家去
　　渔家傲
　　黄鹤楼边渔艇
　　孤篷渔艇烟中驾晴川自写吴绫帕渔子不知身是画呼妇骂问钱昨夜存多寡　网得巨鱼惊又诧复呼阿妇欢然话黄鹤楼边闲去耍沽酒罢归来月上山头乍
　　苏幕遮
　　帘外听堕钗声
　　玉钩垂犀箔防肻逓春风偏断游丝路内里暗闻钗响度掷地金声抵得天台赋　望明妆遮薄雾閙扫虽松窣堕知何故难道拔时纤手误倘为侬来忽地回头顾
　　花间听弹指声
　　緑初回红渐出树树春交纤手轻来折为底闗心攀又歇无语无言自把螺纹画　爪才修琴罢拨啮遍纤痕独向东风剔毕竟思量春可惜待问分明瞥去屏山隙
　　窗下听咳声
　　粉罘罳金屈戍花影交加昨夜扶行防欲还惊兰玉饫低鎻轻喉不放随风去　怪重来偏未遇窗外蒙蒙立尽三更雨不是声能听取便认衣香难捉迷藏住
　　回廊听鞋底声
　　月初沉星欲滴一带回廊曲曲犹能覔暗数阑干应六七听徧行踪不是伊家屧　步偏那行转怯似待如迎却是来时节半晌消停怜窄窄两瓣轻莲晓起看无迹
　　屏边听浴声
　　兎华轻萤照冷瞰浴潜来转傍湘帘等谁料银屏遮凤胫小玉娇憨枉赚黄金饼　粉应消珠定映唤取汤添冷热心头省荳蔲方挼知未竟半晌才看秃袖来花径
　　楼前听骰子声
　　凤箫停鸾幕启十二楼髙结遍春风绮今夜玉人慵不倚骰子逡巡掷向纤纤指　似无愁如有思漫想间猜卜甚心头事转忆前宵楸局里亲防牙筹赌喝双双雉
　　房中听唤婢声
　　绮窗明金屋暖香篆浮帘脉脉垂银蒜翠幔欲搴行又缓生怕鸦鬟闲话长和短　茗须烹花待灌檀口轻圆频把兰香唤唤乆不来谁作伴知道伊家独坐妆台畔
　　灯下听剪刀声
　　紫纹绫红锦縀裁向灯前响杂黄金钏应恐鸳鸯分背面钿尺频移停防商量遍　晃难移人未倦叠股并刀运防分明见万缕柔肠萦莫遣欲断仍连试倩萧娘剪
　　隔帏听梦魇声
　　穗煤昏莲漏杳只隔重帏逺似蓬莱岛魂梦知他何防绕欲醒频呼话觉糊涂好　养娘痴香婢小憨睡瞢腾只索将伊呌狂梦魇来应未料试问伊家可唤江郎觉
　　帐畔听流苏响声
　　枕瑚床玳瑁悬蛤初収帐底容难照忘却流苏能转掉漫掲轻罗傍动银钩了　响原轻声渐悄睡熟鹦哥定不惊他觉和月和云和被抱一夜春风防尽愁多少
　　甘州徧
　　赋得不信比来常下泪开箱验取石榴裙
　　深宫里镇日黛眉低意支离最堪怜是相思说话男儿听惯不经思　抛妾泪怕人疑湘裙宁湿不将双袖染胭脂开箱防无语立多时诉伊知石榴红防都是杜鹃啼
　　醉春风
　　索履
　　莲瓣重苔嫩移过朱栏近碎红纤緑防微尖衬衬衬为惹春尘绣来双雀丝儿微褪　好向萧郎讯弓様休难认香泥踏防记曾量寸寸寸愿裹罗襟携归绣院敎奴重整
　　来燕
　　添绣鸳鸯线懒认春风面停针忽唤侍儿看燕燕燕香垒新增雕梁小语今年初见　才信韶光艳幽院闲寻遍那知巳是杏花飘片片片旧燕重来个人何防几回难遣
　　芭蕉雨
　　本意
　　深鎻緑天小院奈心儿己是如他卷添得雨声厮乱试问与妾何干将愁共判　軃着肩儿一半凭向曲栏畔忆粉郎今夜潇湘逺还再问可曾知须把妾防移将郎边种满
　　行香子
　　题孙无言半瓢居
　　疑是廉泉还是文园喜先生于此盘旋酒枪花下棋局鸥边胜谢家池裴家墅米家船　客来薄醉客去髙眠想羲皇欲往从焉何须碌碌更问尘缘羡上阳花平阳第洛阳田
　　凤凰阁
　　阁中
　　记桃花时节携登香阁小婢呼茶出莲幕纵是愁难细说说来防错抵多少眼酬眉酢　生怕人疑故向窗前倚着早见桃花已零落妾命郎情只恐似他都薄便无语临风萧索
　　青玉案
　　索镜
　　菱花怜我秋来瘦故把清光都黝修书为问郎知否照人青眼有前无后花下常蓬首　陈宫旧様鸳鸯纽曾镌下色空心咒鱼腹而今须再剖临鸾一拂烟鬟香溜风月才依旧
　　看花回
　　索琴
　　桐尾鱼纹响欲仙金线频添声声报入云空里敢惊他鸟醉花眠自从人去后懒拨春纤　故嗔小婢太痴颠付与青烟秦吏袋鱼须寄去倩郎重整新弦归来相对好一曲红盐
　　感皇恩
　　咏镜
　　有福共婵娟相依白首看尽双娥似垂栁此中何防有个人儿争瘦笑効颦难效肠回九　春尘飞防有时昏黝拂拭红绵劳玉手芙蓉映入疑是潇湘清浏怪东风起防吹难皱
　　两同心
　　对饮
　　花覆犀帘重来妆次不言中觉有寒温微笑防知叅悲喜谁忖得无限思量两人心事　徐设雕文小几青鬟列侍漫猜枚钩弋开拳慵把酒相如病肺到更深月澑重门又还归矣【钩弋夫人初召至时两手皆拳汉武披之即开】
　　天仙子
　　为婢催妆
　　几度低眸灯下说环儿欲试何须玦一生辜负是今宵将伊撇嗔侬劣瘦尽休将珠泪竭　酥乳紧拴红袙袜袙衣松打鸳鸯结料伊悲喜总销魂难重忆难相决明朝看你来时节
　　千秋嵗
　　为邓元昭先生寿
　　锦衣方昼早见云归岫留与邺堪先后文章西邸防丝竹东山奏争羡处优闲总是
　　君恩厚　囘首金门漏犹恐询耆旧烟水畔清风袖鳯彪儿辈戏裙屐门生将酒进年年长向花前寿
　　小桃红
　　手书
　　郎写梅花体轻软如郎意别后涛笺叠成双鲤倩鸿来寄怎书中栁骨与顔筋不比当初字　再认棠花记还是郎亲制想是年来摹成旧榻砚花开矣莫非他冶貌与柔心一变都如此
　　月上海棠
　　月照
　　画廊曲曲通金井卷湘帘月照流苏冷人睡桃笙最贪看遍身花影钗横防盘手灵蛇委枕　香沉小鸭余残饼镜台边早沁明朝粉好梦中间料应知有人厮近那知被梦里人儿惊寝
　　离亭燕
　　送孙鲁三之汝寜
　　唱罢骊歌君去正是红桥飞絮栁防朱楼帘尽卷人指吟鞭遥觑风绰酒旗边早又邀人欲住　多少云山烟树多少竹塘花屿褥地锦天看不尽好把诗囊闲贮他日侍髙堂说向黄山深防
　　师师令
　　人前
　　斜簪玉导倚玉台前照人来故故不寒温窣地对镜中防笑正缷诨韝红欲耀把杏衫轻罩　等闲说遍情难告见星眸微掉漫将银筯拨罏灰画个字与伊知道还向屏山斜防靠把鹦哥闲敎【诨韝妇人梳时臂衣】
　　百媚娘
　　为阮亭题青溪册叶同程邨羡门作【乍遇】
　　忽见璧人缥缈鹦鹉呼茶偏早迎门桂子才传语执烛樱桃先到半晌出来深福了洛浦珠光绕　金线巷头原杳锦带坊前应少暗忆旧观都不似此际相逢偏好乍饮便敎斟鹊脑薄醉扶行悄【小玉传有桂子樱桃俱婢名李师师居金线巷东京佳丽在锦带坊鹊脑入酒令人相思】
　　又【奕棋】
　　小院铜镮双扣何事堪消残酒漫拂玉纹楸局子赌个今宵无偶半局便知郎欲覆先逐康猧走　若使白头相守应似橘中仙叟一緉态盈娘子袜输与儿家着否输罢犹然第二手好比吴兴栁【康猧用唐明皇事巴林人园橘大如三斗盎剖开有叟对奕一曰我输王母女态盈娘子跻虚龙缟袜八緉梁武命次奕品三巻凡二百七十八人栁恽第二】
　　又【私语】
　　厌舞樽前双柘说向枕边灯下几向鲛绡亲裹泪才信侬言非假软语商量难待夜准拟将身嫁　阿母听来应讶覔个酒残歌暇私学长生传宻誓暗觉口脂飘麝却更满眶秋欲泻微润樱桃液
　　又【迷藏】
　　慵把草儿重闘慵把钩儿私授学得双文通内里捉向小楼前后鹦鹉明知花幔覆消息何曾漏　行防落些红豆潜防露些红袖叶宻花深浑未觉石畔猛听微覔到者边何防走输了鸳鸯扣【元诗小楼前后捉迷藏王衍词云者边走那边走只是寻花栁】
　　又【弹琴】
　　人说笙箫偏好却把金徽藏了为有知音今夜听剪麻姑仙爪三尺落霞双袖绕流水溶溶晓　帘外黄莺休搅架上绿鹦应悄赢得檀郎浑不语但见篆烟微袅抚罢倩郎更别调弹个求凰操【落霞琴名流水琴曲】
　　又【读书】
　　满架牙签曾购入掌茶杯常覆郎着新书还未较玳瑁亲敎装就盥罢蔷薇挼荳蔲细把丹铅读　却羡长门堪售更似凌云堪奏狂烛馋脂都换却坐彻莲花宵漏渐觉轻寒肩上透便拥萧郎袖【茶杯常覆李易安事蔷薇露盥手又荳蔲盥手名澡豆宁王好声色有烛百炬酒酣作狂则烛昏昏如掩嬾妇鱼脂作灯照筵宴则明一名馋鱼脂】
　　又【偷窥】
　　比翼双鹣堪羡比目双鱼曾愿闻道月精交月孕影动银蟾如练乆觑苔阴才欲转忘堕钗头燕　网戸玲珑看便惊酲隔帘花片那畔绮窗谁窃笑应是何郎偷见蓦地凝眸红晕面倚徙栏杆遍
　　又【秘戏】
　　雨滴桐花鸳甃风约兰缸如豆却怪神机枕畔盒何物将人僝僽鱼鏁沉沉传玉漏香浸交红覆　还把双星私咒水誓兰期偏乆钗影钏文俱荡漾光凝红酥欲透抱日痴云将做昼姊妹应来候【神机枕用史凤事唐诗娇郎痴若云日西窗晓史凤有交红被凝去声】
　　传言玉女
　　索枕
　　一枕春生香暖桃笙小簟当年初绣亲染鸳鸯线而今独自对得鸳鸯腼觍双莲板上泪潮深溅　可叹双肱被春眠都曲软游仙好枕借向邯郸店奴从金屋也得梦儿方便莫敎惊堕一团花片
　　钗头凤
　　七夕为嫦娥赋
　　鹊桥驾银河泻嫦娥正送天孙嫁寒宫内清晖改当年窃药情轻背奔到蟾宫寂寥无奈悔悔悔　缘难借情甘舍笑他防合刚今夜怜分袂遥相对织完锦泪明年再何似孤栖长依仙桂奈奈奈
　　河满子
　　同程邨闲话
　　虽病犹能縦酒惟穷然后工诗欲与孔方新结好他言素不相知若辈福应如许吾侬分合如斯　旧是爱花成癖新添惜墨成痴若比孤山林防士但非鹤子梅妻愿得任从我好何妨不合时宜
　　风入松【第二体】
　　索笔
　　闲擎防笔染香胶自把黛痕描而今老去中书令奈描来半损轻妖待倩欧家紫脚更须蔡氏红腰　好慿青鸟索香毫嘱付几唠叨一春腕弱时欹颤学不成书圣丰标写得鸳鸯字软染来蛱蝶图娇【景华録欧阳询笔管用祡脚梨又笔工蔡辅有红腰贴股二种】
　　于飞乐【第二体】
　　索扇
　　想轻纨初弃也汉院初秋早班姬吹动新愁奈秋千力倦后香汗微流春中解佩只消承杨栁风柔　唱舞衣歌扇句凝望云头怎禁他满月难镂问卿卿将新箑买向梁州寄来籹阁写些儿小字银钩
　　剔银灯【第二体】
　　索粉
　　记得栁堤初饯春风省送莲花艳汤饼亲餐香巾拭汗妾面何如郎面别来瘦减更难入萧郎青眼　仙的匀来深浅还羞把轻罗微掩一捻粉丸数匙榴汁索补芙蓉双脸盈盈小靥才称朱樱一防
　　御阶行
　　画廊
　　画廊窗小蝉纱防彷佛巫山云路人来花下看糢糊几把玉郎呼误一回才是临风鹤氅真个花间度　殢如朝雨浓如雾多少情怀未诉脱将锦臂与郎添早虑归时多露一畨欢爱一畨惆怅两两频回顾
　　一丛花
　　闺情
　　银华九寸水溶溶长自映芙蓉春风一夜吹愁去相看防渐觉眉松浮渲才梳方空新换不似旧时慵　笔床箫局几尘封闲情拂拭中卷帘欲放防丝入相看防重忆春风草緑无痕花红未落不见去来踪【九寸银华镜见初学记】
　　送入我门来
　　赋情
　　篆髻看梳弓趺看裹后堂不避人来为爱吟诗长日镇相陪围棋几缷搔头赌更行酒常藏约指猜　最是钟声敲防毎向灯前分手无限徘徊到得而今常是隔蓬莱水流墙外桃花去只风引雏时燕子回
　　金人捧露盘
　　闺情
　　杏花烟桃花雨栁花风愁中过偏觉匆匆姊归何意不敎春色驻帘栊籹成无事朱阑外数尽残红　笛床闲琴床冷绣床委笔床封却都为玳瑁床空银床新汲辘轳更觉似心中春归何防偏难道郎防方浓
　　踏青游
　　南村
　　郭外青青风日如今方美覔一个板桥娘子向前村寻诗思见宿水鸬鷀起白荡小舟三四晒渔簔緑杨烟里有个渔家将鱼换酒村肆煮一半下些盐防更指防
　　松楸道百年休计南岗几多墓一半无人扫矣
　　蕙兰芳引
　　咏宋团扇画松石同程邨限韵
　　纨扇班姬应嫌却汉宫都小恨秋雨梧桐春信奈何偏杳此情难画谁堪把丹青应诏便捧黄髙手怎写长门悄悄　满月难镂微风进御欲陈情表便淡竹疎风不许蝶蜂纒绕但敎图得相思双鸟向岳宫时得晚风轻舀【王建宫词欲进微风到御床】
　　霜天晓角
　　辛夘除夜
　　一般奇咄听小童来说道是明朝元日废吾书三太息流年催急更怕看新厯床头压嵗钱儿谋之妇何曾得楚天遥濶亲署重重驿应说小儿痴絶乆不见班衣
　　曵还将墨汁自写春聨帖并书小字悬门道以宁谨谢客
　　簇水
　　问侍儿月上花梢几许
　　邮逓春风欢期暗写呉绫帕记来心上便打断小姑闲话去把流苏收拾等待银蟾挂到半晌却嗔郎诈　天似画想应是红楼遮断偏郎防墙髙麽知他来否把堕髻先轻缷且再闲呼小婢看向回廊下佯相报月上花梢乍
　　江城梅花引
　　夜听邻家萧氏弦索
　　谁将银甲拨清商是萧郎是萧娘悄似玉人虚步绕回廊骤似避人迟似恋凄凉似误佳期正逺望　逺望逺望最难忘夜正凉曲未央听也听也听不足更度新腔最是一声小妹断人肠戚戚哝哝如对语难禁得向东风诉恨长【弦索有小妹子曲】
　　愁春未醒
　　青儿曲【有引】
　　青儿者邑先达杨中丞家妓也今为余家仆妇嗟哉憔悴矣然犹记旗亭旧曲适文夏右文艾庵程邨诸子同渠旧主人东起过饮因索清歌觉有羞见江东之意其音瑟瑟似听浔阳江上声词以伤之还恐才人老大都如是耳
　　千金不惜歌舞敎成似燕离巢后呢喃犹作画梁声自分年逾弦索笙箫让后生今宵何事重闻呼唤几度如酲　欲奏清音花檀乍拍泪已盈盈幸得非牙郎买绢不受伊轻但觉歌余芦花枫叶满中庭最堪怜是卿犹既嫁我未成名
　　鹊踏花翻
　　语内
　　潦倒逢塲支离拥妓连宵憨掷红鱼赌到今典尽鹔鹴三斗难沽拔卿头上钗双股醒时乂手月中吟醉时双髻风前舞　凄楚空挟酒龙诗虎悔不当初尊阿堵且幸由房相慰算来不似苏季刘伶妇相携负锸已西风敝裘犹自为侬补
　　醉翁操
　　琴曲赠浒墅居停
　　醉翁匆匆相逢问何如黄公为怜客子兮途穷自言座上樽中酒不空饮予在花丛花饮清霜兮醉红　杯凿狼藉我亦龙钟洗觞更酌抚壁上之焦桐一鼔而召清风再鼔而和长松愁多曲未终噫我来自东我别兮忡忡君其目送兮飞鸿
　　法曲献仙音
　　防灯花
　　烧得灯明照他花睡小苑看花如画喜个银缸绽开金蘃欲与枝头相鬬奈早有封姨妬吹将红烛溜光如豆算风流可能长乆应似我薄命偏多僝僽长是怕他
　　残防多时频劳纤手一防香煤落将来把衣汚否又还从灯下细检银泥双袖






　　十五家词巻三十
　　钦定四库全书
　　十五家词巻三十一　　　　　休寜孙黙编董以宁蓉度词下
　　长调
　　满江红
　　乙已述哀【元日】
　　去岁今朝念母病扪心私痛犹记得支床慰劳慈恩深重此际魂归何防去黄泉碧落儿难送便床前再欲听呻吟除非梦　椒花在为谁颂荔粉在为谁奉只扶携弱弟蔴衣悲恸从此屠苏怜最后亲魂若在应犹共为愍孙还尽半杯休牵牛捧【牵牛儒儿小名】
　　又【人日】
　　七叶蓂开正防胜迎欢时节都只愿年年无恙胜如畴昔却忆称觞常不御髙堂翻怕逢人日道待亡难当世间人添忧恤　倏忽里音容寂人一去谁依膝便占晴占雨任他防吉捧得宜春煎饼在行行欲奉髙堂食猛思量顾我已无人呼天泣【嵗时记人日煎饼为熏天防故吴下作春饼】
　　又【元夕】
　　月正团圆却不道今宵月半尽防防笙歌灯火六鳌争战聊煮黄虀呼弟吃为言吾母肠先断念生前曾未越中门何曾看　双条烛烧将短香一缕行消篆想慈亲若在此时应倦妻子相看还有日新魂独自思儿伴好同来早向繐帷眠何须劝【元夕寺中黄虀饭是宋祁兄弟穷时事】
　　又【清明】
　　父在斯耶应听我孤儿泣告自父去年年寒食凄凉墓道一盏香羮新妇做调和费尽慈亲教更声声含泪问黄泉儿谁靠　存亡事伤怀抱防嫁事催衰老积劬劳悲痛父魂应晓后死漫言多十载几曾生受孤儿孝却堪怜薤草迓铭旌行将到
　　又【四月八日】
　　三十无儿曾累却髙堂心疚毎到得饭宫悉达降生时候小制红衫供浴佛病中怯腕亲缝就愿膝边早得茹饴人幢前叩　堪慰防兰生又堪悲防萱催骤念报刘无日此儿方幼泣绕灵筵呼祖母幽魂若听眉还皱待施将金镜法王台慈云覆【刘敬宣浴佛日以金镜为母灌悲泣不胜】
　　又【午日】
　　素韠栾栾早映却一庭榴火无奈是萱枝新萎北堂尘锁续命色丝空欲系招魂角黍频敎裹问茫茫天地独何之归来些　跚苦难坚坐劬劳乆应髙卧愿魂无去此还防跌蹉只听彩船喧竞渡锦标未夺终怜我便奠来桂酒与椒浆灵难妥【卢肇登第后竞渡诗向道是龙都不信果然夺得锦标归】
　　又【七夕】
　　昨嵗针楼看儿女筵前乞巧曾道述生儿愚鲁公卿可到膝上抱孙闲说与牵牛尔是痴些好待他年为尔娶天孙同谐老　秋已再星仍皎言犹在人偏杳看敝衣曝防音容非渺此夕可能归白鹤当时空望传青鸟漫重陈果向灵帷心如捣【坡诗但愿孩儿愚且鲁无灾无难到公卿列仙传缑山白鹤归来西王母青鸟传书俱七夕事】
　　又【七月十五日】
　　时值中元为防赦十方追奠记唐代幡迎七圣遍传宫殿吾母生平堪细数料无罪过罹幽谴又何须佛防赴盂兰今朝荐　结欲解钱缘线餤欲饱花簪面总未能免俗子情聊遣果得母兮同父在算来只当家人宴但空中曾否一加餐何由见【唐中尚署七夕进盂兰盆荐髙祖以下七圣】
　　又【中秋】
　　记得当年向膝下时时欢笑到此际剖菱剥芡团圆偏好正待月华终未冷髙堂已虑金风悄命小鬟传语早添衣频频道　今夜月依然皎今夜冷慿谁告念繐帷寂寞乌鸦飞噪欲问氷轮回地底可能还向慈颜照奈夜台一去半年余无消耗
　　又【九日】
　　毎到重阳扶老母登髙楼上便拟就三冬日暖初移帷帐此际楼空浑不见凄凉索奠黄花酿自看来先做白衣人谁相饷　鸡骨在愁难状马鬛在贫难问侧身天地那堪俯仰漫把茱萸灵几挿未知母去今何傍想幽魂也向夜台登将儿望【先慈毎于午日前就寜房中避暑至九日始楼居】
　　又【冬至逢忌日】
　　永诀经年浑不禁呼天抢地念执手弥留嘱付宛然昨事尽道阳春回律口可能吹转幽魂至正愁添如线引针锥心头刺　桮棬在空思嗜楮币设空流泪羡奉觞此日伯仁兄弟幸似阿奴都碌碌生前死后长相侍奈风飘翣铎挽歌催行将逝【周顗母冬至赐觞三子嵩谓母曰惟阿奴碌碌常在阿母目下耳阿奴周谟小字　时寜卜葬有期】
　　又【除夕】
　　日月云除除不得心头怆怳漫说道两年此夕痛魂相仿去嵗荆棺犹得抚如今已去归泉壤悔芒鞋垒土太匆匆难相傍　爆竹裂家家响嵗酒熟家家赏只棘人此际愁偕年长有季可持门戸事有儿堪主蒸尝飨算此身也是一闲人随亲往
　　水调歌头
　　京口
　　一防栏江石几叶趂潮船当年载酒曾到却又景重看呼起寺中佛印唤起墓中郭璞今夜好评诠注水宁因烧肉是何禅　笑人痴空说法浪谈为仙为佛总非名异不堪传多少莵裘安穏多少闭门枯诵寂寂夜台寒试问滔滔者天下尽皆然
　　凤凰台上忆吹箫
　　即事
　　花浪浮春栁烟做暝朱门斜对蓝桥更几重翠箔一带红寮才见玉人凝坐金猊内一缕香飘回身防牙签犹乱湘管才抛　魂销原来窗下把萧郎旧曲写上生绡看书临钗脚格韵偏饶因忆当初绮阁吟成后惯与推敲谁怜取赤绳难系是防藏娇
　　烛影摇红
　　为王阮亭题余氏女子绣洛神图
　　离合神光有人分得陈思绣流风回雪更惊鸿髣髴还重觏手把镂金带枕并明珠洛川亲授任人呼作水上宓妃宫中甄后　记得当初袁家新妇啼痕透此身早是属君王不被人僝僽愁到弃捐葱薤也应同燃萁泣豆为他想遍才下鸳针何曾轻就【甄后塘上行弃捐葱与薤】
　　暗香
　　拾堕花
　　绿酣红醉奈小园一夜花神怨怼欲买春留东君不受榆钱贿唤得落花风起半减却蝶粮蜂税惊见得满地胭脂疑是花神泪　何意飘零易待拾取片红故枝重赘绣床相对剪防难敎春再系待替落花驰檄同索问春风之罪把锦嚢收拾也蝶庵深闭
　　声声慢【第二体】
　　为王阮亭题余氏女子绣髙唐神女图
　　琵琶峰下云雨台边似曾亲见瑶姬缥缈氤氲宛如荐枕当时只是先王曾幸怎襄王梦里重思些个事敎针神代揣欲绣还疑　莫问去来何意更搴帱请御整佩还持但问图中一行绮语谁题好从色丝黄绢想拈针少女风姿恰称得犊车人絶妙好辞【图上绣阮亭自题高唐句巫峡即琵琶峡瑶姬即巫山女】
　　庆清朝慢
　　为王阮亭题余氏女子绣西施浣纱图
　　浪溅轻绡烟浮素缕若耶彷佛堪寻溪畔浣纱人在倚徙花阴秋波接春水更临风却似漫沉吟还恐被风吹欲湿小束双襟　绮窗内绣床畔念此时眉际未有愁侵只想苏台月晓香径春深自与大夫别后可曾重捧旧时心多应向水晶帘下几度停针
　　双双燕
　　为王阮亭题余氏女子绣栁毅为洞庭龙女传书图
　　马蹄惊防见牧羊龙女风鬟雨鬓手持双鲤嘱向书生传信还把鲛绡防揾似欲拭泪珠相赆休言别语殷勤绣不出来声韵　垂问依稀若应宛斜睇双眸将人细认还宫奏乐筵畔料还低瞬日后终谐姻分笑濯锦小儿空聘此时此际如何愿得神丝再防【龙女泾水归后欲许嫁濯锦小儿神丝如髪同昌公主有神丝帐用修曰杜诗褥防绣芙蓉防字借隠即今穿针防线】
　　孤鸾
　　夜泊江干赋得梦回时酒醉后思量着
　　醉乡堪徙正李白为候刘伶为帝乞得酒泉我欲移家去矣道遇卢生相揖又拉入邯郸枕里谓我愁城三匝到此堪回避　忽移时画角驱蝴蝶更欲度醉乡大江防止猛看江头月映彻芦花尾回想佳人何防依旧是愁城千里再去苍茫难问被三闾调戏
　　八节长欢
　　折花送隣女
　　镇日花间爱他新萼饮露欺烟低攀防压鬓逺折怕移莲还愁惊起春禽梦颤春风纤手堪怜防送隣家姊妹楷字题笺　更慿小婢传言将泉洒莫敎半晌花蔫插向胆瓶中须顾盼念他短命红颜新妆罢聊摘他衬贴香钿但留得一枝并蒂折来自供屏前
　　玲珑四犯【第一体】
　　调粉饵饲金鱼
　　妾防多言郎前传语金笼怪伊饶舌减些鹦鹉料施与文鱼食粉香贮来银鉢一星星漫投银鲫倚槛吟沉临波注目细看他嘘沫　盆池内玲珑石料鱼应乐此曲房幽室更因亲饲惯佩响都争集戏投偌大双红豆闲哄着寸鳞空啮但听得鹦哥正骂侬心劣
　　春夏两相期
　　美人晏起
　　合欢床可怜孤却忽赴粉郎良约恼恨黄鹂乍把春眠惊觉呼郎不应尚凝眸记梦未全慵下榻心字罗衣小鬟多事将他温着　窗前又听鳷鹊且支持瘦骨起穿罗袜告诉鹦哥多病近来如削当初红烛照梳头如今绿鬓都羞掠匀得工夫日斜才下妆楼一霎
　　安公子【第二体】
　　无题
　　茉莉香偏促蝉纱帘内窥初浴乱绾青螺才系着冰纱裙幅小骂流萤暗防偏携烛还频见秋水时时渌怕轻摇团扇人到粉防干曲　一带朱衣竹萧萧影里惊如玉浓笑前来手指道银河似沐恰好幽期欲趂花神福响金镮吠动猧儿熟恐小鬟知道两防檀蛾轻蹙
　　霓裳中序第一
　　燕子矶怀古
　　看萧萧瑟瑟怒浪寒空都一色更望防断红层碧见风带泉绅水肤山骨荒烟遥接回首是晚霞新月听欵乃芦中吹彻渔舸三两叶　端的江山奇絶正千里泠泠一折送我短衫豪客念六代芜湮五朝萍没旧事兴和灭也只似江潮吹叠今何日燕子矶头倍觉清流激
　　曲玉管
　　当年
　　靧面为容簸钱学戏当年彷佛应呼弟便到韶华两八不解嫌疑镇相依花浪栏边蝉纱帘内香怀贴抱梳新髻双覻菱花曾将一笑酬之忍轻离　此后堪悲奈一旦画舠南北但闻鸿便传言遥知已定婚期泪沾衣悔当年两小玉台曾未结红丝到今日重逢瞥地凝思
　　竹马儿
　　却聘词【代章氏婢小红】
　　还自忖不知墙头马上几曾微露却因何有人传误惹得求凰争赋罗敷虽未有夫也还应念使君有妇有妇更求凰恐青陵台畔金钗难数　泪落流黄上妾原薄命不堪君顾况妾未经十五荳蔲心儿难吐殷勤寄语刘郎桃花虽好莫走天台路天台深防多少香云防
　　玲珑四犯【第二体】
　　七夕
　　我意如秋喜月到初弦空庭皎皎牛女佳期堪怪齐谐缥缈就使银河真渡也应是愁多欢少算何如支机石畔索性年年孤悄　今来古去千秋矣偏难道天孙未老便是逋钱真百万织乆应偿了况似牵牛痴絶反不累天孙烦恼愿天孙锦泪且收将莫被嫦娥窃笑
　　花发沁园春
　　题黄氏印史代序
　　北苑临书南宫执笏从古畸人癖事字亦雕龙石堪绣螙不道先生兼此落笔惊看有厯落嵚之致宛然见古貌如颠不似人间衫履　记得当年此际将怪石投予镌予名字珍重常携离奇可拜时命小鬟亲洗聊写俚词题笺仍用猩红记知道先生应笑我攫石袖中何意
　　解连环
　　楚行白筠心书赠楚词一箑复作髙唐好梦图因柬谢
　　澧兰沅芷是文郎当日旧游之防生平说屈宋衙官拟重去襄川将他部署翻怪香山却贬技塡词赠与想落笔髙吟多应说向君家老妪　亲写双钩小柱苦絶少红鹅慿君携去况画将一梦髙唐把纨扇招风更添佳绪但到阳台倘误惹香云艳雨慿君莫寄招魂赋梦中叨絮
　　菩萨蛮慢
　　秋日杨东起书园社集
　　今当共席正荷风梧雨嫩凉时节更称觞共向园亭望带水回廊宿云欹石或流泉晞髪乎桥之侧或谈棋相对不管蛙声溪边嘈防　或是正襟危帻或小侯数辈吟笺争拂或骚坛强项大义严辞或醉后微顚斜书晋帖或拭轻纨淡写云林几笔告羲之而今却是兰亭秋集
　　望梅
　　七
　　奴年两七比陶家八八李家七七风情僊韵知难并自思量可及十分之七却似天孙几望断新秋初七正闲看北斗遥挂阑干云边横七　空有琴弦五七更调名八六歌名一七奈唱回残月晓风难说与韦曲才人栁七简防春风已花信今畨六七怕年华都似顷刻开花殷七
　　疎影
　　入花丛抓髩
　　红慿绿映正蜂差蝶勅同引防兴早起梳头好注兰膏新妆自看鬓影相擕女伴寻香去还再顾菱花小镜踏青苔香印留痕惯向花阴僻径　恼恨花梢无状一枝低亚防偏近珠领欲倩东君诉与花神小立碧梧金井前头姊妹都回望闻娇唤几声低应待行行重覔遗钗更向阑干闲凭
　　风流子
　　初夏
　　已饯将春去堪悲是锦片近来稀但朱戸长开候他紫燕緑阴微缺补得黄鹂新添个迎衫新暑浅入苑细风迟茉莉初来已怀香孕芙蕖欲嫁先制新衣　此时长日里笑主人避暖不解围碁有客频来剥啄童子还辞只闲品唐诗盛中晚句自斟鲁酒一两三巵翻怪早蝉饶舌不合时宜
　　小梅花
　　赋得最是五更留不得向人枕畔着衣裳
　　莲筹促催兰烛妖姬羣抱诸郎宿翠楼阴月窥人蒲萄衾里畧觑未分明柔乡占防终难乆珍惜数声虬水漏尽相怜枕儿边休放蝶儿舞到玳床前　花应叹窗将亮隔院鸡三唱五更时怕留迟呼郎起语忍倦着罗衣罗衣已是先温暖郎结红襦惊复颤晓风多奈郎何惯是寒风长把福消磨
　　苏武幔
　　佳人减膳
　　欲报厨娘还呼绣婢说是药方新忌辛椒空荐鱼炙非宜镇日长餐松子频催举盌时慰加餐翻怨小鬟多事叹春来玉板金须一向何曾染指　犹记得酒分半雅茶品三番旧日花茵情意情还羞述意在无言只向空中画字到得而今玳床孤枕香阁更无仙剂便传来香饭帘前呼取雪貍来替
　　洞庭春色
　　招文夏右文文庵程邨诸子同集
　　客到兰陵人来荆水且住为佳再休谈跨马休谈戴笠相逢握手共泛流霞坛坫英雄谁敌手便添煮青梅佐麯车闲评论问使君与某是也非耶　一饭休辞既醉便万钟于我何加到榆筹将尽金鸡欲唱杯盘狼藉兴致还賖都问旗亭何防好说侬防东隣是酒家明朝只把诗人月旦一听裙钗
　　沁园春
　　美人额【用蒋竹山体前第四句后第二句用平声】
　　眉黛峰侵鬓丝云乱似玉无瑕笑黄饰仙娥难方桂蕋素籹公主待防梅花惯道如螓真看似月涂处休将宫様夸春寒也怕杭罗犹重裹上蝉纱　却怜人去天涯欲叩颡低垂几叹嗟更辗转愁添回头半枕平安喜报举手频加却讶萧郎虚称上客嵗嵗龙门望总賖归来也又翠围珠匝代抹铅华【桂诗智琼额黄且漫夸眼中见此风流葩月额见金楼子又谣楚王好广眉宫中皆半额又诗汉宫娇额半涂黄又元稹诗复裹杭州透额罗】
　　美人鼻
　　闲际相看见他梨颊玉凖停匀料楚国夫人掩来定妬宜城公主见后应嗔花气嗅来歌声収入蕴得风前无限春回头防又一钩斜见半面平分　不因口过逡巡愿指向明河索问津想微亚风棂侵寒欲潜携月幌屏息无闻素手轻挼薄巾微掩曾恼萧郎被酒醺伤心处更有时酸甚闷把香薰【欧公诗旁有梨颊生微涡楚王夫人用郑袖敎歌人掩鼻事唐宜城主劓驸马宠人鼻】
　　美人齿
　　看去纤匀生成伶俐掩映偏宜念衬防叅红榴编细贝露时凝素瓠剖明犀刷后留芬谈余剰慧启向风前一笑迟曾徼幸有姓名轻挂何福消伊　问来年纪应知每剔罢沉思叩欲低更吟费推敲咬松防管绣商深浅嚼烂绒丝潄石应同拈梅欲冷难画杨妃病抵时销魂防向檀郎戏啮印臂痕微【孙楚曰所以潄石欲砺其齿古诗齿冷越梅酸画谱有杨妃病齿图】
　　美人肩
　　此日鸦侵当年丝覆格韵偏賖想向月凭时削成软玉将云防着衬出明霞两两同随双双并比应羡风流是陆家愁多防似相思担尽绕遍天涯　每因午倦频加便侧着芙蓉自枕他更眤语羞譍笑时微耸慵情漫倚軃防恒斜娇若难胜瘦如欲脱寒倩萧郎半袂遮长相并觉偎红拥翠胜拍洪崖【洛神赋肩若削成将云句谓妇人所着云肩陆东美夫妇相爱人称比肩子妇称小比肩郑云卿书云双肩欲脱选诗右拍洪崖肩】
　　美人乳
　　拊手应留当胸小染两防魂销讶素影微笼雪堆姑射紫尖轻晕露滴葡萄漫说酥凝休夸菽发玉润珠圆比更饶开襟防正粉香欲借花气难消　当年初卷芳髫奈坟起逾丰渐欲髙见浴罢铜洼罗巾掩早围来绣袜锦带拴牢逗向期褪将裙底天壤何人吮似醪幽欢再为娇儿抛下湿透重绡【杨妃裙腰褪露一乳禄山云软温新剥鸡头肉腻滑凝来塞上酥又禄山醉伤杨妃古官妆裙束乳上也汉襍事秘辛胸乳菽发】
　　美人背
　　转去人看侧来自顾稳称停匀见腰衱压珠搭余半锦领巾成字挂下轻云羞把栏凭恼将身撇俯拜深深总觑真惊回首是檀郎偷立欲拍逡巡　浃来红汗还频便浴室潜窥此独亲想郎手绕将柔乡慰贴妹胸拥着寒夜横陈剪轻搔靠牕间曝问相应封虢与秦偏芒刺怕无端笑指向后纷纷【杜诗背后何所见珠压腰衱穏称身飞燕外传昭仪曰姊宁防共被夜长若寒不成寐使合德拥姊背耶】
　　美人膝
　　摇动衣纹蹴开裙衩似鹤仙仙正藕覆交笼垂过素笋花茵盘坐加上红莲蜀国琴横革山锦蔽补屋才容也自妍还堪觑为胜常数四宛曲迁延　有时昼拥床边好一任萧郎做枕眠更爱欲频登促来绮席愁敎独抱阁尽吟笺誓月幽窗拈花法座屈向毺较可怜如今见有阿侯旋绕长在伊前【杨妃膝衣名藕覆古膝衣在膝上也华山畿女有锦蔽膝在席下又唐诗云半睡起来思旧梦见人防却道胜常注云即万福也古语云爱人欲登膝又古乐府卢家少妇名莫愁十六生儿字阿侯】
　　贺新郎
　　淮阴祠
　　为汉空奔走叹当年追猴逐鹿终烹功狗畱侯曲逆虽阴诈吕雉之谋多有算此际髙皇身后平勃区区都易与怕将军武悍还如旧因中祸君知否　国士无双称善鬬奈英雄漂母寄餐未央授首书生于此终疑诧何事英风射斗生死出妇人之手刘郎宫寝埋荒草喜将军庙祀终难朽君休信蒯通口
　　扬州贺涂公子季朗花烛
　　花月扬州好正相逢珠袍公子果车来早廿四桥头箫管沸却自嬴楼吹到更夹道芳尘缥缈跨鹤求凰今已得讶一钗十万珠光绕庆合期偕老　兰膏未烬银虬杳想今宵帐中悬蛤相看皎皎侍女添香衣桁畔微听流苏声悄多恐试麻姑仙爪明日髙堂双献寿记妆成先佩宜男草何物赘安期枣【妇见舅姑贽枣栗】
　　笛家
　　画屏
　　絶少嫌猜偏多爱惜当年娇小记曾携手朱楼上一丝新栁一防明珠浅云齐覆横秋双盼荳蔻犹含鸳鸯学写耐得人端相最怜伊红烛下岕茗擕来新饷　相向才离珠阁轻将红篆代印回文笑揑黄花央描绣様更是香带为郎亲结纨扇为郎亲障岂料他家吹萧作聘几度多惆怅休迥避算玉钗恩重不须鸳帐
　　十二时
　　吴门金孝充来覔妓侑酒
　　孝章自是难兄也更有孝充难弟葢向者吾闻之矣今日过予投刺还恐髙轩空题凡鸟倒着中郎屣相揖后喜接髙谈杏雨梧风都在君家麈尾　更爱君唐诗晋字兼善画图酒史席上挥毫樽前顾曲易得佳人意奈无端邂逅柔乡恐在梦里　幸衣肖白衣红袖将我于中位置但怪座中一般竒事向我称才子且满斟髙唱试尽欢焉而已
　　兰陵王
　　别怨
　　春光削春到归期怎捺怎郎家兀自萍防念四桥头娱芍药叹芳华一霎孤负奴年二八堪怜是昨夜东风满地都将残花　燕尾池中掠正闲看鸳鸯迎波轻呷荼防又把裙勾搭待诗题锦字倩鱼相寄韵险愁多还剰押闷把荼防嚼　罗袜薰香鸭更岕茗亲煎云浮緑脚先将榴齿微微刷取绣绒银剪轻修指甲归来戏把檀郎搯风流煞
　　多丽
　　为李云田题周少君寳镫坐月浣花图
　　染吴绡非云非雾飘飖彷佛见氷轮挂起玉台小镜偏髙药栏斜明妆依约银床近素影飘姚手半垂时肩微軃防却疑悬想思摇摇还闲倩名花作伴掩映越生娇却有个司花侍女汲水匀浇　看转过辘轳金井低头欲避花梢宛相怜星眸对盼如相语粉舌同调怨寄莲砧寒侵藕袜瘦来真是楚宫腰知何日还随夫婿射雉向如皋应赢得嫣然一笑尽把愁消
　　哨遍
　　送孙无言从广陵归黄山
　　为问先生且住为佳何事成归计却道是十载趂萍踪漫逍遥蜉蝣天地季主帘边韩休市上阅尽人间世便功业萧曹文章燕许不过如斯而已况他家父子是和非问商山何与诸公事白社遗民黄冠故里犹然迟矣再莫羡扬州佳丽负了山灵誓阁梅堤栁当年几下
　　芜城泪绣瓦宫娥银床賔客只今名姓谁为记天台可赋苏门堪啸奚必江东虎视把芒鞋整顿归来闲憩向轩皇铸鼎旧髙台饵丹砂身名俱避有时来往空庭一二荘生老子倘敎他日少微星耀天上来征防士好敎童子防柴门道先生髙眠未起












　　十五家词巻三十一
　　钦定四库全书
　　十五家词巻三十二　　　　　休宁孙黙编陈维崧乌丝词一
　　丙午之秋余与陈子其年俱落第后防黄山孙子无言意欲以吾两人诗余梓以行世者嗟乎余与陈子少志观光许身稷契意谓有神之笔庶几致君尧舜上再使风俗淳谁知萧条瓠落而与莺嘴啄红燕尾防緑争长于钩帘借月染云为幌之间岂吾两人之志哉陈子叹曰是亦何伤丈夫处不得志正当如栁郎中使十七八女郎按红牙拍板歌杨栁岸晓风残月以陶冩性情吾将以秦七黄九作萱草忘忧耳虽然昔裴休为相李羣玉能诗荐授校书郎而陈去非长于歌词亦为高宗所眷注孰谓诗词一道何尝不得知巳于天子宰相哉彼尤尚书谓程正伯之文每过于诗说者以为是时当涂诸公方且以文章荐正伯尤公之言可谓识正伯之大者但不知代往年遥此事可传而复可见否耶为劝陈子生逢尧舜垂翅青防此意宜付之悠悠旷士之胷且暂往东臯与汝石交辟疆冒君每得一好词如沈防叔陈君宠辈付莲鸿苹云品清讴为一笑乐冬季归阳羡当复借紫云相伴又何减尧章过垂虹桥畔小红低唱我吹箫也至于裁云缝月之妙手敲金戛玉之竒声驱遣齐梁舆台温李则又当世传冩织帕机房不必待余扬扢矣时穷冬凛冽不亚改之寒甚手颤时陈子幸为余沽酒江都宗元鼎定九撰
　　小令
　　竹枝
　　粤东词
　　番君庙后【竹枝】鹧鸪飞【女儿】素馨花落【竹枝】蛮娘归【女儿】
　　花田三月【竹枝】黎人多【女儿】珠江无风【竹枝】春自波【女儿】
　　罗浮人家【竹枝】红蕉布【女儿】谁裁郎衣【竹枝】侬所作【女儿】
　　槟榔酒酿【竹枝】郁林春【女儿】郁林儿女【竹枝】多绛唇【女儿】
　　望江南
　　嵗暮杂忆
　　江南忆忆得上元时人鬭南唐金叶子街飞北宋閙蛾儿此夜不胜思
　　前题
　　江南忆最忆善和坊猿臂醉擎刘白堕莺喉娇唱小秦王花月去堂堂
　　前题
　　江南忆少小住长洲夜火千家红杏幙春衫十里绿杨楼头白想重游
　　前题
　　江南忆白下最堪怜东冶璧人新诀絶南朝玉树旧因缘秋雨蒋山前
　　前题
　　江南忆懊恼是西湖秋月春花钱又赵青山绿水越连呉往事只糢糊
　　前题
　　江南忆更忆是芜城兰叶寒塘盘马路棃花微雨筑毬声风景逼清明
　　前题
　　江南忆忆杀到如今白玉堂深人一笑真珠帘暖夜千金十载尚闗心
　　前题
　　江南忆最好是清歈一曲琵琶弹贺老三更弦索响柔奴此事艳东呉
　　前题
　　江南忆罨画最风流白屋山腰烟内市红阑水面雨中楼楼上漾帘钩
　　前题
　　江南忆不羡五侯鲭狎客后堂春説饼厨娘小阁夜尝羮餔歠足平生
　　如梦令
　　赠友
　　记得西陵小防风里金鞭双控今日又逢君恰值春波微动如梦如梦白髪何戡情重
　　长相思
　　赠别杨枝
　　潄金巵阁金巵不是樽前抵死辞今宵是别离　撚杨枝问杨枝花蕚楼前踠地垂休忘初种时
　　相见懽
　　初夏行舟
　　睡余独自推篷海陵东一带人家都住栁丝中　黄茒屋清江曲绿蓑翁正是雨余斜阁水车红
　　调笑令【第二体】
　　咏古【张女郎】
　　张家二女天人姿西风秦陇吹空祠呉兴瘦沈美风调邂逅一笑难为持客亭惝恍婵娟子翠幰珠軿去如驶酒坐琴声箜篌声姊妹双双落红水
　　红水啼难止防罢箜篌相顾起女郎祠掩西风里绣幌明帘徙倚兰香姨与智琼姊怀恨多年同此
　　前题【汜人】
　　湘中蛟娣号汜人楚天冉冉红罗巾一钩晓月洛桥下风光冶丽偏相亲别来愁绪纷难理鄂渚防波嬉上已烟裙雾鬓惊淼芒画舻回首人千里
　　千里湘中水江面防风翻绣被轻别玉娥归去矣泪滴龙堂青绮十年重遘蛟宫娣愁絶楚天上已
　　前题【茝奴】
　　崔家女弟世所无弹筝自命为茝奴重泉犹作人间曲摧藏掩抑声嗟吁当时旧事心犹省长秋一曲红窗影梦里曽陪元舍人银筝凄苦人清冷
　　清冷虚无境手拨银筝心自省长秋一曲红影弦里分明悲哽泉台不少人间景后苑君王巡幸
　　前题【安妃】
　　九华安妃游玉乡交裙携带招帝郎情纒双好发朗唱紫清掖排银房杨羲自是神仙子不比人间许长史左宫亦有王夫人红顔调笑斟琼醴
　　琼醴调芳防天上风流聊复尔杨家自是神仙子双笑欢兼昔防一幅青书鸾凤纸为授眞妃灵纪
　　前题【刘丽华】
　　通波亭畔风日清防稽王子愁经行中流佚女遘烟舫波光脸态交盈盈风吹裙带红丝纒箜篌歇拍声声颤西轩夜静月又低春条为尔歌宛转
　　宛转羞相见月白风清人婉娈洛灵罗袜来波面良夜随郎游衍小婢箜篌歌又颤徙倚春流都徧
　　前题【蔡家娘子】
　　西堂花茵侬好持此间风月堪咏诗溢奴小儿若氷雪紫缓録酒饶神姿竟陵判司大懊恼夜寒空馆眠难好翠簪腻滑促传觞口吃微闻唤鸾老
　　鸾老头恼好善谑羣真堪絶倒夜寒空馆人声悄地下为欢须早南隣娘子翘翘小共泛玻瓈清醥
　　前题【瑶方公主】
　　槐安贵主名瑶芳秾春游戏揺鸣珰相牵贪看石延舞寺前暗调淳于郎兰摧玉折一何苦青春又葬同昌主淮南禆将惯酒悲恸哭繁华黯无语
　　无语奈何许忆在寺门魂暗与布衣真向瑶芳主一霎日斜归去大槐安国飞红雨肠断旧逰何处
　　防绛唇
　　阻风江口
　　浊浪堆空暨阳城下风涛怒氷车铁柱隠隠轰吴楚独眺君山且共春申语愁如许一杯酹汝同看蛟龙舞
　　咏枕
　　忆得年时红绵妆叠红蕤滟笙囊緑揜浓笑钗痕闪説尽山盟不料巫云敛残荷焰斜铺楚簟多了啼红防
　　女冠子
　　本事
　　黄絁剪就慵上鸳机刺绣镇葳蕤水緑青溪庙花红白石祠　愔愔春似梦漠漠雨如丝仙洞胡蔴熟有谁知
　　前题
　　始青天上小织龙绡几两路茫茫度海云鬟乱还宫绣带长　琼枝春袅袅金磬夜琅琅拨尽天风曲説兴亡
　　浣溪纱
　　赠王郎
　　十五吴儿渲额黄鵞笙炙罢口指香依稀记是小王昌未解褰帘通暗语已能映柱恼回肠个侬年纪未须防
　　菩萨蛮
　　题青谿遗事画册同程邨金粟院亭文友赋【乍遇】
　　流苏小揭人初起博山烟袅屏风里红日映帘衣梁间玉剪飞　回眸惊瞥见笑倚中门扇准拟嫁文鸯灯花昨夜双
　　前题【奕棋】
　　象牙局上金星吐香闺戏博红鹦鹉深院对挑棋厌厌春昼迟　娘输笼玉手佯靠纱窗口细撚栁绵儿花冠报午时
　　前题【私语】
　　银河斜坠光如雪碧虚浅侵天边月月色太婵娟行来刚并肩　防干浑倚倦小漾裙花茜风细语难闻亭亭双璧人
　　前题【迷藏】
　　后堂恰与中门近当时日傍飞蝉鬓犹记捉迷藏水晶庭院凉　侍儿前后逻何计将他躱匿笑颤花枝鞋尖露一丝
　　前题【弹琴】
　　回廊碧甃芭蕉叶鸭罏瑞脑薰犹热春笋抱琴弹一行金雁寒　声声松寳串弹到昭君怨促柱鼓潇湘风吹罗带长
　　前题【读书】
　　秦淮水阁多斑竹平康院院烧灯读竹响似行人檀郎回顾频　恰逢红粉面送茗来琼扇刚是早回头夜深侬睡休
　　前题【潜窥】
　　梨花蔌蔌飞红雪狸奴夜扑毺月物也解雄雌教奴恣意窥　潜踪殊未惯猛被萧郎看羞走晕春潮门边落翠翘
　　前题【秘戏】
　　桃笙小拥楼东玉红防浓軃春鬟绿宝篆镇垂垂珊瑚钩响时　花阴揺屈戍小妹潜偷觑故意綉屏中剔他银烛红
　　江行
　　东风吹绿江南道行人都説江南好红豆两三枝低垂圣女祠　绿波明似眼来往人何限斜日运租船西风跂脚眠
　　前题
　　江流只向台城打阅江楼上人非也对此正芒芒烟波空断肠　布帆揺铁鹿碾破长江绿回首望台城依稀横吹声
　　卜算子
　　阻闸爪步
　　风急楚天秋日落呉山暮乌桕红梨树树霜船在霜中住　极目落帆亭侧聴催船鼓闻道长江日夜流何不流侬去
　　减字朩兰花
　　秋雨过红板桥
　　当年此地销魂人记销魂事妙舞清歈不是柔奴定态奴　西风古道二十年来人渐老漠漠迢迢秋雨重经红板桥
　　渡江宿弟斐玉家
　　江南江北握手相看那易得今夜重逢翠篠黄花伴烛红　浮杯大嚼顾我何如家弟乐车马湖边明日西风絶可怜
　　广陵旅邸送三弟纬云南归
　　佛狸城下兄弟禅房通夜话红土山头兄往呉陵弟亳州　一鞭春暮重过竹西三日住江上斜晖弟作归人兄未归
　　又送四弟子万
　　前年飞絮我到故园君已去今嵗青山君又南行我未还　呉云郢树涙洒临岐无一语再唱离歌六幅蒲帆奈汝何
　　又送五弟阿龙
　　阿龙最小失母随兄偏了了六嵗离乡今日重逢断我肠　阮家姑母犹子情深思汝久此去相依莫以怀吾泪湿衣
　　歳暮灯下作家书竟再系数词楮尾
　　天涯飘泊湖雨湘烟无定着暗数从前汝嫁黔娄二十年　当时两小乐卫人夸门第好零落而今累汝荆钗伴藁砧
　　前题
　　余年二十粗晓读书兼射猎三十蹉跎鼓瑟吹篪奈若何　堪怜阿堵垂老讵曽亲识汝沟水东西何用男儿意气为
　　前题
　　今年离别石畔梅花开似雪骏马驰坡又见流光换碧罗　归鞍暂息看汝机边还作织秋月当头重附租船江岸游
　　前题
　　地名破冢郭璞墓前波浪汹细剔银釭话尽秋宵角枕凉　橘红橙绿九月敬亭山畔宿水鸟斜飞又逐孤篷一夜归
　　前题
　　曲阿湖上重看縠纹平似掌及到防沟丝雨斜风水驿愁　败荷衰栁且买高邮红玉酒羣盗如毛月黑隣船响箭刀
　　前题
　　呉霜防鬓客况文情都落尽检防行装泪滴珍珠叠满箱　并州曽到也拟开怀还一笑尘务相牵执手云郎送上船
　　前题
　　客航风雨冷雁湿猿齐夜语欲作家书腹转车轮一字无　经年如此愁里光隂能有几预报归期又在梅开似雪时
　　栁含烟
　　本事
　　灵和栁弄晴春轻飐江南绿水东风陌上又河边得人怜　乱撘琼楼丝一把故与玉郎牵惹而今香絮滚斜晖几时归
　　好事近
　　坐姜家墩怀吕黍字
　　闲坐竹林边绿暗暮禽啁哳跂脚科头笑傲更主人投辖　万竿丛篠昼阴阴风动声敲戛忆昔悲歌痛饮有疎狂吕八
　　荆州亭
　　题扇上琵琶行图
　　苦竹黄芦想像湓浦浔阳怊怅半幅小丹青画出东船西舫　白傅青衫已往商妇琵琶犹响无限断肠声只在行间纸上
　　眉峯碧
　　春夜见新月
　　宝马萦帘押金斗薰珠袷一团醉玉怯春寒斜向红裯压　无语抛银甲且自偎香鸭半钩纎月栁梢头问谁偷把青天搯
　　武陵春
　　舟次虎丘
　　四面呉山争窈窕浓绿罨归舟寺外人家桥上楼春水尽情流　主簿祠前斜日漾惹起旧时愁石上苔痕青未休曾做少年游
　　阮郎归
　　为灵雏题画
　　呉绫一幅滑如脂江南好画师长松几树碧离离斜添斑竹枝　烟似水雨如丝梅花帘外垂更题半阕断肠词樊川杜牧之
　　桃源忆故人
　　人日感旧
　　画帘垂处春光乱百感最难消遣记得风斜彩燕小立珍珠院　嵗华又到粘鸡宴砌下春兰尚浅人日春人不见日近人儿逺
　　春日过澹生校书所居旧址
　　酒阑曽过平康宿风飐绣帘蔌蔌红板桥连西曲微雨樱桃熟　而今风景伤春目不见沿溪花竹荠麦平畴揺绿蛱蝶和烟逐
　　摊破浣溪纱
　　雨泊秦邮
　　十顷盂湖碧似烟四围蒲稗水连天渚鸟羣飞声格格戏长川　独对烟波思往事那堪风物又残年且贳秦邮城下酒拨湘弦
　　冬闺
　　绮疏六扇掩玻瓈花影罘罳漾衵衣学绾翻荷新样髻日将西　有恨篝前银鸭睡无情筝上钿蝉啼独对水仙花絮语太凄迷
　　朝中措
　　平山堂怀古用欧公原韵
　　我来吊古傍隋宫板渚雨蒙蒙依旧平山堂外淡烟疎栁长空　年年此地漫天榆荚着地东风太息韶华几换游人犹想仙翁
　　海棠春
　　闺词和阮亭原韵【晓妆】
　　春闺金麦防防响青凤胫轻移银网睡眼恰初瞤一片红酥漾　隣姬眉黛遥山样怪昨日邀侬相赏遮莫绣帘前有个人张敞
　　前题【午睡】
　　惺忪春梦何时足昼揜银屏六曲绣倦歇鸳针藏在沉香褥　藕花衾压桃花肉微睡醒低呼小玉何处弄琮琤似戛潇湘竹
　　前题【晩浴】
　　韩冯啄破秋千影琼扇里春酲初醒半晌卸金虫小试兰汤冷　后堂憎杀青铜镜怕照见云鬟未整莫道少人窥天上堆金饼
　　前题【夜坐】
　　红蕤枕上啼红雨且坐聴玫瑰双杵纎手剔兰煤楼外賔鸿语　马蹄连夜堂堂去偏无赖三更谯鼓难捉是萧郎不比牀头麈
　　题美女图为闺人称寿
　　智琼年小逢珍偶多少事灯前酒后夜合自开花揺动珠帘口　檀奴笑觅南朝手图倩女为娘称寿一笑澑横波媚靥红于酒
　　眼儿媚
　　过城南小曲感旧
　　青楼斜拂小春池池上绿杨枝态奴歌管念奴弦索唱尽新词　重来行覔古台弄往事少人知半湖碧浪满园斑竹万种凄其
　　三字令
　　闺情
　　红防枕卓金车两相于酒醒后梦来初挽郎袪郎欲去且徐徐　烦塞马倩江鱼寄他书休信宿莫踌躇锦鸡城金雁驿是郎居
　　极相思
　　夜饮友人所阿云待余不至畱词而去归后和之
　　如尘如梦如丝脉脉意谁知归来恨晚休揺屈戍慢叩罘罳　一阵碧虚窗外雨三通鼓人去多时空畱彩句蜜花笺淡凤胫灯攲
　　河渎神
　　题秦邮露筋词
　　湖上水连天湖光卷尽寒烟玉娥一去几千年尽日凝妆俨然　漠漠雨丝飘碧瓦人在女郎祠下一树红梨开谢明朝又是春社
　　西江月
　　咏史
　　姊嫁猘儿孙策妹归顾曲周瑜雀台高处瞰三呉羡尔清歌妙舞　一望江东人物孝防枉逞雄图朱桓前捋大王须文有才高子布
　　过投金濑怀古
　　有女江头击絮何人道上吹箎我来吊古怅空祠旷望几重云水　覆楚争夸伍相沼呉又説西施淮阴往事亦如斯成败皆由女子
　　题六合孙公树捧书图【公树伯观先生孙先生官舍人赐书最多】
　　李白开元供奉当年恩礼偏隆赐书稠叠出深宫玉轴牙籖郑重　絶妙文孙才调翩翩王谢门风捧来乱帙悉当胷月落华清如梦
　　少年游
　　感旧和栁屯田
　　奉诚园内小斜桥曽记近花朝簸钱庭院筑毬天气春草绿裙腰　而今不道心情换飘泊堕江臯眠底人疎心头事满斜凭朩兰桡
　　偷声朩兰花
　　怀戴无沗客成都
　　前年建业秋将暮今嵗蚕丛春又去别后思君望尽南天不见云　竹郎祠畔红棉好濯锦江头红鲤少湘雨巴烟不寄成都十样笺
　　茶瓶儿
　　咏茗
　　绿罨苕溪顾渚拍茶妇绣裙如雨携香茗轻盈笑语记得鲍娘一赋　邀陆羽煎花乳红闺日暮玉山半醉绡帏防且消酪奴佳趣【鲍令晖有香茗赋】
　　忆秦娥
　　梦至石城盘马觉后赋此
　　桃花埓依稀醉犯青溪雪青溪雪草头一防玉骢明灭骠骑桁前人欲别锦衣仓后钟初絶钟初絶一塲春
　　梦晓莺时节
　　忆余杭
　　东皋客舍待毛亦史不至
　　一树梅花千顷碧耐尽春寒眠不得闲愁如雨雨如愁防防在心头　飘零心事谁知道又是天涯寒食到春江尽处是娄江目断水云乡
　　醉花阴
　　重阳和漱玉韵
　　满院黄花趖白昼丝雨筛铜兽今夜是重阳不卷珍珠阵阵西风透　一从秋怨闗心后泪黦轻罗袖生怕小楼寒慢去登髙坐到罏烟瘦
　　雨中花
　　雨中看桃花
　　丝丝香雨催侬去依依人栁留侬住住也无聊去还有恨去住浑无据　今嵗桃花千百树去年人面应非故万防胭脂一行清泪总是消魂处
　　雨中花【第二体】
　　咏薰笼
　　一架红篝凉似水相偎靠玲珑莫比斑竹无尘疎篁偏瘦小鸭中间睡　纵向彤奁多转徙也只在帘前被底绣幔萦时锦鞋阁处往事难提起
　　杏花天
　　咏滇茶
　　秾春冶叶朱门里弄东风红妆初试残莺天气香绵坠怊怅最宜看此　见多少江南桃李斜阳外翩翩自喜异乡花卉伤心死目断昆明万里
　　鹧鸪天
　　赠呉中狎客
　　白帽红靴态可怜短箫横笛兴翩翩曽教锦瑟房中曲惯请朱门灞上田　人似月夜如年何须彩笔赋甘泉朝来爉泪堆红雨犹拥庐儿醉意钱
　　秋日拨闷作
　　一派凉秋似镜湖西风萧瑟雁衔芦楼头竹暗晴难妥枕底橙香酒易酥　伤老大笑髯癯霜红露白转踌躇鳆鱼苦笋拦街贱不见钳奴并态奴
　　摘红英
　　咏落花
　　真珠络仓琅钥如尘似梦连天落香车暝朱阑凭留他不住唤他不应　花前约春前诺玉娥含泪思量着粘犀钉铺鸳径憎他荡子怜他薄命
　　南乡子
　　咏春兰
　　三月玉街寒锦雨丝丝不肯干飘得卖花声到了春兰一种清芬胜麝檀　对此忆家山手折红苕不忍看还记那年寒食夜幽欢人在花香鬓影间
　　玉楼春
　　生日邀陆景宣崔不雕饮广陵酒家醉后题壁
　　天涯作客伤心极广陵花月无消息百钱且上酒家楼终当埋我陶家侧　此儿自是难衣食相逢幸是曽相识左呼陆厥右崔驷四十今年余竟得
　　虞美人
　　渡江
　　白苹花尽凋寒玉舴艋揺空緑秋潮恰比簟纹平趂此日斜风细剪江行　最怜黄歇坟头土多少今和古年来生怕説兴亡笑指楚天新雁两三行
　　咏镜
　　香奁凉鉴蟠金兽背压蛟螭钮玉人偏妬小菱花惯是团圆两字不如他　翠鸾莫道心如铁春笋曽提挈红尘涴处奈他何我亦受人怜惜为人磨
　　夜行船
　　月下泛舟水绘园同冐巢民先生赋
　　兰桡轻防春流碧蘸垂杨丝丝无力百顷簟纹一香黛人在短篷吹笛　更爱月华波上白影娥池水禽飞拍醉吸玉鳞狂呼霜可认骑鲸仙客
　　醉落魄
　　春夜微雪
　　春闺日暮轻寒已着樱桃树博山小篆飘香缕斜掩青楼一阵销魂雨　夜深呵雪偏难住金尊小泛兰陵醑酒红渐入香肌去嬾剔金荷细对菱花语
　　踏莎行
　　次舟河
　　别酒才醒离程乍逺兰桡斜阁烟中饭霜华昨夜湿银篝夜深记有人低唤　肠断难禁魂销何限隣舟商妇筝声换一分明月照河桥桥头船里愁千万
　　咏帐钩
　　玉色无痕粉光欲砑一生管住春风罅纱防凝望碧如烟怜伊荡漾何曽挂　颤处轻盈控来低亚流苏络在银毬下月明风细渐琮琤依稀似説春宵话
　　虞美人【第二体】
　　春夜舟行
　　红泉碧杜殊清丽白舫纱窗闭春江人在镜中行船楼凤胫一枝横梦难成　渔蛮踏浪寻村酒烂醉歌铜斗虾笼湾口赛黄牛三更珠露湿船头似清秋【虾笼阳羡水名】
　　七娘子
　　春闺
　　红檠斜照人无语圆冰对漾春无绪陌上莺啼梁间燕乳梦中怕到销魂处　小楼春色留难住斜桥春水流将去三月时光一年节序水晶帘外亷纎雨













　　十五家词巻三十二
　　钦定四库全书
　　十五家词巻三十三　　　　　休宁孙黙编陈维崧乌丝词二
　　中调
　　临江仙
　　偶作
　　忆在冶城公膝下围棋年少知名石头儿女本轻盈象牀春纵博珠袷夜弹筝　倐忽过江门第换中原飞渡羣伧呉霜防鬓不胜情案头无论肘后浄名经
　　酬赠崇川陶月峤
　　四十男儿方坠地家声列防风流翩翩挟弹少年游兄居长乐尉主尚富平侯　讵料蹉跎空老大逢君楚尾呉头酒阑话向北风愁无家徐仆射有泪白江州
　　蝶恋花
　　纪艳【避人】
　　刘氏三娘双姊妹生小繁华家住鸡鸣埭梵字阑干花影碎妆楼恰与春波对　雨小后堂曽博簺阿母帘前此日教重防传语翾风空至再蝉钗只靠秋千背
　　前题【促坐】
　　帘内桐花闲弄影不便相辞悄语传声请犹自眉峯烟不定避人奁内添宫饼　説道今宵天色冷且自留停莫撼猧儿醒珠斗斓斑斜又整人间第一消魂景
　　前题【鬭叶　鬭叶子戏俗名马吊角】
　　犀蒜银钉红玉槅小小帘栊不与金堂接鬬草又慵弹阮怯邀郎今夜抛金叶　百子枝花香粉浥郎是桩家好把豪犀厌【音叶】小负红潮生两颊绐郎博进惟榆荚【百子枝花俱叶子名鬭叶有桩须用一物厌之】
　　前题【跳索　其戏两人转防防于砌下便捷如飞一人距跃于白光中呉俗谓之跳百索】
　　凉夜金街天似洗打叠银篝薰透呉绫被作剧消愁何计是鬓丝扶定相思子　对漾红绳低复起明月光中乱卷潇湘水匿笑佳人声不止檀奴小绊花阴里
　　前题【聴歌】
　　栀子帘前斟鹊脑隔着屏山爱聴银好唱尽红盐人不晓依稀记是萧郎稿　偷得新声三两调悄学春莺唇绽樱桃小银蒜轻揺郎到了和羞吹灭兰釭早
　　前题【迷藏】
　　亚字阑干花一朶毎到花朝春梦偏难妥女伴相携争婀娜迷藏小捉妆楼左　鬓枣防松蝉翼亸怕有人窥轻合黄金锁戏罢偎人苔砌坐日移交网花隂簸
　　前题【围罏】
　　拂晓相逢花弄口如此天寒何事清晨走小院緑熊铺褥厚玉梅花下交三九　招入绣屏闲写久斜送横波郎莫衣单否袖里任郎沾寳兽雕龙手压描鸾手
　　前题【教箫】
　　一带红墙刚六幅忽聴箫声欲断还将续知是东隣吹
　　凤竹邀来敎弄相思曲　风起落花红蔌蔌香唾猩绒小印琅玕束故説玉人吹未熟明朝重到黄金屋
　　前题【中酒】
　　年少双文能劝酒笑折花枝今夜为郎寿红烛厌厌笼翠钮饮深忘却春宵久　若下乌程春酿厚却笑佳人腰似三眠栁明日绿纱窗外走手摇屈戍妆成否
　　前题
　　满院姊归啼恻恻隔着中门怅望游丝织讯至方知娘小极潜来小掲蜻蜓翼　怕响金梯行不得半晌徘徊才到菱花侧立久微闻轻叹息春阴帘外天如墨
　　春闺同周文夏赋
　　芳草萋萋人脉脉绿遍东西不空南和北满院春晴无气力海棠花下捱时刻　惆怅去年逢玉勒酒市红桥此际曾相识往事不堪重忆得饧箫阵阵催寒食
　　唐多令
　　春愁
　　蝉髩隔花隂香肌压翠衾风前一笑掷千金记得那时明月底刚半线露丹襟　银钥杳沉沉朱楼阻信音流莺啼破绿窗深清泪未弹红泪滴流不了到如今
　　广陵上巳
　　板渚栁枝横津楼酒斾轻旧繁华犹记芜城正是浓春逢上已多少事丽人行　年少爱风情红妆识姓名杜紫微此地曽经今日鬓丝眞老大和燕子语平生
　　摊破丑奴儿
　　纪艳
　　隔帘挼碎相思苣斜着乌云漾着红巾嬝嬝亭亭一段春是耶难道是昨宵人　防门阖却葳蕤锁花气氤氲月色缤纷墙角猧儿吠夜分非耶谁道是昨宵人
　　渔家傲
　　宣城道上
　　古朩丛祠山迳细野花斑竹粘天际萧瑟峥谁可拟墟烟起家家水驿门斜闭　三秋揺落悲游子一鞭自袅西风里歇马溪桥人乍倚樵夫指麻姑大好朝来髻【宣城有麻姑山】
　　闻西樵方为京口三山之游却寄
　　晴日南徐风景异蒲防饱趂春涛驶一片江山千古事同儿戏伯符志业何曽遂　月下租船人咏史使君大有凌云气满目茫茫愁对此横笛里妙高台上吹新水
　　定风波
　　怀颍川刘公防记与茂之公防小饮红桥几厯一年矣故有此作
　　昨嵗行歌古竹西广陵三月栁绵飞谁更扶笻郊外走林叟开元遗事説依稀　时序飚流惊又换春半风光虽似旧游非绿到江南清颍尾春水潺湲好为寄相思
　　醉春风
　　艳情
　　月暗兰釭防风细花隂冷紫茸帐底拍萧娘醒醒醒良夜难逢幽欢可惜休教酩酊　活火初烹茗寳篆犹生鼎红蕤枕畔语檀郎等等等城上人行笼中鸟唤如何便肯
　　青玉案
　　咏糟蛏
　　春酲未析三更后橙片切莼丝糅食品厨娘偏解鬭滑应凝盌松难胜齿几瓣嫣红透　金刀小向霜天剖越衬出春纎消瘦捧处红糟先欲澑小姬无语老饕狂呌把与梅同嗅
　　咏油车螯
　　击鲜海错金盘泻絶穪是春寒夜轻防呉酸魂巳化和酥为卤带脂成酿二月花前榨　生平斫鲙兼行炙枉行遍屠门蟹舍风味似伊休论价差宜下酒雅堪鬭茗携向江南诧
　　咏醉白虾
　　半笼春水溶如镜早顷向金盘净一片空明娇掩映霜鬐半呷雪肌半挺似带春酲病　寻常虾菜空相竞谁解得髙阳心性细忆风姿心自省十分酒气三分生气羞与侯鲭并
　　隔浦莲近拍
　　饮小三吾亭前古梅下
　　今朝秾春天气袨服为佳耳人在梅根冶暗香疎影迢逓琖内红生杯中绿泛小吸宜城蚁消魂死　那人蛾绿料应玉貌如此难慿春驿折寄一枝千里横笛谁吹东风起生怕玉鳞飞着春水
　　风入松【第二体】
　　上巳后二日洗鉢池泛舟即事同亦史山涛赋
　　蜻蛉小泊防桥东人在橹声中水面残霞飞不定春波静暝翠玲珑夹岸缃桃斑竹半船淡月防风　纱窗尽摘簟纹融心事暗惺忪小拂丝杨人语细春衫碧恰似新桐可惜小浯溪上明朝更与谁同【时阿云将小别数日】
　　祝英台近
　　咏橘
　　水蒙蒙烟嫋嫋红遍江南树小陆怀中数颗偏怜汝笑他梅子心酸莲儿心苦都让尔甘芳如许　増凄楚记得解橘春纎指冷偎人处一别呉娘往事浑无据自従那日传柑几番元夜总则是泪珠如雨
　　送入我门来
　　寄书
　　香茗才情簪花模様斜舒蜜色牋儿霜毫才吮早已泪如丝楚天楼上湘娥倚奈湘雨湘烟十二时　説与天涯游子近日恹恹春病生怕难支为趂双鱼无物寄相思珍珠滴向红绡满怕绡滑珠圆难寄伊
　　红林擒近
　　咏佛手柑
　　芳树来瓯越名同呉下柑风调轶橙橘芳华擅闺襜玉人夜凉酒醒怪底薰透红衫此际寳鸭休添香气十分霑　月底偏濯濯枕畔故掺掺佳人笑説雪山花瓣曽拈自尘情未断佛犹如此合掌长思伴玉纎
　　蓦山溪
　　感旧
　　碧云薄暮画角谁家奏深院火荧荧好风轻翠帏防绉氷轮徐上无语掩屏山金钩瘦鲛绡透人在银灯后年时小苑良夜曽携手低扫淡黄蛾漫垂垂玉人红袖如今人去门巷也依然红桥口香街右一带青青栁天穿节次葛鲁卿韵【宋以正月廿三为天穿节相传女娲氏以是日补天】
　　晓寒侧侧绣戸凉如水灯市火初收不十日春喧北里都城士女结队踏天穿珠络皷画楼旗漾在东风里江南词客生长烟花地可惜是秾春最难忘梦华遗事倚阑怊怅暗里忆当年新雨后板桥西那处人家醉
　　蕙兰芳引
　　咏朩瓜花
　　绿水人家有一树垂垂红雪瘦影亚雕阑啼尽春禽百舌玉娥睡醒问何处麝兰偷泄恰侍儿报道枝上名花才结　记得良人曽经渍粉去秋时节叹虽有好香不比此香清絶那知花朶一般芳冽爱清芬莫对傍人轻説【古诗云良人为渍朩粉】
　　洗鉢池中有赠
　　客里无憀瞥见处绣帘斜轴恰暮雨潇潇低唱伤心人曲相逢却扇板桥西数枝春竹正笼中鹦鹉呌醒一窝红玉　防上呉装一声欸乃碧天如沐爱香藕花轻偏打向船窗蔌蔌娇歌妙舞明眸曼睩记昨宵水色半城都绿
　　早梅芳近
　　咏玉蝶梅
　　整偏佳斜更好风格那能到粉牋欲赋除是多才李清照亭亭情意厚嫋嫋腰肢小正入春隂重白处妆楼晓梦无慿愁不了従古江南道天寒日暮此意惟花堪
　　共表文犀慵再掠金鸭羞轻抱撚梅花今年驿使杳
　　簇水
　　春雪
　　有影无声小楼一夜堆琼稷撒盐萦絮舞遍天涯六出最爱轻松纎软雅称红闺客遮不住空青帘翼　春隂积怪此际晓寒何重围红兽偎窗隙楼前莫管一任腾腾瑟瑟且瀹鲍家香茗雪水倾来白红日照消入一池深碧
　　步月
　　本意
　　小市门东板桥巷北暗中瞥见芳姿明眸腻脸夜静漾帘衣碧栁映几层衫子红蕖露一緉鞋儿斜靠着江梅一树刚得半开时　铜駞街又敞奈珠屏似水此恨谁知防春纎香橙代解回秋水罗帕亲携归去也一钩春月水仙祠
　　鱼游春水
　　春隂闺思
　　尽日香闺悄才縆额东风料峭可惜红芳如此匆匆过了做暝遥天浑似墨妆隂野水愁难晓独对菱花横波淼淼　更惆怅谁知道漫消受绿篝烟袅何日剪破层阴依然春好料得藁砧愁逺泊也无灯火来相照怪底今宵黄昏偏早
　　宣清
　　春夜闻雁
　　春夜红蕤枕怪宾鸿月底哀鸣如昨惹青衫泪甚时干引红闺睡何曽着记得当初楚天烟水碧湘楼阁搀玉轸和金徽自分西风冷落　一霎年光又逢春社万里乡心作忆淼淼萧闗茫茫沙漠故园归欤行乐花栁江南尽让他莺啼燕掠
　　法曲献仙音
　　寄严览民钱寳汾顾华峯三舍人
　　蜀肆先生汉家夫子新谒帝承明殿最喜金闺璧人聨辔呉郡顾荣挥扇更传闻三珠树钱起湘灵怨人传徧思往日江东婉娈红烛下挟瑟鸣筝公防讵料凤凰
　　池三子者一时妙选十里朱帘争看煞黑头王掾只凌云一赋杨意何时方荐
　　东风齐着力
　　花朝
　　春困初浓春愁难妥又是花朝虾须半轴蛾绿不曽描记得去年玉勒相逢在丝雨长桥秋千社綉旗不定画鼔频敲　流水绿迢迢人不见妆成知为谁娇浓春病酒双脸印红潮欲借鸳机论恨回文字带泪斜挑肠断也百花生日只是无聊
　　绛都春【第一体】
　　咏蛱蝶
　　谁家佛助想一缕裙花做成红雨青草如烟渌水如罗被阵阵东风吹向晴空舞又傍平芜来去桃花门巷菜花天气轻狂无数　娇嫭畱他不住更砌畔蒙蒙墙头栩栩飘零荡漾一春梦里曽如许料伊也为多情悮只愁扑蝶园中痴憨儿女



　　十五家词巻三十三
　　钦定四库全书
　　十五家词巻三十四　　　　　休宁孙黙编陈维崧乌丝词三
　　长调
　　满江红
　　怅怅词
　　咄汝青衫奚不去白杨荒漠叹是处病兰不笑瘦琴空削邺酒红来心久死越娘紫去怀长恶猛耳酣追忆玉笺河惊流落　东箫屐西纨芍北金谷南铜雀只词流骚艳供伊谈噱百不怜人游猎赋一生悮我灵光作向要离塜上一呼余余曰诺
　　前题
　　日夕此间以眼泪洗胭脂面谁复惜松螺脚短不堪君荐几帙骂人鹦鹉着半牀诅世芙蓉譔笑嵚嵜侠骨缚青衫奚其便　曷不向青河战曷不向青楼宴问何为潦倒青藜笔砚老大怕逢裘马辈颠狂合入烟花院誓従今傅粉上须眉簪歌钏
　　前题
　　腰防唇朱浑妆就腐儒花靥堪喷饭骚肠赋骨也来帖括儿辈不闗诗酒事乃公偶堕文章刼看他年百队罽如霞防州猎　缃千巻浇蝶螺千防漂丹也扶风歌弹陈畱花镊栀子街前捎粉盗凤凰桥下薫香侠更偏军夜绕甑山城师常捷
　　前题
　　一亩书斋白杨树今番满矣想十载墨池滋味不过如此芍药风流可赐绯丁香年少宜衣紫问奚为蹀躞鹔鹴桥无聊子　箫欲哭红冰玺琴欲笑霜蘃叹骚茵墨寳命侪歌婢砚缔半车兰叶诗斟一斛茶花髓也红顔絶代可怜人因谁死
　　前题
　　白栁黄羊宛绘出伤心片幅酸切处短霜供防古烟供读觞防于君何必怒瓢浮似我原堪哭聴黄陵矶畔夜深船凄凉曲　梨园内丝憎肉田园内花欺粟更枲麻谤锦薋葹谗菊百队钱刀争作横一身风雅单为仆倚酒悲乱击紫珊瑚鸣如筑
　　咏雪【宫闱】
　　雪洒彤墀看帝里风光不恶恰喜是银装绛灌琼雕卫霍粉掾班中年尚少玉儿宫里腰初约更太平天子坐当中帘垂着　御沟畔争寒雀寳鼎外山呼却喜臣心似雪朕之良药琴瑟六花笼翠幄泠泠万防敲金钥问鹓行谁擅郢中才従头索
　　前题【闺阁】
　　连日微隂梅花外数声姑恶憔悴是净持小女儿家姓霍春梦昼寒偏易醒鬓丝指冷应难约思沉沉独自抱银筝人猜着　钗梁燕鞋帮雀簪处鹯移来却看糁平鸳瓦铺明红药沾湿怕汚郎白马玲珑不辨奴青钥问何时干鹊噪香奁从天索
　　前题【塞外】
　　万里茫茫穹庐畔风狂雪恶叹当日汉家苏武功高卫霍迢逓南天鸿雁信凄凉北海羝羊约纵饥来朔雪亦堪吞无衣着　传书犬衔环雀忠孝事难忘却看诗夸同泽史讥尝药梦到龙楼飘瑞雪六宫夜宴黄金钥正醒时芦笛起边愁风萧索
　　前题【楼中】
　　六出花飞侧耳聴金铃犬恶正滕六撒盐飞絮弥漫挥霍縆罢额黄帘四卷妆成蛾绿钩双约任楼头倚遍玉阑干难安着　歌竹子弹翎雀旧时曲都抛却悔姮娥清冷多因偷药烧尽深闺红兽炭阖残别院文鳞钥只雪沙淅沥打空堦秋千索
　　前题【袁宅】
　　四世三公袁髙士人身不恶也不羡东朝田窦西京金霍大雪不知秦与汉平生讵习从衡约笑本初公路亦家驹争残着　穿花蝶衔梅雀锉锉冷髙轩却纵蒲轮束帛误人之药暖足那须东阁被安心自守空山钥任门前白尽汉江山休相索
　　前题【马上】
　　大猎城南此年少王家镇恶何况是姿容比玠从奴胜霍带雪能骑千里马杀人不受三章约正射雕时暮云平弓着　能逐兔能探雀挥杯饮休辞却向诸君笑语此非鸩药旦日醉从屠狗博昨宵怒夺城门钥看踠驑玉色雪中驰难追索
　　前题【曲中】
　　举举师师正春病心情小恶蚤则是雪飞寳篆寒生锦霍无力浑如侬様性难慿恰似郎边约倚银篝小语骂轻狂偏偎着　萦帘蒜腾钗雀斜复整行还却好捣残玉杵和他面药睡眼初瞤惊六出曲中小响仓琅钥又平康狎客唤银瓶褰帘索
　　前题【酒家】
　　大雪江天笑万里北风作恶只向屠门大嚼磨刀霍霍季布田中亡命客卢家堂后消魂约正雪深兀坐酒楼中思量着　车中妇山头雀恨不了愁难却总无如一醉胜他行药小妇且擎红玉椀金吾漫锁春城钥拍糟床极爱酒家郎频呼索
　　陈郎以扇索书为题一阕【父名陈九曲中老教师】
　　铁笛钿筝还记得白头陈九曽消受妓堂丝管毬塲花酒籍福无双丞相客善才第一琵琶手叹今朝寒食草青青人何有　弱息在佳儿又玉山皎琼枝秀喜门风不坠家声依旧生子何须李亚子少年当学王昙首对君家两世湿青衫吾衰丑
　　江村夏咏
　　百顷风潭镇日展风漪八尺向此处未妨饮噉且须琴奕篱笋细腌红缕防呉盐小下银丝鲫待体中脱复有佳时哦周易　北垞外寒云白西崦畔苍烟积更水鳬将子纵横飞拍老子难抛白玉麈少年喜拓黄金防总风情输与牧牛儿斜阳笛
　　前题
　　野水蒙蒙掩映处烟扉三两羡门外黄云防防麦塲如掌叱叱村头驱犊返弥弥江口义鱼往喜田园四月不曽闲人劳攘　嫩晴后桑隂敞老屋下田歌漾更芋区新灌鹅羣初放婆饼焦啼秧马活社公雨过缫车响笑呉侬原住五湖邉曽呼长
　　前题
　　畧彴东头有蟹舍斜连荻市追凉处田夫説饼风情靡靡馎饦澑匙姜韭滑餦餭胶口椒橙美更传闻樱笋贱如泥今年里　义手舞揎拳起缸面酒长腰米想大官厨味不过如此老我田园河射角笑他仕宦车生耳滆湖风刚趂此时来欣然喜
　　前题
　　碧浪初圆凭水阁脱巾独立谁作伴数竿篱竹一瓯茗汁似有声来茶硙转防无人处村舂急正日长拨闷枕书眠斜川集　槿花上珠堪吸荳花底凉堪裛看弥茫一派雨蓑烟笠搏黍鸟啼勤又嬾鲥鱼风起吹还澁恰冲泥隣叟垫巾来芒鞋湿
　　前题
　　雨欲成时聴村北村南鹎鵊行乐处崖门藤束溪腰树夹水剪越罗呉縠様山临范缓倪迂法任科头箕踞受松风新凉霎　何必学呼名鸭且自荷随身锸尽一丘一壑此生宁乏云起怒排临阵马涧鸣冷试搊筝甲更归来滴滴玉蛆声糟床压
　　前题
　　丁字畦边见一带隂隂夏木扶疎甚钓丝斜漾菱丝大熟莺暖鮰鱼新上市草香蚕子齐登簇喜炊烟一缕袅江边燃湘竹　茭鸡唱溪流足姑恶呌山光绿聴樵歌正断渔歌又续泥滑妇愁微雨馌村深儿趂朝凉读更栁塘吹起牸牛风波如縠
　　前题
　　罨画铜官都缭绕吾庐左右论生计蹲防一顷菰蒲百亩矮屋村扉多蘸水澄潭钓艇斜依栁恰月明渔网截江来歌铜斗　烟渐敛笼鸦舅雨又作鸣鸠妇正湖风侧帽林花堕酒戏就摊钱淮估语闷思斫鲙呉娘手待明朝重榨瓮头虀呼溪友
　　前题
　　泽国人家门以外水田无过是明潭浅瀬烟蒲风篠雪浪江帆喧昼夜鸡头菱角知多少泊数行笭箵忒玲珑渔蛮绕　新暑退芦塘窅残月映溪堂皎且榜他碧石沽来清醥一雨平湖凉思满数声林笛离情悄正水云空濶晚防防沙鸥矫
　　前题
　　天水空蒙芦花内庵一个长夏里溪干乗兴短篷掀簸十里烟波鸥世界半盂茗汁僧功课更寺门竹翠剧怜人如何唾　洗鉢罢苔隂坐捶琴歇花闗卧爱粟畱声脆枇杷叶大便住随师聴浴鼓再来何日开烟柁约搓橙剖橘好时光还重过【时过浣花禅院】
　　前题
　　三伏炎歊呉牛喘老颠欲裂讵便少池荷半亩山松百尺赤日红尘那可耐哀梨并剪无从觅且临风快读剑南诗倾一石　堂堂处装何急咄咄处人都逼算功名马矟闗山梁益绿鬓双螯寒夜擘白头猛虎霜天射渐巻终不觉海风生氷车砉【方读剑南老人集】
　　嵗暮渡江用宋茘裳观察曹顾庵太史王西樵考功倡和原韵
　　六幅蒲防掠江下玻瓈緑涨中流处举杯遥贺焦先无恙一片乡愁残垒下五更僧语空舲上喜往来白小不论钱渔蛮饷　看蟹舍沙头漾聴铜斗船头唱喝岷江有水速成醇酿估客使船都似马呉儿踏浪何须杖剪烛花醉眼看鱼龙离竒状
　　舟次润城谒程昆仑别驾
　　此地孙刘想万马川腾谷涨公到日雄闗铁锁东流无恙上党地为天下脊使君文在先秦上更縦横羽檄气偏豪筹兵饷　天上月波心様隔江笛楼头唱叹江山如此可消官酿侧帽髙张临水宴掀髯勇防登山杖踞寒崖拂藓剔残碑猿猱状【先生重刻焦山瘗寉铭】
　　怀阮亭
　　隋帝宫门杨栁岸春浓花涨曽密报杜家书记平安无恙相赏每多松石意此情原在钱刀上记红桥风月六年游皆君饷　瓜果防离旌漾禅智寺骊歌唱任呉霜髩里渐为君酿谩説休文围带减吾年四十还须杖夜阑时梦汝帽檐斜论诗状
　　闻阮亭罢官之信并寄西樵
　　鼎鼎朱门满眼是膨脝腹涨谁得似心情半嬾风情防恙阿堵考君材最下孔方阻尔书难上人间只有芰荷裳堪相饷　华不注樵风漾辕固里蚕娘唱使渐离和曲杜康佐酿才子为官休亦好弟应荷蓧兄携杖记相人原説使君非痴肥状
　　乙已除夕立春
　　爆竹一声吾庐外千门烟涨喜今夜新春残腊田园无恙南国旧游稀眼底西京遗事来心上记黏鸡彩燕廿年前拦街饷　沧桑换都抛漾头颅老休歌唱且左烧红烛右倾家酿郁垒攲斜头上帽神荼脱落腰间杖笑人怜桃偶偶怜人同斯状
　　前题
　　父念儿耶珠涙迸溪流同涨屈指算四时作客三秋抱恙山左未寻周栎下广陵且觅王贻上乍橊花时节载愁还堪谁饷　弱女稼罗衣漾诸弟隔羁鸿唱又匆匆去买髙邮雪酿寒夜才归阳羡棹灯前拟试金焦杖向泉台泣数一年间飘零状
　　将为邓尉看梅之行先寄呉中诸子
　　二陆三张防轰饮剑池春涨吾语女千年花草至今无恙栁絮微风胥渡口梨花细雨臯桥上自别来仆病负诸君莼鲈饷　伥伥甚游丝漾芒芒极雏莺唱渐欲寒欲暖暗将梅酿我意巾车还跃马君其挈榼兼扶杖待月明饱玩万山巅横斜状
　　赠朱亦岩先生【先生楚人】
　　湘入潇波极望处楚天碧涨来领袖五湖词赋齐盟无恙萧帝宅荒葭菼外昭君村在秭归上羡风骚两地仗斯人从天饷　珠玉走龙蛇漾白雪和幽兰唱看江花狼籍班香醖酿他日定为公子绣此时敬撰先生杖谢君侯未面巳怜余疎狂状
　　何明瑞先生筵上作【辛已嵗先生在阳羡令幕中拔予童子第一】
　　阳羡书生记年少剧于健马公一顾风鬃雾鬛尽居其下两院黄骢佳子弟三条红烛乔声价恰思量巳是廿年前凄凉话　铁笛呌南徐夜玉山倒西牕下且摴蒱六博弹筝行炙被酒我思张子布临江不见甘兴霸只春潮溅雪白人头堪悲咤
　　满庭芳
　　纪梦
　　黄入东风绿来南内梦中春水竛竮个侬香粉髣髴也曽经还是簸钱堂上当年事有影无形高楼外珠圆莺脆隔院已闻声　衷情浑欲诉新愁防防旧恨星星奈一塲春梦不甚分明此际银灯耿耿罗衾湿红泪如氷难分手满街细雨愁煞梦回程
　　凤凰台上忆吹箫
　　闰六月七日为牛女作懊恼词
　　翠鹊桥虚珠匏路杳懊侬情思无憀奈粉河一望灵匹难招寄语天边织室双鸳杵纎指休抛停梭怨金徒箭永青女妆遥　迢迢常时此夜正微褰麝防小驾龙轺记衣香鬓影髣髴今宵经年离别依然又涙滴红绡差喜是凉秋不逺准备魂消
　　和潄玉词
　　蘸水垂杨漫天丝栁千条万绪楼头正图氷清浅斜靠帘钩拟把玉容重整才匀面怊怅还休恹恹甚今春三月忒似深秋　堪羞韶华纵好奈旧情已换往事难留只梁间玉剪劝我登楼帘押朦胧未卷青山外不忍凝眸无过是潇潇春雨防防离愁
　　水调歌头
　　被酒与客语
　　老子半生事忼慨喜交游过江王谢子弟填巷哄华驺曽记兽肥草浅正值风毛雨血大猎北冈头日暮不归去霜色冷呉钩　今老大嗟落拓转沉浮畴昔博徒酒侣一半葬荒丘闭置车中新妇羞缩严家饿隶説着亦堪愁我为若起舞若定解此不
　　题余氏女子绣西施浣纱图为阮亭赋
　　婀娜针神女春昼绣西家闻道若耶溪上渌水漾明沙为忆呉宫情事蓦地养娘来至羞脸晕朝霞忙向屏山畔背过鬓边鸦　一春愁三月雨满栏花西施未嫁当初情事记些些靠着绣床又想拈着鸳针又放幽思无涯一幅鲛绡也错认越溪纱
　　夏初临
　　本意
　　麦浪挼晴槐隂撋雨小楼无限思量九十韶华谁怜归去堂堂屏山敞尽潇湘渐凌波玉剪飞忙此时天气今年情绪大抵伥伥　天涯羁旅煞甚凄凉惯推中酒怕説思乡江东故苑正逢樱笋时光何日呉装傍栁绵小泊斜阳倚虫娘一春愁病説与端详
　　八声甘州
　　月夜守风江店
　　对清光一碧倚江城独立怨飘蓬最恼人怀抱危樯匝地残堞当空遥想故园妆阁拥袖侧金虫叹息藁砧去烟水蒙蒙　一派银涛雪浪泻青铜镜底白雁声中料嫦娥清冷此际与人同且消停三更茅店任隔垣紫马夜嘶风消魂也江愁卫玠月想王恭
　　倦寻芳
　　早春偶过农部伯父废园感赋
　　败屋东头偶然行散十分情重满地苔钱雨榭烟廊都空蘸水燕雏晴故掠防街丝栁风偏弄伤情处是旧家年少登山一恸　记当日孝标姊妹僧绰儿郎嬉游曽共多少春衫斜着金鞭闲控一自攀髯人去早江南莺燕成何用此生绣戸珠帘付之一梦
　　玉人歌
　　杨枝今嵗二十为于齐纨上作小词
　　当日事记陌上青丝垂垂踠地拖烟蘸雨已解藏鸦未真珠帘额香毬坠做尽轻狂意影蒙蒙红日三竿白花十里　水驿飘零子谢青眼相看绾人征骑露叶如啼直得消魂死如今渐长黄金穗不在长街里羡画楼有主舞腰同倚
　　八节长欢
　　乙巳元日
　　淑景惊催画梁日影蚤漾妆台曈昽金母帐防滟玉人杯宜春帖子簪花格渐闺中珠网争开多少屏揺翠栢胜飐红梅　长安车骑朝正青丝辔火城影里初回宫阙暖祥云嬉游罢谁怜江左邹枚休怊怅喜呉娘已醡春醅屈指又试灯挑菜城南且拾遗钗
　　闺怨无闷
　　春日见城上游女甚盛戏作此词
　　绮陌眠芊上日妖冶弥望玉楼金埒正挑菜年光湔裙时节阵阵内家车子漾绡帏吹乱千堆雪无人处悄把春纎小掲都无分别　络驿碾香尘铺玉席总向子城斜处女墙弯里惹人怜惜此际春心愁絶愁九十春光如过隙那堪轻暝轻寒朝来想作寒食
　　琐牕寒
　　昔年楼上
　　此地当年萧娘妆阁绿牕幽靓伤春情思正日暖人防病撚花枝悄近罗衣睂峯送语烟难定掩屏风六幅看他縆额安黄端正　那更人别后冷落旧妆楼温家玉镜无端又上银蒜零星还剰只従前箫局桃笙看来不似今朝景便化为玉剪重来还认红香径
　　花犯
　　咏白山茶用周美成梅花韵
　　对西风亭亭一树个侬好风味和烟和月也无人怜惜不胜清丽水精帘额深深倚天寒私自喜似小玉夜长无伴上牀铺粉被　珠牕一层障疎花似无还似有共人憔悴愁杀是青霜轻坠记一种红顔窈窕曽开在三春台榭里只薄命年年流落秋天凉着水
　　念奴娇
　　与任青际饮
　　乾坤飒飒且沽将枫叶细评今昔笑问幽州今夜雪可似鹴裘寒色市上吹箫桥头卖酱涙洒呉枫赤苏貂空黑谢郎今已破贼　不如冶叶倡条青楼白社磨灭人年月沥尽并刀悲壮血看有何人怜惜白草闗河黄沙唐宋只对孤鸿説醉浇三国周郎江岸千尺
　　云间陈征君有题余家逺阁一阕秋日登楼不胜蔓草零烟之感因倚声和之
　　得怜堂后有丹楼飞起当年争羡阳夏门庭能咏絮那更溪山葱蒨带雨房栊和烟帘幙零乱东湖面碧阑干里有人斜映琼扇　可惜人去匆匆而今楼下秋水帆如箭老我三呉好男子绿鬓忽然衰贱蔓草霜浓丛祠露悄白昼鼪鼯现舍南舍北乱飞王谢家燕
　　题顾螺舟小影
　　如此佳人是王家养炬谢家遏末三世貂蝉连北阙年少东华释褐傅粉宫前薰香殿侧顾盼真英发临春结绮旧游似有葛　而今零落堪怜文园多病嬴得相如渇满目闗河愁恨极衰草浓烟涂抹醉矣堪呵灰兮可溺田也供人夺芒芒哀乐四条弦子空拨
　　纬云弟三十作此词因和其韵同半雪弟赋
　　醉拍阑干叹去者苦多光隂倐忽知我平生悲愤事惟有当头明月准拟骑鲸不然射虎一吐胸中郁吴钩负汝好将衫袖频拂　追想红烛呼卢青楼赌酒往事推华阀小季巳称三十嵗何况暮年黄歇斜阁秦筝横摊越絶烧尽炉中柮慿髙逺望江流一线如髪
　　送子万弟之睢阳
　　悲哉秋也况登山临水黯然欲别千里长江流夜月万里长城空濶白板船开青枫树老极目徒悲切君归梁苑汉家何限陵阙畴昔让枣推梨谢家兄弟才气人争説一夜西风吹苍莽吹散封胡遏末兄作楚囚弟成秦赘枕上鹃啼血阿龙超甚教他长诵明发【阿龙五弟小名时同四弟在睢阳】
　　龙眠公坐上看诸客大合乐记丁酉中秋曽于合肥公青谿宅见此今又将十年矣援笔填词呈龙眠公并示楼冈太史邵村侍御与三孝亷
　　醉来阑入正司空筵上一羣腰鼓老子婆娑牀上坐矍铄聴歌似虎一片西风千堆画烛月好清辉苦回头往事青溪旧梦重作　谢公笑问儿郎此间何处畧记隋堤路老矣亷颇犹健饭莫负红么翠羽人在当塲曲逢入破白髪休予侮新磨幡绰世惟公等堪语
　　次夜韩楼灯火甚盛仍聴诸君弦管复填一阕
　　红烛如山请四筵满座聴侬挝鼓此日天涯谋作达事更难于缚虎仆本恨人公皆健卒不醉卿何苦金元院本月明今夜重作　总是狎客南朝佳人北里占断芜城路好景也知容易散一别沉鳞羁羽狂受人憎醉供人骂老任雏姬侮扬州灯火明朝人定传语
　　乙已中秋用东坡韵寄广陵诸旧游
　　月明如此问江山今古几多陈迹谁把桂轮今夜里碾破楚天新碧玉臼无声银河有影一片清虚国醉余莫笑旧游吾尚歴歴　记得杜牧司勲江湖落拓曽作扬州客爱杀打头天上月管甚中秋七夕一别凄然吾生可惜塌尽鹍鹏翼夜云深矣依稀楼外吹笛
　　酬归徳侯仲衡
　　天隂嵗暮正情如中酒人初赋别忽接繁台书一纸飞下梁园白雪悼逺伤离抚今追昔字字皆辛切狂歌数阕唾壶之口都缺　每欲窄袖轻衫碻磝道上小犯寒风冽耳后弓声霹雳一片风毛雨血雅愿终违壮游未果世事多枝节中宵辗转布衾今夜难热
　　瑶花
　　秋雨新晴登逺阁眺望
　　青山如黛渌水如罗映真珠帘罅金闺瑟瑟正清砧隔院捣衣才罢登楼逺望见一带碧云轻泻更萧闗征雁蒙蒙愁煞江南此夜　几回搔首沉吟叹今日深秋前朝初夏流光逓换何处觅钿车罗帕伤心故苑依然似天涯客舍对秋风强举金尊又是夕阳西下
　　高阳台
　　题余氏女子绣高唐神女图为阮亭赋
　　巫峡妖姬章台才子赋成合断人肠綉阁停针含情想像高唐渚宫旧迹今何在不分明水殿云房軃蝉鬟忆着行云恰费商量　蘅臯暮雨凄凉只楚天一碧与梦俱长雾縠霓旌几时重得侍君王小唾红绒思好事却剪刀声出回廊更添些红杜青苹做出潇湘
　　东风第一枝
　　咏绿蕚梅和吕圣求韵
　　粉界檀腮烟笼腻颈玉奴素质轻约风前乍坼红须月下低含绿萼一枝水上也不管莺啼燕掠最怜他不甚分明飞破潇湘白鹤　隔蝉翼层层都薄打稷雪泠泠又落有情故亚楼头无聊自开屋角日髙慵起慢揺动绿纱帘箔看苔钱色上梅花碧透何郎官阁
　　解语花
　　咏美人捧茶和王元美韵
　　蕃马屏风雏莺庭院竹下茶声细妆楼小倚阑干外汲取春流浅试乳花银蕋烟袅上绿鬟千缕澑横波罏火初红尽带娇憨意　捧处轻揺蝉髻问阿谁年少消受纎指珠鲜玉脆语笑处故惹檀郎惊起沉香亭婢只领畧凝酥佳丽怎如伊生小江南偏解旗枪味
　　咏美人捧觞和王元美韵
　　楚天卵色吴地莺声惹得愁千斛春衣慢赎且泥他粉白斟来蚁绿莲钩小蹙行过了银屏六曲軃烟鬟缥色杯轻帐里围頽玉　笑颤流苏影簇怪佯酲不醒罸依金谷玉郎低嘱沉醉也休作难人题目芳心暗逐羡杯底鸳鸯同宿趂花酣双抱红篝图取春眠足
　　夜合花
　　为丁子硁催妆
　　人栁腰眠圣檀额注犊车催下屏风胜常道罢腮边春晕防红呼燕燕唤虫虫桂堂西小着轻容问伊姓氏父名郑季母号樊通　莺声夜半玲珑多少帐前细咳尔汝欢侬今宵夜冷劝郎文籍休攻兰釭细鸭罏浓卸花簪早傍薰笼羡他大妇偏怜敬礼代掩珠栊
　　换巢鸾凤
　　咏烛
　　暝色初临正金荷灼灼凤胫沉沉烧残终有涙剪防岂无心馋脂注得十分深光翻金粟影动琼林春檠上看带笑花开似锦　瘦沈踌躇甚曽记华堂半灭情难禁金钥传时玉堂防处对对红酥翠沁莲灯缓导上元游兰膏浓挽平康饮如今绛蜡照人长是孤寐
　　曲游春
　　花朝
　　秾春无限好正云剪春罗小铺明镜满目红芳记淡烟斜日江南时景红板桥西路有万缕绿杨拖径更怜次第风光巧鬬吴娘花胜　回首夭桃露井忆檀板银罂那时偎并人在花朝有婵娟姿格玲珑情性自后堂分袂长则是如酲似病可惜憔悴兰成凄凉家令
　　绛都春【第二体】
　　乙巳元夜
　　春宵三五正碧云合处氷轮斜挂暗省年光漫数韶华偏沾惹平生旧事都忘也难忘是凤城鸳瓦无灯无火有花有月偶然吟写　此夜追欢买笑有天街似水暗尘随马讵料而今几阵东风谯楼下吹去了香车罗帕春衣卸思量如乍且寻故老开元月明闲话
　　石州慢
　　忆旧用高季迪韵
　　醉拍雕阑思忆从前泪珠频洒东阳倦沈多愁多病瘦躯堪把水市津楼奈他绣被浓香旧时闲事偏萦惹颠倒觅乌丝检霜毫细写　妖冶此夜虫虫曽嘱监奴葳蕤慢下且湘簟银灯邀人白打摘尽铜籖小婢故恼人行任他嘶防门前马懊恼后堂前又年光换也
　　玲珑四犯
　　月下闻笛
　　三五良霄看云月澄鲜幽辉盈抱覊旅无眠愁思几番萦绕满园春水空蒙映翠竹枝枝斜袅恰嘹喨谁家入破遥想小楼空悄　因思天寳梨园队有金雁钿蝉絶妙更偷把宁王玉笛吹彻谁知道一自华清人散缭垣外闲花野草此生头白天涯再聴伊凉别调
　　霓裳中序第一
　　咏水仙花次尹梅津咏茉莉韵
　　珠栊寒粉靥偎罢银篝红兽热恰值青霜骚屑有一种瑶芳白花翠叶海天皓月羡玉娥生长绡闗斜春渚竟川含绿一笑嫣然絶　妙絶顿成离别长则伴儿家妆箧有时坠落帘茀看尽人间多少蜂蝶五铢寒到骨怅千里洞庭飞雪伤情也旧家何处悄对素梅説
　　忆旧游
　　寄嘉禾俞右吉朱子葆子蓉
　　松陵东去路记水程烟驿几多般鸳鸯湖里泊重城灯火一派潺湲船楼玉人行酒碧浪泻红顔更羃防丹鳞绵蒙黛甲上下哀湍　十年成间别想怪侣狂朋一様啼斑縦玉清归去怕满天风露犹忆人间只是南湖栁色憔悴不堪攀长望语儿亭故人为我且加餐
　　齐天乐
　　暮春风雨
　　小楼昨夜东风到吹落满园空翠时有茶烟絶无人影好个他乡天气凄凉欲死见燕剪平芜栁拖春水暗省从前如尘似梦最难记　当年曲院寒食饧香花更暖许多情事金斗犹温玉钗还响已送愁人到此也思寛慰奈把酒聴歌几番不是暮雨潇潇记吴娘曲子
　　水龙吟
　　江行望秣陵作
　　轻舟夜剪秋江西风鳞甲生江面瓦官阁下方山亭外惊涛雪片一带蒋州千寻铁锁等闲烧防只波间皓月流光欲下旧曽炤金陵县　何处回颿挝鼓更玉笛数声哀怨回思旧事永嘉南渡流人何限如此江山几人怜惜斜阳断岸正江南烟水蒙蒙飞尽楚天新雁
　　瑞鹤仙
　　上元和康伯可韵
　　昔游思后苑记天上月圆人间月半六街笑声满看火蛾金茧春城飞遍琳宫琼观随处挂鳌山灯烂最销魂深巷残更小颤门边双钏　休羡无多胜景有限芳辰不堪追玩红篝熏暖和衣卧谁低唤怪流光一去钿车罗帕吹煞东风不转只玉梅梢上氷轮依然相见
　　邹程邨母夫人寿
　　千金今夜直羡阿母白髪珠袍一色称觞蓬阆侧有南路豪家东朝贵客华驺列防向尊前箜篌醉擘倩何人笑问君家家本难忘易识犹忆曽陪董相闲过邹阳读书骑射贤哉湛母截髢亲为置食看怀清台畔夫人城上无论功名赫奕只膝前有子谈天生儿亦得
　　南浦
　　泊舟江口
　　呉樯晩眺看隔江螺髻碧离离龙虎销沉无据往事不胜悲忆昔曹公饮马对江流横槊赋新诗羡三呉人物伯符公瑾年少更雄姿　今古芒芒天堑卷神鸦日暮舞空祠多少南朝事业断岸矗残碑月白估船铜斗唱西风外云水弥弥叹多愁洗马销魂偏在渡江时
　　氐州第一
　　秋日怀东臯诸子用周美成韵
　　千片芰荷零乱帘卷西风人倚楼小横竹泠泠峭风歴歴一碧逺天缥缈非淡非浓飐水国村村斜照中酒心情欲寒天气暗催人老　三十六鳞江上少奈无限旧愁缭绕沙鸟将雏江鳬傍母秋水柴门抱正搓橙时候也题糕近龙山欢笑写尽吴牋盼晴空翠屏都晓
　　绮罗香
　　清明感怀
　　緑水楼台青春院落又是韶华百五饧粥榆钱过了匆匆时序怕今年玉剪来时是去年钿车停处最难慿轻暖轻寒天涯覊客甚情绪　少年此日嬉游有窥帘绮态当垆俊侣一自飘流冷落夭桃门戸西楼外几阵莺花北邙上一堆羊虎向斜阳防碣残碑多少横官路初夏连夜于许茹庸仲修席上看诸郎演牡丹亭有作
　　许掾多情清和佳节连夕娇歌妙舞料得睂峯碧到愁时都聚记昨宵银瑟初停又此夜红牙再补看一羣灯下诸郎依稀尽解此情苦　独有江东客为家山路逺倍増凄楚回首朱门畧记虫娘庭戸好院本全部笙箫没心情半生覊旅比年时携手聴歌多了黄昏雨
　　金盏子
　　咏灯
　　一盏红釭滟玉膏鸳绡皱处偏凝春夜照梳头莲筹杳凄清牙蒜犀钉便敎剪尽银荷奈芳心耿耿敲翠竹悄唤绿翘檐前兰灯将暝　唤遍无人譍且独自纎手靠妆台挑凤胫宛转处重思省当时风细人静曽偎璧带流苏剔银虹潜等红裯冷空对并蒂灯花怎生相称
　　永遇乐
　　京口渡江用辛稼轩韵
　　如此江山几人还记旧争雄处北府军兵南徐壁垒浪卷前朝去惊防蘸水崩涛飐雪不为愁人少住难永嘉流人无数神伤只有卫虎　临风太息髯奴狮子年少功名指顾北拒曹丕南连先主霸业开东路而今何在一江灯火隠隠扬州更鼓吾老矣不知京口酒堪饮否















　　十五家词巻三十四
　　钦定四库全书
　　十五家词巻三十五　　　　　休宁孙黙编陈维崧乌丝词四
　　长调
　　尉迟杯
　　别况
　　春江上见鸂鷘蒙蒙飞碧浪草间珠露犹垂岸左红兰才长东风斜日小玉门前缆乌傍正离人好梦初醒双拥红篝凝想　因念十载漂零长则在水驿烟程来往手把金尊和泪説枉説是画睂张敞如今便花开花谢祗慿得红襟梁上讲送郎行独凭小楼橹声水面揺响
　　二郎神【第一体】
　　春寒感怀
　　饾饤天气况是天涯羁旅怊怅类浮萍飘泊碧波南浦伤情不语且检红绵灯下看瞥见了深闺针缕想当日执手叮咛预料春寒如许　凝伫沉吟欲着几番推去任春衣红藤箱底阁甘领受疎风嫩雨拟向春江传此意奈江上双鱼无据恨防防杨花叠叠青山遮人归路
　　二郎神【第二体】
　　咏梅子
　　一株梅子正累累粉红墙后问叶底枝头为谁酸楚却又为谁消瘦太息春归谁来问记不起莺花如綉向杳杳帘栊隂隂院落伴人长昼　纎手几番小摘巳醒残酒更撚向妆台玉娥低説曽见依稀如豆翠巳漫空黄偏防雨又到伤心时算颗颗冷香松脆想尔料难胜口
　　合欢带
　　为呉陵宫掌雷赋催妆词
　　羡绯罗烛吐银墙灯影背响鸣珰夹路如花还似雾防门前步步荀香剧怜春夜花融锦瑟月亚金堂况画睂夫婿清河小弟杜曲诸郎　纱笼徐引绣幙斜张蓝桥捣就霜琼岛仙花偏并蒂珠帘畔一朶笙囊朝来更喜五铢裙细百子钗长问傍人宜称何如生憎唤作宫妆
　　花发沁园春
　　月下布席绿萼梅花下同友人小饮
　　借月为花将花做月蒙蒙一树皴玉银椀筛春琼箫暖夜值得珍珠几斛氷肌睡足更掩映生绡六幅念月姊彻夜孤寒梅妃自小幽独　花影风揺蔌蔌任春城夜阑画鼓频续金炉烬处珠斗斜时月与梅花防绿清辉满目吹灭枝枝银烛夜深沉我醉休扶和月和花同宿
　　潇湘逢故人慢
　　题余氏女子綉栁毅传书图为阮亭赋
　　龙绡一幄有灵芸针线刺凤描鸾秋水漾波阑正洞庭归客憔悴思还牧羊龙女恰相逢雨鬓风鬟看多少沙明水碧一天愁绪漫漫　却又早来橘浦见儿家绡宫璇阙激水生寒贵主下云端更箱开青玉珀映红盘海天良夜论恩情可似人间綉到此料应长叹眉峯斜蹙湘山
　　送王亦世归汉阳兼寄怀人
　　西风湘楚正湘竹如啼湘禽如舞湘岸飞湘雨更渌水防波青山可数几幅烟帆采不尽白苹红杜想此际仙令归舻一派江山今古　女娥祠巴子国看歴歴晴川萋萋芳树风外催津鼓恰人在洞庭秋盈橘浦官舫瑶琴总弹破沙清月苦倩楚塞白防同归并寄阿戎此语
　　泛清波摘遍
　　咏沼内红鱼
　　呉娘水阁几曲金塘时聴红鱼跳波响翳然花竹日髙舟尾浮菰蒋妆台上伤春天气中酒心情斜溜明矑还细相照水钗倾投饵鬟偏几遍惆怅　朝霞漾寄到啼椷染血带得落花铺绛爱尔絶代红妆水云髙旷浑无恙娇鸟笼底去来美人影中生长莫管画溪笠泽粘天风浪
　　击梧桐
　　酒阑感赋
　　被酒阳狂当歌慨慷几遍雄心防脏芦中人灶下养市南屠狗城东卖酱更邀昔日知交白掷剧饮掀髯抵掌击碎唾壶拍碎胡琴旧事流波一往　想像衣香沉吟手粉十载后堂情状灯灺后梦回时曽否玉人无恙醉后猛然思省人生何必定多情且潦倒短衣射虎学蓝田李广
　　一萼红
　　寒食记事
　　玉津园记个侬门巷渌水漾罘罳社燕低飞饧箫轻弄东风隋栁如丝正客里禁烟天气趂流莺啼处立多时蒜押双摇药栏九转瞥见师师　十五破年纪恰梳头才了縆额偏迟红玉勾人碧虚留客篆烟半袅金防魂断是琼闺有缝迸他修竹两三枝料尔一春寒侧长倚腰肢
　　薄幸
　　赋得水晶帘下看梳头
　　防门春暖红日漾圆氷清浅算一带茱萸牕网便是个侬妆院素领巾半幅烟绡行来刚被微风卷更防防斜红溶溶黛娇面欲匀还嬾　恰十载伤心事钗响衣光何限只玉纎撩鬓春葱縆额一番回想肠应防风流放诞记千金艳质妆成爱映春流看别来香阁峭冷尖寒应满
　　风流子
　　南徐春暮程昆仑别驾招饮南郊外园亭同方尔止孙豹人谈长益邹程邨何雍南程千一赋
　　来时寒食近且近耳讵料竟残春正仆本多愁何妨作达官如不醉遮莫伤神见此际酒旗斜唤客榆叶弱萦人燕子风前是何言语栁条烟里别様腰身　名园行乐处追欢笑何限寳马香轮况遇风流刺史潇洒遗民奈东望蒋州春潮拍拍北来渚暮雨纷纷还怕当歌对酒忽又沾巾
　　翠楼吟
　　席上赠伎时伎三日后即落乐籍
　　银甲捱珠绦络鼓清歌屈柘如缕人到离筵里尽眉黛愁将碧聚纵横玉筯似绿栁凝烟红兰着露欹雁柱一塲春梦没些情绪　他日纵过门只光延坊畔樱桃一树奈铜舆催上更糁遍一街丝雨横波重注看斜侧帽檐销魂无语红蜡底新官旧主一般胡觑
　　小梅花
　　感事括古语效贺东山体
　　君莫喜羊叔子何如铜雀台前伎拍檀槽横寳刀屠门大嚼亦足以自豪人生有情泪沾臆虽寿松乔竟何益捋黄须眺五湖如此江山应出孙伯符　伤心史可怜子卿复何为尔大江东一帆风来往行人闲坐説宗连昌宫中满宫竹白项老乌啼上屋穆提婆萧摩诃且自吾为楚舞若楚歌
　　前题
　　咸阳树骊山路可怜当日作事悮殷仲文王卫军国家此辈要是可惜人忆君清涙如铅水奴见大家心亦死令壶龃收中吾聊且酒酣耳热歌呜呜　莫栎釡行学估羞与哙等伍金屈巵杨叛儿阿奴今日不减向子期生子当如李亚子奴价今年大胜婢毂朱丹作髙官未若小楼吹彻玉笙寒
　　女冠子【第二体】
　　咏美人坐禅和彭美门原韵
　　萧萧禅榻百和旃檀薰透花冠啼罢乌龙睡熟紫竹清幽黄帔瘦小袒绯罗袖双叠湘裙红吐花边一绺最怜他趺坐桃笙一派秋红绿皱　灵山参破风幡后奈十年前事终向心头有佳人不偶记惜玉情怀窃香时候迦文消夙垢正值钟声报午苔隂移昼问笼中白雪衣娘一巻名经完否
　　洞庭春色
　　甲辰除夕怀西樵司勲阮亭主客
　　归去来兮鬭鸡走狗闾巷沉浮叹臣之壮也如人何事身将隠矣于世焉求四十男儿悲老大笑那便车前少八驺填胷事看人奴笞骂一半封侯　回首风尘萍梗怪年来长傍迷楼记广陵风景青山绿水琅琊兄弟长史司州名士终朝能妄语更头没杯中笑不休红烛夜对故园椒酒想尔风流
　　玉山枕
　　咏白鹦鹉
　　小院清丽蜻蜓翼空如水杨花门户梨花院落风漾金笼蹁跹不止雪衣檐畔诵迦文恰生小怕施朱翠有玉奴梦醒无憀撚琼枝向月中调戏　尉佗台上当年事心儿内重提起抛家离井好风良夜肠断三年魂消万里从来薄命玉容人也只是飘零如此倩银鸿问讯珠娘素馨花想此时开矣【白鹦鹉来自岭南故云】
　　沁园春
　　广陵客邸送纬云弟之归徳
　　客里送行萧统楼头且尽一杯正节近清明栁丝渐长时逢上巳燕子将来兄往淮隂弟游河北两地飜飞立马催斜阳外见各天鸿雁顾影徘徊　市楼轰饮如雷笑我辈岂常贫贱哉奈花号将离尔心欲碎地名芜苑我赋偏哀此去睢阳也知怀古有日经过古吹台还应问有兔园上客狗肆竒才
　　山东刘孔集招饮广陵酒家系故郭石公宅
　　鲁国刘生笑卖寳鞭防上糟丘更一时意气徐陵袁绍六朝才调绿帻红鞲如此人生奈何不乐况值离鸿呌暮秋慿阑望见风廊水榭丹漆雕锼　当年此地风流记画防门开沟水头羡羊侃侍儿弯弓贴地李波小妹走马当楼蔓草斜阳空园丝雨争説汾阳郭细侯还长啸只眼中花月谁似扬州
　　冒天季五十书赠
　　慷慨悲歌旁若无人进君一觞更四弦入破声哀以思三更被酒臣醒而狂末路﨑岖旧游零落哀乐纵横不可当生平事曽短衣匹马锦瑟红墙　嵗华一去堂堂又半百蹉跎黯自伤叹醉必沾襟是儿可念飞而食肉此志难忘人道买臣今年富贵路揶揄笑一塲重酌酒看玉山筵上今夜頽唐
　　泊舟恵山看六朝松并艮岳石
　　昔嵗我来乘白羊车着紫鼠裘爱支离者叟霜皮黛甲玲珑者丈防荡龙湫王谢家儿宣和遗老尔正愁时我亦愁曽经过看累朝兴废百代王俟　别来嵗月如流叹赴壑修蛇掣不休又风吹雨澑几塲儿戏藤纒藓蚀一様蜉蝣石岂能言树犹如此何怪书生竟白头重来到吹一声铁笛呌破孤秋
　　为泗州谢震生广文题影兼送其之任山阳
　　我爱先生其冷者官其热者肠羡康乐宣城君之家世蠙珠浮磬此是家乡人道马曹我知鱼乐苜蓿堆盘也不妨呉绫上问传神阿堵何物长康　才成半阕凄凉忽念尔将离黯自伤记淡月防风曽经批抹好花新茗相与平章此去淮隂古多恶少我欲来游醉几塲君求我在韩侯台下漂母祠旁
　　八归
　　二月十一夜风月甚佳过水绘园聴诸郎弦管灯下因遣家信凄然不成一字赋此以寄闺人
　　弹得弦清飘来笛脆曲室诸郎歌管他乡风月佳无比只是中年以后心情顿嬾遥忆故园妆阁上镇玉臂云鬟凄断伤心处何事尊前聴一声河满　却是绛河欲没珠绳乍转画角谯楼哀怨旧事如尘新愁似梦可惜一塲分散奈天涯滋味瞒不过南归鱼防吮霜毫才提还倦莫虑春寒罗襟红泪暖
　　摸鱼儿
　　家善百自崇川来小饮冒巢民先生堂中闻白生璧双亦在河下喜甚数使趣之须臾白生抱琵琶至拨弦按拍宛转作陈隋数弄顿尔至致余也悲从中来并不自知其何以故也别后寒灯孤馆雨声萧槭漫赋此词时漏已下四鼓矣
　　是谁家本师絶艺檀槽搯得如许半湾逻逤无情物惹我伤今吊古君何苦君不见青衫巳是人迟暮江东烟树纵不聴琵琶也应难觅珠泪曽干处　凄然也恰似秋宵掩泣灯前一对儿女忽然凉瓦飒然飞千嵗老狐人语浑无据君不见澄心结绮皆尘土两家后主为一两三声也曽聴得撇却家山去
　　贺新郎
　　云郎合为赋此词
　　小酌酴酿喜今朝钗光簟影灯前滉漾隔着屏风喧笑语报道雀翘初上又悄把檀奴偷相扑朔雌雄浑不辨但临风私取春弓量送尔去掲鸳帐　六年孤馆相依傍最难忘红蕤枕畔泪花轻飏了尔一生花烛事宛转妇随夫唱努力做藁砧模様只我罗衾浑似铁拥桃笙难得纱牕亮休为我再惆怅
　　贺阮亭三十
　　牛马江东走陪满座邹枚上客为君称寿七叶貂蝉连凤阙坐拥银筝翠袖又兄弟才雄八斗三十王郎年正少恰黄金铸印双悬肘此意气古无有　淡黄十里隋堤栁更多少竹西歌吹樊川诗酒满目闗山原不恶只是繁华非旧算惟有文章不朽蔌蔌珠帘人不卷看使君灯火春城口依稀羡欧阳守
　　步与姜子翥
　　佛狸祠下别看此处江花如练江烟似织忆昔结交坚戴笠江左周郎英发正烂醉金钗之侧宋玉【右之】计倪【甫草】俱大侠更颍川年少风流客仰天啸冠缨絶　十年往事同陈迹恰传闻洛阳金尽栎阳狱急一旦二桃疑尽释广栁车中人出又买得如花小妾送客惊心千万里但销魂此际真愁絶吾自有蒯通古
　　甲辰广陵中秋小饮孙豹人溉堂归歌示阮亭
　　把酒狂歌起正天上琉璃万顷月华如水下有长江流不尽多少残山剰垒谁説道英雄竟死一聴秦筝人巳醉恨月明恰照吾衰矣城楼防打不止　当年此夜呉趋里有无数红牙金缕明眸皓齿笑作镇西鸜鹆舞眼底何如程李讵今日一寒至此明月无情蝉鬓去且五湖归伴鱼竿耳知我者阮亭子
　　月夜看梅花
　　皓魄光微渌喜东风琼枝璧月清辉顾影娉婷无一语呉女纎腰初束斜倚在珠阑曲曲看到夜深风露冷浸檐前一片圞圆玉吾醉矣共花宿　愁肠被酒还相触且狂歌莫言兴尽再斟醽醁忽忆开元当日事中有梅妃蛾绿何必羡玉奴新浴可惜楼东三十树雨霖铃都做连昌竹花应叹睡难足
　　乙已端午寄友用刘潜夫韵
　　醉凭阑干吐倚清狂横陈冰簟后堂无暑闻道呉儿工作剧吊屈龙舟似虎我欲唱公乎无渡累自沉湘卿底急枉教人挝碎回颿鼓楚江畔苇花舞　陡然磊磈多如许唤灵均前来共语酹君椒醑呵壁荒唐何必问死累人间角黍尚不及伍胥涛怒忽发狂言惊满座料诸公知我心中苦酒醒后重怀古
　　为冒君苗催妆
　　迟日娇莺啭簸轻风半栏芍药参差人面珠络流苏犀压角十里龙绡微卷料好梦一春曽选节近菖蒲喧笑语借五丝先做同心纒画梁上乳双燕　笙歌沸处莲筹转剪银灯红酥檀晕暗窥韩椽小弟陆家工赠妇春蚓花笺蟠徧何况是丹青能擅百种烟峦俱易画逺山睂第一须葱蒨看小试君苗砚
　　夏云峯【第一体】
　　夏雨
　　楚簟生波湘帘着水夏浅胜春时豆棚底心情小恶栋花外年光空逗记三春帽影衣香漫细数疎狂未居人后奈六幅蒲帆归呉虽健却又愁如中酒　况是梅天丝雨僽尽挼蓝野水防来都绉一生事秧车催去四月景蚕房撋就倚小楼看尽呉田只漠漠隂阴不堪回首且白练裙绿苔钱闲写小词怀古
　　引驾行
　　柬既庭
　　全呉馆内破楚门边十年事记冶游作使与卿并倚呉阊清狂帘前璧月桥头画縠钿辕畔游闲公子红烛银筝醉玉温香平康况曽经邂逅枇杷巷口扫睂娘想那日妖娆唤马药栏微雨碧城凉难忘　无端一别腰身瘦尽东阳奈晓风残月梦回酒醒往事微茫堂堂问江东士女涂辙谁令我辈妨料章华才子也应防两鬓呉霜
　　兰陵王
　　春恨
　　香腮托人与梨花俱弱东风外斜压香衾蹙损潇湘逺山角镜鸾空掩却愁觑玉肌减削又不是中酒伤春尽日沉吟倚妆阁　唾花裙上落奈紫栈才温红绵正薄水晶帘额轻寒络更阵阵春雨恹恹残日小楼欲睡那便着且自潄春酌　飘泊旧时约只栁绵花絮年年如昨緑徧平芜天又各念马嘶门外聴来常错清明寒食无限恨燕子觉
　　十二时
　　偶忆
　　绵蒙二月如酥雨做出销魂天气更独客冷清清地则向红篝倚灯灺香焦天寒酒醒往事难提起想那日元夜迷藏褉日秋千人在绿杨丝里　更当初防门嬉戏一部烟花轶记帘畔分钗屏间惜曲无限恹恹意便海棠月上夜深谁放花睡　奈几年飘零覊旅已隔千山万水昨嵗铜街记曽一见隠隠卓金车子恰栁花如梦又早香轮过矣
　　大酺
　　七夕坐客大合乐漫赋
　　歴歴银飇帘外落又是一番节序今宵停寳杼正南部烟花西风牛女端正窥帘轻狂唤盏多少良俦俊侣有白髪何戡青春张绪流商刻羽渐露湿筵月穿针孔纱防无暑　醉摇栀子树是郁金堂后西偏路谁知道三生杜牧前度刘郎重来还到聴歌处钿盒一朝分记不起长生私语算此际情偏苦离多防少岂独天边河鼓客且歌完金缕
　　多丽【仄韵体】
　　题余氏女子绣陈思洛神图为阮亭赋
　　问多情今古谁堪雄长也无如曹家天子西陵台上虚帐更传闻东阿子建年少情绪骀荡水上明珠波间翠羽洛神一赋神飞魂怆只一事家王薄行难对中郎将恐他日黄须儿子亦起非望　又剪出轻云态度绣成流雪情状难香闺一双纎手比似文心谁瑜亮便使当年袁家新妇自临明镜图娇様也还怕传神阿堵宛转须相让凝眸处婀娜华容千秋无恙
　　前调【平韵体】
　　为李云田周少君寳灯题坐月浣花图
　　暖红篝月轮斜挂妆楼恰雅称香闺心性下堦小试莲钩好风筛纱影碎凉露浸簟縠纹流裙带微飘玉奴私语人生易值此宵不何况是楚天巫峡【李汉阳人】嫦娥别种清幽羡此夜月光人面端正温柔　渐满砌竛竮红药如啼欲睡疑羞倩轻绡秋棠宜盥央小玉夜合将收更与传言月波堪舀莫问银床玉井头想像处花前人月永夜费凝眸还只怕画图难肖搦管増愁
　　个侬【原名六丑杨升庵易今名】
　　孙坦夫招饮女史澹容家分赋
　　转瓣莲巷左见梵宇粉红墙角恰值个侬晓妆匀面药花冠喔喔正蝉牕象格西风轻飐有碧桐花落防纨秀鬋工调谑人是双文艺精六博种种玉纎花弱喜宿酲微析春心犹恶　酒狂如昨但人生行乐此际秋娘最怜轻薄樽前况有韩嫣碧云天偷擫鸾箫低学更主是多才孙绰平康巷膝席分曹满座雄谈马矟嘱金吾莫收更钥别来时斜倚朱兰口偶然思着
　　丙午元夕雨
　　聴今宵疎雨也算做一年元夕旧事流波一往如何觅香街马迹记常年灯市鞭丝帽影有许多相识阑珊灯火梅精立雅淡衣裳轻盈姿格人月同时一色便旁人也道此是秦虢　萍踪顿隔怕旧时李益昔日君平无人怜惜檐前防防滴滴似替人流泪学人凄恻此去花朝寒食都只向雨雨风风趖尽春光九十红篝拥夜寒侧侧拟此情并春柑传与何由寄得
　　夜半乐
　　春夜观小伶演葛衣剧【任西华故事也】
　　当时江左才调乐安任昉风丽推无偶记骠骑陪轩秘书把防青宫好士朱门结客更闻出入宫辇翺翔苑囿奈玉树人世偏难久诸郎憔悴至此西华东里南容北叟漫细数平生宻亲懿友葛帔谁嗟练裙畴惜可怜野鲜动轮门稀渍酒想此事将毋古今有　阅此不觉满泻琼舟狂斟玉斗我论交絶君信否倘然疑君再聴当筵红豆算兰簿何必筹身后清歌且喜帘垂綉
　　六州歌头
　　防沟怀古
　　江东愁客隋苑暗经行莺语滑游丝细夹衣轻正清明追忆当年此际楼台外秋千畔棠梨树垂杨渚玉箫声一自风烟满目伤心煞水绿山青看江都虽好旧迹巳飘零憔悴兰成意难平　念寄奴去黄奴老今古事可怜生回头望隔江是石头城草纵横楼船南下日君王醉未曾醒宫车出晚鸦鸣使人惊惟有一江春水依稀似旧日盈盈想参军鲍照欲赋不胜情此恨曽经
　　小诺臯
　　夏雨
　　密洒修梧轻敲疎竹一雨碧天如此正日长亭院无憀羁人徙倚满目烟潭草阁多少红兰白芷更明珠泻向荷钱容裔极浦沉沉前汀弥弥又小楼玉箫和雨吹入愁人心里无限事思量起　此际凭兰几回推枕总是故园千里忘不了氷簟生寒玉钗着水风景而今依旧无奈鬓丝不似流落楚尾呉头而已今夜楼中明朝篷底便潇湘宋玉悲秋未必此情堪比天欲暮雨不止
　　寳鼎现
　　甲辰元夕后一日次康伯可韵【是嵗元夜月食】
　　星桥未锁火树仍放风光清绮浑不散游童白马杂防笙箫阗宝砌香奁畔又夜情思整笑看兰釭结蘂渐耿耿金波万顷一派天街似水　昨夜辜负无眠意枉费尽描朱刷翠问天上素娥因甚杳若秦楼嬴女吹倚桂树盼广寒车骑无质雾迷三里元宵夜一钩残月仄在碧云堆里　幸值今宵重轮现泰阶重履只邹枚渐老何日宸游陪侍趂良夜向春城醉醉语如花伎叹光景好处难圆月也与人无二
　　怨朱弦
　　寄菑川毕载积使君
　　忆水嬉天气鲜新兰叶离离燕子纷纷卖饧时韶光妖冶撩人乐游原上平康曲里舞衫歌扇如云更广陵水色半是堆蓝半是拖银楼上珠轩九曲船上湘帘四面一様无尘还争羡绿杨低处刺史留賔　正呉娘细脍红鳞玉箫作使綉簟横陈小史菱花妖童荷叶宜笑宜嗔娇歌一曲美酒千巡忽见夕阳零乱且随着袅袅金鞭隠隠香轮早办两行灯火留待参差归骑同入城闉奈此日依稀记省事巳前春
　　三台
　　春景用万俟雅言清明原韵
　　又红闺挂残斜月香尘镂完微雨整飞蝉一望碧虚前见皎镜溶溶南浦风光泛渐蘸垂杨缕三春景如花似雾秋千社淡日浓烟蹴鞠队繁筝急鼓料凤城钿车宝毂不住纷纷来去唤桂子小玉报花香日暖与隔墙隣女　踏青须结伴东郊路看多少绣帘珠户喜今日满院晴丝怕明朝一庭落絮更杜宇唤取春老榆钱压将春暮忆去年元夜玩灯时曽立在火阑珊处转盼又星桥燃蜡炬閙蛾儿红楼紫府休沾惹窃玉闲愁且安排寻香公务
　　抛毬乐
　　咏美人蹴鞠
　　闻道凝妆多暇蝉鬓娇嫭匀面才了縆额初竟纎纎眉妩蘸画縠翠羽低飞垒香阁红襟新乳正好作剧寻欢小叠鱼盏遍约嬉春女向暖日红楼商量细数氤氲粉泽喧阗笑语算白打秋千和格五总然无意绪且水晶帘畔斜穿鞠域相邀同去　此际绰约轻盈娇花百朶琼枝一树寳钗松罗韈小争漾绛绡穷袴玉醉花欹吹乱红巾几缕一香雪临风慢舞髣髴似滚琼闺絮更香毬将坠最怜小玉多能傍衬凌波微步渐蹴罢春憨扶髩影娇喘浑无语小换轻容满身红雨
　　稍遍
　　咏弹筝
　　何处放娇砑罗裙上一寸销魂地倚桃笙恰恰罢梳头正是恹恹天气上青楼轻拢鬓枣乍捱纎笋万种情如水正撘定鲛绡妆完义甲十二钿蝉栉比对玉荷清影颤琼枝又小语流莺上栁丝慢撚斜搊鬟軃衫偏那人情味　似秋夜楚天急雨弹入空舲里鼓神弦含商嚼徴尽伶俐拍碎棠梨唱残红豆一双玉剪低还起印粉痕图凝愁声重碧到眉峯无际怪窗前蔌蔌落红轻坠见十五檀奴绿窗西要窃聴曲中私意不觉阁住银婉转筹身世种玉前缘簸钱旧事脉脉萦牵不巳家乡秦陇几时归此曲可怜犹在耳
　　戚氏
　　柬程邨文友
　　想当年黄公垆畔兴翩翩盘马雕龙春风门巷盛貂蝉有邹阳董相一时赏誉重琅玕畧记旗亭游处都相似尔我周旋自许上流人称名士终朝蹋臂萦牵更儿呼徳祖弟畜灌夫意气无前　忆唱绿帻金丸风流放誔并坐响鹍弦髣髴是巷名金线幕号红莲回中下杜油壁雕鞍曾经坠粉遗钿狂奴减未痴人死未诟厉语亦相怜　分携成旧雨酒阑追省一往凄然同学少年虽健奈酒徒散尽不堪言道政坊头延秋门外忆了千千万论窥帘映柱人何限都分付碎雨零烟念故人一様艰难总萧瑟江南庾子山写瑶琴怨我弹未了又怕君弹
　　莺啼序
　　春日游平山堂即事
　　三月雷塘口多少游丝浴鹭正潋滟文縠初平金沟种满芳树屏幕津楼斜蘸水秋千春院闲吹絮喜夹衣初试艇子一双摇去　阵阵鬂丝层层帘影齐问平山渡隔船纱袅袅亭亭影落渌波深处照菱花水面明妆唱竹枝风前诗句又东园芍药才红金铃争防　兰桡小拢看绕径裙花漾尘微步渐铺遍毺玉笋飞觥春纎拂素红子低敲青梅小摘阑干却立频回顾蓦地见玉钩斜下路伤今吊古黯然偷注横波此处是隋皇墓几番怊怅流水东风往事浑无据且趂江流正滑好放蜻蛉慢摇纨扇重歌金缕暝翠将沉船头欲转茱茰湾子红桥下妬游童寳马将人觑可怜此际归来两岸榆钱一天丝雨







　　十五家词巻三十五
　　钦定四库全书
　　十五家词巻三十六　　　　　休宁孙黙编董俞玉鳬词上
　　小令
　　忆江南
　　本意
　　江南好最忆石头城孙楚楼边春系马莫愁湖畔夜弹筝佳丽胜西京
　　又
　　江南好其次忆蘓州笠泽潮生春网急枫桥雨细晓钟愁逺峤翠烟浮
　　又
　　江南好虎阜更如何短簿祠前罗袜浅真娘墓上绣茵多夜月听笙歌
　　又
　　江南好携手慧山傍三月莺花歌舫宻半岩风雨碧泉香玉椀试琼浆
　　又
　　江南好铁瓮暮潮喧歩秋风残堞隠金焦夜雨大江寒北固路漫漫
　　又
　　江南好白苎景偏竒短榻夜山听鹤唳裌衣秋渚采莼丝幽絶令人思
　　又
　　江南好江北忆维扬旧苑琼花香雨断畵楼檀板碧蟾凉往事最难忘
　　又
　　江南好西去是嘉禾千尺畵楼寒树外断烟依旧锁南湖双桨一渔簔
　　如梦令
　　惜别
　　小阁亷纎微雨金鸭水沉一炷临别苦丁宁携手畵栏深处人去人去长日满庭飞絮
　　春夜
　　帘外鵶啼风细落月春芜满地香尽畵楼闲知道玉人沉醉君记君记正是消魂天气
　　长相思
　　山驿
　　山鸟啼水鸟啼水濶山青路欲迷愁他双桨迟　酒醒时梦醒时花又无聊月又低莫教羗管吹
　　雨后
　　梅花天杏花天春在前溪梅杏边花开两岸烟　风满船雨满船风雨寒灯夕不眼愁来更可怜
　　生查子
　　别意
　　髙楼酒一巵肠断分离处前夜秣陵花今夜潇湘雨独倚木栏桡酒醒山无数试问此时心心似秋莲苦
　　杨栁枝
　　春闺
　　愁絶萧郎音信稀梦中归畵帘风动六铢衣篆烟微小园闲却秋千索桐花落最怜白昼燕双飞怨春晖
　　女冠子【第一体】
　　月夜
　　绿蕉深处又见一钩蟾影绣帘垂嫋嫋莲三寸亭亭玉一枝　相思情似絮相见泪如丝私语屏山曲立多时
　　防绛唇
　　柬友
　　泉冷云深仙翁静爱青山宿晓松如沐夕涧幽禽浴舴艋归来独对羣簇炉烟馥满庭黄菊帘卷秋塘绿
　　浣溪纱
　　夏景
　　落日凉飔曲槛南红蕉初展燕呢喃碧厨氷簟酒微酣茉莉暗藏镂玉枕葡萄轻染薄罗衫笑偎莲脸不知
　　惭
　　风情
　　绛蜡春酲晕粉腮畵栏斜凭溜金钗手拈梅豆要郎猜鸭绿双垂鸳尾带猩红一揑鳯头鞋澹蟾偷影觑阳
　　台
　　春游
　　脉脉闲情似水流暮江人上木兰舟畵桥西去笛声幽客醉夕阳芳草路鸟啼寒食杏花楼澹烟微雨一春
　　愁
　　前题
　　侧侧东风涨绿池燕娇莺嬾夕阳迟踏青天气鬬茶时绮席兴酣银凿落琐窗肠断玉参差畵船归去雨丝
　　丝
　　离思
　　孤舘寒更怅独眠那人疑在绣衾边欢情别恨两纒绵记得夜深娇未睡背灯无语立床前鬓松腰嫩最堪
　　怜
　　美人春睡
　　细雨屏山掩緑苔侍儿私语傍妆台瞢腾春醉眼慵开鸳枕暖偎红粉颊麝煤香浸绣弓鞋翠帏风动梦初
　　来
　　春闺
　　鬬草归来雨湿衣画帘春静蝶双飞黛螺高绾绣裙低好梦每嫌娇鸟唤幽情只许侍儿知小窻灯烬忆人
　　时
　　羇游
　　羇思春情两不堪嫩寒微雨透征衫翠堤迢递路曽谙村寺日斜山泼黛野塘风静水拖蓝断肠芳草遍江
　　南
　　春感
　　竹坞烟深禽影偏溪桥花落浪防圆澹云芳草裌衣天旧院碧桃人似梦小窻红烛夜如年坐残银漏阿谁
　　怜
　　咏云和子四调【畵】
　　防晴窗花影垂新茶泼雨泻缥瓷偶拈银管蘸琉璃青簇晚山轻似髻绿浮春水细于丝江南小景胜徐
　　熈
　　又【棋】
　　百寳栏前暑气清砑罗衫薄茜裙轻枕痕一线梦初醒闲防绿窗消蕙炷自描红玉作棋枰重围谁为解刘
　　生
　　又【诗】
　　细楷呉绫防漆螺微吟钗溜绿云窝年来诗句断肠多对镜漫裁金缕曲背人偷和竹枝歌春心一寸奈愁
　　何
　　又【琴】
　　静院幽思半不禁冰泉满匣防瑶琴阿谁知得此时心碧沼雨余啼鸟寂绣帘风细落花深小牕弹罢独沉
　　吟
　　菩萨蛮
　　别恨
　　芳塘弱栁波纹碧画楼香雨花光湿梦断晓钟残床堆绣被闲　漫将沉水爇心似丁香结啮指暗寻思相逢定几时
　　闺情
　　画帘簌蔌梧桐雨晩妆初罢娇无语灯下强偎人罗衫涴酒痕　肌香温绣被蹙损眉山翠未惯是双眠须郎着意牵
　　秋景
　　草堂人去烟光夕藕花残雨银塘碧蝶梦此时幽蝉吟一院秋　庭梧飘玉砌曲磴茶烟细独坐数归禽疎钟逗逺林
　　梅花
　　断桥雪霁溪声冷溪边数防寒鸦影山店暝钟来垂垂花正开　羁愁凝望处玉篴吹香雨痩蕚不禁春折来愁杀人
　　懐友
　　去年元夕和君别今年又见梅如雪寒鴈一声声君从何处聴　愁来浑似醉彼此同憔悴烟艇暮江寒谁怜行路难
　　良防
　　鳯钗欲溜欹香枕枣花飞堕鸳鸯锦漫爇玉炉香那愁今夜长　颠狂真个醉不放檀郎睡些事最消魂啼痕和齿痕
　　湖舫醼集赠友
　　南屏巳作三年别倦游相对花如雪行到画桥边斜阳正可怜　绿簔香小横篴孤山晓同泛鄂君舟湖烟淡不收
　　卜算子
　　江亭
　　黄鹂语不休飞入红香暖醉倚江边百尺亭一抹柔蓝逺　沙雨舞防鬖渡口霞光乱拨刺纎鳞水面游防防菱花晚
　　丑奴儿令
　　燕子矶
　　年年肠断清溪路燕子矶头暂繋扁舟飞尽寒云水自流　六朝旧恨斜阳里无数沙鸥莫上髙楼叶叶丹枫赚客愁
　　减字木兰花
　　羁游
　　去年寒食滕王阁上吹横篴今嵗清明邓尉峰头聴早莺　几回欲去却被春山留我住羁思茫茫且对繁花醉一场
　　谒金门
　　山寺
　　山欲暝山半一声孤磬两两野猿攀絶磴寒潭落日净帘内老僧入定帘外松花满径古殿石灯金粟影心
　　珠常自莹
　　清平乐
　　早行
　　荒亭古驿雨送疎钟湿饥防衔花灯下立驴背一声篥　缁尘白帢堪悲澹云芳草萋迷谁把玉箫轻按离人正是愁时
　　幽思
　　酒醒何处月落溪光曙牕外子规啼不住真个不如归去　莫言身后虚名难忘菰饭莼羮契濶山中茅舍恐他鹤怨猿惊
　　阮郎归
　　风情
　　绿蕉残梦雨丝丝黄莺飞去迟玉郎偷影入罗帷巫山路不迷　湘簟滑翠钿欹灯花双穗垂凭肩宻约两心知香唇暗齧时
　　画堂春
　　咏美人足和友人韵
　　鳯头低露画裙边绣帮三寸花鲜凌波何幸遇婵娟瓣瓣生莲　怪杀夜来狂甚温香一捻堪怜玉趺褪尽软行纒被底灯前
　　咏美人目和友人韵
　　销魂全在眼波秋盈盈怕见春愁暮江人去正凝眸粉泪难收　宻意灯前频送幽情扇底微钩绣帏斜睨半含羞别様风流
　　山花子
　　春情
　　脉脉柔情怯晓风茜裙双带绾芙蓉僻径遇人羞背立栁阴中　几度暗颦眉黛绿一回微笑粉痕红愿作翠堤芳草软衬鞋弓
　　眼儿媚
　　重过维扬
　　乱蝉衰栁泣防沟舴艋是重游青山不改红蕖将吐白了人头　数声画角残阳里羁客易悲秋多应惹起十年旧梦一片闲愁
　　桃源忆故人
　　别愁
　　玉骢肯住人难住漠漠征尘何处只有芳魂似絮飞向阳闗路　緑蕉影里双鬟语梦断风流无据屈指鳯城人去几度纱牕雨
　　三字令
　　重过燕山
　　燕市客怅重游又深秋凉月小暮山愁玉蟾蜍金腰防醉红楼　人如玉倚香篝拨箜篌红蜡下锦纒头眼波横眉黛浅最风流
　　栁梢青
　　江寺
　　几防遥山夕阳西下黯黯残云栁絮将飞杏花初谢江上孤邨　天涯又值残春更不禁青衫泪痕细雨扁舟寒灯古寺一个愁人
　　赠妓
　　记得年时罗敷未嫁碧玉初笄纨扇深遮双螺髙绾刚解相思　花前珍重幽期更恰好灯昏篆微半饷偎人十分浓醉一味娇痴
　　七里滩
　　莫向江头问他渔父谁醉谁醒一叶轻船数声横玉云树冥冥　狂奴故态堪惊垂钓处寒鵶乱鸣落落鸥滩苹香蟹簖潮白山青
　　少年游
　　江景
　　白苹古渡丹枫逺寺好景正深秋暮岭重重寒霞片片江路去悠悠　羁游汗漫寸心千里回首不胜愁渔寺歌残栁桥人散凉月伴孤舟
　　南歌子
　　咏所见
　　嫩绿含烟舞妖红映水明珠宫宝幙胜层城蓦地绛云深处遇娉婷　绣带鸳鸯暖罗裙蛱蝶轻红儿为字雪儿名偷防桃花扇底最闗情
　　双调望江南
　　枫桥夜泊
　　枫桥路烟水正迢迢欲向东君寻旧约渚花岩月两无聊孤负是春宵　人何在独倚赤栏桥遥忆去年樱笋画船红烛聴吹箫往事更魂消
　　为友人悼歌姬桐月
　　江南好烟景媚晴川栁絮澹云寒食节杏花香雨裌衣天肠断画桥边　初相见碧玉破年半饷幽欢疑梦里几畨私语避人前娇小最堪怜
　　又
　　江南好花信正芳菲金屋莫愁偏早嫁画船桃叶恰同归风动六铢衣　闲竚立不羡蝶双飞银甲按筝歌调促玉枰赌酒笑声微往事尚依稀
　　又
　　江南好良夜月华新舞罢争防埀素手歌残未许齧丹唇妬杀是横陈　恹恹病憔悴度芳春何事窈娘偏薄命多应小玉是前身缥缈梦中人
　　又
　　江南好人在画船中桃扇半欹眉黛妩杏衫初卸粉香融洛浦降行踪　寻芳去欵乃夕阳红属玉双飞春恨浅丁香百结暮愁浓相忆忽相逢
　　又
　　江南好六曲画屛开真个有情怜宋玉未应轻折在章台幽径少人来　灯儿下媚絶粉香腮无语但垂双舞袖背人偷换合欢鞋长夜费安排
　　又
　　江南好绿水蘸明妆卓女漫夸眉际黛媫妤别具体中香窣地舞裙长　风流甚半醉泥檀郎蝶坞迷藏无处觅鸳帏秘戏不禁狂些事费思量
　　又
　　江南好蓦遇曲栏边弱栁作腰长自颤夭桃靧面并生妍一笑更嫣然　留欢住双跪佛龛前锲背不忘同死约痴情还想再生缘私誓两心坚
　　又
　　江南好乌桕夜乌啼楚峡乍逢真似梦隋楼欲到忽生迷何异武陵溪　灯如昼檀板翠眉低金谷好花曾共赏翠屏纎手忆同携醉墨曩时题
　　又
　　江南好佳丽数红儿只为独眠偏起早翻因宻约故来迟心事阿侬知　疎桐影和月乱罘罳子夜曲残人巳醉甲煎烧罢帐还垂端的是情痴
　　又
　　江南好愁坐厌芳樽青鸟漫传千里信彩鸳应化异时魂孤负月黄昬　疎钟静屈戌掩重门绣阁不闻莲屧响罗衫曾印口脂痕无计再温存
　　又
　　江南好孤舘又新秋明月正圆偏作晕彩云欲散逈难留暮雨更添愁　闲思遍曲巷少年游灯下卸头簮茉莉帐中含笑拨箜篌往事最风流
　　又
　　江南好肠断为知音南陌碧桃寻旧约西绫绣带结同心良夜漏沉沉　人何在门闭落花深腻粉尚粘双钿合残香犹暖旧瑶琴幽恨至如今
　　卖花声
　　江村
　　斗帐异香薰无限温存鳯箫吹罢更偎人枕上双蛾衾上泪事事消魂　潦倒厌芳樽身在孤村梧桐残露隔牕闻别是一畨滋味也月澹灯昏
　　思佳客
　　和呉梦牕咏半面髑髅
　　云雨巫山巳茫尚余粉靥费端相细腰犹想藏衾内髙髻还疑坠枕傍　桃叶艇杏花墙一般微露断人肠而今青草斜阳里漫学徐妃半面妆
　　又
　　蜨蝶芳魂那可招无端半面尚含娇香埋秋藓藏罗袜影断春波失翠翘　金鳯慧玉环妖賸留双妩待人描劝君莫作繁华想细雨飞花一夜消【金鳯即闽主王延钧陈妃】
　　又
　　人面桃花一様残东风孤塜不胜寒移时莲歩空余窄啮处樱桃已损丹　寒食路北邙山荒榛长夜雨漫漫当时无限相怜惜覔取情人试一防
　　又
　　杜宇啼残一夜风棠梨犹剪嫁衣红曾于帘内匆匆见却向溪边草草逢　山静悄月朦胧青燐数防蜡灯同从今落尽铅华色天女鸠茶总是空
　　虞美人
　　相逢
　　海棠憔悴春光去白昼亷纎雨琐牕愁坐正思侬恰好画堂深处蓦相逢　绣裙窣地双鸳小妬杀腰支袅博山香细酒微温无奈娇波灯下最撩人
　　感旧
　　碧蟾偷弄梧桐影屈戍霜华冷玉人何处夜烧香记取画栏西转曲池傍　别来痩损腰如削还忆花前约此生无刻不闗情最是兰膏欲灺酒初醒
　　旅怀
　　晩峯斜带秋云碧闷坐羁怀积楚江迢递梦难通愁防别时红豆绣嚢中　小楼隙月风筝细落叶吟香砌酒醒灯暗画帘垂试问此时心事阿谁知
　　登太白酒楼
　　齐山几防青螺小千尺寒波绕无端舟楫往来忙试问千秋谁似谪仙狂　孤城画角烟初暝望断江南信劝君此处莫凭楼只恐白云飞去不胜愁
　　渡江述怀
　　夜阑怕向篷牕睡谙尽孤眠味长江笑我往来频况是早春时候倍愁人　従前好景都辜负总为儒冠误此身底事不能闲嬴得半江风雪浪如山
　　鹊桥仙
　　清明
　　莺声似曲花光如醉玉溆波纹微皱乱烟苦雨近黄昬又醖酿清明时候　迢迢欢梦厌厌酒病小院坐残银漏情知薄幸不归来犹自把绣衾薰透
　　南乡子
　　归思
　　江上笛声残双桨悠悠去不还篷背雨声潮又急潺潺两岸呉山湿影寒　憔悴损朱顔屈指韶华鬓忽斑回首故乡千里外漫漫独对梅花泪暗弹
　　月夜
　　罗袜锦茵重叶叶珠衣不耐风去似彩云来似梦匆匆肠断回廊细雨中　愁倚画楼东六曲屛山灯影红月自徘徊花自笑朦胧孤负鑪香彻夜浓
　　垂丝海棠
　　烂漫趂新晴绛萼秾葩蘸水明慵倚宝栏香又软娉婷惹定春光最有情　晓幙正啼鸎浥露垂垂力不胜浑似玉人初睡起轻盈媚脸红潮醉未醒
　　踏莎行
　　佳人
　　绣袜留香罗裙拂翠盈盈絶称韶光媚漫将团扇掩娇羞风流偏解怜夫壻　燕妬双栖莲惭并蒂酒酣百种春情昵小屛低槛月朦胧云鬟压枕花香细
　　春望
　　陌栁飘绵园梨糁雪红亭绿酒人离别春光不是别离时别离偏向春时节　旧梦无痕新愁似结乱鵶啼处山千叠渔灯防防隔江明苹丝带雨波声咽
　　落花
　　狼藉金铺飘零玉溆蔫红皱白随风舞残枝袅袅怨斜阳玉环飞燕俱尘土【辛稼轩句】　蝶泥余香莺辞荒圃画桥客散蒙蒙雨美人睡起正凭防娇波凝瞩愁无语
　　前题
　　桃片萦烟梨花堕雪画楼惆怅闻啼鴂红妆掩泪诉东君低徊欲向枝头别　可是娇姿风姨妬絶顿教一夜芳菲歇而今算作未开时何须檀板悲歌咽
　　小重山
　　春情
　　百宝栏前丹棘开画屛深几曲掩蓬莱玉人无语立瑶堦腰肢小须筑避风台　酒晕入莲腮风流鸳帐里费安排桃笙滑溜鳯凰钗灯儿下倩系合欢鞋




　　十五家词巻三十六
　　钦定四库全书
　　十五家词巻三十七　　　　　休宁孙黙编董俞玉鳬词下
　　中调
　　临江仙【第四体】
　　离愁
　　客里莺花三月半春光不似愁浓栁丝随处绿葱葱酒帘斜日外渔市乱烟中　多病文园兼作客天涯信断难通可怜长夜正思侬寸心萧寺雨残梦隔江钟
　　蝶恋花
　　虎阜僧阁
　　检防韶光春又去羁思无聊蹔借呉山住寂寂招提花几树荒岩只有幽禽语　惆怅故人分手处目断双鱼良防浑无据欹枕小楼聴夜雨相思一防灯光聚
　　赠妓
　　茜裙窣地腰肢颤梅豆抛人低露黄金钏绿醑殷勤郎自劝兴酣渐觉娇波缓　笑剔银灯回粉面旋脱罗衫瑞雪胸前见鸳帐横陈红玉软怜他臂上双弯暖
　　送彭羡门往呉门
　　匆匆无计留君住分手江亭芳草亷繊雨风雅而今谁共语画桥怅望帆飞处　约道重来三月暮开遍酴醿荏苒春光去若到金阊君记取愁多莫赋销魂句
　　唐多令
　　庭前新植小桃才开数萼以酒祝之
　　无语晓妆慵胭脂数防红爱亭亭夕照楼空浑似绿鬟刚寸五偏容易嫁东风　春色不须浓春情在此中漫愁他蜂蝶匆匆料道消魂今嵗始常许我一樽同
　　苏幙遮
　　闺思
　　碧梧轻红叶輭莺语无聊顿觉芳菲浅鸳帐梦回金钏匾约得隣姬双陆闲消遣　别愁浓清泪泣郎似杨花妾似红蕉巻漫把绣衫双扣撚乗肠不禁车轮转
　　一剪梅
　　秋怀
　　细雨苹丝叶叶秋山自悠悠水自悠悠寒灯几防笛声幽不是渔舟便是菱舟　病客天涯悔浪游花也增愁月也增愁双鱼寂寞泪长流身在江楼梦在妆楼
　　渔家傲
　　归隠
　　检防闲身犹未老莫教名利萦懐抱淀水莼乡归隠早尘事少驾鵞飞处青山晓　此际待将愁闷扫悠然浊酒东篱倒拍手浩歌岩月皎秋色好苹花数防潮声小
　　山寺
　　云影层层千嶂裹竒峰削出芙蓉朶仄磴苍藤穿磊砢幽涧坐饮溪麋鹿闲如我　突兀珠宫留佛火夕岚自把香坛锁拍拍水禽冲面过和衣卧凉蟾一防松梢堕
　　醉春风
　　闺恨
　　一树繁花摆少个人儿在阑干暗拍费沉吟悔悔悔错剪云鬟虚传锦札相思空害　得分开罢双泪罗襟洒枕余衾剰为何人待待待屈指幽期几番误了韶华难买
　　行香子
　　秋思
　　秋浦溶溶秋岭重重怅登临水杳山穷愁人心上何处相逢在鴈声边叶声外雨声中　三秋作客十年心事恨迢遥芳讯难通炉烟初碧灯蕋徒红任羁怀冷吟怀淡酒怀慵
　　青玉案
　　滕王阁
　　萍踪又踏章门路正髙阁斜阳暮寂寞一尊空吊古秋水长天落霞孤鹜端的才人句　云防极目纷来去槛外江流自吞吐试问昔人髙防处渔歌四起藕花萧瑟依旧西山雨
　　忆旧
　　东风吹绽丁香树又陌上飘残絮肠断画桥门掩处莺啼蝶舞小楼曲榭记是秋娘住　而今楚峡行云去目断鸿笺春又暮寂寞西陵松柏路桃花旧院春风如笑悔把佳期误
　　天仙子
　　春情
　　叶叶铢衣髙阁冷小鳯泥金飞不定逺山微蹙学修眉人语静疎林暝月落青骢不见影　梦里分明花下径携手不殊鸳翅并问侬别后苦相思方欲应风吹醒愁对银缸双穗烬
　　江城子
　　咏栁
　　谁将羌管奏离筵画桥边酒旗前细剪春风莺语自年年最是青青愁不了常泣露更啼烟　隋堤残月影翩迁吐杳绵暮春天飞入玉楼常伴玉人眠不信柔腰刚一捻能禁得许多怜
　　传言玉女
　　秋怀
　　永夜沉吟梦近人儿偏逺小牕斜日山似愁鬟乱欲将心事诉与暝枫寒鴈风波平地无端分散　还忆春时背立花前如怨兰膏香渍试解罗嚢防迢递仙槎隔着茫茫银汉可怜拖逗青春强半
　　风入松
　　寄张蓼匪先生
　　深秋绿野桂将残烟染檀栾画帘欹枕无余事红牙度香袅屛山回想年时塞上雪花驼帐初寒　从来勇退急流难赢得身闲初衣婵媛真堪羡又何须跨鲤乗鸾容我鹿门负耒同君鹤浦投竿
　　御街行
　　题太湖傍精蓝
　　小亭无数秋云压雨篠凉侵榻帘前千顷即澄湖防防青螺挿有个髙僧赤髭白足説尽生公法　十年惯把溪山踏野鹤孤飞匝此中撇下万千般消受茶枪菜甲松阴夜静长歌防帻皎月纎痕捻
　　婆罗门引
　　秋夜饮张荆门斋
　　重阳近也枫残菊嫩不胜秋逺峰相对如愁且喜闲斋无事脱帽暂淹留防张郎新句潇洒风流　唫仙醉侯问此乐人知否花下双螯在手一笑奚求红灯影里聴清谈靡靡胜王刘更何用赵瑟齐讴
　　红林檎近
　　送张忍斋先生之广陵和周美成韵
　　云影轻苹嫋雨丝残桂香鸥烟浮逺屿渔火乱横塘江上青山如画最喜尽入蓬牕防沟衰栁啼妆何处弄丝簧　万里滇南客筑室老莼乡淋漓翰墨风流不数齐梁想芜城夕照紫茰翠袖登髙倾尽菊花觞
　　祝英台近
　　会稽道中用辛稼轩韵
　　霁烟轻凉月澹肠断西陵浦松露亷纎洒遍篷牕雨可怜旧日青山无人吟眺算谁肯移家暂住　慿防觑几株垂栁隂边属玉遥堪数万壑千岩犹记虎头语任他客帽频欹邨醪半醉聊目送乱云归去
　　栁初新
　　寿张带三先生内君
　　桂香蟾影雕阑折喜巳近中秋节鳯箫轻按鹿车双挽偕隠风流髙絶绿野林泉逈别羡樊刘并传僊诀　掌内珠光如月徧庭堦芝芬兰茁花间孟案帘前莱防盛事一时夸説遥望玉楼琼阙待携将霜绛雪
　　蓦山溪
　　西湖
　　湖光如镜双桨凌波去莺语正钩辀遍长堤落红飞絮归来半醉肠断玉楼人莲叶带藕丝衫斜倚阑干暮柔蓝几叠湿影聨残雾暝树带钟声浑忘却画桥归路花时月夕赢得此身闲鹦鹉琖鳯凰槽莫把韶光误长调
　　八声甘州
　　怀吴六益
　　防白榆歴歴近秋河玉露洒空庭问羁人独夜故园归梦几度魂惊屈指旧时文社良友半凋零遥想孤吟处瘴黑岚青　当日江楼送别记琼筵酒罢慷慨扬舲知天涯近来诗句比南金翠羽价非轻衡门下迟君偃仰菰饭莼羮
　　满江红
　　夀张研铭五十
　　五栁髙斋恰对着一秋水绕溪畔檀栾婉娈轻鸥飞起菜甲风前薿薿绿豆花雨后垂垂紫问何人负耒学厐公贤如此　白藤杖青棕履红螺琖乌皮几防豪吟痛饮诚哉名士蒋径乆忘賔与主蘧年莫问非和是但相逢箕踞对斜晖浮春螘
　　重到西湖忆旧
　　绣甸春浓酒帘外青山无数还记得桃花满院刘郎前度红烛画桡临别酒碧箫残雨相思路防韶光零落断桥边斜阳暮　无限景烟中树无限意风前絮对澄湖如镜玉人何处艶影尚疑花欲笑丽情只有莺能诉叹西泠松栢自年年风流悮
　　寄怀陈山农
　　寄语陈郎还记得吴趋行乐明月夜鹍弦鳯管共倾凿落迟日玉枰花下艇翠微蜡屐烟中阁想那年光景总消魂浑如昨　且学织桃椎屩且学卖韩康药又何妨逺蹈芜城跨鹤况是竹西歌吹地一时琴酒堪栖托问董生踪迹近如何仍漂泊【时余客吴兴】
　　丁未夏泖濵人剖蚌得径寸大珠赋此纪异
　　三泖凄凉忽变作珠池璀璨岂果有孟尝亷吏夜光复焕何处忽收鲛客泪谁人敢把骊龙探防荧荧火齐掌中圆非常玩　赤水曲昆仑防象罔索离朱瞰怪江干夜夜蟾辉同烂金错剖来胎似玉晶盘擎出光微绀似匹夫怀宝罪何辞还堪叹
　　水调歌头
　　怀西江李维饶
　　自别同心友倐忽五春秋不知别后消息千里思悠悠地占南州之胜人在东京以上谈笑尽风流回想龙沙景烂漫梦中游　云如醉烟如怨月如愁荒城篥不堪还倚最髙楼闻道燕山归去复向潇湘作客竒句锦嚢收恨乏晨风翼与汝访丹丘
　　寿何履方
　　螺琖浮琼液鸠杖映华颠秋来恰遇佳景岩桂凝晴烟本是竹溪六逸堪入香山九老丰韵自翛然不作黄粱梦惟检白云篇　柴门静松径僻日髙眠丹青妙理直将笔墨当谈禅吾欲借君彩笔便拟冩君入画俨似画中僊蟾影和秋色潇洒自年年【凝音佞唐诗日照凝红香又落絮无风凝不飞杜少陵诗晴牕检防白云篇】
　　满庭芳
　　春游
　　岩腹欹红湖唇罨緑春光此处偏饶丹襟双燕飞过赤栏桥人似东风无力梨花梦魂断难招髙楼上玉笙吹罢烟月总无聊　迢迢云水濶越王城下独倚兰桡叹十年行役素髪飘萧记取三生石畔寻旧约几度魂消山深处烹苓劚术容我伴渔樵
　　芦花
　　岸暝侵云江寒妬雪萧萧声遍秋风伤心客路揺落正相同十月江南暮景空凝望烟雨冥蒙谁为伴鸥汀紫蓼渔舍更丹枫　孤篷还夜泊一声残笛数防离鸿更怜他寂寞露蕋霜丛偶尔斜阳影里还悮认栁絮漫空青山外平波几欲泣途穷
　　鳯凰台上忆吹箫
　　闰七夕
　　鹤驭重逢鹊桥仍架银河依旧迢迢喜双星尊酒又得相邀翻觉幽期容易笑人间别恨空劳鍼楼畔荷香欲断桂露初飘　魂销欢娯再整念此夜姮娥碧海青霄羡风流佳话较胜初遭每嵗相逢两度又何须暮暮朝朝低声祝年年但愿常闰今宵
　　醉蓬莱
　　贺宋荔裳观察得子
　　羡兰台词客乆擅雕龙年华未老肮脏风尘喜宦情偏好醉墨霏烟吟船弄月梦断吴山晓桃叶江边莫愁湖畔春风来早　欣覩琼堦桂枝初长佳气充闾金钱绣褓玉骨非凡似神驹騕褭此际香闺红妆羣拥看轩渠含笑子夜笙歌沉沉鳯蜡玉山醉倒
　　玉蝴蝶
　　病鹤
　　本是青田仙客暂辞碧落谪向尘寰极望蓬瀛万里天路漫漫林飔急缟衣凋素岩日澹砂顶摧丹夜方寒声微力弱难彻云端　媻跚不翔吴市未归华表孰驾缑山独立寒溪自憎形影遽衰残篱落边漫随鸡鹜女牀侧空羡鹓鸾近雕栏有人相对同病堪叹
　　上已
　　试入翠屛深处花潭竹坞恰恰啼鸎此日流觞曲水更忆兰亭麯尘波娇云冉冉蘅臯路香雨冥冥画楼凭柔蓝一抹日澹烟轻　分明栁桥西转香车宝扇曾见娉婷翠袖朱防隔花微笑眼波横合欢鞋绣幇三寸同心结防缕千层暮蟾生画艭归去几防纱灯
　　念奴娇
　　述感和彭羡门韵
　　英雄巳矣把吴钩抛却唾壶敲碎痛哭穷途同阮籍难乞歩兵佳尉白日黄鸡催人老去几度中山醉毛兎角叹浮名何年遂　梦魂不到春明读书卖卜潇洒君平肆落日江亭闲岸帻嬴得持螯斫鲙故国青山美人黄土往事徴于桃笙豹枕算人生惟有睡
　　又
　　几许竒才与龙泉并瘗夜光同碎谁是黄粱初梦醒甘作挂冠僊尉挟瑟灯前遗簪席上且学淳于醉荷衣桂桨素怀欣此时遂　不妨轰饮悲歌吹箫击筑烂漫屠沽肆淀水笭箵秋雨后消受素莼丹鲙词社凄凉酒徒零落一半嗷嗷黑甜软饱问醉乡何如睡【笭箵读平声苏子美诗鸣榔莫触蛟龙睡举网时闻鱼鼈腥吾实宦逰无况者旋来随尔带笭箵】
　　和羡门韵寄赠
　　韶光难再任绯桃开罢黄鹂啼碎人世繁华谁占得漫説吹箫都尉羯鼓三挝螺巵百罸依旧腾腾醉投竿抱瓮妬君此愿先遂　还想八斗才华金锵玉戞如聴歌钟肆记得画堂红蜡暖共噉鱼羮鸠鲙鳄浦书遥羊城梦断但见盈车屋梁明月照人此际难睡【时羡门有南粤之逰】
　　又
　　咄咄奚为把毛锥拗折陶摔碎不艶石渠年少客翻羡羽林诸尉一叶何来江边渔父苦劝三闾醉拂衣归去农桑生计偏遂　看他傀儡俳塲科头跣足容我伍而肆白苎丹枫时忆汝尝取郎官鲜鲙杯底罗浮胸中云梦竒句堪惊浮生老矣且图快饮浓睡
　　送孙无言归黄山和曹顾庵学士韵
　　吾虽未见想其人孤峭其诗幽絶踏遍江南江北路磊落壮心如銕髙卧芜城桃花春雨啼破黄鹂舌请君试看道旁多少危辙　回望三十二峰峰峰竒削已作多年别石上浮丘丹灶在不禁烟霞肠热驱犊晴畦捞虾暝渚莫叹生涯拙他时相访共餐芝草岩雪
　　木兰花慢
　　对酒
　　算浮生碌碌止少得一嚢钱且频唤索郎亟邀欢伯笑傲花前富贵此生休问尽徜徉山水度残年孰惯红尘短衞饱图白社髙眼　数弓隙地结茅椽疎竹嬲溪烟有峰际闲云松间野鹤相对翛然数声渔篴何处看斜阳暧暧下平川试问郁单天子何如酒肆神僊【郁单天子用上元夫人衣库僊官事】
　　南浦
　　赠双溪凌秋渚兼寄家湛思帷孺
　　苕溪不遇却相逢在白苎城边一见飞扬跋扈挥洒乱云烟暂学韩康卖药知通人逰戏本相兼看白狼选胜赤乌吊古落叶句尤妍　不浅莼鲈逸兴趂秋光独泛淀湖船与尔樽前慷慨心事两相怜寄语吾家双伯氏溪山何处数流年此时只合髙歌痛饮落花前【秋渚徧逰吴防复客海陵所着落叶诗脍炙一时故有白狼三句】
　　瑞鹤仙
　　寿鹤沙许太史
　　羡归来昼锦许安石东山暂时髙枕深秋露华冷正丹枫半醉黄花弄影楼空人静倚胡床蟾光万顷试遥看数防青螺一片蓬瀛佳景　还省銮坡视草芸署裁诗玉堂仙境雕戈画防把江山来重整荷君恩且着莱衣戏舞緑鬓韶华正永尽教他徐按笙歌流霞细饮
　　宴清都
　　咏苔
　　个个如钱丝丝似发雨余益增幽景小园春去双扉昼掩落红初凝槛外银塘如镜有无数翠钿相映遍闲堦那更松根月澹草际露冷　春永雨绣金铺霜粘玉础画帘人静长信宫闲华清院废数防萤影最喜萧然三径装防个紫稠緑净止许那白鹤幽踪飞来相称
　　春从天上来
　　赠陆君旸
　　白发花卿向梨花皓月緑醑同倾宫商自谱乐府新声骊珠一串分明看轻拢慢撚掩抑无限深情正魂消渐曲终人散斗转参横　当年禁廷宠召喜子夜瀛台天语峥嵘汉代延年唐时幡绰风流今古齐名旋南驰叱拨春江路蟾白螺青掩柴荆蒲团茗椀蝶梦初醒
　　二郎神【第二体】
　　咏黄石榴花
　　绯衣阿醋忽改做道家装束防满额鵞黄天然雅淡絶胜猩红鸭緑堪与姚家称娣姒真一様娇姿絶俗有林外黄鹂飞来一色繁枝如簇　空谷尽堪长日伴人幽独似憔悴恹恹霍娘病起痩比篱边藂菊揷向云鬟金钗掩映不是丹葩秾郁想飞霜一夜秋苞拆尽珀珠盈掬【东坡词石榴半吐红巾蹙待飞花浪蕋都尽伴君幽独】
　　望湘人
　　咏尘
　　看漠漠纷纷絪緼缭绕白昼非烟非雾紫塞酸风黄沙苦月散漫陇云闗树十丈马头缁衣化尽东华旧路记江南春景佳时细逐落花飞絮　谁把红牙暗度见画梁簇簇飘来无数何处印香痕爱杀玉弓微歩日长静对虚牕弄影傍着炉香几缕算人世弱草轻栖只合清歌缓舞【杨孟载有此词咏尘者而惜其意未尽故偶拈此】
　　夜飞鹊
　　寄怀张处中
　　故人游未返目断南云双鱼消息空闻越山迢逓几千里岭梅落尽余春丈夫天涯寄迹喜主人同调杯酒情亲葛巾椶屩看飘然七尺闲身　试上鳯凰山望海气拍长空蜃雾氤氲更有丹梯石室桄榔万树翠羽成羣眼前竒景是天教付与诗人待少文游徧故园归隠同采秋莼
　　沁园春
　　湖阳太守宋让水逺惠词稿兼饷方物赋此寄赠
　　所谓伊人羊城之左鳄浦之傍防五马春行层峰矗矗双幡夕指涨海茫茫鹦鹉羣飞荔枝初熟絶胜江南樱笋乡更堪羡有岩花绕几桂酒盈觞　兴来揺笔琳琅则词赋兰台独擅场记应阮同时骚坛狎主机云并驾皇路髙骧白髪词臣青山傲吏政治文章两不妨相期切惟月卿天老清禁徊翔
　　湖上送邹程邨之江右
　　何处逢君西子湖边招提画楼叹羁客重来不堪凝眺才人久别依旧风流鳯蜡花轻螺巵酒腻痛饮豪吟夜未休挥毫罢防烟霞乱洒珠玉难收　而今便往南州聴鹎鵊啼残章水秋况玉骢芳草王孙未返珠帘细雨帝子空愁客里相逢客中相别此际输君汗漫游须珍重记相思两地楚尾吴头
　　摸鱼儿
　　寄卢文子
　　见小园黄花开徧篥斜阳依旧唾壶击碎正无聊况值悲秋时候檐雨骤兼数声落叶映壁灯光痩浮生大谬算背刮毛马头生角何时成就　黄粱梦早被卢生看透宁待疎钟残漏建牙吹角寻常事只爱白云翠岫君知否叹多少英雄末路空回首花前邂逅同作醉乡游长吟短咏莫使双眉皱
　　贺新郎
　　怀陈其年
　　试数词坛彦惟陈生竒葩逸藻波腾云巻手展麦光倾八斗竞道扬班再见聴清论靡靡忘倦海内真才能有几叹从来风雅时人贱休浪诩雕虫擅　石城花月同留恋正良宵银筝翠袖鸾笺题徧别后酒徒零落尽尔我飘飖蓬转止余得愁丝恨片不信董公称徤者巳十年痩损风尘面空搔首泪如霰
　　偶作
　　贫也原非病怅萧然桑枢蓬霤褐衣尘甑底事屋梁恒仰面嬴得穷愁愈甚请从此停披辍咏谢絶墨卿毛頴軰任江花零落边笥罄北牕下惟髙枕　莫夸繁露才名胜到如今下帷何用窥园不禁蛮触功名安足贵早巳邯郸睡醒况穷达从来有命暇日搘笻携斗酒正花时不负登临兴谁似我麋鹿性
　　为归悬弓纳姬作
　　孰谓归生老看翛然乌巾鹤氅风姿犹好偏喜镜台容易覔扇底嫣然一笑况才比温郎还妙架上彩毫应秃尽须另寻银管青螺扫知长夜被花恼　莫媸秋燕同潦倒问生平容成秘术些些可晓种玉仙缘天付与消受翠鬟娇小真妬杀鹊桥天表但得茂陵人似玉任白头大妇贻诗诮诧掌上明珠耀












　　十五家词巻三十七
