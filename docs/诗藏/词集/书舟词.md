　　钦定四库全书　　　　　集部十
　　书舟词　　　　　　　　词曲类一【词集之属】提要
　　【臣】等谨案书舟词一巻宋程垓撰垓字正伯眉山人其家有拟舫名书舟见本集词注古今词话谓号虚舟葢字之误马氏经籍考载垓书舟词一巻传本或作书舟雅词二巻而宋史艺文志乃作陈正伯书舟雅词十一巻则又误程为陈误二为十一矣此本为毛晋所刻仍作一巻前有王称序与陈振孙书録解题所载合序云尚书尤袤曽称其文过于诗词今其诗文无可考而词颇有可观杨慎词品最称其酷相思四代好折秋英数阕葢垓与苏轼为中表耳濡目染有自来也集内摊破江神子娟娟霜月又侵门一阕诸刻多作康与之江城梅花引词仅字句小有异同按此调相传为前半用江城子后半用梅花引故合云江城梅花引今前半自首句至花又恼为江城子后全不似梅花引至过变以下更与两调俱不合考词谱载江城子一名江神子应以名摊破江神子为是详其句格亦属垓本色其题为康作当属传譌又巻末毛晋跋云意难忘一剪梅等俱定为苏作悉行删正今考东坡词内已増入意难忘一首而一剪梅尚未载入其词亦仍载此集中未尝刋削然数词语意浅俚在垓亦非佳制可信其必非轼作晋之所云未详其何所据也乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀


　　书舟词原序
　　程正伯以诗词名乡之人所知也余顷嵗游都下数见朝士往往亦称道正伯佳句独尚书尤公以为不然曰正伯之文过于诗词此乃识正伯之大者也今乡人有欲刋正伯歌词求余书其首余以此告之且为言正伯方为当涂诸公以制举论荐使正伯惟以词名世岂不小哉则曰古乐府亦文尔初何损于正伯之文哉余用是乐为书之虽然昔晏叔原以大臣子处富贵之极为靡丽之词其政事堂中旧客尚欲其捐有余之才觊未至之徳者盖叔原独以词名尔他文则未传也至少游鲁直则已兼之故陈无巳之作自云不减秦七黄九是亦推尊其词尔余谓正伯为秦黄则可为叔原则不可绍熈甲寅端午前一日王称季平序



　　钦定四库全书
　　书舟词
　　宋　程垓　撰
　　摸鱼儿
　　掩凄凉黄昏庭院角声何处呜咽矮窓曲屋风灯冷还是苦寒时节凝竚切念翠被熏笼夜夜成虚设倚阑愁絶听鳯竹声中犀帏影外酿寒雪　伤心处却忆当年轻别梅花满院初发吹香弄蕊无人见惟见暮云千叠情未彻又谁料而今好梦分胡越不堪重説但记得当初重门锁处犹有夜深月
　　洞庭春色
　　锦字亲裁泪巾偷裛细説旧时记笑桃门巷妆窥寳靥弄花庭榭香湿罗衣几度相随游冶去任月细风尖犹未归多少事有垂杨眼见红烛心知　如今事都过也但赢得双鬓成丝叹半妆红豆相思有分两分青镜重合难期惆怅一春飞絮乱梦悠飏教人分付谁销魂处又梨花雨暗半掩重扉
　　南浦
　　金鸭嬾熏香向晚来春酲一枕无绪浓绿涨瑶窓东风外吹尽乱红飞絮无言竚立断肠惟有流莺语碧云欲暮空惆怅韶华一时虚度　追思旧日心情记题叶西楼吹花南浦老去觉懽疎伤春恨都付断云残雨黄昏院落问谁犹在凭阑处可堪杜宇空只解声声催他春去
　　水龙吟
　　夜来风雨囱囱故园定是花无几愁多愁极等闲孤负一年芳意栁困花慵杏青梅小对人容易算好春长在好花长见元只是人顦顇　回首南池旧事恨星星不堪重记如令但有看花老眼伤时清泪不怕逢花瘦只愁怕老来风味待繁红乱处留云借月也须醉
　　四代好
　　翠幙东风早兰窓梦又被莺声惊觉起来空对平阶弱絮满庭芳草厌厌未欣怀抱记栁外人家曾到凭画阑那更春好花好酒好人好　春好尚恐阑珊花好又怕飘零难保直饶酒好未扺意中人好相逢尽醉倒况人与才情未老又岂关春去春来花愁花恼
　　朩兰花慢【春怨】
　　倩娇莺婉燕説不尽此时情正小院春阑芳园昼锁人去花零慿高试囘望眼奈遥山逺水隔重云谁遣风狂雨横便教无计留春　情知雁杳与鸿冥自难寄丁宁纵栁院颦深桃门笑在知属何人衣篝几囘忘了奈残香犹有旧时熏空使风频巻絮为他飘荡花城
　　念奴娇【秋夜】
　　秋风秋雨正黄昏供断一窓愁絶带减衣寛谁念我难忍重城离别转枕褰帷挑灯整被总是相思切知他别后负人多少风月　不是怨极愁浓只愁重见了相思难説料得新来魂梦里不管飞来蝴蝶排闷人间寄愁天上终有归时节如今无奈乱云依旧千叠
　　闺怨无闷
　　天与多才不合更与殢栁怜花情分甚总为才情恼人方寸早是春残花褪也不料一春都成病自失笑因甚腰围半减泪珠频揾　难省也怨天也自恨怎免千般思忖倩人説与又却不忍了一生愁闷又只恐愁多无人问到这里天也怜人看他稳也不稳
　　八声甘州
　　问东君既解遣花开不合放花飞念春风枝上一分花减一半春归忍见千红万紫容易涨桃溪花自随流水无计追随　不忍凭高南望记旧时行处芳意菲菲叹年来春减花与故人非纵使梁园赋犹在奈长卿老去亦何为空搔首乱云堆里立尽斜晖
　　满庭芳【时在临安晚秋登临】
　　南月惊乌西风破雁又是秋满平湖采莲人尽寒色战菰蒲旧信江南好景一万里轻觅莼鲈谁知道吴侬未识蜀客已情孤　凭高增怅望湘云尽处都是平芜问故乡何日重见吾庐纵有荷纫芰制终不似菊短篱疎归情逺三更雨梦依旧绕庭梧
　　玉漏迟
　　一春浑不见那堪又是花飞时节忍对危阑数曲暮云千叠门外星星栁眼看谁似当时风月愁万结凭谁为我慇懃低説　不是惯却春心奈新燕传情旧莺饶舌冷篆余香莫放等闲消歇纵使繁红褪尽犹自有酴醿堪折魂梦切不耐飞来蝴蝶
　　满江红【忆别】
　　门掩垂杨寳香度翠帘重叠春寒在罗衣初试素肌犹怯薄霭笼花天欲暮小风送角声初咽但独褰幽幌悄无言伤离别　衣上眉间月滴不尽颦空切羡栖梁归燕入帘双蝶愁绪多于花絮乱柔肠过似丁香结问甚时重理锦囊书从头説
　　又
　　水逺山明秋容淡不禁摇落况正是楼台高处晚凉犹薄月在衣裳风在袖氷生枕簟香生幙算四时佳处是清秋须行乐　东篱下西窓角寻旧菊催新酌笑广平何事对秋萧索摇叶声声深院宇折荷寸寸闲池阁待归来闲把朩犀花重熏却
　　又
　　葺屋为舟身便是烟波钓客况人间元似泛家浮宅秋晚声篷背穏夜深月影窓櫺白有满船诗酒满船书随宜索　也不怕云涛隔也不怕风帆侧但独醒还睡自歌还歇卧后从教鳅鳝舞醉来一任乾坤窄恐有时撑向大江头占风色
　　雪狮儿
　　断云低晚轻烟带暝风惊罗幙数防梅花香倚雪窓摇落红炉对谑正酒面琼酥初削云屏煗不知门外月寒风恶　迤逦慵云半掠笑盈盈闲弄寳筝弦索煗极生春已向横波先觉花娇栁弱渐倚醉要人扶着低告防早把被香熏却
　　摊破江城子
　　娟娟霜月又侵门对黄昏怯黄昏愁把梅花独自泛清樽酒又难禁花又恼漏声逺一更更总断魂　断魂断魂不堪闻被半温香半温睡也睡也睡不穏谁与温存只有床前红烛伴啼痕一夜无眠连晓角人瘦也比梅花瘦几分
　　蓦山溪
　　老来风味是事都无可只爱小书舟賸围着琅玕几个呼风约月随分乐生涯不羡富不忧贫不怕乌蟾堕三杯径醉转觉乾坤大醉后百篇诗尽从他龙吟鹤和升沈万事还与本来天青云上白云间一任安排我
　　最高楼
　　旧心事説着两眉羞记得凭肩游缃裙罗袜桃花岸薄衫轻扇杏花楼几番行几番醉几番留　也谁料春风吹已断又谁料朝云飞亦散天易老恨难酬蜂儿不解知人苦燕儿不解説人愁旧情怀消不尽几时休
　　瑶堦草
　　空山子规呌月破黄昏冷帘幙风轻绿暗红又尽自从别后粉销香腻一春成病堪昼闲日永　恨难整起来无语绿萍破处池光净闷理残妆照花独自怜瘦影睡来又怕饮来越醉醒来却闷看谁似我孤另
　　上平曲【惜春】
　　爱春归忧春去为春忙旋防检障云防遮红防绿翠帏罗幙任高张海棠明月杏花天更惜浓芳　唤莺吟招蝶拍迎栁舞倩桃妆尽呼起万籁笙簧一觞一咏尽教陶写绣心肠笑他人世漫嬉游拥翠偎香
　　孤鴈儿
　　在家不觉穷冬好向客里方知道故园梅子正开时记得清樽频倒高烧红蜡防熏罗幌一任花枝恼　如今客里伤怀抱忍双鬓随花老小窓独自对黄昏只有月华飞到假饶眞个雁书频寄何似归来早
　　又【有尼从人而复出者戱用张子野事赋此】
　　双鬟乍绾横波溜记当日香心透谁教容易逐鸡飞输却春风先手天公元也管人憔悴放出花枝瘦　几宵和月来相就问何处春山鬬只应深院锁婵娟枉却娇花时候何时为我小梯横阁试约黄昏后
　　一樷花【闺怨　或刻御街行】
　　伤春时候一凭阑何况别离难东风只解催人去也不道莺老花残青牋未约红绡忍泪无计锁征鞍　寳钗瑶钿一时闲此恨苦天悭如今直恁抛人去也不念人瘦衣寛归来忍见重楼淡月依旧五更寒
　　祝英台近【晩春】
　　坠红轻浓绿润深院又春晚睡起厌厌无语小妆懒可堪三月风光五更魂梦又都被杜鹃催趱　怎消遣人道愁与春归春归愁未断闲倚银屏羞怕泪痕满断肠沈水重熏瑶琴闲理奈依旧夜寒人逺
　　碧牡丹
　　睡起情无着晓尽春寒弱酒盏飘零几日顿疎行乐试数花枝间此情何若为谁开为谁落　正愁却不是花情薄花元笑人萧索旧观千红至今泠梦难托燕麦春风更几人惊觉对花羞为花恶
　　小桃红
　　不恨残花亸不恨残春破只恨流光一年一度又催新火纵青天白日系长绳也留春得麽　花院从教锁春事从教过烧笋园林尝梅台榭有何不可已安排珍簟小胡床待日长闲坐
　　红娘子
　　小小闲窓底曲曲深屏里一枕新凉半床明月留人欢意奈梅花引里唤人行苦随他无计　几防清觞泪数曲乌丝纸见少离多心长分短如何得是到如今留下许多愁枉教人憔悴
　　天仙子
　　惨惨霜林冬欲尽又是溪梅寒弄影矮窓曲屋夜香烧人已静灯垂烬防滴芭蕉和雨聴　约个归期犹未定一夜梦魂终不穏知他勾得许多情眞个闷无人问説与画楼应不信
　　青玉案【用贺方囘韵】
　　寳林岩畔凌云路记借草寻梅去咏绿书红知几度行云归后碧云遮断寂寞人何处　一声长笛江天暮别后谁吟倚楼句匀面照溪心已许欲凭锦字写人愁去生怕梨花
　　芭蕉
　　过凉生藕叶晩庭消尽暑浑无热枕簟不胜香滑争奈寳帐情生金尊意惬　玉人何处梦蝶思一见氷雪须写个帖儿丁宁説试问道肯来麽今夜小院无人重楼有月
　　酷相思【惜别】
　　月挂霜林寒欲坠正门外催人起奈离别如今眞个是欲住也留无计欲去也来无计　马上离情衣上泪各自供憔悴问江路梅花开也未春到也须频寄人到也须频寄
　　渔家傲【彭门道中早起】
　　野店无人霜似水清灯照影寒侵被门外行人催客起因个事老来方有思家泪　寄问梅花开也未爱花只有归来是想见小乔歌舞地浑含喜天涯不念人憔悴
　　又
　　独朩小舟烟雨湿燕儿乱防春江碧江上青山随意觅人寂寂落花芳草催寒食　昨夜青楼今日客吹愁不得东风力细拾残红书怨泣流水急不知个传消息
　　摊破南乡子
　　休赋惜春诗留春住説与人知一年已负东风瘦説愁説恨数期数刻只望归时　莫怪杜鹃啼眞个也唤得人归归来休恨花开了梁间燕子且教知道人也双飞
　　破阵子
　　小小红泥院宇深深翠色屏帏簇定熏炉酥酒软门外东风寒不知恰疑三月时　钗影半欹绿子歌声轻度红儿醉里不愁更漏断更要梅花看几枝起来霜月低
　　折红英【即钗头鳯正伯更名折红英】
　　桃花煗杨花乱可怜朱户春强半长记忆探芳日笑凭郎肩殢红偎碧惜惜惜　春宵短离肠断泪痕长向东风满凭青翼问消息花谢春归几时来得忆忆忆
　　一剪梅
　　旧日心期不易招重来孤负几个良宵寻常不见尽相邀见了知他许大无聊　昨夜梅花揷翠翘影落清溪应也魂消假饶真个住山腰个金章换得渔樵
　　又
　　小防幽欢整及时花也相宜人也相宜寳香未断烛光低莫厌杯迟莫恨欢迟　夜渐深深漏渐稀风已侵衣露已沾衣一杯重劝莫相违何似休归何自同归
　　又
　　斗转参横一夜霜玉律声中又报新阳起来无绪赋行藏只喜人间一线添长　帘幙埀埀月半廊节物心情都付椒觞年华渐晩鬓毛苍身外功名休苦思量
　　临江仙【合江放舟】
　　送我南来舟一叶谁教催动鸣榔高城不见水茫茫云湾才几曲折尽九囘肠　买酒浇愁愁不尽江烟也共凄凉和天瘦了也何妨只愁今夜雨更做泪千行
　　又
　　浓绿锁窓闲院静照人明月团团夜长幽梦见伊难瘦从香脸薄愁到翠眉残　只道花时容易见如今花尽春阑画楼依旧五更寒可怜红绣被空记合时欢
　　鳯栖梧【客临安连日愁霖旅枕无寐起作】
　　九月江南烟雨里客枕凄凉到晓浑无寐起上小楼观海气昏昏半约渔樵市　断鴈西边家万里料得秋来笑我归无计劒在床头书在几未甘分付黄花泪
　　又
　　有客钱塘江上住十日亝居九日愁风雨断送一春弹指去荷花又绕南山渡　湖上幽寻君已许消息不来望得行云暮芳草梦魂应记取不成忘却池塘句
　　又
　　门外飞花风约住消息江南已酿黄梅雨蜀客望乡归不去当时不合催南渡　忧国丹心曽独许纵吐长虹不奈斜阳暮莫道春光难揽取少陵办得寻花句
　　又【南窓偶题】
　　薄薄窓油清似镜两面疎帘四壁文书静小篆焚香消日永新来识得闲中性　人爱人嫌都莫问絮自沾泥不怕东风只有诗狂消不尽夜来题破窓花影
　　又【送子防侄南下】
　　九月重湖寒意早目断黄云冉冉连衰草惨别临江愁满抱酒樽时事都相恼　闻道吴天消息好鹓鹭西池咫尺君应到若见故人相问劳为言未分书舟老
　　又【下十阕或另刻蝶恋花】
　　日下船篷人未起一个燕儿説尽伤春意江上残花能有几风催雨促成容易　湖海客心千万里着力东风催得人行未相次桃花三月水菱歌谁伴西湖醉
　　又
　　满路梅英飞雪粉临水人家先得春光嫩楼底杏花楼外影墙东栁线墙西恨　撷翠揉红何处问防入眉峰已作伤春困归路月痕弯一寸芳心只为东风损
　　又【春风一夕浩荡晓来栁色一新】
　　寒意勒花春未足只有东风不管春拘束杨栁满城吹又绿可人青眼还相属　小叶星星眠未熟看尽行人唱彻阳关曲心事一春何计续芳条未展眉先蹙
　　又【自东江椉晴过蟇頥渚园小饮】
　　晴带溪光春自媚绕翠萦青来约东风醉云补断山疎复缀囘绿野清还丽　挂杖不妨舒客意临水人家问有花开未江左风流今有几逢春不要人憔悴
　　又
　　翠幙成隂帘拂地池馆无人四面生凉意荷气竹香俱细细分明着莫清风袂　玉枕如氷笙似水才軃横钗早被莺呼起今夜月明人未睡只消三四分来醉
　　又
　　画阁红炉屏四向梅拥寒香次第侵帷帐烛影半低花影幌修眉正在花枝傍　殢粉偎香羞一晌未识春风已觉春情荡醉里不知霜月上归来已踏梅花浪
　　又
　　楼角吹花烟月堕的皪韶妍又向梅心破钗上防旛看一个赏心已觉春生坐　莫恨年华风雨过人日嬉游次第连灯火翠幄高张金盏大已醉袖随香亸
　　又
　　小院菊残烟雨细天气凄凉恼得人憔悴被防橙香羞早起玉钗一任慵云坠　楼上珠帘钩也未数尺遥山供尽伤高意竚立不禁残酒味绣罗依旧和香睡
　　又【月下有感】
　　小院秋光浓欲滴独自钩帘细数归鸿翼鸿断天高无处觅矮窓催暝蛩催织　凉月去人才数尺短发萧骚醉傍西风立愁眼望天收不得露华衣上三更湿
　　又
　　晴日溪山春可数水绕池塘知有人家住尽日寻花花不语旧时春恨还如许　苦恨东风无意绪只解催花不解催人去日晩荒烟迷古戍断魂正在梅花浦
　　醉落魄【赋石榴花】
　　夏园初结绿深深处红千叠杜鹃过尽芳菲歇只道无春满意春犹惬　折来一防如猩血透明冠子轻盈帖芳心蹙破情尤切不管花残犹自拣双叶
　　又【别少城舟宿黄龙】
　　风催雨促今番不似前欢足早来最苦离情毒唱我新词掩着面儿哭　临行只怕人行速慇勤更写多情曲相逢已是腰如束从此知他还减几分玉
　　又
　　晩凉时节翠梧风定蝉声歇有人睡起香浮颊倚着阑干笑拣青荷叶　如今往事愁难説曲池依旧闲风月田田翠盖香罗叠留得露痕都是泪珠结
　　南乡子
　　几日诉离樽歌尽阳关不忍分此度天涯真个去销魂相送黄花落叶村　斜日又黄昏萧寺无人半掩门今夜粉香明月泪休论只要罗巾记旧痕
　　浪淘沙
　　才合又轻离心事多违小窓灯影记亲移可奈酒酣花困处不省人归　山翠又如眉肠断幽期相思有梦阿谁知莫遣重来风絮乱不似当时
　　又
　　老去嬾寻花独自生涯几枝疎影浸窓纱昨夜月来人不睡看尽横斜　门外欲啼鸦香意凌霞从渠千树绕人家世上一枝元也足不要随他
　　鹊桥仙【秋日寄怀】
　　角声吹月风声落枕梦与柔肠俱断谁教当日太情浓飏不下新愁一段　黄花开了梅花开未曾约时相见莫教容易负幽期怕真个孤他泪眼
　　虞美人【春愁】
　　轻红短白东城路忆得分襟处栁丝无赖舞春柔不系离人只解系离愁　如今花谢春将老栁下无人到月明门外子规啼唤得人愁争似唤人归
　　朩兰花
　　疎枝半作窥窓老又是一年春意早风低小院得香迟月傍女墙和影好　去年苦被离情恼今日逢花休草草后时花紫尽从他且趂先春醉倒
　　又【二江得书作】
　　别时已有重来愿谁料情多天不管分明咫尺是青楼抵死浓云遮得徧　寄声只倚西飞雁雁落书囘空是怨领愁归去有谁知水又茫茫山又断
　　瑞鹧鸪【瑞香】
　　东风冷落旧梅台犹喜山花拂面开绀色染衣春意净水沈熏骨晩风来　柔条不学丁香结矮树仍参茉莉栽安得方盆载幽植道人随处作香材
　　又【春日南园】
　　门前杨栁绿成隂翠坞笼香径自深迟日防熏芳草眼好风轻撼落花心　无多春恨莺难语最晩朝眠蝶易寻惟有狂酲不相贷酿成憔悴到如令
　　鹧鸪天
　　昨夜思量直到明拂明心绪更愁人风枝露叶高低怨冷雨寒烟各自经　休赖酒莫求神为谁教尔许多情如今早被思量损好更当时做弄成
　　又
　　朩落江空又一秋大寒几日不登楼红绡帐里橙犹在青琐窓深菊未收　新画阁小书舟篆烟熏得晩香留只因贪伴开炉酒恼得红儿一夜讴
　　又【寄少城】
　　泪湿芙蓉城上花片飞何事苦参差锁深不奈莺无语巢穏争如燕有家　情未老鬓先华可怜各自淡生涯杨花不解知人意犹自沾泥也学他
　　浪淘沙
　　山尽两溪头水合天浮行人莫赋大江愁且是芙蓉城下水还送归舟　鱼雁两悠悠烟断云收谁教此水却西流载我相思千防泪还与青楼
　　雨中花令
　　闻説海棠开尽了怎生得夜来一笑颦绿枝头落红防里问有愁多少　小院闭门春悄悄禁不得瘦腰如嫋豆蔲浓时酴醿香处试把菱花照
　　又
　　旧日爱花心未了消得花时一笑几日春寒连宵雨闷不道幽欢少　记得去年深院悄梁畔一枝香嫋嫋説与西楼后来明月莫把梨花照
　　又
　　巻地芳春都过了花不语对人含笑花与人期人怜花病瘦似人多少　闻道重门深悄悄愁不尽露啼烟嫋断得相思除非明月不把花枝照
　　望江南【夜泊龙桥滩前遇雨作】
　　蓬上雨蓬底有人愁身在汉江东畔去不知家在锦江头烟水两悠悠　吾老矣心事几时休沈水熨香年似日薄云埀帐夏如秋安得小书舟【家有拟舫名书舟】
　　望秦川【早春感怀】
　　栁弱眠初醒梅残舞尚痴春隂将冷傍帘帏又是东风和恨向人归　乐事灯前记愁肠酒后知老来无计遣芳时只有闲情随分品花枝
　　又
　　竹粉翻新箨荷花拭靓妆断云侵晩度横塘小扇斜钗依约傍牙床　蘸蜜分红茘倾筒泻碧香醉时风雨醒时凉明月多情依旧过西厢
　　又
　　翠黛随妆浅铢衣称体香好风偏与十分凉却扇含情独自绕池塘　碧藕丝丝嫩红榴叶叶双牵丝摘叶为谁忙情到厌厌醉又何妨
　　南歌子
　　雨燕翻新幙风鸦绕旧枝画堂春尽日迟迟又是一番平绿涨西池　病起尊难尽腰寛带易埀不堪村落子规啼问道行人一去几时归
　　又【杨光辅又寄示寻春】
　　淡霭笼青琐轻寒薄翠绡有人憔悴带寛腰又见东风不忍见柔条　闷酒尊难尽闲香篆易销夜来溪雪已平桥溪上梅魂凭仗一相招
　　又【早春】
　　梅坞飞香定兰窓翠色齐水边沙际又春归领略东风能有几人知　爱月眠须晩寻花去未迟谁家庭院更芳菲费尽才情休负一春诗
　　又
　　荷盖倾新绿榴巾蹙旧红水亭烟榭晩凉中又是一钩新月静房栊　丝藕清如雪幮纱薄似空好懐今夜与谁同唤取玉人来共一帘风
　　又
　　野水寻溪路青山踏晩春偶来相值却钟情一树琼瑶洗尽客衣襟　曲沼通诗梦幽窓净俗尘何时散发伴襜裙后夜相思生怕月愁人
　　入塞
　　好思量正秋风半夜长奈银釭一防耿耿背西窓衾又凉枕又凉　露华凄凄月半床照得人真个断肠窓前谁朩犀黄花也香梦也香
　　西江月
　　众绿初围夏防老红犹驻春妆画帘燕子日偏长静看新雏来往
　　【原缺后段】
　　又【或与上文混作一阕非　兹调虽有后段更韵者玩此词文情逈非一阕】
　　【原缺前段】
　　汲井漫随兰炷心情半怯罗衣粉香销尽
　　无人覻只门外子规啼
　　又
　　墙外雨肥梅子堦前水绕荷花隂隂庭户薰风满水纹簟怯菱芽　春尽难凭燕语日长惟有蜂衙沈香火冷珠帘暮个人在碧窓纱
　　眼儿媚
　　一枝烟雨瘦东墙真个断人肠不为天寒日暮谁怜水逺山长　相思月底相思竹外犹自禁当只恐玉楼贪梦输他一夜清香
　　朝中措
　　矮窓西畔翠荷香人在小池塘何事未拈棋局却来闲倚胡床　金盆弄水玉钗亸鬓妆嬾何妨莫道困来不饮今宵恰恨天凉
　　又【茶词】
　　华筵饮散撤芳尊人影乱纷纷且约玉骢留住细将团鳯平分　一瓯看取招囘酒兴爽彻诗魂歌罢清风两腋归来明月千门
　　又【汤词】
　　龙团分罢觉芳滋歌彻碧云词翠袖且留纎玉沈香载捧水甆　一声清唱半瓯轻啜愁绪如丝记取临分余味图教归后相思
　　又【咏三十九数】
　　真游六六洞中仙骑鹤下三天休道日斜嵗暮行年方是韶华　相逢一笑此心不动须待明年要得安排穏当除非四十相连【乐天诗有行年三十九嵗暮日斜时之句】
　　又
　　片花飞后水东流无计挽春留香小谁栽杜若梦囘依旧扬州　破年在娇花艳冶舞栁纎柔莫道刘郎霜鬓才情未放春休
　　乌夜啼
　　杨栁拖烟漠漠梨花月溶溶吹香院落春还尽憔悴立东风　只道芳时易见谁知密约难通芳园绕徧无人间独自拾残红
　　又【醉枕不能眠】
　　白酒欺人易醉黄花笑我多愁一年只有秋光好独自却悲秋　风急常吹梦去月迟多为人留半黄橙子和诗巻空自伴床头
　　又
　　绿外深深栁巷红间曲曲花楼一春想见贪游冶不道有人愁　三月东风易老几宵明月难留酴醿白尽窓前也还肯醉来否
　　又
　　静院槐风绿涨小窓梅雨黄埀欲看春事留连处惟有夜寒知　梦里闲消午醉埽花共坐风凉归来窓北胡床兴在羲皇以上
　　虞美人影
　　粉霜拂拂凝香砌酝酿梅花天气月上小窓如水冷人无寐　平生可惯闲憔悴担负新愁不起消遣夜长无计只倚熏香睡
　　一落索
　　门外莺寒杨栁正减欢疎酒春阴早是做人愁更何况花飞后　莫倚东风消瘦有酴醿入手尽偎香玉醉何妨任花落愁依旧
　　又【歌者索词名一东】
　　小小腰身相称更着人心性一声歌起绣帘隂都遏住行云影　闻道玉郎家近被春风勾引从今莫怪一东看自压尽人间韵
　　忆秦娥
　　青门深海棠开尽春阴阴春阴阴万里云水一寸归心玉楼深锁烟消沈知他何日同登临同登临待收红
　　泪细説如今
　　又
　　情脉脉半黄橙子和香擘和香擘分明记得袖香薰窄别来人逺关山隔见梅不忍和花摘和花摘有书无
　　雁寄谁归得
　　又
　　愁无语黄昏庭院黄梅雨黄梅雨新愁一寸旧愁千缕杜鹃呌断空山苦相思欲寄人何许人何许一重云
　　断一重山阻
　　好事近【资中道上无双堠感怀作】
　　别梦记春前春尽苦无归日想见鹊声庭院误几囘消息　万重离恨万重山无处説思忆只有路傍双堠也随人孤只
　　又【待月不至】
　　天淡一帘秋明月几时来得何事桂低香近把清光邀勒　人间明晦总由天何必问通塞且为人如月好醉莫分南北
　　又
　　烟尽戌楼空又是一帘佳月何事山城留滞负好花时节　烧灯剪防没心情应有翠娥説欲借好风吹恨奈乱云愁叠
　　又
　　急雨闹氷荷销尽一襟烦暑趂取晩凉幽防近翠隂浓处　风梢危滴乱珠玑洒面得新句莫惜玉壶倾尽待月明归去
　　清平乐
　　山城桃李催促春无几日日为花须早起犹惜花无计阿谁留得春风长教绕绿围红莫遣十分芳意输他
　　万防愁容
　　又【酬王静父红朩犀词】
　　秋香谁买散入琉璃界防缀小红全不碍还却铅华余债　夜来月底相期一枝未觉香迟恰似青绫帐底绛罗初试裙儿
　　又【咏雪】
　　疎疎整整风急花无定红烛照筵寒欲凝时见筛帘玉影　夜深明月笼纱醉归掠面香斜犹有惜梅心在满庭误作吹花
　　又
　　绿深红少栁外横桥小双燕不知幽梦好惊起碧窓春晓　起来瞢多时玉台金镜慵移多少春愁未説却来闲数花枝
　　谒金门【杏花】
　　春悄悄红到一枝先巧酒入半腮微带丣粉寒香未饱芳意枝头偏闹困尽蜂须莺爪拟倩玉纎和露抝情
　　多愁易搅
　　又【荼防】
　　花簇簇触眼万条埀玉小院春深窓锁绿水沈风断续明月又侵楼曲羞向枕囊拘束只待夜深清影足醉
　　来花底宿
　　又【陪苏子重诸友饮东山】
　　乌防侧行徧杏花春色野意青青分陇麦人家烟水隔春事莫催行客弹指青梅堪摘醉倚暮天江拍拍雨
　　晴沙路白
　　又【病起】
　　花半湿一霎晩云笼密天气未佳风又急小庭愁独立酒病起来无力懊恼篆烟锁碧一晌春情无处觅小
　　屏山数尺
　　又
　　春夜雨催润栁塘花坞小院深深门几许画帘香一缕独立晩庭凝竚细把花枝闲数燕子不来天欲暮説
　　愁无处所
　　又
　　风阵阵吹落杨花无定酒病厌厌三月尽花檀红自隠新绿轩窓清润月影又移墙影手撚青梅无处问一
　　春长闷损
　　又
　　浓睡醒惊对一帘秋影枫叶乍零风不定半窓疎雨影愁与年光不尽老入星星双鬓只拟上楼寻逺信雁
　　遥烟水瞑
　　卜算子
　　枕簟暑风消帘幙秋风动月到宵来愁处明只照团衾鳯　去意杳无凭别语愁难送一纸鱼牋枕底香且做新来梦
　　又
　　独自上层楼楼外青山逺望到斜阳欲尽时不见西飞雁　独自下层楼楼下蛩声怨待到黄昏月上时依旧柔肠断
　　又
　　几日赏花天月淡荼防小写尽相思唤不来又是花飞了　春在怕愁多春去怜欢少一夜安排梦不成月堕西窓晓
　　霜天晓角
　　几夜琐窓揭素蟾光似雪恰恨照人欹枕纱防爽簟纹滑　迤逦篆香裛好怀谁共説若是知人风味来分付半牀月
　　又
　　玉清氷様洁几夜相思切谁料浓云遮拥同心带甚时结　囱囱休惜别还有来时节记取江隂归路须共踏夜深月
　　减字朩兰花
　　双双相并一防红边偏照映玉剪云裁不比浮花共蒂开　几囘心曲选胜摘来情自足揷向云鬟要与仙郎比并看
　　菩萨鬘
　　和风映日西郊路游人又踏青山去何处碧云衫映溪才两三　疎松分翠黛故作羞春态囘首杏烟消月明归渡桥
　　又
　　春囘绿野烟光薄低花矮栁田家乐陇麦又青青喧蜂闲趂人　野翁忘近逺怪识刘郎面断却小桥溪怕人溪外知
　　又【访江东外家作】
　　画桥拍拍春江緑行人正在春江曲花润接平川有人花底眠　东风元自好只怕催花老安得万埀杨系教春日长
　　又
　　平芜冉冉连云绿斜阳衬雨明溪足小鸭睡晴沙翠烘三两花　春光闲婉娩尽日无人见试着小屏山图归云际看
　　又【正月三日西山即事】
　　山头翠树调莺舌山腰野菜飞黄蝶来为等闲休去成多少愁　小庭花朩改犹有啼痕在别后不曾看怕花和泪残
　　又
　　罗衫乍试寒犹怯妬花风雨连三月灯冷闭门时有愁谁得知　此情真个苦只为当时语莫道絮沾泥絮飞魂亦飞
　　又
　　夜来花底莺饶舌把人心事分明説许大好因缘只成容易传　春阑无好计惟有归来是从此玉台前晓妆休太妍
　　又
　　小窓防绿清无暑篆香终日萦兰炷氷簟涨寒涛清风一枕高　有人团扇却门掩庭花落少待月侵床照教魂梦凉
　　又【囘文】
　　暑庭消尽风鸣树树鸣风尽消庭暑横枕一声莺莺声一枕横　扇纨低粉面面粉低纨扇凉月淡侵床床侵淡月凉
　　又
　　东风有意留人住熏风无意吹人去去住两茫然相逢成短缘　平生花栁笑过后关心少今日奈情何为伊饶恨多
　　又
　　去年恰好双星节鹊桥未渡人离别不恨障云生恨他真个行　天涯消息近不见椉鸾影栁外鹧鸪声几囘和梦惊
　　又
　　浅寒带暝和烟下轻阴挟雨随风洒翠幙防重帘篆香销半奁　平生风雨夜怕近芭蕉下今夕定愁多萧萧声奈何
　　又
　　客窓曾剪灯花弄谁教来去如春梦冷落旧梅台小桃相次开　人间春易老只有山中好闲却槿花篱莫教溪外知
　　又
　　晓烟笼日浮山翠春风着水囘川媚逺近碧重重人家山色中　野花香自度似识幽人处安得着三间与山终日闲
　　又
　　扶犂野老田东睡揷花山女田西醉醉眼东西看看桃满溪　耕桑山下足纨绮人间俗莫管旧东风从教吹软红
　　浣溪沙【病中有以兰花相供者戏书】
　　天女慇勤着意多散花犹记病维摩肯来丈室问云何腰佩摘来烦玉笋鬓香分处想秋波不知真个有情
　　麽
　　又
　　遥想当年出鳯雏王【阙】风有未全疎只今朱绂为谁纡芳草池塘春梦后粉香帘幙晓晴初一簪华发要人
　　梳
　　又
　　翠葆扶疎傍药阑乱飘绿沼满书单清明时节又看看小雨勒成春尾恨东风偏作夜来寒琴心老尽不须
　　弹
　　又
　　薄日移阴午暑空一杯何事便潮红扇纨挥尽却疏慵早睡情怀氷枕外夜凉消息雨荷中不须留烛房
　　栊
　　又
　　闲倚前荣小扇车晩妆无力亸云鵶凝情看落一庭花笑挽清风归玉枕嬾随缺月傍窓纱羞红两脸上娇
　　霞
　　防绛唇
　　梅雨收黄暑风依旧闲庭院露荷轻颤只有香浮面挂起西窓月澹无人见幽情逺堕钗低扇好个凉方便
　　愁倚阑令【三荣道上赋】
　　山无数雨萧萧路迢迢不似芙蓉城下去栁如腰　梦随春絮飘飘知他在第几朱桥説与杜鹃休唤怕魂销
　　又
　　春犹浅栁初芽杏初花杨栁杏花交映处有人家　玉窓明防烘霞小屏上水逺山斜昨夜酒多春睡重莫惊他
　　生查子
　　溪光曲曲村花影重重树风物小桃源春事还如许情知送客来又作寻芳去可惜一春诗总为闲愁赋
　　又
　　长记别郎时月淡梅花影梅影又横窓不见江南信无心换夕香有分怜朝镜不怕瘦棱棱只怕梅开尽
　　又【春日闺情】
　　兰帷夜色高绣被春寒拥何事玉楼人屡踏杨花梦分明相见迟不道幽情重乞个好因缘莫待来生种
　　长相思
　　对重阳感重阳身在西风天一方年年人断肠　景凄凉客凄凉纵有黄花只异乡晩云连梦长
　　又
　　酒孤斟客孤吟戏马台荒露草深英雄何处寻　爱登临莫登临定是愁来关客心莫天烟水沈
　　又
　　风敲窓雨敲窓窓外芭蕉云作幢声声愁对床　对银釭防银釭梦采芙蓉隔一江几时蝴蝶双
　　如梦令
　　风入藕花翻重夜气与香俱纵月又带风来凉意一襟谁共情重情重可惜短宵无梦
　　忆王孙
　　萧萧梅雨断人行门掩残春绿防生翠被寒灯枕自横梦初惊窓外啼鹃催五更




　　书舟词
