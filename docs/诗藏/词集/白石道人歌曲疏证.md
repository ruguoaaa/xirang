白石道人歌曲疏证　　（宋）姜夔撰　（近人）陈思疏证

　　●目录

　　序
　　白石道人传
　　卷一
　　卷二
　　卷三
　　卷四
　　卷五
　　卷六
　　别集
　　跋

　　●序

　　宋白石老仙世所称词坛大宗也【奕枢】自总角时即喜诵其小令既读竹垞朱氏词综及黑蜨斋诗余序俱云白石词凡五卷世已无传传者仅数十阕盖竹垞亦未见全书矣壬子春客都门与周子畊余过澹虑汪君邸舍见案头有白石道人歌曲六卷别集一卷系陶南邨手钞本而楼观察敬思所珍藏者澹虑为诵异书浑似借荆州之句意颇矜之因共襄录副加校雠焉嗣是南北分驰居诸荏苒迨戊午秋而澹虑云亡畊余以钞本属余顾自维虽好倚声未谐音律质之黄宫允吾堂厉孝廉樊榭陆大令恬浦先后重加点勘而与姚征士鲈香商定付诸梓噫以前辈之博雅搜辑不遗余力犹且残阙为恨余生也晚乃获出而表章之俾数百年收藏墨宝一旦流传萟苑其愉快当何如邪抑未审竹垞所云五卷与今本有异同否邪惜乎刻甫竣而畊余又作道山游末由起而欣赏之乾隆己巳中秋渔邨老鱼攵张奕枢书于松桂读书堂南唫舫南宋番阳姜尧章以布衣擅能诗声所为乐章更妙绝一世今所传白石道人诗集一卷盖本临安睦亲坊陈起所刊羣贤小集更窜入丽水姜特立梅山藁中诗几于邾娄之无辨乐章自黄叔旸所辑花庵绝妙词选二十余阕外流传者寡虽以秀水朱竹垞太史之摉讨亦未见其全疑白石道人歌曲六卷著录于贵与马氏者久为广陵散矣近云闲楼廉使敬思购得元陶南村手钞则六卷完好无恙若有神物护持者余友符户部药林从都下寄示因并诗集亟为开雕公之同好诗集稍分各体厘定去窜入之作歌曲第二卷第六卷为数寥寥因合为四卷其中自制曲俱有谱旁注虽未析其节奏悉依元本钩摹以俟知音识曲者论定云尔乾隆癸亥冬十月既望江都陆锺辉书

　　●白石道人传

　　严杰白石道人小传
　　同治湖州府志寓贤姜夔传

　　○严杰白石道人小传

　　姜夔字尧章系出九真唐谏议大夫同中书门下平章事公辅之裔八世祖泮任饶州教授即家于鄱阳父噩绍兴庚午擢进士第以新喻丞知汉阳县夔从父宦游流落古沔恬澹寡欲不乐时趋气貌若不胜衣工书法箸续书谱以继孙过庭颇造翰墨阃域诗律高秀词亦精深华妙尤娴于音律初学诗于萧奭斗携至苕上遂以兄子妻之时张焘杨万里皆折节与交而楼钥范成大更相友善成大曾以青衣小红赠之绍兴中秦桧当国隐箬坑之丁山参政张焘累荐不起高宗赐宸翰建御书阁以储夔尝患乐典久坠欲正颂台乐律宁宗庆元丁巳上书论雅乐并进大乐议诏付有司收掌时有嫉其能者以议不合而罢己未作铙歌皷吹曲一十四章上于尚书省书奏诏付太常周密以为言辞峻絜意度高远有超越骅骝之意非虚誉也居与白石洞天为邻因号白石道人时往来西湖馆水磨方氏后以疾卒葬西马塍故苏泂挽之云幸是小红方嫁了不然嗁损马塍花箸有琴瑟考古图一卷绛帖平二十卷褉帖偏旁考集古印谱张循王遗事白石道人丛藁十卷诗说一卷歌曲四卷子二琼太庙斋郎瑛嘉禾郡佥判

　　○同治湖州府志寓贤姜夔传

　　姜夔字尧章鄱阳人年少客游萧德藻识之妻以兄女【书录解题】携之苕上遂家武康【掌故集引癸辛杂识按癸辛杂识无此文惟齐东野语云尧章出处备见张辑宗瑞所作白石小传掌故集或据小传误以为杂识耳】居与白石洞天为邻潘德久字之曰白石道人【诗人玉屑】又号石帚【绝妙词笺】于学无所不通欲政颂台乐律【谢采伯续书谱叙】着大乐议宁宗时上于朝奏言绍兴大乐多用大晟所造有编钟镈钟景钟有特磬玉磬编磬三钟三磬未必相应埙有大小箫篪篴有长短笙竽之簧有厚薄未必能合度琴瑟弦有缓急燥湿轸有旋复柱有进退未必能合调总众音而言之金欲应石石欲应丝丝欲应竹竹欲应匏匏欲应土而四金之音又欲应黄钟不知其果应否乐曲知以七律为一调而未知度曲之义知以一律配一字而未知永言之旨黄钟奏而声或林钟林钟奏而声或太簇七音之协四声各有自然之理今以平入配重浊以上去配轻清奏之多不协谐八音琴瑟尤难琴必每调而改弦瑟必每调而退柱上下相生其理至妙知之者鲜又琴瑟声微常见蔽于钟磬鼓箫之声匏竹土声长而金石常不能以相待往往考击失宜消息未尽至于歌诗则一句而钟四击一字而竽一吹未协古人槁木贯珠之意况乐工于焉占藉击钟磬者不知声吹匏竹者不知穴操琴瑟者不知弦同奏则动手不均迭奏则发声不属比者人事不和天时多忒由大乐未有以格神人召和气也宫为君为父商为臣为子宫商和则君臣父子和征为火羽为水南方火之位北方水之宅常使水声哀火声盛则可助南而抑北宫为夫征为妇商虽父宫实征之子常以妇助夫子助母而后声成征盛则宫倡而有和商盛则征有子而生生不穷休祥不召而自至灾害不袚而自消圣主方将讲礼郊见愿诏求知音之士考正太常之器取所用乐曲条理五音隐括四声而使协和然后品择乐工其上者教以金石丝竹匏土诗歌之事其次者教以戛击干羽四金之事其下不可教者汰之虽古乐未易遽复而追还祖宗盛典实在兹举又自作圣宋铙歌曲十四篇上于尚书省书奏诏付太常【文献通考参宋史乐志】免解不第【书录解题】夔学诗于萧德藻琢句精工尝有句云夜暗归云绕舵牙江涵秋影雁团沙行人怅望苏台柳曾与吴王扫落花杨万里喜诵之谓其子长孺曰吾与汝弗如也【鹤林玉露】词极精妙不减清真乐府其高处美成所不及善吹箫自制曲初则率意为长短句然后协以音律云【花庵词选小传】范成大居石湖夔载雪诣之止既月范授简征新声夔制暗香疏影两曲成大把玩不已张炎叹为前无古人后无来者【研北杂志参白石歌曲绝妙词笺】书法迥脱脂粉一洗尘俗【书史会要】赵子固目为书家申韩【研北杂志】考古极精【齐东野语】着白石丛稿白石道人歌曲绛帖平续书谱禊帖偏旁考张循王遗事【书录解题参齐东野语楼攻媿集】琴瑟考古图【庆元会要】范成大以为翰墨人品均似晋宋之雅士【齐东野语自述】往来杭州卒葬西马塍【研北杂志】

　　●白石道人歌曲卷一

　　番阳姜夔尧章撰

　　皇朝铙歌鼓吹曲十四首
　　琴曲

　　○皇朝铙歌鼓吹曲十四首

　　庆元五年青龙在己亥【○按庆元五年太岁在己未】番阳民姜夔顿首上尚书臣闻铙歌者汉乐也殿前谓之鼓吹军中谓之骑吹其曲有朱鹭等二十二篇由汉逮隋承用不替虽名数不同而乐纪罔坠各以咏歌祖宗功业唐亡铙部有柳宗元作十二篇亦弃弗录神宋受命帝绩皇烈光耀震动而逸典未举乃政和七年臣工以请上诏制用中更否扰声文罔传中兴文儒荐有拟述不丽于乐厥谊不昭臣今制曲辞十四首昧死以献臣若稽前代铙歌咸叙威武衄人之军屠人之国以得土疆乃矜厥能惟我太祖太宗真仁高宗或取或守罔匪仁术讨者弗戮执者弗刘仁融义安历数弥永故臣斯文特倡盛德其辞舒和与前作异臣又惟宋因唐度古曲坠逸鼓吹所录惟存三篇谱文乖讹因事制辞曰导引曲十二时六州歌头皆用羽调音节悲促而登封岱宗郊祀天地见庙耕耤帝后册宝发引升祔五礼殊情乐不异曲义理未究乞诏有司取臣之诗协其清浊被之箫管俾声畅辞达感藏人心永念宋德无有纪极海内称幸臣夔顿首上尚书

　　上帝命太祖受命也五季乱极人心戴宋太祖无心而得天下也
　　河之表破泽州也李筠不知天命自凭其勇不能降心以至于叛而死也
　　淮海浊定维扬也李重进自谓周大臣不屈于太祖作铁券以安之犹据镇叛
　　沅之上取湖南也湖南有难乞援于我至则拒焉我师取之
　　皇威畅得荆州也我师救湖南道荆州高继冲惧归其土
　　蜀山邃取蜀也孟昶恃其国险且结河东以拒命兵加国除
　　时雨霈取广南也刘鋹淫虐我师吊其民俘鋹以归
　　望钟山下江南也李煜乍臣乍叛势穷乃降而我师朱尝戮一人也
　　大哉仁吴越钱俶献其国也
　　讴歌归陈洪进以漳泉来献也
　　伐功继克河东也始太祖之伐河东誓不杀一人又哀刘氏之不祀故缓取之至太宗始得其地
　　帝临墉亲征契丹于澶渊也
　　维四叶美致治也
　　炎精复歌中兴也

　　上帝命太祖受命也五季乱极人心戴宋太祖无心而得天下也

　　上帝命惟皇皇俶作宋祚五王不纲陈桥之夕帝服自黄惟帝念民惟民念靖八纮一春不曰予圣璇题玉除龙路孔盖得之非心逊亦云易有弟圣贤我祚万年十世之后乃复其天

　　河之表破泽州也李筠不知天命自凭其勇不能降心以至于叛而死也

　　河之表曰上党彼耽耽踞奥壤交韔百斤不如一仁拨汗千里莫能脱身帝整其旅畴曰汝武心飞太行胆落战鼓

　　淮海浊定维扬也李重进自谓周大臣不屈于太祖作铁券以安之犹据镇叛

　　淮海浊老将戾帝心尧舜信在券外汝胡弗思与越豨辈皇威压之燕垒自碎维宋佐命维周硕臣汝独狐疑用歼厥身

　　沅之上取湖南也湖南有难乞援于我至则拒焉我师取之

　　沅之上故王都今焉在空云芜势危则嘑势谧则叛背予德心繄尔作难东届巴邱西尽九疑蛮师委伏愿还耕犂岧岧镇山火德之纪真人方兴百神仰止

　　皇威畅得荆州也我师救湖南道荆州高继冲惧归其土

　　皇威畅附庸詟渚宫三月春草发汉家旌旗绕城堞小臣不敢烦天威再拜敢以荆州归帝得荆州不为喜百万愁鳞濯春水

　　蜀山邃取蜀也孟昶恃其国险且结河东以拒命兵加国除

　　蜀山邃蜀主肆谓当万年不亮天意帝曰全斌汝征自秦关门不守吏啼白云帝曰光谊汝征自峡瞿唐反波助我肆伐蜀人号呼乞生于师蜀囚素衣天子怜之

　　时雨霈取广南也刘鋹淫虐我师吊其民俘鋹以归

　　时雨霈旱火绝圣人出虐政灭五岭之君盲风怪云毒蛇臻臻相其不仁南兵象陈自谓孔武有献在庙伪臣伪主降者荣之叛者生之将不若是彼死争之十伪之夷一用此道天佑烈祖仁以易暴

　　望钟山下江南也李煜乍臣乍叛势穷乃降而我师朱尝戮一人也

　　望钟山睇扬子波汤汤云靡靡主歌臣谣乐未己诏书屡呼不为起钓丝夜纬匪鲂鲤长虹西徕波可履呜呼凭陵果何恃辩士疾驰拜前陛曰臣有罪当万死帝曰盍归予宥尔我师入其都矢不践蝼蚁至今钟山云犹带仁义气

　　大哉仁吴越钱俶献其国也

　　大哉仁万世辅后皇明明监于下俶若曰亶为民封殖一姓吁不仁瞻彼日月爝火敢出震震皇皇帝命是式吏其税租府其版图尔岂固负俾民作俘维宋之仁中天建国吴山越涛卫我帝宅维俶之仁世世丽泽子孙来朝车马玉帛

　　讴歌归陈洪进以漳泉来献也

　　讴歌归兮四海一强国溃兮弱国入彼无诸兮计将安出天不震兮民不荼象齿贡兮沈水输保室家兮长娭娱

　　伐功继克河东也始太祖之伐河东誓不杀一人又哀刘氏之不祀故缓取之至太宗始得其地

　　伐功继吁以时烈祖有造太宗济之河东虽微方命再世河东虽强卒夺其帅惟汉之叶保于此都烈祖念汝乃贷未鉏一夫残生帝也不取雨露既洽河东自举河东既平九有以宁呜呼太宗继伐有声

　　帝临墉亲征契丹于澶渊也

　　帝临墉六师厉胡如云暗九地帝曰吁胡儆予准曰帝毋庸虞晋之谢胡宅夏骄弗惩薄兹野我谋臧我武扬帝在兹胡且亡椎虞机激流矢一酋仆万胡靡胜不战惟唐虞魄斯褫焚穹庐帝曰吁弃【○祠堂本作□】汝过粤明年使来贺

　　维四叶美致治也

　　维四叶圣承烈羣生熙德施浃吁嗟仁兮帝垂衣澹无为日月出照玉墀吁嗟仁兮帝乘辂六龙□神示下绎钟鼓吁嗟仁兮周八区耆以醇稼如海桑如云吁嗟仁兮

　　炎精复歌中兴也

　　炎精复天马度人汉思狄为惧洛水深深漠云阴阴维帝伤心帝心□□□□□血天地动色惟哀□□□使之□包将之矛皇基再峙有统有纪施于孙子天□帝仁□符梦灵通臻太平

　　○琴曲

　　侧商调
　　调弦法
　　古怨
　　泛声

　　侧商调

　　琴七弦散声具宫商角征羽者为正弄慢角清商宫调慢宫黄锺调是也加变宫变征为散声者曰侧弄侧楚侧蜀侧商是也侧商之调久亡唐人诗云侧商调里唱伊州予以此语寻之伊州大食调黄锺律法之商乃以慢角转弦取变宫变征散声此调甚流美也盖慢角乃黄锺之正侧商乃黄锺之侧它言侧者同此然非三代之声乃汉燕乐尔予既得此调因制品弦法并古怨【○祠堂本有云字】

　　调弦法

　　慢角调【慢四一晖取二弦十一晖应慢六一晖取四弦十晖应】
　　大弦黄锺宫　　　　二弦黄锺商
　　三弦黄锺角　　　　四弦黄锺变征侧
　　五弦黄锺羽　　　　六弦黄锺变宫侧
　　七弦黄锺清商

　　古怨

　　□□□□□□□□五□□七□【世巳】□□□【弓上七】□【一下分】□□□【九中】□□□日暮西山兮烟雾暗前浦将维舟兮无所追我前兮不逮怀后来兮□□□□何处屡回顾

　　泛声

　　□□□□□□□□五□□七□□□□七【一七】六五□□□□二三□正□□二□□□□二□□□□□二□□【上十】□□□□□四□四□【六九】□世事兮何据手翻覆兮云雨过金谷兮花谢委尘土悲佳人兮薄命□□□□□五六□【下七】□□六【□七】□□□□□谁为主岂不犹有春兮妾自伤兮迟暮发将素【上七】□【下八】□□□□□□【六□】□□□六七□□□□□□□□□□□欢有穷兮恨无数弦欲绝兮声苦满目江山兮泪沾屦君不见年年□□□□□□□□□汾水上兮惟秋雁飞去


　　白石道人歌曲卷一

　　●白石道人歌曲卷二

　　番阳姜夔尧章撰

　　越九歌

　　帝舜楚调　　黄锺宫
　　王禹吴调　　夹锺宫
　　越王越调　　无射商
　　越相侧商调　　黄锺商
　　项王古平调　　无射宫
　　涛之神双调
　　曹娥蜀侧调　　夷则羽
　　庞将军高平调　　林锺羽
　　旌忠中管商调　　南吕商
　　蔡孝子中管般瞻调　大吕羽

　　○越九歌

　　越人好祠其神多古圣贤予依九歌为之辞且系其声使歌以祠之

　　【南蕤林南林黄太姑蕤姑太姑林【黄清太清黄清】　应南林南黄太黄姑蕤】央央帝旗羣冕相舆聿来我妫我芸绿滋　维湘与楚谓狩在陼云【姑太姑林黄太黄　南【黄清】应南蕤林蕤姑黄太黄姑应南林南　【太清】】横九疑帝若来下　我怀厥初孰耕孰渔勿忘惠康畴匪帝余　博【【黄清】应南蕤林蕤姑姑太黄姑蕤林黄【黄清】】
　　硕于俎维错于豆瑶洒玉离侑此桂酒
　　右帝舜楚调　　黄锺宫

　　【林南林仲夹林南无黄林仲夹　【黄清太清黄清】无南【黄清】无南林夹仲林】登崇邱怀美功穴咄穴咤在云其蒙　享维德辑万国辙轇轕蹇时宅
　　【仲太黄夹仲林无【黄清太清黄清】南无南林　仲夹林仲太黄林仲林无南】珠为橇玉为车报我则腆不当厥拘　王旆返风偃偃山鸟呼觚棱【林【黄清太清黄清】林仲夹】
　　晚丰予谌菲可荐
　　右王禹吴调　　夹锺宫

　　【【黄清太清黄清】南林南姑太黄南无【黄清】　姑南【太清黄清】无南林姑太姑黄姑太】云苍凉山山截山辛瞻灵旗闯越绝　故宫凄凄生绿芜谋臣安在空五【姑林南【太清黄清】无南【黄清　太清黄清】南【黄清】无南林南林南黄姑太姑林南【太清】】湖酹君君毋西入吴　洪涛卷地龙工呼函坚操剡何睢盱彼茁竹【林【黄清太清黄清】　无南林姑无林南仲姑太姑林姑太黄【黄清】】
　　箭杨梅朱　壶觞有酎盘有鱼千春万春勿忘此故都
　　古【古：右】越王越调　　无射商

　　【应【黄清】应南蕤应南应【太清】应南蕤姑太黄太　太南应南【太清】蕤南应【太清】】凄其我思永矢弗游凫曰予肖以璗与镠　载尸载谒子惠思越翩【应南蕤姑太黄太】
　　其来而乘涛驾月
　　右越相侧商调　　黄锺商

　　【无【黄清】无仲太仲南林仲林【太清黄清】无林南林仲无太姑太　仲太仲林】民荼嬴天纪渎羣雄横徂君逐鹿傅悬于投匪智伊福　或肉以昌【【太清黄清】无【太清】仲林南林无【太清】仲无　仲太仲林【太清黄清】无【太清】仲林南林南】或斧以亡谓予复归有如大江　我无君尤君胡我慊亦有子孙在【无黄太　仲太仲林无【太清黄清】无】
　　阿在崦　灵兮归来筑宫崔嵬
　　右项王古平调　　无射宫

　　【林仲【黄清】无南林仲太黄林仲夹仲南林仲南黄太仲太夹仲林仲】海云碧兮崔嵬潬上去兮潬下来予乘舟兮迟女目屡眩兮沤飞【林仲黄　　　太仲南【黄清太清黄清】南林仲林南黄太仲太夹太黄无南】白马駃【○旧钞本作驶】兮素縿舞驱银山兮迭万鼓汩予从天兮南逝经西【林仲太夹仲　南黄太仲黄太仲南林仲南【黄清太清黄清】南林南【黄清】夹太】陵兮掠渔浦　夫在舶兮妇在房风浩浩兮波茫茫沥予酒兮神龙【黄林仲黄太仲林仲】
　　府我征至兮无所苦
　　右涛之神双调

　　【仲夹仲【黄清】林夷【黄清太清黄清】林仲夹仲太夹太黄夹林夷黄夹仲【折字】仲】玉副笄锦结褵含清扬兮郁翠眉嘤嘤歌兮有待柳屡舞兮僛僛【【黄清太清黄清】无夷【黄清】仲太夹太黄夹仲夹仲林【黄清】无黄夷黄夹仲仲【折字】仲】昔何止兮水湄今何征兮未来吾无欲兮女之佩羌犹豫兮而裴回　【【黄清太清黄清】夷【黄清】仲太夹太黄仲夹仲林　　　夷仲夹仲【折字】仲　仲】　黄头兮呼风旗尾兮栩栩潮枯兮沙【○祠堂本作汐】迟将子兮无怒　舟【夹【黄清】林夷林仲太夹仲】
　　去兮无归花落兮鸟啼
　　右曹娥蜀侧调　　夷则羽

　　【应南应【太清】太姑应林蕤姑【折字】姑　应【折字】应林南应蕤林蕤姑太姑】鞭卧龙跃镜浦灵之来曀如雨　环玉厢翠缤纷灵之逝扉出云【南应【折字】应南应南林蕤姑蕤林太蕤太姑　南应【折字】应林南林应【折字】】我行其野有穱有稌入其闉阇载歌载儛　祓我家室曰予父母高【应南林太蕤太姑　南应【折字】应蕤林南应林【太清】太姑【折字】姑】
　　田莱芜下田舄卤　尔泽毋三尔煦毋五益严祀其终古
　　右庞将军高平调　　林锺羽

　　【夷南夷蕤夹姑蕤夹夷南夷蕤夹【折字】夹夷蕤夹蕤姑夹大蕤夷蕤【太清】】师环城兮鸟不度万夫投戈兮子独武车辙厉兮螳螂怒抗予义兮【应【太清】应　【太清】应南夷蕤夷夹蕤夷夹南夷蕤夹夷应夹【折字】夹夹南夷】出行伍　诗书发冢兮嗟彼伧父父老死兮后生莫知其故庙无人【蕤姑夹大应【太清】应夷蕤夷应】
　　兮鼠穴堵歌予诗兮诏万古
　　右旌忠中管商调　　南吕商

　　【无【太清黄清】无林夷无无夷林仲仲夹仲黄【太清黄清】无大夹仲夷无夷林仲】爱予亲兮保予体将临渊兮发上指子青衿兮父为史不如缇萦兮【夷无【折字】无　【太清黄清】无【黄清】无夷无太夷林仲太夹仲无【太清黄清】无夷林仲】郁陶以死　豺为政兮吾已矣望奫沦兮倏而逝卧龙山兮若耶水【夹仲夹太无【折字】无　无【太清黄清】无林夷无无夷林仲大夹仲夷无【太清黄清】】灵不归兮父思子　雨鸣荷兮风入苇若伊优兮泣未已率我子兮【无仲夷【黄清】无夷【折字】无】
　　与弟屋阳阿兮招尔
　　右蔡孝子中管般瞻调　大吕羽

　　古今谱法
　　【合【下四】四【下一】一上勾尺【下工】工【下九】凡六【下五】五【一五】】
　　黄大太夹姑仲蕤林夷南无应【黄清太清大清夹清】
　　折字法
　　箎笛有折字假如上折字下无字即其声比无字微高余皆以下字为准金石弦匏无折字取同声代之

　　白石道人歌曲卷二

　　●白石道人歌曲卷三

　　番阳姜夔尧章撰　　　　　辽阳陈思慈首疏证

　　令

　　小重山令
　　江梅引
　　蓦山溪
　　莺声绕红楼
　　鬲溪梅令
　　阮郎归
　　好事近
　　点绛唇
　　虞美人
　　忆王孙
　　少年游
　　鹧鸪天
　　夜行船
　　杏花天影
　　醉吟商小品
　　玉梅令
　　踏莎行
　　诉衷情
　　浣溪纱

　　○令

　　小重山令

　　赋潭州红梅

　　人绕湘皋月坠时斜横花树小浸愁漪一春幽事有谁知东风冷香远茜裙归　鸥去昔游非遥怜花可可梦依依九疑云查断魂啼相思血都沁绿筠枝

　　宋史地理志潭州上长沙郡
　　范成大梅谱红梅标格犹是梅而繁密则如杏香亦类杏有鹤顶梅千叶红梅其种来自闽湘故有福州红潭州红邵武红等号

　　江梅引

　　丙辰之冬予留梁溪将诣淮南不得因梦思以述志

　　人间离别易多时见梅枝忽相思几度小窗幽梦思【思：衍文】手同携今夜梦中无觅处漫徘徊寒侵被尚未知　湿红恨墨浅封题宝筝空无雁飞倦【倦：俊】游巷陌算空有古木斜晖旧约扁舟心事已成非歌罢淮南春草赋又萋萋漂零客泪满衣

　　一统志常州府梁溪在无锡县西门外源出慧山相传古溪极隘梁大同中重浚故名或以梁鸿居此而名
　　诗集送范仲讷往合肥三首其三小帘灯火屡题诗回首青山失后期未老刘郎定重到烦君说与故人知　案将诣淮南践重到约也所梦即澹黄柳之小乔宅解连环之大乔能拨春风小乔妙移筝雁啼秋水也

　　蓦山溪

　　题钱氏溪月

　　与鸥为客绿野留吟屐两行柳垂阴是当日仙翁手植一亭寂寞烟外带愁横荷冉冉展凉云横卧虹千尺　才因老尽秀句君休觅万绿正迷人更愁入山阳夜笛百年心事惟有玉兰知吟未了放船回月下空相忆

　　嘉庆松江府志钱良臣字友魏绍兴二十四年进士淳熙五年繇给事中除端明殿学士签书枢密院复除参知政事九年罢政事除资政殿学士奉祠寻知镇江府又除端明殿学士改知建康府兼行宫留守拜资政大学士十五年请罢提举洞霄宫光宗时卒谥文惠孝宗尝询时事所陈合上意孝宗褒之曰如卿真所谓通世务之儒遂书通儒赐之
　　光绪华亭县志宋云间洞天钱参政良臣园在里仁坊内宅居其旁广轮数里至今指其坊犹称钱家府云府有御书云汉昭回之阁【案云汉阁其址后为慧镫庵见县志稿】兴庆等堂园有东岩堂巫山十二峰观音岩桃花洞雪窗云榭来禽渚流杯亭桃蹊杏村龟巢橘坞明月湾薝卜林围绣香风露香笼锦诸佳致具见于方岳钱府百咏诗元时己废十二峰半属尼居之慧海院惟东岩因舍浮图其峰峦竹树犹为城巿山林之胜朋云亭基在峰之巅元顾架阁文琛赋诗有昔年绿野裴丞相今日匡庐远法师之句后峰岩尽废而游人往往于其地得山石明成化间得数峰尤奇知府稷山王衡辇置郡圃至今存焉
　　范成大石湖诗集丙午新年六十一岁俗谓之元命作诗自贶自注今丞相王公枢使周公参政钱公皆丙午又顷昔皆同朝
　　案钱氏即良臣溪月即云间洞天中佳致之一白石因诚斋识石湖必又因石湖识钱参顷昔受知尝游斯园故有与鸥为客绿野留吟屐万绿正迷人更愁入山阳夜笛等句嘉泰壬戌钱希武为刻歌曲于东岩之读书堂翰墨因缘非偶然也

　　莺声绕红楼

　　甲寅春平甫与予自越来吴携家妓观梅于孤山之西村命国工吹笛妓皆以柳黄为衣

　　十亩梅花作雪飞冷香下携手多时两年不到断桥西长笛为子吹人妒垂杨绿春风为染作仙衣垂杨却又妒腰肢近【平声】前舞丝丝自述嗟乎四海之内知己者不为少矣而未有能振之于窭困无聊之地者旧所依倚唯有张兄平甫其人甚贤十年相处情甚骨肉

　　戴表元送张叔夏西游序叔夏之先世高曾祖父皆钟鸣鼎食江湖高才词客姜夔尧章孙季蕃花翁之徒往往出入馆谷其门
　　张镃南湖集余家兄弟未尝久别今夏送平甫之官山口冬仲朔又送深父为四明船官因成长句　案平甫为循王张俊之曾孙宗元之子功甫之异母弟斗南之祖玉田之曾祖　诗集有陪张平甫游禹庙诗白石游越中为绍熙四年春也
　　元和郡县志浙东观察使治越州秦会稽郡汉顺帝时浙江东西分吴越隋改越州
　　武林旧事孤山旧有柏堂竹阁四照阁巢居阁林处士庐今皆不存西陵桥又名西林桥又名西冷桥又名西村断桥又名段家桥万柳如云望如裙带白乐天诗云谁开湖寺西南路草绿裙腰一道斜
　　湖山便览西林桥孤山路西北尽处也游览志云一名西冷一名西陵武林旧事云西林桥又名西村都城探春水面画檝如鳞次第先南后北至午则尽入西村桥弁阳老人祠云看画船尽入西村间却半湖春色盖实录也
　　湖山便览断桥在孤山路口唐张裕孤山寺诗断桥荒藓合时已有断桥之称孤山湖中一屿孤立旁无联附亦名孤屿
　　武林旧事干淳教坊乐部笛色德寿宫元守正忠翊郎孙福使臣孙继祖张行谨

　　鬲溪梅令【仙吕调】

　　丙辰冬自无锡归作此寓意

　　□□□□□□□□□□□□□□□□□□□□□□□□
　　好花不与殢香人浪粼粼又恐春风归去绿成阴玉钿何处寻
　　□□□□□□□□□□□□□□□□□□□□□□□□
　　木兰双桨梦中云小横陈谩向孤山山下觅盈盈翠禽啼一春

　　词源管色应指谱□【六】□【凡】□【工】□【尺】□【上】□【一】□【四】□【勾】□【合】□【五】□【尖一】□【尖上】□【尖凡】□【大住】□【小住】□【掣】□【折】□【大凡】□【打】宫调应指谱七宫黄钟宫□仙吕宫□正宫□高宫□南吕宫人中吕宫一道宫□十二调大石调又小石调□般涉调□歇指调□越调□仙吕调□中吕调□正平调□高平调一双调□黄钟羽□商调□
　　案寓意即前江梅引所梦思者

　　阮郎归

　　为张平甫寿是日同宿湖西定香寺

　　红云低压碧玻璃惺惚花上啼静看楼角拂长枝朝寒吹翠眉　休涉笔且裁诗年年风絮时绣衣夜半草符移月中双桨归

　　湖山便览定香寺临安志云旧为积香院在西湖上干德四年建治平二年改额宝庆间改旌德观别建寺于城东

　　又

　　旌阳宫殿昔裴徊一坛云叶垂与君闲看壁间题夜凉笙鹤期　茅店酒寿君时老枫临路歧年年强健得追随名山游遍归

　　一统志南昌府西山在新建县西章江门外三十里一名南昌山即古散原山也道家以为第十二洞天逍遥山在新建县西南八十里道家以为第四十福地山之阳有许旌阳玉隆宫晋许逊字敬之世居许昌父肃避地南昌因家焉少从吴猛得神方秘法太康初为旌阳令寻去官谒谌母于丹阳授以道术时斩除蛟蛇毒物以济人精修山中年百三十六岁于宁康二年八月一日拔宅上升
　　案此追述乙卯三月十四日与平甫自南昌同游西山玉隆宫饮古枫下以为寿也

　　好事近

　　赋茉莉

　　凉夜摘花钿苒苒动摇云绿金络一团香露正纱厨人独　朝来碧缕放长穿钗头罣层玉记得如今时候正荔枝初熟

　　武林旧事都人避暑而茉莉为最盛初出之时其价甚穹妇人簇戴多至七插所值数十券不过供一晌之娱耳

　　点绛唇

　　丁未冬过吴松作

　　燕雁无心太湖西畔随云去数峰清苦商略黄昏雨　第四桥边拟共天随住今何许凭阑怀古残柳参差舞

　　吴地记松江一名松陵又名笠泽左传曰越伐吴御之笠泽其江之源连接太湖一江东南流五十里入小湖一江东北流二百六十里入于海一江西南流入震泽此三江之口也咸仲云松容也容裔之貌
　　案此阕为诚斋以诗送谒石湖归途所作诗集有姑苏怀古诗

　　又

　　金谷人归绿杨低扫吹笙道数声啼鸟也学相思调　月落潮生掇送刘郎老淮南好甚时重到陌上生春草

　　虞美人

　　赋牡丹

　　西园曾为梅花醉叶剪春云细玉笙凉夜隔帘吹卧看花梢摇动一枝枝　娉娉袅袅教谁惜空压纱巾侧沈香亭北又青苔唯有当时蝴蝶自飞来

　　又

　　摩挲紫盖峰头石下瞰苍厓立玉盘摇动半厓花花树扶疏一半白云遮　盈盈相望无由摘惆怅归来屐而今仙迹杳难寻那日青楼曾见似花人

　　诗说叙淳熙丙午立夏余游南岳至云密峰徘徊禹溪桥下上爱其幽绝即屏置仆马独寻溪源行且吟哦顾见茅屋蔽亏林木间若士坐大石上眉宇闿爽年可四五十心知其异人即前揖之相接甚温便邀入舍内煎苦茶共食从容问从何来适吟何语余以实告且举似昨日望岳小山不能云大山半为天之句若士喜谓余可人遂探囊出书一卷云是诗说老夫顷者常留意兹事故有此书今无作矣径以付君
　　一统志紫盖峰在衡山县西北二十里荆州记衡山有三峰极秀曰紫盖石囷芙蓉衡山记紫盖峰常有白鹤集其上神芝灵草生焉有石室在其下香炉臼杵丹灶俱存
　　按昔游诗紫盖何突兀万里在一目余峰六七十仅如翠浪矗北有懒瓒岩大石庇樵牧下窥半厓花杯盂琢红玉飞云身畔遇揽之不盈掬与此阕词意俱同

　　忆王孙

　　番阳彭氏小楼作

　　冷红叶叶下塘秋长与行云共一舟零落江南不自由两绸缪料得吟鸾夜夜愁

　　少年游

　　戏平甫

　　双螺未合双娥【娥：蛾】先敛家在碧云西别母情怀随郎滋味桃叶渡江时扁舟载了匆匆归去今夜泊前溪杨柳津头棃花墙外心事两人知

　　一统志前溪在武康县治前寰宇记前溪在县西一百步古永安县前之溪也晋沈充家于此溪乐府有前溪曲即充所制

　　鹧鸪天

　　己酉之秋苕溪记所见

　　京洛风流绝代人因何风絮落溪津笼鞋浅出鸦头韈知是凌波缥缈身　红乍笑绿长嚬与谁同度可怜春鸳鸯独宿何曾惯化作西楼一缕云

　　一统志湖州府苕溪在府城西南自孝丰县南北流经安吉县南又东北经长兴县界又东北至府城西南下流入太湖山海经浮玉之山苕水出于其阴北流注于具区

　　又

　　予与张平甫自南昌同游西山玉隆宫止宿而返盖乙卯三月十四日也是日即平甫初度因买酒茅舍并坐古枫下古枫旌阳在时物也旌阳尝以草屦悬其上土人以屦为屩因名曰挂屩枫苍山四围平野尽绿鬲涧野花红白照影可喜使人采撷以藤糺缠着枫上少焉月出大于黄金盆逸兴横生遂成痛饮午夜乃寝明年平甫初度欲治舟往封禺松竹间念此游之不可再也歌以寿之

　　曾共君侯历聘来去年今日踏莓苔旌阳宅里疏疏磬桂【桂：挂】屩枫前草草杯　呼煮酒摘青梅今年官事莫裴徊移家径入蓝田县急急船头打鼓催

　　太平寰宇记南昌县逍遥山在城西南八十里道家第四十福地山有许旌阳玉隆宫天宝洞在城西八十里西山最胜处洞门有石泉状如水帘南昌山在县西三十五里高二千丈周回三百里山有洪崖先生炼药之井亦号洪崖山有石臼存王乔坛按雷次宗豫章记云西山中峰最高顶名鹤岭即王乔控鹤经过之所坛在鹤岭之侧云景鲜美草木秀润异于他山山侧有古控鹤乡在县西八十里
　　一统志南昌府西山在新建县西章江门外三十里一名南昌山即古散原山也或作厌原山道家以为第十二洞天水经注石头津步二十里西曰散原山迭嶂四周杳邃有趣西北五六里有洪井飞流悬注其深无底旧说洪崖先生之井也北五六里有风雨池山高濑激着树木霏散远洒若雨西有鸾冈洪崖乘鸾所憩者也四周有水谓之鸾陂冈西有鹤岭云王子晋控鹤所经过有二厓号曰大箫小箫言箫史所游萃处也
　　一统志武康县古防风氏之国地理志云本汉乌程县之余不乡地汉末童谣云天子当兴东南三余之间吴乃改会稽之余暨为永兴分余不为永安以协谣言晋以平阳已有永安县复改武康防风山在县东一十八里先名封嵎山唐天宝六年敕改焉其一名风公山一名风渚山古防风氏之国风公者以其山上有风公祠风渚者以山下有风渚水封山者以其禁樵采渔猎也山东南二里有嵎山禹十二代孙帝嵎所居也吴伐越隳会稽得骨节专车使问仲尼仲尼曰禹致羣臣于会稽防风氏后至禹杀而戮之其节专车此为大矣客曰防风何守仲尼曰汪芒氏之君守封嵎山言防风治此二山也嵎山在县东南三十里舆地志古防风氏之都
　　同治湖州府志武康县封山在县东十八里即家语云封禺之山防风氏之国禺山在县东南三十里高一百八十丈周九里四十步计筹山在县东南三十五里高七十三丈周五里三十步吴兴记越大夫计然尝筹算于此又其地与临安县分界俗谓之界头山盖计界筹头音相类也山下名计村计姓者甚多山有白石洞天幽窅而夷旷白石厓在县东南计筹山白石洞天在计筹山姜夔以此自号
　　案白石是年移家临安张平甫假以馆舍近东青门

　　又

　　丁巳元日

　　柏绿椒红事事新隔篱灯影贺年人三茅钟动西窗晓诗鬓无端又一春　慵对客缓开门梅花闲伴老来身娇儿学作人间字郁垒神荼写未真

　　梦梁【梁：粱】录正月朔日谓之元旦俗呼为新年一岁节序此为之首士夫皆交相贺细民男女亦皆鲜衣往来拜节
　　武林旧事元正每岁禁中止是以三茅钟鸣驾兴上服幞头玉带鞾袍先诣福宁殿龙墀及圣堂炷香次至天章阁祖宗神御殿行酌献礼次诣东朝奉贺
　　咸淳临安志宁寿观在七宝山三茅堂绍兴二十四年因东都旧名赐额殿曰太元奉茅君徽宗皇帝御书也其二唐钟本唐澄清观旧物尚方出金帛度牒易以赐今禁中每听钟声以为寝兴食息之节
　　严杰白石道人小传子二琼太庙斋郎瑛嘉禾郡佥判九真姜氏世系表略子琼太庙斋郎

　　又

　　正月十一日观灯

　　巷陌风光纵赏时笼纱未出马先嘶白头居士无呵殿只有乘肩小女随　花满巿月侵衣少年情事老来悲沙河塘上春寒浅看了游人缓缓归

　　梦粱录正月十五日元夕节乃上元天官赐福之辰又有深坊小巷绣额珠帘巧制新装竞夸华严公子王孙五陵年少更以纱笼喝道将带佳人美女遍地游赏人都道玉漏频催金鸡屡唱兴犹未已
　　吴文英梦窗词玉楼春京巿舞女茸茸狸帽遮梅额金蝉罗剪胡衫窄乘肩争看小腰身倦态　随闲鼓笛问称家住城东陌欲买千金应不惜归来困顿殢春眠犹梦婆娑斜趁拍
　　湖山便览贴沙河新唐书地理志云钱塘县南五里有沙河塘咸通二年刺史崔彦曾开苏诗注云闻昔潮水冲击奔逸入城故开沙河以决之河有三曰外沙中沙里沙游览志云宋时沙河塘居民甚稠碧瓦红檐歌吹不绝故苏诗有灯火沙河夜夜春句

　　又

　　元夕不出

　　一昨天街预赏时柳悭梅小未教知而今正是欢游夕却怕春寒自掩扉　帘寂寂月低低旧情惟有绛都词芙蓉影暗三更后卧听邻娃笑语归

　　武林旧事元夕禁中自去岁九月赏菊灯之后迤逦试灯谓之预赏

　　又

　　元夕有所梦

　　肥水东流无尽期当初不合种相思梦中未比丹青见暗里忽惊山鸟啼　春未绿鬓先丝人间别久不成悲谁教岁岁红莲夜两处沈吟各自知

　　太平寰宇记庐州合肥县肥水出县西南八十里蓝家山东南流入于巢湖按所梦即澹黄柳之小乔宅中人也

　　又

　　十六夜出

　　辇路珠帘两行垂千枝银烛舞僛僛东风历历红楼下谁识三生杜牧之　欢正好夜何其明朝春过小桃枝鼓声渐远行人散惆怅归来有月知

　　方舆胜览绍兴二十八年殿前司都指挥使杨存中乞通展皇城十三丈以五丈作御路六丈作民居将来圣驾亲由候潮门径从所展御路直抵郊台
　　武林旧事冬至或元旦有事南郊自嘉会门至丽正门计九里三百二十步皆以潮沙填筑其平如席以便五辂往来元夕至节后渐有大队如四国朝傀儡杵歌之类日趋于盛其多至数千百队天府每夕差官点视各给钱酒油烛多寡有差且使之南至升旸宫支酒烛北至春风楼支钱终夕天街鼓吹不绝都民士女罗绮如云盖无夕不然也至五夜则京尹乘小提轿诸舞队次第簇拥前后连亘十余里锦绣填委箫鼓振作耳目不暇及

　　夜行船

　　己酉岁寓吴兴同田几道寻梅北山沈氏圃载雪而归

　　略彴横溪人不度听流澌佩环无数屋角垂枝船头生影算唯有春知处　回首江南天欲暮折寒香倩谁传语玉笛无声诗人有句花休道轻分付

　　晋书地理志吴兴郡吴置统县十一
　　鸟【鸟：乌】程县志小玲珑山一名赛玲珑在城北太史湾癸辛杂识赛玲珑去玲珑山近三里许近岁沈氏抉剔为之大率此山十余里间皆奇石也

　　杏花天影

　　丙午之冬发沔口丁未正月二日道金陵北望淮楚风日清淑小舟挂席容与波上

　　□□□□□□□□□□□□□□□□□□□□□□□□□□绿丝低拂鸳鸯浦想桃叶当时唤渡又将愁眼与春风待去倚兰桡□□□　□□□□□□□□□□□□□□□□□□□□□□更少驻　金陵路莺吟燕儛算潮水知人最苦满汀芳草不成归日□□□□□□□暮更移舟向甚处

　　太平寰宇记汉阳县汉水一名沔水西自汊川县界流入
　　刘澄之永初山川记云沔口古文以为沧浪水即屈原遇渔父所云沧浪之水清兮是也
　　唐书地理志江南道升州县上元望本江宁武德三年更江宁曰归化八年更归化曰金陵九年更金陵曰白下
　　一统志淮安府表唐楚州淮阴郡宋初曰楚州山阳郡绍定元年改淮安军端平初又改州属淮南东路扬州府宋扬州广陵郡淳化四年属淮南道至道三年为淮南东路治

　　醉吟商小品

　　石湖老人谓予云琵琶有四曲今不传矣曰濩索【一曰濩弦】梁州转关绿腰醉吟商胡渭州历弦薄媚也予每念之辛亥之夏予谒杨廷秀丈于金陵邸中遇琵琶工解作醉吟商胡渭州因求得品弦法译成此谱实双声耳

　　□□□□□□□□□□□□□□□□□□□□□□□□□又正是春归细柳暗黄千缕暮鸦啼处梦逐金鞍去一点芳心休□□□□□诉琵琶解语

　　范成大石湖集复用韵记昨日坐中剧谈及赵家琵琶之妙呈王正之提刑二绝病来六结总龟藏不用浓熏戒定香花下酒边非我事但余消瘦是东阳曹穆新声和者稀如今妙手属天支转关濩索都传得想见飞凰舞绿丝自注正之云转关六么濩索梁州历弦薄媚醉吟商胡渭州此四曲承平时专入琵琶今不复有能传者余按北梦琐言载黔南节度王保义女善弹琵琶梦吴人授曲内有醉吟商调其来远矣
　　宋蔡宽夫诗话乐谱琵琶曲有转关六么取其声调闲婉又有濩索梁州谓其音节闲繁
　　宋史杨万里传字廷秀吉州吉水人绍熙元年借焕章阁学士为拌伴金国贺正旦使兼实录院检讨官出为江东转运副使权领淮西江东军马钱粮朝议行铁钱于江南诸郡万里疏其不便不奉诏忤宰相意改知赣州不赴乞祠　诚斋集告祠江东运副告祠绍熙元年十一月十三日知赣州告祠绍熙三年八月十一日

　　玉梅令【高平调】

　　石湖家自制此声未有语实之命予作石湖宅南鬲河有圃曰范邨梅开雪落竹院深静而石湖畏寒不出故戏及之

　　□□□□□□□□□□□□□□□□□□□□□□□□□疏疏雪片散入溪南苑春寒锁旧家亭馆有玉梅几树背立怨东□□□□□□□□□　□□□□□□□□□□□□□□□风高花未吐暗香已远　公来领客梅花能劝花长好愿公更健□□□□□□□□□□□□□□□□□
　　便揉春为酒剪雪作新诗弃一日绕花千转

　　范成大梅谱前序梅天下之尤物无问智愚贤不肖莫敢有异议学圃之士必先种梅且不厌多他花有无多少皆不系重轻畲于石湖玉雪坡既有梅数百本比年又于舍南买王氏僦舍七十楹尽拆除之治为范村以其地三分之一与梅吴下栽梅特盛其品不一今始尽得之随所得为之谱以遗好事者
　　宋史范成大传字致能吴郡人绍兴二十四年进士
　　周必大平园续稿资政殿大学士赠银青光禄大夫范公成大神道碑先以石湖稍远不能日涉即城居南别营一圃阅杜光庭神仙传记胡六子自昆山风海至范老村遇陶朱公事大喜曰此吾里吾宗故事不可失也题曰范村刻两朝赐书于堂上榜曰重奎其北又葺古桃花坞往来其间
　　石湖集范村雪后习习犹余烬钟情未湿灰忍寒贪看雪讳老强寻梅熨贴愁眉展勾般笑口开直疑身健在时有句飞来

　　踏莎行

　　自沔东来丁未元日至金陵江上感梦而作

　　燕燕轻盈莺莺娇软分明又向华胥见夜长争得薄情知春初早被相思染　别后书辞别时针线离魂暗逐郎行远淮南皓月冷千山冥冥归去无人管


　　诉衷情

　　端午宿合路

　　石榴一树浸溪红零落小桥东五日凄凉心事山雨打船篷　谙世味楚人弓莫冲冲白头行客不采苹花孤负熏风

　　陆游入蜀记干道六年六月五日早抵秀州七日移舟出城泊禾兴馆前八日雨霁极凉如深秋遇顺风舟人始张帆过合路居人繁伙卖鲊者尤众道旁多军中牧马运河水泛溢高于近村地至数尺两岸皆车出积水妇人儿童竭作亦或用牛妇人足踏水车手犹绩麻不置过平望遇大雨暴风舟中尽湿少顷霁止宿八侧闻行舟有覆溺者小舟叩舷卖鱼颇贱蚊如蠭虿可畏九日晴而风舟人惩昨夕狼狈不敢解舟日高方行自崇德行大泽中至此始望见震泽远山午间至吴江县渡松江风极静巿中卖鱼鲊颇珍晚解舟中流回望长桥层塔烟沙渺然真若图画宿尹桥登桥观月十日至平江以疾不入城

　　浣溪纱

　　予女须家沔之山阳左白湖右云梦春水方生浸数千里冬寒沙露衰草入云丙午之秋予与安甥或荡舟采菱或举火罝兔或观鱼簺下山行野吟自适其适凭虚怅望因赋此阕

　　着酒行行满袂风草枯霜鹘落晴空销魂都在夕阳中　恨入四弦人欲老梦寻千驿意难通当时何似莫匆匆

　　诗集春日书怀九真何苍苍乃在清汉尾衡茅依草木念远独伯姊春来众芳滋春去众芳萎兄弟各天涯啼鴂见料理汉江出巨鱼风雷入驱使安得挟我舟西征二千里
　　汉阳县志九真山一名五藏山九峰相向势若游龙旧传有九仙女炼丹于此上有飞升石唐咸通中赐名仙潜山高数百丈望之佳气郁然面为郡城之干背临太白之壑形家谓为县之祖龙
　　汉阳府志九真山在县西南九十里高数百丈九峰相向因名九真下有九泉皆清澈可玩又有昌蒲洞太白湖一名九真湖周二百余里潜水自西北来注之西湖李老沙湖泗港诸水汇焉沱水自南来注之直步阳明黄蓬诸水汇焉而东南泄于沌水出江春夏水涨与新滩马影蒲潭等湖合而为一冬涸始分云杜故城在沔阳州西北汉置县属江夏郡后汉及晋因之宋齐属竟陵郡梁以后省水经注沔水又东南过江夏云杜县东夏水从西来注之即堵口也为中夏水县故云亭左传若敖娶于云是也禹贡所谓云土梦作又故县取名焉　按山阳即九真山之阳也白湖即太白湖云梦即沔阳州西北古云杜也

　　又

　　己酉岁客吴兴收灯夜阖户无聊俞商卿呼之共出因记所见

　　春点疏梅雨后枝剪灯心事峭寒时巿桥携手步迟迟　蜜炬来时人更好玉笙吹彻夜何其东风落靥不成归

　　咸淳临安志俞灏字商卿世居杭父徙乌程登绍熙四年第仕淮东宣抚邱崈令灏佐毕再遇救山阳灏料敌必窥采石请回军石梁河以遏其锋敌捣虚不入而遁再遇知扬州荡平湖海多灏计划再遇欲诛胁从者灏救活甚众开禧议开边政府密引灏言轻脱寡谋之人不可信赵良嗣张觉往辙可鉴历麾旄节皆有声宝庆二年致仕筑室九里松买舟西湖会意处竟日忘返以诗词自适号青松居士有集

　　又

　　辛亥正月二十四日发合肥

　　钗燕笼云晚不忺拟将裙带系郎船别离滋味又今年　杨柳夜寒犹自舞鸳鸯风急不成眠些儿闲事莫萦牵

　　案此阕与点绛唇金谷人归一阕皆发合肥惜别之作江梅引鬲溪梅令鹧鸪天元夕有所梦一阕皆梦思此意中人也

　　又

　　丙辰岁不尽五日吴松作

　　雁怯重云不肯啼画船愁过石塘西打头风浪恶禁持　春浦渐生迎棹绿小梅应长亚门枝一年灯火要人归

　　一统志苏州府小长桥方舆胜览小长桥在石塘垒石为之王圻续文献通考吴江两长桥至元二十九年据本路询究得西长桥古迹元长一百八丈今两土免筑塞四十八丈所谓东长桥者古来无之乃是归附后添置元长一百十七丈今两土免筑塞六十丈

　　又


　　丙辰腊与俞商卿铦朴翁同寓新安溪庄舍得腊花韵甚【脱赋字】二首

　　花里春风未觉时美人呵蕊缀横枝隔帘飞过蜜蜂儿　书寄岭头封不到影浮杯面悞人吹寂寥惟有夜寒知

　　又

　　剪剪寒花小更垂阿琼愁里弄妆迟东风烧烛夜深归　落蕊半黏钗上燕露黄【黄：横】斜映鬓边犀老夫无味已多时

　　周密癸辛杂识葛天民字无怀后为僧名义铦字朴翁其后返初服居西湖上一时所交皆胜士有二侍姬一曰如梦一曰如幻
　　一统志新安镇在无锡县东南三十里元初置新安巡司至正中张士诚筑城为屯田之所东出吴门此为必经之地
　　张镃南湖集离无锡夜入溪庄港口出山犹自雨随车到得溪桥一点无冷月半天云未去垂杨成行叶全枯竹添东墅方清荫人在南湖已白须应是田翁喜侬返旋吹灯火竞欢呼题平甫弟梁溪庄园两字虽差远花繁好作名假饶千万偈难状尔多情
　　范成大梅谱本非梅种以其与梅同时而香又近之也张翊花经曰一品九命蜡梅亦在其中洛阳亦有蜡梅直九英耳人言腊时开故以腊名非也为色正似黄蜡耳出自河南者名磬口色香形皆第一松江名荷花者次之本地狗缨下矣

　　白石道人歌曲卷三

　　●白石道人歌曲卷四

　　番阳姜夔尧章撰　　　　　辽阳陈思慈首疏证

　　慢

　　霓裳中序第一
　　庆宫春
　　齐天乐
　　满江红
　　一萼红
　　念奴娇
　　眉妩
　　月下笛
　　清波引
　　法曲献仙音
　　琵琶仙
　　玲珑四犯
　　侧犯
　　水龙吟
　　探春慢
　　八归
　　解连环
　　喜迁莺慢
　　摸鱼儿

　　○慢

　　霓裳中序第一

　　丙午岁留长沙登祝融因得其祠神之曲曰黄帝盐苏合香又于乐工故书中得商调霓裳曲十八阕皆虚谱无辞按沈氏乐律霓裳道调此乃商调乐天诗云散序六阕此特两阕未知孰是然音节闲雅不类今曲予不暇尽作作中序一阕传于世予方羁游感此古音不自知其辞之怨抑也
　　□□□□□□□□□□□□□□□□□□□□□□□□□亭皋正望极乱落江莲归未得多病却无气力况纨扇渐疏罗衣□□□□□□□□□□□□□□□□□□□□□□□□□初索流光过隙叹杏梁双燕如客人何在一帘淡月彷佛照颜色□□□□□□□□□□□□□□□□□□□□□□□□幽寂乱蛩吟壁动庾信清愁似织沈思年少浪迹笛里关山柳□□□□□□□□□□□□□□□□□□□□□□□□□下坊陌坠红无信息漫暗水涓涓溜碧漂零久而今何意醉卧酒□□炉侧

　　一统志衡州府衡山在衡山县西三十里五岳之一也周礼职方氏正南曰荆州其山镇曰衡山徐灵期南岳记南岳周回八百里回雁为首岳麓为足元和志南岳记曰上如车盖及衡轭之形山高四千一十丈衡山县志衡山七十二峰在衡阳境者有六曰岣嵝回雁碧云白玉安上九女在长沙湘乡湘潭善化县境者凡七而在县境者凡五十九其大者有六曰祝融紫盖天柱石廪芙蓉云密自此而外有五十三峰合在别县者十三峰共七十二峰而岳麓不与焉又有十五岩十洞三十八泉二十五溪九池九潭六源八桥九井岣嵝峰在衡阳县北五十里湘水记云衡山南有峯曰岣嵝东西七十里南北三十里又曰峰在县北五十二里顶有雷池县志岣嵝峰衡山主峯也故衡山亦称岣嵝祝融峯在衡山县西北三十里乃七十二峰最高者上有青玉坛方五丈湘水环带山下五折而北去峰巅有风穴东有望日台西有望站台
　　诗说序淳熙丙午立夏余游南岳
　　客斋随笔幽怪录载籧篨三娘工唱阿鹊盐又有突厥盐黄帝盐白鸽盐神雀盐疏勒盐满座盐归国盐唐诗娟赖吴娘唱是盐更奏新声刮骨盐然则歌诗谓之盐者如吟行引曲之类云
　　王灼碧鸡漫志霓裳羽衣曲说者多异予断之曰西凉创作明皇润色又为易美名其它饰以神怪者皆不足信也唐史云河西节度使杨敬述献凡十二遍白乐天和元微之霓裳羽衣曲歌云由来能事各有主杨氏创声君造谱自注云开元中西凉节度使杨敬述造郑愚津阳门诗注亦称西凉府都督杨敬述进予又考唐史突厥传杨敬述白衣检校凉州事郑愚之说是也刘梦得诗云开元天子万事足惟惜当年光景促三乡陌上望仙山归作霓裳羽衣曲李肱霓裳羽衣曲诗云开元太平时万国贺丰岁棃园进旧曲玉座流新制凤管迭参差霞裳竞摇曳元微之法曲诗云明皇度曲多新态宛转浸淫易沉着赤白桃李取花名霓裳羽衣号天乐夫西凉既进此曲而三人又谓明皇制作予以为西凉创作明皇润色者也其后宪宗时每大宴间作此舞文宗时诏太常卿冯定采开元雅乐制云韶雅乐及霓裳羽衣曲是时四方大都邑及士大夫家已多按习而文宗乃令冯定制舞曲者疑曲存而舞节非旧故就加整顿焉李后主作昭惠后诔云霓裳羽衣曲经兹丧乱世罕闻者获其旧谱残缺颇甚暇日与后详定去彼淫繁定其阙坠盖唐末殆不全蜀梼杌称三月上巳王衍宴怡神亭衍自执板唱霓裳羽衣后庭花思越人曲决非开元全章洞微志述五代时任六郎造亦未足信按明皇改婆罗门为霓裳羽衣属黄钟商当时号越调即今之越调是也白乐天嵩阳观夜奏霓裳诗云开元遗曲自凄凉况近秋天调是商又知其为黄钟商无疑欧阳永叔云人间有瀛府献仙音二曲此其遗声瀛府黄钟宫献仙音属小石调了不相干永叔知霓裳羽衣为法曲而瀛府献仙音为法曲中遗声今合两个宫调为霓裳羽衣一曲遗声亦太疏矣笔谈云蒲中逍遥楼楣上有唐人横书类梵字相传是霓裳谱字训不通莫知非是或谓今燕部有献仙音曲乃其遗声然霓裳本谓之道调曲献仙音乃小石调尔又嘉佑杂志云同州乐工翻河中黄幡绰霓裳谱钧容乐工程士守以为非是则依法曲造成教坊伶人花日新见之题后云法曲虽精莫近望瀛予谓笔谈知献仙曲非是乃指为道调法曲则无所著见独理道要诀所载系当时朝旨可信不诬杂志谓同州乐工翻河中黄幡绰谱虽不载何宫调安知非逍遥楼楣上横书耶今并程士守谱皆不传乐天和元微之霓裳羽衣曲歌云磬箫筝笛递相搀击擫弹吹声迤逦注云凡法曲之初众乐不齐惟金石丝竹次第发声霓裳序初亦复如此又云散序六奏未动衣阳台宿云慵不飞中序璧騞初入拍秋竹吹裂春冰拆注云散序六遍无拍故不舞中序始有拍亦名拍序又云繁音急节十二遍跳珠撼玉何铿锵翔鸾舞了却收翅唳鹤曲终长引声注云霓裳十二遍而曲终凡曲将终皆声拍促速惟霓裳之末长引一声笔谈云霓裳曲凡十二迭前六迭无拍至第七迭方谓之迭遍自此始有拍而舞笔谈沈存中撰沈指霓裳羽衣为道调法曲则是未尝见旧谱今所云岂亦得之乐天乎世有般涉调抑霓裳曲因石曼卿所作传摭述开元天宝旧事曼卿云本是月宫之音翻作人间之曲近夔帅曾端伯增损其辞为勾遣队口号亦云开宝遗音盖二公不知此曲自属黄钟商而抑霓裳则般涉调也宣和初普州守山东人王平词学华赡自言得夷则商霓裳羽衣谱取陈鸿白乐天长恨歌传并乐天寄元微之霓裳羽衣曲歌又杂取唐人小诗长句及明皇太真事终以微之连昌宫词补缀成曲刻板流传曲十二段起第四遍第五遍第六遍攧入破虚催衮实催衮歇拍杀衮音律节奏与白氏歌注大异则知唐曲今世决不复见亦可恨也
　　宋史艺志沈括乐论一卷又乐器图一卷三乐谱一卷乐律一卷宋史沈括字存中以父任为沭阳主簿擢进士第编校昭文书籍为馆阁校勘删定括考礼沿革为书曰南郊式即诏令点检事务执新式从事所省万计神宗称善迁太子中允检正中书刑房提举司天监括始置浑仪景表五壶浮漏招卫朴造新历加史馆检讨淮南饥遣括察访发常平钱粟疏沟渎治废田以救水患迁集贤校理迁太常丞同修起居注擢知制诰兼通进银台司自中允至是纔三月为河北西路察访使辽萧禧来理河东黄嵬地留饭不肯辞帝遣括往聘括诣枢密阅故牍得顷岁所议疆地书指古长城为境凡六会契丹知不可夺遂舍黄嵬而以大池请拜翰林学士擢三司使蔡确论括首鼠乖刺阴害司农以集贤院学士知宣州明年复龙图阁待制知审官院又出知青州未行改延州以夏人袭绥德先往救之不能援永乐坐谪筠州团练副使元佑初徙秀州继以光禄少卿分司居润八年卒年六十五

　　庆宫春

　　绍熙辛亥除夕予别石湖归吴兴雪后夜过垂虹尝赋诗云笠泽茫茫雁影微玉峰重迭护云衣长桥寂寞春寒夜只有诗人一舸归后五年冬复与俞商卿张平甫铦朴翁自封禺同载诣梁溪道经吴松山寒天迥雪浪四合中夕相呼步垂虹星斗下垂错杂渔火朔吹凛凛卮酒不能支朴翁以衾自缠犹相与行吟因赋此阕盖过旬涂稿乃定朴翁咎予无益然意所耽不能自已也平甫商卿朴翁皆工于诗所出奇诡予亦强追逐之此行既归各得五十余解
　　双桨莼波一蓑松雨暮愁渐满空阔呼我盟鸥翩翩欲下背人还过木末那回归去荡云雪孤舟夜发伤心重见依约眉山黛痕低压采香泾里春寒老子婆娑自歌谁答垂虹西望飘然引去此兴平生难遏酒醒波远政凝想明珰素韈如今安在唯有阑干伴人一霎

　　一统志苏州府垂虹桥在吴江县东本名利往桥宋庆历八年建构亭其上曰垂虹苏舜钦诗长桥跨空古未有大亭压浪势亦豪因名长桥辍耕录吴江长桥七十二洞元泰定二年甃以石松江自太湖分流径吴江县东北流入长州县界又东入昆山县界又东南入太仓州嘉定县界即古笠泽也亦名南江　太湖在府境西南禹贡扬州震泽底定尔雅十薮吴越之间有具区周礼扬州薮曰具区越绝书太湖周三万六千顷其千顷乌程也吴越春秋韦昭注五湖者胥湖蠡湖洮湖滆湖共太湖而五实一湖也虞翻曰太湖东通松江南通霅溪西通荆溪北通滆湖东通韭溪凡有五道故曰五湖香山寰宇记在县西南五十里吴王遣美人采香于此山以为名故有采香径吴郡志香山胥口相连旁有溪名采香泾今自灵岩山望之水直如矢故俗人又名箭泾
　　诗集除夜自石湖归苕溪十首自注此诗录寄诚斋得报云所寄十诗有裁云缝雾之妙思敲金戛玉之奇声按笠泽茫茫一首系第七首
　　词源制曲作慢词看是甚题目先择曲名然后命意既了思量头如何起尾如何结方始选韵而后述曲最是过片不要断了曲意须要承上接下如姜白石词云曲曲屏山夜凉独自甚情绪于过片则云西窗又顷暗雨此则曲之意脉不断矣词既成试思前后之意不相应或有重迭句意又恐字面麤疏即为修改改毕净写一本展之几案间或贴之壁少顷再观必有未稳处又须修改至来日再覩恐又有未尽善者如此改之又改方成无瑕之玉倘急于脱稾倦事修择岂能无病不惟不能全美抑且未协音声作诗者且犹旬鍜月炼况于词乎
　　周必大平园绩稿范公成大神道碑绍熙四年九月公疾语门人曰吾本不待年告老今不济矣亟为我剡奏诏下而公以是月五日薨按光宗诏【诏：绍】熙二年辛亥白石除夕别石湖归吴兴石湖薨于绍熙四年曾往会葬旧地重来抚今追昔故有伤心重见等句

　　齐天乐【黄钟宫】

　　丙辰岁与张功父会饮张达可之堂闻屋壁间蟋蟀有声功父约予同赋以授歌者功父先成辞甚美予徘徊茉莉花间仰见秋月顿起幽思寻亦得此蟋蟀中都呼为促织善鬬好事者或以二三十万钱致一枚镂象齿为楼观以贮之
　　庾郎先自吟愁赋凄凄更闻私语露湿铜铺苔侵石井都是曾听伊处哀音似诉正思妇无眠起寻机杼曲曲屏山夜凉独自甚情绪西窗又吹暗雨为谁频断续相和碪杵候馆迎秋离宫吊月别有伤心无数豳诗谩与笑篱落呼灯世间儿女写入琴丝一声声更苦【宣政间有士大夫制蟋蟀吟】

　　斋东野语张镃功甫号约斋循忠烈王诸孙能诗一时名士大夫莫不交游其园池声伎服玩之丽甲天下
　　张镃南湖集满庭芳促织儿月洗高梧露漙幽草宝钗楼外秋深上花沿翠萤火坠墙阴静听寒声断续微韵转凄咽悲沈争求侣殷勤劝织促破晓机心　儿时曾记得呼灯灌穴敛步随音任满身花影犹自追寻携向华堂戏鬬亭台小笼巧妆金今休说从渠床下凉夜伴孤吟
　　词源诗难于咏物词为尤难体认稍真则拘而不畅模写差远则晦而不明要须收纵联密用事合题一段意思全在结句斯为绝妙如史邦卿东风第一枝咏春雪云巧翦兰心偷黏草甲东风欲障新暖谩疑碧瓦难留信知暮寒较浅行天入镜做弄出轻松纤软料故园不卷重帘误了乍来双燕青未了柳回白眼红欲断杏开素面旧游忆着山阴后盟遂妨上苑熏炉重熨便放慢春衫针线恐凤鞾挑菜归来万一灞桥相见绮罗香咏春雨云做冷欺花将烟困柳千里偷催春暮尽日冥迷愁里欲飞还住惊粉重蝶宿西园喜泥润燕归南浦最妨他佳约风流钿车不到杜陵路沉沉江上望极还被春潮晚急难寻官渡隐约遥峰和泪谢娘眉妩临断岸新绿生时是落红带愁处记当日门掩棃花翦灯深夜语双双燕咏燕云过春社了度帘幙中闲去年尘冷差池欲住试入旧巢相并还相雕梁藻井又软语商量不定飘然快拂花捎翠尾分开红影芳径芹泥雨润爱贴地争飞竞夸轻俊红楼归晚看足柳昏花暝应自栖香正稳便忘了天涯芳信愁损玉人日日画栏独凭白石暗香疏影咏梅云【前日趣门】齐天乐赋促织云【原词从略】此皆全章精粹所咏了然在目且不留滞于物至如刘改之沁园春咏指甲云销薄春冰碾轻寒玉渐长渐弯见凤鞵泥污偎人强剔龙涎香断拨火轻翻学抚瑶琴时时欲翦更掬水鱼鳞波底寒纤柔处试摘花香满镂枣成斑时将粉泪偷弹记切玉曾教柳傅看算恩情相着搔便玉体归期倦数划遍阑干每到想思沈吟静处斜倚朱唇皓齿闲风流甚把仙郎暗搯不放春闲又咏小脚云洛浦凌波为谁微步轻尘暗生记踏花芳径乱红不损步苔幽砌嫩绿无痕衬玉罗悭销金样窄载不起盈盈一段春嬉游倦笑教人款捻微褪些跟有时自度謌匀悄不觉微尖点拍频忆金莲移换文鸳裙得侣绣裀催衮舞凤轻分懊恨深遮牵情半露出没风前烟缕知何似似一钩新月浅碧笼云二词亦自工丽但不可与前作同日语耳

　　满江红

　　满江红旧调用仄韵多不协律如末句云无心扑三字歌者将心字融入去声方谐音律予欲以平韵为之久不能成因泛巢湖闻远岸箫鼓声问之舟师云居人为此湖神姥寿也予因祝曰得一席风径至居巢当以平韵满江红为迎送神曲言讫风与笔俱驶顷刻而成末句云闻佩环则协律矣书以绿笺沈于白浪辛亥正月晦也是岁六月复过祠下因刻之柱间有客来自居巢云土人祠姥辄能歌此词按曹操至濡须口孙权遗曹书曰春水方生公宜速去操曰孙权不欺孤乃彻军还濡须口与东关相近江湖水之所出入予意春水方生必有司之者故归其功于姥云
　　仙姥来时正一望千顷翠澜旌旗共乱云俱下依约前山命驾羣龙金作轭相从诸娣玉为冠【庙中列坐如夫人者十三人】向夜深风定悄无人闻佩环　神奇处君试看奠淮右阻江南遣六丁雷电别守东关却笑英雄无好手一篙春水走曹瞒又怎知人在小红楼帘影间

　　太平寰宇记庐州合肥县巢湖在今县东南六十里吴志云或云巢作剿字音亦谓焦湖耆老相传云居巢县地昔有一巫妪豫知未然所说吉凶咸有征验县门有石龟巫云若龟出血此地当陷为湖未几乡邑祭祀有人以猪血置龟口中巫妪见之南走回顾其地已陷为湖人多赖之为巫立庙今湖中姥之庙是也巢县古巢伯之国尚书云成汤放桀于南巢又云巢伯来朝即此也春秋时楚灭之以为邑汉为居巢县亚父范增居巢人春秋但名巢汉为居巢盖词有详略耳
　　舆地纪胜庐州庐州重建巢湖太姥庙记唐龙纪元年那堪夷撰今在巢湖庙中
　　一统志庐州府东关在巢县东南濡须水所经也唐书地理志巢县东南四十里有故东关通鉴地理通释东关东南有石渠凿山通水是名关口相传云夏禹所筑一号东兴今其地高峻险实扼之所濡须水在巢县南源出巢湖东南流经无为州东入江一名栅口水又名石梁河三国魏志武帝纪建安十八年进军濡须口水经注栅口水导巢湖东径乌江城北又东径南谯侨郡城南又东绝塘径附农山北又东左会清溪水又东左会白石山水又东径石埭至东关城又东南注于江

　　一萼红

　　丙午人日予客长沙别驾之观政堂堂下曲沼沼西负古垣有卢橘幽篁一径深曲穿径而南官梅数十株如椒如菽或红破白露枝影扶疏着屐苍苔细石间埜兴横生亟命驾登定王台乱湘流入麓山湘云低昂湘波容与兴尽悲来醉唫成调
　　古城阴有官梅几许红萼未宜簪池面冰胶墙腰雪老云意还又沉沉翠藤共闲穿径竹渐笑语惊起卧沙禽野老林泉故王台榭呼唤登临　南去北来何事荡湘云楚水目极伤心朱户黏鸡金盘簇燕空叹时序侵寻记曾共西楼雅集想垂杨还袅万丝金待得归鞍到时只怕春深

　　九域志汉长沙定王发既之国筑台以望母
　　一统志长沙府定王台在长沙县东方舆胜览俗传定王载米博长安土筑台于此以望其母唐妃之墓岳麓山在善化县西十里亦云麓山水经注湘水左经麓山东上有故城荆州记云长沙西岸有麓山又名灵麓峰乃岳山七十二峰之一自湘西古渡登岸夹径乔松泉涧盘绕诸峰迭峰下瞰湘江
　　水经注湘水又北左会瓦官水口湘浦也湘水左径麓山东山北有白露水口湘浦也湘水左合誓口又北阳石廓口并湘浦也右合麻溪水口湘浦也湘浦水北有三石戌

　　念奴娇

　　予客武陵湖北宪治在焉古城野水乔木参天予与二三友日荡舟其间薄荷花而饮意象幽闲不类人境秋水且涸荷叶出地寻丈因列坐其下上不见日清风徐来绿云自动间于疏处窥见游人画船亦一乐也朅来吴兴数得相羊荷花中又夜泛西湖光景奇绝故以此句写之
　　闹红一舸记来时尝与鸳鸯为侣三十六陂人未到水佩风裳无数翠叶吹凉玉容销酒更洒菰蒲雨嫣然摇动冷香飞上诗句　日暮青盖亭亭情人不见争忍凌波去只恐舞衣寒易落愁入西风南浦高柳垂阴老鱼吹浪留我花间住田田多少几回沙际归路

　　宋史地理志常德府本鼎州武陵郡常德军节度干德二年降为团练本朗州大中祥符五年改今名熙宁七年废桃源阳口白崖三砦元丰三年废白抟黄石二砦政和七年升为军建炎四年升鼎澧州镇抚使绍兴元年置荆湖北路安抚使治鼎州领鼎澧辰沅靖州三十二年罢干道元年以孝宗潜藩升府八年依旧提举五州县三武陵桃源龙阳南渡后增县一沅江

　　又

　　谢人惠竹榻

　　楚山修竹自娟娟不受人间袢暑我醉欲眠伊伴我一枕凉生如许象齿为材花藤作面终是无真趣梅风吹溽此君直恁清苦　须信下榻殷勤翛然成梦梦与秋相遇翠袖佳人来共看漠漠风烟千亩蕉叶窗纱荷花池馆别有留人处此时归去为君听尽秋雨

　　眉妩【一名百宜娇】

　　戏仲远

　　看垂杨连苑杜若侵沙愁损未归眼信马青楼去重帘下娉婷人妙飞燕翠樽共款听艳歌郎意先感便携手月地云阶里爱良夜微暖　无限风流疏散有暗藏弓履偷寄香翰明日闻津鼓湘江上催人还解春缆乱红万点怅断魂烟水遥远又争似相携乘一舸镇长见

　　耆旧续闻姜尧章尝寓吴兴张仲远家仲远屡出外其室人知书宾客通问必先窥来札性颇妬尧章戏作百宜娇以遗仲远【词见集中】仲远归竟莫能辨则受其指爪损面不能出外云

　　月下笛

　　与客携壶梅花过了夜来风雨幽禽自语啄香心度墙去春衣都是柔荑剪尚沾惹残茸半缕怅玉钿似扫朱门深闭再见无路　凝竚曾游处但系马垂杨认郎鹦鹉扬州梦觉彩云飞过何许多情须倩梁间燕问吟袖弓腰在否怎知道悞了人年少自恁虚度

　　清波引

　　予久客古沔沧浪之烟雨鹦鹉之草树头陀黄鹤之伟观郎官大别之幽处无一日不在心目间胜友二三极意吟赏朅来湘浦岁晚凄然步绕园梅摛笔以赋
　　冷云迷浦倩谁唤玉妃起舞岁华如许野梅弄眉妩屐齿印苍藓渐为寻花来去自随秋雁南来望江国渺何处　新诗漫与好风景长是暗度故人知否抱幽恨难语何时共渔艇莫负沧浪烟雨况有清夜啼猿怨人良苦

　　陆游入蜀记二十六日与统纾同游头陀寺寺在州城之东隅石城山山缭绕如伏蛇自西亘东因其上为城缺坏仅存州治及漕司皆依此山寺毁于兵火汴僧舜广住持三十年兴葺略备尽自方丈西北蹑支径至绝顶旧有奇章亭今已废四顾江山井邑靡有遗者李太白江夏赠韦南陵诗云头陀云外多僧气正谓此寺也黄鲁直亦云头陀全盛时宫殿梯空级藏殿后有南齐王简栖碑唐开元六年建苏州刺史张庭珪温玉书韩熙载撰碑阴徐锴题额二十八日同章冠之秀才甫登石镜亭访黄鹤楼故址石镜亭者石城山一隅正枕大江其西与汉阳相对止隔一水人物草木可数唐沔州治汉阳县故李太白沔州泛城南郎官湖诗序云白迁于夜郎遇故人尚书郎张谓出使夏口沔州牧杜公汉阳令王公触于江城之南湖其后沔州废汉阳以县隶鄂州周世宗平淮南得其地复以为军太白诗云谁道此水广狭如一匹练江夏黄鹤楼青山汉阳县大语犹可闻故人难可见形容最妙黄鲁直宵征江夏县睡起汉阳城亦此意汉阳负山带江其南小山有僧寺者大别山也又有小别谓之二别黄鹤楼旧传费袆飞升于此后忽乘黄鹤来归故以名楼号为天下绝景崔颢诗最传而太白奇句得于此者尤多今楼已废故址亦不复存问老吏云在石镜亭南楼之间正对鹦鹉洲犹可想见其地楼榜李监篆石刻独存太白登此楼送孟浩然诗云孤帆远映碧山尽惟见长江天际流盖帆樯日英远山尤可观非江行久不能知也三十日黎明离鄂州便风挂帆沿鹦鹉洲南行洲上有茂林神祠远望如小山洲盖祢正平被杀处故太白诗云至今芳洲上兰蕙不敢生梁王僧辩击邵陵王纶军至鹦鹉洲即此地也自此以南为汉水禹贡所谓嶓冢导漾东流为汉者水色澄澈可鉴太白云楚水清若空盖言此也
　　太平寰宇记汉水一名沔水西自汊川县界流入刘澄之永初山川记云沔口古文以为沧浪水即屈原遇渔父所云沧浪之水清兮是也按韩诗云孔子闻孺子歌曰沧浪之水清兮可以濯我缨则知是古歌非渔父所作盖讽之一统志汉阳府大别山在汉阳县东北一名鲁山郦道元水经注江水东径鲁山南古翼际山也地说曰汉与江合于衡北翼际山旁者也山左即沔水口矣旧志山在汉阳县东北半里汉江西岸江水径其南汉水从西北来会于山之东南也郎官湖在府城内东南隅府志湖汇城中诸水南从水门达江明正德以后渐涸仅同沟洫太平兴国寺在汉阳县北大别山唐建宋太宗太平兴国年间奉敕重建因名又名文殊院明统志旧名大别寺宋苏轼尝游此作方丈铭寺前有柏俗传大禹治水时所植府志元末寺废明洪武初重建武昌府头陀寺在江夏县西北刘宋大明五年建黄鹤楼在江夏县西南元和志县城西南角因矶为楼名黄鹤楼寰宇记昔费文炜【炜：袆】登仙每乘黄鹤于此楼憩息故名鹦鹉洲在江夏县西南二里水经注江之右岸当鹦鹉洲寰宇记鹦鹉洲在大江中与汉阳县分界后汉黄祖为江夏太守祖长子射大会宾客有献鹦鹉于此故名
　　案胜友二三即奉别沔鄂亲友与春日书怀诗中之郑仁举杨大昌辛泌姚刚中诸人

　　法曲献仙音【俗名大石　黄钟商】

　　张彦功官舍在铁冶岭上即昔之教坊使宅高斋下瞰湖山光景奇绝予数过之为赋此
　　虚阁笼寒小帘通月暮色偏怜高处树隔离宫水平驰道湖山尽入尊俎奈楚客淹留久砧声带愁去　屡回顾过秋风未成归计谁念我重见冷枫红舞唤起淡妆人问逋仙今在何许象笔鸾笺甚而今不道秀句怕平生幽恨化作沙边烟雨

　　湖山便览铁冶岭在宝月山南舆地纪胜作铁壄其地名丰宁坊宋时坊左有景献太子府岭上有右虎翼寨岭下有神卫军寨钱塘县志云宋侍卫步军司衙在铁冶岭西有御书阁湖山堂锦绣楼相公井见梦粱录
　　咸淳临安志步军司寨神卫在铁冶岭下右虎翼在铁冶岭上厢军在铁冶岭下
　　西昌刘过改之龙洲词贺新郎赠张彦功晓印霜花步梦半醒扶上雕鞍马嘶人去岚湿青丝双辔冷缓控野梅江路听画角吹残更鼓悲壮寒声撩客恨甚貂裘重拥愁无数霜月白照离绪　青楼回首家何处早山遥水阔天低断肠烟树谁念天涯牢落况轻负暖烟浓雨记酒醒香销时语客里归鞯须早发怕天寒风急相思苦应为我翠眉聚
　　朱彭吴山遗事诗自注考树隔离宫句指聚景园也

　　琵琶仙【黄钟商】

　　吴都赋云户藏烟浦家具画船唯吴兴为然春游之盛西湖未能过也己酉岁予与萧时父载酒南郭感遇成歌
　　双桨来时有人似旧曲桃根桃叶歌扇轻约飞花蛾眉正奇绝春渐远汀洲自绿更添了几声啼鴂十里扬州三生杜牧前事休说　又还是官烛分烟奈愁里匆匆换时节都把一襟芳思与空阶榆荚千万缕藏鸦细柳为玉樽起舞回雪想见西出阳关故人初别

　　李庾西都赋户闭烟浦家藏画舟
　　案萧时父千岩之子后监池阳酒税诗集有寄时甫与和甫时甫分题画卷诗
　　词源离情春草碧色春水绿波送君南浦伤如之何矧情至于离则哀怨必至苟能调感怆于融会中斯为得矣白石琵琶仙云【原词从略】秦少游八六子云倚危亭恨如芳草萋萋刬尽还生念柳外青骢别后水边红袂分时怆然暗惊无端天与娉婷夜月一帘幽梦春风十里柔情怎奈向欢娱渐随流水素弦声断翠绡香减那堪片片飞花弄晚蒙蒙残雨笼晴正销凝黄鹂又啼数声离情当如此作全在情景交炼得言外意有如劝君更尽一杯酒西出阳关无故人乃为绝唱

　　玲珑四犯【此曲双调世别有大石调一曲】

　　越中岁暮闻箫鼓感怀


　　迭鼓夜寒垂灯春浅匆匆时事如许倦游欢意少俛仰悲今古江淹又吟恨赋记当时送君南浦万里乾坤百年身世唯有此情苦　扬州柳垂官路有轻盈换马端正窥户酒醒明月下梦逐潮声去文章信美知何用谩赢得天涯羁旅教说与春来要寻花伴侣

　　侧犯

　　咏芍药

　　恨春易去甚春却向扬州住微雨正茧栗梢头弄诗句红桥二十四总是行云处无语渐半脱宫衣笑相顾　金壶细叶千朵围歌舞谁念我鬓成丝来此共尊俎后日西园绿阴无数寂寞刘郎自修花谱

　　水龙吟

　　黄庆长夜泛鉴湖有怀归之曲课予和之

　　夜深客子移舟处两两沙禽惊起红衣入桨青灯摇浪微凉意思把酒临风不思归去有如此水况茂陵游倦长干望久芳心事箫声里　屈指归期尚末鹊南飞有人应喜画阑桂子留香小待提携影底我已情多十年幽梦略曾如此甚谢郎也恨飘零解道月明千里

　　绍兴府志山阴镜湖在府城南三里亦名鉴湖任昉述异记轩辕氏铸镜湖边因得名或云黄帝获宝镜焉又云本王逸少语山阴路上行如在镜中游是名镜湖又名长湖又名大湖

　　探春慢

　　予自孩幼从先人宦于古沔女须因嫁焉中去复来几二十年岂惟姊弟之爱沔之父老儿女子亦莫不予爱也丙午冬千岩老人约予过苕霅岁晚乘涛载雪而下顾念依依殆不能去作此曲别郑次皋辛克清姚刚中诸君
　　衰草愁烟乱鸦送日风沙回旋平野拂雪金鞭欺寒茸帽还记章台走马谁念漂零久谩赢得幽怀难写故人清沔相逢小窗闲共情话　长恨离多会少重访问竹西珠泪盈把雁碛波平渔汀人散老去不堪游冶无奈苕溪月又照我扁舟东下甚日归来梅花零乱春夜

　　白石道人小传父噩绍兴庚辰擢进士第以新喻丞知汉阳县夔从父流落古沔
　　况周颐香东漫笔乾隆写本白石道人集白石道人诗词年谱孝宗隆兴元年癸未二年甲申公父肃父公宰汉阳时公尚幼随任在沔原注按肃父公讳噩绍兴庚辰进士干道元年乙酉至九年癸巳公在沔姊氏嫁汉川肃父公卒原注据探春慢序有中去复来几二十年云云语在丙午冬故知属戊子己丑数年间事也
　　汉阳县志侨庽姜夔字尧章鄱阳人姊家居九真山下夔尝省之爱郎官大别山水因寓焉白石集载汉阳诗甚多文学宋杨大昌字正之居鲁山下与姜夔白石交好夔怀以诗曰促弦调宝瑟哀思感人多可想见其人矣辛泌字克清善诗卜筑沧浪之曲颇参禅理姜白石称之隐逸郑仁举字次皋隐居郎官湖上不求闻达善言名理姜尧章夔赠句云文章作径庭功用见造次无庸垂罄嗟遗安鹿门意
　　诗集春日书怀云平生子姚子貌古心甚儒案子姚子即刚中也陈直斋书录解题白石道人集三卷鄱阳姜夔尧章撰千岩萧东夫识之于年少客游以其兄之子妻之石湖范致能尤爱其诗杨诚斋亦爱之赏其岁除舟行十绝以为有裁云缝月之妙思敲金戛玉之奇声夔颇解音律进乐书免解不第而卒词亦工
　　吴兴掌故夔少从父官古沔千岩老人在沔与夔相得遂携过苕霅以兄之女妻之遂家武康
　　浙江通志寓贤萧德藻字东夫闽清人绍兴进士尝令乌程遂家焉所居屏山千岩竞秀自号千岩老人

　　八归

　　湘中送胡德华

　　芳莲坠粉疏桐吹绿庭院暗雨乍歇无端抱影销魂处还见筱墙萤暗藓阶蛩切送客重寻西去路问水面琵琶谁拨最可惜一片江山总付与啼鴂　长恨相从未款而今何事又对西风离别渚寒烟淡棹移人远缥缈行舟如叶想文君望久倚竹愁生步罗袜归来后翠尊双饮下了珠帘玲珑闲看月

　　解连环

　　玉鞭重倚却沈吟未上又萦离思为大乔能拨春风小乔妙移筝雁啼秋水柳怯云松更何必十分梳洗道郎携羽扇那日隔帘半面曾记　西窗夜凉雨霅叹幽欢未足何事轻弃问后约空指蔷薇算如此溪山甚时重至水驿灯昏又见在曲屏近底念唯有夜来皓月照伊自睡

　　案大乔小乔即澹黄柳小乔宅中姊妹花也此阕为辛亥秋东归惜别之作

　　喜迁莺慢

　　功父新第落成

　　玉珂朱组又占了道人林下真趣窗户新成青红犹润双燕为君胥宇秦淮贵人宅第问谁记六朝歌舞总付与在柳桥花馆玲珑深处　居士闲记取高卧未成且种松千树觅句堂深写经窗静他日任听风雨列仙更教谁做一院双成俦侣世间住且休将鸡犬云中飞去

　　齐东野语玉照堂梅品梅花为天下神奇而诗人尤所酷好淳熙岁乙巳予得曹氏荒圃于南湖之滨有古梅数十散漫弗治爰辍地十亩移种成列增取西湖北山别圃江梅合三百余本筑堂数间以临之又挟以两室东植千叶缃梅西植红梅各三十章前临轩楹如堂之数花时居宿其中环洁辉映夜对如月因名曰玉照复开涧环绕小舟往来后题绍熙甲寅人日约斋居士书
　　武林旧事约斋桂隐百课淳熙丁未秋余舍所居为梵剎爰命桂隐堂馆桥池诸名各赋小诗总八十余首逮庆元庚申历十有四年之久匠生于心指随景变移徙更葺规模始全因删易增补得诗凡数百纲举而言之东寺为报上严先之地西宅为安身携幼之所南湖则管领风月北园则娱燕宾亲亦庵晨居植福以资净业也约斋昼处观书以助老学也至于畅怀林泉登赏吟啸则又有众妙峰山包罗幽旷介于前六者之间区区安恬嗜静之志造物亦不相负矣或问余曰造物不负子子亦忍负造物哉释名宦之拘囚享天然之乐适要当于筋骸未衰时今子三仕中朝颠华齿堕涉笔纔十二旬如之何则可余应之曰仕虽多不使胜闲日余之愿也余之幸也敢不勉旃壬戌岁仲夏张镃功父书东寺敕额广寿慧云大雄尊阁千佛铁像静高堂寝室真如轩种竹西宅丛奎阁安奉被赐四朝宸翰德勋堂祖庙以高宗御书二字名儒闻堂前堂用告词【词：祠】字取名现乐堂中堂用朱岩壑语安闲堂后堂绮互亭有小四轩瀛峦胜处东北小堂前后山水柳塘花院应铉斋筮得鼎卦故名振藻取告词【词：祠】中字名宴颐轩尚友轩赏真亭山水亦庵法宝千塔铁铸千塔藏经千卷如愿道场药师佛坛传衣庵写经寮书华岩等大乘诸经约斋泰定轩南湖阆春堂牡丹芍药烟波观天镜亭水心御风桥十间鸥渚亭把菊亭泛月阙水门星槎舟名北园羣仙绘幅楼前后十一间下临丹桂五六十株尽见江湖诸山桂隐诸处总名全揭楼下清夏堂面南临池玉照堂梅花四百株苍寒堂清松二百株艳香馆杂春花二百株碧宇修竹十亩水北书院对山临溪界华精舍梦中得名抚鹤亭近水村芳草亭临池味空亭蜡梅垂云石高二丈广十四尺揽月桥飞雪桥在默林中芙蓉池红莲十亩四面种芙蓉蕊珠洞酴釄二十五株珍林杂果小园涉趣门总门入松径安乐泉竹间井杏花庄村酒店鹊泉井名众妙峰山诗禅堂黄宁洞天景白轩寘香山画像并文集文光轩临池书叶轩柿二十株绿画轩木犀临侧俯巢轩高桧旁无所要轩长不寐轩摘星轩餐霞轩樱桃三十余株读易轩咏老轩道德经凝熏堂楚佩亭兰宜雨亭千叶海棠二十株夹流水听莺亭柳边竹外满霜亭橘五十余株千岁庵仁皇飞白字恬虚庵凭晖亭弄芝亭都微别馆诵度人经处经乃徽宗御书冰湍桥漪岚洞施无畏洞观音铜像澄霄台面东登啸台金竹岩古雪岩隐书岩石函仙书在岩穴中可望不可取新岩迭翠亭茂林中容十数人坐钓矶昌蒲涧上有小石桥中池养金鱼在山涧中珠旒瀑藏丹谷煎茶磴右各有诗在集此不繁录
　　南湖集桂隐纪咏叙淳熙丁未秋仆自临安通守以疾匄祠既归桂隐遂捐敝庐为东寺指新舍为西宅南湖以经其前北园以奠其后因板立堂宇桥舟诸名各赋小诗一篇
　　南湖词梦游仙小姬病起幡然有入道之志因书赠之骖鸾侣娇小怯云期柳戏花游能几日顿抛尘幻学希夷清梦到瑶池霞袂稳那顾缕金衣自与长生分姓谱恰逢长老铸丹时此意有谁知晴昼永闲步小园中羽帔云轻苍佩响宝冠星莹绀纱笼波秀浅蛾峰琳洞窈人静理丝桐泛指余音摇桂影过墙高韵入松风月上翠楼东
　　柯汝霖武林第宅考张循王俊第剡源集张循王开国于循而置邸于杭所居之坊曰清河有乔木亭在焉杨载诗自注循王府在省西天井巷其北则油车巷也今为江浙省官署张功甫别墅在千步廊载武林旧事千步廊在南湖东北景名甚多如玉照堂金池千步廊羣仙绘幅楼之类俱见赏心乐事桂隐百课功甫张循王孙名镃
　　张宗楠案张功甫园在南湖即今城北白洋池也

　　摸鱼儿

　　辛亥秋期予庽合肥小雨初霁偃卧窗下心事悠然起与赵君猷露坐月饮戏吟此曲盖欲一洗钿合金钗之尘他日野处见之甚为予击节也
　　向秋来渐疏班扇雨声时过金井堂虚已放新凉入湘竹最宜敧枕闲记省又还是斜河旧约今再整天风夜冷自织锦人归乘槎客去此意有谁领　空赢得今古三星炯炯银波相望千顷柳州老矣犹儿戏瓜果为伊三请云路迥漫说道年年野鹊曾并影无人与问但浊酒相呼疏帘自卷微月照清饮

　　白石道人歌曲卷四

　　●白石道人歌曲卷五

　　番阳姜夔尧章撰　　　　　辽阳陈思慈首疏证

　　自制曲

　　扬州慢
　　长亭怨慢
　　淡黄柳
　　石湖仙
　　暗香
　　疏影
　　惜红衣
　　角招
　　征招

　　○自制曲

　　扬州慢【中吕宫】

　　淳熙丙申至日余过维扬夜雪初霁荠麦弥望入其城则四顾萧条寒水自碧暮色渐起戍角悲吟予怀怆然感慨今昔因自度此曲千岩老人以为有黍离之悲也
　　□□□□□□□□□□□□□□□□□□□□□□□□□淮左名都竹西佳处解鞍少驻初程过春风十里尽荠麦青青自□□□□□□□□□□□□□□□□□□□□□□□□□胡马窥江去后废池乔木犹厌言兵渐黄昏清角吹寒都在空城　□□□□□□□□□□□□□□□□□□□□□□□□　杜郎俊赏算而今重到须惊纵荳蔻词工青楼梦好难赋深情□□□□□□□□□□□□□□□□□□□□□□□□
　　二十四桥仍在波心荡冷月无声念桥边红药年年知为谁生

　　舆地纪胜扬州竹西路东坡广陵逢同舍刘贡父诗云竹西已挥手湾口犹屡送注竹西湾口皆掦【掦：扬】州之地杜牧之题禅智寺诗云谁知竹西路歌吹是掦【掦：扬】州湾口则扬州地志载之又有竹西亭在北门外五里今废
　　一统志扬州府开明桥在甘泉县东北旧传桥左右春月芍药花巿甚盛
　　词源句法词中句法要平妥精粹一曲之中安能句句高妙只要拍搭衬副得去于好发挥笔力处极要用工不可轻易放过读之使人击节可也如东坡杨花词云似花还似非花也无人惜从教坠又云春色三分二分尘土一分流水如美成风流子云凤阁绣帏深几许听得理丝簧如史邦卿春雨云临断岸新绿生时是落红带愁流处灯夜云自怜诗酒瘦难应接许多春色如吴梦窗登灵岩云连呼酒上琴台去秋与云平闰重九云帘半卷带黄花人在小楼姜白石扬州慢云二十四桥仍在波心荡冷月无声此皆平易中有句法

　　长亭怨慢【中吕宫】

　　予颇喜自制曲初率意为长短句然后协以律故前后阕多不同桓大司马云昔年种柳依依汉南今看摇落凄怆江潭树犹如此人何以堪此语予深爱之
　　□□□□□□□□□□□□□□□□□□□□□□□□□渐吹尽枝头香絮是处人家绿深门户远浦萦回暮帆零乱向何□□□□□□□□□□□□□□□□□□□□□□□　□许阅人多矣谁得似长亭树树若有情时不会得青青如此　日□□□□□□□□□□□□□□□□□□□□□□□□□暮望高城不见只见乱山无数韦郎去也怎忘得玉环分付第一□□□□□□□□□□□□□□□□□□□□□□□
　　是早早归来怕红萼无人为主算只有并刀难翦离愁千缕

　　案此阕系辛亥春自合肥东归忆别所作与凄凉犯澹黄柳浣溪纱点绛唇解连环江梅引等阕汇参筋络自见

　　淡黄柳【正平调近】

　　客居合肥南城赤阑桥之西巷陌凄凉与江左异唯柳色夹道依依可怜因度此阕以纾客怀
　　□□□□□□□□□□□□□□□□□□□□□□□□□空城晓角吹入垂杨陌马上单衣寒恻恻看尽鹅黄嫩绿都是江□□□□　□□□□□□□□□□□□□□□□□□□□南旧相识　正岑寂明朝又寒食强携酒小乔宅怕棃花落尽成□□□□□□□□□□□□□□□□秋色燕燕飞来问春何在唯有池塘自碧

　　诗集送范仲讷往合肥其二我家曾住赤阑桥邻里相过不寂寥君若到时秋已半西风门巷柳萧萧

　　石湖仙【越调】

　　寿石湖居士

　　□□□□□□□□□□□□□□□□□□□□□□□□□松江烟浦是千古三高游衍佳处须信石湖仙似鸱夷翩然引去□□□□□□□□□□□□□□□□□□□□
　　浮云安在我自爱绿香红舞容与看世间几度今古
　　□□□□□□□□□□□□□□□□□□□□□□□□□卢沟旧曾驻马为黄花闲吟秀句见说胡儿也学纶巾敧羽玉友□□□□□□□□□□□□□□□□□□□
　　金蕉玉人金缕缓移筝柱闻好语明年定在槐府

　　一统志石湖舆地纪胜在吴县盘门西南十里太湖之脉范蠡所经入五湖者新志在府西南二十里白洋湾所汇也有茶磨诸峰映带颇为胜绝宋参政范成大因越来溪故址小筑台榭孝宗书石湖二字赐之中有千岩观天镜阁玉雪坡盟鸥亭诸迹有巨石刻大士像因名石佛寺湖中长桥卧波为行春桥风帆沙鸟致为清绝
　　齐东野语文穆范公成大晚岁卜筑于吴江盘门外十里盖因阖庐所筑越来溪故城之基随地势高下而为亭榭所植多名花而梅尤多别筑农圃堂对楞伽山临石湖盖太湖之一派范蠡所从入五湖者也所谓姑苏前后台相距亦止半里耳寿皇尝御书石湖二大字以赐之公作上梁文所谓吴波万顷偶维风雨之舟越戍千年因筑湖山之观者是也又有北山堂千岩观天镜阁寿乐堂他亭宇尤多一时名人胜士篇章赋咏莫不极铺张之美干道壬辰三月上巳周益公以春官去国过吴□公招饮园中夜分题名壁阒云吴台越垒距门纔十里而陆沈于荒烟野草者千七百年紫薇舍人始创别墅登临得要甲于东南岂鸱夷子成功于此扁舟去之天□绝景须苗裔之贤者然后享其乐耶为击节前后所题□□焉
　　吴郡志三高祠在吴江县垂虹桥北即王氏臞庵之雪滩也昔堂在垂虹南地极偏仄干道三年县令赵伯虞徙之雪滩范石湖三高亭记云干道三年二月吴江县新作三高祠成三高者越上将军姓范氏是为鸱夷子皮晋大司马东曹椽【椽：掾】姓张氏是为江东步兵唐赠右补阙姓陆氏是为甫里先生三君者不并世而鸱夷子皮又尝一用人之国名大功显而去之季鹰鲁望萧然臞儒使有为于当年其所成就固不可渝度要皆得道见微脱屣天刑清风峻节相望于松江太湖之上故天下同高之而吴江之邑人独私得奉烝尝以夸于四方若曰吾东家邱云尔邑大夫赵伯虞勤劳其邑百废具举以故祠为陋将改作于是归老之士乡老王份献其雪滩左具区右笠泽号称胜绝乃筑堂于其上告迁于像而奠焉又嘱郡人石湖范成大为之辞
　　嘉靖吴江县志钓雪亭在雪滩宋嘉泰三年县尉彭法建华亭林至记卢祖皋贺新凉词叙云彭传师于吴江三高堂之前作钓雪亭盖擅渔人之窟宅以供诗境也子野命予赋之
　　周必大平园续稾资政殿大学士赠银青光禄大夫范公成大神道碑六年五月迁公起居郎假资政殿大学士左大中大夫醴泉观使兼侍讲丹阳郡开国公充金祈请国信使虏遣吏部郎中田彦皋侍御史完颜德温迓客彦皋文儒深敬慕公至求巾帻效之十月公还九年公以积勤寖苦头眩自夏徂秋五上章求闲上不得已进资政殿学士再领洞霄里居七年十六年十一月起知福州引疾固辞诏令奏事又辞时皇太子参决庶务公得见东宫坐论治道移时太子亦送寿栎堂三大字俄寿皇内禅公行至婺州以腹疾力请奉祠从之
　　石湖词水调歌头燕山九日作万里汉家使双节照清秋旧京行徧中夜呼禹济黄流寥落桑榆西北无限太行紫翠相伴过卢沟岁晚客多病风露冷貂裘　对重九须烂醉莫牵愁黄花为我一笑不管鬓霜羞袖里天书咫尺眼底关河百二歌罢此生浮惟有平安信随雁到南洲
　　石湖集燕宾馆【原注】燕山城外馆也至是适以重阳虏重此节以其日拜天伴使把菊酌酒相劝西望诸山皆缟云初六日大雪九日朝天种落驩也将佳节劝杯盘苦寒不似东篱下雪满西山把菊看蹋鸱巾【原注】接送伴田彦皋爱予巾里求其样指所带蹋鸱有愧色重译知书自贵珍一生心愧蹋鸱巾雨中折角君何爱帝有衣裳易介鳞
　　云露并序予素不能饮病又止酒比得佳酿法客以云露名之取吉云五露饮之则老者少病者除意也乃复濡唇且为赋诗

　　暗香【仙吕宫】

　　辛亥之冬予载雪诣石湖止既月授简索句且征新声作此两曲石湖把玩不已使工妓肄习之音节谐婉乃名之曰暗香疏影
　　□□□□□□□□□□□□□□□□□□□□□□□□□旧时月色算几番照我梅边吹笛唤起玉人不管清寒与攀摘何□□□□□□□□□□□□□□□□□□□□□□□□逊而今渐老都忘却春风词笔但怪得竹外疏花香冷入瑶席□□□□□□□□□□□□□□□□□□□□□□□□□江国正寂寂叹寄与路遥夜雪初积翠樽易泣红萼无言耿相忆□□□□□□□□□□□□□□□□□□□□□□□长记曾携手处千树压西湖寒碧又片片吹尽也几时看得

　　疏影

　　□□□□□□□□□□□□□□□□□□□□□□□□□苔枝缀玉有翠禽小小枝上同宿客里相逢篱角黄昏无言自倚□□□□□□□□□□□□□□□□□□□□□□□□□修竹昭君不惯胡沙远但暗忆江南江北想佩环月夜归来化作□□□□　□□□□□□□□□□□□□□□□□□□□此花幽独　犹记深宫旧事那人正睡里飞近蛾绿莫似春风不□□□□□□□□□□□□□□□□□□□□□□□□□管盈盈早与安排金屋还教一片随波去又却怨玉龙哀曲等恁□□□□□□□□□□□时再觅幽香已入小窗横幅

　　石湖集次韵尧章雪中见赠玉龙阵长空皋比忽先犯鳞甲塞天飞战退三百万当时访戴舟却访一寒范新诗如美人蓬荜愧三粲
　　诗集雪中访石湖雪矸如玉城偏师敢轻犯黄芦阵野鹜我自将十万三战渠未降北面石湖范先生霸越手定自一笑粲
　　砚北杂志小红顺阳公【即范石湖】青衣也有色艺顺阳公之请老姜尧章诣之一日授简征新声尧章制暗香疏影两曲公使二妓肄习之音节清婉姜尧章归吴兴公寻以小红赠之其夕大雪过垂虹赋诗曰自琢新词韵最娇小红低唱我吹箫曲终过尽松陵路回首烟波十四桥尧章每喜自度曲小红辄歌而和之尧章后以疾没故苏石挽之云幸是小红方嫁了不然啼损马塍花宋时花药皆出东西马塍西马塍皆名人葬处白石没后葬此
　　吴　潜【毅夫】暗香疏影犹记己卯庚辰之间初识尧章于维扬己丑嘉兴再会自此契阔闻尧章死西湖尝助诸丈为殡之今又不知几年矣自昭忽录示尧章暗香疏影二词因信手酬酢并赓潘德久之诗云雪来比色对淡然一笑休喧笙笛莫怪广平铁石心肠为伊折偏是三花两蘂消万古才人骚笔尚记得醉卧东园天幕地为席　回首往事寂正雨暗雾昏万种愁积锦江路悄媒聘音沈两空忆终是茅檐竹户难指望凌烟金碧憔悴了羌管里怨谁始得【右暗香】佳人步玉待月来弄影天挂参宿泠透屏帏清入肌肤风敲又听檐竹前村不管深雪闭犹自绕枝南枝北笇平生此　段幽奇占压百花曾独　闲想罗浮旧恨有人正醉里珠翠娥【娥：蛾】绿梦断魂惊几许凄凉却是千秋梅屋鸡声野渡溪桥滑又角引戍楼悲曲怎得知清足亭边自在杖藜巾幅【自注云梅圣俞诗云十分清意足余别墅有梅亭扁曰清足　右疏影】
　　词源词要清空不要质实清空则古雅峭拔质实则凝歰晦昧姜白石词如野云孤飞去留无迹吴梦窗词如七宝楼台眩人眼目碎拆下来不成片段此清空质实之说梦窗声声慢云檀栾金碧婀娜蓬莱浮云不蘸芳洲前八字恐亦太涩如唐多令云何处合成愁离人心上秋纵芭蕉不雨也飕飕都道晚凉天气好有明月怕登楼前事梦中休花空烟水流燕辞归客尚淹留垂柳不萦裙带住谩长是系行舟此词疏快却不质实如是者集中尚有惜不多耳白石词如疏影暗香扬州慢一萼红琵琶仙探春八归淡黄柳等曲不惟清虚且又骚雅读之使人神观飞越
　　意趣词以意为主不要蹈袭前人语意如东坡中秋水调歌云明月几时有把酒问青天不知天上宫阙今夕是何年我欲乘风归去又恐琼楼玉宇高处不胜寒起舞弄清影何事在人间转珠帘开绣户照无眠不应有恨何事常向别时圆人有悲欢离合月有阴晴圆缺此事古难全但愿人长久千里共婵娟夏夜洞仙歌云冰肌玉骨自清凉无汗水殿风来暗香满绣帘开一点明月窥人人未寝敧枕钗横鬓乱起来携素手庭户无声时见疏星度河汉试问夜如何又不道流年暗中偷换王荆公金陵桂枝香云登临送目正故国晚秋天气初肃千里澄江似练翠峰如簇征帆去棹斜阳里背西风酒旗斜矗彩舟云淡星河惊起画图难足叹往昔豪华竞逐怅门外楼头悲恨相续千古凭高对此谩嗟荣辱六朝旧事随流水但寒烟衰草凝绿至今商女犹唱后庭遗曲姜白石暗香疏影此数词皆清空中有意趣无笔力者未易到　词中用事最难要紧着题融化不歰如东坡永遇乐云燕子楼空佳人何在空锁楼中燕用张建封事白石疏影云犹记深宫旧事那人正睡里飞近蛾绿用寿阳事又云昭君不惯胡沙远但暗忆江南江北想环佩月下归来化作此花幽独用少陵事此皆用事不为所使　杂论诗之赋梅惟和靖一联而已世非无诗不能与之齐驱耳词之赋梅惟白石暗香疏影二曲前无古人后无来者自立新意真为绝唱太白云眼前有景道不得崔颢题诗在上头诚哉是言也　美成词只当看他浑成处于软媚中有气魄采唐诗融化如自已者乃其所长惜乎意趣却不高远所以出奇之语以白石骚雅句法润色之真天机云锦也

　　惜红衣【无射宫】

　　吴兴号水晶宫荷华盛丽陈简斋云今年何以报君恩一路荷华相送到青墩亦可见矣丁未之夏予游千岩数往来红香中自度此曲以无射宫歌之
　　□□□□□□□□□□□□□□□□□□□□□□□□□簟枕邀凉琴书换日睡余无力细洒冰泉并刀破甘碧墙头唤酒□□□□□□□□□□□□□□□□□□　□□□□□□谁问讯城南诗客岑寂高树晚蝉说西风消息　虹梁水陌鱼浪□□□□□□□□□□□□□□□□□□□□□□□□□吹香红衣半狼籍维舟试望故国眇天北可惜柳边沙外不共美□□□□□□□□□□□□□□人游历问甚时同赋三十六陂秋色

　　同治湖州府志杨汉公诗吴兴城阙水云中画舫青帘处处通溪上玉楼楼上月清光合作水晶宫渔隐丛话吴兴谓之水晶宫不载之图经但吴兴集杨汉公九月十五日夜绝句云江南地暖少严风九月炎凉正得中溪上玉楼楼上月清光合作水晶宫因此诗也能改斋漫录杨汉公守湖州日有诗云溪上玉楼楼上月清光合作水晶宫其后湖州遂以为水晶宫
　　宋史陈与义字去非洛人天资卓伟幼能文登政和三年上舍甲科授开德府教授累迁太学博士擢符宝郎寻谪监陈留酒税金人入汴高宗南迁遂避乱襄汉转湖湘踰岭峤久之召为兵部员外郎绍兴元年至行在迁中书舍人兼掌内制拜吏部侍郎寻以徽猷阁直学士知湖州召为给事中驳议详雅又以显谟阁直学士提举江州太平观被召与义容状俨恪不妄言笑平居虽谦以接物然内刚不可犯荐士于朝退未尝以语人士以是多之尤长于诗体物庽兴清邃纡余尝赋墨梅徽宗嘉赏之以是受知于帝云
　　陈与义无住词虞美人予甲寅岁自春官出守湖州秋杪道中荷花无复存者乙卯岁自琐闼以病得请奉祠卜居青墩镇立秋后三日行舟之前后如朝霞相映望之不断也以长短句记之扁舟三日秋塘路平度荷花去病夫因病得来游更值满川微雨洗新秋去年长恨拏舟晚空见残荷满今年何以报君恩一路繁花相送到青墩
　　正德崇德县志陈与义宅在青镇广福院后芙蓉浦上宋陈与义绍兴乙卯自琐闱请祠读书僧闼自称简斋居士及秋召拜不一年免去复来居此桐乡县志宋陈与义卜居青镇读书广福塔院有轩西对芙蓉浦名曰南轩
　　吴文英梦窗词惜红衣予从姜石帚游苕霅间三十五年矣重来伤今感昔聊以咏怀鹭老秋丝苹愁暮雪鬓那不白倒柳移栽而今暗溪碧乌衣细语相伴惹茸红曾约南陌前度刘郎寻流花踪迹　朱楼水侧雪面波光汀莲沁颜色当时醉近绣箔夜吟息三十六矶重到清梦冷云南北买钓舟溪上应有烟蓑相识

　　角招【黄钟角】

　　甲寅春予与俞商卿燕游西湖观梅于孤山之西邨玉雪照映吹香薄人已而商卿归吴兴予独来则山横春烟新柳被水游人容与飞花中怅然有怀作此寄之商卿善歌声稍以儒雅缘饰予每自度曲吹洞箫商卿辄歌而和之极有山林缥缈之思今予离忧商卿一行作吏殆无复此乐矣
　　□□□□□□□□□□□□□□□□□□□□□□□□□为春瘦何堪更绕西湖尽是垂柳自看烟外岫记得与君湖上携□□□□□□□□□□□□□□□□□□□□□□□□□手君归未久早乱落香红千亩一叶凌波缥缈过三十六离宫遣□□□□　□□□□□□□□□□□□□□□□□□□□游人回首　犹有画船障袖青楼倚扇相映人争秀翠翘光欲溜□□□□□□□□□□□□□□□□□□□□□□□□□爱着宫黄而今时候伤春似旧荡一点春心如酒写入吴丝自奏□□□□□□□□□问谁识曲中心花前后

　　宋史乐志诗乐宋朝湖学之兴老师宿儒痛正音之寂寥择取二南小雅数十篇庽之埙钥使学者朝夕咏歌自是声诗之学为儒者稍知所尚张载尝慨然思欲讲明作之朝廷被诸郊庙矣
　　武林旧事御园聚景园会芳殿瀛春堂镜远堂芳华堂花光亭【八角】瑶津翠光桂景滟碧凉观琼芳彩霞寒碧柳浪桥学士桥玉津园【嘉会门外绍兴间北使燕射于此淳熙中孝宗两幸绍熙中光宗临幸】富景园【新门外孝宗奉太后临幸不一俗呼东花园】屏山园【钱湖【湖：唐】门外以对南屏山故名理宗朝改名翠芳园余见西湖门】玉壶园【钱唐门外本刘鄜王园有明秀堂余见西湖门】琼华园小隐园集芳园【葛岭元系张婉仪园后归太后殿内有古梅老松甚多理宗赐贾平章旧有清胜堂望江亭雪香亭等余见西湖门】延祥园【注见前】瀛屿【注见前】挹翠堂【旧名黑漆堂理宗御书】香远【旧秀莲亭】香月【倚里湖旧名水堂理宗御书】清新【旧六椽堂】白莲堂六一泉堂桧亭梅亭上船亭东西车马门西村水阁御舟港林逋墓陈朝桧【有御书诗】金沙井玛瑙坡六一泉　都人游赏西湖自过收灯贵人巨室皆争先出郊谓之探春至禁烟为最盛龙舟十余彩旗迭鼓交午曼衍粲如织锦内有曾经宣唤者则锦衣花帽以自别于众京尹为立赏格竞渡争标内珰贵客赏犒无算都人士女两堤骈集几于无置足地水面画楫栉比如鱼鳞亦无行舟之路歌欢箫鼓之声振动远近其盛可以想见若游之次第则先南而后北至午则尽入西泠桥里湖其外几无一舸矣

　　征招

　　越中山水幽远予数上下西兴钱清间襟抱清旷越人善为舟卷篷方底舟师行歌徐徐曳之如偃卧榻上无动摇突兀势以故得尽情骋望予欲家焉而未得作征招以寄兴征招角招者政和间大晟府尝制数十曲音节驳矣予尝考唐田琦【琦：畸】声律要诀云征与二变之调咸非流美故自古少征调曲也征为去母调如黄钟之征以黄钟为母不用黄钟乃谐故隋唐旧谱不用母声琴家无媒调商调之类皆征也亦皆具母弦而不用其说详于予所作琴书然黄钟以林钟为征住声于林钟若不用黄钟声便自成林钟宫矣故大晟府征调兼母声一句似黄钟均一句似林钟均所以当时有落韵之语予尝使人吹而听之寄君声于臣民事物之中清者高而亢浊者下而遗万宝常所谓宫离而不附者是已因再三推寻唐谱并琴弦法而得其意黄钟征虽不用母声亦不可多用变征蕤宾变宫应钟声若不用黄钟而用蕤宾应钟即是林钟宫矣余十一均征调仿此其法可谓善矣然无清声只可施之琴瑟难入燕乐故燕乐阙征调不必补可也此一曲乃予昔所制因旧曲正宫齐天乐慢前两拍是征调故足成之虽兼用母声较大晟曲为无病矣此曲依晋史名曰黄钟下征调角招曰黄钟清角调
　　□□□□□□□□□□□□□□□□□□□□□□□□□潮回却过西陵浦扁舟仅容居士去得几何时黍离离如此客途□□□□□□□□□□□□□□□□□□□□□□　□□今倦矣漫赢得一襟诗思记忆江南落帆沙际此行□是　迤逦□□□□□□□□□□□□□□□□□□□□□□□□□剡中山重相见依依故人情味似怨不来游拥愁鬟十二一邱聊□□□□□□□□□□□□□□□□□□□□□复尔也孤负幼舆高致水葓晚漠漠摇烟奈未成归计

　　一统志绍兴府西陵城在萧山县西二十里水经注浙江东经固陵城北昔范蠡筑城于浙江之滨言可以固守谓之固陵今之西陵也六朝时谓之西陵牛埭吴越时以陵非吉语改曰西兴家为西兴镇今为西兴场钱清江在山阴县西北四十五里旧志上流即浦阳江以东汉太守刘宠受父老一钱而名西兴水驿在萧山县西兴场运河南岸
　　宋史本纪徽宗崇宁四年八月辛卯赐新乐名大晟置府建官
　　乐志朝廷旧以礼乐掌于太常至是专置大晟府大司乐一员典乐二员并为长贰大乐令一员协律郎四员又有制撰官为制甚备又诏曰自唐以来正声全失无征角之音五声不备岂足以道化而化俗哉刘诜所上征声可令大晟府同教坊依谱按习仍增征角二谱候习熟来上政和三年五月帝御崇政殿亲按宴乐召侍从以上侍立诏曰大晟之乐已荐之郊庙而未施于宴飨比诏有司以大晟乐播之教坊试于殿庭五声既具无惉懘焦急之声嘉与天下共之可以所进乐颁之天下其旧乐悉禁于是令尚书省立法新征角二调曲谱已经按试者并令大晟府刊行后续有谱依此其宫商羽调曲谱自从旧新乐器五声八音方笙埙箎匏笙石盘之类已经按试者大晟府画图疏说颁行教坊钧容直开封府各颁降二副开封府周师颁乐器明示依式造制教坊钧容直及中外不得违令辄高下其声或别为他声或移改增损乐器旧来淫哇之声如打断哨笛呀鼓十般舞小鼓腔小笛之类与其曲名悉行禁止违者与听者悉作罪蔡攸方提举大晟府不喜士人预乐有士人田为善者善琵琶无行攸乃奏为大晟府典乐遂不用中声八寸七分管而但有九寸管绦又曰宴乐本杂用唐声调乐器多夷部亦唐律征角二调其均自隋唐间已亡政和初命大晟府改用大晟律其声下唐律已两律然刘昺止用所谓中声八寸七分管为之又作匏笙埙箎皆入夷部至于征招角招终不得其本均大率皆假之以见征音然其曲谱颇和美故一时盛行于天下然教坊乐工嫉之如雠其后蔡攸复与教坊用事教工附会又上唐谱征角二声遂再命教坊制曲谱既成亦不克行而止然政和征招角招遂备于世矣
　　文献通考经籍考声律要诀十卷崇文总目唐田琦【琦：畸】撰推本律吕及制管定音之法文虽近俗而于乐理尤诣焉日黾【日黾：□】氏唐上党郡司马田畴撰序谓一切乐器依律吕之声皆须本月真响若但执累黍之文则律吕阴阳不复谐矣故据经史参校短长为此书云
　　宋史艺志田琦【琦：畸】声律要诀十卷徽宗黄钟征角调二卷
　　词源宫属土君之象为信征所生其声浊生数五成数十商属金臣之象为义宫所生其声次浊生数四成数九角属木民之象为仁羽所生其声半清半浊生数三成数八征属火事之象为礼角所生其声次清生数二成数七羽属水物之象为智商所生其声最清生数一成数六

　　白石道人歌曲卷五

　　●白石道人歌曲卷六

　　番阳姜夔尧章撰　　　　　　　辽阳陈思慈首疏证

　　自度曲

　　＋秋宵吟
　　＋凄凉犯
　　＋翠楼吟
　　＋湘月

　　○自度曲

　　秋宵吟【越调】

　　□□□□□□□□□□□□□□□□□□□□□□□□□古帘空坠月皎坐久西窗人悄蛩吟苦渐漏水丁丁箭壶催晓引□□□□□□□□□□□□□□□□□□□□□□□　□凉飔动翠葆露脚斜飞云表因嗟念似去国情怀暮帆烟草　带□□□□□□□□□□□□□□□□□□□□□□□□□眼消磨为近日愁多顿老卫娘何在宋玉归来两地暗萦绕摇落□□□□□□□□□□□□□□□□□□□□□□□□□
　　江枫早嫩约无凭幽梦又杳但盈盈泪洒单衣今夕何夕恨未了

　　凄凉犯【仙吕调犯商调】

　　合肥巷陌皆种柳秋风夕起骚骚然予客居阖户时闻马嘶出城四顾则荒烟野草不胜凄黯乃着此解琴有凄凉调假以为名凡曲言犯者谓以宫犯商商犯宫之类如道调宫上字住双调亦上字住所住字同故道调曲中犯双调其它准此唐人乐书云犯有正旁偏侧宫犯宫为正宫犯商为旁宫犯角为偏宫犯羽为侧宫此说非也十二宫所住字各不同不容相犯十二宫特可犯商角羽耳予归行都以此曲示国工田正德使以哑觱栗吹之其韵极美亦曰瑞鹤仙影
　　□□□□□□□□□□□□□□□□□□□□□□□□□绿杨巷陌秋风起边城一片离索马嘶渐远人归甚处戍楼吹角□□□□□□□□□□□□□□□□□□□□□□□　□情怀正恶更衰草寒烟淡薄似当时将军部曲迤逦度沙漠　追□□□□□□□□□□□□□□□□□□□□□□□□□念西湖上小舫携歌晚花行乐旧游在否想如今翠凋红落漫写□□□□□□□□□□□□□□□□□□□
　　羊裙等新雁来时系着怕匆匆不肯寄与悞后约

　　词源律吕四犯宫犯商商犯羽羽犯角角归本宫黄钟宫无射商夹钟羽无射闰大吕宫应钟商姑洗羽应钟闰太蔟宫黄钟商仲吕羽黄钟闰夹钟宫大吕商蕤宾羽大吕闰姑洗宫太蔟商林钟羽太蔟闰仲吕宫夹钟商夷则羽夹钟闰蕤宾宫姑洗商南吕羽姑洗闰林钟宫仲吕商无射羽仲吕闰夷则宫蕤宾商应钟羽蕤宾闰南吕宫林钟商黄钟羽林钟闰无射宫夷则商大吕羽夷则闰应钟宫南吕商太蔟羽南吕闰以宫犯宫为正犯以宫犯商为侧犯以宫犯羽为偏犯以宫犯角为旁犯以角犯宫为归宫周而复始
　　词源粤自隋唐以来声诗闻为长短句至唐人则有尊前花闲集迄于崇宁立大晟府命周美成诸人讨论古音审定古调沦落之后少得存者由北八十四调之声稍传而美成诸人又复慢曲引近或移宫换羽为三犯四犯之曲按月律为之其曲遂繁
　　武林旧事干淳教坊乐部觱篥色德寿宫田正德教坊大使马后乐觱篥出正德孙庆祖陈师授拍板田正德谢春泽
　　太平御览乐部曰觱篥者笳管也卷芦为头截竹为管出于胡地制法角音九孔漏声五音咸备唐以编入卤部名为笳管用之雅乐以为雅管六窍之制则为凤管旋宫转器以应律管者也觱篥一名悲栗一名笳管龟兹之乐也以竹为管以芦为首状类胡笳而九窍所法者角音而甚悲篥吹之以惊中国马　唐天后朝有陷冤狱者其室配入掖庭善吹觱篥乃撰别离难曲以寄哀情亦号怨回鹘　后世乐家流以其旋宫转器以应律管因谱其音为众器之首宋朝元会乘舆行幸并进之以冠雅乐非先王下管之制也然其大者九窍以觱篥名之小者六窍以笳管名六窍者犹不失乎中声而九窍者其先盖与太平管同矣　注今教坊所用上七空后二空以五凡工尺上一四六句合十字谐其声

　　翠楼吟【双调】

　　淳熙丙午冬武昌安远楼成与刘去非诸友落之度曲见志予去武昌十年故人有泊舟鹦鹉洲者闻小姬歌此词问之颇能道其事还吴为予言之兴怀昔游且伤今之离索也
　　□□□□□□□□□□□□□□□□□□□□□□□□□月冷龙沙尘清虎落今年汉酺初赐新翻胡部曲听毡幕元戎歌□□□□□□□□□□□□□□□□□□□□□□□□□吹层楼高峙看槛曲萦红檐牙飞翠人姝丽粉香吹下夜寒风细　□□□□□□□□□□□□□□□□□□□□□□□□　此地宜有词仙拥素云黄鹤与君游戏玉梯凝望久叹芳草萋□□□□□□□□□□□□□□□□□□□□□□□□□萋千里天涯情味仗酒祓清愁花消英气西山外晚来还卷一帘□□秋霁

　　刘过龙洲词唐多令安远楼小集侑觞歌板之姬黄其姓者乞词于龙洲道人为赋此唐多令同柳阜之刘去非石民瞻周嘉仲陈孟参孟容时八月五日也芦叶满汀洲寒沙带浅流二十年重过南楼柳下系船犹未稳能几日又中秋黄鹤断矶头故人曾到不旧江山浑是新愁欲买桂花同载酒终不似少年游
　　续通鉴干道四年七月臣僚言临安府风俗自十数年来服饰乱常习为边装声音乱雅好为北乐臣窃伤悼中原士民延首企踵欲复见中朝之制度者三四十年却不可得而东南之民乃反效于异方之习而□自知甚可痛也今都人静夜十百为羣吹鹧鸪拨洋琴使一人黑衣而舞众人拍手和之伤风败俗不可不惩诏禁之

　　湘月

　　长溪杨声伯典长沙檝棹居濒湘江窗间所见如燕公郭熙画图卧起幽适丙午七月既望声伯约予与赵景鲁景望萧和父裕父时父恭父大舟浮湘放乎中流山水空寒烟月交映凄然其为秋也坐客皆小冠练服或弹琴或浩歌或自酌或援笔搜句予度此曲即念奴娇鬲指声也于双调中吹之鬲指亦谓之过腕见晁无咎集凡能吹竹者便能过腔也
　　五湖旧约问经年底事长负清景暝入西山渐唤我一叶夷犹乘兴倦网都收归禽时度月上汀洲冷中流容与画桡不点清镜　谁解唤起湘灵烟鬟雾鬓理哀弦鸿阵玉麈谈玄叹坐客多少风流名胜暗柳萧萧飞星冉冉夜久知秋信鲈鱼应好旧家乐事谁省

　　一统志福宁府杨惇礼字穆仲长溪人崇宁进士建炎初以御史召与赵鼎同命惇礼辞曰艰难无从卫之劳时平享丰盈之乐吾不敢也杨兴宗字似之长溪人少师郑樵复执经林光朝之门举绍兴进士调铅山簿迁校书郎与林光朝校文省殿擢郑侨蔡幼学陈傅良时称得人杨楫字通老长溪人淳熙进士累官司农簿札论进君子退小人语多风厉按杨声伯长溪人当其族也
　　词品姜白石诗家名流词尤精妙不减清真其闲高处有美成所不能及者善吹箫多自制曲初则率意为长短句既成乃按以律吕无不协者有咏蟋蟀齐天乐一阕最胜【其词见集中】其过苕霅云拂雪金鞭欺寒茸帽尝记章台走马雁碛沙平渔汀人散老去不堪游冶人日词云池面水胶墙腰雪老云意还又沉沉朱户黏鸡金盘簇燕空叹时序侵寻湘月词云中流容与画桡不点清镜从柳州绿净不可唾之语翻出戏张平甫纳妾云别母情怀随郎滋味桃叶渡江时翠楼吟云槛曲萦红檐牙飞翠酒祓清愁花销英气法曲献仙音云过秋风未成归计谁念我重见冷枫红舞玲珑四犯云有轻盈换马端正窥户酒醒明月下梦逐潮声去句法奇丽其腔皆自度者惜旧谱零落未能被之管弦也

　　白石道人歌曲卷六

　　●白石道人歌曲别集

　　番阳姜夔尧章撰　　　　　辽阳陈思慈首疏证

　　＋小重山令
　　＋念奴娇
　　＋卜算子
　　＋洞仙歌
　　＋蓦山溪
　　＋永遇乐
　　＋虞美人
　　＋永遇乐
　　＋水调歌头
　　＋汉宫春

　　○小重山令

　　赵郎中谒告迎侍太夫人将来都下予喜为作此曲

　　寒食飞红满帝城慈乌相对立柳青青玉阶端笏细陈情天恩许春尽可还京　鹊报倚闩人安舆扶上了更亲擎看花携乐缓行程争迎处堂下拜公卿

　　○念奴娇

　　毁舍后作

　　昔游未远记湘皋闻瑟澧浦捐王枼【王枼：褋】因觅孤山林处士来踏梅根残雪獠女供花伧儿行酒卧看青门辙一邱吾老可怜情事空切　曾见海作桑田仙人云表笑汝真痴绝说与依依王谢燕应有凉风时节越只青山吴惟芳草万古皆沈灭绕枝三白头歌尽明月

　　宋史五行志嘉泰四年三月丁卯行都大火燔尚书省中书省枢密院六部右丞相府制敕粮料院亲兵营修内司及学士院内酒库内宫门庑夜召禁旅救扑太室撤庙庑迁神主并册宝于寿慈宫翌日戊辰旦火及和宁门鸱吻禁卒张隆飞梯斧之门以不焚火作时分数道燔二千七十余家又翌日乙巳神主迁太室时省部皆庽治驿寺四月丙申临安府梵天寺火
　　齐东野语番阳布衣姜夔尧章出处备见张辑宗瑞所著白石小传矣近得其一书自述颇详可与前传相表里云某早孤不振幸不坠先人之绪业少日奔走凡世之所谓名公巨儒皆尝受其知矣内翰梁公于某为乡曲爱其诗似唐人谓长短句妙天下枢使郑公爱其文使坐上为之因击节称赏参政范公以为翰墨人品皆似晋宋之雅士待制杨公以为子文无所不工甚似陆天随于是为忘年友复州萧公世所谓千岩先生者也以为四十年作诗始得此友待制朱公既爱其深于礼乐丞相京公不独称其礼乐之书又爱其骈俪之文丞相谢公爱其乐书使次子来谒焉稼轩辛公深服其长短句如二卿孙公从之胡氏应期江陵杨公南州张公金陵吴公及吴德夫项平甫徐子渊曾幼度商翚仲王晦叔易彦章之徒皆当世俊士不可悉数或爱其人或爱其诗或爱其文或爱其字或折节交之若东州之士则楼公大防叶公正则则尤所赏激嗟乎四海之内知己者不为少矣而未有能振之于窭困无聊之地者旧所依倚惟有张兄平甫其人甚贤十年相处情甚骨肉而某亦竭诚尽力忧乐关念平甫念某困踬场屋至欲输资以拜爵某辞谢不愿又欲割锡山之膏腴以养其山林无用之身惜乎平甫下世今惘惘然若有所失人生百年有几宾主如某与平甫复有几抚事感慨不能为怀平甫既没稚子甚幼入其门则必为之凄然终日独坐逡巡而归思欲舍去则念平甫垂绝之言何忍言去留而不去则既无主人矣其能久乎
　　诗集寄上张参政姑苏台下梅花树应为调羹故早开燕寝休夸香雾重鸳行却望衮衣来前时甲第仍垂柳今度沙堤已种槐应念无枝夜飞鹊月寒风劲羽毛摧
　　苏泂泠然斋集张平父逝后寄尧章入门回首事如麻岂意铭旌落主家有梦合寻苕水路何心更种马塍花十年知遇分生死八口饥寒足叹嗟我亦此公门下客只今垂泪过京华
　　案湘皋澧浦谓前游潭鼎也因觅孤山处士来踏梅根残雪谓游西湖也獠女供花五句谓移家行都平甫假以近东青门之别馆也说与五句伤平甫已逝也词虽未言舍缘何毁以周晋仙题尧章新成草堂壁间古画身都碎架上枯琴尾半焦句证王谢燕句舍盖毁于火也又按宋史宰辅表嘉泰三年张岩罢参知政事以资政殿学士知平江府四年十月张岩自资政殿学士知掦【掦：扬】州除参知政事寄上张参政诗结语与词同毁舍为由于三月丁卯大火无疑

　　○卜算子

　　吏部梅花八咏夔次韵

　　江左咏梅人梦绕青青路因向凌风台下看心事还将与　忆别庾郎时又过林逋处万古西湖寂寞春惆怅谁能赋

　　张镃南湖词卜算子无逸寄示近作梅词次韵回赠常记十年前共醉梅边路别后频收尺素书依旧情相与早愿却来看玉照花深处风暖还听柳际莺休唱间【间：闲】居赋【南湖集有走笔和曾无逸掌故约观玉照堂梅诗六首】
　　宋史曾三聘字无逸临江新淦人干道二年进士调赣州司户参军累迁军器监主簿迁秘书郎宁宗立兼考功郎后知郢州会韩侂冑为相以三聘为故相赵汝愚腹心坐追两官久之复元官与祠差知郴州改提点广西湖北刑狱皆辞不赴侂冑诛诸贤遭窜斥者相继召用三聘禄不及终不自言案吏部即三聘也功甫次韵回赠与第一阕韵同盖同次韵和功甫所作则逸其七耳

　　又

　　月上海云沈鸥去吴波迥行过西泠有一枝竹暗人家静　又见水沈亭举目悲风景花下铺毡把一杯缓饮春风影【西泠桥在孤山之西水沈亭在孤山之北亭废】

　　又

　　藓干石斜妨玉蕊松低覆日暮冥冥一见来略比年时瘦　凉观酒初醒竹阁吟纔就犹恨幽香作许悭小迟春心透【凉观在孤山之麓南北梅最奇竹阁在凉观西今废】

　　湖山便览凉堂在延祥观御圃规模壮丽下植红白梅花数百本绍兴堂初成时有素壁四堵几三丈高宗将游幸内珰语曰官家所至壁乃素耶亟趣御前萧照往绘山水照乃乞尚方酒四斗昏至孤山每一鼓即饮一斗尽一斗则一堵画成若此者四照亦沈醉上至周视四壁为之叹赏宣赐甚厚见叶绍翁四朝闻见录
　　竹阁旧在柏堂之南白乐天在郡出游每偃息其间
　　咸淳临安志白公竹阁旧在广化寺柏堂之后有小阁多植竹白公每偃息其间仍有诗遂以名今与寺俱徙

　　又

　　家在马城西曾赋梅屏雪梅雪相兼不见花月影玲珑彻　前度带愁看一晌和愁折若使逋仙及见之定自成愁绝【马城在都城西北梅屏甚见珍爱】

　　淳佑临安志东西马塍在余杭门外羊角埂之间土细宜花卉园人多任务于种接为都城之冠或云是钱王旧城非塍也今北关门古之余杭门外城也元自有北关门今有夹城巷乃古基也与马城相接
　　吴文英三部乐赋姜石帚渔隐江鶂初飞荡万里素云际空如沫咏情吟思不在秦筝金屋夜潮上明月芦花傍钓蓑梦远句清敲玉翠罂汲晓款乃一声秋曲片篷障雨乘风半竿渭水伴鹭汀幽宿那知煗袍挟锦低帘笼烛鼓春波载花万斛帆鬣转银河可掬风定浪息苍茫外天浸寒绿
　　周文璞方泉稿题尧章新成草堂早将心事付渔樵若被幽人苦见招多种竹将挑笋吃旋栽松待斫柴烧壁间古画身都碎架上枯琴尾半焦犹有住山穷活计仙经盈卷一村瓢
　　按白石丙午东来随千岩老人居苕溪之上与白石洞天为邻丙辰移家临安张平甫假以别馆甲子三月舍毁于火馆于水磨头方氏旋成草堂于扫帚坞名曰石帚渔隐在马塍西故云家在马塍西

　　又

　　摘蕊暝禽飞倚树悬冰落下竺桥边浅立时香已漂流却　空径晚烟平古寺春寒恶老子寻花第一番常恐吴儿觉【下竺寺前磵石上风景甚妙】

　　武林旧事三天竺下天竺灵山教寺在隋号南天竺五代时号五百罗汉院祥符初号灵山寺天禧复名天竺寺绍兴改赐天笠时思荐福为吴秦王香火庆元复今额有御书阁藏仁宗及中兴五朝御书曲水亭前塔跳珠泉枕流亭适安亭清晖亭九品观堂石面灵桃石莲华水波石悟侍者塔并祠草堂西岭卧龙石石门涧神尼舍利塔日观庵方丈日佛国法堂二字乃云房锺离权书甚奇古金光明三昧堂神御殿瑞光塔普贤殿无量寿阁回轩亭七叶堂客儿亭大悲泉重荣桧望海阁香林亭香林洞无根藤鬬鸡岩夜讲台葛仙丹井白少傅烹茶井石梁翻经台登啸亭灵山后塔慈云忏主榻七宝普贤阁旃檀观音瑞像有记大抵灵竺之胜周回数十里岩壑尤美实聚于下天竺寺自飞来峯转至寺后诸岩洞皆嵌空玲珑莹滑清润如虬龙瑞凤如层华吐萼如皱縠迭浪穿幽透深不可名貌林木皆自岩骨拔起不土而生传言兹岩韫玉故腴润若此石间波纹水迹不知何时有之其间唐宋游人题名不可殚纪览者顾景兴怀云
　　葛天民葛无怀小集怀天竺磵梅根在岩边结枝从水际横此花殊近道凡木欠修行密竹笼幽片疏篁倚瘦茎那时香不浅忆我话无生竺磵梅龙脊桥边鹤膝幽一枝斜亚水横流自从识破胡笳曲吹彻黄昏不解愁

　　又


　　绿蕚更横枝多少梅花样惆怅西村一坞春开过无人赏　细草藉金舆岁岁长吟想枝上么禽一两声犹似宫娥唱【绿萼横枝皆梅别种凡二十许名西村在孤山后梅皆阜陵时所种】

　　武林旧事御园西村水阁

　　又

　　象笔带香题龙笛吟春咽杨柳娇痴未觉愁花管人离别　路出古昌源石瘦冰霜洁折得青须碧藓花持向人间说【越之昌源古梅妙天下】

　　嘉泰会稽志梅一名柟杏类也越州昌原梅最盛实大而美项里容山直步石龟多出古梅尤奇古可爱绿藓封枝苔须如绿缨疏花点缀其上夭娇如画昌园在会稽县南园有梅万余株花时雪色可爱芬香闻数里居民以梅为生业唐陈谏石伞峯序云齐公旧居西偏昌元之精舍园当作元然齐祖之集又作昌源未知孰是毛平仲游昌园赏梅诗云欲雪尽时携酒去无人知处得花开会稽山在县东南一十二里山南别峯曰石峯曰石伞峯之下有唐齐抗书堂范蠡巷养鱼池山西北五里即禹井禹庙今为告成观又西百余步有大禹寺菲饮井
　　范成大梅谱古梅会稽最多四明吴兴亦间有之其枝樛曲万状仓藓鳞皴封满花身又有苔须垂于枝间或长数寸风至绿丝飘飘可翫初谓古木久历风日致然详考会稽所产虽小株亦有苔痕盖别是一种非必古木余尝从会稽移植十本一年后花虽盛发苔皆剥落殆尽其自湖之武康所得者即不变移风土不相宜会稽隔一江湖苏接壤故土宜或异同也凡古梅多苔者封固花叶之眼惟罅隙间始能发花花虽稀而气之所锺丰腴妙绝苔剥落者则花发仍多与常梅同　又项里出古梅老干奇怪苔藓封枝疏花点缀夭矫如画殊令人爱翫不忍舍

　　又

　　御苑接湖波松下春风细云绿峩峩玉万枝别有仙风味　长信昨来看忆共东皇醉此树婆娑一惘然苔藓生春意【聚景官梅松之下【三字皆衍文】皆植之高【脱松之下三字】花【花：芘】荫岁久□尽绿夔□岁观梅于彼所闻于园官者如此末章及之】

　　宋史宁宗本纪开禧二年三月己亥从太皇太后幸聚景园
　　宋史后妃传成肃谢后丹阳人开禧三年崩谥成肃
　　武林旧事御园聚景园清波门外孝宗致养之地堂匾皆孝宗御书淳熙中屡经临幸嘉泰间宁宗奉成肃太后临幸其后并皆荒芜不修西湖游幸湖上御园南有聚景真珠南屏北有集芳延祥玉壶然亦多幸聚景焉

　　○洞仙歌

　　黄木香赠辛稼轩

　　花中惯识压架玲珑雪乍见缃蕤间琅叶恨春风将了染额人归留得个袅袅垂香带月　鹅儿真似酒我爱幽芳还比酴醾又娇绝自种古松根待看黄龙乱飞上苍髯五鬣更老仙添与笔端春敢唤起桃花问谁优劣

　　羣芳谱木香灌生丛条有刺如蔷薇有三种花开于四月惟紫心白花者为最香他如黄花红花白细朵花白中朵花皆不及

　　○蓦山溪

　　咏柳

　　青青官柳飞过双双燕楼上对春寒卷珠帘瞥然一见如今春去香絮乱因风沾径草惹墙花一一教谁管　阳关去也方表人肠断几度拂行轩念衣冠尊前易散翠眉织锦红叶浪题诗烟渡口水亭边长是心先乱


　　○永遇乐

　　次韵辛克清先生

　　我与先生夙期已久人间无此不学杨郎南山种豆十一征微利云霄直上诸公衮衮乃作道边苦李五千言老来受用肯教造物儿戏　东冈记得同来胥宇岁月几何难计柳老悲桓松高对阮未办为邻地长干白下青楼朱阁往往梦中槐蚁却不如洼尊放满老夫未醉

　　诗集奉别沔鄂亲友诗人辛国士句法似阿驹别墅沧浪曲绿阴禽鸟呼颇参金粟眼渐造文字无儿辈例学语屋壁祝蒲卢自注辛泌克清案汉阳县志辛泌列文学见前探春慢后
　　乌程县志洼尊石在岘山上建洼尊亭石柱记岘山故别驾李适之石酒尊类要唐开元中李适之为湖州别驾岘山有石觞可贮酒五斗适之每挈所亲登山酣饮望帝乡时时以醉土民呼为李相石尊颜真卿及门生弟侄多携壶舣檝以游作李相石尊联句清
　　苏泂泠然斋集金陵杂兴白石邻姜病更贫数年白下往来频歌词剪就能哀怨未必刘郎是后身

　　○虞美人

　　括苍烟雨楼石湖居士所造也风景似越之蓬莱阁而山势环绕峯岭高秀过之观居士题颜且歌其所作虞美人夔亦作一解
　　阑干表立苍龙背三面搅天翠东游纔上小蓬莱不见此楼烟雨未应回　而今指点来时路却是冥蒙处老仙鹤驭几时归未必山川城郭是耶非

　　一统志处州府烟雨楼本旧州治宋崇宁间杨嘉言建范成大书额
　　宋史范成大传字致能吴郡人绍兴二十四年擢进士第授户曹监和剂局隆兴元年迁正字累迁著作佐郎除吏部郎官言者论其超躐奉祠起知处川除礼部员外郎案石湖集干道三年起知处州五年五月被召至行在除礼部员外郎
　　一统志处州府小括山在丽水县西二里其址与万象山相接众山环簇状若莲花又名莲城山径路盘行亦名九盘岭唐宋州治建此杨亿云郡斋迥在云霄石磴盘屈是也　宋杨亿与章廷评书云羣峰倚天清溪南奔浅深见底
　　李处全粹伯晦庵词水调歌头处州烟雨楼落成欲就中秋后值雨楼观数南国烟雨压东州溪山雄胜天开图画肖瀛洲我破瀛洲客梦来剖仙都符竹乐岁又云秋聊作幻师戏肯遣后人愁趁佳时招我辈共凝眸君侯胸次邱壑意匠付冥搜刻日落成华栋对月难并清景千丈素光流老子兴何极小子趣觥筹鹧鸪天社日落成烟雨楼二首烟雨溟溟趁落成只应天欲称佳名万丝明灭青山映匹素浓纤渌水萦民亦乐美能并酒杯莫惜十分倾要知社下平生志觞政聊须为主盟缥缈危楼百尺雄淡烟疏雨暗帘栊偶妨清赏中秋夕为忆名言玉局翁贤达意古今同凉天佳月会相逢老蟾一跃三千丈却唤姮娥驾阆风
　　宋诗纪事赵廱一作雍号竹潭忠简后人开禧间为处州太守烟雨楼画栋飞云暮霭寒楼台城牒【牒：堞】有无间烟收雨霁曾看否见尽东南万里山按诗集东堂联句赵雍和仲即此行作烟雨楼诗亦当同咏

　　○永遇乐

　　北固楼次稼轩韵

　　云隔迷楼苔封很石人向何处数骑秋烟一篙寒沙【沙：汐】千古空来去使君心在苍厓绿嶂苦被北门留住有尊中酒差可饮大旗尽绣熊虎　前身诸葛来游此地数语便酬三顾楼外冥冥江皋隐隐认得征西路中原生聚神京耆老南望长淮金鼓问当时依依种柳至今在否

　　太平寰宇记润州丹徒县北固山在县北一里南徐州记云城西北有别岭斜入江三面临水号云北固刘桢京口记云回岭入江悬水峻壁旧北顾作固字粱【粱：梁】高祖云作镇作固诚有其语然北望海口实为壮观以理而推宜改为顾望之顾舆地志云天景清明登之望见广陵城如在青霄中相去鸟道五十余里

　　○水调歌头

　　富览亭永嘉作

　　日落爱山紫沙涨省潮回平生梦犹不到一叶眇西来欲讯桑田成海人世了无知者鱼鸟两相猜天外玉笙杳子晋只空台　倚阑干二三子总仙才尔歌远游章句云气入吾杯不问王郎五马颇忆谢生双屐处处长青苔东望赤城近吾兴亦悠哉

　　一统志温州府富览亭在永嘉县西北郭公山上宋建登者不越几席而尽山水之胜宋诗纪事陈棣字鄂父汝锡之子题温守梁尚书新创富览亭杰阁雄檐倚碧空玲珑窗户湿青红因山卜地心机巧望水如天眼力穷千里胜形吟笔内万家和气饮杯中吏民共指双旌语今日梁公昔谢公按梁尚书名汝嘉绍兴中知温州宋史有传词云一叶渺西来白石此行自处之温泛永嘉江也温州府志名胜志瓯城南吹台山上有王子晋吹笙台万历志咸淳间永嘉海坛岭下江沙忽涨人以为异时有童谣云海坛沙涨温州出相
　　太平寰宇记台州天台县赤城山在县北六里孔灵符会稽记云赤城山土色皆赤状如云霞悬溜千仞谓之瀑布登真隐诀云此山下有洞在三十六小洞天数其山是赤城丹洞周回三百里上有玉清平天也孙公绰天台赋云赤城霞起以建标瀑布飞流以界道又述异记云赤城山一峯特高可三百丈丹壁烁日

　　○汉宫春

　　次韵稼轩

　　云日【日：曰】归欤纵垂天曳曳终反衡庐扬州十年一梦俛仰差殊秦碑越殿悔旧游作计全疏分付与高怀老尹管弦丝竹宁无　知公爱山入剡若南寻李白问讯何如年年雁飞波上愁亦关予临皋领客向月边携酒携鲈今但借秋风一榻公歌我亦能书

　　辛弃疾稼轩长短句汉宫春会稽秋风亭观雨亭上秋风记去年袅袅曾到吾庐山河举目虽异风景非殊功成者去觉团扇便与人疏吹不断斜阳依旧茫茫禹迹都无千古茂陵词在甚风流章句解拟相如只今木落江冷眇眇愁余故人书　莫因循忘却莼鲈谁念我新凉灯火一编太史公书上西平会稽秋风亭观雪
　　辛弃疾稼轩长短句永遇乐京口北固亭怀古千古江山英雄无觅孙仲谋处舞榭歌台风流总被雨打风吹去斜阳草树寻常巷陌人道寄奴曾住想当年金戈铁马气吞万里如虎元嘉草草封狼居胥赢得仓皇北顾四十三年望中犹记烽火扬州路可堪回首佛狸祠下一片神鸦社鼓凭谁问廉颇老矣尚能饭否
　　一统志扬州府迷楼在府治西北七里古今诗话炀帝时新宫既成帝幸之曰使真仙游此亦自当迷乃名迷楼
　　事类统编润州丹徒县很石在北固山甘露寺内石状如羊相传诸葛孔明坐其上与孙仲谋计攻孟德即此也
　　续通鉴嘉泰四年春正月时金为北鄙准部等部所扰无岁不兴师讨伐府仓空匮赋敛日烦有劝韩侂冑立盖世功名以自固者侂冑然之遂定议伐金聚财募卒出封桩库黄金万两以待赏功命吴曦练兵西蜀既而安丰守臣厉仲方言淮北流民咸愿归附浙东安抚使辛弃疾入见言金必乱亡愿属元老大臣备兵为仓卒应变之计侂冑大喜郑挺邓友龙等又附和其说侂冑用师之意益锐
　　九衢中杯逐马带随车问谁解爱惜琼华何如竹外静听窣窣蠏行沙自怜是海山头种玉人家　纷如鬬如舞纔整整又斜斜要图画还我渔蓑冻吟应笑羔儿无分谩煎茶起来极目向弥茫数尽归鸦
　　张镃南湖词汉宫春稼轩帅浙东作秋风亭成以长短句寄余欲和久之偶霜晴小楼登眺因次来韵代书奉城畔芙蓉爱吹晴映水光照园庐清霜乍雕岸柳风景偏殊登楼念远望越山青补林疏人正在秋风亭上高情远解知无江南久无豪气看规恢意概当代谁如乾坤尽归妙用何处非余骑鲸浪海更那须采菊思鲈应会得文章事业从来不在诗书
　　丘崈文定公词汉宫春和辛幼安秋风亭韵癸亥中秋前二日闻说瓢泉占烟霏空翠中着精庐旁连吹台燕榭人境清殊犹疑未足称主人胸次恢疏天自与相攸佳处除今禹会应无选胜卧龙东畔望蓬莱对起岩壑屏如秋风夜凉弄笛明月邀予三英笑粲更吴天不隔莼鲈新度曲银钩照眼争看阿素工书
　　一统志秋风亭在观风堂侧宋汪纲记云此亭辛幼安赋词脍炙人口观风堂在府治西卧龙山东麓宋绍兴中曹泳建绍兴府志同

　　又

　　次韵稼轩蓬莱阁

　　一顾倾吴苎萝人不见烟杳重湖当时事如对弈此亦天乎大夫仙去笑人间千古须臾有倦客扁舟夜泛犹疑水鸟相呼　秦山对楼自绿怕越王故垒时下樵苏只今倚阑一笑然则非与小丛解唱倩松风为我吹竽更坐待千岩月落城头眇眇啼乌

　　辛弃疾稼轩长短句水调歌头会稽蓬莱阁怀古秦望山头看乱云急雨倒立江湖不知云者为雨雨者云乎长空万里被西风变灭须臾回首听月明天籁人间万窍唬呼谁向若耶溪上倩美人西去麋鹿姑苏至今故国人望一舸归欤岁云暮矣问何不鼓瑟吹竽君不见王亭谢馆冷烟寒树啼乌
　　宝庆会稽续志蓬莱阁在郡治厅后卧龙山下其名以蓬莱者盖因元微之诗而始得名
　　太平寰宇记越州会稽县秦望山在县南二十七里史记云始皇登之以望南海孔晔记云秦望为众峰之杰入境便见始皇刻石于此越王城在会稽县东南一十里会稽山上【左传哀公元年吴入越越子以甲楯五千保于会稽】石城在山阴县东北三十里石城山下亦勾践遗迹越王台在府城内种山东北越王勾践登眺之所千岩万壑刘义庆世说顾长康从会稽还人问山川之美顾云千岩竞秀万壑争流草木蒙笼于上若云兴霞蔚温州永嘉县永嘉江一名温江东自大海西通处州青田溪吹台山其山状如楼台下有飞泉石池生椅梧及笙箫之竹梁邱迟为太守常采琴朴寄吴兴柳文畅

　　白石道人歌曲别集

　　●白石道人歌曲跋

　　歌曲特文人余事耳或者少谐音律白石留心学古有志雅乐如会要所载奉常所录未能尽见也声文之美概具此编嘉泰壬戌刻于云间之东岩其家转徙自随珍藏者五十载淳佑辛亥复归嘉禾郡斋千岁令威夫岂偶然因笔之以识岁月端午日菊坡赵与訔书
　　至正十年岁在庚寅正月望日如叶君居仲本于钱唐之用拙幽居既毕因以识其后云天台陶宗仪九成
　　此书俾他人钞录故多有误字今将善本勘雠方可人意后十一年庚子夏四月也
