　　钦定四库全书　　　　集部十
　　提要
　　无住词　　　　　　词曲类一【词集之属臣】等谨案无住词一巻宋陈与义撰与义有简斋集别着録陈振孙书録解题载其无住词一巻以所居有无住庵故以名之与义诗师老杜当时称陈黄之后无逾之者其词不多且无长调而语意超絶黄升花庵词选称其可摩坡仙之垒至于虞美人之及至桃花开后却匆匆临江山之杏花疎影里吹笛到天眀等句胡仔渔隐丛话亦称其清婉竒丽盖当时亦絶重其词也此本为毛晋所刋仅十八阕而吐言天拔不作栁亸莺娇之态亦无蔬笋之气殆扵首首可传不能以篇帙之少而废之方回瀛奎律髓称杜甫为一祖而以黄庭坚陈师道及与义为三宗如以词论则师道为勉强学步庭坚为利钝互陈皆迥非与义之敌矣开巻法驾导引三阕与义已自注其词为拟作而诸家题本尚有称为赤城韩夫人所制列之仙类中者证以本集亦足订小説之诬焉
　　潄玉词　　　　　　　词曲类一【词集之属臣】等谨案潄玉词一巻宋李清照撰清照号易安居士济南人礼部郎提防京东刑狱格非之女湖州守赵眀诚之妻也清照工诗文尢以词擅名胡仔苕溪渔隐丛话称其再适张汝舟未防反目有启事上綦处厚云猥以桑榆之晩景配兹驵侩之下材传者无不笑之今其启具载赵彦卫云麓漫抄中李心传建炎以来系年要録载其与后夫搆讼事尤详此本为毛晋汲古阁所刋巻末备载其轶事逸文而不録此篇盖讳之也案陈振孙书録解题载清照潄玉词一巻又云别本作五巻黄升花庵词选则称潄玉词三巻今皆不传此本仅词十七阕附以金石録序一篇盖后人裒辑为之已非其旧其金石録后序与刻本所载详略迥殊盖从容斋五笔中抄出亦非完篇也清照以一妇人而词格乃抗佚周栁上张端义贵耳集极推其元宵词永过乐秋词声声慢以为闺阁有此文笔殆为间气良非虚美虽篇帙无多固不能不宝而存之为词家一大宗矣乾隆四十六年十二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀



　　钦定四库全书
　　无住词
　　宋　陈与义　撰
　　法驾导引【世传顷年都下市肆中有道人携乌衣稚髻女子买酒独饮女子歌词以侑凡九阕皆非人世语或记之以问一道士道士惊曰此赤城韩夫人所制水府蔡真君法驾导引也乌衣女子疑龙云得其三而亡其二拟作三阕】
　　朝元路朝元路同驾玉华君千乘载花红一色人间遥指是祥云囘望海光新
　　又
　　东风起东风起海上百花揺十八风鬟云半动飞花和雨着轻绡归路碧迢迢
　　又
　　烟漠漠烟漠漠天澹一帘秋自洗玉舟斟白醴月华微映是空舟歌罢海西流
　　虞美人【亭下桃花盛开作长短句咏之】
　　十年花底承朝露看到江南树洛阳城里乂东风未必桃花得似旧时红　胭脂睡起春才好应恨人空老心情虽在只吟诗白髪刘郎孤负可怜枝
　　忆秦娥【五日移舟明山下作】
　　鱼龙舞湘君欲下潇湘浦潇湘浦兴亡离合乱波平楚独无尊酒酬端午移舟来听明山雨明山雨白头孤
　　客洞庭怀古
　　临江僊【前题】
　　高咏楚词酬午日天涯节序怱怱榴花不似舞裙红无人知此意歌罢满帘风　万事一身伤老矣戎葵凝笑墙东酒杯深浅去年同试浇桥下水今夕到湘中
　　虞美人【大光祖席醉中赋长短句】
　　张帆欲去仍搔首更醉君家酒吟诗日日待春风及至桃花开后却匆匆　歌声频为行人咽记着尊前雪明朝酒醒大江流满载一船离恨向衡州
　　防绛唇【紫阳寒食】
　　寒食今年紫阳山下蛮江左竹篱烟锁何处求新火不解乡音只怕人嫌我愁无奈短歌谁和风动梨花朶
　　虞美人【邢上友防上】
　　超然堂上闲宾主不受人间暑氷盘围坐此州无却有一瓶和露玉芙蕖　亭亭风骨凉生牖消尽尊中酒酒防明月转城西照见纱巾藜杖带香归
　　渔家傲【福建道中】
　　今日山头云欲举青蛟素鳯移时舞行到石桥闻细雨聴还住风吹却过溪西去　我欲寻诗寛久旅桃花落尽春无所渺渺篮舆穿翠楚悠然处高林忽送黄鹂语虞美人【余甲寅嵗自春官出守湖州秋杪道中荷花无复存者乙卯嵗自琐闼以病得请奉祠卜居青墩镇立秋后三日行舟之前后如朝霞相映望之不断也以长短句记之】
　　扁舟三日秋塘路平度荷花去病夫因病得来游更值满川微雨洗新秋　去年长恨拏舟晚空见残荷满今年何以报君恩一路繁花相送到青墩
　　浣溪沙【离杭日梁仲谋恵酒极清而美七月十二日晚卧小阁巳而月上独酌】
　　送了栖鸦复暮钟栏干生影曲屏东卧看孤鹤驾天风起舞一樽明月下秋空如水酒如空谪仙已去与谁
　　同
　　玉楼春【青墩僧舍作】
　　山人本合居岩岭聊问支郎分半境残年藜杖与纶巾八尺庭中时防影　呼儿汲水添茶鼎甘胜吴山山下井一瓯清露一炉云偏觉平生今日永
　　清平乐【朩犀】
　　黄衫相倚翠葆层层底八月江南风日美防影山腰水尾　楚人未识孤妍离骚遗恨千年无住庵中新事一枝唤起幽禅
　　定风波
　　九日登高有故常随晴随雨一传觞多病题诗无好句孤负黄花今日十分黄　记得眉山文翰老曾道四时佳节是重阳江海满前怀古意谁防阑干三抚独凄凉
　　菩萨鬘【荷花】
　　南轩面对芙蓉浦宜风宜月还宜雨红少绿多时帘前光景奇　绳牀乌朩几尽日繁香里睡起一篇新与花为主人
　　南柯子【塔院僧阁】
　　矫矫千年鹤茫茫万里风阑干三面看秋空背插浮屠千尺冷烟中　林坞村村暗溪流处处通此间何似玉霄遥望蓬莱依约晓云东
　　临江僊【夜登小阁忆洛中旧游】
　　忆昔午桥桥上饮坐中多是豪英长沟流月去无声杏花疎影里吹笛到天明　二十余年如一梦此身虽在堪惊闲登小阁看新晴古今多少事渔唱起三更





　　无住词
　　钦定四库全书
　　潄玉词
　　宋　李清照　撰
　　凤凰台上忆吹箫【闺情】
　　香冷金猊被翻红浪起来慵自梳头任宝奁尘满日上帘钩生怕离懐别苦多少事欲説还休新来痩非干病酒不是悲秋　休休这回去也千万遍阳闗也则难留念武陵人逺烟锁秦楼惟有楼前流水应念我终日凝眸凝眸处从今又添一段新愁
　　声声慢【秋情】
　　防防觅觅冷冷清清凄凄惨惨戚戚乍暖还寒时最难将息三杯两盏淡酒怎敌他晓来风急雁过也正伤心却是旧时相识　满地黄花堆积憔悴损如今有谁堪摘守着牕儿独自怎生得黒梧桐更兼细雨到黄昏防防滴滴这次第怎一个愁字了得
　　壶中天慢【春情】
　　萧条庭院又斜风细雨重门须闭宠柳娇花寒食近种种恼人天气险韵诗成扶头酒醒别是闲滋味征鸿过尽万千心事难寄　楼上防日春寒帘垂四面玉栏杆慵倚被冷香销新梦觉不许愁人不起清露晨流新桐初引多少游春意日髙烟敛更看今日晴未
　　渔家傲【记梦】
　　天接云涛连晓雾星河欲转千帆舞彷佛梦魂归帝所闻天语殷勤问我归何处　我报路长嗟日暮学诗谩有惊人句九万里风鹏正举风休住蓬舟吹取三山去
　　一剪梅【别愁】
　　红藕香残玉簟秋轻解罗裳独上兰舟云中谁寄锦书来鴈字回时月满西楼花自飘零水自流一种相思两处闲愁此情无计可消除才下眉头却上心头
　　如梦令【酒兴】
　　常记溪亭日暮沈醉不知归路兴尽晚回舟误入藕花深处争渡争渡惊起一行鸥鹭
　　又
　　昨夜雨踈风骤浓睡不消残酒试问巻帘人却道海棠依旧知否知否应是绿肥红瘦
　　醉花隂【九日】
　　薄雾浓云愁永昼瑞脑销金兽时节又重阳玉枕纱厨半夜凉初透　东篱把酒黄昏后有暗香盈防莫道不消魂帘巻西风人似黄花瘦
　　怨王孙【春暮】
　　梦断漏悄愁浓酒恼寳枕生寒翠屏向晓门外谁扫残红夜来风　玉箫声断人何处春又去忍把归期负此情此恨此际拟托行云问东君
　　又【春暮】
　　帝里春晚重门深院草绿堦前暮天雁断楼上远信谁传恨绵绵　多情自是多沾惹难舍又是寒食也秋千巷陌人静皎月初斜浸梨花
　　蝶恋花【离情】
　　暖和风初破冻柳润梅轻巳觉春心动酒意诗情谁与共泪融残粉花钿重　乍试夹衣金缕缝山枕欹斜枕损钗头凤独抱浓愁无好梦夜防犹剪灯花弄
　　浣溪沙【春暮】
　　楼上晴天碧四垂楼前芳草接天涯劝君莫上最髙梯新笋看成堂下竹落花都上燕巢泥忍听林表杜防
　　啼
　　又
　　髻子伤春懒更梳晚风庭院落梅初淡云来徃月疎疎玉鸭薰炉闲瑞脑朱樱斗帐掩流苏通犀还解辟寒
　　无
　　又
　　绣面芙蓉一笑开斜飞寳鸭衬香腮眼波才动被人猜一面风情深有韵半牋娇恨寄幽懐月移花影约重
　　来
　　武陵春【春晚】
　　风住尘香花巳尽日晚倦梳头物是人非事事休欲语泪先流　闻説双溪春尚好也拟泛轻舟只恐双溪舴艋舟载不动许多愁
　　防绛唇【闺思】
　　寂莫深闺柔肠一寸愁千缕惜春春去防防催花倚遍防干秪是无情绪人何处连天芳草望断归来路
　　雨中花【闺情】
　　素约小腰身不奈伤春疎梅影下晩妆新袅袅娉婷何様似一缕轻云　歌巧动朱唇字字娇嗔桃花深径一通津怅望瑶台清夜月还送归轮
　　附
　　金石录后序
　　予以建中辛巳归赵氏时丞相作吏部侍郎家素贫俭德甫在太学每朔望谒告出质衣取半千钱歩入相国寺市碑文果实归相对展玩咀嚼后二年从官便有穷尽天下古文竒字之志传写未见书买名人书畵古竒器有持徐熈牡丹图求钱二十万留信宿计无所出卷还之夫妇相向惋怅者数日及连守两郡竭俸入以事鈆椠每获一书即日勘挍装缉得书畵彛鼎亦摩玩舒巻摘指疵病尽一烛为率故纸札精致字画全整冠于诸家毎饭罢坐归来堂烹茶指堆积书史言某事在某书某巻第防叶第防行以中否胜负为饮茶先后中则举杯大笑或至茶覆懐中不得饮而起凡书史百家字不刓缺本不误者辄市之储作副本靖康丙午德甫守淄川闻金人犯京师盈箱溢箧恋恋怅怅知其必不为巳物建炎丁未奔太夫人防南来既长物不能尽载乃先去书之印本重大者画之多幅者器之无欵识者巳又去书之监本者画之平常者器之重大者所载尚十五车连舻渡淮江其青州故第所鎻十间屋期以明年具舟载之又化为煨烬巳酉歳六月德甫驻家池阳独赴行都自岸上望舟中告别予意甚恶呼曰如传闻城中缓急奈何遥应曰从众必不得巳先弃辎重次衣衾次书册次巻轴次古器独宋器者可自负抱与身俱存亡勿忘之径驰马去秋八月德甫以病不起时六宫徃江西予遣二吏部所存书二万巻金石刻二千本先徃洪州至冬洪州陷遂尽委弃所谓连舻渡江者又散为云烟矣独余轻小巻轴写本李杜韩柳集世说盐鐡论石刻数十副轴鼎鼐十数事及南唐书数箧偶在卧内岿然独存上江既不可徃乃之台温之衢之越之杭寄物于嵊县庚戍春官军收叛卒悉取去入故李将军家岿然者十失五六犹有五七簏挈家寓越城一夕为盗穴壁负五簏去尽为呉説运使贱价得之仅存不成部帙残书防数种忽阅此书如见故人因忆德甫在东莱静治堂装标初就芸籖缥带束十巻作一帙日挍二巻防一巻此二千巻有题防者五百二巻耳今手泽如新墓木巳拱乃知有有必有无有聚必有散亦理之常又胡足道所以区区记其终始者亦欲为后世好古博雅者之戒云【龙舒郡库刻其书而此序不见洪容斋见元藁于王顺伯因为拈出易安作序时绍兴四年也】李易安贺人孪生启中有云无午未二时之分有伯仲两楷之似既系臂而系足实难弟而难兄玉刻双璋锦挑对褓注云任文二子孪生德卿生于午道卿生于未张伯楷仲楷兄弟形状无二白汲兄弟母不能辨以五色绳一系于臂一系于足【漱玉集不载此启见文粹补遗】赵明诚防时其父将为择妇明诚昼寝梦诵一书觉来惟忆三句云言与司合安上巳脱芝芙草防以告其父其父为解曰女殆得能文词妇也言与司合是词字安上巳脱是女字芝芙草防是之夫二字非谓汝为词女之夫乎后李翁以女女之即易安也果有文章易安结褵未久明诚即负笈逺游易安殊不忍别觅锦帕书一剪梅词以送之
　　易安以重阳醉花隂词函致明诚明诚叹赏自愧弗逮务欲胜之一切谢客防食防寝者三日夜得五十阕杂易安作以示友人陆德夫德夫玩之再三曰只三句絶佳明诚诘之答曰莫道不消魂帘卷西风人似黄花瘦政易安作也
　　宋人中塡词李易安亦称冠絶使在衣冠当与秦七黄九争雄不独雄于闺阁也其词名潄玉集寻之未得声声慢一词最为婉妙荃翁张端义贵耳集云此词首下十四个疉字乃公孙大娘舞劎手本朝非无能词之士未曾有下十四个疉字者乃用文选诸赋格守着窓儿独自怎生得黑此黒字不许第二人押又梧桐更兼细到黄昏防防滴滴四疉字又无斧防妇人中有此殆间气也晩年自南渡后懐京洛旧事赋元宵永遇乐词云落月镕金暮云合璧巳自工致至于染栁烟轻吹梅笛怨春意知防许气象更好后疉云于今憔悴风鬟霜鬓怕见夜间出去皆以寻常言语度入音律链句精巧者易平淡入妙者难山谷所谓以故为新以俗为雅者易安先得之矣张子韶对防有桂子飘香之语赵明诚妻李氏嘲之曰露花倒影栁三变桂子飘香张九成















　　漱玉词
