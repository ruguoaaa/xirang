复雅歌词(宋) 鲖阳居士
　
    陈振孙云：“《复雅歌词》五十卷，题鲖阳居士序，不著姓名。末卷言宫词音律颇详，然多有调而无曲。”是直斋已不详此书为何时何人所著。徐光溥自号录，亦无鲖阳之名。明刻重校《北西厢记》引李邴调笑令，云出《复雅歌词?后集》。知其书又分前后集。观陈元靓《岁时广记》所引，知其体例与《本事曲子集》、《古今词话》及《本事词》、 《诗词纪事》俱见岁时广记。相类似，同可视为最古之词林记事。顾徐釚《词苑丛谈》、张宗橚《词林纪事》、冯金伯《词苑萃编》中，俱未引及。盖隐晦已久，因辑存之，俾谈艺者有所考焉。万里记。
    余按宋黄升《中兴以来绝妙好词选》序谓复雅一集兼采唐宋迄于宣和之季，凡四千三百余言，可见此书搜采之繁富，但久已不传，殊为可惜。圭璋记。

复雅歌词
陈汝羲
　　熙宁八年乙卯，杨绘在翰林，十二月立春日肆筵，设滴酥花。陈汝羲即席赋减字木兰花云：
    纤纤素手。盘里酥花新点就。对叶双心。别有东风意思深。  　琼沾粉缀。消得玉堂留客醉。试嗅清芳。别有红萝巧袖香。岁时广记八
苏轼
　　明月几时有，把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。　  转朱阁，低绮户，照孤眠。不应有恨，何事长向别时圆。人有悲欢离合，月有阴晴圆缺，此事古难全。但愿人长久，千里共婵娟。
    是词乃东坡居士以丙辰中秋欢饮达旦大醉，作水调歌头兼怀子由，时丙辰熙宁九年也。元丰七年，都下传唱此词。神宗问内侍外面新行小词，内侍录此进呈。读至“又恐琼楼玉宇，高处不胜寒”，上曰：“苏轼终是爱君。”乃命量移汝州。岁时广记三十一

又
　　【卜算子】缺月挂疏桐，漏断人初静。时见幽人独往来，缥缈孤鸿影。  　惊起却回头，有恨无人省。拣尽寒枝不肯栖，寂寞集作枫落。吴江冷。
    缺月，刺明微也。漏断，暗时也。幽人，不得志也。独往来，无助也。惊鸿，贤人不安也。回头，爱君不忘也。无人省，君不察也。拣尽寒枝不肯栖，不偷安于高位也。寂寞吴江冷，非所安也。此词与考盘诗极相似。类编草堂诗馀一引鲖阳居士云
     案至正本草堂诗馀后集下，引上节作衡阳居士云。类编本改衡阳作鲖阳，殆必有据。（圭璋案直斋书录解题作鲖阳。）
万俟咏
　　景龙楼先赏，自十二月十五日便放灯直至上元，谓之预赏。万俟雅言作雪明鳷鹊夜慢云：
    望五云多处春深，开阆苑、别就蓬岛，正梅雪韵清，桂月光皎，凤帐龙帘萦嫩风，御座深翠金间绕。半天中、香泛千花，灯挂百宝。　  圣时观风重腊，有箫鼓沸空，锦绣匝道。竞呼卢，气贯调调字据历代诗馀三十七补，花草粹编九作彫，即调字之误。欢笑。暗里金钱掷下，来侍燕歌，太平睿藻。愿年年此际，迎春不老。岁时广记十一
又
　　万俟雅言作凤皇枝令，忆景龙先赏。序曰：“景龙门，古酸枣门也，自左掖门之东，为夹城南北道，北抵景龙门。自腊月十五日放灯，纵都人夜游。”妇人游者，珠帘下邀住，饮以金瓯酒。有妇人饮酒毕，辄怀金瓯。左右呼之，妇人曰：“妻之夫性严，今带酒容，何以自明，怀此金瓯为证耳。”隔帘闻笑声曰：“与之。”其词曰：
    人间天上。端楼龙凤灯先赏。倾城粉黛月明中，春思荡。醉金瓯仙酿。　  一从鸾辂北向。旧时宝座应蛛网。游人此际客江乡，空怅望。梦连昌清唱。同上
又
　　宣和间，万俟雅言中秋应制作明月照高楼慢云：
    平分素商。四垂翠幕，斜界银潢。颢气通建章。正烟澄练色，露洗水光。明映波融太液，影随帘挂披香。楼观壮丽，附霁云耀，绀碧相望。　  宫妆。三千从赭黄。万年世代，一部笙簧。夜宴花漏长。乍莺歌断续，燕舞回翔。玉座频燃绛腊，素娥重按霓裳。还是共唱御制词，送御觞。岁时广记三十一
李邴
　　调笑八叠莺莺，又作李邴词：
    何处。长安路。不记墙东花拂树。瑶琴理罢霓裳谱。依旧月窗风户。薄情年少如飞絮。梦逐双东堂词作玉。环西去。重校北西厢记三引后集
    案此毛滂东堂词，复雅歌词以为李词，未知孰是。
李清照词谱作无名氏
    【忆王孙】赏荷云锁重楼帘幙晓。词谱作湖上风来波浩渺，与乐府雅词合，非是。秋已暮、红稀香小。水光山色与人亲，说不尽、无穷好。　  莲子已成荷叶老。清露洗、 蘋花汀草。眠沙鸥鹭不回头。似应也词谱无也字。恨人归早。花草粹编
五  词谱二
无名氏
    【惜寒梅】看尽千花，爱词谱作喜。寒梅、暗词谱作却。与雪期霜约。雅态香肌，迥有天然澹泊。五侯园囿恣游乐。 凭栏处、重开绣幕。秦娥妆罢，遥相纵艳□□洛。词谱此咎作远相从艳过京洛。    天涯再见素萼。似凝然词谱作愁。向人，玉愁寂寞。江上飘零，怎把芳心付托。那堪风雨夜来恶。便减动一分瘦削。直须沉醉，尤香殢云，词谱作雪。莫待吹花草粹编作改，从词谱正。落。花草粹编十  词谱二十八
论七夕故事
　　七夕故事，大抵祖述张华《博物志》、吴均《齐谐记》。夫二星之在天为二十八舍，自占星者观之，此为经星有常次而不动。诗人谓“睆彼牵牛，不以服箱。跂彼织女，终日七襄。虽则七襄，不成报章”者，以比为臣而不职也。夫为臣不职，用人者之责也，此诗所以为刺也。凡小说好怪，诞妄不终，往往类此。天虽去人远矣，而垂象粲然，可验而知，不可诬也。词章家者流，务以文力相高，徒欲飞英妙之声于尊俎间，诗人之细也夫。岁时广记二十六
