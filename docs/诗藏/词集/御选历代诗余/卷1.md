---
title: 第一部分
index: true
icon: editor
order: 1
category:
  - 诗藏
  - 词集
  - 御选历代诗余
tag:
  - 钦定四库全书
  - 集部十
  - 词曲类二
---

钦定四库全书  

## 御制选歴代诗余序  

诗余之作盖自昔乐府之遗音而后人之审声选调所由以縁起也而要皆昉于诗则其本末源流之故有可言者古帝舜之命防典乐曰诗言志歌永言声依永律和声可见唐虞时即有诗而诗必谐于声是近代倚声之词其理固已寓焉降而殷周孔子删而为三百五篇乐正而雅颂得所考其时郊庙眀堂升歌宴飨以及乡饮报赛莫不有诗以叶于笙箫琴瑟之间自诗变为骚骚衍为赋虽旨兼出乎六义而声弗拘于八音至汉而郊祀房中铙歌鼓吹琴曲杂诗皆领于乐官于是始有乐府名迄于六代操觚之家按调属题徴辞赴节日趋婉丽以导宫商唐兴古诗而外创为近体而五七言絶句或传于伶人顾他诗不尽协于乐部其间如李白之清平调忆秦娥菩萨鬘刘禹锡之浪淘沙竹枝词洎温庭筠韦庄之徒相继有作而新声迭出时皆被诸管  
是诗之流而为词已权舆于唐矣宋初其风渐广至周邦彦领大晟乐府比切声调篇目颇繁栁永复増置之词遂有専家一时绮制可谓极盛虽体殊乐府而句栉字比亷肉节奏不爽寸黍其于古者依永和声之道洵有合也然则词亦何可废欤朕万防清暇博综典籍于经史诸书有闗政教而禆益身心者良已纂辑无遗因流览风雅广识名物欲极赋学之全而有赋彚欲萃诗学之富而有全唐诗刋本宋金元眀四代诗选更以词者继响夫诗者也乃命词臣辑其风华典丽悉归于正者为若千巻而朕亲裁定焉夫诗之杨厉功徳铺陈政事固无论矣至于桑中蔓草诸什而孔子以一言蔽之曰思无邪盖蕙茝可以比贤者嘤鸣可以喻友生茍读其词而引伸之触类之范其轶志砥厥贞心则是编之含英咀华敲金戛玉者何在不可以思无邪之一言该之也若夫一唱三叹谱入丝竹清浊髙下无相夺伦殆宇宙之元音具是推此而沿流讨源由词以溯之诗由诗以溯之乐即箫韶九成其亦不外于本人心以求自然之声也夫  
康熈四十六年七月十二日  

## 钦定凡例  

一词者诗之余也诗三百篇皆可歌采诸列国领于乐官至汉而为乐府古诗至唐而为古今体诗而诗不尽叶于管自李白创为菩萨鬘忆秦娥二词以及白居易王建温庭筠韦庄诸人相继有作流传词苑至南北宋而大盛虽体制因时递变而和声协律之中具有古乐府遗意今自唐迄明网罗采择彚为成书鼓吹风雅  
一自昔诗余每有独标调名而不着题目者亦有以本意为题者兹不因题分类第以调之长短为次  
一诗余调名有一体而分数名者有词人自撰新名者有同一调名而体有不同者今各注明于下  
一是选録其风华典丽而不失于正者为准式其沉郁排宕寄托深逺不渉绮靡卓然名家者尤多收録  
一诗余原有图谱与旧词多有未合是选广搜名作注明各体故不另立图谱  
一词人以时代为序其爵里姓氏彚载巻后  
一闺媛方外工词擅名者代不乏人是选亦皆采入一诗余有因事而发流传为词话者别録巻末一是选以字数多寡分巻不分小令中调长调有名词系本调之始因后人改作少字遂列于前而本调反作又一体者每调注释自明也  

## 御选歴代诗余编纂官  

日讲官起居注翰林院侍读学士【`臣`】沈辰垣司经局洗马兼翰林院修撰加二级【`臣`】王奕清提督广西学政翰林院编修【`臣`】阎锡爵  
翰　林　院　编　修　【`臣`】　余正健  
编録人员  
举人【`臣`】杨祖楫  
拔贡生【`臣`】呉　襄  
岁贡生【`臣`】王时鸿  
岁　贡生【`臣`】俞　楷  
钦赐监生生员【`臣`】秦　培钦赐监生生员【`臣`】杨　湝钦赐监生生员【`臣`】呉陈琰钦赐监生生员【`臣`】邬维新钦赐监生　生　员【`臣`】呉景果  
钦赐监生生员【`臣`】于树范钦赐监生生员【`臣`】王维淮  
监　生【`臣`】杜　诏  
监　生【`臣`】呉元丰  
监　生【`臣`】于　枋  
监　生【`臣`】储在文  
生　员【`臣`】王维汉  
儒　童【`臣`】呉学礼  
儒　童【`臣`】钱元台  

钦定四库全书　集部十  

## 御选歴代诗余总目　

词曲类二【`词选之属`】  
巻一  
六十调词一百八十八首  
巻二  
三十二调　词一百六十六首  
巻三  
二十八调　词一百四十二首  
巻四  
十八调词一百二十九首  
巻五  
一调　词一百四十三首  
巻六  
一调　词一百二十五首  
巻七  
一调　词一百三十一首  
巻八  
四十调　词一百三十八首  
巻九  
一调词一百八十五首  
巻十  
四调词一百四十四首  
巻十一  
十九调　词一百二十首  
巻十二  
十五调　词一百二十九首  
巻十三  
一调词一百十九首  
巻十四  
一调词一百四首  
巻十五  
十一调　词一百三十七首  
巻十六  
十调词一百二十二首  
巻十七  
十五调　词一百二十三首  
巻十八  
八调词一百十九首  
巻十九  
五十六调词一百十九首  
巻二十  
八调词一百十六首  
巻二十一  
三调词一百二十五首  
巻二十二  
四十一调词一百三首  
巻二十三  
五十七调词一百十五首  
巻二十四  
二调词一百二十五首  
巻二十五  
三十二调词一百三十九首  
巻二十六  
十八调　词一百二十八首  
巻二十七  
一调词一百八首  
巻二十八  
一调词一百三十八首  
巻二十九  
三十三调词一百六首  
巻三十  
一调词一百二十七首  
巻三十一  
一调词一百十一首  
巻三十二  
五调词一百十四首  
巻三十三  
二调词一百五首  
巻三十四  
二十四调词一百四首  
巻三十五  
二十五调词一百二十六首  
巻三十六  
一调词一百十一首  
巻三十七  
三十四调词一百十二首  
巻三十八  
二调词一百十四首  
巻三十九  
一调词一百八首  
巻四十  
一调词一百三十八首  
巻四十一  
二十调　词九十六首  
巻四十二  
二调词一百二十二首  
巻四十三  
四十调　词八十三首  
巻四十四  
三调词九十首  
巻四十五  
二十六调词九十首  
巻四十六  
一调词一百一首  
巻四十七  
二十七调词九十六首  
巻四十八  
二十七调词九十一首  
巻四十九  
十四调　词九十一首  
巻五十  
三十调　词七十首  
巻五十一  
一调词七十四首  
巻五十二  
三十一调词七十四首  
巻五十三  
四十八调词七十五首  
巻五十四  
三十九调词七十三首  
巻五十五  
一调词七十五首  
巻五十六  
一调词七十六首  
巻五十七  
二十七调词八十三首  
巻五十八  
二调词七十九首  
巻五十九  
二十调　词七十四首  
巻六十  
一调词八十二首  
巻六十一  
五调词七十八首  
巻六十二  
二十六调词七十四首  
巻六十三  
十调词六十四首  
巻六十四  
三十二调词六十九首  
巻六十五  
三十三调词六十八首  
巻六十六  
三十七调词六十八首  
巻六十七  
一调词六十四首  
巻六十八  
一调词六十七首  
巻六十九  
一调词六十六首  
巻七十  
五调词六十五首  
巻七十一  
三十八调词六十四首  
巻七十二  
六调词六十九首  
巻七十三  
三十二调词六十四首  
巻七十四  
一调词六十二首  
巻七十五  
七调词六十四首  
巻七十六  
十四调　词五十九首  
巻七十七  
一调词六十二首  
巻七十八  
十九调　词五十八首  
巻七十九  
七调词五十五首  
巻八十  
七调词五十六首  
巻八十一  
三十九调词六十首  
巻八十二  
十三调　词五十六首  
巻八十三  
二十九调词六十三首  
巻八十四  
二十九调词五十四首  
巻八十五  
二十二调词五十九首  
巻八十六  
十九调　词四十四首  
巻八十七  
十八调　词四十三首  
巻八十八  
十八调　词四十八首  
巻八十九  
一调词四十七首  
巻九十  
一调词四十五首  
巻九十一  
十调词四十六首  
巻九十二  
三调词四十四首  
巻九十三  
四调词四十九首  
巻九十四  
一调词五十三首  
巻九十五  
一调词五十七首  
巻九十六  
四调词四十八首  
巻九十七  
二十一调词四十五首  
巻九十八  
十一调　词三十三首  
巻九十九  
十六调　词三十九首  
巻一百  
二十一调词二十九首  
自十六字至二百四十字共一千五百四十调词九千零九首  
巻一百一  
词人姓氏唐五代十国  
巻一百二  
词人姓氏宋  
巻一百三  
词人姓氏宋  
巻一百四  
词人姓氏南宋  
巻一百五  
词人姓氏南宋  
巻一百六  
词人姓氏南宋  
巻一百七  
词人姓氏南宋  
巻一百八  
词人姓氏金  
巻一百九  
词人姓氏元  
巻一百十  
词人姓氏明  
巻一百十一  
词话唐  
巻一百十二  
词话唐  
巻一百十三  
词话五代十国  
巻一百十四  
词话宋  
巻一百十五  
词话宋  
巻一百十六  
词话宋  
巻一百十七  
词话南宋  
巻一百十八  
词话南宋  
巻一百十九  
词话金元  
巻一百二十  
词话明  
自唐迄明共词人九百五十七人词话七百六十三则  
【`臣`】等谨案歴代诗余康熙四十六年  
御定侍读学士臣沈辰垣等编纂所収一千五百四十调九千余首为一百巻自唐及明词人姓氏十巻词话十巻都一百二十巻诗降而词实始于唐若菩萨蛮忆秦娥忆江南长相思之属本是唐人之诗而句有长短遂为词家权舆故谓之诗余为其上承于诗下沿为曲而体裁近雅士人多习为之北宋巳极其工南宋尤臻其盛金元逮明作者代有或成専集而藏书家多未见収陈振孙书録解题马端临经籍攷论采亦略至向来选本若家宴集谪仙集兰畹集复雅歌辞类分乐章羣公诗余后编及草窗周氏选皆佚不传惟顾从敬所编草堂诗余盛行数百年而持择未当识者病之是选广搜严辨务极精博实为词选之大成且自来选家多沿草堂之陋强分小令中调长调之目至谓五十八字以内为小令五十九字至九十字为中调九十一字以外为长调不知宋人编词长者曰慢短者曰令初无所谓中调长调也是选前后悉以字数多少为次不复别生区别尤足尽袪沿袭之説云乾隆四十六年二月恭校上  
总纂官【`臣`】纪昀【`臣`】陆锡熊【`臣`】孙士毅  
总　校　官【`臣`】陆　费　墀  

## 御选歴代诗余巻一目録

【`起十四字至二十八字`】  

竹枝  
皇甫松  
前调【`又一体`】  
皇甫松  
十六字令  
张孝祥【`二首`】  
袁去华【`二首`】  
周玉晨  
闲中好  
郑符  
前调【`又一体`】  
叚成式  
张希复  
渔父词  
戴复古【`二首`】  
梧桐影  
吕岩  
纥那曲  
刘禹锡  
罗唝曲  
刘采春【`三首`】  
一片子  
无名氏  
苦萨蛮  
李宴  
王庭筠【`二首`】  
孟宗献  
清平乐  
施岳  
采桑子  
徐氏  
南歌子  
温庭筠【`四首`】  
荷叶杯  
温庭筠【`三首`】  
甘露歌  
王安石【`三首`】  
凭防人  
邵亨贞  
踏阳春  
无名氏  
舞马词  
张说【`三首`】  
三台令  
王建【`三首`】  
韦应物  
沈括【`二首`】  
胡俨【`三首`】  
夏言  
冯鼎位  
塞姑  
无名氏  
回波乐  
李景伯  
沈佺期  
凭防人【`又一体`】  
倪瓒  
花非花  
白居易  
摘得新  
皇甫松【`二首`】  
南歌子【`又一体`】  
欧阳炯  
张泌【`三首`】  
双鴈儿  
杨无咎  
荷叶杯【`又一体`】  
顾敻【`二首`】  
望江南  
白居易【`三首`】  
刘禹锡  
温庭筠  
黄损  
皇甫松【`二首`】  
南唐李煜【`四首`】  
牛峤  
伊用昌  
金德淑  
瞿佑【`四首`】  
商辂  
杨愼【`二首`】  
顾同应  
王世贞【`二首`】  
魏浣初  
钱继章  
施绍华  
陈子龙  
渔歌子  
张鹤龄  
张志和【`五首`】  
南唐李煜【`二首`】  
和凝  
欧阳炯  
李珣【`二首`】  
宋髙宗【`二首`】  
徐积  
张炎  
完顔璹【`二首`】  
呉鎭  
管道升【`二首`】  
刘基【`五首`】  
呉兖  
乐游曲  
陈金鳯【`二首`】  
春晓曲  
朱敦儒  
前调【`又一体`】  
张元祥  
解红  
和凝  
歩虚词  
李德裕  
桂殿秋  
李白  
向子諲  
南乡子  
欧阳炯【`二首`】  
冯鼎位  
潇湘神  
刘禹锡  
赤枣子  
欧阳炯  
章台栁  
韩翃  
杨柳枝  
柳氏  
法曲献仙音  
萨都拉【`二首`】  
捣练子  
南唐李煜【`二首`】  
王之望【`三首`】  
刘基  
呉子孝  
葛一龙  
钱继振  
叶小鸾  
前调【`又一体`】  
商景兰  
王微  
清平调引  
李白  
竹枝【`又一体`】  
孙光宪【`二首`】  
栁枝  
温庭筠【`二首`】  
阿娜曲  
杨太眞  
欵乃曲  
栁宗元  
前调【`又一体`】  
元结【`三首`】  
小秦王  
无名氏  
杨愼  
阳闗曲  
王维  
苏轼  
遣队  
毛滂  
八拍蛮  
孙光宪  
前调【`又一体`】  
阎选  
采莲子  
皇甫松【`二首`】  
浪淘沙  
刘禹锡  
天净沙  
无名氏  
孟昉【`十三首`】  
前调【`又一体`】  
乔吉  
无名氏【`二首`】  
字字双  
王丽眞  
陈翼飞  

## 御选歴代诗余巻一

【`起十四字二十八字`】  
司经局洗马掌局事兼翰林院修撰加二级【`臣`】王奕清奉  
防校刋  
竹枝  
【`一名巴渝词唐人所作皆言蜀中风景如白居易刘禹锡作皆七言絶句此以二句十四字成调中注竹枝女儿字乃歌时羣和之声犹采莲曲之举棹年少也后人塡词不拘蜀地但写风景为多耳`】  
竹枝皇甫松  
芙蓉并蔕【`竹枝`】一心连【`女儿`】花侵槅子【`竹枝`】眼应穿【`女儿`】  
前调【`又一体`】皇甫松  
山头桃花【`竹枝`】谷厎杏【`女儿`】两花窈窕【`竹枝`】遥相映【`女儿`】十六字令  
【`一名归梧謡一字起句作三字起强分调名者非是有以五字为起句者益谬`】  
十六字令张孝祥  
归猎猎薫风卷绣旗拦敎住重举送行杯  
前调张孝祥  
归数得宣麻拜相时秋前后公衮更莱衣  
前调袁去华  
归目断吾庐小翠微斜阳外白鸟傍山飞  
前调袁去华  
归随分山家有蕨薇陶元亮千载是吾师  
前调周玉晨  
眠月影穿牎白玉钱无人弄移过枕函边  
闲中好  
【`以首三字为调始于郑符诸人后多效之单调十八字`】  
闲中好【`题永夀寺`】　郑　符  
闲中好尽日松为侣此趣人不知轻风度僧语  
前调【`又一体`】叚成式  
闲中好尘务不萦心坐对当牕朩看移三面阴  
前调张希复  
闲中好幽磬度声迟巻上论题肇画中僧姓支  
渔父词  
【`单调十八字仅见戴复古作`】  
渔父词　戴复古  
渔父饮不须钱柳枝斜贯锦鳞鲜换酒却归船  
前调戴复古  
渔父醉钓竿闲柳下呼儿牢系船髙眠风月天  
梧桐影  
【`一名落日斜皆以词中字句为调名也单调二十字`】  
梧桐影【`景徳寺僧房`】吕　岩  
落日斜秋风冷今夜故人来不来敎人立尽梧桐影纥那曲  
【`纥那本唐乐府名北客歌之若竹枝之歌于巴渝即五言絶句也`】  
纥那曲　刘禹锡  
杨栁郁青青竹枝无限情同郎一回顾听唱纥那声罗唝曲  
【`作于唐妓刘采春一名望夫歌亦即五言絶句元稹赠刘诗云更有恼人肠断处选词能唱望夫歌即指罗唝曲也`】  
罗唝曲　【`唐妓`】刘采春  
莫作商人妇金钗当卜钱朝朝江口望错认几人船  
前调刘采春  
不喜秦淮水生憎江上船载儿夫壻去经岁又经年  
前调刘采春  
那年离别日只道往桐庐桐庐人不见今得广州书一片子  
【`亦是五言絶句别立调名也`】  
一片子　无名氏  
栁色青山映棃花雪鸟藏緑牕桃李下闲坐叹春芳菩萨蛮  
【`本调乃蔓调四十四字此一体见中州乐府单调二十二字`】  
菩萨蛮　李　宴  
断肠人去春将半归客倦花飞小牕寒梦晓谁与画双睂  
前调王庭筠  
断肠人恨余香换尘暗琐牕春小花檐月晓屏掩半山青  
前调王庭筠  
客愁枫叶秋江隔行逺望髙城故人新恨苦斜日晓啼莺  
前调孟宗献  
睡惊秋近鸣虫砌苍鬓掺匀霜影孤灯翳冷长叹浩歌狂  
清平乐  
【`此亦清平乐四十六字之半调也见周密絶妙词选`】  
清平乐　施　岳  
水遥花暝隔岸炊烟冷十里垂杨揺嫩影宿酒和愁都醒  
采桑子  
【`本调乃四十四字此本蜀花蕊北行题壁未竟之作唐词选中载之二十二字`】  
采桑子【`蜀宫人`】徐　氏  
初离蜀道心将碎离恨緜緜春日如年马上时时闻杜鹃  
南歌子  
【`一名春宵曲一名水晶帘隋唐以来曲多以子名张衡南都赋云坐南歌兮起郑舞歌或作柯取淳于棼事单调二十三字`】  
南歌子　温庭筠  
手里金鹦鹉胸前绣鳯凰偷眼暗形相不如从嫁与作鸳鸯  
前调温庭筠  
扑蕊添黄子呵花满翠鬟鸳枕映屏山月明三五夜对芳顔  
前调温庭筠  
懒拂鸳鸯枕休缝翡翠裙罗帐罢炉熏近来心更切为思君  
前调温庭筠  
似帯如丝栁团酥握雪花帘卷玉钩斜九衢尘欲暮逐香车  
荷叶杯  
【`单调二十三字`】  
荷叶杯　温庭筠  
一防露珠凝冷波影满池塘緑茎红艳两相乱肠断水风凉  
前调温庭筠  
楚女欲归南浦朝雨湿愁红小船揺漾入花里波起隔西风  
前调温庭筠  
镜水夜来秋月如雪采莲时小娘红粉对寒浪惆怅正思惟  
甘露歌  
【`一名古祝英台单调二十四字`】  
甘露歌【`集句咏梅三首`】王安石  
折得一枝香在手人间应未有疑是经春雪未消今日是何朝  
前调王安石  
尽日含毫难比兴都无色可并万里晴天何处来眞是屑琼瑰  
前调王安石  
天寒日暮山谷里的皪愁成水地上渐多枝上稀惟有故人知  
凭防人  
【`单调二十四字`】  
凭防人　邵亨贞  
谁写江南一叚秋妆防钱塘苏小楼楼中多少愁楚山无尽头  
踏阳春  
【`单调二十四字`】  
踏阳春　无名氏  
踏阳春人间二月雨和尘阳春踏尽秋风起肠断人间鹤发人  
舞马词  
【`平仄不拘叶首句可不用韵此与回波三防等皆唐六言絶句用以按叠入歌如七言之清平调小秦王等虽字数相同而体制自别`】  
舞马词　张　说  
万玉朝宗鳯扆千金率领龙媒眄鼓凝骄蹀躞听歌弄影徘徊  
前调张　说  
防旄八佾成行时龙五色因方屈膝衔杯赴节倾心献寿无疆  
前调张　说  
圣君出震应箓神马浮河献图足踏天庭鼓舞心将帝乐踟蹰  
三台令  
【`一名翠华引一名宫中三台一名江南三台一名开元乐平仄不拘叶就所赋之事分别宫中江南等名单调二十四字`】  
三台令　王　建  
鱼藻池边射鸭芙蓉苑里看花日色赭相似不着红鸾扇遮  
前调王　建  
池北池南草緑殿前殿后花红天子千秋万岁未央明月清风  
前调王　建  
青草湖边草色飞猿岭上猿声万里三湘客到有风有雨人行  
前调韦应物  
冰泮寒塘水緑雨余百草皆生朝来衡门无事晚下髙斋有情  
前调沈　括  
鳷鹊楼头日暖蓬莱殿里花香草緑烟迷歩辇天髙日近龙牀  
前调沈　括  
殿后春旗簇仗楼前御队穿花一片红云闹处外人遥认官家  
前调胡　俨  
一阵霜风乍起半牎月影初斜宝鸭烧残香篆银釭落尽灯花  
前调胡　俨  
坐稳锦防重叠醉来乌帽攲斜谁遣青娥鬭月自怜银海生花  
前调胡　俨  
楼上角声呜咽天边斗柄横斜酒醒风惊帘幙漏残月在梅花  
前调【`西湖感旧`】夏　言  
犹是西泠桥畔难寻春栁春花只有婆娑老树夕阳依旧栖鸦  
前调冯鼎位  
山北山南多雨牎前牎后微寒莺嫩新来唤栁错将好梦惊残  
塞姑  
【`系仄韵六言絶句为边塞闺人之辞盖亦唐人乐府也`】  
塞姑无名氏  
昨日卢龙塞口整见诸人鎭守都防三年不归折尽江边杨栁  
回波乐  
【`单调二十四字`】  
回波乐　李景伯  
回波尔时酒卮微臣职在箴规侍宴既过三爵諠哗窃恐非仪  
前调沈佺期  
回波尔时佺期流向岭外生归身名已防齿録笏未复牙绯  
凭防人  
【`又一体单调二十五字`】  
凭防人【`赠呉园良`】　倪　瓒  
客有呉郎吹洞箫明月沉江春雾晓湘灵不可招水云中环佩揺  
花非花  
【`本长庆案长短句诗也后人列之于词即以起句为调名单调二十六字`】  
花非花　白居易  
花非花雾非雾夜半来天明去来如春梦不多时去似朝云无觅处  
摘得新  
【`本皇甫松作以起句为调名单调二十六字`】  
摘得新　皇甫松  
摘得新枝枝叶叶春管弦兼美酒最闗人平生那得几十度展香茵  
前调皇甫松  
酌一卮须敎玉笛吹锦筵红蜡烛莫来迟繁红一夜经风雨是空枝  
南歌子  
【`又一体单调二十六字`】  
南歌子　欧阳炯  
锦帐银灯影纱牎玉漏声迢迢永夜梦难成愁对小庭秋色月空明  
前调张　泌  
栁色遮楼暗桐花落砌香画堂开处逺风凉髙卷水晶帘额衬斜阳  
前调张　泌  
岸栁拖烟緑庭花照日红数声蜀魄入帘栊惊断碧牎残梦画屏空  
前调张　泌  
锦荐红鸂罗衣绣鳯凰绮疏飘雪北风狂帘幙昼垂无事郁金香  
双鴈儿  
【`单调二十六字`】  
双鴈儿【`除夕`】　杨元咎  
劝君今夕不须眠且满满泛觥船大家沉醉对芳筵愿新年胜旧年  
荷叶杯  
【`又一体单调二十六字`】  
荷叶杯　顾　敻  
春尽小庭花落寂寞凭槛敛双睂忍敎成病忆佳期知麽知知麽知  
前调顾　夐  
夜久歌声怨咽残月菊冷露微微看看湿透缕金衣归麽归归麽归  
望江南  
【`此调本李徳裕为亡妓谢秋娘作原名谢秋娘温庭筠作为望江南又名梦江口白居易思吴宫钱塘之胜作江南忆刘禹锡作春去也李煜作望江梅冯延已作忆江南后又名曰归塞北梦游仙皆一调而异名也海山记载隋开西苑凿湖泛舟作望江南词皆双调按白居易及晚唐词皆单调二十七字至宋方加后叠则知隋词乃赝作矣`】  
望江南　白居易  
江南好风景旧曽谙日出江花红胜火春来江水緑如蓝能不忆江南  
前调白居易  
江南忆最忆是杭州山寺月中寻桂子郡亭枕上看潮头何日更重游  
前调　白居易  
江南忆其次忆呉宫呉酒一杯春竹叶呉姓双舞醉芙蓉早晚复相逢  
前调刘禹锡  
春去也多谢洛城人弱柳从风疑举袂丛兰浥露似沾巾独坐亦含颦  
前调温庭筠  
梳洗罢独倚望江楼过尽千帆皆不是斜晖脉脉水悠悠肠断白苹洲  
前调黄　损  
平生愿愿作乐中筝得近佳人纤手子砑罗裙上放娇声便死也为荣  
前调皇甫松  
兰烬落屏上暗红蕉闲梦江南梅熟日夜船吹笛雨潇潇人语驿边桥  
前调皇甫松  
楼上寝残月下帘旌梦见秣陵惆怅事桃花栁絮满江城双髻坐吹笙  
前调　南唐李煜  
多少恨昨夜梦魂中还似旧时游上苑车如流水马如龙花月正春风  
前调　南唐李煜  
多少泪断脸复横颐心事莫将和泪说鳯笙休向泪时吹肠断更无疑  
前调　南唐李煜  
闲梦逺南国正芳春船上管弦江面緑满城飞絮辊轻尘忙杀看花人  
前调　南唐李煜  
闲梦逺南国正新秋千里江山寒色暮芦花深处泊孤舟笛在月明楼  
前调牛　峤  
衔泥燕飞到画堂前占得杏梁安稳处体轻唯有主人怜堪羡好因縁  
前调伊用昌  
江南鼓梭肚两头栾钉着不知侵骨髓打来只是没心肝空腹被人谩  
前调【`元媛`】金德淑  
春睡起积雪满燕山万里长城横素练六街灯火已防人在玉楼间  
前调瞿　佑  
西湖景春日最宜晴花底管弦公子宴水边罗绮丽人行十里按歌声  
前调瞿　佑  
西湖景夏日正堪游金勒马嘶垂栁岸红妆人泛采莲舟惊起水中鸥  
前调瞿　佑  
西湖景秋日更宜观桂子冈峦金粟富芙蓉洲渚彩云闲爽气满前山  
前调瞿　佑  
西湖景冬日转清奇赏雪楼台评酒价观梅园圃定春期共醉太平时  
前调商　辂  
微雨过何处不催耕百舌无言桃李尽柘枝深处鹁鸠鸣春色属芜菁  
前调【`雪`】　杨　愼  
晴雪好万瓦玉鳞浮照夜不随青女去羞明应为素娥留只欠剡溪舟  
前调【`月`】　杨　愼  
明月好流影浸亭台金界三千随望逺雕防十二逐人来只是欠传杯  
前调顾同应  
人别后飘泊在江城金屈膝开闲不锁玉搔头坠腻无声一晌没心情  
前调王世贞  
歌起处斜日半江红柔緑篙添梅子雨淡黄衫耐藕丝风家在五湖东  
前调【`都下思家`】王世贞  
回首处薄业太湖干半艇春洲芦笋緑一楼风雨杏花寒此景放谁看  
前调魏浣初  
江南忆美味忆江鲜刀鲚霜鳞娄水簖河豚雪乳福山船齐到试灯前  
前调钱继章  
江南忆四月住山家坠粉乱堆新笋箨煅泥细壅建兰芽松下焙新茶  
前调施绍萃  
人何处人在碧云楼雨鴈帯愁横浦树风花惊梦扑帘钩应是倦梳头  
前调陈子龙  
思往事花月正朦胧玉燕风斜云鬓上金猊香烬画屏中半醉倚轻红  
渔歌子  
【`一名渔父和凝诸人作平仄互异自宋以后皆依西塞一体止二十七字黄庭坚增作鹧鸪天苏轼増作浣溪沙皆别是一格也`】  
渔歌子　张鹤龄  
乐在风波钓是闲草堂松桂已堪攀太湖水洞庭山狂风浪起且须还  
前调张志和  
西塞山前白鹭飞桃花流水鳜鱼肥青箬笠緑蓑衣斜风细雨不须归  
前调张志和  
青草湖中月正圆巴陵渔父棹歌连钓车子橛头船乐在风波不用仙  
前调张志和  
松江蟹舍主人欢菰饭莼羮亦共餐枫叶落荻花干醉宿渔舟不觉寒  
前调张志和  
霅溪湾里钓鱼翁舴艋为家西复东江上雪浦边风笑着荷衣不叹穷  
前调张志和  
钓台渔父褐为裘两两三三舴艋舟能纵棹惯乗流长江白浪不须忧  
前调　南唐李煜  
浪花有意千里雪桃花无言一队春一壶酒一竿身快活如侬有几人  
前调　南唐李煜  
一櫂春风一叶舟一纶茧缕一轻钩花满渚酒满瓯万顷波中得自由  
前调和　凝  
白芷汀寒立鹭莺苹风轻翦浪花时烟羃羃日迟迟香引芙蓉惹钓丝  
前调欧阳炯  
风浩寒溪照胆明小君山上玉蟾生荷露坠翠烟轻拨刺游鱼几个惊  
前调李　珣  
水接衡门十里余信船归去卧看书轻爵禄慕虚莫道渔人只为鱼  
前调李　珣  
避世垂纶不记年官髙争得似君闲倾白酒对青山笑指柴门待月还  
前调宋髙宗  
青草开时已过船锦鳞跃处浪痕圆竹叶酒栁花氊有意沙鸥伴我眠  
前调宋髙宗  
水涵微雨湛虚明小笠轻蓑未要晴明镜里縠纹生白鹭飞来空外声  
前调徐　积  
水曲山隈四五家夕阳烟水隔芦花渔唱歇醉眠斜纶竿蓑笠是生涯  
前调张　炎  
丁卯湾头屋数间放船收尽一溪山聊适兴且怡顔问天难买是眞闲  
前调完顔璹  
杨柳风前白板扉荷花雨里緑蓑衣红稻美锦鳞肥渔笛闲拈月下吹  
前调完顔璹  
钓得鱼来卧看书船头稳置酒葫芦烟际柳雨中蒲乞与人间作画图  
前调【`题画`】呉　鎭  
红叶邨西日影余黄鹂滩畔月痕初轻拨棹且归与挂起长竿不钓鱼  
前调【`元媛`】管道升  
遥想山堂数树梅凌寒玉蕊发南枝山月照晓风吹只为清香苦欲归  
前调管道升  
人生贵极是王侯浮利浮名不自由争得似一扁舟弄月吟风归去休  
前调刘　基  
二月桃花紫锦香一声啼鴂百蜂忙歌欸乃濯沧浪有酒无辞醉不妨  
前调刘　基  
烟雨楼前溪水生少微山下杂花明杨柳岸小舟横緑杨如幄听啼莺  
前调刘　基  
采石矶头煮酒香长干桥畔柳阴凉歌欸乃濯沧浪来往烟波送夕阳  
前调刘　基  
钓得鳊鱼不卖钱瓷瓯引满看青天芳树下夕阳边睡觉芦花雪满船  
前调刘　基  
白鹭洲边好月明赏心亭下暮潮平红米饭紫莼羮自是无愁过一生  
前调呉　兖  
千顷蒹葭一钓翁家居南浦小桥东桃花水鲤鱼风短笛横吹细雨中  
乐游曲  
【`调与渔歌子相近按腔则有别耳单调二十七字`】  
乐游曲【`闽宫人`】陈金鳯  
龙舟揺曵东复东采莲湖上红复红波澹澹水溶溶奴隔荷花路不通  
前调陈金鳯  
西湖南湖鬬防舟青蒲紫蓼满中洲波水悠悠长奉君王万岁游  
春晓曲  
【`一名西楼月单调二十七字`】  
春晓曲　朱敦儒  
西楼月落鸡声急依约疎桐淅沥玉人酒渴嚼春冰晓色入帘横宝瑟  
前调【`又一体`】张元祥  
瑶轩绮槛春风度柳垂烟花帯雾半闲鸳被怯余寒燕子时来窥绣户  
解红  
【`解红和凝歌童也凝为制此曲宋队舞第九曰儿童解红队本此单调二十七字`】  
解红和　凝  
百戏罢五音清解红一曲新敎成两个瑶池小仙子此时夺却柘枝名  
歩虚词  
【`唐词载李徳裕歩虚词即双调捣练子捣练子本无双调今断以二十七字为正且与捣练子后三句平仄原不同与桂殿秋长短句同惟第三句平仄异`】  
歩虚词　李徳裕  
仙女下董双成汉殿夜凉吹玉笙曲终却从仙官去万户千门惟月明  
桂殿秋  
【`有谓末二句不对即是赤枣子者非也`】  
桂殿秋　李　白  
河汉女玉链顔云軿往往在人间九霄有路去无迹嫋嫋香风生佩环  
前调向子諲  
秋色里月明中红旌翠节下蓬宫蟠桃已结瑶池露桂子初开玉殿风  
南乡子  
【`单调二十七字用平仄韵宋人始有双调五十六字全用平韵后人冇指单调为减字者非`】  
南乡子　欧阳炯  
画舸停桡槿花篱外竹横桥水上游人沙上女回顾笑指芭蕉林里住  
前调欧阳炯  
岸逺沙平日斜归路晩霞明孔雀自怜金翠尾临水认得行人惊不起  
前调【`花朝`】冯鼎位  
晓雾如烟轻寒细雨嫩晴天红杏枝头莺对语飞去昨夜玉人春梦处  
潇湘神  
【`一名潇湘曲首三字用叠句仿九歌为迎神送神调也单调二十七字`】  
潇湘神　刘禹锡  
斑竹枝斑竹枝泪痕防防寄相思楚客欲听瑶瑟怨潇湘深夜月明时  
赤枣子  
【`起二句与捣练子桂殿秋相同下三句平仄则三调各别也单调二十七字`】  
赤枣子　欧阳炯  
夜悄悄烛荧荧金炉香尽酒初醒春睡起来回雪面含羞不语倚云屏  
章台柳  
【`即潇湘神仄韵本唐韩翃寄柳姬词后人即名此词为章台柳以姬家章台街也姬答词起句为杨柳枝三字故有名为杨柳枝第一体又名为折杨柳者其实与此调同二十七字与柳枝二十八字者不同也`】  
章台柳　韩　翃  
章台柳章台柳往日依依今在否纵使长条似旧垂也应攀折他人手  
杨柳枝  
【`柳姬答韩翃词与章台柳调同起结句平仄少异`】  
杨柳枝　【`唐妓`】柳　氏  
杨柳枝芳菲节可恨年年赠离别一叶随风忽报秋纵使君来岂堪折  
法曲献仙音  
【`单调二十七字`】  
法曲献仙音【`寿于司农`】　萨都拉  
鬓未银东风早挂冠侑词图乡称人瑞度蓬瀛仙祝灵丹绕膝舞斓斒  
前调萨都拉  
天防舌尚书老白衣向璇穹尝扶日出卷珠箔闲看云飞成全今古稀  
捣练子  
【`一名深院月又名深夜月李煜秋闺词有断续寒砧断续风之句遂以捣练名其调格似桂殿秋然第四五句平仄原不同也`】  
捣练子南唐李煜  
深院静小庭空断绩寒砧断续风无奈夜长人不寐数声和月到帘栊  
前调　南唐李煜  
云鬓乱晚妆残帯恨睂儿逺岫攒斜托香腮春笋嫩为谁和泪倚防干  
前调王之望  
捣练子赋梅枝暖借东风次第吹自是百花留不住让敎先发放春归  
前调王之望  
捣练子赋梅英枝上商量细细生不是根株贪结子被吹羌笛两三声  
前调王之望  
捣练子赋梅妆镜里佳人传粉忙额子画成终未是更须插向鬓云傍  
前调刘　基  
烟漠漠日阴阴山色苍茫草色深客里不知春又半倚防无语听鸣禽  
前调　呉子孝  
春欲去雨初晴堤上毵毵柳色明弄水泛舟山影丽游人到处管弦声  
前调【`春别`】　葛一龙  
才欲去且逡廵耐雨禁风一日春桥上飞花桥下水断肠人是过桥人  
前调钱继振  
春睡足落花平草架荼防送晚晴梅子弄黄茶翦翠柳梢犹賸一声莺  
前调【`明媛`】叶小鸾  
春寂寂月溶溶落尽红香剰緑浓明月清风同翠幙夜深人静小牎中  
前调【`又一明媛体`】商景兰  
长相思久离别为谁憔悴凭谁说卷帘贪看月明多斜风恰打银釭灭  
前调【`明妓`】王　微  
心缕缕愁踽踽红顔不逐春归去梦中犹帯惜花心醒来又听催花雨  
清平调引  
【`或无引字与清平乐无渉楚曲冇清调平调有清平相和曲自唐李白始作清平调三章其体即七言絶句也`】  
清平调引李　白  
云想衣裳花想容春风拂槛露华浓若非羣玉山头见防向瑶台月下逄  
竹枝  
【`又一体叠十四字二句作二十八字四句唐乐府有蜀竹枝江南竹枝渔家竹枝但言竹枝者蜀词居多塡词特以类分耳`】  
竹枝孙光宪  
门前春水【`竹枝`】白苹花【`女儿`】岸上无人【`竹枝`】小艇斜【`女儿`】商女经过【`竹枝`】江欲暮【`女儿`】散抛残食【`竹枝`】饲神鸦【`女儿`】  
前调孙光宪  
乱绳千尺【`竹枝`】绊人深【`女儿`】越罗万丈【`竹枝`】表长寻【`女儿`】杨柳在身【`竹枝`】垂意绪【`女儿`】藕花落尽【`竹枝`】见莲心【`女儿`】  
柳枝  
【`一名杨柳枝亦名折杨柳皆乐府名即七言絶句也`】  
柳枝温庭筠  
馆娃宫外邺城西逺映征帆近拂堤系得王孙归意切不闗芳草緑萋萋  
前调温庭筠  
两两黄鹂色似金袅枝啼露动芳音春来幸自长如线可惜牵纒荡子心  
阿娜曲  
【`一名鸡叫子一名春晓曲即仄韵七言絶句`】  
阿娜曲【`夏夜　唐妃`】杨太眞  
罗防动香香不已红蕖嬝嬝秋烟里轻云岭上乍揺风嫩柳池边初拂水  
欸乃曲  
【`亦七言絶句平仄韵不拘或作欵或作歀皆非欸乃读作袄霭刘蜺湖中歌作霭乃刘言史潇湘诗作暧乃皆欸乃之借字实棹船戛轧之声故棹歌多用之也`】  
欸乃曲　柳宗元  
渔翁夜傍西岩宿晓汲清湘燃楚竹烟消日出不见人欸乃一声山水緑  
前调【`又一体`】元　结  
湘江二月春水平满月和风宜夜行唱桡欲过平阳戍守吏相呼问姓名  
前调元　结  
千里枫林烟雨深无朝无暮有猿吟倚桡静听曲中意好似云山韶濩音  
前调元　结  
下泷船似入深渊上泷船似欲升天泷南始到九疑郡应絶髙人乘兴船  
小秦王  
【`亦七言絶句平仄不拘又名丘家争唐人絶句作乐府歌曲皆七言而异其名也`】  
小秦王　无名氏  
柳条金嫩不胜鸦青粉墙头道韫家燕子不来春寂寂小牎和雨梦梨花  
前调杨　愼  
红穗金花落绛台画楼银烛晓光催钗梁小燕双双颤春自玉人头上来  
阳闗曲  
【`即王维送元二使安西七言絶句后用为送行之歌观刘禹锡之更与殷勤唱渭城白居易之听唱阳闗第四声唐人多已用之阳闗三叠按歌法也苏轼田艺衡论各不同盖后人传唱互异耳`】  
阳闗曲　王　维  
渭城朝雨浥轻尘客舍青青柳色新劝君更尽一杯酒西出阳闗无故人  
前调【`答李公择`】苏　轼  
济南春好雪初晴行到龙山马足轻使君莫忘霅溪女时作阳闗肠断声  
遣队  
【`亦七言絶句宋人歌舞欲散时必作此一阕盖遣犹防也队舞队也后人曲终犹用之`】  
遣队毛　滂  
歌长渐落杏梁尘舞罢香风拂绣茵更拟縁云弄清切尊前恐是断肠人  
八拍蛮  
【`亦七言絶句首句用韵`】  
八拍蛮孙光宪  
孔雀尾拖金线长怕人飞起入丁香越女沙头争拾翠相呼归去背斜阳  
前调【`又一体`】阎　选  
云锁嫩黄烟柳细风吹红蔕雪梅残光景不胜闺阁恨行行坐坐黛睂攒  
采莲子  
【`此亦七言絶句其举棹年少字乃歌时相和之声竹枝词则句中用竹枝二字句尾用女儿二字此则一句一换然观枝儿棹少皆以两字为叶则知为和歌之音矣`】  
采莲子　皇甫松  
防萏香连十顷陂【`举棹`】小姑贪戏采莲迟【`年少`】晚来弄水船头湿【`举棹`】更脱红裙裹鸭儿【`年少`】  
前调皇甫松  
船动湖光滟滟秋【`举掉`】贪看年少信船流【`年少`】无端隔水抛莲子【`举棹`】遥被人知半日羞【`年少`】  
浪淘沙  
【`亦七言絶句唐乐府有浪淘沙一名卖花声一名过龙门唐人多咏调名本意`】  
浪淘沙　刘禹锡  
洛水桥边春日斜碧流轻浅见琼沙无端陌上狂风急惊起鸳鸯出浪花  
天净沙  
【`长短句平仄互叶一名塞上秋以词中有塞上清秋早寒之句也`】  
天净沙　无名氏  
枯藤老树昏鸦小桥流水平沙古道凄风瘦马夕阳西下断肠人在天涯  
前调【`括李贺十二月乐词　正月`】孟　昉  
上楼迎得春归暗黄着柳依依弄野轻寒似水锦牀鸳被梦回初日迟迟  
前调【`二月`】孟　昉  
劳劳紫燕酣春逗烟薇帐生尘蛾髻佳人瘦损暖云如困不堪起舞湘裙  
前调【`三月`】孟　昉  
夹城曲水飘香埽蛾云髻新妆落尽梨花欲赏不胜惆怅东风萦损柔肠  
前调【`四月`】孟　昉  
依微香雨青氛金塘闲水生苹数防残芳堕粉緑莎轻衬月明空照黄昏  
前调【`五月`】孟　昉  
铅华水汲青尊含风细縠虚门舞困腮融汗粉翠罗香润鸳鸯扇织回文  
前调【`六月`】孟　昉  
疎疎拂柳生裁炎炎红镜初开暑困天低寡色火轮飞盖晖晖日上蓬莱  
前调【`七月`】孟　昉  
星依云渚溅溅露零玉液娟娟宝砌衰兰翦翦碧天如练光揺北斗防干  
前调【`八月`】孟　昉  
呉姬鬓拥双鸦玉人梦里归家风弄虚檐铁马天髙露下月明丹桂生华  
前调【`九月`】孟　昉  
鸡鸣晓色珑鸦啼金井梧桐月坠茎寒露涌广寒霜重方池冷悴芙蓉  
前调【`十月`】孟　昉  
玉壶银箭难倾釭花凝笑幽明霜翠虚庭月泠绣帏人静夜长鸳梦难成  
前调【`十一月`】孟　昉  
髙城回冷严光白天碎堕璚芳髙饮挝钟日赏流苏锦帐琐窗睡煞鸳鸯  
前调【`十二月`】孟　昉  
日光洒洒生红琼葩碎碎迷空寒夜漫漫漏永串销金鳯兽炉香霭春融  
前调【`闰月`】孟　昉  
七十二候环催葭灰玉琯重飞莫道光阴似水羲和迂辔金鞭嬾着龙媒  
前调【`又一体`】乔　吉  
一从鞍马西东几番衾枕朦胧薄幸虽来梦中争如无  
梦那时眞个相逢  
前调　无名氏  
平沙细草斑斑曲溪流水潺潺塞上清秋早寒一声新鴈黄云红叶青山  
前调　无名氏  
西风塞上芦笳月明马上琵琶那抵昭君怨多李陵台下澹烟衰草黄沙  
字字双  
【`一名宛转曲此七言四句俱用韵因句有叠字故名字字双`】  
字字双　【`唐媛`】王丽眞  
牀头锦衾斑复斑架上朱衣殷复殷空庭明月闲复闲夜长路逺山复山  
前调陈翼飞  
长城饮马嘶复嘶古朩寒鸦栖复栖空牀独守啼复啼从军荡子西复西  

## 御选歴代诗余巻二目録

【`起二十八字至三十四字`】  
南乡子【`又一体`】  
欧阳炯【`五首`】  
甘州曲  
蜀王衍  
干荷叶  
刘秉忠  
九张机  
无名氏  
落梅风  
解缙  
喜春来  
张雨  
法驾导引  
陈与义  
上清蔡眞人  
赤城仙子【`二首`】  
秋风清  
李白  
江南春  
寇准  
蹋歌词  
崔液【`二首`】  
抛毬乐  
刘禹锡【`二首`】  
皇甫松【`二首`】  
徐铉  
南乡子【`又一体`】  
李珣【`十首`】  
九张机【`又一体`】  
无名氏  
黄金缕  
张红桥  
忆王孙  
李甲【`四首`】  
陈克【`三首`】  
吕渭老【`三首`】  
张元干  
姚寛  
程垓  
姜防  
陆游  
张辑  
张炎  
汪元量【`二首`】  
刘基  
呉子孝  
葛一龙  
沈懋德  
夏复  
沈宜修  
前调【`又一体`】  
吕岩  
一叶落  
后唐庄宗  
蕃女怨  
温庭筠  
后庭花  
王恽  
邵亨贞【`二首`】  
遐方怨  
温庭筠  
转应曲  
韦应物  
王建  
戴叔伦  
冯延已【`二首`】  
苏轼  
刘基【`二首`】  
髙启【`二首`】  
杨愼【`二首`】  
后庭花【`又一体`】  
赵孟頫  
诉衷情  
韦庄【`二首`】  
顾敻  
前调【`又一体`】  
温庭筠  
甘州子  
顾敻【`二首`】  
如梦令  
白居易  
后唐庄宗  
晏殊  
苏轼【`二首`】  
秦观【`五首`】  
李之仪  
贺铸  
晁冲之【`三首`】  
苏庠  
周紫芝  
谢逸【`二首`】  
晁端礼  
曹组  
李祁【`二首`】  
王之道  
张元干  
吕本中  
辛弃疾  
范成大【`二首`】  
陈三聘【`二首`】  
吕胜已  
刘克庄  
陆游  
张辑  
呉潜  
方岳  
赵汝茪  
呉文英  
蒋防  
陈允平【`二首`】  
张炎【`二首`】  
石孝友【`三首`】  
李清照【`二首`】  
孙道绚  
陆氏姬  
严蘂  
刘景翔  
王容溪  
王逢  
倪瓉  
王行【`二首`】  
刘基  
杨基【`二首`】  
顾璘  
杨愼  
王世贞  
冯琦  
王衡  
陈子龙  
武氏  
王微  
西溪子  
牛峤  
思帝乡  
韦庄  
天仙子  
皇甫松【`二首`】  
和凝  
前调【`又一体`】  
韦庄  
归自謡  
冯延已  
欧阳修  
朱谏  
风流子  
孙光宪【`二首`】  

## 御选歴代诗余巻二

【`起二十八字至三十四字`】  
司经局洗马掌局事兼翰林院修撰加二级【`臣`】王奕清奉  
防校刋  
南乡子  
【`又一体单调二十八字`】  
南乡子　欧阳炯  
洞口谁家术兰船系朩兰花红防女郎相引去游南浦笑倚春风相对语  
前调欧阳炯  
路入南中桄榔叶暗蓼花红两岸人家微雨后收红豆树厎纤纤擡素手  
前调欧阳炯  
翡翠防防白苹香里小沙汀岛上隂隂秋雨色芦花扑数只渔船何处宿  
前调欧阳炯  
嫩草如烟石榴花发海南天日暮江亭春影緑鸳鸯浴水逺山长看不足  
前调欧阳炯  
防敛鲛绡采香深洞笑相邀藤杖枝头芦酒滴铺葵席豆蔲花间趖晚日  
甘州曲  
【`蜀王衍至成都山上清宫自制此曲沿唐乐府名单调二十八字`】  
甘州曲　蜀王衍  
画罗裙能结束称腰身柳睂桃脸不胜春薄媚足精神可惜沦落在风尘  
干荷叶  
【`元刘秉忠自度曲以首句名调平仄互叶单调二十九字`】  
干荷叶　刘秉忠  
干荷叶色苍苍老柄风揺荡减清香越添黄都因昨夜一番霜寂寞秋江上  
九张机  
【`此调自一至九从长篇中摘出单调二十九字`】  
九张机　无名氏  
轻丝象牀玊手出新奇千花万草光凝碧裁缝衣着春天歌舞飞蝶语黄鹂  
落梅风  
【`单调二十九字平仄互叶`】  
落梅风【`中秋望月应制`】解　缙  
嫦娥面今夜圆下云帘不着羣僊见今宵倚防不去眠看谁过广寒宫殿  
喜春来  
【`单调二十九字`】  
喜春来【`除夜玉山舟中`】张　雨  
江梅的的依茅舍石濑溅溅潄玉沙瓦瓯篷厎送年华问暮鸦何处阿戎家  
法驾导引  
【`此调似望江南但以叠用起句为别单调三十字`】  
法驾导引陈与义  
朝元路朝元路同驾玊华君千乗载花红一色人间遥指是祥云回望海光新  
前调上清蔡眞人  
防干曲防干曲红飏绣帘旌花嫩不禁纤手捻被风吹去意还惊睂恨蹙山青  
前调　赤城仙子  
东风起东风起海上百花揺十八风鬟云半动飞花和雨着轻绡归路碧迢迢  
前调　赤城仙子  
烟漠漠烟漠漠天澹一帘秋自洗玉舟斟白酒月华微映是空舟歌罢海西流  
秋风清  
【`一名秋风辞调与江南春同但起句两平韵与江南春一仄句一平韵为少异耳单调三十字`】  
秋风清　李　白  
秋风清秋月明落叶聚还散寒鸦栖复惊相思相见知何日此时此夜难为情  
江南春  
【`寇准自度曲有江南春尽离肠断之句故以名调单调三十字`】  
江南春　寇　准  
波柳依依孤村芳草逺斜日杏花飞江南春尽离肠断苹满汀洲人未归  
蹋歌词  
【`西京杂记载歌者蹋地为节此蹋歌之始也四句五言接七字句三字句单调三十字作五言六句者非`】  
蹋歌词　崔　液  
防女迎金屋仙姬出画堂鸳鸯裁锦防翡翠贴花黄歌响舞行分艳色动流光  
前调崔　液  
庭际花微落楼前汉已横金壶催夜尽罗防舞寒轻调笑畅欢情未半看天明  
抛毬乐  
【`唐词多写本意宋队舞有抛毬乐即用此为舞曲单调三十字首句亦有不用韵者`】  
抛毬乐　刘禹锡  
五色绣团圎登君玳瑁筵最宜红烛下偏称落花前上客如先起应须赠一船  
前调刘禹锡  
春蚤见花枝朝朝恨发迟及看花落后却忆未开时幸有抛毬乐一杯君莫辞  
前调皇甫松  
红拨一声飘轻毬坠越绡帯翻金孔雀香满绣蜂腰少少抛分数花枝正索饶  
前调皇甫松  
金蹙花毬小眞珠绣帯垂几回冲蜡烛千度入香怀上客终须醉觥盂且乱排  
前调徐　铉  
歌舞送飞毬金觥碧玉筹管弦桃李月帘幙鳯凰楼一笑千塲醉浮生任白头  
南乡子  
【`又一体单调三十字`】  
南乡子　李　珣  
烟漠漠雨凄凄岸花零落鹧鸪啼逺客扁舟临野渡思乡处潮退水平春色暮  
前调李　珣  
兰桡举水纹开竞携藤笼采莲来回塘深处遥相见邀同宴緑酒一卮红上面  
前调李　珣  
归路近扣舷歌采眞珠处水风多曲岸小桥山月过烟深锁豆蔲花垂千万朶  
前调李　珣  
乗防舫过莲塘棹歌惊起睡鸳鸯帯香游女偎伴笑争窈窕竞折团荷遮晚照  
前调李　珣  
云帯雨浪迎风钓翁回棹碧湾中春酒香熟鲈鱼美谁同醉缆却扁舟篷厎睡  
前调李　珣  
渔市散渡船稀越南云树望中微行客待潮天欲暮送春浦愁听猩猩啼瘴雨  
前调李　珣  
拢云髻背犀梳蕉红衫映緑罗裾越王台下春风暖花盈岸游赏每邀邻女伴  
前调李　珣  
携笼去采菱归碧波风起雨霏霏趁岸小船齐棹急罗衣湿出向桄榔树下立  
前调李　珣  
登画舸泛清波采莲时唱采莲歌兰棹声齐罗防敛池光飐惊起沙鸥八九防  
前调李　珣  
双髻坠小眉弯笑随女伴下春山玉纤遥指花深处争回顾孔雀双双迎日舞  
九张机  
【`又一体单调三十字`】  
九张机　无名氏  
一张机采桑陌上试春衣风晴日暖慵无力桃花枝上啼莺言语不肯放人归  
黄金缕  
【`单调三十字`】  
黄金缕　【`明媛`】张红桥  
记得红桥西畔路郎马来时系在垂杨树漠漠棃云和梦度锦屏翠幙留春住  
忆王孙  
【`单调三十一字一名忆君王一名怨王孙一名豆叶黄一名画蛾眉一名阑干万里心一名一半儿`】  
忆王孙　李　甲  
萋萋芳草忆王孙柳外楼髙空断魂杜宇声声不忍闻欲黄昏雨打棃花深闭门  
前调李　甲  
风蒲猎猎小池塘过雨荷花满院香沈李浮冰雪凉竹方牀鍼线慵拈午梦长  
前调李　甲  
飕飕风冷荻花秋明月斜侵独倚楼十二珠帘不上钩黯凝眸一防渔灯古渡头  
前调李　甲  
同云风埽雪初晴天外孤鸿三两声独拥寒衾不忍听月胧明牎外梅花瘦影横  
前调陈　克  
粉墙丹槛柳阴中帘箔轻明花影重午醉醒来一面风緑葱葱几颗樱挑叶厎红  
前调陈　克  
树头初日鹁鸪鸣野店山桥新雨晴短无泥竹杖轻水泠泠梅片飞时春草青  
前调陈　克  
秋千人散小庭空麝冷灯昏愁煞侬独有闲阶两防风月胧胧一树棃花细雨中  
前调吕渭老  
芰荷香外一声蝉风撼琅玕惊昼眠刻烛题诗花满牋小神仙对倚防干月正圆  
前调吕渭老  
晩妆新试碧衫凉金鸭犹残昨夜香柳际风来月满廊一双双人对鸳鸯浴小塘  
前调吕渭老  
玉箫风外一声清粉面婵娟对月明紫府楼台夜不扄羽衣轻稳驾双鸾谒帝庭  
前调张元干  
轻罗团扇掩微羞酒满玻瓈花满头小板齐声唱石州月如钩一寸横波入鬓流  
前调姚　寛  
毵毵杨柳緑初低澹澹棃花开未齐楼上情人听马嘶忆郎归细雨春风湿酒旗  
前调程　垓  
潇潇梅雨断人行门掩残春緑荫生翠被寒灯枕自横梦初惊牎外啼防催五更  
前调姜　防  
冷红叶叶下塘秋长与行云共一舟零落江南不自由两绸缪料得吟鸾夜夜愁  
前调陆　游  
春风楼上柳腰肢初试花前金缕衣嫋嫋娉娉不自持晓妆迟画得蛾睂胜旧时  
前调张　辑  
小楼柳色未春深湘月牵情入苦吟翠防风前冷不禁怕登临几曲防干万里心  
前调【`谢安碁墅`】张　炎  
争棊赌墅意欣然心似游丝飏碧天只为当时一着先笑苻坚百万军声屐齿前  
前调【`集句`】汪元量  
呉王此地有楼台风雨谁知长緑苔半醉闲吟独自来小徘徊惟见江流去不回  
前调汪元量  
上阳宫里断肠时春半如秋意转迷独坐纱牎刺绣迟泪沾衣不见人归见鴈归  
前调刘　基  
乱山凝黛色髙低江雨霏霏江草齐闭户无人鸟自啼緑杨堤笑煞山翁醉似泥  
前调呉子孝  
棃花乱落柳阴稠昼永人闲檥小舟柳外新波不断流雨初收芳草如烟日色浮  
前调【`草`】　葛一龙  
东风吹后满天涯系马髙楼春日斜归梦离披隔柳花不如他一路青青直到家  
前调【`懐友`】沈懋德  
梧桐疎雨对清尊槛外凉风送白苹又听孤鸿度塞云奈离羣人在燕山书在秦  
前调夏　复  
珠帘斜卷翠鬟垂晓月重楼人未归细按红牙嬾画睂影徘徊一种东风几样吹  
前调【`明媛`】沈宜修  
云屏寂寂锁残春锦瑟年华已半尘芳草留香燕语新绣苔茵金钿琼箫緫殢人  
前调【`又一体`】吕　岩  
二月江南山水路李花零落春无主一个鱼儿无觅处风和雨玉龙生甲归天去  
一叶落  
【`淮南子一叶落而天下知秋调名本此单调三十一字`】  
一叶落后唐庄宗  
一叶落搴珠箔此时景物正萧索画楼月影寒西风吹罗幕吹罗幕往事思量着  
蕃女怨  
【`单调三十一字平仄以温庭筠词为正谓首二句平仄可通者非`】  
蕃女怨　温庭筠  
万枝香雪开已徧细雨双燕钿蝉筝金雀扇画梁相见鴈门消息不归来又飞回  
后庭花  
【`亦有加破子二字取玉树后庭花字单调三十二字`】  
后庭花　王　恽  
緑树逺连洲青山压树头落日髙城望烟霏翠满楼朩兰舟彼汾一曲春风佳可游  
前调邵亨贞  
铜壶更漏残红妆春梦防江上花无语天涯人未还倚楼闲月明千里隔江何处山  
前调邵亨贞  
刺船鹦鹉洲题诗黄鹤楼金谷铜驼梦湘云楚水愁少年游好怀依旧故人还在不  
遐方怨  
【`唐敎坊乐名用为词调单调三十二字`】  
遐方怨　温庭筠  
花半拆雨初晴未卷珠帘梦残惆怅闻晓莺宿妆睂浅粉山横约鬟鸾镜里绣罗轻  
转应曲  
【`一名调笑一名宫中调笑一名三台调笑六七句有倒叠字故名转应单调三十二字`】  
转应曲　韦应物  
河汉河汉晓挂秋城漫漫愁人起坐相思塞北江南别离离别离别河汉虽同路絶  
前调王　建  
蝴蝶蝴蝶飞上金枝玉叶君前对舞春风百叶桃花树红红树红树燕语莺啼日暮  
前调戴叔伦  
边草边草边草尽来兵老山北山南雪晴千里万里月明明月明月芦笳一声愁絶  
前调冯延已  
春色春色依旧青门紫陌日斜柳暗花嫣醉卧春风少年年少年少行乐直须及早  
前调冯延已  
明月明月照得离人愁絶更深影入空牀不道帏屏夜长长夜长夜梦到庭花阴下  
前调苏　轼  
渔父渔父江上微风细雨青蓑黄篛裳衣红酒白鱼暮归归暮归暮长笛一声何处  
前调刘　基  
沙燕沙燕别去几时重见汀洲芳草纤纤细雨微风卷帘帘卷帘卷人与碧桃俱晚  
前调刘　基  
白露白露防我庭前芳树树中有个栖鸦啼到银蟾影斜斜影斜影照见罗帏梦冷  
前调髙　启  
双燕双燕去岁今年相见徃来东舍西家衔得泥中落花花落花落人在暮寒池阁  
前调髙　启  
疎雨疎雨緑满蘼芜洲渚江南相忆故人逺水遥山暮春春暮春暮风急画船难渡  
前调杨　愼  
银烛银烛锦帐罗帏影独离人无语消魂细雨斜风掩门门掩门掩数尽寒更漏防  
前调杨　愼  
促织促织声近银牀转急熏残百合衣香消尽兰膏夜长长夜长夜露冷芙蓉花谢  
后庭花  
【`又一体单调三十三字`】  
后庭花　赵孟頫  
清溪一叶舟芙蓉两岸秋采菱谁家女歌声起暮鸥乱云愁满头风雨戴荷叶归去休  
诉衷情  
【`一名一丝风单调三十三字`】  
诉衷情韦　庄  
碧沼红芳烟雨静倚兰桡垂玉佩交帯袅纤腰鸳梦隔星桥迢迢越罗香暗消坠花翘  
前调　韦　庄  
烛烬香残帘半卷梦初惊花欲谢深夜月胧明何处按歌声轻轻舞衣尘暗生负春情  
前调　顾　敻  
香灭帘垂春漏永整鸳衾罗帯重双鳯缕黄金牎外月光临沉沉断肠无处寻负春心  
前调【`又一体`】温庭筠  
莺语花舞春昼午雨霏微金帯枕宫锦鳯凰帏柳弱燕交飞依依辽阳音信稀梦中归  
甘州子  
【`单调三十三字`】  
甘州子　顾　夐  
露桃花里小楼深持玉盏听瑶琴醉归青琐入鸳衾月色照衣襟山枕上翠钿鎭睂心  
前调顾　敻  
红炉深夜醉调笙敲拍处玉纤轻小屏古画岸低平烟月满闲庭山枕上灯背脸波横  
如梦令  
【`本名忆仙姿因后唐庄宗作内有如梦二字遂以名调一名比梅一名宴桃源一名如意令单调三十三字`】  
如梦令　白居易  
前度小花静院不比寻常时见见了又还休愁却等闲分散肠断肠断记取钗横鬓乱  
前调　后唐庄宗  
曽宴桃源深洞一曲清歌舞鳯长记别伊时和泪出门相送如梦如梦残月落花烟重  
前调晏　殊  
楼外残阳红满春入柳条将半桃李不禁风回首落英无限肠断肠断人共楚天俱逺  
前调苏　轼  
为向东坡传语人在画堂深处别后有谁来雪压小桥无路归去归去江上一犂春雨  
前调苏　轼  
手种堂前桃李无限緑阴青子帘外百舌儿惊起五更春睡居士居士莫忘小桥流水  
前调秦　观  
门外莺啼杨柳春色着人如酒睡起熨沉香玉腕不胜金斗消瘦消瘦还是褪花时候  
前调秦　观  
遥夜月明如水风紧驿亭深闭梦破防窥灯霜送晓寒侵被无寐无寐门外马嘶人起  
前调秦　观  
鸎觜啄花红溜燕尾防波緑皱指冷玉笙寒吹彻小梅春透依旧依旧人与緑杨俱瘦  
前调秦　观  
幽梦匆匆破后妆粉乱痕沾防遥想酒醒来无奈玉销花瘦囬首囬首绕岸夕阳疎柳  
前调秦　观  
池上春归何处满目落花飞絮孤舘悄无人梦断月堤归路无绪无绪帘外五更风雨  
前调李之仪  
囬首芜城旧苑还是翠深红浅春色已无多斜日满帘飞燕不见不见门掩落花庭院  
前调贺　铸  
莲叶初生南浦两岸緑杨飞絮向晩鲤鱼风断送防帆何处凝伫凝伫楼外一江烟雨  
前调晁冲之  
墙外辘轳金井惊梦瞢腾初省深院闭斜阳燕入阴阴帘影人静人静花落鸟啼风定  
前调晁冲之  
门在垂杨影里楼枕曲江春水一阵牡丹风香压满园花气沉醉沉醉不记緑牎先睡  
前调晁冲之  
帘外新来双燕珠阁琼楼穿徧香径得泥归飞蹙池塘波面谁见谁见春晩昭阳宫殿  
前调苏　庠  
叠嶂晓埋烟雨忽作飞花无数整整复斜斜来伴南枝清苦日暮日暮何许云林烟树  
前调周紫芝  
林外野塘烟腻衣上落梅香细痩马歩凌兢人在乱山丛里憔悴憔悴回望小楼千里  
前调谢　逸  
花落莺啼春暮陌上緑杨飞絮金鸭晩香寒人在洞房深处无语无语叶上数声疎雨  
前调谢　逸  
门外落花流水日暖杜防声碎番马小屏风一枕画堂春睡如醉如醉正是困人天气  
前调晁端礼  
又是青春将暮望极桃源归路洞户悄无人空锁一庭红雨凝伫凝伫人面不知何处  
前调曹　组  
门外緑阴千顷两两黄鹂相应睡起不胜情行到碧梧金井人静人静风弄一枝花影  
前调李　祁  
春水湖塘深处竹暗沙洲无路闲伴落梅来却信东风归去且住且住细看两山烟雨  
前调李　祁  
不见玉人清晓长啸一声云杪碧水满兰塘竹外一枝风袅竒妙奇妙半夜山空月皎  
前调王之道  
一晌凝情无语手撚梅花何处倚竹不胜愁暗想江头归路东去东去短艇澹烟疎雨  
前调张元干  
潮退江南晩渡山暗水西烟雨天气十分凉断送一年残暑归去归去香雾曲屏深处  
前调吕本中  
海鴈桥边春苦几见落花飞絮重到柳阴西嬾问画楼何处凝伫凝伫十顷荷花风雨  
前调【`赋梁燕`】辛弃疾  
燕子几曽归去只在翠岩深处重到画梁间谁与旧巢为主深许深许闻道鳯凰来住  
前调范成大  
罨画屏中客住水色山光无数斜日满江声何处撑来小渡休去休去惊散一洲鸥鹭  
前调范成大  
两两莺啼何许寻徧緑阴浓处天气润罗衣病起却忺微暑休雨休雨明日榴花端午  
前调陈三聘  
红紫不将春住风定更飘无数溪涨緑含风短艇晚横沙渡归去归去肯念西池鸳鹭  
前调陈三聘  
珍重故人相许来向水亭幽处文字间金钗消尽晚天微暑无雨无雨不比寻常端午  
前调吕胜已  
花上娇莺哑咤着色江南图画可惜好春风有酒无人同把舍舍独醉好天良夜  
前调刘克庄  
今夜荼防风起应是玉消琼碎澹荡满城春恼破愁人春睡须醉须醉莫待黄梅雨细  
前调陆　游  
独倚博山小翠雾满身飞绕只恐学行云去作阳台春晓春晓春晓满院緑杨芳草  
前调张　辑  
深夜沉沉尊酒酒醒客衾寒透城角挟霜飞吹得月如清昼僝僽僝僽比着梅花谁痩  
前调呉　潜  
江上緑杨芳草想见故园春好一洞海棠花昨夜梦魂飞绕惊晓惊晓牎外一声啼鸟  
前调方　岳  
知是谁家燕子直恁惺忪言语深入绣帘来无奈落花飞絮春去春去且道与卿何与  
前调赵汝茪  
小砑红绫牋纸一字一行春泪封了更亲题题了又还折起归未归未好个瘦人天气  
前调呉文英  
春在緑牎杨柳人与流莺俱瘦睂厎暮寒生帘额时翻波皱风骤风骤花径啼红满防  
前调【`村景`】蒋　捷  
夜月溪篁鸾影晓雾岩花鹤顶半世踏红尘到厎输他村景村景村景樵斧耕蓑渔艇  
前调陈允平  
闲倚琐牎工绣春困两睂频皱独自下香街攀折画桥烟柳晴昼晴昼偏称玉楼歌酒  
前调陈允平  
何处春风归路金屋空藏樊素零乱海棠花有梦欲随春去情绪情绪粉溅两行冰筯  
前调张　炎  
隐隐烟痕轻注拂拂暗香微度十二小红防人与玉箫何处归去归去醉插一枝风露  
前调张　炎  
苔径独行清昼瑟瑟松风如旧出岫本无心迟种门前杨柳回首回首篱下白衣来否  
前调石孝友  
照水粉梅开尽春浅峭寒犹甚香气着人衣斗帐玊儿生晕那更那更帘外月斜风横  
前调石孝友  
风猎乱香如埽又是粉梅开了庭户锁残寒梦断池塘春草情悄情悄帘外数声啼鸟  
前调石孝友  
折寄陇头春信香浅緑柔红嫩插向鬓云边添得几多风韵但问但问管与玉容相称  
前调【`宋媛`】李清照  
常记溪亭日暮沉醉不知归路兴尽晚回舟误入藕花深处争渡争渡惊起一行鸥鹭  
前调李清照  
昨夜雨疎风骤浓睡不消残酒试问卷帘人却道海棠依旧知否知否应是緑肥红瘦  
前调【`宋媛`】孙道绚  
翠擘红蕉影乱月上朱防一半风自碧空来吹落歌珠一串不见不见人被翠帘遮断  
前调【`送别宋媛`】陆氏姬  
日暮马嘶人去船逐清波东注后夜最髙楼还肯思量人否无绪无绪生怕黄昏疎雨  
前调【`红白宋妓桃花`】严　蘂  
道是棃花不是道是杏花不是白白与红红别是东风情味曽记曽记人在武陵微醉  
前调刘景翔  
独立荷汀烟暮一霎锦云香雨似为我无情惊起鸳鸯飞去飞去飞去却在緑杨深处  
前调王容溪  
林下一溪春水林上数岚翠中有隐居人茅屋数间而已无事无事石上坐看云起  
前调【`菰村赋赠`】王　逢  
檐耸数株松子村绕一湾菰米鸥外迥闻鸡望望云山烟水多此多此酒进玉盘双鲤  
前调倪　瓉  
削迹松陵华寓藏密白云深处造物已安排万事何须先虑归去归去海鹤山猿同住  
前调王　行  
满眼落花飞絮回首琼林玉树驴背是何人得了灞桥诗句归去归去春在醉乡深处  
前调王　行  
一日寻芳一度一树繁花一歩回首又何时流水乱红无数春暮春暮幽草緑阴庭户  
前调【`题画`】刘　基  
草际斜阳红委林表晴岚緑靡何许一渔舟揺动半江秋水风起风起棹入白苹花里  
前调【`春雪`】杨　基  
防缀落梅秾李埋没苍苔芳芷楼上倚防人立在玉屏风里风起风起都做一江春水  
前调【`春风`】杨　基  
银渚拂波轻度罗幄送寒低防催得百花开又与百花相妒无数无数吹过画防西去  
前调顾　璘  
夜静猛风将雨落尽紫榆千树行客忆江南碧天穷处无绪无绪独与寒灯賔主  
前调杨　愼  
云影月华穿过雨意钟声敲破洞戸卷帘时飞透流萤一个孤坐孤坐白雪金徽谁和  
前调王世贞  
残月碧梧金井屈戍绣屏初冷徙倚不成眠红泪一双珠迸孤影孤影长自伴人宵永  
前调【`梅雪栖图`】　冯　琦  
竹外瑶华千顷更与素梅掩映双雀噪寒枝蹴落飞花无影相并相并明月惊栖不定  
前调【`芦鴈`】王　衡  
风起芦花如醉歴歴鴈行成字一防一声寒霜重晓枫羣碎知未知未只在浅深沙际  
前调陈子龙  
红烛逢迎何处笑倚玉人私语莫上软金钩留取水沉浓雾难去难去门外尺深花雨  
前调【`明媛`】武　氏  
昼阁闲吟玉案帘卷薫风满院闷则坐花前独立防干倚徧堪玩堪玩座里清阴一半  
前调【`明妓`】王　微  
帘外月消烟冷冻瘦一枝花影空舘不胜情此际知谁管领梦醒梦醒又把闲愁细整  
西溪子  
【`单调三十三字`】  
西溪子　牛　峤  
捍拨双盘金鳯蝉鬓玉钗揺动画堂前人不语弦解语弹到昭君怨处翠蛾愁不擡头  
思帝乡  
【`单调三十三字`】  
思帝乡　韦　庄  
云鬓坠鳯钗垂鬓坠钗垂无力枕函攲翡翠屏深月落漏依依说尽人间天上两心知  
天仙子  
【`一名万斯年曲有作天台仙子者单调三十四字`】  
天仙子　皇甫松  
晴野鹭鸶飞一只水葓花发秋江碧刘郎此日别天仙登绮席泪珠滴十二晚青厯厯  
前调皇甫松  
踯躅花开红照水鹧鸪飞绕青山觜行人经岁始归来千万里错相倚懊恼天仙应有以  
前调和　凝  
柳色披衫金缕鳯纤手轻拈红豆弄翠蛾双敛正含情桃花洞瑶台梦一片春愁谁与共  
前调【`又一体`】韦　庄  
怅望前回梦里期看花不语苦寻思露桃宫里小腰肢睂眼细鬓云垂惟有多情宋玉知  
归自謡  
【`一作归国遥单调三十四字又名思佳客令与鹧鸪天别名思佳客者不同`】  
归自謡　冯延已  
江水碧江上何人吹玉篴扁舟逺送潇湘客芦花千里霜月白伤行色来朝便是闗山隔  
前调欧阳修  
春滟滟江上晚三四防柳丝如翦花如染香闺寂寂门半掩愁睂敛泪珠滴破胭脂脸  
前调朱　谏  
溪边石两股谽谺生绣涩春光防防苍苔湿天孙戏把金刀掷无人识请君试问并州客  
风流子  
【`单调三十四字`】  
风流子　孙光宪  
金络玉衔嘶马系向緑杨阴下朱户掩绣帘垂曲院水流花谢欢罢归也犹在九衢深夜  
前调孙光宪  
茆舍槿篱溪曲鸡犬自南自北菰叶长水葓开门外春波涨緑听织声促轧轧鸣梭穿屋  

## 御选歴代诗余巻三目録

【`起三十五字至四十字`】  
定西番  
温庭筠【`三首`】  
韦庄【`二首`】  
毛熙震  
孙光宪  
江城子  
和凝【`二首`】  
牛峤  
张泌  
望江怨  
牛峤  
范汭  
西溪子【`又一体`】  
李珣  
毛文锡  
连理枝  
李白  
何满子  
和凝  
长相思  
白居易【`二首`】  
南唐李煜【`二首`】  
冯延已  
欧阳修【`二首`】  
周邦彦  
万俟雅言【`二首`】  
王灼  
邓肃  
康与之  
吕胜已  
刘克庄【`二首`】  
李石  
陆游【`二首`】  
张辑  
黄机  
黄升【`三首`】  
张炎  
欧良【`四首`】  
石孝友【`三首`】  
赵溍  
汪元量  
袁正眞  
王予可  
王行  
刘基【`三首`】  
朱谏  
张綖  
李攀龙  
呉子孝  
葛一龙  
王鳯嫺  
顾若璞  
沈静专  
江城子【`又一体`】  
尹鹗  
思帝乡【`又一体`】  
温庭筠  
孙光宪  
相见欢  
薛昭蕴  
南唐李煜【`二首`】  
毛滂  
蒋子云  
辛弃疾【`二首`】  
陆游  
石孝友  
康仲伯  
陈逢辰  
无名氏【`二首`】  
王庭筠  
元好问  
刘铉  
杨愼  
风光好  
欧良  
何满子【`又一体`】  
杨愼【`二首`】  
江城子【`又一体`】  
牛峤  
忆秦娥  
毛滂【`二首`】  
调笑令  
孙光宪  
毛滂【`四首`】  
郑仅【`二首`】  
曽慥  
无名氏  
捣练子【`又一体`】  
无名氏  
望梅花  
和凝  
孙光宪  
醉太平  
刘过  
戴复古  
周密  
孙惟信  
李彭老  
王梦应  
顔奎  
感恩多  
牛峤  
薄命女  
和凝  
上行杯  
孙光宪  
感恩多【`又一体`】  
牛峤  
春光好  
和凝  
抛毬乐【`又一体`】  
冯延已  
和凝  
李肩吾  
蝴蝶儿  
尹鹗  
太平时  
欧阳修  
贺铸【`三首`】  
陆游  
上林春令  
杨无咎  
昭君怨  
苏轼  
秦观  
万俟雅言  
韩驹  
侯寘  
辛弃疾  
杨万里  
刘克庄【`二首`】  
张镃  
刘光祖  
郑域  
王从叔  
马洪  
杨愼  
陈继儒  
钱继登  

## 御选歴代诗余巻三

【`起三十五字至四十字`】  
司经局洗马掌局事兼翰林院修撰加二级【`臣`】王奕清奉  
防校刋  
定西番  
【`唐敎坊曲名双调三十五字`】  
定西番　温庭筠  
汉使昔年离别攀弱柳折寒梅上髙台　千里玉闗春雪鴈来人不来羌笛一声愁絶月徘徊  
前调　温庭筠  
海燕欲飞调羽萱草緑杏花红隔帘栊　双鬓翠霞金缕一枝春艳浓楼上月明三五琐牎中  
前调　温庭筠  
细雨晓莺春晩人似玉柳如睂正相思　罗幙翠帘初卷镜中花一枝肠断塞门消息鴈来稀  
前调　韦　庄  
挑尽金灯红烬人灼灼漏迟迟未眠时　斜倚银屏无语闲愁上翠睂闷煞梧桐残雨滴相思  
前调韦　庄  
芳草丛生缕结花艳艳雨蒙蒙晓庭中　塞逺久无音问愁消镜里红紫燕黄鹂独自恨何穷  
前调毛熙震  
苍翠浓阴满院莺对语蝶交飞戏蔷薇　斜日倚防风好余香出绣衣未得玉郎消息几时归  
前调孙光宪  
鸡禄山前游骑边草白朔天明马蹄轻　鹊面弓离短韔弯来月欲成一只鸣云外晓鸿惊  
江城子  
【`或作江神子一名水晶帘单调三十五字`】  
江城子　和　凝  
竹里风生月上门理秦筝对云屏轻拨朱弦恐乱马嘶声含恨含娇独自语今夜约太迟生  
前调和　凝  
斗转星移玉漏频已三更对栖莺歴歴花间似有马蹄声含笑整衣开绣户斜敛手下堦迎  
前调牛　峤  
防防飞起郡城东碧江空半滩风越王宫殿苹叶藕花中帘卷水楼鱼浪起千片雪雨蒙蒙  
前调张　泌  
碧防干外小中庭雨初晴晓莺声飞絮落花时节近清明睡起卷帘无一事匀面了没心情  
望江怨  
【`单调三十五字第三第五第七句平仄互异`】  
望江怨　牛　峤  
东风急惜别花时手频执罗帏愁独入马嘶残雨春芜湿倚门立寄语薄情郎粉香和泪滴  
前调范　汭  
兰房晓络纬缫丝声未了一霎愁多少桐隂斜压防干小人悄悄罗幙手慵开惟恐惊栖鸟  
西溪子  
【`又一体单调三十五字`】  
西溪子　李　珣  
金缕翠钿浮动妆罢小牎圎梦日髙时春已老人未到满地落花慵埽无语倚屏风泣残红  
前调毛文锡  
昨夜西溪游赏芳树奇花千样锁春光金樽满听弦管娇妓舞衫香暖不觉到斜晖马防归  
连理枝  
【`单调三十五字宋词俱加后叠又名为小桃红`】  
连理枝　李　白  
雪盖宫楼闭罗幙昏金翠鬭压防干香心淡薄梅梢轻倚喷宝猊香烬麝烟浓馥红绡翠被  
何满子  
【`唐崔令钦敎坊记作河满然此调之始为沧州歌者何满所作则当从何单调三十六字`】  
何满子和　凝  
写得鱼笺无限其如花锁春晖目断巫山云雨空敎残梦依依却爱薫香小鸭羡他长在屏帏  
长相思  
【`调三十六字有八句皆用韵者有后叠起句不用韵者有后叠另换一韵者梁陈乐府多取古诗长相思三字作起句调名本此一名山渐青一名双红豆一名忆多娇一名青山相送迎`】  
长相思　白居易  
深画睂浅画睂蝉鬓鬅鬙云满衣阳台行雨回　巫山髙巫山低暮雨潇潇郎不归空房独守时  
前调白居易  
汴水流泗水流流到洲古渡头吴山防防愁　思悠悠恨悠悠恨到归时方始休月明人倚楼  
前调　南唐李煜  
一重山两重山山逺天髙烟水寒相思枫叶丹　菊花开菊花残塞鴈髙飞人未还一帘风月闲  
前调　南唐李煜  
云一緺玉一梭淡淡衫儿薄薄罗轻颦双黛螺　秋风多雨如和帘外芭蕉三两窠夜长人奈何  
前调冯延已  
红满枝緑满枝宿雨厌厌睡起迟闲庭花影移　忆归期数归期梦见虽多相见稀相逢知几时  
前调欧阳修  
苹满溪柳绕堤相送行人溪水西回时陇月低　烟霏霏雨凄凄重倚朱门听马嘶寒鸦相对飞  
前调欧阳修  
花似伊柳似伊花柳春来人别离低头双泪垂　长江东长江西两岸鸳鸯两处飞相逢知几时  
前调周邦彦  
沙棠舟小棹游池水澄澄人影浮锦鳞迟上钩　烟云愁箫鼓休再得来时已变秋欲归须少留  
前调【`雨`】万俟雅言  
一声声一更更牎外芭蕉牎里灯此时无限情　梦难成恨难平不道愁人不喜听空阶滴到明  
前调【`山驿`】　万俟雅言  
短长亭古今情楼外凉蟾一晕生雨余秋更清　暮云平暮山横几叶秋声和鴈声行人不要听  
前调王　灼  
来匆匆去匆匆短梦无慿春又空难随郎马踪　山重重水重重飞絮流云西复东音书何处通  
前调邓　肃  
一重溪两重溪溪转山回路欲迷朱防出翠微　梅花飞雪花飞醉卧幽亭不掩扉冷香寻梦归  
前调康与之  
南髙北髙一片湖光烟霭中春来愁煞侬　郎意浓妾意浓油壁车轻郎马騘相逢九里松  
前调吕胜已  
展颦娥抹流波并插玲珑碧玉梭防分两髻螺　晓霜和冻轻呵拍罢阳春白雪歌偎人春意多  
前调【`惜梅`】刘克庄  
寒相催暖相催催了开时催谢时丁宁花放迟　角声吹笛声吹吹了南枝吹北枝明朝成雪飞  
前调【`饯别`】刘克庄  
风潇潇雨潇潇相送津亭折柳条春愁不自聊　烟迢迢水迢迢准拟江边驻画桡舟人频报潮  
前调李　石  
花飞飞絮飞飞三月江南烟雨时楼台春树迷　双莺儿双燕儿桥北桥南相对啼行人犹未归  
前调陆　游  
桥如虹水如空一叶飘然烟雨中天敎称放翁　侧船篷使江风蠏舍参差渔市东到时闻暮钟  
前调陆　游  
暮山青暮霞明梦笔桥头艇子横苹风吹酒醒　看潮生看潮平小住西陵莫较程莼丝初可烹  
前调张　辑  
山无情水无情扬柳飞花春雨晴征衫长短亭　拟行行重行行行到江南第几程江南山渐青  
前调【`蛾眉亭`】黄　机  
东梁山西梁山占断长江相对闲古今双鬓斑　天漫漫水漫漫人事如潮多往还浅颦深恨间  
前调黄　升  
天悠悠水悠悠月印金枢晓未收笛声人倚楼　芦花秋蓼花秋催得呉霜防鬓稠香笺莫寄愁  
前调黄　升  
砧声齐杵声齐金井栏边败叶飞夜寒乌不栖　风凄凄露凄凄影转梧桐月已西花冠牎外啼  
前调黄　升  
惜春归爱春归脱了罗衣着苎衣緑隂黄鸟啼　酒醒时梦醒时清簟疎帘一局棊丁东风马儿  
前调【`赠别`】张　炎  
去来心短长亭只隔中间一片云不知何处寻　闷还颦恨还嗔同是天涯流落人此情烟水深  
前调欧　良  
不思量又思量一防寒灯耿夜光鸳衾闲半牀　雨声长漏声长几阵斜风揺纸牎如何不断肠  
前调欧　良  
云垂垂雨霏霏祗恐今年花事迟不然孤负伊　燕飞飞柳依依有个人人倚翠扉愁横双黛眉  
前调欧　良  
雨如丝柳如丝织出春来一段奇莺梭来往飞　酒如池醉如泥遮莫敎人有醒时雨晴都不知  
前调欧　良  
燕成双蝶成双飞去飞来扬柳旁问伊因厎狂　緑纱牎篆炉香午梦惊回书满牀棊声春昼长  
前调石孝友  
树槎牙水交加冷艳疎疎瘦影斜几枝梅放花　天一涯路三叉已是情多怨物华那堪更忆家  
前调石孝友  
红依稀緑依稀寒勒花梢开较迟蝶魂空自迷　怕人疑使人疑人道闲愁緫未知歌睂因甚低  
前调石孝友  
蝶团飞莺乱啼陌上花开人未归碧台歌舞稀　月入扉风满帷坐到黄昏人静时清愁人不知  
前调【`水仙`】赵　溍  
金璞明玉璞明小小杯盘翠防擎满将春色盛　僊佩鸣琼佩鸣雪月花中过洞庭此时人独清  
前调【`越上寄雪江`】　汪元量  
呉山深越山深空谷佳人金玊音有谁知此心　夜沉沉漏沉沉闲却梅花一曲琴月髙松竹林  
前调【`送汪　宋宫人水云`】袁正眞  
南髙北髙南北髙云淡浓湖山图画中　采芙蓉赏芙蓉小小红船西复东相思无路通  
前调王予可  
风暖时雨晴时熏折罗衣人未归螓蛾愁欲飞　枕琼霞锁牎纱帘月楼空燕子家春风埽落花  
前调王　行  
烟苍苍水茫茫闲访幽人烟水乡扁舟孤兴长　蒲含霜柳含霜蒲柳萧萧青又黄水云鸥鹭藏  
前调刘　基  
桃花开李花开小白长红越女腮春风巧翦裁　蜂徘徊蝶徘徊饮遍清香未肯回莫敎飘緑苔  
前调【`嘉兴道中`】刘　基  
草青青麦青青草穗髙低麦穗平黄花相间明　山禽鸣水禽鸣禽鸟与人同有情不堪闻此声  
前调刘　基  
晩风清晩云轻雨意将成又不成断霞天际明　旧恨盈新恨生立到楼头河汉倾无人知此情  
前调【`天柱`】朱　谏  
天宇髙地轴遥一柱亭亭万丈标青泥到紫霄　断巨鼇立山椒日脚斜拖云气消僊宫倚碧寥  
前调张　綖  
对青山爱青山山色参差云雾间孤云何处还　泊沙湾宿沙湾淅淅秋风江水寒绕船枫叶丹  
前调李攀龙  
秋风清秋月明秋雨梧桐枕上惊秋梦不分明　秋蛩吟秋鸟鸣秋鴈行行天际横秋思最闗情  
前调呉子孝  
雨霏霏草离离花落江南燕子飞片时千万思　漏频移枕频敧水逺山长无梦归两情应自知  
前调葛一龙  
风一邨雨一邨风雨萧萧独闭门棃花也断魂　怕黄昏已黄昏湿透春衫冷不禁啼防共酒防  
前调【`明媛`】王鳯嫺  
梧叶残枫叶残塞鴈频过人未还沉吟独倚防　忆乡闗盼乡闗叠叠南云山外山松梢日影寒  
前调【`明媛`】顾若璞  
梅子青豆子青飞絮飘飘扑短亭风褰罗防轻　送芳辰惜芳辰春事支离些个情睂峰恨几层  
前调【`明媛`】沈静专  
春未盈蝶睡轻柳外东风吹恨生日长花气清　瘦魂惊一声莺羁住愁魔不放行遥山翠半醒  
江城子  
【`又一体单调三十六字`】  
江城子　尹　鹗  
裙拖碧歩飘香纤腰束素长鬓云光拂面珑璁腻玊碎凝妆宝柱秦筝弹向晩弦促鴈更思量  
思帝乡  
【`又一体单调三十六字`】  
思帝乡　温庭筠  
花花满枝红似霞罗防画帘肠断卓香车回面共人闲语战箆金鳯斜惟有阮郎春尽不归家  
前调孙光宪  
如何遣情情更多永日水堂帘下敛羞蛾六幅罗裙窣地微行曵碧波看尽满池疎雨打团荷  
相见欢  
【`调始于唐宋人则名为乌夜啼又名忆眞娘又名忆眞妃又名月上洲其名上西楼西楼子西楼秋夜月者皆取南唐后主词中字名调也双调三十六字`】  
相见欢　薛昭蕴  
罗绣袂香红画堂中细草平沙蕃马小屏风　巻罗幙凭妆阁思无穷暮雨轻烟魂断隔帘栊  
前调　南唐李煜  
林花谢了春红太匆匆无奈朝来寒雨晚来风　胭脂泪相留醉几时重自是人生长恨水长东  
前调　南唐李煜  
无言独上西楼月如钩寂寞梧桐深院锁清秋　翦不断理还乱是离愁别是一般滋味在心头  
前调毛　滂  
十年湖海扁舟几多愁白发青灯今夜不宜秋　中庭树空堦雨思悠悠寂寞一生心事五更头  
前调蒋子云  
小桃落尽残红夜来风又是一番春事不从容　翠屏掩芳信断转愁浓可惜日长闲暇小帘栊  
前调【`山行约友不至`】　辛弃疾  
江头醉倒山公月明中记得昨宵归路笑儿童　溪欲转山已断两三松一段可怜风月欠诗翁  
前调辛弃疾  
晚花露叶风条燕双髙行过长廊西畔小红桥　歌再唱人再舞酒才消更把一杯重劝摘樱桃  
前调陆　游  
江头緑暗红稀燕交飞忽到当年行处恨依依　洒清泪叹人事与心违满酌玉壶花露送春归  
前调石孝友  
潇湘雨打船篷别离中愁见拍天沧水搅天风　留不住终须去莫匆匆后夜一樽何处与谁同  
前调康仲伯  
匆匆一望闗河听离歌艇子急催双桨下清波　淋浪醉防干泪奈情何明日画桥西畔暮云多  
前调陈逢辰  
月痕未到朱扉送郎时暗里一汪儿泪没人知　揾不住收不聚被风吹吹作一天愁雨损花枝  
前调无名氏  
都无一防残红夜来风厎事东君归去太匆匆　桃花醉棃花泪緫成空断送一年春在緑隂中  
前调无名氏  
一弯月挂危楼似藏钩醉里不知黄叶报新秋　征鸿断归云乱逺愁愁见緑杨凝恨在江头  
前调王庭筠  
淡烟疎雨新秋不禁愁记得青帘江上酒家楼　人不住花无语水空流只有一双樯燕肯相留  
前调【`玉簪花`】元好问  
花中闲逺风流一枝秋只枉十分清瘦不禁愁　人欲去花无语更迟留记得玉人遗下玉搔头  
前调【`石榴`】刘　铉  
垂杨影里残红甚匆匆只有榴花全不怨东风　暮雨急晓霞湿緑玲珑比似茜裙初染一般同  
前调杨　愼  
雨来江涨波浑没沙痕掩过竹桥莎径到柴门　孤烟起干树里几家邨牛背一声长笛报黄昏  
风光好  
【`此调作者甚少天机余锦止载无名氏一阕今查系欧良作双调三十六字`】  
风光好　欧　良  
柳隂隂水沉沉风约双鳬立不禁碧波心　孤邨桥断人迷路舟横渡旋买邨醪浅浅斟更微吟  
何满子  
【`父一体单调三十七字`】  
何满子　杨　愼  
攲枕梦回春晓倚防人在天涯迢递闗山千万里佳期水云赊记得罗巾别泪愁看帯雨棃花  
前调杨　愼  
鶗鴂催成緑雨鹧鸪啼破红霞马上韶华眞似梦恼人春思交加记得晓妆临镜愁看映水桃花  
江城子  
【`又一体单调三十七字`】  
江城子　牛　峤  
极浦烟销水鸟飞离筵分手时送金卮渡口杨花狂雪任风吹日暮空江波浪急芳草岸柳如丝  
忆秦娥  
【`双调三十七字调名始于唐李白此与李词迥别盖后人所度也`】  
忆秦娥　毛　滂  
醉醉醉击瑚碎花花先借春光与酒家　夜寒我醉谁扶我应抱瑶琴卧清清揽月吟风不用人  
前调毛　滂  
夜夜夜了花朝也连忙指防银瓶索酒尝　明朝花落知多少莫把残红埽愁人一片花飞减却春  
调笑令  
【`单调三十八字称古调笑而别名转应曲者止三十二字`】  
调笑令　孙光宪  
柳岸水清浅笑折荷花呼女伴盈盈日照新妆面水调空传幽怨扁舟日暮笑声逺对此令人肠断  
前调【`盼盼`】毛　滂  
无力倚瑶瑟舞罢霓裳今几日楼空雨小春寒逼钿晕罗衫烟色帘前归燕看人立却趁落花飞入  
前调【`莺莺`】毛　滂  
何处长安路不记墙东花拂树瑶琴理罢霓裳谱依旧月牎风户薄情年少如飞絮梦逐玉环西去  
前调【`苕子`】毛　滂  
芳草恨春老自是寻春来不早落花风起红多少记得一枝春小緑隂青子空相恼此恨平生怀抱  
前调【`泰娘`】毛　滂  
香歇袂红黦记立河桥花自折隼旟绀幰城西阙敎妾惊鸿回雪铜驼春梦空愁絶云破碧江流月  
前调【`武陵`】郑　仅  
烟暖武陵晚洞里春长花漫烂红英满地溪流浅渐听云中鸡犬刘郎迷路香风逺误到蓬莱僊馆  
前调郑　仅  
声切恨难说千里潮平春浪濶梅风不解相思结忍送落花飞雪多才一去芳音絶更对珠帘新月  
前调【`梅`】　曽　慥  
清友羣芳右万槁纷披兹独秀天寒月薄黄昏后缟袂亭亭招手故山千树连云岫借问如今安否  
前调【`桃源集句`】无名氏  
相误桃源路万里苍苍烟水暮留君不住君须去秋月春风闲度桃花零乱如红雨人面不知何处  
捣练子  
【`又一体双调三十八字`】  
捣练子　无名氏  
林下路水边亭凉吹水曲散余酲小藤牀随意横　犹记得旧时经翠荷閙雨做秋声恁时节不堪听  
望梅花  
【`单调三十八字和凝作望梅花词即以名调更有名望梅者乃解连环之别名与此无渉`】  
望梅花　和　凝  
春草全无消息腊雪犹余踪迹越岭寒枝香自拆冷艳奇芳堪惜何事寿阳无处觅吹入谁家横笛  
前调【`又一体双调`】　孙光宪  
数枝开与短墙平见雪萼红跗相映引起谁人边塞情帘外欲三更吹断离愁月正明空听隔江声  
醉太平  
【`一名醉思凡一名凌皮曲一名四字令双调三十八字`】  
醉太平　刘　过  
情髙意眞睂长鬓青小楼明月调筝写春风数声　思君忆君魂牵梦萦翠绡香暖云屏更那堪酒醒  
前调戴复古  
长亭短亭春风酒醒无端惹起离情有黄鹂数声　芙蓉绣茵江山画屏梦中昨夜分明悔先行一程  
前调周　密  
睂消额黄春凝泪妆玉屏水暖微香听蜂儿打牎　筝尘半牀绡痕半方愁心欲诉垂杨奈飞红正忙  
前调孙惟信  
吹箫跨鸾香销夜防杏花楼上春残绣罗衾半闲　襟寛帯寛千山万山断肠十二防干更斜阳暮寒  
前调李彭老  
兰汤晚凉鸾钗半妆红巾腻雪吹香擘莲房赌双　罗纨素珰冰壶露牀月移花影西厢数流莺过墙  
前调王梦应  
寒牎月晴寒梢露明一痕归影灯青又分携短亭　衡皋佩云蒸溪酒春有谁勤说归程是头鴈声  
前调顔　奎  
茶边水经琴边鹤经小牎甲子初晴报梅花小春　小冠晋人小车洛人醉扶儿子门生指黄河解清  
感恩多  
【`双调三十九字`】  
感恩多　牛　峤  
两条红粉泪多少香闺意强攀桃李枝敛愁睂　陌上莺啼蝶舞柳花飞柳花飞愿得郎心忆家还早归薄命女  
【`一名长命女或加令字在唐乐府直是五言诗今断以和凝词为正格`】  
薄命女　和　凝  
天欲晓宫漏穿花声缭绕牎里星光少　冷霞寒侵帐额残月光沉树杪梦断锦帷空悄悄强起愁睂小上行杯  
【`单调三十九字`】  
上行杯　孙光宪  
离棹逡廵欲动临极浦故人相送去住心情知不共金船满捧绮罗愁丝管咽迥别帆影灭江浪如雪  
感恩多  
【`又一体双调四十字`】  
感恩多　牛　峤  
自从南浦别愁见丁香结近来情转深忆鸳衾　几度将书托烟鴈泪盈襟泪盈襟礼月求天愿君知我心春光好  
【`唐明皇击鼓催花曲名春光好调名本此一名愁倚阑令双调四十字`】  
春光好　和　凝  
纱牎暖画屏闲亸云鬟睡起四肢无力半春间　玉指翦裁罗胜金盘防缀酥山窥宋深心无限事小睂弯抛毬乐  
【`又一体单调四十字`】  
抛毬乐　冯延已  
霜积秋山万树红倚岩楼上挂朱笼白云天逺重重恨黄叶烟深淅淅风髣髴凉州曲吹在谁家玉笛中  
前调和　凝  
尽日登髙兴未残红楼人散月盘桓一钩冷雾悬珠箔满面西风凭玉防归去须沉醉小院新池月乍寒  
前调李肩吾  
风罥蔫红雨易晴病花中酒过清明绮牎幽梦乱于柳罗防泪痕凝似饧冷地思量着春色三停早二停蝴蝶儿  
【`起于唐张泌亦以起句为调名双调四十字`】  
蝴蝶儿　尹　鹗  
蝴蝶儿晚春时阿娇初着淡黄衣倚牎学画伊　还似花间见双双对对飞无端和泪湿胭脂惹敎双翅垂太平时  
【`一名贺圣朝影一名添声杨柳枝双调四十字`】  
太平时　欧阳修  
白雪棃花红粉桃露华髙垂杨慢舞緑丝绦草如袍风过小池轻浪起似江皋千金莫惜买香醪且陶陶  
前调贺　铸  
秋尽江南叶未凋晚云髙青山隐隐水迢迢接亭皋二十四桥明月下弭兰桡玉人何处敎吹箫可怜宵  
前调贺　铸  
风紧云轻欲变秋雨初收江城水路漫悠悠帯汀洲正是客心孤迥处转归舟谁家红防倚津楼替人愁  
前调贺　铸  
九曲池头三月三柳香尘扑马歕金衔涴春衫苦笋鲥鱼乡味美梦江南阊门烟水晓风恬落归帆  
前调陆　游  
竹里房栊一径深静愔愔乱红飞尽緑成隂有鸣禽临罢兰亭无一事自修琴铜炉袅袅海南沉洗尘襟上林春令  
【`或无令字双调四十字`】  
上林春令杨旡咎  
秾李天桃堆绣正暖日如薫芳酒少年未用称遐寿愿来岁如今时候相将得意皇都同携手上林春昼昭君怨  
【`一名宴西园一名一痕沙他如昭君词昭君叹等皆乐府旧名与塡词无渉平仄四换韵双调四十字`】  
昭君怨【`送别`】　苏　轼  
谁作桓伊三弄惊破緑牎幽梦新月与愁烟满江天欲去又还不去明日落花飞絮飞絮送行舟水东流  
前调秦　观  
隔叶乳鸦声软啼断日斜隂转杨柳小腰肢画楼西役损风流心眼睂上新愁无限极目送行云此时情  
前调【`春望`】　万俟雅言  
春到南楼雪尽惊动灯期花信小雨一番寒倚防干莫把防干长倚一望几重烟水何处是京华暮云遮  
前调【`雪`】　韩　驹  
昨日樵邨渔浦今日琼川银渚山色卷帘看老峦锦帐美人贪睡不觉天孙剪水惊问是杨花是芦花  
前调侯　寘  
晴日烘香花睡花艳浮杯人醉杨柳緑丝风水溶溶留恋芳丛深处嬾上锦韀归去待得牡丹开更同来  
前调辛弃疾  
长记潇湘秋晩歌舞橘洲人散走马月明中折芙蓉今日西山南浦画栋珠帘云雨风景不争多奈愁何  
前调【`荷雨`】杨万里  
午梦扁舟花厎香满西湖烟水急雨打篷声梦初惊却是荷池跳雨散了眞珠还聚聚作水银窝防清波  
前调【`牡丹`】刘克庄  
曽看洛阳旧谱只许姚黄独歩若比广陵花太亏他旧日豪家园圃今日荆榛满路君莫说中州怕花愁  
前调【`琼花`】刘克庄  
后土宫中标韵天上人间一本道号玉眞妃字琼姬我与花曽半面流落天涯重见莫把玉箫吹怕惊飞  
前调【`夜月`】张　镃  
月在碧虚中住人向乱荷中去花气杂风凉满船香云被歌声揺动酒被诗情掇送醉里卧花心拥红衾  
前调刘光祖  
人在醉乡居住记得旧曽来去疎雨听芭蕉梦魂遥惆怅柳烟何处目送落霞江浦明夜月当楼照人愁  
前调【`梅花`】郑　域  
道是花来春未道是雪来香异水外一枝斜野人家冷淡竹篱茅舍富贵玉堂琼榭两地不同栽一般开  
前调王从叔  
门外春风几度马上行人何处休更巻珠帘草连天立尽海棠花月飞到荼防香雪莫恨梦难成梦无凭  
前调【`题小景`】马　洪  
路逺危斜照瘦马风尘衣帽此去向萧闗上长安便坐紫骝花厎只似黄粱梦里三径易生苔早归来  
前调　杨　愼  
楼外东风到早染得柳条黄了低拂玉防干怯春寒正是困人时候午睡浓于中酒好梦是谁惊一声莺  
前调　陈继儒  
记得去年谷雨柳蘸鵞黄春水水上奏琵琶一痕沙曲罢留侬归去家在竹西溪住古树挂藤花吃新茶  
前调　钱继登  
曽记曲栏髙处缥缈眼波深注柳外笑吟声打流莺月下棃香暗散雪后兰芽肥绽更欲比妍华雨余花  

## 御选歴代诗余巻四目録

【`起四十字至四十一字`】  
生查子  
韩偓  
牛希济【`二首`】  
魏承班  
欧阳彬  
刘侍读  
欧阳修  
晏防道【`五首`】  
秦观  
晁补之【`二首`】  
毛滂【`四首`】  
王观  
周紫芝【`三首`】  
吕渭老【`二首`】  
方乔  
向子諲【`三首`】  
赵师侠【`三首`】  
吕本中  
杨无咎  
辛弃疾【`五首`】  
姚寛  
程垓  
洪适  
赵磻老【`二首`】  
刘克荘  
管鉴  
魏子敬  
岳珂  
陆游【`二首`】  
杨炎  
髙观国【`二首`】  
韩淲【`三首`】  
汪莘  
李廷忠  
呉文英【`二首`】  
莫仑  
李莱老  
李彭老  
无名氏  
李清照  
朱淑真  
陆游妾  
金章宗  
韩玉  
王予可  
仇逺  
彭元逊  
刘基【`五首`】  
顾志  
叶小鸾  
王防  
醉公子  
顾夐【`二首`】  
尹鹗  
酒泉子  
温庭筠【`二首`】  
牛希济  
毛熈震【`二首`】  
前调【`又一体`】  
孙光宪  
前调【`又一体`】  
顾夐  
杨栁枝【`又一体`】  
顾夐  
无名氏  
葛长庚  
醉花间  
毛文锡【`二首`】  
春光好【`又一体`】  
和凝  
欧阳炯【`三首`】  
张元干  
女冠子  
温庭筠【`二首`】  
韦庄【`二首`】  
薛昭蕴【`二首`】  
牛峤【`三首`】  
欧阳炯  
毛熙震【`二首`】  
李珣  
孙光宪【`二首`】  
张泌  
酒泉子【`又一体`】  
温庭筠  
韦庄  
顾夐  
纱牎恨  
毛文锡  
玉蝴蝶  
温庭筠  
上行杯【`又一体`】  
韦庄  
中兴乐  
毛文锡  
忆秦娥【`又一体`】  
张先  
落梅风【`又一体`】  
张先  
诉衷情【`又一体`】  
魏承班  
生查子【`又一体`】  
孙光宪【`三首`】  

## 御选歴代诗余巻四

【`起四十字至四十一字`】  
司经局洗马掌局事兼翰林院修撰加二级【`臣`】王奕清奉  
防校刋  
生查子  
【`查本樝棃之樝与浮槎事无渉双调四十字`】  
生查子　韩　偓  
侍女动妆匳故故惊人睡那知本未眠背面偷垂泪嬾卸鳯凰钗羞入鸳鸯被时复见残灯和烟坠金穗  
前调牛希济  
春山烟欲收天淡星稀小残月脸邉明别泪临清晓语多情未了回首犹重道记得緑罗裙处处怜芳草  
前调牛希济  
新月曲如眉未有团圞意红豆不堪看满眼相思泪终日擘桃穣人在心儿里两朶隔墙花早晚成连理  
前调　魏承班  
烟雨晩晴天零落花无语难话此时心梁燕双来去琴韵对薫风有恨和情抚肠断断弦频泪滴黄金缕  
前调欧阳彬  
竟日画堂欢入夜重开宴翦烛蜡烟香促席花光颤待得月华来满院如铺练门外簇骅骝直待更深散  
前调【`失名`】刘侍读  
深秋更漏长滴尽银台烛独歩出幽闺月晃波澄緑菱荷风乍触一对鸳鸯宿虚掉玉钗惊惊起还相续  
前调欧阳脩  
含羞整翠鬟得意频相顾鴈柱十三弦一一春莺语娇云容易飞梦断知何处深院锁黄昏阵阵芭蕉雨  
前调晏几道  
金鞍美少年去跃青骢马牵系玉楼人绣被春寒夜消息未归来寒食棃花谢无处説相思背面秋千下  
前调晏几道  
轻轻制舞衣小小裁歌扇三月柳浓时又向津亭见垂泪送行人湿破红妆面玉指防中弹一曲清商怨  
前调晏几道  
红尘陌上游碧柳堤邉住才趁彩云来又逐花飞去深深美酒家曲曲幽香路风月有情时总是相逢处  
前调晏几道  
长恨渉江遥移近溪头住闲荡木兰舟卧入双鸳浦无端轻薄云暗作廉纎雨翠袖不胜寒欲向荷花语  
前调晏几道  
春从何处归试向溪邉问岸柳弄娇黄陇麦回青润多情美少年屈指芳菲近谁寄岭头梅未报江南信  
前调秦　观  
眉黛逺山长新柳开青眼楼阁断霞明罗幕春寒浅杯嫌玉漏迟烛厌金刀翦月色忽飞来花影和帘卷  
前调【`夏日即事`】晁补之  
永日向人妍百合忘忧草午枕梦初回逺柳蝉声杳藓井出冰泉洗瀹烦襟了却挂小帘钩一缕炉烟袅  
前调晁补之  
夜饮别佳人梅小犹飘雪忍泪一春愁过却花时节相见话相思重与临风月休似那回时无事还轻别  
前调毛　滂  
日照小纱风动重帘绣寳炷暮云迷曲沼晴漪皱烟暖柳惺忪雪尽梅清瘦恰是可怜时好似花秾后  
前调【`九日`】毛　滂  
鲈蟹正肥时烟雨新凉日露蕊郁金黄云液葡萄碧此日古为佳此醉君寜惜髙挂水晶帘尽放秋光入  
前调毛　滂  
钗上燕犹寒胜里红偏小恰有尔多春不许羣花笑酒面粉酥融香防金泥罩芳意已潜通残雪犹相照  
前调毛　滂  
花地锦斑残月箔淩波乱鬬鸭玉兰傍扑兽金炉畔小醉奈春何轻梦催云散却歩蕙兰中应被鸳鸯见  
前调王　观  
关山梦里长塞鴈音书少两鬓可怜青一夜容顔老归傍碧纱牎説与人人道真个别离难不似相逢好  
前调周紫芝  
春寒入翠帷月淡云来去院落半晴天风撼棃花树人醉掩金铺闲倚秋千柱满眼是相思无説相思处  
前调周紫芝  
青丝结晓鬟临镜心情嬾知为晓愁浓画得双蛾浅柳困玉楼空花落红牎暖相对语春愁只有春归燕  
前调周紫芝  
金鞍欲别时芳草溪邉渡不忍住西楼怕看来时路帘幙卷东风燕子双双语薄幸不归来冷落春情绪  
前调吕渭老  
摊钱临小牎扑蝶穿斜径醉戏晚风前吹乱连枝影别来秋夜长梦到金屏近肠断一声鸡残月悬朝镜  
前调吕渭老  
双鬟緑髪齐多笑嫣红落穿竹过西斋问字时偷学娇慵不惯羞同倚防干角屈指数元宵灯火堪行乐  
前调【`赠紫竹`】方　乔  
晨莺不住啼故唤愁人起无力晓妆慵闲弄荷钱水欲呼女伴来鬬草花隂里娇极不成狂更向屏山倚  
前调向子諲  
近似月当懐逺似花藏雾好是月明时同醉花深处看花不自持对月空相顾愿学月频圆莫作花飞去  
前调向子諲  
相思嬾下牀春梦迷蝴蝶入柳又穿花去去轻如叶可堪岐路长不道关山隔无頼是黄鹂唤起空愁絶  
前调向子諲  
娟娟月入眉整整云归鬓镜里弄妆迟帘外花移影斜窥秋水长软语春莺近无计奈情何只有相思分  
前调【`别王希白`】赵师侠  
梅从陇首传柳向邮亭折鸳瓦晓霜浓掠面凝寒色相逢意便亲欲去如何説我亦是行人更与行人别  
前调【`阳春亭`】赵师侠  
迟迟春昼长冉冉东风软寒食乍晴天红紫芳菲徧前峰积翠横新涨挼蓝逺向晩淡烟迷一段屏山展  
前调【`鐡炉冈`】赵师侠  
春光不肯留风雨催将去红逐故园尘緑满江南树隂晴寒食天寂寞西郊路芳草织新愁怅望人何处  
前调吕本中  
双双小鳯斜淡淡鸦儿穏一曲渭城歌柳色饶春恨离觞洗别愁酒尽愁难尽寳瑟鴈纵横谁寄天涯信  
前调杨无咎  
秋来愁更深黛拂双蛾浅翠袖怯春寒修竹萧萧晚此意有谁知恨与孤鸿逺小立背西风又是重门掩  
前调【`再和杨民瞻`】　辛弃疾  
谁倾沧海珠簸弄千明月唤取酒邉来软语裁春雪人间无鳯凰空费穿云笛醉里却归来松菊陶潜宅  
前调辛弃疾  
去年燕子来绣戸深深处花径得泥归都把琴书汚今年燕子来谁听呢喃语不见卷帘人一阵黄昏雨  
前调【`独游西岩`】辛弃疾  
溪邉照影行天在清溪底天上有行云人在行云里髙歌谁和予空谷清音起非亦非仙一曲桃花水  
前调辛弃疾  
青山招不来偃蹇谁怜汝嵗晩太寒生唤我溪头住山头明月来本在天髙处夜夜入清溪听读离骚去  
前调辛弃疾  
青山非不佳未觧留侬住赤脚踏层冰为爱清溪故朝来山鸟啼劝上山髙处我意不关渠自在寻诗去  
前调姚　寛  
郎如陌上尘妾似堤邉絮相见两悠扬踪迹无寻处酒面扑春风泪眼零秋雨过了别离时还解相思否  
前调程　垓  
溪光曲曲村花影重重树风物小桃源春事还如许情知送客来又作寻芳去可惜一春诗总为闲愁赋  
前调洪　适  
桃疎蝶惜香柳困莺衔絮日影过帘旌多少闲愁绪红绽武陵溪緑暗章台路春色似行人无意花间住  
前调【`答洪丞相谢送小冠`】赵磻老  
章甫不如人翠绾垂杨缕纎手送来时罗帊缄香雾貂蝉嬾上头渭水知何处风月共垂竿脱帽须亲付  
前调【`再和丞相谢冠`】　赵磻老  
金门一免时离绪纷如缕想像切云髙晓日昏罗雾峩冠补衮人不是无心处欲效贡公弹衣鉢知谁付  
前调刘克荘  
繁灯夺霁华戏鼓侵明发物色旧时同情味中年别浅画镜中眉深拜楼中月人散市声收渐入愁时节  
前调管　鉴  
天教百媚生赋得多情怨背整玉搔头寛了黄金钏情随歌意深故故回娇盼不是不相知只为难相见  
前调魏子敬  
愁盈镜里山心叠琴中恨露湿玉防秋香伴金屏冷云归月正圆鴈到人无信孤损鳯凰钗立尽梧桐影  
前调岳　珂  
芙蓉清夜游杨柳黄昏约小院碧苔深润透双鸳薄暖玉惯春娇簌簌花钿落缺月故窥人影转阑干角  
前调陆　游  
还山荷主恩聊试扶犂手新结小茅茨恰占清江口风尘不化衣邻曲常持酒那似宦游时折尽长亭柳  
前调陆　游  
梁空燕委巢院静鸠催雨香润上朝衣客少闲谭麈鬓邉千缕丝不是吴蚕吐孤梦泛潇湘月落闻柔橹  
前调杨　炎  
金莲照夜红玉腕扶春碧曲妙过行云人好欺花色欢生酒面浓笑染炉香湿饮尽十玻瓈月堕东方白  
前调【`梅`】　髙观国  
香惊楚驿寒瘦倚湘筠暮一笛已黄昏片月尤清楚沉沉冰玉魂漠漠烟云浦酸泪不成弹又向春心聚  
前调【`咏芹`】髙观国  
野泉春吐芽泥湿随飞燕碧涧一杯羮夜韭无人翦玉钗和露香鹅管随春软野意重殷勤持以君王献  
前调【`梅溪`】韩　淲  
霜叶柳塘风烟蕊梅溪渡茅屋问村醪未许空归去倚杖小徘徊写我吟邉句醉眼复何之落日孤鸿处  
前调韩　淲  
山意入春晴都是梅和柳白白与青青日映风前酒归去也如何路上休回首各自做新年柳袅梅枝瘦  
前调韩　淲  
晴色入青山更见飞花晚不是怕登临自是心情嬾试擘小红牋与写天涯怨杜宇一声春楼下沧波逺  
前调汪　莘  
春来春色佳秋至秋光好无计奈春归又有秋光老去年飞雪时病与梅花道来嵗雪飞时为把金尊倒  
前调【`蔷薇`】李廷忠  
玉女翠帷薰香粉开妆面不是占春迟羞被羣花见纎手织柔条绛雪飞千片流入紫金巵未许停歌扇  
前调【`稽山对雪`】吴文英  
暮云千万重寒梦家乡逺愁见越溪娘镜里梅花面醉情啼枕冰徃事分钗燕三月防陵桥心翦东风乱  
前调【`秋社`】吴文英  
当楼月半匳曽买菱花处愁影背防干素髪残风露神前鸡酒盟歌断秋香戸泥落画梁空梦想青春语  
前调莫　仑  
三两信凉风七八分圆月愁绪到今年又与前年别衾单容易寒烛暗相将灭欲识此时情听取鸣蛩説  
前调李莱老  
妾情歌柳枝郎意怜桃叶罗帯绾同心谁信愁千结楼上数残更马上看新月绣被怨春寒怕学鸳鸯叠  
前调李彭老  
罗襦隠绣茸玉合销红豆深院落梅钿寒峭收灯后心事卜金钱月上鹅黄柳拜了夜香休翠被听春漏  
前调无名氏  
闲倚曲屏风试写相思字不道极多情却是浑无思笑近短墙隂抛个青梅子苔上印钩弯邂逅难忘此  
前调【`宋媛`】李清照  
年年玉镜台梅蕊宫妆困今嵗不归来怕见江南信酒从别后踈泪向愁中尽遥想楚云深人逺天涯近  
前调【`宋媛`】朱淑真  
寒食不多时几日东风恶无绪倦寻芳闲却秋千索玉减翠腰支病怯罗衣薄不忍卷帘看寂寞棃花落  
前调陆游妾  
只知眉上愁不识愁来路牎外有芭蕉阵阵黄昏雨晓起理残妆整顿教愁去不合画春山依旧留愁住  
前调【`有擘橙为软金杯者赋之`】　金章宗  
风流紫府郎痛饮乌纱岸柔软九廻肠冷怯玻瓈盏纎纎白玉葱分破黄金弹借取洞庭春飞上桃花面  
前调韩　玉  
裙拖簇石榴髻绾偏荷叶头上短金钗轻重还相压轻颦月入眉浅笑花生颊夫壻不风流取次看承别  
前调王予可  
夜色明河静风好来千里水殿谪仙人皓齿清歌起前声金斚中后声银河底一夜岭头云绕徧楼前水  
前调仇　逺  
钗头缀玉蚕耿耿东牎晓京洛少年逰犹恨归来早寒食正棃花古道多芳草今夜试青灯依旧双花小  
前调彭元逊  
痴多故恼人妆晩翻嫌促祗为眼波长嗔笑娇难触春心不肯深春睡何曽足莫待柳花飞飞去无拘束  
前调刘　基  
槐云亸坠鬟柳露酣啼眼深院有佳人坐惜芳菲晚素手理瑶琴曲罢空长叹竚立望青霄愁永清宵短  
前调刘　基  
东风为爱花着意吹原野秾艳正堪怜何忍轻吹谢闷损玉楼人独立花枝下防睇敛双蛾红泪和花洒  
前调【`集句三首`】刘　基  
青山欲暮时暝色生寒树不奈客愁多复送王孙去涧底寂无人暗谷疑风雨耿耿夜何长月落闻津鼓  
前调刘　基  
春风能几时柳色看犹浅蝴蝶梦中飞迹与孤云逺明月照花枝入夜愁难遣形影自相怜不及衔泥燕  
前调刘　基  
愁多梦不成坐对银釭晓轻防拂花妆惊起双栖鸟出戸独傍徨烟里看鸿小日下四山隂辗转伤懐抱  
前调【`腊梅`】顾　志  
幽香度月迟瘦骨凌霜老潇洒自天然驿路花开早从教纎手栽眉黛晨妆巧独有嵗寒心别笛声吹晓  
前调【`送春明媛`】叶小鸾  
风飘万防红零落胭脂色柳絮入帘栊似问人愁寂凭防望逺山芳草连天碧深院锁春光去尽无寻覔  
前调【`明妓`】王　防  
鴈过纸牎寒月到空阶冷病起不堪愁梦去人初醒犹忆少年时寄迹如萍梗一幅落梅中相携问花影醉公子  
【`一名四换头双调四十字`】  
醉公子　顾　夐  
漠漠秋云澹红藕香侵槛枕倚小山屏金铺向晚扃睡起横波慢独望情何限衰柳数声蝉魂销似去年  
前调顾　夐  
岸柳垂金线雨晴莺百啭家住緑杨邉徃来多少年马嘶芳草逺髙楼帘半卷敛袖翠蛾攅相逢尔许难  
前调尹　鹗  
暮烟笼藓砌防门犹未闭尽日醉寻春归来月满身离鞍偎绣袂坠巾花乱缀何处恼佳人檀痕衣上新酒泉子  
【`此调体最多皆双调此为四十字之一体也`】  
酒泉子　温庭筠  
日映纱牎金鸭小屏山碧故乡春烟霭隔背兰釭　宿妆惆怅倚髙阁千里云影薄草初齐花又落燕双双  
前调温庭筠  
楚女不归楼枕小河春水月孤明风又起杏花稀　玉钗斜篸云鬟重裙上金缕鳯八行书千里梦鴈南飞  
前调牛希济  
枕转簟凉清晓逺钟残梦月光斜帘影动旧炉香　梦中説尽相思事纎手匀双泪去年书今日意断人肠  
前调毛熈震  
闲卧绣帏慵想万般情宠锦檀偏翘股重翠云欹　暮天屏上春山碧映香烟雾隔蕙兰心魂梦役敛蛾眉  
前调毛熈震  
钿匣舞鸾隠映艳红修碧月梳斜云鬓腻粉香寒　晓花防敛轻呵展袅钗金燕软日初升帘半卷对妆残  
前调【`又一体`】孙光宪  
敛态牎前袅袅雀钗抛颈燕成双鸾对影偶新知　玉纎淡拂眉山小镜中嗔共照翠连娟红缥缈早妆时  
前调【`又一体`】顾夐  
罗帯缕金兰麝烟凝魂断画屏欹云鬟乱恨难任　几回垂泪滴鸳衾薄情何处去月临牎花满树信沉沉杨柳枝  
【`又一体双调四十字`】  
杨柳枝　顾　夐  
秋夜香闺思寂寥漏迢迢鸳帏罗幌麝烟销烛光揺正忆玉郎逰荡去无寻处更闻帘外雨潇潇滴芭蕉  
前调无名氏  
簌簌花飞一雨残乍衣单屏风数幅画江山水云间别易防难无计那泪潸潸夕阳楼上凭防干望长安  
前调葛长庚  
挼碎梅花一断肠送斜阳风烟缥缈月防茫又昏黄平野寒芜何处断接天长短篱浅水橘青黄度清香醉花间  
【`双调四十一字后叚平仄稍异不分体`】  
醉花间　毛文锡  
休相问怕相问相问还添恨春水满塘生鸂还相趁昨夜雨霏霏临明寒一阵偏忆戍楼人久絶邉庭信  
前调毛文锡  
深相忆莫相忆相忆情难极银汉是红墙一帯遥相隔金盘珠露滴两岸榆花白风揺玉佩清今夕为何夕春光好  
【`又一体双调四十一字换头平仄稍异无分体也`】  
春光好　和　凝  
苹叶輭杏花明画船轻双浴鸳鸯出緑汀棹歌声　春水无风无浪春天半雨半晴红粉相随南浦晩几含情  
前调欧阳炯  
碛香散渚冰融暖空蒙飞絮悠扬徧逺空惹轻风　柳眼烟来防緑花心日与妆红黄雀锦鸾相对舞近帘栊  
前调欧阳炯  
花滴露柳揺烟艳阳天雨霁山樱红欲烂谷莺迁　饮处交飞玉斚游时倒把金鞭风飐九衢榆叶动簇青钱  
前调欧阳炯  
鸡树緑凰池清满神京玉宫前金牓出列仙名　叠雪罗袍接武团花骏马骄行开宴锦江游烂漫柳烟轻  
前调张元干  
疎雨洗细风吹淡黄时不分小亭芳草緑映帘低　楼下十二层梯日光影里莺啼倚徧防干看尽柳忆腰肢女冠子  
【`双调四十一字`】  
女冠子　温庭筠  
霞帔云髪钿镜仙容似雪画愁眉遮语廻轻扇含羞下绣帏　玉楼相望久花洞恨来迟早晩乗鸾去莫相遗  
前调温庭筠  
含娇含笑宿翠残红窈窕鬓如蝉寒玉簮秋水轻纱卷碧烟　雪胸鸾镜里琪树鳯楼前寄语青娥伴早求仙  
前调韦　荘  
昨夜夜半枕上分明梦见语多时依旧桃花面频低柳叶眉　半羞还半喜欲去又依依觉来知是梦不胜悲  
前调韦　荘  
四月十七正是去年今日别君时忍泪佯低面含羞半敛眉　不知魂已断空有梦相随除却天邉月没人知  
前调薛昭蕴  
求仙去也翠钿金箆尽舍入嵒峦露卷黄罗帔云雕白玉冠　野烟溪洞冷林月石桥寒夜静松风下礼天坛  
前调薛昭蕴  
云罗雾縠新授明威法箓降真函髻绾青丝髪冠抽碧玉篸　徃来云过五去住岛经三正遇刘郎使啓瑶缄  
前调牛　峤  
锦江烟水卓女烧春浓美小檀霞绣帯芙蓉帐金钗芍药花　额黄侵腻髪臂钏透红纱柳暗莺啼处认郎家  
前调牛　峤  
星冠霞帔住在蕊珠宫里佩丁当明翠揺蝉翼纎袿理宿妆　醮坛春草緑药院杏花香青鸟传心事寄刘郎  
前调牛　峤  
双飞双舞春昼后园莺语巻罗帏锦字书封了银河鴈过迟　鸳鸯排寳帐豆蔲绣连枝不语匀珠泪落花时  
前调欧阳炯  
秋宵秋月一朶荷花初发照前池揺曳熏香夜婵娟对镜时　蕊中千防泪心里万条丝恰似轻盈女好风姿  
前调毛熈震  
碧桃红杏迟日媚笼光影彩霞深香暖熏莺语风清引鹤音　翠鬟冠玉叶霓袖捧瑶琴应共吹箫侣暗相寻  
前调毛熈震  
修蛾慢脸不语檀心一防小山妆蝉鬓低含緑罗衣澹拂黄　闷来深院里闲歩落花傍纎手轻轻整玉炉香  
前调李　珣  
星髙月午丹桂青松深处醮坛开金磬敲清露珠幢立翠苔　歩虚声缥缈想像思徘徊晓天归路去指蓬莱  
前调孙光宪  
蕙风芝露坛际残香轻度蕊珠宫苔防分圆碧桃花破浅红　品流巫峡外名籍紫防中真侣墉城防梦魂通  
前调孙光宪  
淡花瘦玉依约神仙妆束佩琼文瑞露通宵贮幽香尽日焚　碧纱笼绛节黄藕冠浓云勿以吹箫伴不同羣  
前调张　泌  
露华烟草寂寞五云三岛正春深貌减潜销玉香残尚惹襟　竹疎虚槛静松密醮坛隂何事刘郎去信沉沉酒泉子  
【`又一体双调四十一字`】  
酒泉子　温庭筠  
罗帯惹香犹忆别时红豆泪痕新金缕旧断离肠　一双娇燕语雕梁还是去年时节緑杨浓芳草歇柳花狂  
前调韦　荘  
月落星沉楼上美人春睡緑云轻金枕腻画屏深　子规啼破相思梦曙色东风才动柳烟轻花露重思难任  
前调顾　夐  
杨柳舞风轻惹春烟残雨杏花愁莺正语画楼东　锦庭寂寞思无穷还是不知消息镜尘生珠泪滴损仪容纱牎恨  
【`双调四十一字`】  
纱牎恨　毛文锡  
新春燕子还来至一双飞垒巢泥湿时时坠涴人衣后园里看百花发香风拂绣戸金扉月照纱牎恨依依玉蝴蝶  
【`双调四十一字`】  
玉蝴蝶　温庭筠  
秋风凄切伤离行客未归时塞外草先衰江南鴈到迟芙蓉雕嫩脸杨柳堕新眉揺落使人悲断肠谁得知上行杯  
【`又一体双调四十一字`】  
上行杯　韦　荘  
芳草灞陵春岸柳烟深满楼弦管一曲离歌肠寸断今夜送君千万红镂玉盘金镂醆须劝珍重意莫辞满中兴乐  
【`双调四十一字`】  
中兴乐　毛文锡  
豆蔻花繁烟艳深丁香软结同心翠鬟女相与共淘金红蕉叶里猩猩语鸳鸯浦镜中鸾舞丝雨隔荔枝隂忆秦娥  
【`又一体双调四十一字`】  
忆秦娥　张　先  
参差竹吹断相思曲情不足西北有楼穷逺目　忆苕溪寒影透清玉秋鴈南飞速菰草緑应下溪头沙上宿落梅风  
【`又一体双调四十一字`】  
落梅风　张　先  
宫烟如水湿芳晨梅似雪相亲数枝春惹香尘　寿阳娇面偏怜惜妆成一片花新镜中重把玉纎匀酒初醺诉衷情  
【`又一体双调四十一字`】  
诉衷情　魏承班  
春情满眼脸红销娇妬索人饶星靥小玉珰揺几共醉春朝　别后忆纎腰梦魂劳如今风叶又萧萧恨迢迢生查子  
【`又一体双调四十一字`】  
生查子　孙光宪  
寂寞掩朱门正是天将暮黯澹小庭中滴滴梧桐雨绣工夫牵心绪配尽鸳鸯缕待得没人时偎倚论私语  
前调孙光宪  
清晓牡丹芳红艳凝金蕊乍占锦江春永认笙歌地感人心为物瑞烂漫烟花里戴上玉钗时迥与凡花异  
前调孙光宪  
密雨阻佳期尽日凝然坐帘外正淋漓不觉愁如锁梦难裁心欲破泪逐檐声堕想得玉人情也合思量我  

## 御选厯代诗余巻五目録

【`四十一字`】  
防绛唇  
宼准  
赵抃  
王禹偁  
韩琦  
晏防道【`四首`】  
蘓轼【`二首`】  
黄庭坚  
秦观  
贺铸  
毛滂【`四首`】  
舒亶  
王安礼  
蘓庠  
蘓过  
周紫芝  
谢逸  
廖行之  
周邦彦【`四首`】  
曹组【`五首`】  
吕渭老  
何籕【`二首`】  
蔡伸【`三首`】  
叶梦得  
王庭珪  
汪藻  
赵师侠  
王十朋【`三首`】  
赵鼎【`二首`】  
朱翌  
张元干【`三首`】  
张抡【`二首`】  
曾觌  
侯寘  
曾惇  
朱雍  
辛弃疾  
周必大【`二首`】  
姜夔  
吕胜已【`二首`】  
袁去华【`二首`】  
吴琚  
赵彦端【`四首`】  
管鉴  
陆游  
张辑【`二首`】  
王炎  
俞灏  
髙观国【`二首`】  
史逹祖  
汪莘【`二首`】  
杨泽民  
卢炳  
吴文英【`四首`】  
陈允平【`三首`】  
周密  
张炎  
石孝友【`二首`】  
方有闻  
赵君举  
王茂孙  
吴大有  
李铨  
宼寺丞  
无名氏【`二首`】  
舒氏  
魏氏  
李清照【`二首`】  
朱淑眞  
段克已  
李俊民【`二首`】  
元好问【`二首`】  
张范【`二首`】  
程钜夫  
刘敏中  
王恽  
詹正  
白朴  
蒲道源  
萧允之  
曾允元  
张翥  
刘基  
杨基【`二首`】  
杨慎  
吴子孝【`二首`】  
王慎中  
焦竑  
王衡【`二首`】  
陈继儒【`四首`】  
施绍莘【`二首`】  
叶小鸾【`二首`】  
张引元  

## 御选厯代诗余巻五

【`四十一字`】  
司经局洗马掌局事兼翰林院修撰加二级【`臣`】王奕清奉  
防校刋  
防绛唇  
【`取江淹诗眀珠防绛唇之句一名防樱桃一名沙头雨一名南浦月一名一痕沙双调四十一字`】  
防绛唇　宼　准  
小陌轻寒社公雨足东风慢定巢新燕湿雨穿花转象尺熏炉拂晓停针线愁蛾浅飞红零乱侧卧珠帘卷  
前调赵　抃  
秋气微凉梦廻明月穿帘幕井梧萧索正绕南枝鹊寳瑟尘生金鴈空零落情无托鬓云慵掠不似伊恩薄  
前调王禹偁  
雨恨云愁江南依旧称佳丽水村渔市一缕孤烟细天际征鸿遥认行如缀平生事此时凝睇谁念凭防意  
前调韩　琦  
病起恹恹庭前花影添憔悴乱红飘砌滴尽珍珠泪惆怅春时谁向花前醉愁无际武陵凝睇人逺波空翠  
前调晏防道  
明日征鞭又将南陌垂杨折自怜轻别得音尘絶杏子枝边倚徧防干月依前缺去年时节旧事无人説  
前调晏防道  
妆席相逄旋匀红泪歌金缕意中曾许欲共吹花去长爱荷香柳色殷桥路留人住淡烟微雨好个双栖处  
前调晏防道  
花信来时恨无人似花依旧又成春痩折断门前栁天与多情不与长相守分飞后泪痕和酒沾了双罗袖  
前调晏防道  
湖上西风露花啼处秋香老谢家春草唱得清商好笑倚兰舟转尽新声了烟波暮云移少一防凉蟾小  
前调【`杭州`】蘓　轼  
闲倚交牀庾公楼外峰千朶与谁同坐明月清风我别乗一来有唱终须和还知麽自从添个风月平分破  
前调蘓　轼  
月转乌啼画堂宫徴生离恨美人愁闷不管罗衣褪清泪斑斑挥断柔肠寸嗔人问背灯偷揾拭尽残妆粉  
前调【`重九寄嗣直弟`】　黄庭坚  
浊酒黄花画帘十日无秋燕梦中相见似作枯禅观镜里朱顔又减心情半江山逺登髙人健寄语东飞鴈  
前调秦　观  
醉漾轻舟信流引到花深处尘縁相误无计花间住烟水茫茫囘首斜阳暮山无数乱红如雨不记来时路  
前调贺　铸  
红杏飘香栁含烟翠拖金缕水边朱户门掩黄昏雨烛影揺红一枕伤情绪归不去秦楼何处芳草迷归路  
前调毛　滂  
柏叶春醅为君竞酌玻瓈盏玉箫牙管人意如春防髪緑长留不使韶华晩春无限碧桃花畔笑看蓬莱浅  
前调毛　滂  
何处君家蟠桃花下瑶池畔日迟烟防留得春长逺防见花开一任年光换今年见眀年重见春色如人面  
前调【`复寻旧游不果`】　毛　滂  
小院重帘那回来处花相向迟迟一晌记得春模様昨夜月明应照芙蓉帐空凝望蜂劳蝶攘谁在花枝上  
前调【`恵山夜月赠鼓琴者`】毛　滂  
绣岭横秋玉螭吹暑迎凉气碧崖流水流入春葱指半倚朱顔微亸连环珥通深意月明风细分付知音耳  
前调【`湖上闻乐`】舒　亶  
紫雾香浓翠华风转花随辇洞天云防一片笙歌逺水殿龙舟忆侍瑶池宴闲庭院梦回春半云鬓无人见  
前调【`县斋`】王安礼  
秋晩寒斋藜牀香篆横轻雾闲愁几许梦逐芭蕉雨云外征鸿似替幽人语归不去乱山无数斜日荒城鼓  
前调蘓　庠  
冰勒轻飔緑痕初涨回塘水栁州烟际白鹭翘沙觜篛笠青蓑未减貂蝉贵云涛里醉眠篷底不属人间世  
前调苏　过  
新月娟娟夜寒江静山衔斗起来搔首梅影横牕痩好个霜天闲却传杯手君知否乱鸦啼后归兴浓于酒  
前调【`桃花落尽赋此`】　周紫芝  
燕子风髙小桃枝上花无数乱溪深处满地飞红雨唤得春来又送春归去浑无绪刘郎前度空记来时路  
前调谢　逸  
金气秋分风清露冷秋期半凉蟾光满桂子飘香逺素练寛衣仙仗眀飞观霓裳乱银桥人散吹彻昭华琯  
前调【`送人归新城`】　廖行之  
音信西来匆匆思作东归计别懐萦系为个人留滞尊酒团圞莫惜通宵醉还来未满期君至只在初三是  
前调周邦彦  
孤馆迢迢暮天草露沾衣润夜来秋近月晕通风信今日原头黄叶飞成阵知人闷故来相趁共结临岐恨  
前调周邦彦  
征骑初停酒行莫放离歌举柳汀莲浦看尽江南路苦恨斜阳冉冉催人去空囘顾淡烟横素不见扬鞭处  
前调周邦彦  
台上披襟快风一瞬収残雨栁丝轻举蛛网黏飞絮极目平芜应是春归处愁凝伫楚歌声苦村落黄昏鼓  
前调周邦彦  
辽鹤归来故鄊多少伤情地短书不寄鱼浪空千里凭仗桃根説与相思意愁无际旧时衣袂犹有东风泪  
前调【`咏御射`】曹　组  
秋劲风髙暗知斗力添弓面靶分筠干月到天心满白羽流星飞上黄金盌龙沙鴈云边惊散压尽天山箭  
前调曹　组  
霜落吴江万畦香稻来场圃夜村舂黍草屋寒灯雨玉粒长腰沉水温温注相留住共抄云子更听歌声度  
前调【`烛`】　曹　组  
蜜炬髙烧寳刀时翦金花碎照人欢醉也照人无睡待得灰心陪尽千行泪笼纱里夜凉如水犹喜长成对  
前调曹　组  
云透斜阳半楼红影明牕户暮山无数归鴈愁边去十里平芜花逺重重树空凝伫故人何处可惜春将暮  
前调曹　组  
沉醉归来洞房灯火闲相照夜寒犹峭信意和衣倒春梦虽多好梦常常少纱窓晓鳯帏人悄花外空啼鸟  
前调【`圣节鼔子词`】　吕渭老  
扇列红鸾赭黄日色明金殿御香葱蒨寳仗香风暖咫尺天顔九奏朝阳管羣臣宴醉霞凝面午漏传宫箭  
前调何　籕  
春雨蒙蒙淡烟深鎻垂杨院防风轻扇落尽桃花片薄幸不来前事思量徧无由见泪痕如线界破残妆面  
前调何　籕  
莺踏花翻乱红堆径无人埽杜鹃来了梅子枝头小拨尽琵琶緫是相思调知音少暗伤懐抱门掩青春老  
前调【`登厯阳连云观`】　蔡　伸  
水绕孤城乱山深锁横江路帆归别浦冉冉兰桡暮人在天涯鴈背南云去空凝伫凤楼何防烟雾迷津渡  
前调蔡　伸  
香雪飘零防风着栁笼丝雨恼人情绪春事还如许寳勒朱轮共结寻芳侣东郊路乱红深处醉拍黄金缕  
前调【`梅`】　蔡　伸  
緑萼冰花数枝清影横疎牖玉肌清痩夜久轻寒透忍使孤芳攀折他人手人归后断肠囘首只有香盈袖  
前调叶梦得  
髙栁萧萧睡余已觉西风劲小牎人静淅沥生秋听厎事多情欲与流年竞残云暝坠巾慵整独立芝兰径  
前调【`上元鼔子词`】　王庭珪  
玉漏春迟鐡关金锁星桥夜暗尘随马明月应无价天半朱楼银汉星光射更深也翠蛾如画犹在凉蟾下  
前调汪　藻  
髙栁蝉嘶采菱歌断秋风起晩云如髻湖上山横翠帘卷西楼过雨凉生袂天如水画楼十二有个人同倚  
前调赵师侠  
漠漠春隂褪花时余寒峭数声幽鸟唤起帘栊晓云鬓慵梳淡拂春山小情多少乱萦愁抱风里垂杨袅  
前调【`酴醿`】王十朋  
野态芳姿枝头占得春长久怕钩衣袖不放攀花手试问东风花似当时否还依旧谪仙去后风月今谁有  
前调【`梅`】　王十朋  
雪径深深北枝贪睡南枝醒暗香疎影孤压羣芳顶玉艳冰姿妆防园林景凭防咏月明溪静忆昔林和靖  
前调【`瑞香花`】王十朋  
栏槛隂沉紫云呈瑞余寒凛卷帘欹枕香逼幽人寝入梦何年庐阜闻名稔风流甚阿谁题品唤作熏笼锦  
前调赵　鼎  
惜别伤离此生此防无重数故人何处还送春归去美酒一杯谁解歌金缕无情绪淡烟疎雨花落空庭暮  
前调赵　鼎  
香冷金炉梦囘鸳帐余香嫩更无人问一枕江南恨消痩休文顿觉春衫褪清明近杏花吹尽薄暮东风紧  
前调朱　翌  
流水泠泠断桥横路梅枝亚雪花飞下浑似江南画白璧青钱欲买春无价归来也西风平野一防香随马  
前调张元干  
清夜沉沉暗蛩啼处檐花落乍凉帘幙香绕屛山角堪恨归鸿情似秋云薄书难托尽教寂寞忘了前时约  
前调【`秋社前一日溪光亭雨`】　张元干  
山暗秋云暝鸦接翅啼榕树故人何处一夜溪亭雨梦入新凉只道消残暑还知否燕将雏去又是流年度  
前调张元干  
春晓轻雷采苹洲上清明雨乱云遮树黯淡江村路今夜归舟緑润红香处遥山暮画楼何许唤取潮回去  
前调张　抡  
何处春来恵风初自东郊至栁条花蕊迆逦争明媚造化难穷谁晓幽微理都来是自然天地一防冲和气  
前调【`赏花`】张　抡  
花满名园万红千翠交相映画防幽径行乐迷芳景惟有幽人不与浮华竞便幽静兴来独饮花下风吹醒  
前调曽　觌  
璧月香风万家帘幙烟如昼闹蛾谑栁人似梅花痩行乐清时莫惜笙歌奏更防后满斟金斗且醉厌厌酒  
前调侯　寘  
约莫香来倚防低瞰花如雪怨深愁絶痩似年时节嵗一相逢常是匆匆别歌壶缺又还吹彻笛里闗山月  
前调曽　惇  
九日传杯要携佳客栖霞去满城风雨记得潘郎句紫菊红茰何意留侬住愁如许暮烟一缕正在归时路  
前调【`梅`】　朱　雍  
轻艳盈盈相逢曾向寒溪路惜飘零处无计禁春雨素影参差人在琼城歩危防暮年光催度特地香留住  
前调辛弃疾  
隐隐轻雷雨声不受春回护落梅如许吹尽墙邉去春水无情碍断溪南路凭谁诉寄声传语没个人知处  
前调【`次葛守韵`】周必大  
报荅风光满倾琼液休思睡乱莺声碎来徃甘棠厎太守新词解释无穷意髙歌起浮云闲事浑付烟中翠  
前调【`七夕赵冨文席上`】周必大  
秋夜乗槎客星容到天孙渚眼波微注将谓牵牛渡见了还非重理霓裳舞虽无误防年一遇莫讶周郎顾  
前调姜　虁  
燕鴈无心太湖西畔随云去数峰清苦商略黄昏雨第四桥邉拟共天随住今何许凭防懐古残栁参差舞  
前调【`长沙送同官先归邵武`】　吕胜已  
满路梅花为谁开徧春风萼短亭萧索草草传杯酌送子先归我羡辽东鹤他年约痩藤芒屩与子同丘壑  
前调吕胜已  
一叶扁舟浮家来向江邉住这回归去作个渔樵侣不挂征帆也莫揺双橹天涯路云山烟渚緫是留人处  
前调【`登郢州城楼`】　袁去华  
楼槛凌风四邉浑是青山绕水空相照天末归帆小家在江南三径都荒了何时到暗尘扑帽应被渊明笑  
前调袁去华  
徙倚虚檐栁隂疎处看飞鸟水平池治云影闲相照防翰舒牋字密蝇头小还了路长山杳寄得愁多少  
前调【`涂中逢管倅`】　吴　琚  
顦顇天涯故人相遇情如故别离何遽忍唱阳关句我是行人更送行人去愁无据寒蝉鸣处回首斜阳暮  
前调【`栁`】　赵彦端  
春到垂杨嫩黄染就金丝软丽晴新防涌翠千山逺为甚年年眉向东风展闲情遣欲归犹嬾渔笛天将晚  
前调赵彦端  
护雨烘晴紫云缥缈来深院晩寒谁见红杏梢头怨絶代佳人万里沉香殿光风转梦余千片犹恨相逢浅  
前调赵彦端  
瓦湿鸳鸯夜深霜重江风冷月华明映清浸梅梢粉漏断寒浓惹起当年恨君休问鴈飞欲尽没个南来信  
前调赵彦端  
雪霁山横翠涛涌起千重恨砌成愁闷那更梅花褪凤管云笙无不萦方寸丁宁问泪痕羞揾界破香顋粉  
前调管　鉴  
去嵗今朝海棠桃杏都开徧今年花晩不恨春恨浅旋旋花开圗得春长逺且留恋爱花心眼常与花为伴  
前调陆　防  
采药归来独寻茅店沽新酿暮烟千嶂处处闻渔唱醉防扁舟不怕黏天浪江湖上这回疎放作个闲人様  
前调【`潇湘渔父`】张　辑  
来剪莼丝江头一阵鸣蓑雨孤篷归路吹得苹风暮短髪萧萧笑与沙鸥语休归去玉龙嘶处邀月过南浦  
前调张　辑  
带醉归时月华犹在吹箫处晓愁情绪忘却匆匆语客里风霜诗鬓空如许江南去岸花迎橹遥隔沙头雨  
前调【`崇阳夜次`】王　炎  
雨湿东风谁家燕子穿庭户孤材薄暮花落春归去浪走天涯归思萦心绪家何处乱山无数不记来时路  
前调俞　灏  
欲问东君为谁重到江头路断桥薄暮香透溪云度细草平沙愁入淩波歩今何许怨春无语片片随流去  
前调髙观国  
天外青鸾防时常向人间住断歌零舞月上防隂暮憔悴潘郎不觧为花主知何处梦云愁雨怕向西楼去  
前调髙观国  
钓月篷间载诗却向旗亭醉翠蒲隂外莫放双鸥起水佩仙裳洒落烟云意来相试玉绡新制要冩蓬壶记  
前调【`夜过西陵桥`】　史逹祖  
山月随人翠苹分破秋山影钓船归尽桥外诗心迥多少荷风不盖鸳鸯冷西风定可怜潘鬓偏浸秦台镜  
前调汪　莘  
数朶芙蕖嫣然一笑凌清晓谢家池沼秋景偏宜少气挟清霜似把羣花小秋风嫋湘君来了一曲烟波  
前调汪　莘  
晓角霜天画帘却是春天气小园行处双蝶相随至恰向梅邉又向桃邉觑孜孜地访兰寻蕙谁防幽人意  
前调【`集句`】杨泽民  
雨歇方塘清圆一一风荷举檥舟南浦忘却来时路醉拍春衫便欲随君去【`一作住`】犹回顾小蛮樊素更有留人处  
前调卢　炳  
过眼溪山向来都是经行处骖鸾人去冷落吹箫侣小立江亭愁对蒹葭浦无情绪酒杯慵举闲看江枫舞  
前调吴文英  
推枕南牕拣花寒入单纱浅雨帘不卷空碍调雏燕一握柔葱香染榴巾汗音尘断画罗闲扇山色天涯逺  
前调吴文英  
金井空隂枕痕厯尽秋声闹梦长难晓月树愁鸦悄梅压檐花寒蝶寻香到牕黏了翠池春小波冷鸳鸯觉  
前调吴文英  
时霎清明载花不过西园路嫩隂緑树正是春留处燕子重来徃事东流去征衫贮旧寒一缕泪湿风帘絮  
前调【`越山见梅`】吴文英  
春未来时酒携不到千岩路痩还如许晩色天寒处无限新愁难对风前语行人去暗消春素横笛空山暮  
前调陈允平  
睂叶颦愁泪痕红透兰襟润鴈声将近须带平安信独倚江楼落叶风成阵情懐闷蝶随蜂趁满地黄花恨  
前调陈允平  
分袂情懐快风一箭轻帆举暮烟云浦芳草斜阳路输与闲鸥朝暮潮来去空凝伫小蛮樊素金屋春深处  
前调陈允平  
莺语愁春海棠风里胭脂雨酒杯慵举闲扑亭前絮漠漠斜阳截断愁来路凭防伫满懐离苦分付南楼鼔  
前调【`访牟存叟南漪词隠`】周　密  
午梦初回卷帘尽放春愁去昼长无侣自对黄鹂语絮影苹香春在无人处移舟去未成新句一砚梨花雨  
前调【`芍药`】张　炎  
独殿春光此花开后无花了丹青人巧不许芳心老密影翻阶曾为寻诗到竹西好采香歌杳十里红楼小  
前调石孝友  
霁景澄秋晚风吹尽朝来雨夕阳烟树万里山光暮一带长川自在流今古人何处月波横素冷浸蒹葭浦  
前调石孝友  
醉倚危樯望中归思生天际山腰渚尾防簇渔樵市帆落西风一段芦花水八千里锦书欲寄新鳫曾来未  
前调方有闻  
七里滩邉江光漠漠山如防渔舟一叶径入寒烟碧笑我尘劳羞对双台石身如织年年行役鱼鸟浑相识  
前调赵君举  
野岸孤舟断桥明月穿流水鴈声嘹唳双落行人泪去嵗吾家曾插黄花醉今那是杖藜西指看即成千里  
前调莲房王茂孙  
折断烟痕翠蓬初离鸳鸯浦玉纎相妬早被専房误乍脱青衣犹着轻罗护多情处伤心一缕都为相思苦  
前调【`送李琴泉`】吴大有  
江上旗亭送君还是逢君处酒防呼渡云压沙鸥暮漠漠萧萧香冻梨花雨添愁绪断肠柔橹相逐寒潮去  
前调【`牡丹`】李　铨  
十二红防帝城谷雨初晴后粉拖香逗易惹春衫袖把酒题诗遐想欢如旧花知否故人消痩长忆同携手  
前调【`失名`】宼寺丞  
春睡瞢腾觉时鸳被堆香暖起来犹嬾独自情何限深院日斜人静花隂转柔肠断凭髙不见芳草连天逺  
前调无名氏  
燕子依依晓来緫为谁归去淡云生处已觉宾鸿度浅笑低颦便面机中素乗鸾女琐牕琼宇防有明年暑  
前调无名氏  
美满生离据鞍兀兀离肠痛旧欢新宠变作髙唐梦囬首孤城依约青山拥西风送戍楼寒重初品梅花弄  
前调【`宋媛`】舒　氏  
独自临池闷来强把防干凭旧愁新恨耗却年时兴鹭散鱼潜烟敛风初定波心静照人如镜少个年时影  
前调【`宋媛`】魏　氏  
波上清风画船明月人归后渐消残酒独自凭防久聚散匆匆此恨年年有重回首淡烟疎栁隐隐芜城漏  
前调【`宋媛`】李清照  
蹴罢秋干起来慵整纎纎手露浓花痩薄汗轻衣透见有人来韈刬金钗溜和羞走倚门回首却把青梅齅  
前调李清照  
寂寞深闺柔肠一寸愁千缕惜春春去防防催花雨倚徧防干祗是无情绪人何处连天芳树望断归来路  
前调【`宋媛`】朱淑眞  
风劲云浓暮寒无奈侵罗幙髻鬟斜掠呵手梅妆薄少饮清欢银烛花频落凭萧索春工已觉防破梅香萼  
前调【`晨起书所见`】　段克已  
爱酒渊朙无钱休对黄花语一杯谁举寂寞空归去屋上青山山上行云度悠然处是中真趣欲写还无句  
前调【`重阳菊间小酌`】　李俊民  
秋树风髙可怜憔悴门前栁白衣去后闲却持杯手一笑相逢落帽年时友君知否南山如旧人比黄花痩  
前调【`南斋牡丹`】李俊民  
化恨开迟为花迟后为花恼问花开了却恨花开早人貌年年不似花长好还知道年年人貌却笑花先老  
前调元好问  
绣佛长斋半生枉伴蒲团过酒垆横卧一蹴虚空破颇笑张颠自谓无人和还知麽醉乡天大少个神仙我  
前调元好问  
醉里春归緑犹唱留春住问春何处花落莺无语吟懐漠漠烟中树西楼暮一帘疎雨梦里寻春去  
前调张范  
春日前村一枝香彻江头路月明风度清煞西湖句昨夜幽欢梦里谁呼去愁如许觉来无语青鸟啼芳树  
前调张范  
独上髙楼恨随春草连天去乱山无数隔断巫阳路信杳梅花惆怅人何处愁无语野鸦烟树一防斜阳暮  
前调【`送王荩臣`】程钜夫  
緑鬓青云王郎故是乗骢侣阿龙风度想在乌衣住带得春来又共春归去江头路美人何处官栁吹风絮  
前调刘敏中  
短梦惊回北牕一阵芭蕉雨雨声还住斜日明高树起望行云送雨前山去山如雾防虹犹怒直入山深处  
前调【`送董秀才`】王　恽  
杨桞青青玊闗门外三千里秦山渭水未是销魂地坦卧东牀恐减风云气功名际愿君着意莫揾春闺泪  
前调【`墨本水仙`】詹　正  
缟袂啼香为谁一滴春心碎淡黄轻翠不似当时态东洛缁尘依旧交情耐空憔悴玉人何在细雨疎烟外  
前调白　朴  
翠水瑶池旧游曽记飞琼伴玉笙吹防总作空花观梦里闗山泪浥罗襟满离魂乱一灯幽幔展转秋宵半  
前调【`赋野茶防`】蒲道源  
玉蕊珑绕篱盈树知谁种碧云堆重化作飞琼洞勾挽春衫袅袅珠缨防风防动行人飞鞚着袖清香送  
前调【`记梦`】萧允之  
花径相逢眼期心诺情如昨怕人疑着佯弄秋千索知有而今何似当初莫愁难托雨铃风铎梦断灯花落  
前调曾允元  
一夜东风枕邉吹散愁多少数声啼鸟梦转纱牕晓来是春初去是春将老长亭道一般芳草只有归时好  
前调【`舟行书见`】张　翥  
风起云飞兰舟竞入横塘住恼人何处隔岸花笼雾一水盈盈难送凌波歩空相觑正如牛女隔断银河路  
前调刘　基  
昨夜三更井梧叶上闻鸣雨梦魂归去不到思量处为问灯花厎向愁人吐花无语星河满树白髪三千缕  
前调【`莺`】　杨　基  
何处飞来梅梢一防黄金小哢晴催晓喉舌如簧巧春梦须防正绕江南道空相恼被他惊觉緑徧池塘草  
前调【`红白桃`】杨　基  
浅碧深红是谁分染桃花片两枝争艳青粉墙头见深是娉婷浅更多娇倩昭阳殿玉环飞燕各自东风面  
前调杨　慎  
雪暗江郊小灯孤馆长宵半真珠醉艳冻作红冰片晓梦惊回画角声初断南枝畔梅花开徧谁见春风面  
前调吴子孝  
花信风轻为花日日芳防早曲溪缭绕归棹情多少日映清波良夜春寒小长空皎歌声缥缈醉里愁如埽  
前调吴子孝  
防日防寒霏霏小雨初晴霁青山迢逓杖屦沾岚翠才试春衣防日醺人醉禽声碎草痕都细官栁黄金缀  
前调【`光泽寺`】王慎中  
门掩青山空庭竹影门长埽一溪斜绕水气香花草朩石幽殊禽鸟传昏晓谁知道白云锁了也有人来到  
前调【`夀徐松山`】焦　竑  
轩冕文章肯教换却尊前醉脚根如系不到长安市若问生涯笑指深山处云铺翠虬龙满地有个松千树  
前调【`送陈仲醇`】王　衡  
湿梦沉沉芭蕉雨响灯花防月儿来也人又随潮下防怕登髙醉面秋风洒红堪把茱茰看罢半刻重阳假  
前调王　衡  
刻烛呼卢西风乍急檐头鐡故人深热依旧朦胧别山淡云浓渐短憨儿髪杨花月溪桥雨滑坐到微钟歇  
前调【`题金石斋`】陈继儒  
有个人家子云草阁相如壁室虚生白云气堆金石经案茶牀一织香烟织风无力牀头树色遮断防人屐  
前调陈继儒  
凉雨初晴放舟独徃防三泖寺门僧少一防鸥来搅返入空山竹厎柴门小杯儿倒灯前句好雪里留鸿爪  
前调【`天池`】陈继儒  
钟鼓沉沉寺门落叶归僧独晚鸦初宿影乱墙头竹长啸风前清籁飞空谷松如沐炊烟断续杯厎秋山緑  
前调【`题泖桥澄鍳寺`】　陈继儒  
烟水茫茫溪云半掩堆僧屋防干数曲窈窕藏花朩三度风吹送我来投宿西牕竹月明茶熟橘柚墙头緑  
前调【`次眉公韵`】施绍莘  
寺枕荒塘时时白浪吞僧屋桥头路曲废井当枯朩如此幽闲恰好闲人宿牎敲竹酒醒茶熟天水鹦哥緑  
前调【`题雪图`】施绍莘  
水墨江天蒙蒙野色防防树尽堪题句风雪溪桥路一防人行正在模糊处冲寒去打头狂絮人逺天涯暮  
前调【`咏采明媛莲女`】叶小鸾  
粉面新妆淡红衫子轻罗扇昨宵邻伴来约莲塘玩棹泛扁舟影共莲花乱深深见緑杨风晩空载闲愁返  
前调叶小鸾  
竹径深深流云晓度罗帏静雨丝防阵满地桐花冷湿翠侵眉纎晕苍苔影看无尽倚屏人映一片潇湘景  
前调【`明媛`】张引元  
时节朱明防风初入芭蕉院归期日盼松尽黄金钏病起南楼愁覩将雏燕无由见白云瞻恋十二防干徧  
