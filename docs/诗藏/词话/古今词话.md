古今词话(宋) 杨湜
　

唐庄宗
    后唐庄宗修内苑，掘得断碑，中有字三十二曰：
    曾宴桃源深花草粹编作仙洞。一曲舞鸾歌粹编作清歌舞凤。长记欲别时，残月落花烟重粹编作和泪出门相送。如梦。如梦。和泪出门相送粹编作残月落花烟重。
    庄宗使乐工入律歌之，名曰古记。又使翰林作数篇。上句据粹编补。  苕溪渔隐丛话后集三十九引古今词话  花草粹编一引古今词话
    案胡仔驳之曰：“东坡言如梦令曲名，本唐庄宗制，一名忆仙姿。嫌其不雅，改云如梦。庄宗作此词，卒章云，如梦。如梦。和泪出门相送？取以为之名。词话所记，多是臆说，初无所据，故不可信。当以坡言为正。”
孟昶
   【相见欢】无言独上西楼。月如鈎。寂寞梧桐深院，锁清秋。    剪不断。理还乱。是离愁。别有李 后主词作是一般滋味，在心头。花草粹编一引古今词话
    案花庵唐宋诸贤绝妙词选一引作李后主词，南词本南唐二主词无之。杨湜谓为孟昶作，殆必有据。
 韦庄
    韦庄以才名寓蜀，王建割据，迭羁留之。庄有宠人，资质艳丽，兼善词翰。建闻之，托以教内人为词，强庄夺去。庄追念悒怏，作小重山及空相忆云：
    空相忆。无计得传消息。天上嫦娥人不识。寄书何处觅。    新睡觉来无力。不忍把花庵词选作看。伊花间集作君。书迹。满院落花春寂寂。断肠芳草碧。
    情意凄怨，人相传播，盛行于时。姬后传闻之，遂不食而卒。花草粹编三引古今词话
    案上阕又见花间集三、花庵唐宋诸贤绝妙词选一，兹并校之。
徽宗皇帝
    【满庭芳】和左丞范致虚寰宇清夷，元宵游豫，为开临御端门。暖风摇曳，香气露轻氛。十万鈎陈灿烂，岁时广记作锦。钧台外、罗绮缤纷。欢声里、烛龙街耀，黼藻太平春。    灵鳖擎彩岫，冰轮远驾，初上祥云。照万宇嬉游，一视同仁。更起广记作喜。维垣大第，通宰燕，调燮良臣。从兹庆，都俞赓载，千岁乐昌辰。花草粹编九引词话
    案岁时广记十引上阕，前有序云：“上元赐公师宰执观灯御筵，遵故事也。卿初获御坐，以满庭芳词来上，因俯同其韵以赐。”可据补粹编之略。
潘阆
    【忆余杭】长忆西湖湖水上。湘山野录无上三字，本集同。尽日凭栏楼上望。三三两两钓鱼舟。岛屿正清秋。    笛声依约芦花里。白鸟成行忽惊起。别来闲想整集作整钓。纶野录作渔、集作鱼。竿。思入水云寒。
    石曼卿见此词，使画工彩绘之，作小景图。花草粹编五引古今词话  词综四引古今词话
    案湘山野录下云：阆尝作忆余杭一阕，钱希白爱之，自写于玉堂后壁。与古今词话说异。
晏殊
    庆历癸未十二月十九日立春，甲申元日，丞相晏元献公会两禁于私第。丞相席上自作木兰花以侑觞曰：
    东风昨夜回梁苑。日脚依稀添一才。旋开杨柳绿蛾眉，暗折海棠红粉面。    无情欲集作一。去云间集作中。雁。有意飞集作归。来梁上燕。无集作有。情有集作无。意且休论。莫向酒杯容易散。
    于时坐客皆和，亦不敢改首句东风昨夜四字。今得三阕，皆失姓名。其一曰：
    东风昨夜吹春昼。陡觉去年梅蕊旧。谁人能解把长绳，系得乌飞并兔走。    清香潋滟杯中酒。新眼苗条江上柳。尊前莫惜玉颜酡，且喜一年年入手。
    其二曰：
    东风昨夜传归耗。便觉银屏寒料峭。年华容易即凋零，春色只宜长恨少。    池塘隐隐惊雷晓。柳眼初开梅萼小。尊前贪爱物华新，不道物新人渐老。
    其三曰：
    东风昨夜归来后。景物便为春意候。金丝齐奏喜新春，愿介香醪千岁寿。    寻花插破桃枝臭。造化工夫先到柳。熔酥剪彩恨无香，且放真香先入酒。岁时广记七引古今饲话
司马光
    【西江月】宝髻松松绾就，铅华淡淡桩成。红烟翠雾罩轻盈。飞絮游丝无定。    相见争如不见，有情还似无情？笙歌散 后酒微醒。深院月明人静。花草粹编四引词话
王安石
    金陵怀古，诸公二字据草堂诗余补。寄词 于桂枝香，凡三十余首，独介甫最为绝唱。东坡见之，不觉叹息曰：“此老乃野狐精也。”上三句据草堂补。
    登临纵草堂作送本集同。目。正故国晚秋，天气初肃。潇洒集作千里。澄江似练，翠峰如簇。征集作归。帆去棹残阳里，背西风、酒旗斜矗。彩舟云淡，星河鹭起，画图草堂作图画。难足。    念自集作往。昔豪集作繁。华竞逐。怅草堂作恨集作叹。门外楼头，悲恨相续。千古凭高，望眼草堂作对此集同。谩嗟荣辱。六朝旧事随流水，但寒烟衰集作芳。草凝绿。至今商女，时时尚集作犹。歌，后庭遗曲。景定建康志三十七引古今词话  草堂诗余后集上（类编本三）引古今词话
张先
    晏元献之子小晏，善词章，颇有父风。有宠人善歌舞，晏每作新词，先使宠人歌之。张子野与小晏厚善，每称赏宠人善歌。偶一日，宠人触小晏细君之怒，遂出之。子野作碧牡丹一曲以戏小晏曰：
    步帐摇红绮。晓月堕、沈烟砌。缓板香檀，唱彻伊家新制。怨入眉头，敛黛峰横翠。芭蕉寒，雨声碎。    镜华翳。闲照孤鸾戏。思量去时容易。钿盒瑶钗，至今冷落轻弃。望极蓝桥，空暮云千里。几重山，几重水。
    小晏见之，凄然与子野曰：曰字据道山清话捕。“人生以适意为贵，吾何咎之有。”乃多以金帛赎姬，及归，使歌子野之词。绿窗新话上
    案绿窗新话引上节，不注所本，以他节例之，知亦从古今词话出也。  又案道山清话云：晏元献公为京兆辟张先为通判。新纳侍儿，公甚属意。先字子野，能为诗词，公雅重之。每张来，即令侍儿出侑觞，往往歌子野之词。其 后王夫人寝不容，公即出之。一日，子野至，公与之饮。子野作碧牡丹词，令营妓歌之，有云“望极蓝桥，但暮云千里，几重山、几重水”之句。公闻之，怃然曰：“人生行乐耳，何自苦如此。”亟命 于宅库支钱若干，复取前所出侍儿。既来，夫人亦不复谁何也。与古今词话正同，惟清话以此事属元献，此云小晏为异耳。
又
  张先字子野，尝与一尼私约。其老尼性严。每卧于池岛中一小阁上，俟夜深人静，其尼潜下梯，俾子野登阁相遇。临别，子野不胜惓惓，作一丛花词以道其怀曰：
    伤高伤集作怀。远几时穷。无物似情浓。离愁正引千丝乱，更南北、集作东陌。飞絮濛茸。集作濛。归集作嘶。骑渐遥，征尘不断，何处认郎踪。    双鸳池沼水溶溶。南北小桥集作桡。通。横看集作梯横。画阁黄昏后，又还是、新集作斜。月朦胧。集作帘栊。沈思集作恨。细恨，集作思。不如桃李，集作杏。犹解嫁东风。绿窗新话上引词话
又
  张子野往玉仙观，中路逢谢媚卿，初未相识，但雨相闻名。子野才韵既高，谢亦秀色出世，一见慕悦，目色相授。张领其意，缓辔久之而去，因作谢池春慢以叙一时之遇。词云：
    缭绕重院，静花草粹编作时，本集同。闻有、啼鸾到。绣被堆集作掩。余寒，画幕粹编作阁。明新晓。朱槛连天粹编作空，集同。阔，飞絮知集作无。多少。径莎平，池水渺。日长风静，花影闲相照。    尘香拂马，逢谢女、城南道。秀艳粹编作丽。过施粉，多媚生轻笑。闘色鲜衣薄，碾一粹编作玉，集同。双蝉小。欢难偶，粹编作遇。春过了。琵琶流韵，粹编作怨。都入相思调。绿窗新话上引古今词话  花草粹编八引词话
柳永
    柳耆卿祝仁宗皇帝圣寿，作醉蓬莱一曲云：
    渐亭皐叶下，陇首云飞，素秋新霁。华阙中天，锁葱葱佳气。嫩菊黄深，拒霜红浅，近宝阶香砌。玉宇无尘，金茎有露，碧天如水。    正值升平，万机多暇，夜色澄鲜，漏声迢递。南极星中，有老人呈瑞。此际宸游，凤辇何处，动本集作度。管弦清脆。太一集作液。波翻，披香帘卷，月明风细。
    此词一传，天下皆称妙绝。盖中间误使宸游凤辇挽章句，耆卿作此词，惟务钩摘好语，却不参考出虑。仁宗皇帝览而恶之。及御注差注至耆卿，抹其名曰：“此人不可仕宦，尽从他花下浅斟低唱。”由是沦落贫窘。终老无子，掩骸僧舍。京西妓者，鸠钱葬 于枣阳县花山。既出郊原，有浪子数人戏曰：“这大伯做鬼也爱打鬨。”其 后遇清明日，游人多狎饮坟墓之侧，谓之吊柳七。岁时广记十七引古今词话
又
    柳耆卿尝在江淮惓一官妓，临别，以杜门为期。既来京师，日久未还，妓有异图，耆卿闻之怏怏。会朱儒林往江淮，柳因作击梧桐以寄之曰：
    香靥深深，孜孜本集作姿姿。媚媚，雅格奇容天与。自识伊来，便有怜才心素。集作便好看承会得妖烧心素。临歧再约同欢，定是都把身心集作平生。相许。又恐恩情易破难成，未免千般思虑。    近日书来，寒喧而已，苦没刀刀集作忉忉。言语。便认得听人教当，拟把把字据集补。前言轻负。见说兰台宋玉，多才多艺善词赋。试与问朝朝暮暮，行云何处去。
    妓得此词，遂负□竭产，泛舟来辇下，遂终身从耆卿焉。绿窗新话上引古今词话
又
    柳耆卿与孙相何为布衣交。孙知杭州，门禁甚严，耆卿欲岁时广记作却，据绿窗新话改。见之不得，作望海潮广记有之字，据新话删。词，往谒名妓楚楚曰：“欲见孙相，恨无门路。若因府会，愿借朱唇歌 于孙相公新话无上二宇。之前。若问谁为此词，但说柳七。”中秋府新话作夜会，楚楚宛转歌之，孙即日迎耆卿预坐。词曰：新话引曲文在往谒名妓句上。
    东南形胜，三吴都会，钱塘自古繁华。烟柳画桥，风帘翠幕，参差十新话作千，鹤林玉露同。万人家。云树绕堤沙。怒涛卷雪屋，新话作霜雪，本集同。天堑无涯。市列珠玑，户盈罗绮，竞豪奢。    重湖叠巘清佳。集作嘉。有三秋桂子，十里荷花。羌管弄晴，菱歌泛夜，嬉嬉钓叟莲娃。千骑拥高牙。乘醉听箫鼓，吟赏烟霞。异日图将好景，归去凤池夸。岁时广记三十一引古今词话  绿窗新话下引古今词话
又
    柳耆卿作倾杯秋景一阕，忽梦一妇人云：“妾非今世人，曾作诗云：
    明月斜，秋风冷。今夜故人来不来，教人立尽梧桐影。
    数百年无人称道，公能用之。”梦觉说其事，世传乃鬼谣也。苕溪渔隐丛话 后集三十八引古今词话
    案胡仔驳之曰：回仙于京师景德寺僧房壁上题词，相传自国初时即有之。柳耆卿词云：愁绪终难罄，人立尽梧桐碎影，用回仙语也。古今词话怪诞，无可考据，盖不曾见回仙留题，遂妄言耳。
苏轼
    苏子瞻守钱塘，有官妓秀兰天性黠慧，善于应对。湖中有宴会，群妓毕至，惟秀兰不来。遣人督之，须臾方至。子瞻问其故，具以发结沐浴，不觉困睡，忽有人叩门声，急起而问之，乃乐营将催督之。草堂诗余作也。非敢怠忽，谨以实告。子瞻亦恕之。坐中倅车属意 于兰，见其晚来，恚恨未已。责之曰，必有他事，以此晚至。秀兰力辩，不能止倅之怒。是时榴花盛开，秀兰以一枝藉手告倅，其怒愈甚。秀兰收泪无言，子瞻作贺新凉以解之，其怒始息。其词曰：
    乳燕飞华屋。悄无人、桐草堂作槐。阴转午，晚凉新浴。手弄生绡白团扇，扇手一时似玉。渐困倚孤眠清熟。门草堂作帘，本集同。外谁来推绣户，枉教人、梦断瑶台曲。又却是、风敲竹。    石榴半吐红巾蹙。待浮花浪蕊都尽，伴君幽独。浓艳一枝细看取，芳心千重似束。又恐被西草堂作秋，本集同。风惊绿。若待得君来，向此花前，对酒不忍触。共粉泪，两蔌蔌。
    子瞻之作，皆目前事，盖取其沐浴新凉，曲名贺新凉也。 后人不知之，误为贺新郎，盖不得子瞻之意也。子瞻真所谓风流太守也，岂可与俗吏同日语哉。苕溪渔隐丛话 后集三十九引古今词话  草堂诗余前集下(类编本四）引古今词话。
    案胡仔驳之曰：“野哉杨湜之言，真可入笑林。东坡此词，冠绝古今，托意高远，宁为一娼而发邪。‘帘外谁来推绣户，枉教人、梦断瑶台曲。又却是、风敲竹。’用古诗‘卷帘风动竹，疑是故人来’之意。今乃云，忽有人叩门声急，起而问之，乃乐营将催督，此可笑者一也。‘石榴半吐红巾蹙，待浮花浪蕊都尽，伴君幽独，浓艳一技细看取，芳心千重似束’，盖初夏之时，千花事退，榴花独芳，因以中写幽闺之情。今乃云，是时榴花盛开，秀兰以一枝藉手告倅，其怒愈甚，此可笑者二也。此词腔调寄贺新郎，乃古曲名也。今乃云取其沐浴新凉，曲名贺新凉， 后人不知之，误为贺新郎。此可笑者三也。词话中可笑者甚众，姑举其尤者。第东坡此词，深为不幸，横遭点汙，吾不可无一言雪其耻。宋子京云，江左有文拙而好刻石者，谓之詅嗤符。今杨湜之言俚甚，而锓板行世，殆类是也。”
又
    东坡自禁城出守东武，适值霖潦经月，黄河决流，漂溺钜野，及于彭城。东坡命力士持畚锸，具薪刍，万人纷纷，增塞城之败坏者。至暮，水势益汹。东坡登城野宿，愈加督责，人意乃定，城不没者一板。不然，则东武之人，尽为鱼鳖矣。坡复用僧应言之策，凿清冷口积水，入 于古废河，又东北入于海。水既退，坡具利害屡请于朝，筑长堤十余里，以拒水势，复建黄楼以厌之。堤成，水循故道分流，城中上巳日，命从事乐成之。有一妓前曰：“自古上巳旧词多矣，未有乐新堤而奏雅曲者，愿得一阕歌公之前。”坡写满江红曰：
    东武城南，本集作南城。新堤就、涟漪集作邞淇。初溢。遍集作过。长林翠阜，卧红堆碧。枝上残花吹尽也，与君试向江头觅。问向前、犹有几多春，三之一。    官里事，何时毕。风雨外，无多日。相将泛曲水，满城争出。君不见兰亭修禊事，当时座上皆豪逸。到如今、修竹满山阴，空陈迹。
    俾妓歌之，坐席欢甚。岁时广记十八引古今词话
又
    东坡初谪黄州，独王定国以大臣之子不能谨交游，迁置岭表。后数年，召还京师。是时东坡掌翰范，一日，王定国置酒与东坡会饮，出宠人点酥侑尊。而点酥善淡笑，东坡问曰：“岭南风物，可煞不佳。”点酥应声曰：“此身安处是家乡。”坡叹其善应对，赋定风波一阕以赠之，其句全引点酥之语，曰：
    堪渔隐蠢话作常，本集作长。羡人间琢玉郎。故教天赋丛话作天教分付，集作天应乞与。点酥娘。自作清歌传皓齿。风起。雪花丛话作飞，集同。炎海起丛话作变，集同。清凉。    万里归来年愈少。微笑。微笑二字据集及丛话补。笑中丛话作时，集同。犹带雪丛话作岭，集同。梅香。试问岭南应不好。却道。此身丛话作心，集同。安处是家丛话作吾，集同。乡。
    点酥因是词誉藉甚。绿窗新话下引古今词话
    案上阕见东坡乐府上，题作海南归，赠王定国侍儿寓娘。苕溪渔隐丛话后集四十引东皐杂录则云，王定国岭外归，出歌者劝东坡酒。坡作定风波，序云，王定国歌儿曰柔奴，姓宇文氏，眉目娟丽，善应对，家世在京师。定国南遥归，余问柔广南风土，应是不好。柔对曰，此心安处，便是吾乡。因为缀此词云，均与词话作宠姬点酥不合。
又
    东坡在黄州，中秋夜对月独酌，岁时广记无上二字。作西江月词曰：
    世事一场大梦，人生几度新凉。夜来风叶已鸣廊。广记作琅。看取眉头鬓上。    酒贱广记作浅。常愁客少，月明多被云妨。中秋谁与共孤光，托广记作把，本集同。盏凄凉集作然。北望。
    坡以谗言谪居黄州，郁郁不得志。凡赋诗缀词，必写其广记无其字。所怀。然一日不负朝廷，其怀君之心，末句可见矣。苕溪渔隐丛话 后集三十九引古今词话  岁时广记三十一引古今词话。
    案胡仔驳之曰：“聚兰集载此词，注曰寄子由，故后句云，中秋谁与共孤光，把酒凄凉北望。则兄弟之情，见于句意之间矣。疑是在钱塘作，时子由为睢阳幕客。词话所云则非也。”
又
    东坡守钱塘，刘巨济赴处州，道过钱塘，东坡留饮于中和堂，僧仲殊与焉。时堂之屏有西湖图，东坡遽索笺管作减字木兰花曰：
    凭谁妙笔。横扫素缣三百尺。天下应无。此是钱塘湖上图。
    以后叠属巨济，辞逊再三，遂以属仲殊，继曰：
    一般奇绝。云淡天高秋夜月。费尽丹青。只这些儿画不成。
    东坡大称赏之。苕溪渔隐丛话 后集三十七引古今词话
    案胡仔驳之曰：“此词首句云，凭谁妙笔，横扫素缣三百尺。则是初无此西湖图，姑言之耳。词话乃云，中和堂屏有西湖图，可见其附会为说，全与词意不合。以此验之，其以为东坡作，亦必妄言，当以复斋为正也。”云云。盖丛话同卷又引复斋漫绿云，上叠乃刘巨济作，与词话以为东坡作者不合。具详拙辑宝月集，兹不复赘。
又
    【蝶恋花】花褪残红青杏小。燕子来本集作飞。时，绿水人家绕。枝上柳绵吹又少。天涯何处无芳草。墙里秋千墙外道。墙外行人，墙里佳人笑。笑渐不闻声渐悄。多情却被无情恼。
    予得此词真本于友人处，极有理趣。绿水人家绕非绕字，乃曰人家晓，晓字与绕字，盖霄壤也。草堂诗余前集上（类编本二）引古今词话
黄庭坚
    涪翁过泸南，泸帅留府。会有官妓盼盼性烦聪慧，帅尝宠之。涪翁赠浣溪沙曰：
    脚上鞋儿四寸罗。唇边朱麝一樱多。见人无语但回波。   料得有心怜宋玉，只应无奈楚襄何。今生有分向伊么。案上阕又见淮海居士长短句
    盼盼拜谢，涪翁令唱词侑觞。盼盼唱惜花容曰：
    少年看花双鬓绿。走马章台管弦逐。而今老更惜花深，终日看花看不足。  座中美女颜如玉。为我一歌金缕曲。归时压得帽檐欹，头上春风红簌簌。
    涪翁大喜。翌日出城游山寺，盼盼乞词。涪翁作蓦山溪以见意曰：
    朝来春日，陡觉春衫便。官柳艳明眉，戏秋千、谁家倩盼。烟滋露洒，草色媚横塘，平沙软。雕轮转。行乐闻弦管。  追思年少，曾约寻芳伴。一醉几缠头，过扬州、朱帘尽卷。而今老矣，花似雾中看，欢喜浅。天涯远。信马归来晚。绿窗新话上引杨湜古今词话
秦观
    秦少游寓京师，有贵官廷饮，出宠姬碧桃侑觞，劝酒惓惓，少游领其意，复举觞劝碧桃。贵官云：“碧桃素不善饮。”意不欲少游强之。碧桃曰：“今日为学士拚了一醉。”引巨觞长饮。少游即席赠虞美人词曰：
    碧桃天上栽和露。不是凡花数。乱山深处水萦回。借问本集作可惜。一枝如玉，集作昼。为谁开。    轻寒细雨情何恨。不道春难管。为君沉醉一集作又。何妨。只怕酒醒时候，逝水集作断人。阳。
    阖座悉恨。贵官云：“今 后永不令此姬出来。”满座大笑。绿窗新话上
    案绿窗新话引上节不注所本，以他节例之，知即从古今词话出也。
又
    秦少游在扬州，刘太尉家出姬侑觞。中有一姝，善擘箜篌。此乐既古，近时罕有其传，以为绝艺。姝又倾慕少游之才名，偏属意，少游借箜篌观之。既而主人入宅更衣，适值狂风灭烛，姝来且相亲，有仓卒之欢。且云：“今日为学士瘦了一半。”少游因作御街行以道一时之景曰：
    银烛生花如红豆。这好事、而今有。夜阑人静曲屏深，借宝瑟、轻轻招手。可怜一阵白蘋风，故灭烛教相就。    花带雨、冰肌香透。恨啼鸟、辘轳声晓，岸柳案句有脱误。微风吹残酒。断肠时、至今依旧。镜中消瘦。那人知 后。怕你来僝僽。绿窗新话上引古今词话
又
    【画堂春】东风吹柳日初长。雨余芳草斜阳。杏花零落燕泥香。睡损红妆。  香篆暗消鸾凤，画屏萦绕潇湘。暮寒轻透薄罗裳。无限思量。
    少游画堂春“雨余芳草斜阳，杏花零落燕泥香”之句，善于状景物。至于“香篆暗销鸾凤，画屏萦绕潇湘”二句，便含蓄无限思量意思，此其有感而作也。草堂持余前集下（类编本一）引古今词话
又
    【南柯子】赠东坡侍妾朝云泄泄凝春态，溶溶媚晓光。何期容易下巫阳。只恐使君，前世是襄王。暂为清歌驻，还因暮雨忙。瞥然归去断人肠。空使兰台公子，赋高唐。花草粹编五引词话
晁补之
    【一丛花】赵德麟送洞庭春色  本集题作谢济倅宗室令剡送酒。王孙眉宇凤凰雏。原集作天。与世情疎。扬州坐下集作上。琼花底，佩锦囊曾从集作忆。奚奴。金盏倒集作酵。挥，满身花影，红袖竞来扶。    十年一梦访吾集作林。居。离缺重踟蹰。应怜肺病临邛客，寄洞庭、春色双壶。天气未佳，梅花正好，曾醉燕堂无。花草粹编八引古今词话
曹组
    【忆瑶姬】雨细云轻，花娇玉软，于中好个情性。争奈无缘相见，有分孤零，香笺细写频相问。我一句句儿都听。到如今、不得同欢，伏惟与他耐静。    此事凭谁执证。有楼前明月，窗外花影。拚了一生烦恼，为伊成病。只恐更把风流逞。便因循、误人无定。恁时节、若要眼儿厮觑，除非会圣。花草粹编十一引词话
赵君举
    【浪淘沙】约素小腰身。不奈伤春。疎梅影下晚妆新。袅袅娉娉何样似，一缕轻云。    歌巧动朱唇。字字娇嗔。桃花深处一通津。怅望瑶台清夜月，还送归轮。
    约字清妙，远胜束字。花草粹编五引词话
江致和
    崇宁间，上元极盛。太学生江致和，在宣德门观灯。会车舆上遇一妇人，姿质极美，恍然似有所失。归运毫楮，遂得小词一首。明日妄意复游故地，至晚车又来，致和以词投之。自 后屡有所遇，其妇笑谓致和曰：“今日喜得到蓬官矣。”词名五福降中天。绿窗新话引此文较广记为详：云崇宁间，辇下上元极盛。太学生江致和，一夕在宜德门前看灯。适会车舆上见一妇人，姿色绝美，与致和目色相授，至夜深乃散。致和似有所失，遂作五福降中天一曲，具道其意。明日，致和以此词妄意 于前日之地待之，至晚，车又来。妇人遥见致和，益增欢喜。致和密令小仆，以此词投之。自 后致和屡见所遇，约致和于曲室，以尽缱绻。妇人笑曰：“今日喜得君到蓬官矣。”
    喜元宵三五，纵马御柳沟东。斜日映朱帘，瞥见芳容。秋水娇横俊眼，腻雪轻铺素胸。爱把菱花，笑匀广记作勾，据新话、花草粹编改。粉面露春葱。    徘徊步懒，奈一点灵犀未通。怅望七香车去，慢辗春风。云情雨态，愿暂入阳台梦中。路隔烟霞甚时遇，广记脱遇字，据新话补，粹编作还。许到蓬宫。岁时广记十二引古今词话  绿窗新话上引词话
    案花草粹编八，引上阕题作上元有感，不注所出。盖即本古今词话，兹并校之。
许将
    嘉佑间，京师殿试，有一南商控细鞍骢马于右掖门，俟状元献之。日未曛，唱名第一人，乃许将也。姿状奇秀，观者若堵。自缀临江仙曰：
    圣主临轩亲策试，集英佳气葱葱。鸣鞘声震未央官。卷帘龙影动，挥翰御烟浓。  上第归来何事好，迎人花面争红。蓝袍香散六街风。一鞭春色里，骄损玉花骢。
    后帅成都，值中秋府会，官妓献词送酒，仍别歌临江仙曰：
    不比寻常三五夜，万家齐望清辉。烂银盘透碧琉璃。莫辞终夕看，动是隔年期。  试问嫦娥还记否，玉人曾折高枝。明年此夜再圆时。阖开东府宴，身在凤凰池。
    许问谁作词，妓白以西州士人郑无党词。后召相见，欲荐其才于廊庙。无党辞以无意进取，惟投牒理逋欠数千缗。无党为人不覉，长于词，盖知许公临江仙最喜，歌者投其所好也。岁时广记三十一引古今词话
杨师纯
    庐陵杨师纯登第年，泊舟江岸。邻舟有一姝美而艳，与师纯目色相投，未尝有一语之接。一日，师纯乘酒，醉跳为邻舟径获一欢，案句打衍 讹。因作清平乐词以遣。
    羞蛾浅浅。秋水如刀剪。窗下无人自针线。不觉郎来身畔。  相将携手鸳帏。怱怱不许多时。耳畔告郎低语，共郎莫使人知。
    后师纯之官，复经故地，问其人已生敷子矣。师纯感旧，再作清平乐以遣怀曰：
    小庭春院。睡起花阴转。往事旧欢离思远。柳絮随风难管。  等闲屈指时口。栏干几曲谁知。为问春风桃李，而今子满芳枝。绿窗新话上引古今词话
杨端臣
    杨端臣尝买一妓，契约三年。二案当作及。反，而比邻富者赂其父母夺而有之。端臣追恨，作渔家傲曰：
    有个人人情不久。而今已落他人手。见说近来伊也瘦。好教受。看谁似我能撋就。  莲脸能匀眉黛皱。相思泪滴残妆透。总是自家为事谬。从今 后。这回断了心先有。
    嗣逢妓者，复有密会，再作渔家傲曰：
    楼鼓数声人迹散。马蹄不响街尘软。门户深深扃小院。帘不卷。背灯尽烛红条短。  归路恍如春梦断。千愁万恨知何限。昨夜月华明似练。花影畔。算来惟有嫦娥见。
    其后主人稍知之，防闲甚严，绝无消息，遂作阮郎归曰：
    □□今日那人家。琐窗红影斜。髻云散乱不胜花。偷匀残脸霞。  梁燕老，石榴花。佳期今已差。凭栏思想入天涯。暮云重叠遮。绿窗新话上引古今词话
张才翁
    白云先生之子张才翁，风韵不羁，敏于词赋。初任临邛秋官，邛守张公庠不知之，待之不厚。临邛故事，正月七日有白鹤之游，郡守率属官同往，而才翁不预焉。才翁密语官妓杨皎曰：“此老子到彼，必有诗词，可速寄来。”公庠既到白鹤，登信美亭，便留题。绿窗新话云：张才翁风韵不覊，初任临邛秋官，张公庠待之不厚。会有白鹤之游，郡守率属官同往，才翁不预。密语官妓杨皎曰：“老子到彼，必有诗词，可速寄来。”公庠既到白鹤，便留题。花草粹编同，惟第七句密语作乃语为异耳。文较岁时广记为略。曰：
    初眠官柳未成阴。马上聊为拥鼻吟。远宦情怀销壮志，好花时节负归心。别离长恨人南北，会合休辞新话作论，粹编同。酒浅深。欲把春愁闲抖擞，乱山高处一登临。
    杨皎绿此诗以寄，才翁得诗，郎时增减作雨中花一阕，以遗杨皎，使皎调歌之。新话云：皎绿寄才翁，才翁增减作两中花。粹编同。曰：
    万缕青青。初眠官柳，向人犹未成阴。据征鞍无语，能改斋漫录作马上。拥鼻微吟。远宦情怀谁问，空劳漫录作嗟。壮志销沈。新话作凝，粹编同。好花时节，山城留滞，又漫绿作忍。负归心。    别离万里，飘蓬无定，谁念会合难凭。相聚里、莫漫录作休。辞金盏。酒浅还深。欲把春愁抖擞，春愁转更难禁。乱山高处，凭栏垂袖，聊寄登临。
    公庠再坐晚筵，皎歌 于公庠侧。公庠怪而闷，皎进禀曰：“张司理恰寄来，令杨皎歌之，以献台座。”公庠遂青顾才翁，尤加礼焉。新话云：公庠再座，皎歌 于公庠之侧。公庠怪问之，皎前禀曰：“张司理恰寄来，令皎歌之，以献台座。”公庠遂青顾才翁尤厚。粹编同，惟第三句无怪字为异耳。  岁时广记九引古今词话  绿窗新话下引古今词话
    案上节又引见花草粹编十，即本古今词话。又案此事又载能改斋漫绿十六，兹并校之。
刘浚
    刘浚，潞州人，最有才名。乐部中惟杖鼓鲜有能能字据花草粹编补。工之者，京师官妓杨素娥最工，浚酷爱之。其状妍态，作期夜月词 曰：
    金鈎花绶系双月。腰肢软低折。揎皓腕，萦绣结。轻盈宛转，妙若凤鸾飞越。无别。香檀急叩粹编作扣，词谱同。转清切。翻纤手飘瞥。催画鼓，追脆管，锵洋雅奏，尚与众音为节。  当时妙选舞袖，慧性雅资，粹编作质，词谱同。名为殊绝。满座倾心注粹编作住。目，不甚窥回雪。词谱有纤怯二字。逡巡一曲霓裳彻。汗透鲛绡肌词谱作湿，无下润字。润，教人词谱有与字。传词谱作傅。香粉，粉字据粹编词谱补。媚容秀秀字据粹编词谱补。发。词谱有宛降蕊珠宫阙六字。
    素娥以此词名振京师。绿窗新语下引古今词话
    案花草粹编十一引上节，不注所出，即本古今词话，兹并校之。词谱三十六引上阕注云，粹编后段脱第六句及结句，照词纬本改正。考粹编所引与绿窗新话同，刘浚原作盖如此。词纬本疑出 后人窜改，上下叠句法，固不必全合也。
任昉
    太学生任昉，字少明，□一官妓，五夜来尝暂离。昉既善限所抱，案句有脱误。而妓以老妪间隔。妓曰：“吾二人情意若此，莫若寻一利刃共死处。”昉姑诺之。 后以一木刀裹以银纸，密卷纸数重，置于枕下，择日就行，妓深诺之。昉遂迁延时日，妓乃生疑，开纸观之，乃一木刀也，遂大恸绝昉。昉怀惓惓，遂作雨中花以贻妓曰：
    事往人离，还似暮峡归云，陇上流泉。奈奈字据花草粹编补。向玉照新志作强。分罗带，新志作圆镜，粹编同。已新志作枉。断么新志作哀。弦。长新志作常。记歌时酒畔，新志作酒阑歌罢，粹编同。难忘月夕新志作底。花前。相新志作旧。携手处，琼新志作层。楼据新志粹编补。朱户，触目依然。  从来惯共，新志作向。锦衾屏枕，新志作绣帏罗帐，粹编同。长新志作镇，粹编同。效比翼纹鸳。谁念我而今清夜，长新志作常，粹编同。是孤眠。入户绿窗新话作□夜，据新志粹编改。不如飞絮，傍怀争及炉烟。这回休也，一生心性，新志作事，粹编同。为你新志怍尔。萦牵。
    妓得歌之，遂复如初。绿窗新话下引古今词话
    案上阕又引见花草粹编十，盖即本古今词话，兹并校之。  又案：上阕或以为饶州张生作。玉照新志一记其本事云：元符中，饶州举子张生游太学，与东曲妓杨六者好甚密。会张生南宫不利归，妓欲与之俱，而张不可。约半岁必再至，若渝盟一日，则任其从人。张偶以亲之命， 后约几月，始至京师。首访旧游，其隣僦舍者迎谓曰，君非饶州张君乎，六娘每恨君失约，日托我访来期于学舍，其母痛折之，而念益切。前三日，母以归洛阳富人张氏，遂偕去矣。临发涕泣，多与我金钱，令候君来，引观故居毕，乃僦 后人。生入观，则小楼奥室，欢馆宛然。几榻犹设不动，知其初去如所言也。生大感怆，不能自持，迹其所向，百计不能知矣。作雨中花词，盛传于都下。或云，即知常之子予功焘也。此得之廉宣仲布所记云。与古今词话说殊，盖传闻异辞，未知孰是。
陈子雍
    陈子雍奉使浙江，沈可勋正叔留饮，出家妓侑觞。有翠鬟者，与子雍目色相授，以玉篦密赠子雍。未几，辞沈而去，径往子雍之宅。子雍未得翠鬟，有沁园春以念之曰：
    小雪初晴，画舫明月，强饮未眠。念翠鬟□耸，舞衣半卷，琵琶催拍，促□危弦。密意虽具，欢期难偶，遣我离情愁绪□。追思处，奈溪桥道窄，无计留连。  天天。莫是前缘。自别后深诚谁为传。□玉篦偷付，珠囊暗解，两心长在，须合金钿。浅淡精神，温柔情性，记我疎狂应痛怜。空肠断，奈衾寒漏永，终夜如年。
    子雍既见翠鬟，又作清平乐曰：
    鬓云斜坠。莲步弯弯细。笑脸双娥生多媚。百步兰麝香喷。案喷字疑 讹。    从前万种愁烦。枕边未可明言。好是蓝桥再渡，玉篦还胜金钿。绿窗新话下引古今词话
虞策
    虞尚书策帅蜀，其子弟惓尹生，常苦人知，终不快其情意，作江神子赠之：
    相逢只怕有分离。许多时。暗为期。常是眉来眼去惹猜疑。何似总休拈弄上，轻咳嗽、有人知。终须买个小船儿。任风吹。尽东西。假使天涯海角也相随。纵被江神收领了，离不得，我和伊。
    凡缀辞多借腔叙他事，此名江神子，却举江神，可谓咏景著题也。花草粹编七引古今词话
阎咏词谱失注撰人
    【迷仙引】梦石曼卿春阴霁。岸梆参差，袅金丝细。画阁昼眠莺唤起。烟光媚。燕燕双高，引愁人如醉。慵缓步，眉敛金铺倚。佳景易失，懊恼韶光改，花空委。忍厌厌地。施朱粉，临鸾镜，腻香销减摧桃李。    独自个凝睇。暮云暗，遥山翠。天色无情，四远低垂淡如水。离恨托征雁寄。旋娇波、暗落相思泪。妆如洗。向高楼日日春风里。悔凭栏、芳草人千里。花草粹编十一引诗话  词谱二十引古今词话
    案诗话疑即词话之误，词谱所改是也。（圭璋案：此词又见诗话总龟卷三十三引古今诗话，撰人作关咏。）
林外
    【铜仙歌】垂虹桥飞梁压水，虹影澄清渔隐丛话作清光。晓。橘里渔村丛话作乡，花草粹编同。半烟草。叹丛话作看。今来古往，丛话作来今往古，粹编词谱并同。物换丛话作是，粹编同。人非，天地里，惟有江山不老。雨巾丛话作衣。风帽。四海谁知我。丛话作道，粹编同。一剑横空几番过。丛话作到，粹编同。按玉龙、嘶未断，月冷波寒，归去也、林屋丛话作琳字，粹编同。洞关丛话作天，词谱作门。无锁。认丛话作指。云屏烟障丛话作嶂。是吾庐，任丛话作但。满地苍苔，年年不扫。
    此词乃近时林外题于吴江垂虹亭，世或传以为吕洞宾所作者，非也。词谱作昔有人题此词 于吴江垂虹桥，不书姓名，或疑仙作，传入禁中。孝宗笑日：“以锁字押老字，则锁当音扫，乃闽音也。”访之，果系闽人林外所作。与草堂诗余所引不合，未详所出。  草堂诗余后集上（类编本二）引古今词话  花草粹编八引词话  词谱二十引古今词话
    案苕溪渔隐前集五十八云：近时吴江长桥垂虹亭屋山壁上，草书一词，人以为吕仙作，其果然耶。说与古今词话略同，兹并校之。
聂胜琼
    李公之问仪曹解长安幕，诣京师改秩。都下聂胜琼，名娼也，资性慧黠，公见而喜之。李将行，胜琼送之别，饮于莲花楼，唱一词，末句曰：“无计留君住，奈何无计随君去。”李复留经月，为细君督归甚切，遂别。不旬日，聂作一词以寄之，名鹧鸪天曰：
    玉惨花愁出凤城。莲花楼下柳青青。尊前花草粹编作清尊，古今女史同。一唱粹编作曲，女史同。阳关 后，花庵词选作曲。别个人人第五程。    寻好梦，梦难成。况花庵作有。谁知我此时情。枕前泪共帘花庵作枕，女史作檐。前粹编作芭蕉。雨，隔个窗儿滴到明。
    李在中路得之，藏于箧间。抵家为其妻所得，因问之，具以实告。妻喜其语句清健，遂出妆奁资募，后往京师取归。琼至，即弃冠栉，损其妆饰，奉承李公之室以主母礼，大和悦焉。绿窗新话下引古今词话
    案上阕又引见花庵唐宋诸贤绝妙词选十、花草粹编五、古今女史十二，兹并校之。粹编题作别李之问，女史同。
赵才卿
    成都官妓赵才卿，性黠慧，有词速敏。帅府作会以送都钤帅，命才卿作词，应命立就燕归梁，曰：
    细柳营中有亚夫。华宴簇名姝。雅歌长许佐投壶。无一日、不欢娱。    汉皇拓境思名将，捧飞诏、欲登途。从前密约尽成虚。空空字据古今女史补。赢得、泪流珠。
    都钤览之，大赏其才，以饮器数百厚遗，帅府亦赏叹焉。绿窗新话下引古今词话
施酒监
    【卜算子】赠乐婉杭妓相逢情便深，恨不相逢早。识尽千千万万人，终不似伊家好。    别你登长道。转更添烦恼。柳外朱楼独倚栏，满目围芳草。
    【又】乐婉答施相思似海深，旧事如天远。泪滴千千万万行，更使人愁肠断。    要见无因见。了拚终难拚。若是前生未见缘，待重结前生愿。花草粹编二引古今词话
无名氏
    东都防河卒于汴河上掘地得石刻，有词一阕，不题其目。臣僚进上，上喜其藻思绚丽，欲命其名，遂摭词中四字，名曰鱼游春水，令教坊倚声歌之。
    秦楼东风里。燕子还来寻旧垒。余寒初褪，草堂诗余作猎峭。红日薄侵罗绮。嫩草初草堂作方。抽碧玉簪，草堂作茵。细草堂作媚，能改斋漫录同。柳轻窣草堂作拂。黄金缕。莺啭上林，鱼游春水。    几曲栏干遍倚。又是一番新桃李。佳人应念草堂作怪。归期，草堂作迟。梅妆泪洗。凤箫声绝沉孤雁，目草堂作望。断清波无双鲤。云山万重，草堂作里。寸心千里。
    词凡九十四字，而风花莺燕动植之物曲尽之，此唐人语也。后之状物写情，不及之矣。苕溪渔隐丛话后集三十九引古今词话  草堂诗集前上（类编本二）引古今词话
    案胡仔曰：复斋漫绿云：“政和中，一中贵人使越州回，得辞于古碑阴，无名无谱，不知何人作也。录以进御，命大晟府填腔，因词中语，赐名鱼游春水。”二说不同，未详孰是。草堂诗余亦引此数语，即本胡说。能改斋漫绿十六载此事，与复斋漫录亦合。
又
    政和间，京都妓之姥曾嫁伶官，常入内教舞，传禁中撷芳词以教其妓。
    风摇荡，词谱作动。雨濛茸。翠条柔弱花头重。春衫窄。香肌湿。记得年时，共伊曾摘。  都如梦。何曾共。可怜孤似钗头凤。关山隔。晚云碧。燕儿来也，又无消息。
    人皆爱其声，又爱其词，类唐人所作也。张尚书帅成都，蜀中传比词竞唱之。却于前段下添忆忆忆三字，后段下添得得得三字，又名摘红英。其所添字又皆鄙俚，岂传之者误耶。擅芳英之名，非擅为之，盖禁中有撷芳园、擅景园也。花草粹编六引古今词话  词综二十四引古今词话  词谱十引古今词话
又
    近代有一士人，颇与一姬相惓。无何，为有力者夺去。忽因清明，其士人于官园中闲游，忽见所惓，颇相顾恋。后一日再往园中，姬掷一书与之。中有一诗，止传得一联云：“莫学禁城题叶者，终身不见有情人。”士人感念，作南歌子一曲以见情，曰：
    禁苑沉沉静，春波漾漾行。仙姿才韵两相并。叶上题诗，千古得隹名。  墙外分明见，花间隐约声。银钩掷虑眼双明。应讶昔时，不得见情人。岁时广记十七引古今词话
又
    泸南营二十余寨，各有武臣主之。中有一知寨，本太学士人，为壮岁流落随军边防，因改右选，最善词章。尝与泸南一妓相款，约寒食再会，知寨者以是日求便相会。既而妓为有位者拉往踏青，其人终日待之不至。次日又逼 于回期，然不敢轻背前约，遂留驻马听一曲以遗之而去。其词曰：花草粹编题作留别。
    雕鞍成漫驻。望断也不归，院深天暮。倚遍旧日，曾共凭肩门户。踏青何处所。想醉拍春衫歌舞。征旆举。一步红尘，一步回顾。  行行愁独语。想媚容今宵，怨郎不住。来为相思苦。粹编作却，词综、词谱并同。又空将愁去。人生无定据。叹后会不知何处。愁万缕。凭凭字据粹编、词综、词谱补。仗东风，和泪吹与。
    亦名应天长。妓归见之，辄逃乐籍往寨中从之，终身偕老焉。岁时广记十六引古今词话  花草粹编九引词话  词综二十四引古今词话  词谱八引古今词话
又
    蜀中有一寡妇，姿色绝美。父母怜其年少，欲议再嫁。归家有喜宴，伶唱菩萨蛮：
    昔年曾伴花前醉，今年空洒花前泪。花有再荣时。人无重见期。  故人情义重。不忍营新宠。日月有盈亏。妾心无改移。
    妇闻之，泣涕于神前，欲割一耳以明志。其母速往止之，抱持而痛，遂不易其节。花草粹编三引古今词话
又
    有时相本寒生，及登位尝以措大自负。遇生日，都下皆献寿。有一妓易朝中措数字为寿曰：
    屏欧词作平。山栏槛倚晴空。山色有无中。手种庭前桃李，一作亭前杨柳。欧词作堂前垂柳。别来几度春风。  文章宰相，欧词作太守。挥毫万字，一饮千钟。行乐不欧词作直。须年少，日欧词作尊。前看取仙欧词作衰。翁。
    时相不直，怜其喜改易，又爱朝中措之名，厚赏之。新窗新话下引词话  花草粹编四引古今词话
    案此改易欧阳修词，兹据欧阳文忠公近体乐府迻校如右。
又
    太学有士人长于滑稽，正月晦日，以芭蕉船送穷作临江仙，极有理致。其词曰：
    莫怪钱神容易致，钱神尽是愚夫。为何此鬼却相于。只由频展义，长是泣穷途。  韩氏有文曾饯汝，临行慎莫踌躇。青灯双点照平湖。蕉船从此逝，相共送陶朱。
    予幼时亦闻巴谈送穷鬼词曰：
    正月月尽夕。芭蕉船一只。灯盏两只明辉辉，内里更有筵席。奉劝郎君小娘子，饱吃莫形迹。每年只有今日日。愿我傲来称意。奉劝郎君小娘子，空去送穷鬼。空去送穷鬼。岁时广记十三引古今词话
又
    月到中秋偏莹。乍团圆早欺我孤影。穿帘共透幕，来寻趁。钩起窗儿里面，故把灯儿扑烬。    看尽古今歌咏。状玉盘又拟金饼。谁花言巧语，胡厮胫。我只道、尔是照人孤眠，恼杀人、旧都名业镜。
    野人曰：此词极有才调，巧于游戏也，但不知在地狱对著业镜有甚情缀词。予以谓野人所谓在地狱对著业镜，然业镜不必在地狱中也。凡人封镜，有不称意，必扑镜而叹曰，业镜也。中秋夜月，照人孤眠，称为业镜。以状景写意及 于此也。野人之言，其责太过耳。岁时广记三十一引古今词话
又
    【鹧鸪天】春闺枝上流莺和泪闻。新啼痕间旧啼痕。一春鱼鸟无消息，千里关山劳梦魂。  无一语，对芳尊。安排肠断到黄昏。甫能炙得灯儿了，雨打梨花深闭门。此词形容愁怨之意最工，如 后叠“甫能炙得灯儿了，雨打梨花深闭门”，颇有言外之意。草堂诗余前集古今词话（类编本一误作古今诗话）
    案上阕至正本草堂诗余引与秦少游画堂春衔接，类编本即以为秦作，失之。
又
    【阮郎归】歌停檀板舞停鸾。高阳饮兴阑。兽烟喷尽玉壶乾。香分小凤团。云浪浅，露珠圆。捧瓯春笋寒。绛纱笼下跃金鞍。归时人倚栏。花草粹编引苏轼绿槐高柳咽新蝉一词当之与草堂诗余不合
    观者叹服此词八句状八景，音律一同，殊不散乱，人争宝之，刻之琬琰，挂于堂室之间也。草堂诗余 后集下（类编本一）引古今词话  花草粹编四引古今词话
    案至正本草堂诗余引上阕与黄鲁直品令衔接，不注撰人。类编本因以为黄作，失之。
又
    蜀州王守门下客，遇红梅花作祟，赠柳梢青：
    依稀晓星明灭。白露点、苍苔败叶。断址颓垣，荒烟衰草，汉家宫阙。  咸阳道上行客，词谱作人。又依旧词谱作依旧是。利名深词谱作亲名。切。改换容颜，销磨今古，垅头残月。花草粹编四引古今词话  词谱七引古今词话
又
    【乌夜啼】一弯月挂危楼。似藏钩。醉里不知黄叶报新秋。  征鸿断。归云乱。远峰愁。愁见绿杨凝恨在江头。花草粹编一引词话  词综二十四引古今词话
又
    【镜中人】柳烟浓，梅雨润。芳草绵绵离恨。花坞风来几阵。罗袖沾春词谱作香。粉。  独上小楼迷远近。不见浣溪人信。何处笛声飘隐隐。吹断相思引。花草粹编四引古今词话  词谱六引古今词话
又
    【眼儿媚】惨云愁雾罩江天。呵手卷帘看。濛茸柳絮，万千蝴蝶，飞过危栏。  后庭一树瑶华缀，零乱暗香残。今番桂影，也应寒重，不放新弯。同上
又
    【花前饮】雨余天色渐寒渗。海棠绽、胭脂如锦。告你休看书，词谱有且字。共我花前饮。  皓月穿帘未成寝。篆香透、鸳衾双枕。似恁天色时，你道是好做甚。花草粹编四引古今词话。词谱八引古今词话
又
    【转调贺圣朝】渐觉一日，浓如一日，不比寻常。若知人为伊瘦损，成病又何妨。  相思到了，不成模样，收泪千行。把从前泪来做水，流也流到伊行。花草粹编四引古今词话  词谱六引古今词话
又
    【西江月】邮亭壁上词昨夜轺车宿处，乱山深锁邮亭。烟溪霜叶颤秋声。不管愁人不听。  枕冷安排难稳，衾寒重叠犹轻。凭谁说与伊人人。报道衾寒枕冷。花草粹编四引古今词话
又
    【望江南】谕新及第友人这痴騃，休恁泪涟涟。他是霸陵桥畔柳，千人攀了到君攀。刚甚别离难。荷上露，莫把作珠穿。水性本来无定度，这边圆了那边圆。终是不心坚。花草粹编五引古今词话
又
    【红窗迥】富春坊，好景致。两岸尽是歌姬舞妓。引调得上界神仙，把凡心都起。  内有丙丁并壬癸。这两尊神，为你争些口气。火星道、我待逞些神通，不怕你是水。花草粹编六引古今词话
    案说郛二十五引白獭髓曰，郑刚中之镇蜀也，眷妓曰阎王，所居曰富春坊。忽民间遗火，郑公出镇于火明中，获一旂，上有诗，乃借东坡海棠诗为之云：火星飞入富春坊。天恣风流此夜狂。只恐夜深花睡去，高烧锻烛照红妆。公一见曰：必道山公子也。杨曼倩古今词话中，亦有此词云云，与上阕殆即一事。惜粹编只录曲文，其本事已无由考见矣。
又
    【檐前铁】悄无人宿雨厌厌，空庭乍歇。听檐前铁马戛叮当，敲破梦魂残结。丁年事，天涯恨，又早在心头咽。  谁怜我绮帘前，镇日鞵儿双跌。今番也，石人应下千行血。拟展青天，写作断肠文，难尽说。词谱十六引古今词话
    案上阕未详所本。
又
    【御街行】霜风渐紧寒侵被。词综作袂。听孤雁声嘹唳。一声声送一声悲，云淡碧天如水。披衣起告，词综作告语。雁儿略住，听我些儿事。  塔儿南畔城儿里。第三个桥儿外。濒河西岸小红楼，词谱作桥。门外梧桐雕砌。请教且与，低声飞过，那里有人人无寐。花草粹编八引古今词话  词综二十四引古今词话  词谱十八引古今词话
又
    【满庭芳】风急霜浓，天低云淡，过来孤雁声切。雁儿且住，略听自家说。你为离群到此，我共个人人才乐府雅词、拾遗作那人才相。别。松江岸，黄芦丛雅词作影。里，天更待飞雪。  声声肠欲断，和我也点点珠泪雅词作泪珠点点。成血。这一江流水，流也呜咽。告你高飞远举，前程事永无雅词作没。磨折。休烦恼，雅词作须知道。飘零散聚，雅词作聚散。终有见时节。花草粹编九引古今词话  词谱二十四引古今词话
    案乐府雅词拾遗上引上阕作刘焘词。兹并校之。
又
    【古阳关】渭城朝雨，一霎襄裛轻尘。更洒遍客舍青青。弄柔凝。千缕柳色新。更洒遍客舍青青。千缕柳色新。  休烦恼。劝君更尽一杯酒，人生会少。自古富贵功名有定分。莫遣容仪瘦损。休烦恼，劝君更尽一杯酒，只恐怕西出阳关，旧游如梦，眼前无故人。只恐怕西出阳关，眼前无故人。花草粹编十一引词话
又
    【永遇乐】寄所思新第者孤衾不暖，静闻银漏，欹枕难稳。细想多情多才多貌，总是多愁本。而今幽会难成，佳期顿阻，只恁萦方寸。知他莫是，今生共伊，此欢无分。    寻思断肠肠断，珠泪揾了，依前重揾。终待临歧，分明说与，我这厌厌闷。得伊知 后，教人成病，万种断也无恨。只恐他恁不分晓，谩劳瘦损。花草粹编十一引词话  词谱三十二引古今词话
