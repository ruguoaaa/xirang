吴礼部词话 元 吴师道

　　〈木兰花慢〉，柳耆卿清明词，得音调之正。盖倾城、盈盈、欢情，于第二字中有韵。近见吴彦高中秋词，亦不失此体，余人皆不能。然元遗山集中凡九首，内五首两处用韵，亦未为全知者。今载二词于后。
　　柳词云：「拆桐花烂熳，乍疏雨，洗清明。正艳杏烧林，缃桃绣野，芳景如屏。倾城草踏青。人艳?。尽寻胜去。骤雕鞍，绀幰出郊垧。风暖繁弦脆管，万家竞奏新声。　盈盈。冶、递逢迎。向路旁，往往遗簪堕珥，珠翠纵横。欢情。对佳丽地，任金罍罄竭玉山倾。拚却明朝永日，画堂一枕春酲。」
　　吴词云：「敞千门万户，瞰苍海，烂银盘。对沆瀣楼高，储胥鴈过，坠露生寒。阑干。眺河汉外，送浮云、尽出众星干。丹桂霓裳缥缈。似闻杂佩珊珊。　长安。底处高宽。人不见、路漫漫。叹旧日心情，如今容鬓，瘦沉愁潘。幽欢。纵容易得，数佳期动是隔年看。归去江湖一叶，浩然对影垂竿。」然吴词后段起句又异，当依柳为正。
　　东坡〈贺新郎〉词「乳燕飞华屋」云云，后段「石榴半吐红巾蹙」以下，皆咏榴。〈卜算子〉(缺月挂疏桐)云云，「缥缈孤鸿影」以下，皆说鸿。别一格也。
　　韩南涧题采石蛾眉亭词云：「倚天绝壁。直下江千尺。天际两蛾横黛，愁与恨、几时极。　暮潮风正急。酒阑闻塞笛。试问谪仙何处，青山外、远? 碧。」此〈霜天晓角〉调也，未有能继之者。
　　于湖玩鞭亭，晋明帝觇王敦营垒处。自温庭筠赋诗后，张文潜又赋于湖曲，以正湖阴之误。词皆奇丽警拔，脍炙人口。徐宝之、韩南涧亦发新意。张安国赋〈满江红〉云：「千古凄凉，兴亡事、但悲陈迹。凝望眼、吴波不动，楚山丛碧。巴滇绿骏追风远，武昌云旆连天赤。笑老奸，遗臭到如今，留空壁。　边书静，烽? 息。通轺传，销锋镝。仰太平天子，圣，传千亿。」虽间采温张语? ?明无敌。蹙踏扬州开帝里，渡江天马龙为匹。看东南佳气郁，而词气亦不在其下。尝见安国大书此词，后题云：干道元年正月十日。笔势奇伟可爱。
　　欧公小词间见诸词集，《陈氏书录》云一卷。其间多有与《阳春》、《花间》相杂者，亦有鄙亵之语一二厕其中，当是仇人无名子所为。近有《醉翁琴趣? 外篇》凡六卷二百余首，所谓鄙亵之语，往往而是，不止一二也。前题东坡居士序，近八九语，所云散落尊酒闲，盛为人所爱，尚犹小技，其上有取焉者，词气卑陋，不类坡作。益可以证词之伪。
　　姚子敬尝手选《古今乐府》一帙，以夏英公竦〈喜迁莺〉宫词为冠。其词云：「霞散绮，月沉钩。帘卷未央楼。夜凉河汉截天流。宫阙锁清秋。　瑶阶树。金茎露。玉辇香盘云雾。三千珠翠拥宸游。水殿按凉州。」富艳精工，诚为绝唱。
　　「新来塞北。传到真消息。赤地居民无一粒。更五单于争立。　谁师尚父鹰扬。熊罴百万堂堂。看取黄金假钺，归来异姓真王。」又云：「堂上谋臣尊俎，边头将士干戈。天时地利与人和，燕可伐欤曰可。　今日楼台鼎鼐，明年带砺山河。大家齐唱大风歌，不日四方来贺。」世传辛幼安寿韩侂冑词也。又有小词一首，尤多俚谈，不录。近读谢叠山文，论李氏系年录、朝野杂记之非。谓干道间，幼安以金有必亡之势，愿诏大臣，预修边备，为仓卒应变之计，此忧国远猷也。今摘数语，而曰赞开边，借江西刘过京师人小词，曰：此幼安作也。忠魂得无冤乎。故今特为拈出。
