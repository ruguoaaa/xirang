灵芬馆词话 [清] 郭麐
　　
　　
　　
　　●卷一
　　○词有四派
　　词之为体，大略为有四：风流华美，浑然天成，如美人临妆，却扇一顾，花间诸人是也。晏元献、欧阳永叔诸人继之。施朱傅粉，学步习容，如宫女题红，含情幽艳，秦、周、贺、晁诸人是也。柳七则磨曼近俗矣。姜、张诸子，一洗华靡，独标清绮，如瘦石孤花，清笙幽磐，入其境者，疑有仙灵，闻其声者，人人自远。梦窗、竹屋，或扬或沿，皆有新隽，词之能事备矣。至东坡以横绝一代之才，凌厉一世之气，间作倚声，意若不屑，雄词高唱，别为一宗。辛、刘则粗豪太甚矣。其馀幺弦孤韵，时亦可喜。溯其派别，不出四者。
　　○词综鉴别粗审
　　本朝词人，以竹为至，一废草堂之陋，首阐白石之风。词综一书，临别精审，殆无遗憾。其所自为，则才力既富，采择又精，佐以积学，运以灵思，直欲平视花间，奴隶周、柳。姜、张诸子，神韵相同，至下字之典雅，出语之浑成，非其比也。
　　○朱彝尊词
　　竹才既绝人，又能搜剔唐、宋人诗中字冷隽艳异者，取以入词。至于铸自灰，令人不觉，直是胸臆间语，尤为难也。同时诸公，皆非其偶。梁汾时有俗笔。耒边锦瑟，苦无动人。惟饮水一编，专学南唐五代，减字偷声，乎入花间之室。
　　○朱彝尊论词
　　词之为体，盖有诗所难言者，委曲倚之于声，竹之论如此。真能道词人之能事者也。又言世之言词者，动曰南唐、北宋，词实至南宋而始极其能。此亦不易之论者。
　　○片语流传
　　牛腰大集，多不当人意，披沙得金，殊不偿劳，厌怠心生，真赏或昧。幺词片语，散落他处，偶一见之，动心悦魄。君情皆然，于词尤著。遗山于刘少宣举其一语曰：“暮鸦庭院春阴淡。”陈迦陵载许三词曰：“唤到侍儿何处使。秋千架下寻梅子。”使举全篇，未必销魂。若此皆善传其人，善传其长者也。
　　○吴嵩梁词
　　吾友吴兰雪嵩梁，诗笔清华，一时罕俪。闻甚工为词，然未之见。乐莲裳食录中，见其“帘外桃花红奈何。春风吹又多”之句，金荃之亚也。
　　○草堂诗馀芜陋
　　草堂诗馀玉石杂糅，芜陋特甚，近皆知厌弃之矣。然竹之论未出以前，诸家颇沿其习。故其词综刻成，喜而作词曰：“从今不按，旧日草堂句。”
　　○吊龙洲词
　　刘龙洲墓在马鞍山麓，往遇试事，至昆山，辄偕同人酹酒其下。四朝闻见录载龙洲事云：“韩骨欲遗使议和，颇闻其名，时刘方留昆山妻舍。韩讽昆山令以祀羁縻，令轻于奉行，遂持原状见刘，止以奉使。刘素挥霍，竭奁资以结誉。後别遗人，刘郁郁以终。”然则昆山乃其妇家也。竹诗中亦未之及。余尝有沁园春吊其墓云：“若飞将军，取万户侯，何足道哉。奈尊前十载，放歌起舞，黄炉一梦，断碣荒苔。蜡屐西风，暮烟斜日，酹马鞍山土一堆。可怜者，是虾蟆语误，尽费徘徊。
　　彘肩斗酒而来。想当日才人壮士怀。算大布衣中，飞扬自尔，小朝廷上，痛哭何为。度曲佳人，随车娘子，如此怜才合葬该。先生听，应九京一笑，尽我金。”湘湄极赏是作，後有送人昆山云：“龙洲墓上莫题诗。”盖谓此也。
　　○半茧园题词
　　鹿城半茧园，故明宰相宅也，今阑入城隍庙中。学使者科岁两试，吴郡人士皆集为游欢之所。戊甲之秋，余与同人清晓入园，见最後小屋西偏之墙，有字迹如新，乃一绝句也。诗云：“月底纤纤扶婢来。梨花如雪点苍苔。红蚕辛苦悉丝尽，谁把同功强擘开。”字非墨书刻划而成，颇似簪脚所为。末後一行，作一毗陵之毗字，意其欲题名而未及完也。朋辈各有诗记事。余为赋一小词云：“青粉墙头苔没砌。谁拔金钗，划破苔痕细。罗袜纤纤来月底。销魂几个银钩字。天远彩云飞去矣。卿自保来，有个芳名未。料得欲题还又止。当时直恁恹恹地。”
　　○袁棠词
　　余未识湘湄时，闻铁门诵其小词云：“人远。人远。风落花庭院。”心窃好之。後尽见其所著词，盖不多作也。时余方笃嗜，每有作，心使湘湄定之。湘湄不肯道一语。近余于此事渐懒，方欲尽忏绮语，而湘湄以浓睡楼词见示，不两月中已得百馀首，上者高唐、洛神，小者亦闯花间之室，爱赏不置，录其数阕于此。河传云：“春晓。雨小。阴阴院宇，落红多少。听他双燕呢喃，阑干。东风寒不寒。
　　欠申微度吹兰息，香帏揭、小玉低声说。略从容。下帘栊。休慵。罗衣一重。”清平乐云：“月斜更短。寻到深深院。约略长廊三四转。梦近不知人远。投怀一笑含情。颊窝两点分明。底事朝来相见，依然脉脉生生。”巫山一段云云：“吹泪和花落，团愁作絮飞。子规只傍画楼西。郎连啼不啼。
　　岁岁天溽蓬转。可奈越飘越远。归期近在畏书来。书来未拟回。”贺圣朝春水云：“涨痕泼绿连芳草。载得落红多少。惜春借问可回流，便回流也小。浮沤易散，浮萍难合，已如今拼了。年年岁岁做清明，只湔裙人老。”
　　○龙光斗词
　　龙剑庵光斗，雨樵先生令嗣也。先生宰吴江时，余与剑庵定交，升堂拜母，有如家人昆弟。余以他出远游，剑庵以时存问老母，代具甘旨，其气谊如此。倜傥挥霍，视鄙儒小拘，蔑如也。然工为小词，多动心回肠之音，花天酒地，唱和不下数十首，惜皆不省记。剑庵亦随手散失，不自存稿。惟记清平乐一阕云：“莺娇燕绮。絮语东风里。手卷珍珠捋玉臂。满院新红铺地。
　　凭谁留住韶华。停针倦倚窗纱。只有多情明月，夜阑还映梨花。”
　　○铁夫戏题沈清瑞词
　　沈芷生清瘦如不胜衣，出语吐气，风雅流发。时有一二语，不甚了了，然非口吃舌结，可以意会。铁夫戏题其词云：“问姓便知身瘦削，填词不碍舌绵蛮。”绵蛮二字，善于题目也。其兄女孙蕙纟襄，得其词学之传，有酷相思云：“梨花也，吹如雪。杨花也，吹如雪。”
　　○双卿词
　　汪讠刃庵撷芳集，载闺秀诗甚备，附绡山女子双卿词几首，哀艳动人。浣溪纱云：“暖雨无晴漏几丝。牧童斜插嫩花枝。小田新麦上场时。汲水种瓜偏怒早，忍烟炊黍又嗔迟。日长酸透软腰肢。”湿罗衣云：“世间人吐只幽情。泪珠咽尽还生。手残花，无言倚屏。镜里相看自惊。瘦亭亭。春容不是，秋容不是，可是双卿。”
　　○任潮诵其友人小词
　　任淑圃潮，尝诵其友人小词云：“记得去年时事。日暖风恬雨霁。芳草绿罗裙，人在碧桃花底。休忆。休忆。正是者般天气。”惜未问其姓名。
　　○近世闺秀词
　　近世闺秀能词者，嘉善沈夫人榛、蒋夫人纫兰，最为清绝。沈有松籁阁集，附词一卷。其如梦令云：“兔影纱窗移过。绿竹风敲声破。秋冷透罗衣，形影平分两个。孤坐。孤坐。玉漏清パ相和。”“袅袅垂杨临水。庭下杏花开未。明月蓦移来，逗破玉床鸳被。无寐。无寐。又被鸟声惊起。”昭群怨云：“春色今年偏早。窗餐杏花开了。无语倚阑干。可轻寒。可奈愁人时候。泪脸红如晕酒。午梦蓦然惊。恨啼莺。”南乡子落句云：“春色三分春过尽，休休。点点飞花点点愁。”蒋夫人长相思云：“思悬悬。望悬悬。人去天涯欲见难。音书更杳然。愁恹恹。病恹恹。愁病支离葬玉颜。问君怜不怜。”点绛唇云：“悔杀当年，别时不把归期订。雁鱼冥冥。两地无书信。昨夜西风，梦断愁难醒。纱窗静。碧梧相映。疑是萧郎影。”
　　○凌廷堪论词
　　近见凌仲子论词云：“词以南宋为极，能继之者竹。至厉樊榭则更极其工，後来居上。北曲填词以关汉卿诸人为至，犹词家之有姜、张。後之填词家，如文长、粲花、笠翁，皆非正宗。玉茗词坛飞将，然能合元人者，惟牡丹亭圆驾一折。近人如洪思长生殿，乃能直逼元人，其气韵迥与诸人不类。”其言累数百，余不能尽记，且于此道无深解，不敢强为之说。然总觉玉茗之才，非馀子可及。至谓樊榭胜竹，鄙意大不谓然。樊榭论词绝句云：“偶然燕语人无语，心折小长芦钓师。”愚谓竹小令固佳，即长调纡馀宕往中，有藻华艳耀之奇，斯为极至。即小令中佳者，亦未必惟此语为可心折也。大抵樊榭之词，专学姜、张，竹则兼收众体也。
　　○罗曾词
　　罗曾玉曾萨蛮词云：“流萤数点窥帘影。蛩声渐逐蟾光冷。脉脉转银河。宵长人奈何。
　　萧郎情味恶。宛似罗衣薄。毕竟薄罗衫。犹能偎夜寒。”大有饮水侧帽风格。
　　○陈其年词
　　迦陵词伉爽之气，清丽之才，自是词坛飞将。竹所谓“前身定自青兕”，非妄誉也。然时有俗笔，村不可耐。如“玉梅花下交三九”，既已妙矣。下半阕结句，乃下劣如是，令人恨恨。
　　○袁棠买陂塘
　　湘湄有题余魏塘移家图买陂塘一阕，曾以稿相示，而未及书于卷子，今录于此。“算江乡分湖最好，金风亭长曾赋。东岸是吴西岸越，占得烟波如许。君竟去。刚剩个、咏潮潘阆萦离绪。提鹇挈鹭。记载酒人来，持螯节近，花外数声橹。
　　头衔署。三十六鸥盟主。新诗和遍渔具。比邻鹅鸭偏相恼，闭了水连窗户。君未误。叹我亦故园无业轻乡土。蜻蛉买取。便稚子敲针，山妻结网，一棹傍君住。”
　　○莲海词
　　余旧有寒墟买醉图，湘湄所画，苍老浑厚，神似井烟。余题貂裘换酒一词其上，湘湄、铁门诸君，皆有和作。後寄乞莲海题词，题就寄还，不知为何人所乾没，至今恨恨。朱袁两词，已附浮眉楼词稿中。莲海之题，余未之见。今从渠稿中钞出云：“寂历孤山畔。正新寒、雪花乱点，茶樯酒幔。客到两三争系马，知是青骢游倦。是栗果少年躯干。指点银瓶频索饮，尚不通姓字粗豪惯。肴与核，咄嗟辨。醉中欲折炉头券。问何人、金龟能解，貂裘能换。鬓影当风吹未已，不惜卷帘通盼。若叔是、昔年曾见。何用十千论价值，抵天涯、一顿王孙馆。留韵事，助欷叹。”
　　○张诩词
　　张渌卿诩，与余定交浙江学使云台先生署中。渌卿好为词，亦兼作香奁诸诗。余以辛稼轩事告之，劝其专致力于倚声，渌卿颇韪余言。其词好为纤侧艳之体，而清气自不可掩。有秋夜偕频伽定香亭小饮，感赋云：“隔院催残点。西风急、雁声卷起清怨。金波荡树，荷香渐歇，翠盘欹软。安仁此日肠断。判付与、清尊汗漫。念醮堤、衰柳依依，今宵泣瘦啼眼。忍将银字重钩，新词自谱，灯下同看。鸣づ颤冷，高梧坠叶，泪花惊散。流光暗里偷换。更荏苒、天长梦短。便悄然、冯暖阑干，沈腰又减。”定香亭，学署荷池之亭也，余与渌卿时对饮于此。
　　○厉鹗河传
　　蒋群梦华以顾升山蔬果画册索题，上有樊榭河传十八首。後予与二娱皆以萨蛮词题之。曹种水亦用河传调，而止用一体。樊榭则一首和一调也。樊榭词集中不存，今录以补其亡。“青浮卵碗。饼煮槐牙，竹胎犹短。圆丁掣锁，疏篱烟满。我来主版。一村嫩雨林档泫。如啼眼。鸦嘴和苔铲。洋州诗句曾柬。有人炊晚饭。”［笋］“三月小桃吹谢，绿到荒原，英雄种菜不堪论。芜青昼闭门。卧龙已去天星陨。军声尽。战士犹微愤。至今遗种乞邻翁。残冬。满畦黄叶风。”［萝卜］“颗颗。黄破。一林卢橘，县金欲堕。吸红螺。爱新鹅。婀娜。乱压东园舸。跳脱玲珑美人腕。牵银蒜。映得光零乱。蜡儿团。汁儿酸。搓丸。欲将书寄难。”［枇杷］“天凉似水。霜黄梧子。斜阳返照，秋香一树累累。霍靡。鲤鱼风又起。晶盘买向闲坊市。空斋里。点缀乌皮儿。远还疏。淡如无。清虚。酒醒闻著渠。”［香缘］“低萸湾，乱覆兰渚，蟹舍鱼叉斜。撑艇子，照鬟鸦。家家采菱娃。江南水国堪消夏，凉风洒。粉刺兜罗帕。生增辜负镜奁花。天涯。浮梁去卖茶。”［水红菱］“兼橘柚，南方无偶，鸟爪休扪。倚阑闲弄，脉脉想见销魂。玉纤痕。碾香渍入搓酥粉。西风紧。一夜芙蓉冷。檀奴有意为遮文，午腮红。傍帘栊。”［木瓜］“村陌。吹笛。水风凉。绿蛎墙连路长。牛衣古柳紫瓜香。商量。为他加蜀姜。
　　园官菜把无莴苣。清贫处。且汲流泉煮。折项瓠。白雕胡。山厨。多堪敌落苏。”［茄］“秋早。怀抱。龙涎味滑，雀头名好。江乡幽兴最堪怜。年年。蹲鸱不论钱。矮铛折脚煨残火。山僧坐。往事今无那。斫侯鲭。捣金橙。闲评。何如玉糁羹。”［芋］“湖天平碧。鸦头十五，双摇轻楫。清歌学唱想夫怜，乐得绿房和子擘。家乡消夏湾前後。愁时候。心苦忍知否。馆娃宫。水烟空。秋风。销魂坠粉红。”［莲子］“鹤巢兔柴，浓阴萧洒。树间红研讨会，满江城堪爱，栋花风大。筠笼和叶卖。堆盘磊磊杨家果。玫瑰颗。掐得檀痕破。泪淋漓。湿胭脂。沾衣。问郎知不知。”［杨梅］“霜後。红透。榴房初剖。伴栗黄皴，和橙绿皱。石醋姊妹凄其。秋来子满枝。
　　粉裙曾染蛮腥血。华时节。光颢真飘瞥。向墙阴一树，犹记旧风流。坠搔头。”［石榴］“溪涨。风浪。笼瓜船上。蜜虎掌。许多新样。团麝揉酥酝酿。谁将双鼻饷。
　　散筵香粉祈河鼓。当风露。粘著黄金缕。梦瞢腾。事难凭。东陵。种时熟未曾。”［香瓜］“闽岭。幽境。海天遥。绿荔丹蕉最饶。何如青子缀长条。风标。红盐点不消。
　　幔亭峰下家千里。沾牙齿。谏味无如此。试镫天。擘柑筵。春纤。裹来和苟煎。”［橄榄］“颊。堪摘。旧湖州。水驿旗亭小留。重来杜牧恼春愁。红楼。一时不奈秋。吴娘桃叶伤心曲。声声蹙。歌罢难教续。破时新。翠妩颦。娇嗔。中心别有人。”［桃子］“风。月暗。曲廊斜。别梦依依谢家。牵牛篱落挂青花。矢邪。豆棚闲著他。豆花八月吹凉雨。秋深处。剪响裁吴。犀镇帷。换袷衣。依稀。一檐香又肥。”［扁豆］
　　○妇人集
　　陈迦陵妇人集，未见刊本，传者甚少。孙君华海抄一册见饷国初以来宫闺皆在其中。闺秀词句可喜者尤多，爰摘录以广其传。徐湘灿水龙吟感旧云：“合欢花下流连，当时曾向君家道。悲欢转眼，花还如梦，那能长好。真个而今，台空花尽，乱烟荒草。算一番风月，一番花柳，各自斗，春风巧。
　　休叹花神去杳。有题花、锦笺香稿。红英舒卷，绿阴浓淡，对人犹笑。把酒微吟，譬如旧侣，梦中重到。请从今、秉烛看花，切莫待，花枝老。”徐为海宁陈相国之遴贤配，著拙政园诗馀，所咏花当是山茶也。浦湘青映绿题周络坐月浣花图满江红云：“彼美人兮，婉相对、姗姗欲下。恰此夜、月华如洗，花枝低亚。盼到圆时仍未满，看当开半还愁谢。与花神月姊细商量，归来罢。怜嫩蕊，银瓶泻。回清影，晶帘挂，奈晚妆犹怯，镜台初架。二十馀年芳草恨，两三更後长吁态。几时将、络秀旧心情，呼儿话。”络隐者，汉阳李云田妾周宝镫也。王朗浪淘沙云：“几日病淹煎。昨夜迟眠。强移心绪镜台前。双鬓淡烟低髻滑，自也生怜。不贴翠花钿。懒易衣鲜。碧油衫子退红边。为怯游人如蚁拥，故拣阴天。”又云：“疏雨散廉纤。花压重檐。绣帏人倦思恹恹。昨夜春寒眠不足，莫卷湘帘。罗袖护掺掺。怕拂妆签。兽炉看倩侍儿。为底双蛾长翠锁。自也憎嫌。”朗为次回先生之女。次回工为艳体，而词不多见。迦陵又摘其浣溪纱前半云：“抱月怀风绕夜堂。看花写影上纱窗。薄寒春赖被池香。”云“抱月怀风”四字，非温、韦不能为也。顾文婉浣溪沙云：“独坐无聊对一编。闲题恨字满花笺。夕阳西去转凄然。掩泪低徊妆阁畔，掀帘私语瘦梅前。此时试问阿谁怜。”汤畹生淑英南乡子云：“天气最无凭。乍雨还晴又做阴。时候困人三月也，清明。暗买韶光柳醵金。杯酒恣闲吟。寂寞春庭斗草心。院落黄昏帘幕静，深深。独坐谯门又起更。”吴小法永汝如梦令云：“帘外一枝花影。月到花梢影冷。夜坐穗灯销，寂寂小窗寒寝。梦醒。梦醒。重把离愁细整。”吴母，故虞山某尚书姬也。七岁善琴筝，十岁工染翰，乐府诗歌，一见即解，人有霍玉小女之目。十二岁许字邹谟，後以讼阻。邹有惜分飞词十四阕。
　　○众香庵词
　　同辈工词者，湘湄、二娱、甘亭、兰村诸君外，作者寥寥。秋史令嗣子玉山寿以所作众香庵词一卷相质，芊眠宛转，大有无忌似舅之意。余为弁首，而录其数阕。萨蛮云：“吴绫一幅秋如水。索郎画取鸳鸯睡。翠盖要深藏。遮他小梦长。红绒衣上溅编髻拖残线。无语又停针。日长思杀人。”清平乐画白荷花赠诵芬女僧云：“雨斜风细。先做秋来意。一只鹭鸶飞不起。天水冥冥无际。蓼花的新妆。菱花点点方塘。要问乐甘薏苦，莲台稽首空王。”琐窗寒咏帘波云：“细织千丝，低垂一桁，小楼深处。微风乍起，吹皱纹缕缕。荡春光，微茫可怜，叠影圆痕能描否。似盈盈一水，飞花飞絮。溅来无数。流去。闲庭宇。正月影中央，冥隔住。是谁翦出，半幅吴淞如许。听声声、迎风佩姗，隐约凌波见微步。泻苔阶、一片空明，不管吟虫苦。”扫花游苔缝云：“成片，正绣偏庭心，地衣凝翠。沿阶没砌。{髟沙}未满，一丝犹细。吹阵尖风，翦破春痕有几。凉无次。认乱发乍梳，分半挑起。三寸罗袜底。只风嘴鞋尖，也应回避。行行且止，怕匆匆踏损，草芽花子。细界条条，直似乌丝阑纸。秋来矣。老吟蛩，此中身世。”水龙吟重午坐雨寄怀频伽先生西湖云：“歌离吊梦无聊，何人能会沈湘意。屐声门巷，帘声帘户，最愁思。芳草萋萋，长天黯黯，惯惊游子。问西湖今日，凄凉孤馆，谁同伴，谁同醉。旧侣高阳散矣。叹饥驱、飘零千里。功名老大，江关萧瑟，一般风味。［湘湄舅氏客金陵，荔生姑夫宦游西江。［鸥鸟前盟，鸡豚後约，而今寒未。想新词赋罢，铜琶高唱，吐英雄气。”
　　○甘亭词
　　甘亭词，慢调兼学南北宋，小令亦不屑作温韦语，而情韵自胜。浪淘沙云：“屈戍两钩纤。绣户深严。熏笼小响夜恹恹。似说浣沙归略晚，湿了鞋尖。何处望雕奁。数尽铜签。耐他风露立重檐。今夜二更明月上，万一钩帘。”又咏半开花蕊云：“芳意坼微馨。春色星星。涂妆绾髻小娉婷。正为年华刚豆蔻，十四三零。
　　红玉易漂萍。莫放杯停。待他开到越梅青。纵有樱桃能结子，不算韶龄。”浣溪沙咏月云：“不要云衣护浅深。晶帘了了夜沉沉。露华凉到薄罗襟。玉宇琼楼千古泪，青天碧海两人心。商量争抵一春阴。”
　　○沈清瑞词
　　能为南唐五季之词者，自成容若後，断推芷生为第一。萨蛮云：“通波亭带红桥路。天涯倦旅愁延伫。溪外有人家。来禽一树花。花西帘对卷。小立东风浅。门巷夕阳低。衔泥双燕归。”“秋风吹满溪桥路。吟鞭倦指题诗处。烟寺隔疏钟。斜阳雁背红。沈沈天似水。今夜新凉起。金翠镜中寒。苎罗无数山。”浣溪纱云：“夜冷青苔湿地衣。绿窗人静晚妆迟。踏香寻上最高枝。月静帘空无梦到，露寒风细隔花知。此时携手说相思。”“一片青帘酒榭东。花阴流出水溶溶。短长亭上过春风。歌扇影摇香月白，钿车声起暗尘红。相逢可惜太匆匆。”忆王孙云：“棠梨花谢絮。一迳青苔衫落红。亚字阑干东又东。晚来风。画阁春寒细雨中。”南乡子云：“春水绿，白香。兰桡梦渡弄珠江。江上青山连夕照。愁芳草。日暮鹧鸪啼未了。”清平乐云：“鸳鸯眠尽。湖水如圆镜。笑入荷花风不定。画桨划开影。
　　短箫吹过红桥。柳阴阴处烟高。归去轻衫半湿，横塘暮雨潇潇。”诸作入之花间集中，谁复能辨。
　　○严冠词
　　严四香冠词多艳语，殆近黄九，殆近黄九。其钗头凤云：“红酥手。青苔帚。斜阳小迳闲行偶。眉成结。声偏咽。急将心事，欲从君说。吃吃吃。瑶钗溜。琼枝瘦。回头又怕人来骤。罗裙窄。飞如蝶。长廊影里，低蝉欲没。得得得。”绝似琴趣中语。
　　○浮眉楼图题词
　　余浮眉楼图，先自题阑干万里心一阕云：“丝柳不藏秋。隐隐疏帘半上钩。见说年年爱远游。一重楼。两点眉山相对愁。”闺人和云：“春山平远不宜秋。新月弯环只似钩。说与萧郎莫浪游。怕登楼。一曲阑干一曲愁。”江郑堂藩题眉妩一阕，甘亭题买陂塘一阕，皆工。
　　○山阴归棹图题词
　　山阴归棹图题词，二娱、霁青擅场。二娱西子妆云：“一粒诗瓢，一盘茶磨，一舸移家同泛。早春时节寒多，响帆梢、雪花犹糁。瓦山墨淡。全画出、胡天黯艹国中人，莫匆匆，错认扁舟归剡。
　　篷窗掩。著个卿卿，共拨炉灰焰。越山越水越溪人，是第一无双明艳。风流未减。且休羡，赐湖名鉴。待归来，重把黄金铸苑。”霁青和摸鱼子服韵云：“渡钱江、千岩万壑，而今君倦游未。算来不负三年住，占断春风桃李。斜照里。指隔岸吴山，一握青螺髻。五湖差拟。倩画个人，越罗裙钗，同坐短篷底。连朝雪，似欲勾留游子。放归还算天赐。画船两桨人双笑，一路听风听水。家近矣，过学绣村丁，便是君乡里。绿窗晓起。想镜里眉痕，道中山色，深浅画来记。”
　　○还砚图题词
　　余旧藏鸲鹆砚，失于越州。嘉庆庚申五月，严四香得于骨董铺中，辄以见归。余属蒋芝生作还研图，张渌卿填台城路以纪之云：“小窗慵展来禽贴，翠螺尽日尘翳。赵璧犹完，楚弓仍得，珍重故人遥寄。别离如此。喜霞骨依然，云腴添腻。虎仆频拈，朝朝吟向画帘底。当时流落谁念，一双鸲鹆，偷滴清泪。湖海漂零，云烟过眼，寂寞半池秋水。旧盟寒未。算石不能言，三生应记。好压归装，郁林那可拟。”
　　○月底修箫谱题词
　　月底修箫谱图题词甚多，方子云、汪饮泉、江郑堂、查梅史最工。
　　方祝英台近云：“认飞琼，猜弄玉，未许小红比。一种闲情，人间有萧史。良宵何以为欢，缃梅开了，更清冷、月华如此。按纤指。参差减字偷声，精能尽之矣。那羡王裒，传赋汉宫里。惹侬枨触当年，看填谱处，一丛竹、小湖楼底。”
　　汪声声慢云：“花间度曲，镜里伤春，销磨鬓影年年。付与箫，二分明月犹圆。依稀旧时见得，倚清寒、吹笛梅边。今宵永，又玉人何处，唤起词仙。只有惺忪一点，怕梨云都化，残梦如烟。谁谱离情，酒痕零落尊前。应怜小红低唱，过垂虹亭子依然。寻旧约，待重来，书满锦笺。”
　　江紫玉箫云：“明月初升，玉梅刚吐，画成无限梨云。风催绿萼，认暗香疏影，应是前身。洞箫轻ソ，花拍叠，旧谱翻新。郎无赖，不管玉奴，吹冷朱唇。滨洲自度渔笛，算近日，江南第一词人。闲修尺八，听悠扬呜咽，破梦伤春。怕柔肠断，频嘱咐，悄唤真真。箫声紧，莫犯侧商，惊醒梅魂。”
　　查月华清云：“铅水无波，银丸未坠，一声才近还远。雪样瓠犀，吹得明河西转。恁时光，三九梅梢，早描出、秦楼哀怨。低唤。更偷声减字，口脂香暖。到底为谁魂断，尽鸳谱新翻，者宵偏短。一舸归来，记否题扇桥畔。正玉奁、努力修眉，又破费、修箫双管。还算。似烟波回首，小红相伴。”
　　余又有一扇，亦画此颢，惟甘亭一词擅场，调寄疏影云：“香罗叠雪。恰鳞鳞云净，风露凄绝。十八鸦鬟，六曲朱阑，左花底吹彻。新词白石谁同调，只分寸刂、小红能说。怕夜阑、珠字排成，冷了一炉银叶。为问鸳鸯珍偶，阻风中酒里，几度离别。迢递瑶台，怅望飞琼，风前怨曲孤咽。青山隐隐秋无际，有江上愁心千叠。镇凄凉、四桥头，又是几回明月。”
　　时顾芷山麟瑞方专力于乐府，为余题北曲数调于上。中绣球云：“我不学王子渊赋洞箫。也不望再生缘遇玉箫。也不学吴门饿莩，莽天涯乞食吹箫。愿是倚春风酒字挑。当炉人红袖招。正好是梨花熟了，草芊眠，醉卧裙腰。凤凰台上人何处，明月空悬廿四桥。一例魂销。”
　　尾声声云：“逢君非壮年，客里春将老。从今後，莫话闲情了。只愿你、把天上月儿修一个好。”
　　○袁通词
　　袁兰村少时喜为侧艳之词，余尝为之序，未敢许也。後见所刻捧月楼词，居然大雅。前所见者十不存一二，因叹其竿头之日进也。余尤爱其“落花和酒咽，心里葬春多”十字。
　　○沈星炜词
　　近日浙中词客以李四斋为眉目。次则沈秋卿星炜，有点绛唇云：“懊恨东风，唤回残梦难重续。水流花落。依旧春山曲。度尽斜阳，人影阑干角。阑干角。柳丝一束。染得春烟足。”台城路秋草云：“天涯望断疑无路，秋连去帆俱远。野色凄迷，寒云迢递，分得斜阳一半。旧游零乱。任老却青袍，西风不管。憔悴王孙，又催乡思到吟卷。玉阶漫寻消息，暗蛩啼不尽，多少哀怨。袖底粘香，诗边纪梦，回首年华都换。秋宵影转，点点流萤，扑翻轻扇。门巷谁家，空帘和月卷。”
　　○平韵满江红
　　余尝风高邮，因默祷露筋祠，倘得顺风，当以平韵满江红为寿，如白石故事。质明，闻舟子欣然理篷樯声，则旗脚已转矣。余词有“去得顺风来顺水，聪明原是旧心肠。想凌波一路响珊珊，明月。”後又集孟东野、王摩诘诗作楹贴云：“江淮君子水，山木女郎祠。”属曼生书之，刻于祠中。
　　○莲裳词
　　月女士薛娟，余葬之葛岭之下张孝女坟之侧，自为葬记，复绘春山埋玉图。莲裳探春一词最工。“桂殿呼鸾，梅梁减燕，冥冥天半轻雾。泪泮红冰，肌消艳雪，人掩西陵麝土。谁惜明珠，有他姓阿那慈母。孝娥江畔招魂，冷花吹偏归路。多少秋坟无主。算择地理香，禁受风雨。鸳牒先烧，雀屏空画，未要萧郎谀墓。寒食清明节，任女伴、桃夭争赋。终更凄凉，玉钗知葬何处。”
　　○李西斋词
　　李西斋有八声甘州一阕，怀浮眉词仙客吴兴，格韵大似中仙。“上湖楼重觅旧留题，醉墨数行斜。对沿堤夜火，隔汀风笛，人渺天涯。料得垂虹桥畔，秋水没蒹葭。不独西湖月，冷落沤沙。
　　谁念飘然倦侣，早酒边花外，鬓点霜华。便浩歌归去，憔悴已堪嗟。甚如今、绿蓑青笠，又烟波、何处浮家。苔溪曲，一篷凉思老花。”
　　●卷二
　　○冯登府词
　　余尝谓词在难易之间，苟性所不近，虽殚心力为之而不工，亦有偶然学之而即合者。顷见冯云伯登府种芸词一卷，体物语有极工者。疏影咏帆影云：“船窗似画，看山好，蓦却被夕阴遮断。又最怜、十幅高悬处，全不怕、西风吹转。”惜馀春慢，咏绿阴云：“采兰渡口，买杏楼前，忘却来时花露。但见山边水边，几阵温风，几丝谷雨。”皆能离貌传神。摸鱼子咏莼，时甫悼亡一首云：“四月江南，几痕烟嫩，凫根百顷千顷。春风勾起秋风怨，碎叶不成圆镜。呼小艇。早雉尾香褰，种比西湖胜。引来愁影。只钗股敲残，钿波划破，丝雨鬓边映。山厨供。配取葵羹滑凝。吴娘素手嫌冷。同心锦带谁牵断，旧梦白鸥难省。多少恨。叹流水年华，身世萍飘梗。相思犹。且采入滨洲，渔歌唱罢，凉月满身浸。”可谓会句意于一时，融情颢于两得，将来所就，未易量也。
　　○蕊渊生香两家词
　　蕊渊女士，中郎爱女，幼受四声，慧辨琴丝，妙修箫谱。琴清阁词，风美流发，在片玉、冠柳之间。生香女士，秀骨天成，隽思云构，冰雪比清，兰蕙其穆。生香一集与琴清相伯仲，而幽抑缠绵，似复过之，漱玉未能专美于前也。时俱从官京师，结社分题，裁红刻翠，青鸟传笺，乌丝界纸，都中士女，传为美谈。古云尝合钞两家之词，都为一帙，因得寓目。蕊渊清平乐纳凉柬雪兰姊云：“茶香。花乳盈瓯碧。露脚如烟吹袖湿。天澹星痕欲滴。胡床滑簟凉生。睡馀忽听瓶笙。仿佛一池秋雨，风吹万柄荷声。”他如春感云：“待画新愁眉样改，弱柳关情，绿上流■背。”题二乔观兵书图云：“一缕烟喷鹊尾声，仿佛阵云明灭。”皆奇句也。生香卜香子云：“残月堕帘钩，秋梦和花瘦。墙角︵儿吠夜分，天碧垂珠斗。手熨旧罗衣，可似眉间皱。数尽清宵细细长，坐到灯如豆。”其沁园春秋夜病情，金缕曲自题生香词後寄林风畹兰二首，赋情缄恨，几於洗马言愁，令人欲唤奈何。沁园春云：“清夜回肠，百绪纷纭，凄然泪零。觉天涯离恨，痴魂黯黯，宵深肺病，短梦惺惺。霜叶辞枝，寒づ咽露，粉月玲珑上绮棂。孤光冷，偏照人庭院，别样分明。屏山瘦影<立令><立屏>。见背壁残灯死复醒。叹身如年历，暗知凄节，心同刻漏，记尽长更。生小工愁，从来善哭，何况而今寥落情。无极、债喘丝半缕，扶住黄昏。”金缕曲云：“住事思量偏。玉台前、双眉青斗，几时曾展。费尽心灵词百首，蚕老尚馀残茧。认满纸、泪痕犹泫。珍重寄君红豆句，镇相思、何日还相见。知两地，共肠断。
　　三生改编煞耽文翰。到而今、零笺墨，依然焚研。骨肉远离知已别，对景不胜凄怨。料此恨、古今难免。烟月家山无恙在，到江南、重觅当时伴。算此外，无他愿。”
　　○许庭珠词
　　许林风女士庭珠，姚君春木之配也。生香馆附载其寄怀之词，调采桑子云：“红樱斗帐愁难寝，明日花朝。准备无そ。春过江南第几桥。碧天如水横珠斗，豆蔻香烧。韵字纱挑。月写花枝上绮寮。”婉约之情，一往而深。
　　○词中隐寓人名
　　以人名字隐寓词中，始于少游之“一钩斜月带三星”，“小楼连苑横空”。无名氏之“梦也有头无尾”，虽游戏笔墨，亦自有天然妙合之趣。笔之赠伎狗儿、饼儿等词，皆入妙。余往作女冠四九词，皆用三十六，题蕊宫花史册子，皆用十二，窃仿其意。迩在淮ヂ，遇荻君校书，赠一翦梅词云：“夹毂相逢问狭斜。楼上琵琶。门外枇杷。风吹多少肯来耶。臣里东家。吴苑西家。淡淡藤萝映月华。好片圆沙。好浣溪纱。鸳鸯头白记些些。不是芦花。不是杨花。”荻君姓施，所居名琵琶楼，而丰肌柔骨，故有“风吹多少”之谑。又赠一联云：“唐宫乐舞皆成字，吴苑人家旧姓西。”荻君，又小名太平也。
　　○词有拗调拗句
　　词有拗调，如寿楼春之类。有拗句，如沁园春之第三句，金缕曲之第四、第七句，忆旧游之末句。比比甚多，要须浑然脱口，若不可不用此平仄者，方为作手。若炼句未能极工，无宁取成语之合者以副之，斯不觉其聱牙耳。
　　○词妖
　　倚声家以姜、张为宗，是矣。然必得其胸中所欲言之意，与其不能尽言之意，而後缠绵委折，如往而复，皆有一唱三叹之致。近人莫不宗法雅词，厌弃浮艳，然多为可解不可解之语，借面装头，口吟舌言，令人求其意忄旨而不得。此何为者耶。昔人以鼠空鸟即为诗妖，若此者，亦词妖也。
　　○杨伯夔续词品
　　余少作词品十二则，以仿佛司空诗品之意，颇为识曲者所赏。後见杨伯夔续作十二首，语皆名隽。余作己刻入杂著中，爰录伯夔所作於此，以为词场歌吹。
　　“悠悠长林，晓晖。天风徐来，一叶独飞。望之弥远，识之自微。疑蝶入梦，如花堕衣。幽弦再终，白云逾稀，千里飘忽，鹤翅不肥。”［轻逸］
　　“秋水楼台，淡不可画。载逢幽人，载歌其下。明星未稀，美此良夜。惝从之，梦与烟借。荷香沈浮，若出云罅。油油太虚，一碧俱化。”［绵邈］
　　“万山攒攒，回风荡寒。决皆千仞，饮云闻湍。龙之不驯，虹之无端。畸士羽衣，露言雷喧。洞庭陷鳞，苍梧逸猿。元气纷变，创斯奇观。”［独造］
　　“送君长往，怀君思深。白石欲堕，池台气阴。百年寸辉，徘徊短吟。松篁幽语，独客泛琴。聆彼七弦，潇湘雨音。落花辞枝，凄入燕心。”［凄聚］
　　“之子晓行，细路香送。时闻春声，百舌含ミ。林花初开，■须欲动。美人何许，短琴潜弄。明月无言，泠泠如讽。卷帘绿阴，微雨思梦。”［微婉］
　　“疏雨未歇，轻寒独知。茶烟昼青，煮藤一枝。秋老茅屋，虫挂丝。叶丹苔碧，酒眠悟诗。饮真抱和，仙人与期。其曰偶然，薄言可思。”［闲雅］
　　“俯视苔石，行歌长松。千叶万吹，凛然嘘冬。返风乘虚，餐烟太蒙。矫矫独往，落落希踪。夜开元关，荡闻天钟。光满眉宇，与斗相逢。”［高寒］
　　“空波粼天，鸣簪叩舷。鹭鹚立雨，浪花一肩。采采白，江南晓烟。觅镜照春，逢潭写莲。渔舟还往，相忘岁年。佳语无心，得之自然。”［澄淡］
　　“卓卓野鹤，超超出君。田家败篱，幽兰逾芬。意必求远，酒不在醇。玉山上行，疏花角巾。短笛快弄，长啸入云。轩轩霞举，须眉胜人。”［疏俊］
　　“怅焉独迈，そ兮隐忧。悟出系表，天地可求。亭亭危峰，倒影碧流。空山Ё寒，老梅古愁。味之无腴，挹之寡俦。遥指木末，一僧一楼。”［孤瘦］
　　“如莫耶剑，如百炼刚。金石在中，匪日永藏。钅术心扌胃，韬神敛光。水为澄流，星无散芒。离离九疑，郁然深苍。万弃一取，巨虚锦囊。”［精炼］
　　“天孙弄梭，腕无停。麻姑掷米，走珠跳星。荷露入握，菊香到瓶。如泉过山，如屋建瓴。虚籁集响，流云幻形。四无人语，佛阁风铃。”［灵活］
　　兰村以词鸣白下，一时无与抗手，来濑上，见上元马棣园功仪，以词相质。余深赏其得两宋风格，集中多有兰村倡酬之作，知其不苟然也。菩萨蛮云：“红楼寒怯东风紧。红罗梦里春人醒。悔不卷帘招。卖花声过桥。相思疑中酒。怕说今番瘦。想到海棠开。只他双燕来。”“烟蟾隐隐纤蛾斗。琼闺袖了穿针手。薄换越罗衫。何曾怯嫩寒。
　　吹箫人去远。绣被连床卷。犹是泥心肠。为他熏异香。”他如摸鱼儿秦淮云：“窗启处。衬城角遥山，青到桥西路。”钓丝云：“低欲坠。便软荡鸥边，侧了蜻蜓翅。”寄人云：“春已去，春只红桥，一带垂杨树。暗牵离绪。看斗鸭人稀，卖鱼市冷，都是黯然处。”高阳台春雨云：“隔一重楼，有人昨夜痴听。刻残绛蜡文纱掩，裹罗衾、中酒初醒。”皆清和谐婉，不愧雅词。
　　○微波亭词
　　钱谢庵词，余从兰村集中见其“杨花开瘦鲤鱼肥”，为之击节。近得其微波亭词一卷，步武南塘，神韵超绝。风蝶令云：“好梦难重做，春愁又一年。东风吹起夜窗眠。依旧初三月子不曾圆。晓露凝香湿，注重丝惹恨牵。桃花开近翠帘前。花外一重凉雨一重烟。”浣溪沙云：“春风吹梦引闲情。梦里从他过一生。最无能耐是鸡声。人为伤心才学佛，花如解语定怜卿。一番闲话记分明。”清平乐下阕云：“天溽芳草悠悠。垂杨影里登楼。望尽去帆千片，更无一个归舟。”杨蓉裳丈序其词云：“繁花乍零，凄凉远目，疏树早落，枨触离襟，调逸千秋，情深一往，世有解人，斯足传矣。”其自序云：“西昆一集，雅善无题。南唐诸作，偏工小令。盖有用意尚巧以少为贵者焉，此即其词品矣。”
　　○怡亭词
　　怡亭词四卷，钱唐姜淳雨宁所作。淳甫与白楼、米楼，同以词名浙中，为兰泉先生所赏。淳甫词委折自道，不作嗫嚅耳语。疏影咏柳影云：“长亭短驿。正一片春光，满地狼藉。飞絮飞花，荡漾参差，几度临风难折。丝丝遮断河桥路，悄不碍、踏青游屐。渐鱼云敛了斜阳，寻偏亚阑无迹。
　　曾伴红窗簸弄，那人愁瘦损，描上香额。细雨吹丝，倒映涟漪，莫辨层层深碧。秋怀付鸳鸯渡，算只有、断魂相接。怕乱鸦、飞入寒林，未省旧巢端的。”其运思措词，真其家石帚宗派也。余旧有寒垆买醉图卷子，余先作金貂换酒一阕，题者皆用其词。後此图失去。检怡亭词中，见其为题梦横塘一首云：“莲钗亚柄，芦雪吹丝，半竿斜日萧瑟。合涧桥南，只摇曳、青帘相识。泥笑当垆，解衣偷赠，醉边曾惜。问漂零四载，此度重逢，谁怜是、天涯客。
　　听钟听雨缠绵，又蒲帆催挂，枫叶飞急。寂寞而今，感旧约、酒徒难觅。更何限１河波梦绕，一点相思楚云隔。纵待归来，山楼共倚，怕双鬟非昔。”
　　○汪云壑词
　　迦陵填词图，前後题词者夥矣，皆用其体，多为激扬奋末之音。惟汪云壑修撰洞仙歌二阕，别自为格，极宛转之致。天风海涛之馀，忽闻吹叶嚼蕊殊能移人情也。词云：“戟髯潇洒，认书生阳羡，和泪朝朝洗愁面。算覆巢身世，醇酒生涯，何处是、天上红云香案。青衫真落拓，四壁归来，对鞭蓉远山远。细雨梦回初，楼外轻寒，酿多少、玉箫幽怨。怕咽住愁簧不成声，待拥髻挑镫，夜深谈倦。”“乌阑写罢，又承明催赴，回首花间奈何许。想暮年辞赋，零落乡关，浑不记、旧宅临江谁住。
　　诸孙文采盛，珍重霜缣，为我萧窗拂尘蛀。无恙此化身，儿女风云，摧抑尽、平生黄土。拚醉起英魂向秋宵，付一阕铜琶，大江东去。”
　　○宜秋女士词
　　宜秋女士词已附诗後，後铁门又得其残稿未刻者，今补录於此。长相思云：“夜寒生。梦魂惊。半烬兰膏暗壁灯。床头饥鼠行。
　　数长更。起离情。倚枕填词句未成。推敲直到明。”风光好云：“掩花关。启花关。看偏春光春又残。动愁端。空庭雨过苔痕碧。天寥寂。短短回廊曲曲栏。且盘桓。”菩萨蛮云：“愁中得句浑难续。无眠夜半烧灯烛。风送露微茫。逼人秋气凉。
　　熏炉兽炭。香篆微微散。何物助吟情。一虫阶下鸣。”
　　○露华词
　　渌卿与余别几十载，庚午八月相晤於吴门寓馆，以新刻露华词见示，其中大半皆与余倡和寄怀之作，所谓故人心尚尔也。桃源泉忆故人寄怀云：“行行过尽江南路。征马驮愁同去。扑面惊沙如雨。有甚般情绪。西风吹老相思树。泪眼与谁厮觑。梦也新来不做。未识平安否。”摸鱼子见怀云：“正西湖、狂吟浅醉，忽忽又是春暮。东风一夜吹愁到，江上峭帆无数。催客去。剩堤上垂杨，都让莺儿住。丁甯一语。早献策金门，红笺罗帕，且莫赋愁句。难忘是、旧梦几时重作。几时再唱金缕。伯劳燕子分飞去。漂泊不知何处。深夜雨。隔著个纱窗，听得凄凉否。菊甘薏苦。好努力加餐，频题锦字，遥寄北来羽。”前调寄余江右云：“忍轻抛、分湖烟绿，长征人又千里。饥鸿嗷雁催漂转，辛苦稻粱生计。狂吟未。料听到琵琶，也有中年意。将军爱士。看遮客长刀，岸巾雅拜，礼数有谁比。西江水。只恐难鲤。滕王一序空丽。涪翁诗派庐山面，冷淡且相料理。侬倦矣。道近日平安，亻免首称书记。海滨聊寄。但暖狎眠鸥，凉吹铁笛，醉叱老龙起。”其他题画酬答之词，尚无虑十馀首，喜用摸鱼子调
　　，盖当时在西园倡和时故事也。人先生题露华词兼见寄一阕，亦用此调
　　。先生序其词曰：“曩在扬州，渌卿以词来质。余为题摸鱼子一阕，所谓‘付香弦、一声一咽，寻常歌吹全洗’者，至今竹西人能诵之也。”
　　○陆鄂华词
　　渌卿妻陆鄂华善绣工词，早岁矢折，余为志其墓。其寄渌卿萨蛮二首云：“小楼昨夜春寒渐，绿筠帘子何曾卷。帘外又斜阳。一溪新水香。已教人远别。更把青山隔。人自不思归。布帆空解飞。”“酿花天气春愁重。淡云微雨都如梦。金斗熨沈香。夜来钅咸线忙。
　　踏青浑懒去。女伴空招取。多事是黄昏。替人催泪痕。”娟娟楚楚，真伤心人语。渌卿有江城梅花引答之云：“小楼日日数征帆。忆江南。望江南。帘外垂杨，帘里曲阑干。清晓起来帘下坐，揽明镜，拭红绵。梳绿鬟。
　　绿鬟绿鬟菩萨。花懒簪。泪暗弹。画也画也画不就，曲曲青山。换了罗衣，若个念春寒。传语而今归计稳，打双桨，到门前。三月三。”
　　○晏几道词
　　叔原小山词，其自叙以为：“浮沉酒中，病世之歌词，不足以析酲解愠。试续南部诸贤馀绪，作五七字语，期以自娱。不独叙其所为，兼写一时杯酒间闻见所及。”又云：“始时沈十二廉叔、陈十君宠，家有莲、鸿、、云，品清讴娱客，每得一解，即以草授诸儿。吾三人持酒听之，为一笑乐。”盖其寄托如此，其所称莲、鸿、、云者，词中往往见之。临江仙云：“记得小初见，两重心字罗衣。”蝶恋花云：“笑艳秋莲生绿浦，红脸青腰，旧识凌波女。”鹧鸪天云；“梅蕊新妆桂叶眉。小莲风韵出瑶池。”又，“守得莲开约伴游，约开叶上兰舟。来时浦口云随棹，采罢江连月满楼。”又，“手香笺忆小莲。欲将遗恨倩谁传。”虞美人云：“香已有莲开信。两桨佳期近。”又，“有期无定是无期。说与小云新恨也眉低。”又，“问谁同是忆花人。赚得小鸿眉黛也低颦。”浣溪沙云：“床上银屏几点山。鸭炉香过琐窗寒。小云双枕恨春闲。”清平乐云：“春云绿处。又见归鸿去。”玉楼春云：“小若解愁春暮。一笑留春春也住。”又，“小莲未解论心素。狂似钿筝弦底柱。”皆寓诸伎之名也。叔原自许续南部馀绪，故所作足闯花间之室。以视珠玉集，无愧也。
　　○晏几道酒醉词
　　咏酒醉之诗，唐人有“不知谁送出深松”，宋人有“阿谁扶我上雕鞍”，皆善於描写。叔原玉楼春词云：“当年信道情无价。桃叶尊前论别夜。脸红心绪学梅妆，眉翠工夫如月画。
　　来时醉倒旗亭下。知是阿谁扶上马。忆曾挑尽五更灯，不记临分多少话。”真能委曲言情。
　　○史达祖词
　　梅词，竹坨词综所选，已不少矣，然其佳句尚多。祝英台咏蔷薇云：“见郎和笑拖裙，忽忽欲去，又蓦地、留芳袖。”庆清朝云：“坠絮孳萍。狂鞭孕竹，偷移红紫池亭。馀花未落，似供残蝶经营。”过龙门壹首云：“一带古苔墙。多听寒づ。箧中钅咸线早销香。药尾宝刀窗下梦，谁翦秋裳。
　　宫漏莫添长。空费思量。鸳鸯难得再成双。昨夜楚山花簟里，波影先凉。”读之令人欲唤奈何。张功甫序其词以为“有清新闲婉之长，无讠荡淫之失，可以分镳清真，平睨方回，三变行辈，不足比数。”洵非虚誉。
　　○赵雩门词
　　赵雩门太史研经读史，诗词皆不多见。前乙丑岁，於都门见寄金缕曲一阕甚工，题为寒夜读浮眉词有怀，却寄云。“风格知何似。当年、玉田兰畹，差还可拟。一卷乌丝肠断句，欲把金尊陶洗。奈纸上、泪痕隐起。何处吹箫容乞食，料旗亭那有人双髻。应佳耦，是知己。劝君何苦悲身世。看分湖、菰烟芦雪，十分秋思。一面阑干凭倚偏，莫又为他憔悴。况两鬓萧萧如此。算有故人无恙在，更天涯、同调能馀几。长相忆，君知未。”雩门以承明著作之才，忽改官县令，神仙小谪，为之太息。
　　○洒边词
　　宋之词人向子、史邦卿，皆成家者。然史以附韩胄为士论所贱。向以贵臣戚里，卓然方格，迕桧而归，其人品相去远矣。酒边词二卷，其中赠伎之作最多，其名如小桃、小兰、轻轻、贺全真、陈宋邻、赵总怜、王称心，不一而足，所谓承平王孙故态者耶。
　　○樵隐词
　　毛开樵隐词，所传无多，然亦是雅音。杨用修独称其泼火初收一阕，平熟无可取，用修未可为知词者也。其醉落魄咏梅云：“新愁怅望催华发。雀ㄋ江头，一树垂垂雪。”玉楼春云：“酒成憔悴花成怨。闲煞羽觞难会面。可堪春事已无多，新笋遮墙苔满院。”皆远过所称。
　　○捧月楼词
　　世之论词者，多以丽隽永为工，灯红酒绿，脆管幺弦，往往令人倾倒，然非词之极工也。吾友兰村，少善倚声，体多侧艳，及刻捧月楼词，则一归於雅。余前既已言之矣，要其尤工者，则在於友朋离合、死生契阔之间，非近人所能仿佛。其集绿伽冉精舍，追感谢庵，与邵兰风联句摸鱼儿一阕，可谓惊心动魄，一字千金者矣。词云：“怪匆匆六旬别耳，沧桑变幻如此。［袁］离亭三两关心语，那分缘终今世。［邵］君竟死。［袁］问碧海红尘，更有谁知己。［邵］魂兮归来，［袁］听子夜啼乌，虚堂窜鼠，铅泪落如水。［邵］
　　杯浮蚁，可尚能来一醉。［袁］欲呼君饮无计。［邵］风吹遗挂翩翩翻动，疑欲振衣而起。［袁］寒月底。［邵］把薤露歌残，心逐霜花碎。［袁］古欢永坠。［邵］叹吕掩书坟，杨归元冢，此恨几时已。”［袁］
　　他如过玉莲庵忆旧云：“一番聚首无他事，只办一番肠断。”高阳台即席和余云：“云摇雨散垂垂别，只几番老了啼鹦。算归程。风要先听，雨要先听。”皆极工言情。
　　○袁通行香子
　　行香子一体，叠下三字句，最难稳惬。兰村上海道中云：“算定归程。嫩约分明。挂轻帆、江渡春申。怪伊双桨，偏泥人行。要等潮来，等潮去，等潮平。酒也慷斟。梦也难寻。照相思、一点秋灯。拥衾深坐，谁伴深更。有雨萧萧，风瑟瑟，雁声声。”
　　○南宋小家词
　　词综之选，於南宋小家，真能披沙拣金。然尚有未尽者，如克斋词，惟选虞美人“去年寒食曾相见”一首。其又太常引云：“三三五五短长亭。都只解送人行。天远树冥冥。恨好梦、才成又惊。
　　夜堂歌罢，小楼钟断，归路已闻鹦。应是困瞢腾。问心绪、而今怎生。”芸窗词青玉案云：“少时贪看琼林绕。任马上、寒威峭。昨暮六花飞逗晓。拥衾慵起，鬓丝笼帽。顿觉年来老。
　　朱阑翠竹枝枝倒。把玉棱层趁风扫。楼上一尊须放早。同云收尽，红轮初上，对面狼峰好。”二词皆工。
　　○曹尔堪词
　　国初浙西词人辈出，嘉曹顾庵尔堪与吴中尤西堂侗齐名。西堂百末词，自以为花间草堂之馀。顾庵颇为雅洁，念奴娇一阕，殊有竹山风调。“孤舟初发，正严霜似雪，布帆如纸。一派残云萦别恨，愁向青山隐几。晚圃黄花，小槽红酒，客路谁同醉。蒯缑黯澹，自将管乐为比。遥念旅宿新寒，丹阳古道，老树酣青紫。戍鼓沈沈天未晓，残月模糊映水。白衤夹谈兵，青灯读易，漫洒英雄泪。啼鸟成阵，石头城外潮起。”同时魏学渠喜用侧艳之字，误佳期云：“花满驿亭香浅。恨翠啼红宛转。碧城十二曲阑干，送落英无算。铜漏莫嫌长，银烛偏愁短。寒情孤坐愤眠迟，好梦终难选。”然他词未能如此。
　　○吴伟业词
　　红豆、梅村诗笔擅一时，而词皆非本色。梅村词虽比红豆较工，亦沿明人熟调，然於曲独工。曩见秣陵春传奇，以为玉茗之後，殆无其偶。特未著讠巽人之名，及见其金人捧露盘词题为观演秣陵春句云：“喜新词，初填就，无限断人肠。为知音，子细思量。偷声减字，画堂高烛弄丝簧。”乃知出於梅村之手也。
　　○季沧苇词
　　季沧苇不以词名，而行香子题扇面美人一阕颇工。“烟样罗衤周。月样银钩。人立处、风颢全幽。谁将纨扇，细写风流。有一分水，一分墨，一分愁。天街似水，迢迢良夜，十年前事上心头。双飘裙带，曾伴新秋。在那家庭，那家院，那家楼。”
　　○汪焕词
　　七夕词咏乞巧者多矣，汪焕减兰上半阕，特出新意，而语亦工。云：“蛛丝休络。自恨巧多偏命薄。不解销魂。始是人间厚福人。”
　　○毗陵邹董词
　　毗陵邹、董，各以词名，文友词淫言语，不免秀铁面所呵。邹词亦未为工，难与迦陵并称也。惟菩萨蛮一首，殊得花间之遗。“篆萦心事安银叶。灰温火慢香微。焦尾声对花弹。秋声应指寒。同心金风串。莫作离鸾怨。梦峡与啼湘，一夜长。”
　　○赵友沂词
　　邗上赵友沂，任侠好事，多长者游。宋玉叔有过其故居词云：“竹西亭，歌吹地。廿四桥头，曾络青丝骑。坐上秋娘兼季次。侠客名姝，夜夜春风醉。孝廉船，丞相第。弦管凄凉，苔老朱门闭。燕子近从王谢例。太息回车，多少羊昙泪。”语意恻怆，调为苏幕遮。
　　○张台柱词
　　绵邈飘忽之音，最为感人深至，李後主之“梦里不知身是客，一晌贪欢”，所以独绝也。张台柱浪淘沙云：“春柳暮烟含。莺燕娇憨。飘绵舞絮恨相兼。雨打风吹收不了，又上眉尖。
　　系马弄金衔。斜日厌厌。梦中归路又谁谙。渺渺茫茫花一旗，说是江南。”
　　○曹溶词
　　激昂慷慨，迦陵为最。竹坨亦时用其体，如居庸关李晋王墓诸作，直欲平视辛、刘，自出机杼。集中附曹倦圃慢词二首皆工。曹有将之云中答友寄贺新凉云：“玉宇秋如水。为黄花、满襟离恨，雁筝频倚。落日马蹄穷塞主，白发一肩行李。钢柱北、曾经说屣。又挂风旗沙柳外。对摩片石挥毫起。呼屈宋，且休矣。故人相见平安喜。写新词、龙蛇飞动，牢骚心事。刁斗河山今不闭。敢诧封侯万里。笑老去、疏狂未已。范蠡湖边莼菜熟，肯羊裘敝尽车生耳。痛饮酒，真男子。”此词盖作於备兵云中时。朱集有送曹诗长篇，亦极悲壮，所谓“忽作边秋出塞声，江枫柳纷纷落”者是也。
　　○吴兆骞词
　　吾乡吴汉槎，以事戍甯古塔，所传秋笳集，悲凉抑塞，真有崩云裂石之音。其得家信百字令一词云：“牧羝沙碛，待风鬟、唤作雨工行雨。不是垂虹亭子上，休盼绿杨烟缕。白苇烧残，黄榆吹落，也算相思树。空题裂帛，迢迢南北无据。消受水驿山程，灯昏被冷，梦儿中叨絮。儿女心肠英雄泪，抵死偏萦离绪。锦字闺中，琼枝海外，辛苦随穷戍。柴车冰雪，七香金犊何处。”与升庵“易求海上琼枝树，难得闺中锦字书”，同一凄怨。汉槎有采桑子寄妹云：“缟綦义烈人谁似，淡月寒梅。寂掩罗帷。生受黄昏盼紫台。遥知枫落吴江冷，白雁飞回。锦字难裁。一片红冰熨不开。”汉槎妹昭质，名文柔，亦工诗词，为杨解元廷枢子妇。其寄兄谒金门云：“情恻恻。谁遗雁行南北。惨淡云迷关塞黑。那知春草色。细雨花飞绣陌。又是去年寒食。啼断子规无气力。欲归归未得。”
　　○顾贞观词
　　顾梁汾与成容若友善，容若专工小令，慢词间一为之。惟题梁汾杵香小影“德也狂生耳”一首，最为佚宕。梁汾寄汉槎塞外“季子平安否”二首，久已脍炙人口。又生日作一首，亦极工，与稼轩“千骑弓刀，挥霍遮前後”，未能别其优劣也。词云：“马齿加长矣。向天公投笺，试问生余何意。不信嫩残煨芋後，富贵如斯而已。惶愧煞、男儿堕地。三十成名身已老，况悠悠此日还如寄。歌伏枥，壮心起。 直须姑妄方言之耳。会遭逢、致君事了，拂衣归里。 手散黄金歌舞就，购尽异书名士。累公等、他年谥议。班、范文章虞、褚笔，为微臣、奉敕书碑记。千载下，有生气。”
　　○顾贞观姊词
　　无锡顾文端公女为梁汾姊。有楚黄署中闻警寄满江红云：“仆本恨人，那禁得、悲哉秋气。恰又是、将归送别，登山临水。一派角声烟霭外，数行雁字波光里。试凭高、觅取旧妆楼。谁同倚。
　　乡梦远，书迢递，人半载，辞家矣。叹吴头楚尾声，然高寄。江上空怜商女曲，闺中漫洒神州泪。算缟綦、何必让男儿，天应忌。”语带风云，气含骚雅，殊不似巾帼中人作者，亦奇女子也。
　　○旧时月色轩
　　东维子集云：“元松陵陆子敬，居分湖之北，垒石为山，树梅成林，取姜白石词名其轩曰旧时月色。”此吾乡故事也。余移家魏塘，每有故土之怀。他日买一椽於湖滨，当作小轩，复旧名，以志前辈风流胜赏。
　　○黄孝迈词
　　刘後村跋黄雪舟长短句云：“十年曾评君乐章，耄矣复观新腔一卷。”赋梨花云：“一春花下，幽恨重重，又愁晴，又愁雨，又愁风。”水仙云：“自侧金卮，临风一笑，酒容吹尽。恨东风，忙去薰桃染柳，不念澹妆人冷。”云云，词皆极工，黄集不传，他选本亦失之，故记於此。
　　○浙西二孙词
　　浙西闺秀，首推二孙。碧梧早擅才华，而赋命蹇薄，故多幽忧蕉萃之音。苕玉归高君颖楼，夫妇唱随，颇称佳耦。惜结缡十载，又歌寡鹄。有才无命，振古如兹。两女士诗篇之外，兼工倚声。余曾为碧梧作湘筠馆乐府序，其相见欢云：“年时小立苔茵。燕依人。记得柳花如雪，正残春。
　　パ声急，蛩声咽，忍教闻。又是梧桐深院，月黄昏。”菩萨蛮云：“华堂咽罢笙歌歇。夜深香袅炉烟碧。酒醒小屏风。烛花相对红。玉钗金翠钿。柳叶双蛾浅。日午未成妆。绣裙双凤凰。”十六字令云：“明。雨过南轩月影横。珠帘卷，灭烛坐调笙。”总菩萨蛮落句云：“酒醒一灯昏。思多梦似真。”皆可入金荃集中。苕玉衍波词，附刻贻研斋诗後。有题许玉年夫人遗照，喝火令一阕最工。“明丰盛同徐淑，才华本大家。春风容易落昙花。试问欢期几许，屈指半年赊。
　　妙倩传神手，描来萼绿华。生绡依旧脸如霞。比似年时，略瘦一些些。比似年时初见，无语翠鬟斜。”他如蝶恋花云：“帘外樱桃花落尽。晚来几阵东风紧。”翠楼吟赋秋柳云：“愁春梦醒。咽露凉蝉，抱枝凄紧。又长堤外，晚烟如雨，归鸦成阵。”许周生序中所云“樱桃花谢，紧帘外之春风，杨柳丝寒，瘦眉边之秋影”，盖指此也。碧酲妹闲卿，名云间，诗词之外，绘事亦不减乃姊。
　　○蒋春雨词
　　秀水蒋春雨集後，附词数十首，皆和雅可诵。霜天晓角枕上闻雁云：“江城秋暮。多少哀鸿度。刚近晓寒窗牖来，天北一声虏。
　　衔芦何处去。沙边行且住。休间故园兄弟，啼不断，枕边雨。”风光好赠鹤巢云：“是前缘。是今缘。修到松窗伴鹤眠。小游仙。王郎吹彻缑山调。知音少。袖得冰丝不上弦。一千年。”
　　○小红楼词
　　小红楼词，仁和程君去瑕作也。其方言情如鹧鸪天：“风消絮雪春无影，雨碎梨云梦有声。”踏莎行：“酒阑烛又今宵，不愁有梦无寻处。”祝英台近：“瘦了黄花，人在可怜里。”浣溪沙：“尊酒旗亭意黯然。厌人絮语劝加餐。最无滋味是离筵。”一翦梅：“轻暖轻寒上已天。柳醒春眠。蚕困春眠。”其体物如玉环出浴图云：“蜀江流恨碧。是太液恩波换得。”帆影云：“轻阴棹入江村里，看暝色高楼初赴。怕有人、误识归舟，带了梦魂飞去。”梅影云：“冰奁脂粉都成幻，写小幅春风空际。”又和郑枫人香奁十咏，其一萼红，咏花信尤工。“悄黄昏，早安排肠断，无语惜惺惺。步涩迟莲，眠妨绊柳，带围困花身。问消得、几番红褪，叹飘零、都是种桃心。春色难关，东风不解，一段幽情。
　　应悔寒浆误饮，却恹恹疑病，心捧眉颦。窥月愁浓，隔花缘浅，让他三五星征。谩认作、云悭雨吝梦分明。昨夜又何曾，独影浣纱石畔，绿水湔裙。”君生平酷好倚声，谬许拙作，曾托人乞为弁语，余未及知也。没後其令嗣以刻本介铁门，复申前请感而录之。
　　○戴金词
　　历樊榭徵君旧居南湖，自号花隐，倪米楼绘花隐楼图。偕李丁斋同作齐天乐词以纪之。戴金比部赋南浦一阕云：“鸥外梦长闲，向湖边、又展露涡风鬓。亭角旧听鹦，杨枝曲、消尽粉团香阵。凉波无恙，画阑几点惊鸿影。城上青山如解意，点缀玉真眉晕。
　　天涯有客悲秋，唤停杯共说，老仙花隐。隐语笑芙蓉，茶烟杪，未歇水楼芳讯。斜阳一舸俊游客，容易成孤引。霜叶无多明艳别，似惜飘零红粉。”金精研经史，而下笔乃清空如此。
　　○二余词句
　　柳梢青末後四字，最宜用意，四字入妙，则全首皆好矣。余少云有句云：“四野无村，一天有月，如此他乡。”甚工。余亦可云：“守到黄昏，上来红烛，又是今宵。”极为汪选楼所赏。
　　○程水南词
　　程水南先生，风雅总持，诗文皆洁净可传，词非当家。然其早起洞仙歌一阕，风致绝妙。“晨光乍启，闪霞红成片。海底飞鸟影先见。最关情、此
　　霎清华，抛不迭，翠被馀温香浅。
　　问檀郎何事，轻犯朝寒，尽把疏窗绣帘卷。雪样有新霜，又遍风来，全不管、冷侵入面。待日上三竿有何妨，好挽起鬟云，溶溶庭院。”
　　○洪梧词
　　洪桐生太守梧，自罢郡归，遂留滞于广陵，主梅花书院。初以足疾，不能良行。後以校阅册府元龟，穷日分夜，遂至失明。始学词，工于慢调，词成，口授侍史书之，都为一册，皆用一萼红调，数叠其韵。云山阁藏书次山尊学士韵一首，最为凄婉。“岭云限。望广寒宫里，任我载书来。中圣相逢，避贤未去，且学绣佛长斋。喜地主、邹阳不拒，遣彦和、纟番帕译经台。双寺红边，五桥高处，万卷楼开。漫拟河阳温石，计十年推毂，多少英才。祭侄韩文，悼妻潘诔，先生逆旅谁陪。幸知我、漂蓬无藉，道湖山送老不须回。怕说邱少，签<贝覃>空排。”太守藏书五万卷，恐日後散佚，乃藏于所州湖上之云山阁。此词所以志也。
　　
　　
　　
