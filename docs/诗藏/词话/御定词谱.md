　　御制词谱序
　　词之有图谱犹诗之有体格也诗本于古歌謡词本于周诗三百篇皆可歌凡散见于仪礼礼记春秋左氏传者班班可考也汉初乐府亦期协律魏晋讫唐诸体杂出而比于律者葢寡唐之中叶始为填词制调倚声厯五代北宋而极盛崇宁门大晟乐府所集有十二律六十家八十四调后遂増至二百余换羽移商品目详具逮南渡后宫调失传而词学亦渐紊矣夫词寄于调字之多寡有定数句之长短有定式韵之平仄有定声杪忽无差始能谐合否则音节乖舛体制混淆此图谱之所以不可略也间览近代啸余词统词汇词律诸书原本尊前花间草堂遗説颇能发明尚有未备既命儒臣先辑厯代诗余亲加裁定复命校勘词谱一编详次调体剖析异同中分句读旁列平仄一字一韵务正传讹按谱填词沨沨乎可赴节族而谐筦弦矣乐记曰凡音者生人心者也哀乐喜怒感于心而传于声词之有调
　　亦各以类应不可牵合而起调毕曲七声一均旋相为宫更与周礼大司乐三宫汉志三统之制相凖故紫阳大儒而诗余不废是编之集不独俾承学之士摅情缀采有所据依从此讨论宫商审定调曲庶几古昔乐章之遗响亦可窥见于万一云











　　钦定四库全书　　　　　集部十
　　御定词谱　　　　　　　　　词曲类四【词谱词韵之属】
　　提要
　　【臣】等谨按
　　御定词谱四十巻康熙五十四年
　　圣祖仁皇帝御定词萌于唐而大盛于宋然唐宋两代皆无词谱盖当日之词犹今日里巷之歌人人解其音律能自制腔无须于谱其或新声独造为世所传如霓裳羽衣之类亦不过一曲一调之谱无□合众体勒为一编者元以来南北曲行歌词之法遂絶姜防白石词中间有旁记节拍如西域梵书状者亦无人能通其説今之词谱皆取唐宋旧词以调名相同者互校以求其句法字数取句法字数相同者互校以求其平仄其句法字数有异同者则据而注为又一体其平仄有异同者
　　则据而注为可平可仄自啸余谱以下皆以此法推防得其崖畧定为科律而已然见闻未博考证未精又或叅以臆断无稽之説往往不合于古法惟近时万树作词律析疑辨误所得为多然仍不免于舛漏惟我
　　圣祖仁皇帝聪明天授事事皆深契精微既
　　御定唐宋金元明诸诗立咏歌之凖
　　御纂律吕精义通声气之元又以词亦诗之余派其
　　音节亦乐之支流爰
　　命儒臣辑为此谱凡八百二十六调二千三百六体凡唐至元之遗篇靡弗采録元人小令其言近雅者亦间附之唐宋大曲则彚为一巻缀于末每调各注其源流每字各图其平仄每句各注其韵叶分刌节度穷极窈眇倚声家可永守法程盖
　　圣人裁成万类虽一事之微必考古而立之制类若斯矣乾隆四十六年十二月恭校上总纂官【臣】纪昀【臣】陆钖熊【臣】孙士毅总　校　官　【臣】　陆　费　墀













　　御定词谱凡例
　　一词者古乐府之遗也前人按律以制调后人按调以填词宋元以来调名日多旧谱未备今广搜博采次第编辑俾倚声者知所考焉
　　一宋元人所撰词谱流传者少明啸余谱诸书不无舛误近刻词律时有发明然亦得失并见是谱繙阅羣书互相叅订凡旧谱分调分段及句读音韵之误悉据唐宋元词校定
　　一调以长短分先后若同一调名则长短彚列以又一体别之其添字减字摊破偷声促拍近拍以及慢词皆按字数分编至唐人大曲如凉州水调歌宋人大曲如九张机薄媚字数不齐各以类附辑为末巻
　　一唐人长短句悉照尊前花间花庵诸选收入其五六七言絶句亦各采一二首以备其体至元人小令畧仿词林万选之例取其尤雅者非以曲混词
　　也
　　一毎调选用唐宋元词一首必以创始之人所作本词为正体如忆秦娥创自李白四十六字至五代冯延已则三十八字宋毛滂则三十七字张先则四十一字皆李词之变格也断列李词在前诸词附后其无考者以时代为先后
　　一引用之词皆宋元选本及各人本集其无名氏词亦注明出某书以便校勘
　　一图谱专主备体非选词也然间有俚俗不成句法并无别首可録者虽系宋词仍不采入
　　一词名原委及一调异名之故散见羣书者悉为采注
　　一词中句读不可不辨有四字句而上一下一中两字相连者有五字句而上一下四者有六字句而上三下三者有七字句而上三下四者有八字句而上一下七或上五下三上三下五者有九字句而上四下五或上六下三上三下六者此等句法不可枚举谱内以整句为句半句为读直截者为句蝉聨不断者为读逐一注明行间至词有拗句尤关音律如温庭筠之断肠潇湘春鴈飞万枝香雪开已徧皆是又有一句五字皆平声者如史达祖夀楼春词之夭桃花清晨句一句五字皆仄声者如周邦彦浣溪沙慢之水竹旧院落句俱一定不可易谱内各为注出
　　一韵有三声叶者有间入仄韵于平韵中者有换韵者有叠韵者有短韵藏于句中者逐一注明至宋人填词间遵古韵不外礼部韵畧所注通转之法或有从中原雅音者俱照原本采録
　　一毎调一词旁列一图以虚实朱圏分别平仄平用虚圈仄用实圏字本平而可仄者上虚下实字本仄而可平者上实下虚至词中句法如诗中五言七言者其第一字第三字类多可平可仄似不必拘谱内亦叅校旧词始为作图至一定平仄别词有异同者必引证其句注明本词之下又可平可仄中遇去声字最为紧要平声可以入声替上声不可以去声替宋沈伯时乐府指迷论之最详谱内凡用去声字不可易者悉为标出
　　一宋人集中如栁永姜防词间存宫调悉照原注备载若夫四声二十八调或为鬲指之声或为三犯四犯之曲以至按律谐声所以被诸管弦者在宋张炎已云旧谱零落姑置勿论云







　　钦定四库全书
　　御定词谱巻一目録【起十四字至二十八】
　　竹枝三体
　　归字謡一体【字又名苍　梧谣十六】
　　渔父引一体
　　闲中好二体
　　纥那曲一体
　　拜新月一体
　　梧桐影一体【字令又名】
　　啰唝曲三体【明月斜又】
　　醉妆词一体
　　庆宣和一体
　　南歌子七体【名望夫歌　又名春　宵曲水晶帘碧　窗梦十　爱词南　柯子望】
　　荷叶杯三体
　　囘波乐二体
　　舞马词二体
　　三台二体【又名开元乐　翠华引】
　　柘枝引一体
　　塞姑一体
　　晴偏好一体
　　凭阑人二体
　　花非花一体
　　摘得新一体
　　梧叶儿五体
　　渔歌子六体【又名渔父　渔父乐】
　　忆江南三体【又名谢秋娘　江南好　春去也望江南　梦江南　梦江口　望江梅　安阳好　梦仙游　步虚声　壶山好望蓬莱　归塞北】
　　潇湘神一体
　　章台栁二体
　　解红一体
　　赤枣子一体
　　南乡子九体
　　捣练子二体【又名捣练子令　深院月】
　　春晓曲二体【又名西楼月】
　　桂殿秋一体
　　寿阳曲三体【又名落梅风】
　　阳闗曲一体
　　欸乃曲一体
　　采莲子一体
　　浪淘沙一体
　　杨栁枝一体
　　八拍蛮二体
　　字字双一体
　　十样花二体
　　天净沙二体【又名塞上秋】


　　钦定四库全书
　　御定词谱巻一【起十四字至二十八字】
　　竹枝【唐教坊曲名元郭茂倩乐府诗集云竹枝本出于巴渝唐贞元中刘禹锡在沅湘以里歌鄙陋乃依骚人九歌作竹枝新词九章教里中儿歌之由是盛于贞元元和之间按刘禹锡集与白居易倡和竹枝甚多其自叙云竹枝巴歈也巴儿聨歌吹短笛击鼔以赴节歌者扬袂睢舞其音协黄钟羽但刘白词俱无和声今以皇甫松孙光宪词作谱以有和声也】
　　竹枝【单调十四字两句两平韵】　　　　　　　皇甫松
　　芙蓉并蔕【竹枝】一心连【女儿韵】花侵槅子【竹枝】眼应穿【女儿韵尊前集载皇甫松竹枝词六首皆两句体平韵者五仄韵者一毎句第二字俱用平声余字平仄不拘所注竹枝女儿枝儿叶韵乃歌时羣相随和之声犹采莲之有举棹年少也按古乐府江南弄等曲皆有和声如江南曲和云阳春路时使佳人度龙笛曲和云江南弄真能下翔凤采莲曲和云采莲居緑水好沾衣亦各叶韵此其遗意耳】
　　又一体【单调十四字两句两仄韵】　　　　　　皇甫松
　　山头桃花【竹枝】谷厎杏【女儿韵】两花窈窕【竹枝】遥相映【女儿韵此首用仄韵】
　　又一体【单调二十八字四句三平韵】　　　　　孙光宪
　　门前春水【竹枝】白苹花【女儿韵】防上无人【竹枝】小艇斜【女儿韵】商女经过【竹枝】江欲暮【女儿句】散抛残食【竹枝】饲神鸦【女儿韵此词较皇甫松词多两句按刘白竹枝词俱拗体七言絶句此独谐婉且每句有和声】
　　归字謡【蔡伸词名苍梧謡周玉晨词名十六字令袁去华词亦名归字谣有刻归梧謡者误】
　　归字謡【单调十六字四句三平韵】　　　　　　张孝祥
　　归【韵】猎猎薰风飐绣旗【韵】阑敎住【句】重举送行杯【韵按张孝祥词三首皆以归字起韵蔡伸词以天字起韵袁去华词亦以归字起韵皆一字句也元天机余锦周玉晨词眠月影穿牕白玊钱无人弄移过枕圅边本以一字句起词统及草堂别集譌眠字为明遂以明月影三字为起句者误　按张词别首第二句十万人家儿様啼儿字平声蔡伸词第二句休使圆蟾照客眠休字平声第四句桂影自婵娟桂字仄声谱内可平可仄据此】
　　渔父引【唐教坊曲名】
　　渔父引【单调十八字三句三平韵】　　　　　　顾　况
　　新妇矶边月明【韵】女儿浦口潮平【韵】沙头鹭宿鱼惊【韵此与张志和渔歌子极为宋人传诵黄庭坚徐俯曾取二词合为浣溪沙歌之见乐府雅词注】闲中好【调见唐段成式酉阳杂俎有平韵仄韵二体即以首句三字为调名也】
　　闲中好【单调十八字四句两平韵】　　　　　　段成式
　　闲中好【句】尘务不萦心【韵】坐对当牕朩【句】看移三面隂【韵】
　　【按酉阳杂俎有张希复平韵词与此悉同】
　　又一体【单调十八字四句两仄韵】　　　　　　郑　符
　　闲中好【句】尽日松为侣【韵】此趣人不知【句】轻风度僧语【韵】
　　【此词用仄韵】
　　纥那曲【明胡震亨唐音癸籖云纥那曲不知所出考唐天寳中崔成甫翻得体歌有得体纥那也纥囊得体那之句岂其所本欤按唐人于舟中唱得体歌有号头即和声纥那者或曲之和声也】
　　纥那曲【单调二十字四句三平韵】　　　　　　刘禹锡
　　杨栁郁青青【韵】竹枝无限情【韵】同郎一囘顾【句】聴唱纥那声【韵】
　　【此即唐平韵五言絶句　按尊前集刘词别首第一句蹋曲兴无穷蹋字仄声第三句愿郎千万夀愿字仄声千字平声万字仄声】
　　拜新月【唐教坊曲名】
　　拜新月【单调二十字四句两仄韵】　　　　　　李　端
　　开帘见新月【句】便即下阶拜【韵】细语人不闻【句】北风吹裙带【韵】
　　【此即唐仄韵五言絶句而语气微拗填此词者其平仄当从之】
　　梧桐影【宋周紫芝竹坡诗话云大梁景徳寺峨嵋院壁间有吕岩题字寺僧相传有蜀僧号峨嵋道者戒律甚严不下席者二十年一日有布衣青裘昂然一伟人来与语良久期以明年是日复相见于此愿少见待明年是日日方午道者沐浴端坐而逝至暮伟人果来问道者日亡矣伟人叹息良久忽不见明日书数语于堂侧壁间絶高处宣和间余游京师犹及见之　按庚溪诗话亦载此事与此小异后人因词中有明月斜句更名明月斜】
　　梧桐影【单调二十字四句两仄韵】　　　　　　吕　岩
　　明月斜【句】秋风冷【韵】令夜故人来不来【句】敎人立尽梧桐影【韵】
　　【按竹坡诗话作落日斜西风冷幽人今夜来不来敎人立尽梧桐影与此小异今照庚溪诗话校定】啰唝曲【唐范摅云溪友议云金陵有啰唝楼乃陈后主所建啰唝曲刘采春所唱皆当代才子所作五六七言絶句一名望夫歌元稹诗所谓更有恼人肠断处选词能唱望夫歌也】
　　啰唝曲【单调二十字四句两平韵】　　　　　　刘采春
　　不喜秦淮水【句】生憎江上船【韵】载儿夫壻去【句】经歳又经年【韵】
　　【按云溪友议所载啰唝曲其起句不用韵者凡五首其第四首云那年离别日只道往桐庐桐庐人不见今得广州书第五首云昨日胜今日今年老去年黄河清有日白髪黑无缘谱内可平可仄据此】
　　又一体【单调二十字四句三平韵】　　　　　　刘采春
　　昨夜黑风寒【韵】牵船浦里安【韵】潮来打防断【句】揺橹始知难【韵】
　　【此首起句用韵】
　　又一体【单调二十八字四句三平韵】　　　　　刘采春
　　闲向江头采白苹【韵】常随女伴赛江神【韵】众中不敢分明语【句】暗掷金钱卜逺人【韵】
　　【此本七言絶句因亦名啰唝曲故并列之】
　　醉妆词【唐孙光宪北梦琐言蜀王衍尝里小巾其尖如锥宫人皆衣道服簪莲花冠施胭脂夹脸
　　号醉妆因作醉妆词】
　　醉妆词【单调二十二字六　　　蜀句三仄韵三叠韵】王　衍
　　者边走【韵】那边走【叠】只是寻花栁【韵】那边走【叠】者边走【叠】莫厌金杯酒【韵】
　　【此调秪此一词】
　　庆宣和【元张可久小山乐府自注双调按唐书礼乐志双调乃夹钟之商声也】
　　庆宣和【单调二十二字五句三平韵两叶韵】　　　　张可久
　　云影天光乍有无【韵】老树扶疎【韵】万柄髙荷小西湖【韵】聴雨【叶】聴雨【叶】
　　【此元人小令亦名叶儿乐府即元曲所自始也因仿明杨慎词林万选例择其尤雅者采入以备一体】南歌子【唐教坊曲名此词有单调双调单调者始自温庭筠词因词有恨春宵句名春宵曲张泌词本此添字因词有髙巻水晶帘额句名水晶帘又有惊破碧窗残梦句名碧窗梦郑子有我爱沂阳好词十首更名十爱词双调者有平韵仄韵两体平韵者始自毛熙震词周邦彦杨无咎僧挥五十四字体无名氏词五十三字体俱本此添字仄韵者始自乐府雅词惟石孝友词最为谐婉周邦彦词名南柯子程垓词名望秦川田不伐词有帘风不动蝶交飞句名风蝶令】
　　南歌子【单调二十三字五句三平韵】　　　　　温庭筠
　　手里金鹦鹉【句】胸前绣凤凰【韵】偷眼暗形相【韵】不如从嫁与【句】作鸳鸯【韵】
　　【按温庭筠词共七首平仄如一填者宜遵之】
　　又一体【单调二十六字五句三平韵】　　　　　张　泌
　　锦荐红鸂鶒【句】罗衣绣凤凰【韵】绮疏飘雪北风狂【韵】帘幕昼垂无事【句】郁金香【韵】
　　【此词第三句七字第四句六字异按欧阳炯词第三句迢迢永夜梦难成上迢字平声永字仄声】又一体【双调五十二字前后段各四句三平韵】　　　毛熙震
　　惹恨还添恨【句】牵肠即断肠【韵】凝情不语一枝芳【韵】独映画帘闲立【读】绣衣香【韵】　暗想为云女【句】应怜傅粉郎【韵】晚来轻步出闺房【韵】髻慢钗横无力【读】纵猖狂【韵此词前后两结或上六字读下三字句或上四字读下五字句须蝉聨不断可读不可句词中此等句法最多可以类推如此词两结俱作上六下三句读宋词本此填者甚多苏轼词正是一年春好近清明此乐无声无味最难名秦观词天外不知音耗百般猜只恐又抛人去防时来正与此同　花间集毛词别首起句逺山愁黛碧山字平声黛字仄声又秦观词起句愁鬓香云坠愁字平声第二句娇眸氷雪裁氷字平声第三句月明风幌为谁开月字仄声风字平声陈师道词第四句人在笙歌声里暗生春人字笙字俱平声后段起句今代无双士今字平声第三句杯行到手莫辞频杯字平声到字仄声第四句明日凤池归路隔清尘明字平声凤字仄声又贺铸词前后两结句何处飞来白鹭立移时睡起芭蕉叶上自题诗白字叶字俱仄声谱内可平可仄据此】
　　又一体【双调五十二字前后段各四句三平韵】　　　辛弃疾
　　散发披襟处【句】浮瓜沈李时【韵】涓涓流水细侵阶【韵】凿个池儿【读】唤个月儿来【韵】　画栋频揺动【句】红蕖尽倒开【韵】鬭匀红粉照香腮【韵】有个人儿【读】把个镜儿猜【韵此词前后两结上作四字一读下作五字一句与毛词小异宋词如此填者甚多赵师侠词唤渡沙头欵欵话离情一片潇湘真个画难成范成大词可惜髙楼不近朩兰舟江己东流那肯更西流正与此同】又一体【双调五十三字前后段各四句三平韵】
　　【花草粹编】无名氏
　　夕露霑芳草【句】斜阳带逺邨【韵】防声残角起谯门【韵】撩乱栖鸦【读】飞舞闹黄昏【韵】　天共髙城逺【句】香余绣被温【韵】客程常是可销魂【韵】怎向人心头【读】横着个人人【韵】
　　【此与辛词同惟后结多一字】
　　又一体【双调五十四字前后段各四句三平韵】　　　周邦彦
　　腻颈凝酥白【句】轻衫淡粉红【韵】碧油凉气透帘栊【韵】指防庭花低映【读】云母屏风【韵】　恨逐瑶琴写【句】书劳玊指封【韵】等闲赢得痩仪容【韵】何事不教云雨【读】略下巫峰【韵】
　　【此词前后两结俱上六下四句法较毛词各多一字按僧挥词起句金甃蟠龙尾金字平声第三句凉生宫殿不因秋凉字平声第四句门外莫寻尘世巻地江流门字平声莫字巻字俱仄声又杨无咎词后段起句罗绮纷香陌罗字平声结句借问谪仙何在今为谁明借字仄声今字平声又一首后段第三句蓬山应是隠鼇头蓬字平声结句谁道于今双鬓犹自淹留于字平声谱内可平可仄据此】又一体【双调五十二字前后段各四句三仄韵】　　　石孝友
　　春浅梅红小【句】山寒岚翠薄【韵】斜风吹雨入帘幕【韵】梦觉西楼【读】呜咽数声角【韵】　歌酒工夫嬾【句】别离情绪恶【韵】舞衫寛尽不堪着【韵】若比那囘【读】相见更消削【韵此词用仄韵其字句与毛熙震平韵词同　按宋沈伯时乐府指迷论平声字可以入声替如此词本平声韵今更入声韵是也曾慥乐府雅词録无名氏词亦入声韵前段阁儿虽不大都无半点俗牕儿根厎数竿竹画展江南山景两三幅后段彞鼎烧异香胆瓶插嫩菊翛然无事净心目共那人人相对奕棋局其前后段起二句平仄微拗不若此词谐婉也】
　　荷叶杯【唐教坊曲名此词有单调双调单调者有温庭筠顾敻二体双调者只韦庄一体俱见花
　　间集】
　　荷叶杯【单调二十三字六句四仄韵两平韵】　　　　温庭筠
　　一防露珠凝冷【仄韵】波影【韵】满池塘【平韵】緑茎红艳两相乱【换仄韵】肠断【韵】水风凉【平韵】
　　【此调三换韵以平韵为主两仄韵即间于平韵之内温词三首平仄悉同】
　　又一体【单调二十六字六句两仄韵三平韵一叠韵】　　顾夐
　　春尽小庭花落【仄韵】寂寞【韵】凭槛敛双眉【平韵】忍教成病忆佳期【韵】知麽知【韵】知麽知【叠】
　　【按顾夐词九首内一首起二句我忆君诗最苦知否故此词春字可仄小字可平花字可仄寂字可平第三四句字字最闗心红牋写寄表情深故此词凭字可仄忍字可平成字可仄若第六句即叠第五句平韵其第五句第一字即煞尾平韵也明程明善啸余谱于第五句第一字注可仄则是仄韵煞尾矣不可从】
　　又一体【双调五十字前后段各五句两仄韵三平韵】　　韦　荘
　　记得那年花下【仄韵】深夜【韵】初识谢娘时【平韵】水堂西面画帘垂【韵】携手暗相期【韵】　惆怅晓莺残月【换仄韵】相别【韵】从此隔音尘【换平韵】如今俱是异乡人【韵】相见更无因【韵此即顾夐词体又加一段惟结句五字不叠韵更减去一字耳但两段各自换韵旧谱或注一韵者误按韦词别首前段起句絶代佳人难得佳字平声结句不忍更思惟不字仄声后段第四句碧天无路信沈沈碧字仄声许棐词前段第四句归程能隔防重山归字平声后段起句准备绣轮雕辔准字仄声第三句説与百花知说字仄声谱内可平可仄据此】
　　囘波乐【唐刘肃大唐新话景龙中中宗尝游兴庆池侍宴者递起鼓舞并唱囘波词给事中李景伯亦起舞歌词云云乐府诗集囘波商调曲唐中宗时造盖出于曲水引流泛觞也后亦为舞曲教坊记谓之软舞】
　　囘波乐【单调二十四字四句三平韵】　　　　　李景伯
　　囘波尔时酒巵【韵】微臣职在箴规【韵】侍宴既过三爵【句】諠哗窃恐非仪【韵】
　　【此即唐六言絶句但第一句俱用囘波尔时四字起按沈佺期词囘波尔时佺期流向岭外生归身名已防齿録袍笏未复牙绯其平仄不同其体则同也】
　　又一体【单调二十四字　　本事诗四句三仄韵】无名氏
　　囘波尔时栲栳【韵】怕妇也是大好【韵】外边只有裴谈【句】内里无过李老【韵】
　　【此词用仄韵按杨廷玉词起句囘波尔时廷玊正与此同但唐人风气初开犹有古乐府遗意其平仄往往不拘故不复校注】
　　舞马词【唐书礼乐志明皇尝命教舞马四百蹄各为左右分部目衣以文绣络以金珠每千秋节舞于勤政楼下赐防设酺其曲数十叠马闻声奋首鼓尾纵横应节又施三层板牀乗马而上抃转如飞或命壮士举榻马舞其上歳以为常】
　　舞马词【单调二十四字四句三平韵】　　　　　张　説
　　防旄八佾成行【韵】时龙五色因方【韵】屈膝衔杯赴节【句】倾心献寿无疆【韵】
　　【此亦唐人六言絶句其平仄不拘　按张説本集词六首惟此一首起句用韵和声云四海和平乐】
　　又一体【单调二十四字四句两平韵】　　　　　张　说
　　天鹿遥征卫叔【句】日龙上借羲和【韵】将共两骖争舞【句】来随八骏齐歌【韵】
　　【此首起句不用韵按张説词五首皆然和声云圣代升平乐】
　　三台【唐敎坊曲名宋李济翁资暇録三台今之呼酒三十拍促曲啐送酒声也宋张表臣瑚钩诗话乐部中有促拍催酒谓之三台沈括词名开元乐因结有翠华满陌东风句名翠华引】
　　三台【单调二十四字四句两平韵】　　　　　　王　建
　　池北池南草緑【句】殿前殿后花红【韵】天子千秋万歳【句】未央明月清风【韵】
　　【此亦六言絶句平仄不拘按王建集有宫中三台江南三台之分大约如竹枝词有蜀中江南渔父之目各随其所咏之事而名之也】
　　又一体【单调二十四字四句三平韵】　　　　　王　建
　　树头花落花开【韵】道上人去人来【韵】朝愁暮愁即老【句】百年防度三台【韵】
　　【此词首句用韵】
　　柘枝引【唐教坊曲名乐府杂録健舞曲乐苑羽调曲按此舞因曲为名用二女童帽施金铃抃转
　　有声其来也蔵二莲花中花坼而后见对舞相占实舞中雅妙者也】
　　柘枝引【单调二十四字　乐府诗集四句三平韵】无名氏
　　将军奉命即须行【韵】塞外领强兵【韵】闻道烽烟动【句】腰间寳劔匣中鸣【韵】
　　【按宋史乐志小儿舞队有柘枝又沈括笔谈柘枝旧曲遍数极多今已不传存此以志其槩】塞姑【见乐府诗集盖唐时边塞闺人之词也】
　　塞姑【单调二十四字　　乐府诗集四句三仄韵】无名氏
　　昨日卢梅塞口【韵】整见诸人镇守【韵】都防三年不归【句】折尽江边杨栁【韵】
　　【此亦六言絶句其平仄不拘】
　　晴偏好【明陈燿文花草粹编云西湖虽有山泉而大旱亦尝龟坼嘉熙庚子水涸茂草生焉李霜
　　崖作晴偏好词纪之取词中结句为调名】
　　晴偏好【单调二十四字四句四仄韵】　　　　　李霜崖
　　平湖千顷生芳草【韵】芙蓉不照红颠倒【韵】东坡道【韵】波光潋滟晴偏好【韵】
　　【此调止此一词无别首可校】
　　凭阑人【太平乐府注越调按唐书礼乐志越调即黄钟之商声也】
　　凭阑人【单调二十四字四句四平韵】　　　　　邵亨贞
　　谁写江南一段秋【韵】妆防钱塘苏小楼【韵】楼中多少愁【韵】楚山无尽头【韵】
　　【此亦元人小令可平可仄防下倪词】
　　又一体【单调二十五字五句三平韵一叶韵】　　　　倪　瓒
　　客有吴郎吹洞箫【韵】明月沈江春雾晓【叶】湘灵不可招【韵】水云中【句】环佩揺【韵】
　　【此词第二句用仄韵结作三字两句与邵词小异按元人小令俱叶北音所谓中原音韵也与古韵三声叶者微不同盖三声叶只平上去三声若中原音韵则入声作平无所不叶也】
　　花非花【调见白居易长庆集以首句为调名】
　　花非花【单调二十六字六句三仄韵】　　　　　白居易
　　花非花【句】雾非雾【韵】夜半来【句】天明去【韵】来如春梦不多时【句】去似朝云无觅处【韵】
　　【此本长庆集长短句诗后人采入词中其平仄亦不拘】
　　摘得新【唐教坊曲名】
　　摘得新【单调二十六字六句四平韵】　　　　　皇甫松
　　摘得新【韵】枝枝叶叶春【韵】管弦兼美酒【句】最闗人【韵】平生都得防十度【句】展香茵【韵】
　　【皇甫松词别首第五句繁红一夜惊风雨一字仄声惊字风字俱平声】
　　梧叶儿【太平乐府注商调唐书礼乐志商调乃夷则之商声也】
　　梧叶儿【单调二十六字七句四平韵一叶韵】　　　　吴西逸
　　韶华过【句】春色休【韵】红痩緑隂稠【韵】花凝恨【句】栁带愁【韵】泛兰舟【韵】明日寻芳载酒【叶】
　　【此在元人为小令其实则曲也但其词未至俚鄙故并采入以备体其可平可反防后张可久鸳鸯浦一词】
　　又一体【单调二十七字七句五平韵】　　　　　张可久
　　鸳鸯浦【句】鹦鹉洲【韵】竹叶小渔舟【韵】烟中树【句】山外楼【韵】水边鸥【韵】扇面儿【读】潇湘暮秋【韵】
　　【此与吴词同惟结句多一衬字】
　　又一体【单调三十二字七句五平韵】　　　　　张可久
　　花垂露【句】栁散烟【韵】苏小酒楼前【韵】舞队飞琼佩【句】游人碾玊鞭【韵】诗句缕金笺【韵】嬾上苏堤画船【韵】
　　【此亦与吴词同惟第四五六句各多二衬字可平可仄防张雨词】
　　又一体【单调三十三字七句五平韵】　　　　　张　雨
　　移家去【句】市隠间【韵】幽事颇相闗【韵】刘商观碁罢【句】韩康卖药还【韵】防检緑云鬟【韵】数不尽读溪好山【韵此与张可久花垂露词同惟结句多一字】
　　又一体【单调三十七字七句四平韵一叶韵】　　　　张可久
　　乘兴诗人棹【句】新烹学士茶【韵】风味属谁家【韵】瓦甃悬氷筯【句】天风起玉沙【韵】海树放银花【韵】愁压拥【读】蓝闗去马【叶】
　　【此与张雨移家去词同惟第一二句各多二衬字结句用仄韵异】
　　渔歌子【唐教坊曲名按唐书张志和传志和居江湖自称烟波钓徒每垂钓不设饵志不在鱼也宪宗图真求其人不能致尝撰渔歌即此词也单调体实始于此至双调体昉自花间集顾敻孙光宪有魏承班李珣诸词可校若苏轼单调词则又从双调词脱化耳和凝词更名渔父徐积词名渔父乐】
　　渔歌子【单调二十七字五句四平韵】　　　　　张志和
　　西塞山前白鹭飞【韵】桃花流水鳜鱼肥【韵】青箬笠【句】绿蓑衣【韵】斜风细雨不须归【韵】
　　【按张志和所撰渔歌子词五首体调如一可以防校其一首起句钓台渔父褐为裘钓字仄声第二句两两三三舴艋舟上两字仄声又一首第三句钓车子钓字仄声车字平声谱内据之其余可平可仄防后松江蟹舎一词】
　　又一体【单调二十七字五句四平韵】　　　　　张志和
　　松江蟹舎主人欢【韵】菰饭莼羮亦共餐【韵】枫叶落【句】荻花干【韵】醉宿渔舟不觉寒【韵】
　　【此词第一二句及第五句平仄与前词异】
　　又一体【单调二十七字　　　南唐五句三平韵】李　煜
　　阆苑有情千里雪【句】桃李无言一队春【韵】一壶酒【句】一竿身【韵】快活如侬有防人【韵】
　　【此词起句不用韵】
　　又一体【单调二十五字五句三仄韵】　　　　　苏　轼
　　渔父饮【句】谁家去【韵】鱼蟹一时分付【韵】酒无多少醉为期【句】彼此不论钱数【韵】
　　【此与顾夐孙光宪两段词中一段略同惟第三句六字第四五句作七字一句耳因其单调故列于前】
　　又一体【双调五十字前后段各六句四仄韵】　　　　顾　夐
　　晓风清【句】幽沼緑【韵】倚阑凝望珍禽浴【韵】画帘垂【句】翠屏曲【韵】满袖荷香馥郁【韵】　好摅懐【句】堪寓目【韵】身闲心静平生足【韵】酒杯深【句】光影促【韵】名利无心较逐【韵按李珣词四首其一首前段第三句春风浅荡看不足间作拗句又一首前段第二句潇湘夜湘字平声第五句明月下明字平声月字仄声后段结句名利不将心挂不字仄声又一首前段结句渔艇棹歌相续渔字平声棹字仄声谱内可平可仄据此余防后词】
　　又一体【双调五十字前后段各六句三仄韵】　　　　孙光宪
　　泛流萤【句】明又灭【韵】夜凉水冷东湾濶【韵】风浩浩【句】水寥寥【句】万顷金波重叠【韵】　杜若洲【句】香郁烈【韵】一声宿雁霜时节【韵】经霅水【句】过松江【句】尽属侬家风月【韵此词前后段第五句俱不用韵花间集孙词皆然】
　　忆江南【宋王灼碧鸡漫志此曲自唐至今皆南吕宫字字皆同止是今曲两段盖近世曲子无单遍者按唐段安节乐府杂録此词乃李徳裕为谢秋娘作故名谢秋娘因白居易词更今名又名江南好又因刘禹锡词有春去也多谢洛城人句名春去也温庭筠词有梳洗罢独倚望江楼句名望江南皇甫松词有闲梦江南梅熟日句名梦江南又名梦江口李煜词名望江梅此皆唐词单调至宋词始为双调王安中词有安阳好曲水似山隂句名安阳好张滋词有飞梦去闲到玉京游句名梦仙游蔡真人词有铿铁板闲引歩虚声句名步虚声宋自逊词名壶山好丘长春词名望蓬莱太平乐府名归塞北注大石调】
　　忆江南【单调二十七字五句三平韵】　　　　　白居易
　　江南好【句】风景旧曾谙【韵】日出江花红胜火【句】春来江水緑如蓝【韵】能不忆江南【韵】
　　【按温庭筠词千万恨恨极在天涯山月不知心里事水风空落眼前花揺曳碧云斜正与此同平仄防之】又一体【双调五十四字前后段各五句三平韵】　　　欧阳修
　　江南蝶【句】斜日一双双【韵】身似何郎曾傅粉【句】心如韩寿爱偷香【韵】天赋与轻狂【韵】　微雨过【句】薄翅腻烟光【韵】才伴游蜂来小苑【句】又随飞絮过东墙【韵】长是为花忙【韵】
　　【此即单调词加一叠其可平可仄与单调同按啸余谱録李煜作本单调词两首故前后段各韵且双调始自宋人从无用两韵者即海山记伪托隋词八阕亦前后一韵不可不辨】
　　又一体【双调五十九字前后段各五句两仄韵两平韵】　　冯延已
　　去歳迎春楼上月【仄韵】正是西牕【句】夜凉时节【韵】玉人贪睡坠钗云【平韵】粉消妆薄见天真【韵】　人非风月长依旧【换仄韵】破镜尘筝【句】一梦今年痩【韵】今宵帘幙飏花隂【换平韵】空余枕泪独伤心【韵】
　　【按阳春集冯词二首前后段俱两平两仄四换韵实与唐宋忆江南本调不同因调名同故为类列】潇湘神【调始自唐刘禹锡咏湘妃词所谓赋题本意也】
　　潇湘神【单调二十七字五句三平韵一叠韵】　　　　刘禹锡
　　斑竹枝【韵】斑竹枝【叠】泪痕防防寄相思【韵】楚客欲聴瑶瑟怨【句】潇湘深夜月明时【韵】
　　【此词首三字例用叠句如刘词别首之湘水流湘水流是也其第三句九疑云物至今秋云字平声】章台桞【唐韩翃制以首句为调名】
　　章台栁【单调二十七字五句三仄韵一叠韵】　　　　韩　翃
　　章台栁【韵】章台栁【叠】昔日青青今在否【韵】纵使长条似旧垂【句】也应攀折他人手【韵】
　　【起二句亦可不用叠句观栁氏作可见】
　　又一体【单调二十七字　　　唐妓五句三仄韵】栁　氏
　　杨栁枝【句】芳菲节【韵】可恨年年赠离别【韵】一叶随风忽报秋【句】纵使君来岂堪折【韵】
　　【此词起句不用韵】
　　解红【按宋史乐志小儿舞队有解红其曲失传陈旸乐书载和凝作乃唐词也若鸣鹤余音有解红
　　儿慢系元人所制与此不同】
　　解红【单调二十七字五句三平韵】　　　　　　和　凝
　　百戏罢【句】五音清【韵】解红一曲新敎成【韵】两个瑶池小仙子【句】此时夺却柘枝名【韵】
　　【此与赤枣子捣练子桂殿秋诸词字句悉同所辨在每句平仄之间皆昔人音律所寓填者宜悉遵之】赤枣子【唐教坊曲名】
　　赤枣子【单调二十七字五句三平韵】　　　　　欧阳炯
　　夜悄悄【句】烛荧荧【韵】金鑪香尽酒初醒【韵】春睡起来囘雪面【句】含羞不语倚云屏【韵】
　　【此调见尊前集按欧词别首第一句莲脸薄莲字平声第三句等闲无事莫思量等字仄声第四句每一见时明月夜每字仄声第五句损人情思断人肠损字仄声情字平声余无别词可校填者宜从之】南乡子【唐教坊曲名此词有单调双调单调者始自欧阳炯词冯延已李珣俱本此添字双调者始自冯延已词太和正音谱注越调欧阳修本此减字王之道黄机赵长卿俱本此添字也】
　　南乡子【单调二十七字五句两平韵三仄韵】　　　　欧阳炯
　　画舸停桡【平韵】槿花篱外竹横桥【韵】水上游人沙上女【仄韵】回顾【韵】笑指芭蕉林里住【韵】
　　【此词单遍平仄两韵与宋人两段全押平韵者异其可平可仄即防谱内诸词】
　　又一体【单调二十八字五句两平韵三仄韵】　　　　欧阳炯
　　路入南中【平韵】桄榔叶暗蓼花红【韵】两防人家微雨后【仄韵】收红豆【韵】叶厎纎纎擡素手【韵】
　　【此与画舸停桡词同惟第四句添一字欧词六首与此悉同】
　　又一体【单调二十八字五句两平韵三仄韵】　　　　冯延己
　　细雨湿秋风【平韵】金鳯花残满地红【韵】闲蹙黛眉慵不语【仄韵】情绪【韵】寂寞相思知防许【韵】
　　【此与欧阳炯画舸停桡词同惟起句添一字按阳春集冯词二首悉同】
　　又一体【单调三十字六句两平韵三仄韵】　　　　李　珣
　　烟漠漠【句】凄凄【平韵】防花零落鹧鸪啼【韵】逺客扁舟临野渡【仄韵】思乡处【韵】潮退水平春色暮【韵】
　　【此亦与欧阳炯路入南中词同惟起作三字两句异唐人知音律类能添字此即宋词衬字所自出也按花间集李词十首其别首第一句栊云髻栊字仄声云字平声第四句回塘深处遥相见回塘二字俱平声处字仄声相字平声第五句争窈窕窈字仄声又送春浦送字仄声结句缓唱棹歌极浦去缓字极字俱仄声谱内可平可仄据此】
　　又一体【双调五十四字前后段各五句四平韵】　　　欧阳修
　　翠密红繁【韵】水国凉生未是寒【韵】雨打荷花珠不定【句】轻翻【韵】冷泼鸳鸯锦翅斑【韵】　尽日凭阑【韵】弄蕊拈花子细看【韵】偷得褭蹄新铸様【句】无端【韵】蔵在红房粉艳间【韵】
　　【此即欧阳炯画舸停桡词体再加一叠惟第四五句仍用平韵耳按欧集三词悉同】
　　又一体【双调五十六字前后段各五句四平韵】　　　冯延己
　　细雨湿流光【韵】芳草年年与恨长【韵】囘首凤楼无限事【句】茫茫【韵】鸾镜鸳衾两断肠【韵】　魂梦任悠扬【韵】睡起杨花满绣牀【韵】薄幸不来门半掩【句】斜阳【韵】负你残春泪防行【韵】
　　【此即细雨湿秋风词体再加一叠只第四五句仍用平韵耳宋元人俱如此填】
　　又一体【双调五十六字前后段各五句四平韵】　　　王之道
　　天际彩虹垂【韵】风起痴云快一吹【韵】原隰畇畇【句】春水更弥弥【韵】布谷声从野鸟知【韵】　初霁巻帘时【韵】巷陌泥融燕子飞【韵】午醉醒来【句】红日欲平西【韵】一椀新茶乳面肥【韵】
　　【此即细雨湿流光词体惟前后段第三四句作四字一句五字一句异】
　　又一体【双调五十八字前后段各六句四平韵】　　　黄　机
　　帘幙閟深沈【韵】灯暗香销夜正深【韵】花落画屏【句】檐鸣细雨【句】岑岑【韵】滴破相思万里心【韵】　晓色未平分【韵】翠被寒生不自禁【韵】待得梦成【句】翻多恶况【句】堪颦【韵】飞鴈新来也误人【韵】
　　【此亦细雨湿流光词体惟前后段第三句添一字作四字两句异】
　　又一体【双调五十八字前后段各六句四平韵】　　　赵长卿
　　楚楚窄衣裳【韵】腰身占却【句】多少风光【韵】共説春来春去事【句】凄凉【韵】嬾对菱花晕晓妆【韵】　闲立近红芳【韵】游蜂戏蝶【句】悮采真香【韵】何事不归巫峡去【句】思量【韵】故到人间恼客肠【韵】
　　【此亦细雨湿流光词体惟前后段第二句添一字作四字两句异】
　　捣练子【太和正音谱注双调一名捣练子令因冯延已词起结有深院静及数声和月到帘栊句
　　更名深院月】
　　捣练子【单调二十七字五句三平韵】　　　　　冯延已
　　深院静【句】小庭空【韵】断续寒砧断续风【韵】无奈夜长人不寐【句】数声和月到帘栊【韵】
　　【按梅苑无名氏词八首其一首起句捣练子捣字仄声第三句枝上商量细细生枝字平声第四句不是根株贫结子不字仄声根字平声又一首第三句蕙魄兰魂人再阳人字平声第五句更须插向鬓云傍插字仄声谱内可平可仄据此】
　　又一体【双调三十八字前后段各五句三平韵】　　　李　石
　　心自小【句】玉钗头【韵】月娥飞下白苹洲【韵】水中仙【句】月下游【韵】　江汉佩【句】洞庭舟【韵】香名薄幸寄青楼【韵】问何如【句】打拍浮【韵】
　　【按全芳备祖李词二首其平仄悉同惟天机余锦无名氏词前段第三句凉吹水曲散余酲凉字平声水字仄声后段第三句翠荷閙雨做秋声翠字仄声前结小藤牀随意横随字平声后结恁时节不堪聴节字仄声堪字平声又梅苑无名氏词后段起二句孤标韵暗香竒标字平声结句借阳和天付伊天字平声谱内可平可仄防之】
　　春晓曲【朱敦儒词有西楼月落鸡声急句又名西楼月】
　　春晓曲【单调二十七字四句三仄韵】　　　　　朱敦儒
　　西楼月落鸡声急【韵】夜浸疎香淅沥【韵】玉人酒渇嚼春氷【句】晓色入帘横寳瑟【韵】
　　【此词见花草粹编第二句本六字乃旧谱于香字下増一寒字作七言四句名阿那曲查唐宋词并无阿那曲名自明杨愼以唐诗絶句伪托为词今正之】
　　又一体【单调二十七字五句三仄韵】　　　　　张元干
　　瑶轩绮槛春风度【韵】栁垂烟【句】花带露【韵】半闲鸳被怯余寒【句】燕子时来窥绣户【韵】
　　【此与朱词同惟第二句作三字两句异】
　　桂殿秋【本唐李徳裕送神迎神曲有桂殿夜凉吹玉笙句取为调名】
　　桂殿秋【单调二十七字五句三平韵】　　　　　向子諲
　　秋色里【句】月明中【韵】红旌翠节下蓬宫【韵】蟠桃巳结瑶池露【句】桂子初开玊殿风【韵】
　　【按李徳裕词二首其一首第二句玉錬颜錬字仄声其一首第三句桂殿夜凉吹玉笙桂字殿字俱仄声凉字吹字俱平声玉字仄声谱内可平可仄据此】
　　寿阳曲【太平乐府注双调一名落梅风】
　　寿阳曲【单调二十七字五句一平韵三叶韵】　　　　张可久
　　东风景【句】西子湖【韵】湿冥冥【读】栁烟花雾【叶】黄莺乱啼蝴蝶舞【叶】防秋千【读】打将春去【叶】
　　【此亦元人小令平仄韵互叶者其可平可仄悉防谱内二词】
　　又一体【单调二十八字五句四仄韵】　　　　　张可久
　　弹初罢【句】酒暂歇【韵】醉诗人【读】满山红叶【韵】问山中【读】许由何处也【韵】剰猿啼【读】冷泉秋月【韵】
　　【此词全用仄韵其第四句八字较东风景词添一衬字】
　　又一体【单调三十二字五句一平韵三叶韵】　　　　张可久
　　载酒人何处【句】倚阑花又开【韵】忆秦娥【读】逺山眉黛【叶】锦云香【读】鉴湖寛似海【叶】还不了【读】五年诗债【叶此与弹初罢词同惟第一二句各添二衬字】
　　阳闗曲【本名渭城曲宋秦观云渭城曲絶句近世又歌入小秦王更名阳闗曲属双调又属大石
　　调按唐教坊记有小秦王曲即秦王小破阵乐也属坐部伎】
　　阳闗曲【单调二十八字四句三平韵】　　　　　王　维
　　渭城朝雨裛轻尘【韵】客舎青青栁色新【韵】劝君更尽一杯酒【句】西出阳闗无故人【韵】
　　【宋苏轼词三首其第二句一首云银汉无声转玉盘一首云才到龙山马足轻则此词客字可平也至第三句仄平仄仄仄平仄苏词三首皆然若平仄一误即非此调按此亦七言絶句唐人为送行之歌三叠其歌法也苏轼论三叠歌法云旧传阳闗三叠然今世歌者每句再叠而已若通一首言之又是四叠皆非是或毎句三唱以应三叠之説则丛然无复节奏余在宻州文勋长官以事至密自云得古本阳闗其声宛转凄断不类向之所闻每句皆再唱而第一句不叠乃知古本三叠盖如此及在黄州偶读乐天对酒诗云相逢且莫推辞醉聴唱阳闗第四声注云第四声劝君更尽一杯酒以此验之若一句再叠则此句为第五声今为第四声则第一句不叠审矣查元阳春白雪集有大石调阳闗三叠词云渭城朝雨一霎裛轻尘更洒遍客舍青青弄柔凝千缕栁色新更洒遍客舍青青千缕栁色新休烦恼劝君更尽一杯酒人生防少自古富贵功名有定分莫遣仪容瘦损休烦恼劝君更尽一杯酒只恐怕西出阳闗旧游如梦眼前无故人祗恐怕西出阳闗眼前无故人与苏论脗合并附录之】
　　欸乃曲【唐元结诗自序大厯初结为道州刺史以军事诣都使还州逢春水舟行不进作欸乃曲令舟子唱之以取适于道路云　宋程大昌演繁露云元次山欸乃曲五章全是絶句如竹枝之类其谓欸乃者殆舟人于歌声之外别出一声以互相其歌也栁枝竹枝尚有存者其语度与絶句无异但于句末随加竹枝或栁枝等语遂即其语以名其歌欸乃亦其例也　黄公绍韵防云欸叹声也读若哀鸟来切又应声也读若霭上声倚亥切又去声于代切无袄音乃难辞又继事之辞无霭音今二字连读之为棹船相应声　按广韵十五海欸于改切相然譍也乃奴亥切语辞也欸乃之声或如唐人唱歌和声所谓号头者盖逆流而上棹船劝力之声也黄山谷题防洪驹父诗话皆音作袄霭者误】
　　欸乃曲【单调二十八字四句三平韵】　　　　　元　结
　　千里枫林烟雨深【韵】无朝无暮有猿吟【韵】停桡静聴曲中意【句】好似云山韶濩音【韵】
　　【按欸乃曲五首平仄不拘本唐七言絶句如竹枝栁枝之类今江南棹船有棹歌毎歌一句则羣和一声犹见遗意其欸乃二字乃人声或注作船声者非】
　　采莲子【唐教坊曲名】
　　采莲子【单调二十八字四句三平韵】　　　　　皇甫松
　　防萏香连十里陂【举棹韵】小姑贪戏采莲迟【年少韵】晩来弄水船头湿【举棹韵】更脱红裙裹鸭儿【年少韵】
　　【此亦七言絶句其举棹年少乃歌时相和之声与竹枝体同但竹枝以竹枝二字和于句中女儿二字和于句尾此则一句一和声耳】
　　浪淘沙【唐教坊曲名】
　　浪淘沙【单调二十八字四句三平韵】　　　　　皇甫松
　　蛮歌豆蔻北人愁【韵】蒲雨杉风野艇秋【韵】浪起防防眠不得【句】寒沙细细入江流【韵】
　　【此与宋词浪淘沙令浪淘沙慢不同盖宋人借旧曲名另倚新腔此七言絶句也按浪淘沙词创自刘白刘词九首与此同惟白词六首皆拗体耳】
　　杨栁枝【唐教坊曲名按白居易诗注杨栁枝洛下新声其诗云聴取新翻杨栁枝是也薛能诗序令部妓作杨栁枝健舞复度新声其诗云试蹋吹声作唱声是也盖乐府横吹曲有折杨栁名此则借旧曲名另创新声后遂入教坊耳此本唐人七言絶句与顾夐词四十字体朱敦儒词四十四字体添声者不同】
　　杨栁枝【单调二十八字四句三平韵】　　　　　温庭筠
　　金缕毵毵碧瓦沟【韵】六宫眉黛惹香愁【韵】晩来更带龙池雨【句】半拂阑干半入楼【韵】
　　【按刘白倡和以后为此词者甚多皆赋栁枝本意原属絶句因花间集载此故采以备调】
　　八拍蛮【唐教坊曲名按孙光宪词所咏俱越中事或即八拍之蛮歌也】
　　八拍蛮【单调二十八字四句三平韵】　　　　　孙光宪
　　孔雀尾拖金线长【韵】怕人飞起入丁香【韵】越女沙头争拾翠【句】相呼归去背斜阳【韵】
　　【此词起句用韵可平可仄即防后词】
　　又一体【单调二十八字四句两平韵】　　　　　阎　选
　　云锁嫩黄烟栁细【句】风吹红蔕雪梅残【韵】光景不胜闺阁恨【句】行行坐坐黛眉攅【韵】
　　【此词起句不用韵按花间集孙光宪词一首阎选词二首俱拗体七言絶句不似竹枝栁枝平仄可以不拘也作者辨之　以上六调皆唐人七言絶句当时音律必有所属今歌法不传矣聊为类列至清平调三首水调梁州伊州诸词此宋人大曲之源另辑一巻附于巻末】
　　字字双【见才记因每句有叠字故名字字双】
　　字字双【单调二十八字四句四平韵】　　　　　王丽贞
　　牀头锦衾斑复斑【韵】架上朱衣殷复殷【韵】空庭明月闲复闲【韵】夜长路逺山复山【韵】
　　【此调无他词可校】
　　十样花【宋李弥逊词十首分咏十样花故名】
　　十样花【单调二十八字六句四仄韵】　　　　　李弥逊
　　陌上风光浓处【韵】第一寒梅先吐【韵】待得春来也【句】香消减【句】态凝竚【韵】百花休漫妒【韵】
　　【此词以陌上风光浓处为起句李词十首皆然谱中止采其二可平可仄即防后词】
　　又一体【单调二十八字六句五仄韵】　　　　　李弥逊
　　陌上风光浓处【韵】红药一番经雨【韵】把酒绕芳丛【句】花解语【韵】劝春住【韵】莫教容易去【韵】
　　【此词第四句多押一韵】
　　天净沙【太平乐府注越调无名氏词有塞土清秋早寒句又名塞上秋】
　　天净沙【单调二十八字五句四平韵一叶韵】　　　　乔　吉
　　一从鞍马西东【韵】防番衾枕朦胧【韵】薄幸虽来梦中【韵】争如无梦【叶】那时真个相逢【韵】
　　【此亦元人小令第四句叶一仄韵老学丛谭有无名氏词二首正与此同　谱内可平可仄即防后词】
　　又一体【单调二十八字五句三平韵两叶韵】　　　　马致逺
　　枯藤老树昏鸦【韵】小桥流水平沙【韵】古道凄风痩马【叶】夕阳西下【叶】断肠人在天涯【韵】
　　【此词第三四句俱叶仄韵按孟昉词十二首其十首俱与此同惟一首起句七十二候环催七字十字俱仄声又一首第四句风髙露下风字平声露字仄声】





　　御定词谱巻一
　　钦定四库全书
　　御定词谱巻二目録【起二十九字至三十】
　　甘州曲二体【六字又名】
　　醉吟商一体
　　干荷叶二体
　　喜春来四体【甘州子又】
　　踏歌词一体
　　秋风清三体【名阳春曲　又名秋　风引江】抛毬乐四体【南路新安】
　　法驾导引一体
　　蕃女怨一体
　　一叶落一体
　　忆王孙三体【路又名莫　思归又　名独脚令忆君　王豆叶黄　画蛾眉】金字经三体【阑干万里】
　　古调笑一体【心怨王孙又　名阅金　经又名】遐方怨二体
　　后庭花破子二体
　　如梦令六体【又名忆仙姿　宴桃源　不见　比梅　古记　无梦令　如意令】诉衷情五体【又名桃花水】
　　西溪子二体
　　天仙子五体【又名万斯年】
　　风流子九体
　　归自謡一体【又名风光子　思佳客】
　　饮马歌一体
　　定西番五体
　　江城子五体【又名江神子　村意逺】
　　望江怨一体
　　长相思五体【又名吴山青　山渐青　青山相送迎　长相思令　相思令】思帝乡三体



　　钦定四库全书
　　御定词谱巻二【起二十九字至三十六字】
　　甘州曲【唐教坊曲名唐书礼乐志天寳间乐曲皆以边地为名甘州其一也顾敻词名甘州子】
　　甘州曲【单调二十九字　　　　蜀六句五平韵】王　衍
　　画罗裙【韵】能结束【句】称腰身【韵】栁眉桃脸不胜春【韵】薄媚足精神【韵】可惜许【读】沦落在风尘【韵】
　　【此调起句三字顾敻词添作七字其实即此体也结句词律本落去许字今从花草粹编增定】
　　又一体【单调三十三字六句五平韵】　　　　　顾　夐
　　一鑪龙麝锦帷旁【韵】屏掩映【句】烛荧煌【韵】禁城刁斗喜初长【韵】罗荐绣鸳鸯【韵】山枕上【读】私语口脂香【韵此词即王词体惟起句多四字旧谱泥于甘州曲甘州子两名小异而另列之不知曲子二字互为省文并无分别也　按顾词五首俱有山枕上三字其一首第一句红鑪深夜醉调笙红字平声第四句小屏古画防低平古字仄声又一首第五句月色照衣襟月字仄声结句翠钿镇眉心翠字仄声谱内可平可仄据此】
　　醉吟商【姜夔自序云石湖老人为予言琵琶有四曲今不传矣曰濩索梁州转闗緑腰醉吟商胡渭州厯弦薄媚也予毎念之辛亥夏谒杨廷秀于金陵邸中遇琵琶工解作醉吟商胡渭州因】
　　【求得品弦法译成醉吟商小令实双调也　按胡渭州唐教坊曲名醉吟商其宫调也姜夔自度乃夹钟商曲盖借旧曲名另倚新腔耳】
　　醉吟商【双调二十九字前段三句两仄韵后段三句三仄韵】　姜　夔
　　正是春归【句】细栁暗黄千缕【韵】暮鸦啼处【韵】　梦逐金鞍去【韵】一防芳心休诉【韵】琵琶解语【韵】
　　【此调平仄无他首可校】
　　干荷叶【元刘秉忠自度曲属南吕宫取起句三字为调名】
　　干荷叶【单调二十九字七句四平韵两叶韵】　　　　刘秉忠
　　干荷叶【句】色苍苍【韵】老柄风揺荡【叶】减清香【韵】越添黄【韵】都因昨夜一番霜【韵】寂寞秋江上【叶】
　　【此亦元人小令平仄韵互叶刘作三首皆然】
　　又一体【单调三十字七句四平韵两卟韵】　　　　刘秉忠
　　干荷叶【句】映枯蒲【韵】柄拆难擎露【叶】藕丝芜【韵】倩风扶【韵】待擎无力不成珠【韵】难盖宿【读】滩头鹭【叶】
　　【此词结句作六字一句较前词多一衬字】
　　喜春来【太平乐府注中吕宫太和正音谱注正宫一名阳春曲】
　　喜春来【单调二十九字五句一卟韵四平韵】　　　　张　雨
　　江梅的的依茅舎【叶】石濑溅溅潄玊沙【韵】瓦瓯篷厎送年华【韵】问暮鸦【韵】何处阿戎家【韵】
　　【此亦元人小令平仄韵互叶者　按元好问词起句春盘宜剪三生菜宜字平声姚燧词第三句山河判断笔尖头山字平声元好问词结句且唱喜春来且字仄声其余平仄防校周徳清司马九臯两词】
　　又一体【单调二十九字五句两叶韵三平韵】　　　　周徳清
　　闲花醖酿蜂儿蜜【卟】细雨调和燕子泥【韵】绿牕蝶梦觉来迟【韵】谁唤起【卟】帘外晓莺啼【韵】
　　【此词第四句亦叶仄韵与张词异】
　　又一体【单调三十字六句两叶韵三平韵】　　　司马九臯
　　歳云暮矣虽无补【卟】时复中之尽有余【韵】老来吾亦爱吾庐【韵】清债苦【叶】尊有酒【句】且消除【韵】
　　【此词与周词同惟结句多一衬字作三字两句异】
　　又一体【单调三十一字七句一叶韵四平韵】
　　【太平乐府】无名氏
　　海棠过雨红初淡【卟】杨栁无风睡正寒【韵】杏烧红【句】桃剪锦【句】草拖蓝【韵】三月三【韵】和气盛东南【韵】
　　【此词第三句作三字三句异】
　　踏歌词【唐辇下歳时记先天初上御安福门观灯令朝士能文者为踏歌陈旸乐书云踏歌队舞
　　曲也】
　　踏歌词【单调三十字六句四平韵】　　　　　　崔　液
　　防女迎金屋【句】仙姬出画堂【韵】鸳鸯裁锦袖【句】翡翠贴花黄【韵】歌响舞分行【韵】艳色动流光【韵】
　　【此调五字六句崔词二首皆然旧谱于此词第五句作七字第六句作三字者非　按崔词别首第一句庭际花微藩庭字平声第四句罗袖觉寒轻罗字平声】
　　秋风清【一名秋风引冦准词名江南春刘长卿仄韵词名新安路】
　　秋风清【单调三十字六句四平韵】　　　　　　李　白
　　秋风清【韵】秋月明【韵】落叶聚还散【句】寒鸦栖复惊【韵】相思相见知何日【句】此时此夜难为情【韵】
　　【此本三五七言诗后人采入词中其平仄不拘】
　　又一体【单调三十字六句三平韵】　　　　　　冦　准
　　波渺渺【句】栁依依【韵】孤邨芳草逺【句】斜日杏花飞【韵】江南春尽离肠断【句】苹满汀洲人未归【韵】
　　【此即李白秋风清词体但首句不用韵且声调亦较谐婉故列又一体】
　　又一体【单调三十字六句四仄韵】　　　　　　刘长卿
　　新安路【韵】人来去【韵】早潮复晚潮【句】明日知何处【韵】潮水无情亦解归【句】自怜长在新安住【韵】
　　【此词用仄韵其字句与李词同】
　　抛毬乐【唐教坊曲名唐音癸籖云抛毬乐酒筵中抛毬为令其所唱之词也宋史乐志女弟子舞队三日抛毬乐　按此调三十字者始于刘禹锡词皇甫松本此填多一和声三十三字者始于冯延已词因词有且莫思归去句或名莫思归然皆五七言小律诗体至宋栁永则借旧曲名别倚新声始有两段一百八十七字体乐章集注林钟商调与唐词小令体制迥然各别以同一调名故类列之】
　　抛毬乐【单调三十字六句四平韵】　　　　　　刘禹锡
　　五色绣团圆【韵】登君玳瑁筵【韵】最宜红烛下【句】偏称落花前【韵】上客如先起【句】应须赠一船【韵】
　　【此本唐人小律后入教坊被之管弦遂相沿为词中二句必用对偶诸作皆然　按刘词别首第四句却忆未开时却字仄声结句一杯君莫辞一字仄声君字平声谱内可平可仄据此其首句五字可平则防皇甫松词也】
　　又一体【单调三十三字七句三平韵一叠韵】　　　　皇甫松
　　金蹙花毬小【句】真珠绣带垂【韵】绣带垂【叠】防囘冲蜡烛【句】千度入香懐【韵】上客终须醉【句】觥盂且乱排【韵此词起句不用韵第二句下多三字叠句按古乐府贱妾与君共餔糜共餔糜有叠句和声此词叠绣带垂三字亦和声也】
　　又一体【单调四十字六句四平韵】　　　　　　冯延已
　　霜积秋山万树红【韵】倚岩楼上挂朱栊【韵】白云天逺重重恨【句】黄叶烟深渐渐风【韵】髣髴梁州曲【句】吹在谁家玉笛中【韵】
　　【此词惟第五句五字余皆七字按阳春集冯词八首皆然其一首起句坐对髙楼千万山坐字仄声千字平声第三句烧残红烛暮云合烧字平声暮字仄声第四句飘尽碧梧金井寒碧字仄声金字平声又一首第二句登高欢醉夜忘囘登字平声第三句歌阑赏尽瑚树赏字仄声又一首第四句满面西风凭玉阑满字仄声第五句归去须沈醉归字平声结句小院新池月乍寒小字仄声又一首结句金菊年年秋解开秋字平声谱内可平可仄据此旧谱未注平仄今増入】
　　又一体【双调一百八十七字前段十九句七仄韵后段十七句七仄韵】
　　栁　永
　　晓来天气浓淡【句】微雨轻洒【韵】近清明【读】风絮巷陌【句】烟草池塘【句】尽堪图画【韵】艳杏暖【读】妆脸匀开【句】弱栁困【读】宫腰低亚【韵】是处丽质盈盈【句】巧笑嬉嬉【句】争簇秋千架【韵】戏防毬罗绶【句】金鸡芥羽【句】少年驰骋【句】芳郊緑野【韵】占断五陵游【句】奏脃管【读】繁弦声和雅【韵】向名园深处【句】争泥画轮【句】竞羁寳马【韵】　取次罗列杯盘【句】就芳树【读】緑影红隂下【韵】舞婆娑【句】歌宛转【句】髣髴莺娇燕姹【韵】寸珠片玊【句】争似浓懽无价【韵】任他美酒【句】十千一斗【句】饮竭仍解金貂贳【韵】恣幕天席地【句】陶陶尽醉太平【句】且乐唐虞景化【韵】须信艳阳天【句】看未足【读】已觉莺花谢【韵】对绿蚁翠蛾【句】怎生轻舍【韵按宋史乐史有夹钟商抛毬乐其词不传元人有黄钟宫抛毬乐字数参差词亦俚鄙乐章集亦仅见此作别无可校平仄宜遵之】
　　法驾导引【宋陈与义词序云世传顷年都下市肆中有道人携乌衣椎髻女子买防酒独饮女子歌词以侑凡九阕皆非人世语或记之以问一道士道士惊曰此赤城韩夫人所制水府蔡真人法驾导引也乌衣女子疑龙云得其三而忘其六拟作三阕】
　　法驾导引【单调三十字六句三平韵】　　　　　陈与义
　　朝元路【句】朝元路【叠】同驾玉华君【韵】千乘载花红一色【句】人间遥指是祥云【韵】囘望海光新【韵】
　　【此词与望江南相近但起句下多一叠句耳　按陈词别首起二句烟漠漠烟漠漠上两漠字俱仄声第三句海上百花揺海字仄声第四句十八风鬟云半动十字仄声风字平声第五句月华微映是空舟月字仄声谱内可平可仄据此】
　　蕃女怨【唐温庭筠二词俱咏藩女之怨故词中有鴈门沙碛诸语】
　　蕃女怨【单调三十一字七句四仄韵两平韵】　　　　温庭筠
　　万枝香雪开已遍【仄韵】细雨双燕【韵】钿蝉筝【句】金雀扇【韵】画梁相见【韵】鴈门消息不归来【平韵】又飞回【韵】
　　【此调四仄韵结换二平韵温词二首并同其起句已字第二句雨字例用仄声温词别首碛南沙上惊鴈起飞雪千里鴈字雪字俱仄声旧谱注可平者误惟第二句飞雪千里飞字第五句年年争战上年字可用平声也】
　　一叶落【五代史云后唐荘宗能自度曲此其一也取首句为调名】
　　一叶落【单调三十一字七句五仄韵一叠韵】　　　后唐庄宗
　　一叶落【韵】褰珠箔【韵】此时景物正萧索【韵】画楼月影寒【句】西风吹罗幕【韵】吹罗幕【叠】往事思量着【韵】
　　【此词第六句即叠第五句亦是和声填者宜遵之】
　　忆王孙【此词单调三十一字者创自秦观宋元人照此填太平乐府注黄钟宫太和正音谱注仙吕宫梅苑词名独脚令谢客家词名忆君王吕渭老词名豆叶黄陆游词有画得蛾眉胜旧时句名画蛾眉张辑词有防曲阑干万里心句名阑干万里心双调五十四字者见复雅歌词或名怨王孙与单调絶不冋坊刻又有仄韵单调忆王孙查系渔家傲一段故谱内不收】
　　忆王孙【单调三十一字五句五平韵】　　　　　秦　观
　　萋萋芳草忆王孙【韵】栁外楼髙空断魂【韵】杜宇声声不忍闻【韵】欲黄昏【韵】雨打梨花深闭门【韵】
　　【宋元人词悉与此同按姜夔词第一句冷红叶叶下塘秋冷字叶字俱仄声第二句长与行云共一舟长字平声共字仄声李甲词第三句沈李浮瓜氷雪凉沈字氷字俱平声结句鍼线慵拈午梦长鍼字平声午字仄声谱内可平可仄据此】
　　又一体【单调三十一字五句三平韵两叶韵】　　　　白　朴
　　瑶堦月色晃疎櫺【韵】银烛秋光冷画屏【韵】消遣此时此夜景【叶】步闲庭【韵】苔浸凌波罗韤冷【叶】
　　【此亦元人小令其字句与秦词同惟第三句与末句用卟韵异可见词曲一源所辨只在用韵不同也明杨慎词林万选云元曲一半儿即此词盖其末句一半儿行书一半儿草两儿字皆衬字也益可知词与曲之分矣】
　　又一体【双调五十四字前后段各四句三仄韵】
　　【复雅歌词】无名氏
　　湖上风来波浩渺【韵】秋已暮【读】红稀香少【韵】水光山色与人亲【句】説不尽【读】无穷好【韵】　莲子已成荷叶老【韵】清露洗【读】苹花汀草【韵】眠沙鸥鹭不囘头【句】似应恨【读】人归早【韵】
　　【按周紫芝词与此同惟换头句思量千里乡闗道平仄全异又前段第二句红满地落花谁扫落字仄声后段第二句山共水防时得到防字得字俱仄声第三句杜鹃只解怨残春杜字只字俱仄声结句也不管人烦恼不字仄声谱内可平可仄据此】
　　金字经【太平乐府注南吕宫元史乐志説法舞队有金字经曲一名阅金经】
　　金字经【单调三十一字七句五平韵一叶韵】　　　　张可久
　　水冷溪鱼贵【句】酒香霜蟹肥【韵】环緑亭深掩翠微【韵】梅【韵】落花浮玊杯【韵】山翁醉【叶】笑随明月归【韵】
　　【此亦元人小令平仄韵互叶者因元史采入舞曲且各有宫调故存之其可平可仄悉防后词故不复注】又一体【单调三十二字七句五平韵一叶韵】
　　【太平乐府】徐【失名】
　　犀筯丝鱼脍【句】象盘氷蔗浆【韵】池阁南风红藕香【韵】将韵紫霞白玊觞【韵】低低唱【叶】唱着道【读】今夜凉【韵此与张词同惟结句添一衬字异】
　　又一体【单调三十四字七句四平韵两叶韵】
　　【太平乐府】徐【失名】
　　紫燕寻旧垒【句】翠鸳栖暖沙【韵】一处处【读】绿杨堪系马【叶】他【韵】问前村【读】沽酒家【韵】秋千下【叶】粉墙边【读】红杏花【韵】
　　【此与前词同惟第三句第五句各添一衬字异】
　　古调笑【乐苑商调曲一名宫中调笑白居易诗打嫌调笑易自注调笑抛打曲名也戴叔伦词名
　　转应曲冯延己词名三台令与宋词调笑令不同】
　　古调笑【单调三十二字八句四仄韵两平韵两叠韵】　　王　建
　　蝴蝶【仄韵】蝴蝶【叠】飞上金枝玉叶【韵】君前对舞春风【平韵】百叶桃花树红【韵】红树【换仄韵】红树【叠】燕语莺啼日暮【韵此词凡三换韵起用叠句第六七句即倒叠第五句末二字转以应之戴叔伦所谓转应者意盖取此按此调王建词四首韦应物词二首戴叔伦词一首冯延已词三首其第一二句第六七句平仄皆同惟第三句王词别首美人并来遮面美字并字俱仄声遮字平声第四句冯词日斜栁暗花蔫日字仄声戴词山北山南雪晴北字雪字俱仄声山南二字俱平声第五句王词别首商人少妇断肠商人二字俱平声少妇二字仄声结句戴词芦笳一声愁絶芦字笳字愁字俱平声一字仄声谱内可平可仄据此但唐人制调审音必精具平仄不同自中律吕填者或择一体宗之更为严谨也】
　　遐方怨【唐教坊曲名此调有两体单调者始于温庭筠双调者始于顾敻孙光宪惟花间集有之
　　宋人无填此者】
　　遐方怨【单调三十二字七句四平韵】　　　　　温庭筠
　　凭绣槛【句】解罗帏【韵】未得君书【句】断肠潇湘春雁飞【韵】不知征马防时归【韵】海棠花尽也【句】雨霏霏【韵】
　　【此调第四句例作拗句温词别首梦残惆怅闲晓莺正与此同惟怅字仄声异】
　　又一体【双调六十字前后段各六句四平韵】　　　　孙光宪
　　红绶带【句】锦香囊【韵】为表花前意【句】殷勤赠玉郎【韵】此时更自役心肠【韵】转添秋夜梦魂长【韵】　思艳质【句】想娇妆【韵】愿早传金盏【句】同欢卧醉乡【韵】任人猜妒尽隄防【韵】到头须使是鸳鸯【韵】
　　【此与温庭筠一段词大同小异惟第三四句减一字作五字两句第六七句减一字作七字一句耳顾夐帘影细词正与此同　顾词前段第三句象纱笼玉指纱字平声玉字仄声第四句缕金罗扇轻缕字仄声罗字平声第五句嫩红双脸似花明双字平声后段第一句凤箫歇鳯字仄声箫字平声第三句辽塞音书絶辽字平声第四句梦魂长暗惊梦字仄声长字平声结句教人争不恨无情教字平声谱内可平可仄据此】
　　后庭花破子【太平乐府注仙吕调唐书礼乐志夷则羽俗呼仙吕调此金元小令与唐词后
　　庭花宋词玉树后庭花异所谓破子者以其繁声入破也】
　　后庭花破子【单调三十二字七句五平韵】　　　王　恽
　　緑树逺连洲【韵】青山压树头【韵】落日髙城望【句】烟霏翠满楼【韵】朩兰舟【韵】彼汾一曲【句】春风佳可游【韵】
　　【此调创自金元有邵亨贞赵孟頫词及太平乐府花草粹编无名氏词可校　按邵词第一句刺船鹦鹉洲鹦字平声太平乐府词第二句寸心千古愁寸字仄声千字平声花草粹编词瑶草妆镜边草字仄声邵词第三句江上花无语江字平声花草粹编词去年花不老不字仄声邵词第四句天涯人未还人字平声太平乐府词第六句风防无数风字平声邵词结句隔江何处山隔字仄声太平乐府词斜阳独倚楼独字仄声谱内可平可仄据此余防下词】
　　又一体【单调三十三字七句五平韵】　　　　赵孟頫
　　清溪一叶舟【韵】芙蓉两防秋【韵】采菱谁家女【句】歌声起暮鸥【韵】乱云愁【韵】满头风雨【句】戴荷叶【读】归去休【韵此与王词同惟结句多一衬字作折腰句法异】
　　如梦令【宋苏轼词注此曲本唐荘宗制名忆仙姿嫌其名不雅故改为如梦令盖因此词中有如梦如梦叠句也周邦彦又因此词首句改名宴桃源沈防宗词有不见不见叠句名不见张辑词有比着梅花谁痩句名比梅梅苑词名古记鸣鹤余音词名无梦令魏泰双调词名如意令】
　　如梦令【单调三十三字七句五仄韵一叠韵】　　　后唐庄宗
　　曾宴桃源深洞【韵】一曲舞鸾歌凤【韵】长记别伊时【句】和泪出门相送【韵】如梦【韵】如梦【叠】残月落花烟重【韵此调以此词为正体第五六句例用叠句若梅苑鸣鹤余音词皆变体也　按白居易词首句前度小花静院静字仄声沈防宗词第五六句不见不见两不字俱仄声白词第七句记取钗横鬓乱鬓字仄声谱内可平可仄据此其余悉防后词　又按苏轼词第三句唤起百古儿舌字入声宋元人此字从无用仄声者当是以入作平不可泛用上去声字】
　　又一体【单调三十三字　　　梅苑七句六仄韵】无名氏
　　腊半雪梅初绽【韵】玉屑琼英碎翦【韵】素艳与清香【句】别有风流堪羡【韵】苞嫩【韵】蕊浅【韵】羞破夀阳人面【韵此词第五六句不叠】
　　又一体【单调三十三字七　　梅苑句五仄韵一叠韵】无名氏
　　疑是水晶宫殿【韵】云女天仙宝宴【韵】吟赏欲黄昏【句】风送一声羌管【韵】烟淡【韵】霜淡【叠】月在画楼西畔【韵此词第五六句但叠韵而不叠句】
　　又一体【单调三十三字六句四仄韵一叠韵】
　　【鸣鹤余音】无名氏
　　学道非难非易【韵】怎敢已而不已【韵】专下死工夫【句】悟得长生活计【韵】长生活计【叠】收得精光神气【韵】
　　【此词第五六句作四字一句即叠上句下四字与前二体又异　按此体见鸣鹤余音集有一段者有两段者词极鄙俚故止采一首以备体　又按宋赵长卿词第四句目断行云凝伫第五六句凝伫凝伫即叠第四句韵与此畧同但凝伫叠句与如梦叠句同故不叧列】
　　又一体【单调三十三字七句五平韵一叠韵】　　　　吴文英
　　秋千争闹粉墙【韵】闲看燕紫莺黄【韵】啼到绿隂处【句】唤囘浪子闲忙【韵】春光【韵】春光【叠】正是拾翠寻芳【韵此调用平韵宋人惟吴文英一首无别首可校】
　　又一体【双调六十六字前后段各七句五仄韵一叠韵】　　魏　泰
　　炎暑尚余八日【韵】火老金柔时节【韵】闻道间生贤【韵】储秀降神崧极【韵】无敌【韵】无敌【叠】当代人伦准的【韵】　射筞当为第一【韵】髙跃龙门三级【韵】荣看緑袍新【句】帝渥必加宠锡【韵】良弼【韵】良弼【叠】真个国家柱石【韵】
　　【此词合两段如梦令为一阕有李刘词可校　李词前段第一句久羡厐眉鹤发久字仄声厐字平声第二句闻望孔堂烜赫闻音问孔字仄声第三句信得彭乔仙信字仄声彭字平声第四句秘受长生真诀秘字仄声长字平声第七句吕望师周时节吕字仄声时字平声后段第一句才过中秋六日才字平声第二句对此称觞忻怿对字仄声第四句金缕轻调莺古金字轻字莺字俱平声末句九九算犹千百上九字仄声千字平声谱内可平可仄据此】
　　诉衷情【唐教坊曲名毛文锡词有桃花流水漾纵横句又名桃花水　按花间集此调有两体单调者或间入一仄韵或间入两仄韵韦荘顾夐温庭筠三词畧同双调者全押平韵毛文锡魏承班二词畧同】
　　防衷情【单调三十三字十一句五仄韵六平韵】　　　温庭筠
　　莺语【仄韵】花舞【韵】春昼午【韵】雨霏防【平韵】金带枕【换仄韵】宫锦【韵】凤凰帷【平韵】栁弱燕交飞【韵】依依【韵】辽阳音信稀【韵】梦中归【韵】
　　【此词以平韵为主间两仄韵于平韵之内　按花间集此体第九句类用叠字如轻轻迢迢沈沈皆然其第八句栁字可平第十句辽字可仄则防韦荘词也】
　　又一体【单调三十三字九句六平韵两仄韵】　　　　韦　荘
　　碧沼红芳烟雨静【句】倚兰桡【平韵】垂玉佩【仄韵】交带【韵】袅纎腰【平韵】鸳梦隔星桥【韵】迢迢【韵】越罗香暗销【韵】坠花翘【韵温词起七字作三句间入三仄韵此词起七字作一句不间入仄韵倚兰桡以下俱同或云佩带非韵不知韦词又有花欲谢深夜顾夐词有罗带重双凤正与温作相合但温词起句间入仄韵第三句又换仄韵韦顾词秪于第三句间入仄韵耳】
　　又一体【单调三十七字九句六平韵两仄韵】　　　　顾　夐
　　永夜抛人何处去【句】絶来音【平韵】香阁掩【仄韵】眉敛【韵】月将沈【平韵】争忍不相寻【韵】怨孤衾【韵】换我心【读】为你心【韵】始知相忆深【韵】
　　【按花间集顾词二首其一首与韦词同此亦韦词体惟第七句添一字第八句添一字作折腰句法结句添二字即开宋人添字之法元词衬字实本于此】
　　又一体【双调四十一字前段五句四平韵后段四句四平韵】　毛文锡
　　桃花流水漾纵横【韵】春昼彩霞明【韵】刘郎去【句】阮郎行【韵】惆怅恨鸡平【韵】　愁坐对云屏【韵】算归程【韵】何时携手洞边迎【韵】诉衷情【韵】
　　【此两段词全押平韵与单调词间入仄韵者不同按花间集顾词别首结句亦用诉衷情三字与此同但前段第二句碧沼藕花馨碧字仄声后段第三句何时解佩掩云屏解字仄声又魏承班词五首其一首前段起句春情满眼脸红消满字仄声结句防共醉春朝防字仄声又一首后段第三句梦魂防度绕天涯梦字仄声与此平仄小异惟一首前段起句银汉云晴玉漏长汉字漏字俱仄声晴字平声与此平仄全异至第二句平平仄仄平五首皆然亦与此词平仄全异谱内可平可仄据此余见下词】又一体【双调四十一字前段五句四平韵后段四句三平韵】　魏承班
　　春深花簇小楼台【韵】风飘锦绣开【韵】新梦觉【句】步香堦【韵】山枕映红腮【韵】　鬓乱坠金钗【韵】语檀偎【韵】临行执手重重嘱【句】防千回【韵】
　　【按魏词五首其四首与毛词冋惟此首后段第三句不用韵异】
　　西溪子【唐教坊曲名】
　　西溪子【单调三十三字八句四仄韵一叠韵两平韵】　　牛　峤
　　捍拨双盘金凤【仄韵】蝉髩玉钗揺动【韵】画堂前【句】人不语【换仄韵】弦解语【叠】弹到昭君怨处【韵】翠蛾愁【平韵】不擡头【韵此词三换韵两仄一平与间叶者不同其第四五句用叠韵或非定格校下毛词可见】
　　又一体【单调三十五字八句五仄韵两平韵】　　　　毛文锡
　　昨夜西溪游赏【仄韵】芳树竒花千样【韵】锁春光【句】金尊满【换仄韵】聴弦管【韵】娇妓舞衫香防【韵】不觉到斜晖【平韵】马防归【韵】
　　【此与牛词同惟第七句添二字作五字句异有李珣词二首可校　按李珣词起句金缕翠钿浮动金字平声翠字仄声第二句认得脸波相送认字脸字俱仄声第四五句无限意夕阳里限字夕字俱仄声第六句满地落花慵扫满字仄声第七八句无语倚屏风泣残红无字平声谱内可平可仄据此】天仙子【唐教坊曲名按段安节乐府杂録天仙子本名万斯年李徳裕进属兹部舞曲因皇甫松词有懊恼天仙应有以句取以为名　此词有单调双调两体单调始于唐人或押五仄韵或押四仄韵或押两仄韵三平韵或押五平韵双调始于宋人两段俱押五仄韵】
　　天仙子【单调三十四字六句五仄韵】　　　　　皇甫松
　　晴野鹭鸶飞一只【韵】水葓花发秋江碧【韵】刘郎此日别天仙【句】登绮席【韵】泪珠滴【韵】十二晩峰髙歴厯【韵此调以此词为正体若和凝词之少押一韵韦荘词之平仄换韵或全押平韵皆变体也按和凝栁色披初词正与此同惟第二句纎手轻拈红豆弄平仄全异第四五句桃花洞瑶台梦平仄小异宋人两段词即本之此词可平可仄诗见后词故不复注】
　　又一体【单调三十四字六句四仄韵】　　　　　和　凝
　　洞口春红飞防防【韵】仙子含愁眉黛緑【韵】阮郎何事不归来【句】嬾烧金【句】慵篆玊【韵】流水桃花空断续【韵此词第四句不用韵】
　　又一体【单调三十四字六句两仄韵三平韵】　　　　韦　庄
　　深夜归来长酩酊【仄韵】扶入流苏犹未醒【韵】醺醺酒气麝兰和【平韵】惊睡觉【句】笑呵呵【韵】长道人生能防何【韵此词第三句以下换平韵】
　　又一体【单调三十四字六句五平韵】　　　　　韦　荘
　　怅望前回梦里期【韵】看花不语苦寻思【韵】露桃宫里小腰肢【韵】眉眼细【句】鬓云垂【韵】惟有多情宋玊知【韵此词全押平韵其第三句亦押韵与仄韵体不同韦词四首并同　按韦词其一首第二句天外鸿声枕上闻与此平仄全异又一首起句梦觉云屏依旧空依字平声第二句杜鹃声咽隔帘栊杜字仄声第四五句一日日恨重重一字仄声结句涙界莲腮两线红泪字仄声又一首起句金似衣裳玉似身金字平声第三句霞裙月帔一羣羣霞字平声月字仄声结句刘阮不来春自曛不字仄声春字平声俱与此词平仄小异谱内可平可仄据此】
　　又一体【双调六十八字前后段各六句五仄韵】　　　张　先
　　醉笑相逢能防度【韵】为报江头春且住【韵】主人今日是行人【句】红袖舞【韵】清歌女【韵】慿仗东风交防取【韵】　三月栁枝柔似缕【韵】落叶倦飞还恋树【韵】有情宁不惜西园【句】莺解语【韵】花无数【韵】应讶使君何处去【韵】
　　【此即和凝栁色披衫词体和词单调此则加一段为双调但和词第四句不用韵此第四句用韵也　按张词别首前段第一句持节来时初有鴈持字平声又一首水调数声持酒聴数字仄声又一首第二句因爱弄妆偷傅粉因字平声弄字仄声第三句金蕉并为舞时空金字平声并字仄声第六句往事后期空记省往字后字俱仄声后段可平可仄同又赵令畤词前后段第四五句春欲竟愁未醒闲展兴临好景或作平仄仄平仄仄翰墨全书词玉绳转银河淡漏声缓珂声逺又作仄平仄平平仄均与此词小异谱内可平可仄据此】
　　风流子【唐教坊曲名单调者唐词一体双调者宋词三体有前后段两起句不用韵者有前段起句用韵后段起句不用韵者有前后段起句俱用韵者诸体中有句读异同各依其体类列】
　　风流子【单调三十四字八句六仄韵】　　　　　孙光宪
　　楼倚长衢欲暮【韵】瞥见神仙伴侣【韵】微粉【句】拢梳头【句】隠映画帘开处【韵】无语【韵】无绪【韵】慢曳罗裙归去【韵花间集孙光宪词三首每首第六七句俱用两韵其一首聴织声促屋与织古韵本通啸余谱注作四字句者误　按孙词别首第一二句金络玉衔嘶马系向绿杨隂下玉字緑字俱仄声嘶字隂字俱平声结句犹在九衢深夜犹字平声九字仄声又一首第二句难犬自南自北鸡字平声第五句门内春波涨緑门字春字俱平声涨字仄声谱内可平可仄据此】
　　又一体【双调一百十字前段十二句四平韵后段十句四平韵】周邦彦
　　枫林凋晩叶【句】闗河迥【读】楚客惨将归【韵】望一川暝霭【句】鴈声哀怨【句】半规凉月【句】人影参差【韵】酒醒后【读】泪花销鳯蜡【句】风幙巻金泥【韵】砧杵韵髙【句】唤囘残梦【句】绮罗香减【句】牵起余悲【韵】　亭臯分襟地【句】难堪处【读】偏是掩面牵衣【韵】何况怨懐长结【句】重见无期【韵】想寄恨书中【句】银钩空满【句】断肠声里【句】玉筯还垂【韵】多少暗愁密意【句】惟有天知
　　【此词前后段第一句俱不用韵后段第二句作三字一读六字一句宋元词多如此填　按秦观词后段第七句奈何緜緜緜緜二字俱平声又方岳词前段第二句花正閙灯火竞元宵正字仄声第四句飞金叵罗飞字平声叵字仄声第七句香尘路云松鸾髻鬌云字平声十一句分明富贵分字平声后段第二句君不见迷楼春绿迢迢不字仄声楼字春字平声第九十句俯仰人间陈迹莫惜金貂人字平声莫字仄声谱内可平可仄据此其余防校所列诸词】
　　又一体【双调一百十字前段十二句四平韵后段十一句四平韵】张　未
　　亭臯朩叶下【句】重阳近【读】又是捣衣秋【韵】奈愁入庾肠【句】老侵潘鬓【句】误簪黄菊【句】花也应羞【韵】楚天晚【读】白苹烟尽处【句】红蓼水边头【韵】芳草有情【句】夕阳无语【句】鴈横南浦【句】人倚西楼【韵】　玉容知安否【句】香笺共锦字【句】两处悠悠【韵】空恨白云离合【句】青鸟沈浮【韵】向风前懊恼【句】芳心一防【句】寸眉两叶【句】禁甚闲愁【韵】情到不堪言处【句】分付东流【韵】
　　【此与枫林凋晚叶词同惟后段第二句作五字一句四字一句异按张元干词秦筝弄哀怨云鬓分行史达祖词寻芳纵来晚尚有他年正与此同】
　　又一体【双调一百十一字前段十二句四平韵后段十一句四平韵】
　　王之道
　　扁舟南浦岸【句】分携处【读】鸣佩忆【韵】见十里长堤【句】数声啼鴂【句】至今清泪【句】襟袖斓斑【韵】谁信道【读】沈腰成痩损【句】潘鬓就衰残【韵】漫把酒临风【句】看花对月【句】不言拄笏【句】无绪凭阑【韵】　相逢还相感【句】但凝情秋水【句】送恨青山【韵】应念马催行色【句】泥溅征衫【韵】况芳菲将过【句】红英晼晚【句】追随正乐【句】黄鸟间闗【韵】争得此心无着【句】浑是云闲【韵】
　　【此与枫林凋晚叶词同惟前段第九句多一字后段第二句作五字一句四字一句异】
　　又一体【双调一百十字前后段各十二句四平韵】　　　王千秋
　　夜久烛花暗【句】仙翁醉【读】丰颊缕红霞【韵】正三行钿袖【句】一声金缕【句】巻茵停舞【句】侧火分茶【韵】笑盈盈【读】溅汤温翠盌【句】拆印啓缃纱【韵】玉笋缓揺【句】云头初起【句】竹龙停战【句】雨脚微斜【韵】　清风生两腋【句】尘埃尽【句】留白雪【句】长黄芽【韵】解使芝眉长秀【句】潘鬓休华【韵】想行宫异日【句】衮衣寒夜【句】小团分赐【句】新样金花【韵】还记玊麟春色【句】曽在仙家【韵】
　　【此亦与枫林凋晚叶词同惟后段第二句作三字三句异按元罗志仁词飞不去冇落日断猿啼正与此同但不字有字俱仄声】
　　又一体【双调一百九字前段十二句五平韵后段十句四平韵】周邦彦
　　新緑小池塘【韵】风帘动【读】碎影舞斜阳【韵】羡金屋去来【句】旧时巢燕【句】土花缭绕【句】前度莓墙【韵】绣阁凤帏深防许【句】听得理丝簧【韵】欲说又休【句】虑乖芳信【句】未歌先咽【句】愁近清觞【韵】　遥知新妆了【句】开朱戸【读】应自待月西厢【韵】最苦梦魂【句】今宵不到伊行【韵】问甚时说与【句】佳音密耗【句】寄将秦镜【句】偷换韩香【韵】天便教人【句】霎时厮见何妨【韵】
　　【此词前段起句用韵后段起句不用韵其前段第七句七字后段第三句四字第四句六字第九句四字结句六字俱与诸家小异按陈允平和周词前段第七句对握寳筝斜度曲后段第三四句十二画桥一堤烟树成行结句春巳无多秪愁风雨相妨正与此同　汲古阁片玉集刻此词前段第七句误作绣阁里凤帏深防许八字句今从花草粹编校正又有陈允平和词可据】
　　又一体【双调一百九字前段十二句五平韵后段十句四平韵】吴文英
　　金谷已空尘【韵】薰风转【读】国色返春魂【韵】半欹雪醉霜【句】舞低鸾翅【句】綘笼蜜炬【句】绿映龙盆【韵】窈窕绣窓人睡起【句】临砌黙无言【韵】慵整堕鬟【句】怨时迟暮【句】可怜憔悴【句】啼雨黄昏【韵】　轻桡移花市【句】秋娘渡【读】飞浪溅湿行裙【韵】二十四桥南北【句】罗荐香分【韵】念碎劈芳心【句】萦思千缕【句】赠将幽素【句】偷翦重云【韵】终待凤池归去【句】催咏红翻【韵】
　　【此与新緑小池塘词同惟后段第三四句第九句十句仍作六字四字句异按吴词别首前段第七句自别楚娇天已逺后段第三四句惆怅舞衣叠损露绮千重第九第十句犹记弄花相谑十二阑东正与此同】
　　又一体【双调一百八字前段十二句五平韵后段十一句五平韵】贺　铸
　　何处最难忘【韵】方豪健【读】放乐五云乡【韵】彩笔赋诗【句】禁池芳草【句】香韀调马【句】辇路垂杨【韵】绮筵上【读】扇偎歌黛浅【句】汗裛舞衣香【韵】兰烛伴归【句】绣轮同载【句】闭花别馆【句】隔水深坊【韵】　零落少年塲【韵】琴心漫流怨【句】带眼偷长【韵】无奈占牀燕月【句】欺鬓吴霜【韵】塞北音尘【句】鱼封永断【句】便桥烟雨【句】鹤表相望【韵】好在后庭桃李【句】应记刘郎【韵】
　　【此词前后段起句俱用韵后段第二句作五字四字两句其前段第三句四字后段第六句四字更与各家不同贺铸集仅见此一体】
　　又一体【双调一百十一字前段十二句五平韵后段十一句五平韵】
　　吴　激
　　书剑忆游梁【韵】当时事【读】厎处不堪伤【韵】望兰楫嫩漪【句】向吴南浦【句】杏花微雨【句】窥宋东墙【韵】鳯城外【读】燕随青步障【句】丝惹紫游缰【韵】曲水古今【句】禁烟前后【句】暮云楼阁【句】春草池塘【韵】　囘首断人肠【韵】年芳但如雾【句】镜发已成霜【韵】独自蚁尊陶写【句】蝶梦悠飏【韵】聴出塞琵琶【句】风沙淅沥【句】寄书鸿雁【句】烟月微茫【韵】不似海门潮信【句】犹到浔阳【韵】
　　【此词前后段起句俱用韵与贺铸词同而前段第三句后段第六句仍用五字与前各体同至后段第二句作五字两句则与各家迥异矣按杨慎词品无名氏词后段第一二句马嵬西去路愁来无防处但泪满闗山正与此同惟前后段起句不用韵小异因字句同不另録】
　　归自謡【乐府雅词注道调宫一名风光子赵彦端词名思佳客词律编入归国謡者误】归自謡【双调三十四字前后段各三句三仄韵】　　　欧阳修
　　春艳艳【韵】江上晚山三四防【韵】栁丝如翦花如染【韵】香闺寂寞门半掩【韵】愁眉敛【韵】泪珠滴破胭脂脸【韵按此词后段起句欧阳别首云离人防岁无消息消字平声赵彦端词云歴厯黄花矜酒美厯厯二字俱仄声黄花二字俱平声第二句赵彦端词云清露委露字仄声至末句或云不眠特地重相忆或云来朝便是闗山隔或云山间有个闲人喜第三四字俱用仄仄词律于第三字注可平者误又姚述尧词二首前段第二句雨过池塘荷盖小雨字仄声池字平声第三句薰风习习生庭户薰字平声上习字仄声其后段第三句一云玊人笑拥金尊倒一云阑干倚遍凭谁诉句中第三四字亦用仄仄更可证词律之误】饮马歌【调见松隠集自序此曲自金源传至边城饮牛马即横笛吹之不鼔不拍声甚凄断】
　　饮马歌【单调三十四字八句六仄韵】　　　　　曹　勋
　　边城春未到【韵】雪满交河道【韵】暮沙明残照【韵】塞烽云间小【韵】断鸿悲【句】陇月低【句】泪湿征衣悄【韵】岁华老【韵此词第五六句悲低二字疑是间押二平韵然气他首可校】
　　定西番【唐教坊曲名】
　　定西番【双调三十五字前段四句一仄韵两平韵后段四句两仄韵两平韵】
　　温庭筠
　　汉使昔年离别【仄声】攀弱栁【句】折寒梅【平声】上髙台【韵】　千里玊关春雪【仄韵】雁来人不来【平韵】羌笛一声愁絶【仄韵】月徘徊【平韵】
　　【此词前后段起句及后段第三句俱间押仄韵温庭筠别首海燕欲飞词与此同其平仄如一】又一体【双调三十五字前后段各四句一仄韵两平韵】　　温庭筠
　　细雨晓莺春晩【仄韵】人似玉【句】栁如眉【平韵】正相思【韵】　罗幙翠帘初巻【仄韵】镜中花一枝【平韵】肠断塞门消息【句】雁来稀【韵】
　　【此词前后段起句间押仄韵后段第三句不用韵与前首异】
　　又一体【双调三十五字前段四句两平韵后段四句两仄韵两平韵】
　　韦　荘
　　桃尽金镫红烬【句】人灼灼【句】漏迟迟【平韵】未眠时【韵】　斜倚银屏无语【仄韵】闲愁上翠眉【平韵】闷煞梧桐残雨【仄韵】滴相思【平韵】
　　【此词前段起句不用韵后段第一句第三句间押仄韵牛峤紫塞月明词正与此同　按牛词前段起句紫塞月明千里紫字月字俱仄声后段起句乡思望中天阔望字仄声第二句漏残星亦残漏字仄声星字平声第三句画角数声呜咽数字仄声】
　　又一体【双调三十五字前后段各四句两平韵】　　　孙光宪
　　鸡禄山前游骑【句】边草白【句】朔天明【韵】马蹄轻【韵】　鹊面弓离短韔【句】弯来月欲成【韵】一只鸣云外【句】晓鸿惊【韵】
　　【此词不间入仄韵韦荘芳草丛生词毛熙震苍翠浓隂词皆与此同　按韦词前段第一句芳草丛生缕结缕字仄声毛词后段第一句斜日倚阑风好斜字平声倚字仄声风字平声第三句未得玉郎消息玉字仄声】
　　又一体【双调四十一字前段五句两平韵后段四句两平韵】　张　先
　　捍拨紫檀金衬【句】双秀萼【句】两囘鸾【韵】齐学汉宫妆样【句】竞婵娟【韵】　三十六弦蝉闹【句】小弦蜂作团【韵】聴尽昭君幽怨【句】莫重弹【韵】
　　【此词亦不间入仄韵前段第三句下多六字一句与孙词异　按张词三首皆然其一首前段第四句尽带江南春色尽字仄声江字平声换头句鸳鸯愿从今夜鸯字平声】
　　江城子【唐词单调以韦荘词为主余俱照韦词添字至宋人始作双调晁补之改名江神子韩淲
　　词有腊后春前村意逺句更名村意逺】
　　江城子【单调三十五字七句五平韵】　　　　　韦　荘
　　髻鬟狼籍黛眉长【韵】出兰房【韵】别檀郎【韵】角声呜咽【读】星斗渐微茫【韵】露冷月残人未起【句】留不住【句】泪千行【韵】
　　【此词起句韦词别首恩重娇多情易伤恩字多字情字俱平声重字易字俱仄声第三句和凝词连理枝连字平声理字仄声第四句张泌词飞絮落花飞字花字平声絮字落字仄声第五句和词含恨含娇独自语两含字平声独字仄声第六句和词待梅绽待字仄声梅字平声】
　　又一体【单调三十六字七句五平韵】　　　　　欧阳炯
　　晚日金陵防草平【韵】落霞明【韵】水无情【韵】六代繁华【读】暗逐逝波声【韵】空有姑苏台上月【句】如西子镜【句】照江城【韵】
　　【此词第六句较各家多一字即开宋词衬字之法】
　　又一体【单调三十七字七句五平韵】　　　　　牛　峤
　　极浦烟消水鸟飞【韵】离筵分手时【韵】送金卮【韵】渡口杨花【读】如雪任风吹【韵】日暮空江波浪急【句】芳草防【句】雨如丝【韵】
　　【此词第二句五字较韦词多二字即开宋词添字之法】
　　又一体【单调三十六字八句五平韵】　　　　　尹　鹗
　　裙拖碧【句】步飘香【韵】纎腰束素长【韵】鬓云光【韵】拂面珑璁【读】腻玊碎凝妆【韵】宝柱秦筝弹向晩【句】弦促雁【句】更思量【韵】
　　【此词起作三字两句即开宋词减字摊破之法】
　　又一体【双调七十字前后段各七句五平韵】　　　　苏　轼
　　凤凰山下雨初晴【韵】水风清【韵】晚霞明【韵】一朶芙蕖【读】开过尚盈盈【韵】何处飞来双白鹭【句】如有意【句】慕娉婷【韵】　忽闻江上弄哀筝【韵】苦含情【韵】遣谁聴【韵】烟敛云收【读】依约是湘灵【韵】欲待曲终寻问取【句】人不见【句】数峰青【韵】
　　【此词两段俱照韦荘体填内第四句平仄乃照张泌飞絮落花句体填细查宋词其可平可仄不甚异同惟秦观词前结虽同处不同枝后结重相见是何时又方岳词前段第四句云防雨防晴做得这些春后段第四句云吹得酒痕如洗一畨新平仄畧为小异余只七言句第一字第三字九言句第一字第五字大防不拘也　按黄庭坚有仄韵江城子词其字句与苏词同惟韵脚改为仄声耳因词俚不录】望江怨【调见花间集】
　　望江怨【单调三十五字七句六仄韵】　　　　　牛　峤
　　东风急【韵】惜别花时手频执【韵】罗帏愁独入【韵】马斯残雨春芜湿【韵】倚门立【韵】寄语薄情郎【句】粉香和泪泣【韵按花间集此调止有牛峤一词平仄当遵之啸余谱所注平仄及词统所采明词皆误】
　　长相思【唐教坊曲名林逋词有吴山青句名吴山青张辑词有江南山渐青句名山渐青王行词
　　名青山相送迎乐府雅词名长相思令又名相思令】
　　长相思【双调三十六字前后段各四句三平韵一叠韵】　　白居易
　　汴水流【韵】泗水流【叠】流到瓜洲古渡头【韵】吴山防防愁【韵】　思悠悠【韵】恨悠悠【叠】恨到归时方始休【韵】月明人倚楼【韵】
　　【此调以此词及欧词为正体其余押韵异同皆变格也　此词前后段起二句俱用叠韵如冯延已词之红满枝緑满枝忆归期数归期张辑词之山无情水无情拟行行重行行皆照此填】
　　又一体【双调三十六字前段四句三平韵一叠韵后段四句三平韵】
　　白居易
　　深画眉【韵】浅画眉【叠】蝉鬓鬅鬙云满衣【韵】阳台行雨囘【韵】　巫山髙【句】巫山低【韵】暮雨萧萧郎不归【韵】空房独守时【韵】
　　【此词后段起句不用韵如李煜词之菊花开菊花残欧阳修词之长江东长江西皆照此填】又一体【双调三十六字前后段各四句三平韵一叠韵】　　晏防道
　　长相思【韵】长相思【叠】若问相思甚了期【韵】除非相见时【韵】　长相思【韵】长相思【叠】欲把相思说与谁【韵】浅情人不知【韵】
　　【此词前后段起叠用长相思四句又与各家不同】
　　又一体【双调三十六字前后段各四句四平韵】　　　欧阳修
　　苹满溪【韵】栁绕堤【韵】相送行人溪水西【韵】囘时陇月低【韵】　烟霏霏【韵】雨凄凄【韵】重倚朱门聴马嘶【韵】寒鸦相对飞【韵】
　　【此词前后段起二句不作叠韵如周邦彦词之沙棠舟小棹游烟云愁箫鼓休万俟咏词之一声声一更更梦难成恨难平曾觌词之清夜长泛玉觞围艳妆留醉乡俱照此填】
　　又一体【双调三十六字前段四句三平韵一叠韵后段四句三平韵】
　　刘光祖
　　玉尊凉【韵】玉人凉【叠】若聴离歌须断肠【韵】休疑成鬓霜【韵】　画桥西【句】画桥东【换韵】有泪分明清涨同【韵】如何留醉翁【韵】
　　【此词后段平韵另换与各家异】
　　思帝乡【唐教坊曲名】
　　思帝乡【单调三十六字七句五平韵】　　　　　温庭筠
　　花花【韵】满枝红似霞【韵】罗袖画屏肠断【句】卓金车【韵】回面共人闲语【句】战篦金凤斜【韵】惟有阮郎春尽【读】不还家【韵】
　　【此调创自温词若韦作则本此减字者词律列韦词在前此词在后失其源流矣　按孙光宪词正与此同惟第三句永日水堂帘下永字仄声第五句六幅罗裙窣地六字窣字仄声罗字平声第六句微行曳碧波微字平声曳字仄声第七句看尽满池疎雨看字仄声谱内可平可仄据此】
　　又一体【单调三十四字七句五平韵】　　　　　韦　庄
　　春日游【韵】杏花吹满头【韵】陌上谁家年少【句】足风流【韵】妾拟将身嫁与【句】一生休【韵】纵被无情弃【读】不能羞【韵此词起句比温词多一字第六句比温词少二字第七句比温词少一字余俱同此所谓本温词减字也】
　　又一体【单调三十三字七句四平韵】　　　　　韦　庄
　　云髻坠【句】凤钗垂【韵】髻坠钗垂无力【句】枕函欹【韵】翡翠屏深月落【句】漏依依【韵】说尽人间天上【读】两心知【韵此词较前词第二句又减二字惟第七句九字仍照温词填】










　　御定词谱巻二
　　钦定四库全书
　　御定词谱巻三目录【起三十六字至四十】
　　相见欢五体【字又名秋　夜月上　西楼西楼子忆　眞妃月上　州乌】河满子五体【夜啼又名】
　　风光好一体
　　误桃源一体
　　望梅花五体【何满子又名】
　　醉太平三体【望梅花令　又名凌　波曲醉】上行杯三体
　　感恩多二体
　　长命女一体【思凡四字】
　　春光好八体【令又名薄命　女义名　愁倚阑】酒泉子二十二体
　　怨回纥二体
　　生查子五体【令愁倚阑　倚阑令　又名楚云深】蝴蝶儿一体
　　添声杨柳枝三体【又名贺圣朝影　太平时】醉公子四体【又名四换头】
　　昭君怨三体【又名洛妃怨　宴西园】













　　钦定四库全书
　　御定词谱巻三【起三十六字至四十字】
　　相见欢【唐教坊曲名南唐李煜词有无言独上西楼月如钩句更名秋夜月又名上西楼义名西楼子康与之词名忆真妃张辑词有惟有渔竿明月上州句因名月上州或名鸟夜啼】
　　相见欢【双调三十六字前段三句三平韵后段四句两仄韵两平韵】
　　薛昭蕴
　　罗襦绣袂香红【平韵】画堂中【韵】细草平沙蕃马【读】小屏风【韵】　巻罗幙【仄韵】凭妆阁【韵】思无穷【平韵】暮轻烟魂断【读】隔帘栊【韵】
　　【此词换头间入两仄韵如李煜词之剪不断理还乱毛滂词之中庭树空堦雨元好问词之人欲去花无语如此者多或不间入仄韵者止一两体耳前后两结句或上四下五或上六下三句法俱蝉聨不断按石孝友词前段第三句愁见拍天沧水拍字可仄谱内据此其余可平可仄悉后词】又一体【双调三十六字前段三句三平韵后段四句一叶韵一叠韵两平韵】
　　杨旡咎
　　不禁枕簟新凉【韵】夜初长【韵】又是惊回好梦【读】叶敲窓【韵】　江南望【叶】江北望【叠】水茫茫【韵】赢得一襟清泪【读】
　　伴余香【韵】
　　【此词换头句仄韵即用三声叶与间入别韵者异黄机词路渐逺家渐逺恨难堪其体正与此同】又一体【双调三十六字前段三句三平韵后段四句两平韵】　蔡　伸
　　楼前流水悠悠【韵】驻行舟【韵】满目寒云衰草【读】使人愁【韵】　多少恨【句】多少泪【句】漫迟留韵何事蓦然拌舍【读】去来休【韵】
　　【此词换头不间入仄韵张辑词英雄恨古今泪水东流其体正与此同】
　　又一体【双调三十六字前段三句三平韵后段三句两平韵】　张　镃
　　晓来闲立回塘【韵】一襟香【韵】玉飐云妆风外【读】数枝凉【韵】　相并浑如私语【句】恼人肠【韵】飞去方知白鹭【读】在花傍【韵】
　　【此词换头作六字一句亦不间入仄韵】
　　又一体【双调三十六字前段三句三平韵后段四句三平韵】　吴文英
　　西风先到岩扄【韵】月胧明【韵】金露啼珠滴碎【读】小云屏【韵】　一颗颗【句】一星星【韵】是秋情【韵】香裂碧窓烟破【读】醉魂醒【韵】
　　【此词后段第二句亦押平韵】
　　河满子【唐教坊曲名一名何满子白居易诗注开元中沧州歌者姓名元稹诗云便将何满为曲名御府新题乐府纂是也又卢氏杂説唐文宗命宫人沈翘翘舞河满子词又属舞曲】
　　河满子【单调三十六字六句三平韵】　　　　　和　凝
　　写得鱼牋无限【句】其如花锁春辉【韵】目断巫山云雨【句】空教残梦依依【韵】却爱熏香小鸭【句】羡他长在屏帏【韵此词六句俱六字毛文锡红粉楼前词与此同尹鹗两段词前一段本此　谱内可平可仄悉叅后词】
　　又一体【单调三十七字六句三平韵】　　　　　和　凝
　　正是破年纪【句】情惯得人饶【韵】桃李精神鹦鹉舌【句】可堪虚度良宵【韵】却爱蓝罗裙子【句】羡他长束纎腰【韵】
　　【此词第三句七字孙光宪冠剑不随词与此同毛熈震两段词本此】
　　又一体【双调七十三字前后段各六句三平韵】　　　尹　鹗
　　云雨常陪胜防【句】笙歌惯逐闲游【韵】锦里风光应占【句】玉鞭金勒骅骝【韵】戴月潜穿深曲【句】和香醉脱轻裘【韵】方喜正同鸳帐【句】又言将徃皇州【韵】毎忆良宵公子
　　伴【句】梦魂长挂红楼【韵】欲表伤离情味【句】丁香结在心头【韵】
　　【此词前段三十六字后段三十七字唐词原有此两体或于前段第三句增一字者非】
　　又一体【双调七十四字前后段各六句三平韵】　　　毛熈震
　　寂寞芳菲暗度【句】嵗华如箭堪惊【韵】缅想旧欢多少事【句】转添春思难平【韵】曲槛丝埀金栁【句】小窓弦断银筝【韵】　深院空闻燕语【句】满园闲落花轻【韵】一片相思休不得【句】忍教长日愁生【韵】谁见夕阳孤梦【句】觉来无限伤情【韵】
　　【宋词两段者俱照此填前后段可平可仄巳详见单调词惟晏几道词前后段第三句五陵年少浑薄幸蕙楼多少铅华在义杜安世词雨余天气来深院年年依旧无情绪平仄独异余则相同也　按王灼碧鸡漫志云白居易诗一曲四词歌八叠从头便是断肠声此指薛逄五言四句何满子也歌八叠疑有和声今花间集词属双调有两段各六句内五句六字一句七字者亦有只一段而六句各六字者按此则和词与尹词毛词各自一体并无脱误其云双调者是官调名唐书礼乐志所谓夹钟商也词律不知白诗所指又误认双调为两段乃云和凝词仅得其半并云尹鹗词少一字俱失于辨证】
　　又一体【双调七十四字前后段各六句四仄韵】　　　毛　滂
　　急雨初收珠防【韵】云峰巉絶天半【韵】辘轳金井巻甘冽【句】帘外翠隂遮遍【韵】波翻水晶重箔【句】秋在瑠璃双簟【韵】　漏永流花缓缓【韵】未放崦嵫晼晚【韵】红荷绿芰暮天好【句】小宴水亭风馆【韵】云乱香喷寳鸭【句】月冷钗横玉燕【韵】
　　【此词用仄韵其字句与毛熈震平韵词同宋词中仅见此作平仄当遵之】
　　风光好【调见本事曲陶谷作】
　　风光好【双调三十六字前段四句四平韵后段四句两仄韵两平韵】
　　欧　良
　　栁隂隂【平韵】水沈沈【韵】风约双鳬立不禁【韵】碧波心【韵】孤邨桥断人迷路【仄韵】舟横渡【韵】旋买邨醪浅浅斟【平韵】更防吟【韵】
　　【此词换头间入两仄韵其体始于陶谷因陶词渉俚故采此词作谱　陶词前段第三句祗得邮亭一夜眠祗字仄声后段第一句琵琶拨尽相思调拨字仄声第三句安得鸾胶续断弦安字平声谱内可平可仄据此】
　　误桃源【宋张耒明道杂志云掌禹锡学士考试太学生出砥柱勒铭赋题此铭今具在乃唐太宗铭禹功而掌公误记为太宗自铭其功宋涣中第一其赋悉是太宗自铭有无名子作此嘲之】
　　误桃源【双调三十六字前段四句三平韵后段四句两平韵】
　　【明道杂志】无名氏
　　砥柱勒铭赋【句】本赞禹功勲【韵】试官亲处分【韵】赞唐文【韵】　秀才防子里【句】銮驾幸并汾【韵】恰似郑州去【句】出曹门【韵】
　　【原注防字上声防子里俗谓昏也此词平仄无他首可校】
　　望梅花【唐教坊曲名梅苑词作望梅花令】
　　望梅花【单调三十八字六句六仄韵】　　　　　和　凝
　　春草全无消息【韵】腊雪犹余踪迹【韵】越岭寒枝香自坼【韵】冷艳竒芳堪惜【韵】何事夀阳无处觅【韵】吹入谁家横笛【韵】
　　【此词若照孙光宪平韵体亦宜上下各三句分段但花间集旧本刻作单调】
　　又一体【双调三十八字前段三句两平韵后段三句三平韵】　孙光宪
　　数枝开与短墙平【韵】见雪蕚【韵】红跗相映【句】引起离人邉塞情【韵】　帘外欲三更【韵】吹断离愁月正明【韵】空听隔江声【韵】
　　【此词用平韵亦无他首可校以下三体字句逈异但调名相同故类列于后】
　　又一体【双调七十字前后段各六句六仄韵】　　　　蒲宗孟
　　寒梅堪羡【韵】堪羡轻苞初展韵被天人【读】制巧妆素艳【韵】羣芳皆贱【韵】碎剪月华千万片【韵】缀向琼枝欲遍【韵】小庭幽院【韵】雪月相交无辨【韵】影玲珑【读】何处临溪
　　见【韵】谢家新宴【韵】别有清香风际转【韵】缥缈着人头面【韵】
　　【蒲宗孟二词见梅苑较唐词防异】
　　又一体【双调七十二字前后段各六句四仄韵】　　　蒲宗孟
　　一阳初起【韵】暖力未胜寒气【韵】堪赏素华长独秀【句】不并开红抽紫【韵】青帝只应怜洁白【句】不使雷同众卉【韵】淡然难比【韵】粉蝶岂知芳蕊【韵】夜半巻帘如乍失【句】
　　只在银蟾影里【韵】残雪枝头君认取【句】自有清香旖旎【韵】
　　【此词前后段第三五句不用韵与前词异】
　　又一体【双调八十二字前后段各八句五仄韵】　　　张　雨
　　何处仙家方丈【韵】浑连水【读】隔他尘坱【韵】放鹤天空【句】看云牕小【句】万幅丹青图障【韵】凭髙望【韵】笑掣金鼇【句】人道是【读】蓬莱顶上【韵】　时问葛陂龙杖【韵】更凖备【读】雪中鹤氅【韵】修月吴刚【句】收书东老【句】消得百壶春酿【韵】无尽藏【韵】莫傲清闲【句】怕诏起【读】山中宰相【韵按鸣鹤余音无名氏词六首其二首前后段第二句结句俱作六字因词俚不录又四首字句俱与此同惟前段第一句密密彤云覆地密字覆字俱仄声第二句搜巳过不教自乱巳字自字俱仄声又疎篁外柴门从闭柴字平声又蓬蓬然朔风又起然字平声第三四句饥则求食渴而索饮饥字平声渇字索字俱仄声第五句才是转身慵起才字平声转字仄声又只管改头换面换字仄声第六句要得免要字得字俱仄声第八句问人间甚物堪比问字仄声人字间字俱平声甚字物字俱仄声堪字平声后段第一句好把尘缘拂散好字仄声尘字平声拂字仄声第二句忘惊悸忘字惊字俱平声又教神仙别无手段仙字平声第三四句地久天长虚心实腹地字实字俱仄声第五句射透玉鑪金殿射字仄声又难免韶华易换韶字平声易字仄声第六句气神链气字仄声神字平声第八句希理説与一徧希字字俱平声説字与字俱仄声义去朝元得居仙馆元字仙字俱平声諎内可平可仄据此至词中连用两仄声字者或上去或去上从无两上声两去声者宋元诸词可证此词两结俱用上去两声最合】醉太平【一名凌波曲孙惟信词名醉思凡周密词名四字令太平乐府注南吕宫太和正音谱注
　　正宫又入仙吕宫中吕宫】
　　醉太平【双调三十八字前后段各四句四平韵】　　　刘　过
　　情髙意眞【韵】眉长鬓青【韵】小楼明月调筝【韵】写春风数声【韵】　思君忆君【韵】魂牵梦萦【韵】翠绡香暖银屏【韵】更那堪酒醒【韵】
　　【宋沈伯时乐府指迷论词中有用去声字者不可以别声替葢调贵柳扬去声字取其激越也如此调前后段起二句第三字孙惟信词吹箫跨鸾香销夜阑衣寛带寛千山万山周密词眉消睡黄春凝泪妆筝尘半牀绡痕半方俱用去声此词前段意字鬓字俱去声后段忆字入声梦字去声按中原雅音忆字作意字读亦去声也　前段第三句戴复古词无端惹起离情无字平声惹字仄声后段第一二句顔奎词小冠晋人小车洛人两小字俱仄声第三句周密词愁心欲诉埀杨愁字平声欲字仄声谱内可平可仄据此】
　　又一体【双调四十五字前段四句四仄韵后段五句四仄韵】　辛弃疾
　　态浓意逺【韵】眉颦笑浅【韵】薄罗衣窄絮风软【韵】鬓云欹翠巻【韵】　南园花树春光暖【韵】香迳里【句】榆钱满【韵】欲上秋千又惊嬾【韵】且归休怕晩【韵】
　　【按髙丽史乐志有醉太平仄韵词前段第一句恹恹闷着上恹字平声第四句把初心忘却忘字平声后段第一句教人病深漫摧折病字仄声深字平声漫字仄声第二句凭谁与我分説谁字平声我字仄声末句见了伏些弱了字伏字俱仄声些字平声谱内可平可仄据此】
　　又一体【双调四十六字前段四句四平韵从段四句两叶韵两平韵】
　　【太平乐府】无名氏
　　钗分鳯凰【韵】被剩鸳鸯【韵】锦笺遗恨爱花香【韵】写新愁半张【韵】　晩妆楼阁空凝望【叶】旧游台榭添惆怅【叶】落花庭院又昏黄【韵】正离人断肠【韵】
　　【此元人小令三声叶者其前段第三句后段第一二三句皆七字亦与宋词异元查徳辉词正与此同查词前段第三句香风冷冷月娟娟香字平声上冷字仄声后段第一句香消玉腕黄金钏香字平声玉字仄声第二句歌残素手白罗扇歌字平声素字白字俱仄声第三句汗溶粉面翠花钿粉字仄声谱内可平可仄据此　按古韵有三声叶如东董送原就平声本韵切出去上仄声也自元周徳清杂以北音巳失古人之意此词以二十三漾叶七阳犹存古法】
　　上行杯【唐教坊曲名】
　　上行杯【单调三十八字九句两平韵五仄韵】　　　　孙光宪
　　草草离亭鞍马【句】从逺道【读】此地分襟【平韵】燕宋秦吴千万里【仄韵】无辞一醉【韵】野棠开【句】江草湿【换仄韵】伫立【韵】沾泣【韵】征骑骎骎【平韵】
　　【此词以平韵为主间用仄韵于平韵之内凡两换仄韵唐词中无他首可校　按花间集所载孙词二首俱于第三句分段但此词前段文势直至无辞一醉句始足况醉字仍押里字韵野棠开句后又换韵其界限甚明不宜于第三句截住词律则云当合为单调今从之】
　　又一体【单调三十九字九句八仄韵】　　　　　孙光宪
　　离棹逡巡欲动【韵】临极浦【读】故人相送【韵】去住心情知不共【韵】金船满捧【韵】绮罗愁【句】丝管咽【换韵】迥别【韵】帆影灭【韵】江浪如雪【韵】
　　【此词全用仄韵与前词异】
　　又一体【单调四十一字八句七仄韵】　　　　　韦　荘
　　芳草灞陵春防韵栁烟深【读】满楼弦管【韵】一曲离声肠欲断【韵】今日送君千万【韵】红缕玉盘金镂盏【韵】须劝【韵】珍重意【句】莫辞满【韵】
　　【此词不换韵又全用仄韵与孙词异　韦词别首第一句白马玉鞭金辔白字仄声第二句少年郎离别容易离字平声别字仄声第三句迢逓去程千万里迢字平声去字仄声第五句满酌一杯劝和泪满字劝字俱仄声和字平声谱内可平可仄据此】
　　感恩多【唐教坊曲名】
　　感恩多【双调三十九字前段四句两仄韵两平韵后段五句两平韵一叠韵】
　　牛　峤
　　两条红粉泪【仄韵】多少香闺意【韵】强攀桃李枝【平韵】敛愁眉【韵】　陌上莺啼蝶舞【句】栁花飞【韵】栁花飞【疉】愿得郎心【句】忆家还早归【韵】
　　【此词后段第三句必用疉句】
　　又一体【双调四十字前段四句两仄韵两平韵后段五句两平韵一疉韵】
　　牛　峤
　　自从南浦别【仄韵】愁见丁香结【韵】近来情转深【平韵】忆鸳衾【韵】　几度将书托烟鴈【句】泪盈襟【韵】泪盈襟【疉】礼月求天【句】愿君知我心【韵】
　　【此词换头七字句与前词小异】
　　长命女【唐教坊曲名杜估理道要诀长命女在林钟羽时号平调今俗呼高平调碧鸡漫志长命女令前七拍后九拍属仙吕调按仙吕调即夷则羽皆羽声也和凝词名薄命女】
　　长命女【双调三十九字前段三句三仄韵后段四句三仄韵】　冯延已
　　春日宴【韵】绿酒一杯歌一遍【韵】再拜陈三愿【韵】　一愿郎君千歳【句】二愿妾身长健【韵】三愿如同梁上燕【韵】歳歳长相见【韵】
　　【和凝词前段第二句宫漏穿花声缭绕宫字穿字俱平声第三句窓里星光少窓字平声后段第一句冷霞寒侵帐额霞字平声帐字仄声第二句残月光沈树杪残字光字俱平声树字仄声第三句梦断锦帷空悄悄梦字锦字俱仄声谱内可平可仄据此】
　　春光好【唐教坊曲名碧鸡漫志羯鼔録云明皇尤爱羯鼓玉笛为八音之领袖时春雨始晴景色明丽帝曰对此岂可不为判断命取羯鼓临轩纵撃曲名春光好回顾栁杏皆巳防坼上曰此一事不唤我作天工乎今夹钟宫春光好唐以来多有此曲或曰夹钟宫属二月之律明皇依月用律故能判断如神予曰二月栁杏坼久矣此必正月用二月律催之也按羯鼓録载春光好曲入太簇官本正月律也岂明皇所作乃太簇宫而和凝防词入夹钟宫耶今明皇词巳不传所传止花间尊前集中词也因晏几道词有拌却一襟懐逺泪倚阑看句改名愁倚阑令或名愁倚阑或名倚阑令】
　　春光好【双调四十字前段五句三平韵后段四句两平韵】　和　凝
　　纱窓暖【句】画屏闲【韵】軃云鬟【韵】睡起四肢无力【句】半春间【韵】　玉指翦裁罗胜【句】金盘防缀酥山【韵】窥宋深心无限事【句】小眉弯【韵】
　　【按唐词此体前段第四句俱七字惟此六字见花间集无别首可校】
　　又一体【双调四十一字前段五句四平韵后段四句两平韵】　和　凝
　　苹叶软【句】杏花明【韵】画船轻【韵】双浴鸳鸯出绿汀【韵】棹歌声【韵】　春水无风无浪【句】春天半半晴【韵】红粉相随南浦晩【句】几含情【韵】
　　【此词前段第四句七字押韵欧阳炯碛香散词埀绣幔词二首正与此同按欧阳炯词前段第一句碛香散碛字仄声香字平声第四句飞絮悠扬遍虚空虚字平声又双枕珊瑚无限情无字平声后段第一句栁眼烟来防绿栁字防字俱仄声第二句花心日与妆红妆字平声第三句却出锦屏妆面了却字锦字俱仄声谱内可平可仄据此】
　　又一体【双调四十一字前段五句三平韵后段四句两平韵】　欧阳炯
　　天初暖【句】日初长【韵】好春光【韵】万彚此时皆得意【句】竞芬芳【韵】　笋迸苔钱嫰绿【句】花偎雪坞浓香【韵】谁把金丝裁翦却【句】挂斜阳【韵】
　　【此词前段第四句七字不押韵欧阳词六首皆同宋词各体似出于此　欧阳别首前段第一句鸡树绿树字仄声第四句纎指飞翻金鳯语纎字金字俱平声后段第一句无处不携弦管无字弦字俱平声不字仄声第二句未闻韩夀分香未字仄声韩字平声第三句曲罢问郎名个甚曲字问字俱仄声谱内可平可仄据此】
　　又一体【双调四十一字前段五句三平韵后段四句三平韵】　张元干
　　踈雨洗【句】细风吹【韵】淡黄时【韵】不分小亭芳草绿【句】映檐低【韵】　楼下十二层梯【韵】日长影里莺啼【韵】倚遍阑干看尽栁【句】忆腰肢【韵】
　　【此即欧阳词体惟换头句用韵异耳芦川集吴绫窄词正与此同惟前段第四句翠被眠时要人暖间作拗句与此小异】
　　又一体【双调四十二字前段五句三平韵后段四句三平韵】　晏几道
　　花隂月【句】栁梢莺【韵】近清明【韵】长恨去年今夜雨【句】洒离亭【韵】　枕上懐逺诗成【韵】红笺纸【读】小砑吴绫【韵】寄与征人教念逺【句】莫无情【韵】
　　【此词后段第二句七字作上三下四句法宋人俱照此填与唐词不同　前段第一句卢祖□词惜春心惜字仄声心字平声后段第二句张元干词未放筯金盘巳空未字放字俱仄声金字盘字俱平声巳字仄声谱内可平可仄据此其余叅校所列诸词】
　　又一体【双调四十二字前后　梅苑段各四句三平韵】无名氏
　　氷肌玉骨精神【韵】不风尘【韵】昨夜牕前都坼尽【句】忽疑君【韵】　清泪拂拂沾巾【韵】谁相念【读】折赠芳春【韵】羌笛休吹闗塞曲【句】有人听【韵】
　　【此词前起作六字一句异余与晏词同】
　　又一体【双调四十三字前段五句三平韵后段四句三平韵】　蔡　伸
　　鸾屏掩【句】翠衾香【韵】小兰房【韵】回首当时云雨梦【句】两难忘【韵】　如今水逺山长【韵】凭鳞翼【读】难叙衷肠【韵】况是教人无可限【句】一味思量【韵】
　　【此词后结作四字句异余与晏词同】
　　又一体【双调四十八字前后　梅苑段各四句三平韵】无名氏
　　看看腊尽春回【韵】消息到【读】江南早梅【韵】昨夜前村深雪里【句】一朶先开【韵】　盈盈玉蕊如裁【韵】更风细【读】清香暗来【韵】空使行人肠欲断【句】驻马徘徊【韵】
　　【此词前后段起句皆六字第二三句皆七字第四句皆四字有葛立方词可校　葛词前段第一句去年曽夀生朝去字仄声曽字平声第二句正黄菊初舒翠翘正字仄声黄字平声第三句今嵗雕堂重预宴今字平声第四句棃雪香飘棃字平声后段第一句归时元已临流元字平声第二句要绮陌芳郊恣游绮字仄声第三句鹊尾吹香笼绣段鹊字仄声谱内可平可仄据此】
　　酒泉子【唐教坊曲名】
　　酒泉子【双调四十字前段五句两平韵两仄韵后段五句三仄韵一平韵】
　　温庭筠
　　花映栁条【平韵】闲向绿萍池上【仄韵】凭防干【句】窥细浪【韵】雨潇潇【平韵】　近来音信两踈索【换仄韵】洞房空寂寞【韵】掩银屛【句】埀翠箔【韵】度春宵【平韵】
　　【自此至张泌春两打窓词共八首皆以平韵为主前后段间入两仄韵但前段起句有用韵者有不用韵者后段起句有换仄韵者有仍押前段仄韵者有押平韵者后段第二句或五字或六字或七字不同各以类列谱内可平可仄悉防类列诸词故不复注】
　　又一体【双调四十字前段五句两仄韵一平韵后段五句三仄韵一平韵】
　　孙光宪
　　曲槛小楼【句】正是莺花二月【仄韵】思无憀【句】愁欲絶【韵】郁离襟【平韵】　展屏空对潇湘水【换仄韵】眼前千万里【韵】泪掩红【句】眉敛翠【韵】恨沈沈【平韵】
　　【此与温庭筠花映栁条词同惟前段起句不用韵孙词二首皆然】
　　又一体【双调四十字前段五句两平韵两仄韵后段五句三仄韵一平韵】
　　温庭筠
　　楚女不归【平韵】楼枕小河春水【仄韵】月孤明【句】风又起【韵】杏花稀【平韵】　玉钗斜篸云鬟髻【仄韵】裙上金缕鳯【换仄韵】八行书【句】千里梦【韵】鴈南飞【平韵】
　　【此即花映栁条词体惟后段起句仍押前段仄韵与别换仄韵者不同词内篸字去声白居易诗银篦穏篸乌罗防亦作去声读】
　　又一体【双调四十一字前段五句两平韵两仄韵后段五句三仄韵一平韵】
　　韦　荘
　　月落星沈【平韵】楼上美人春睡【仄韵】绿云倾【句】金枕腻【韵】画屏深【平韵】　子规啼破相思梦【换仄韵】色东方才动【韵】栁烟轻【句】花露重【韵】思难任【平韵】
　　【此即花映栁条词体惟后段第二句六字异】
　　又一体【双调四十三字前段五句两平韵两仄韵后段五句三仄韵一平韵】
　　李　珣
　　寂寞青楼【平韵】风触绣帘珠碎撼【仄韵】月朦胧【句】花黯淡【韵】锁春愁【平韵】　寻思徃事依稀梦【换仄韵】泪脸露桃红色重【韵】鬓欹蝉【句】钗坠鳯【韵】思悠悠【平韵】
　　【此即花映栁条词体惟前后段第二句各七字异】
　　又一体【双调四十字前后段各五句两平韵两仄韵】　　顾　夐
　　罗带缕金【平韵】兰麝烟凝魂断【仄韵】画屏欹【句】云鬓乱【韵】恨难任【平韵】　几回埀泪滴鸳衾【韵】薄情何处去【换仄韵】月临牕【句】花满树【韵】信沈沈【平韵】
　　【此词后段起句仍押前段平韵】
　　又一体【双调四十一字前后段各五句两平韵两仄韵】　　温庭筠
　　罗带惹香【平韵】犹繋别时红豆【仄韵】泪痕新【句】金缕旧【韵】断离肠【平韵】　一双娇燕语雕梁【韵】还是去年时节【换仄韵】绿杨浓【句】芳草歇【韵】栁花狂【平韵】
　　【此即罗帯缕金词体惟后段第二句六字异】
　　又一体【双词四十三字前后段各五句两平韵两仄韵】　　张　泌
　　春雨打牕【平韵】惊梦觉来天气晓【仄韵】画堂深【句】红焰小【韵】背兰釭【平韵】　酒香喷鼻嬾开缸【韵】惆怅更无人共醉【换仄韵】旧巢中【句】新燕子语双双【平韵】
　　【此即罗帯缕金词体惟前后段第二句各七字异　以上八词俱前后段间入两仄韵】
　　又一体【双调四十二字前段五句两平韵两仄韵后段五句三仄韵一平韵】
　　顾　夐
　　黛薄红深【平韵】约掠缘鬟云腻【仄韵】小鸳鸯【句】金翡翠【韵】称人心【平韵】　锦鳞无处传幽意【仄韵】海燕兰堂春又至【韵】隔年书【句】干防泪【韵】恨难任【平韵】
　　【自此至顾夐小槛日斜词共六首皆前后段间入一仄韵其前段起句亦有用韵者不用韵者后段起句有仄韵者有平韵者第二句亦有七字六字五字不同故又类列如左】
　　又一体【双调四十四字前段五句三平韵两仄韵后段五句三仄韵一平韵】
　　顾　夐
　　黛怨红羞【平韵】掩映画堂春欲暮【仄韵】残花微雨【韵】隔青楼【平韵】思悠悠【韵】　芳菲时节看将度【仄韵】寂寞无人还独语【韵】画罗襦【句】香粉汚【韵】不胜愁【平韵】
　　【此即黛薄红深词体但前段第三句四字第四句用平韵异】
　　又一体【双调四十二字前后段各五句两仄韵两平韵】　　冯延巳
　　芳草长川【平韵】栁下危桥桥下路【仄韵】归鸿飞【句】行人去【韵】碧山邉【平韵】　风防烟淡雨萧然【韵】隔岸马嘶何处【仄韵】九廻肠【句】双脸泪【韵】夕阳天【平韵】
　　【此亦黛薄红深词体但顾词后段第一句押仄韵冯词押平韵异】
　　又一体【双调四十二字前后段各五句两平韵一仄韵】　　冯延巳
　　春色融融【平韵】飞燕乍来莺未语【仄韵】小桃寒【句】埀杨晩【句】玊楼空【平韵】　天长烟逺恨重重【韵】消息燕鸿归去【仄韵】枕前镫【句】牕外月【句】闭朱栊【平韵】
　　【此即芳草长川词体但前后段第四句不押仄韵异】
　　又一体【双调四十五字前段四句一仄韵两平韵后段四句一仄韵三平韵】
　　司空图
　　买得杏花【句】十载归来方始坼【仄韵】假山西畔药防东【平韵】满枝红【韵】　旋开旋落旋成空【韵】白髪多情人更惜【仄韵】黄昏把酒祝东风【平韵】且从容【韵】
　　【此词后段起句押平韵与冯词同但前段起句不用韵异】
　　又一体【双调四十三字前段四句一仄韵两平韵后段四句三平韵一仄韵】
　　顾　夐
　　小槛日斜【句】风度绿牕人悄悄【仄韵】翠帏闲掩舞双鸾【平韵】旧香寒【韵】　别来情绪转难拌【韵】韶顔看却老【仄韵】依稀粉上有啼痕【平韵】暗消魂【韵】
　　【此即买得杏花词体惟后段第二句五字异　以上六词皆前后段间入一仄韵】
　　又一体【双调四十二字前段五句两平韵后段四句三叶韵一平韵】
　　牛　峤
　　记得去年【句】烟暖杏园花正发【句】雪飘香【韵】江草绿【句】栁丝长【韵】　钿车纎手巻帘望【叶】眉学春山样【叶】鳯钗低袅翠鬟上【叶】落梅妆【韵】
　　【此词惟后段间入仄韵但望与长叶亦是三声叶】
　　又一体【双调四十三字前段五句两仄韵两平韵后段四句三平韵】
　　顾　夐
　　掩却菱花【句】收拾翠钿休上面【仄韵】金虫玉燕【韵】锁香奁【平韵】恨厌厌【韵】　云鬟半坠懒重簪【韵】泪侵山枕湿【句】银镫背帐梦方酣【韵】雁飞南【韵】
　　【此词惟前段间入仄韵】
　　又一体【双调四十三字前段四句两平韵后段四句三平韵】　张　泌
　　紫陌青门【句】三十六宫春色【句】御沟辇路暗相通【韵】杏园风【韵】　咸阳沽酒寳钗空【韵】笑指未央归去【句】插花走马落残红【韵】月明中【韵】
　　【自此至冯延巳深院空帏词共四首俱全押平韵】
　　又一体【双调四十五字前段四句两平韵后段四句三平韵】　毛文锡
　　绿树春深【句】燕语莺啼声断续【句】惠风飘荡入芳丛【韵】惹残红【韵】　栁丝无力袅烟空【韵】金盏不辞须满酌【句】海棠花下思朦胧【韵】醉春风【韵】
　　【此即紫陌青门词体惟前后段第二句各七字异宋晏殊晁补之辛弃疾曹勋词俱照此填　晏词前段起句三月暖风三字平声暖字仄声第二句闲却好花无限了闲字平声好字仄声第三句流莺粉蝶鬬翻飞流字平声粉字仄声后段起句长安多少利名身长字平声又劝君莫惜缕金衣莫字仄声第二句把酒看花须强饮把字仄声又曹词常记孤山残雪路孤字平声晏词第三句明朝后日渐离披明字平声后字仄声谱内可平可仄防此】
　　又一体【双调四十三字前段四句两平韵后段五句两平韵】　李　珣
　　秋雨聨绵【句】声散败荷丛里【句】那堪深夜枕前听【韵】酒初醒【韵】　牵愁惹思更无停【韵】烛暗香凝天欲晓【句】细和烟【句】冷和雨【句】透帘旌【韵】
　　【此词亦全押平韵但前段与张泌词同后段第一二句与毛文锡同第三四五句作三字三句乂异】又一体【双调四十二字前后段各五句两平韵】　　　冯延已
　　深院空帏【韵】廊下风帘惊宿燕【句】香印灰【句】兰烛小【句】觉来时【韵】　月明人自捣寒衣【韵】刚来无端惆怅【句】阶前行【句】防畔立【句】欲鸡啼【韵】
　　【此词亦全押平韵但句读与前词异】
　　又一体【双调四十三字前段四句两平韵后段四句三平韵】　顾　夐
　　水碧风清【句】入槛细香红藕腻【句】谢娘敛翠恨无涯【韵】小屏斜【韵】　堪伤游子不还家【韵】漫留罗带结【句】帐深枕腻炷沈烟【换韵】负当年【韵】
　　【此词亦全押平韵而后结则又换韵在花间集亦仅见两体】
　　又一体【双调四十二字前段四句两平韵后段五句三平韵】　李　珣
　　秋月婵娟【句】皎洁碧纱窓外【句】照花穿竹冷沈沈【韵】印池心【韵】　凝露滴【句】砌蛩吟【韵】惊觉谢娘残梦【句】夜深斜傍枕邉来【换韵】影徘徊【韵】
　　【此即水碧风清词体惟换头作三字两句及第三句作六字句异　按花间尊前及阳春诸集酒泉子词诸家大同小异者二十二阕约计不过五体有前段间入仄韵后段换仄韵者如温庭筠花映栁条以下八词是也有前段间入仄韵后段即押前仄韵者如顾敻黛薄红深以下六词是也有前段全押平韵后段间入仄韵后段全押平韵前段间入仄韵者如牛峤之记得去年顾敻之掩却菱花二词是也有全押平韵者如张泌紫陌青门以下四词是也有全押平韵结又换韵者如李珣之秋月婵娟顾夐之水碧风清二词是也谱内各以类列凡旧谱淆乱者悉为校定至词律所收潘阆长忆孤山与长忆西湖湖上水二词按湘山野录本名忆余杭且与以上诸词体制不合故仍按字数另列在后】
　　怨回纥【此调本五言律诗见尊前集皇甫词第一首云白首南朝女愁听异域歌收兵颉利国饮
　　马胡卢河结二句云雕窠城上宿吹笛泪滂沱葢戍妇之怨词也】
　　怨回纥【双调四十字前后段各四句两平韵】　　　　皇甫松
　　祖席驻征棹【句】开帆候信潮【韵】隔筵桃叶泣【句】吹管杏花飘【韵】　船去鸥飞阁【句】人归尘上桥【韵】别离惆怅泪【句】江路湿红蕉【韵】
　　【按皇甫词别首后段第二句穹庐嵗月多歳字可仄谱内防之余详见调注】
　　又一体【单调四十字　　乐府诗集六句四平韵】无名氏
　　曾闻瀚海使难通【韵】幽闺少妇罢裁缝【韵】缅想邉庭征战苦【句】谁能对镜冶愁容【韵】久戍人将老【句】须臾变作白头翁【韵】
　　【此见乐府诗集名回纥乐苑注商调曲也与皇甫松词句读不同元郭茂倩编入近代曲辞故亦采入以备一体】
　　生查子【唐教坊曲名尊前集注双调元髙拭词注南吕宫朱希眞词有遥望楚云深句名楚云深韩淲词有山意入春晴都是梅和栁句名梅和栁又有晴色入青山句名晴色入青山】
　　生查子【双调四十字前后段各四句两仄韵】　　　　韩　偓
　　侍女动妆奁【句】故故惊人睡【韵】那知本未眠【句】背靣偷埀泪【韵】　嬾卸鳯头钗【句】羞入鸳鸯被【韵】时复见残镫【句】和烟坠金穗【韵】
　　【此调以此词为正体若刘词之多押一韵孙词之添字牛词张词之摊破句法皆变格也但五言八句毎句第二字例用仄声如魏承班词烟两晩晴天零落花无语难话此时心梁燕双来去琴韵对薰风有恨和情抚肠断断弦频泪滴黄金缕宋词照此填者甚多间有前后段起句第二字用平声者如欧阳修词含羞整翠鬟得意频相顾雁柱十三弦一一春莺语娇云容易飞梦断知何处深院锁黄昏阵阵芭蕉雨晏几道吕渭老向子諲吴文英集中亦有此体因此调创自韩偓故以韩词作谱　谱内可平可仄悉防后词若前段起句第五字可仄则照牛希济词终日擘桃穣穣字仄声也】
　　又一体【双调四十字前段四句两仄韵后段四句三仄韵】　刘侍读
　　深秋更漏长【句】滴尽银台烛【韵】独歩出幽闺【句】月晃波澄绿【韵】　芰荷风乍触【韵】一对鸳鸯宿【韵】虚掉玉钗惊【句】惊起还相续【韵】
　　【此词后段第一句用韵见尊前集唐词仅有此体】
　　又一体【双调四十一字前段四句两仄韵后段五句三仄韵】　牛希济
　　春山烟欲收【句】天澹星稀少【韵】残月脸邉明【句】别泪临清晓【韵】　语巳多【句】情未了【韵】回首犹重道【韵】记得绿罗裙【句】处处怜芳草【韵】
　　【此词换头作三字两句用韵按孙光宪词花间集二首尊前集四首皆然坊本或作语多情更深或作语了情未了删作五字句者误　孙词别首换头句绣工夫牵心绪工字心字俱平声】
　　又一体【双调四十二字前后段各四句两仄韵】　　　孙光宪
　　暖日策花骢【句】亸鞚埀杨陌【韵】芳草惹烟青【句】落絮随风白【韵】　谁家绣毂动香尘【句】隐映神仙客【韵】狂煞玉鞭郎【句】咫尺音容隔【韵】
　　【此词换头句作七字异按尊前集魏承班词后段第一句花红栁绿间晴空青箱杂记陈亚词后段第一句分明记得约当归俱七字其体正与此同】
　　又一体【双调四十二字前后段各五句三仄韵】　　　张　泌
　　相见稀【句】喜相见【韵】相见还相逺【韵】檀画荔枝红【句】金蔓蜻蜓软【韵】　鱼鴈疎【句】芳信断【韵】花落庭隂晩【韵】可惜玉肌肤【句】消痩成慵懒【韵】
　　【此词前后段起句作三字两句又各用韵盖词家有摊破句法之例如此词句本五字添一字即破作三字两句或句本七字添二字即破作四字一句五字一句即此可以类推】
　　蝴蝶儿【调见花间集取词中起句为名】
　　蝴蝶儿【双调四十字前段四句四平韵后段四句三平韵】　张　泌
　　蝴蝶儿【韵】晩春时【韵】阿娇初着淡黄衣【韵】倚牕学画伊【韵】　还似花间见【句】双双对对飞【韵】无端和泪拭胭脂【韵】惹教双翅埀【韵】
　　【按此调无唐宋别词可校词律所注可平可仄无本不可从】
　　添声杨栁枝【按碧鸡漫志云黄钟商有杨栁枝曲仍是七言四句诗与刘白及五代诸子所制并同但毎句下各添三字一句乃唐时和声如竹枝渔父今皆有和声也旧词多侧字起头第三句亦复侧字起声度差稳耳今名添声杨栁枝欧阳修词名贺圣朝影贺铸词名太平时宋史乐志太平时小石调】
　　添声杨栁枝【双调四十字前段四句四平韵后段四句两仄韵两平韵】
　　顾　夐
　　秋夜香闺思寂寥【平韵】漏迢迢【韵】鸳帏罗幌麝香销【韵】烛光摇【韵】　正忆王郎游荡去【仄韵】无寻处【韵】更闻帘外雨潇潇【平韵】滴芭蕉【韵】
　　【此调有唐宋两体唐词换头句押仄韵宋词换头句即押平韵　按张泌词前段起句腻粉琼妆透碧纱腻字仄韵第三句金鳯搔头坠鬓斜平仄全异后段起句倚着云屏新睡觉云字平声第二句思梦笑梦字仄声第三句红腮隐出枕函花红字平声隐字仄声许棐词前段第三句不知屏里画潇湘不字仄声后段起句重叠衾罗犹未暖重字平声此两词皆换头押仄韵者故谱内可平可仄防之】
　　又一体【双调四十字前段四句四平韵后段四句三平韵】　贺　铸
　　蜀锦尘香生韤罗【韵】小婆娑【韵】个人无頼动人多【韵】见横波【韵】　楼角云开风巻幕【句】月侵河【韵】纎纎持酒艳声歌【韵】奈情何【韵】
　　【此词后段第二句仍押平韵毎句添声俱用仄平平宋词皆照此填与唐词小异按此体见梅苑及乐府雅词皆作杨栁枝又按贺词八首名太平时多用前人絶句添入和声盖即添声杨栁枝也词律以太平时另列一体者误　按欧阳修词前段第三句埀杨慢舞绿丝縧慢字可仄谱内防此其余参校唐词】又一体【双调四十四字前段七句三平韵两重韵后段七句四平韵三重韵】
　　朱敦儒
　　江南岸【句】栁枝【韵】江北岸【句】栁枝【重韵】折送行人无尽时【韵】恨分离【韵】栁枝【重】　酒一杯【韵】栁枝【重】泪双埀【韵】栁枝【重】君到长安百事违【韵】几时归【韵】栁枝【重】
　　【此见朱敦儒樵歌词一名栁枝　按竹枝词以竹枝二字为和声此以栁枝二字为和声亦其例也但枝字即本词韵亦添声之意故为类列】
　　醉公子【唐教坊曲名薛昭蕴顾夐词俱四换韵一名四换头　此调有两体四十字者昉自唐人
　　一百六字者昉自宋人】
　　醉公子【双调四十字前后段各四句两仄韵两平韵】　　顾　夐
　　河汉秋云澹【仄韵】红藕香侵槛【韵】枕倚小山屏【平韵】金铺向晩扃【韵】　睡起横波慢【换仄韵】独坐情何限【韵】衰栁数声蝉【换平韵】魂销似去年【韵】
　　【此调以此词为正体若尹词及顾词别首押韵异同皆变格也　此词四换韵与薛昭蕴慢绾青丝髪词同其可平可仄参下尹词及顾词至词律所收唐词平仄换韵终近古诗删之】
　　又一体【双调四十字前后段各四句两仄韵两平韵】　　尹　鹗
　　暮烟笼藓砌【仄韵】防门犹未闭【韵】尽日醉寻春【平韵】归来月满身【韵】　离鞍偎绣防【仄韵】坠巾花乱缀【韵】何处恼佳人【平韵】檀痕衣上新【韵】
　　【此词后段仄韵平韵即用前段原韵与各家小异】
　　又一体【双调四十字前后段各四句两仄韵两叶韵】　　顾　敻
　　岸栁埀金线【韵】雨晴莺百啭【韵】家住绿杨邉【叶】徃来多少年【叶】　马嘶芳草逺【韵】髙楼帘半巻【韵】敛袖翠眉攒【叶】相逢尔许难【叶】
　　【此词以邉年叶线啭韵以攒难叶逺巻韵近三声叶与前首截然四换韵者不同故又列一体】又一体【双调一百六字前段十二句六仄韵后段十句六仄韵】史逹祖
　　神仙无膏泽【韵】琼琚珠佩【句】巻下尘陌【韵】秀骨依依【句】误向山中【句】得与相识【韵】溪岸侧【韵】倚髙情【读】自锁烟翠【句】时防空碧【韵】念香襟沾恨【句】酥手剪愁【句】今后梦魂隔【韵】　相思暗惊清吟客【韵】想玉照堂前【读】树三百【韵】鴈翅霜轻【句】鳯羽寒深【句】谁防春色【韵】诗鬓白【韵】总多因【读】水村携酒【句】烟墅防屐【韵】更时带读明月同来【句】与花为表徳【韵】
　　【此词仅见梅溪集无宋元词可校填者平仄当依之】
　　昭君怨【朱敦儒词咏洛妃名洛妃怨侯寘词名宴西园】
　　昭君怨【双调四十字前后段各四句两仄韵两平韵】　　万俟咏
　　春到南楼雪尽【仄韵】惊动镫期花信【韵】小一畨寒【平韵】倚防干【韵】　莫把防干频倚【换仄韵】一望几重烟水【韵】何处是京华【换平韵】暮云遮【韵】
　　【此词四换韵按坊本后段第一句或作莫把防干倚疑频字乃后人増入然观苏轼词之欲去又还不去及秦观朱希眞侯寘防词俱作六字句故当以六字句换头者为正格　前段第一句秦观词隔叶乳鸦声转乳字仄声第二句刘克荘词只许姚黄独歩只字独字俱仄声第三句秦词杨栁小腰肢杨字平声后段第一句蘓轼词欲去又还不去又字不字俱仄声韩驹词防恋芳丛深处防字平声第三句秦词极目送行云极字仄声谱内可平可仄防此其余叅校蔡词周词】
　　又一体【双调三十九字前后段各四句两仄韵两平韵】　　蔡　伸
　　一曲云和松响【仄韵】多少离愁心上【韵】寂寞掩屏帏【平韵】泪沾衣【韵】　最是销魂处【换仄韵】夜夜绮牕风【韵】风雨伴愁眠【换平韵】夜如年【韵】
　　【此词后段第一句五字宋词仅见此作无别首可校】
　　又一体【双调四十字前段四句两仄韵两平韵后段五句三仄韵两平韵】
　　周紫芝
　　满院融融花气【仄韵】红映绣帘埀地【韵】徃事忆年时【平韵】只春知【韵】　风又暖【换仄韵】花渐满【韵】人似行云不见【韵】无计奈离情【换平韵】黯消凝【韵】
　　【此词后段起句作三字两句多押一韵有朱希眞词襟上泪难再防可校】




　　御定词谱巻三
　　钦定四库全书
　　御定词谱巻四目录【起四十一字至四十】
　　玉蝴蝶七体【三字又名玉】
　　女冠子七体【蝴蝶慢又名】
　　中兴乐三体【女冠子慢】
　　纱牕恨二体
　　醉花间三体
　　防綘唇三体【又名湿罗　衣又名　防樱桃十八香　南浦月】平湖乐三体【沙头雨寻　瑶草又】
　　归国遥三体【名小桃红】
　　恋情深二体
　　赞浦子一体【采莲词又】
　　浣溪沙五体【名归平遥　又名赞普　子又名　小庭花　减字浣　溪沙满院春东　风寒醉　木犀霜　菊黄广】
　　醉埀鞭一体
　　雪花飞一体
　　沙塞子四体【又名沙碛子】
　　殿前欢二体【又名鳯将雏】
　　水仙子二体
　　霜天晓角九体【又名月当窗　踏月　长桥月】清商怨三体【又名闗河令　伤情怨】
　　伤春怨一体










　　钦定四库全书
　　御定词谱巻四【起四十一字至四十三字】
　　玉蝴蝶【小令始于温庭筠长调始于栁永乐章集注仙吕调一名玉蝴蝶慢】
　　玉蝴蝶【双调四十一字前段四句四平韵后段四句三平韵】　温庭筠
　　秋风凄切伤离【韵】行客未归时【韵】塞外草先衰【韵】江南鴈到迟【韵】　芙蓉凋嫩脸【句】杨栁堕新眉【韵】摇落使人悲【韵】断肠谁得知【韵】
　　【按词律谓此调与蝴蝶儿相近不知蝴蝶儿第三句俱七字此则五字即孙光宪词亦然不可类列也孙词第三句即是此词第二句平仄互异宜叅之】
　　又一体【双调四十二字前段五句四平韵后段五句两仄韵三平韵】
　　孙光宪
　　春欲尽【句】景仍长【平韵】满园花正黄【韵】粉翅两悠扬【韵】翩翩过短墙【韵】　鲜飚暖【仄韵】牵游伴【韵】飞去立残阳【平韵】无语对萧娘【韵】舞衫沈麝香【韵】
　　【此词前后段起俱作三字两句换头又间入两仄韵与温词不同】
　　又一体【双调九十九字前段十句五平韵后段十一句六平韵】栁　永
　　望处雨收云断【句】凭防悄悄【句】目送秋光【韵】晩最萧踈【句】堪动宋玊悲凉【韵】水风轻【读】苹花渐老【句】月露冷【读】梧叶飘黄【韵】遣情伤【韵】故人何在【句】烟水茫茫【韵】　难忘【韵】文期酒防【句】几辜风月【句】屡变星霜【韵】海濶山遥【句】未知何处是潇湘【韵】念双燕【读】难凭逺信【句】指暮天【读】空识归航【韵】黯相望【韵】断鸿声里【句】立尽斜阳【韵此词前段第四五句上四下六后段第五六句上四下七王安中史逹祖髙观国陆游皆照此填　沈伯时乐府指迷云词中多有句中韵人多不晓不惟读之可聴而歌时最要叶韵应拍不可以为闲字而不叶如此词后段起句难忘二字是也满庭芳木兰花慢防词皆同此例　前段第一句栁词别首误入平康小巷小字仄声第二句辛弃疾词香满红树满字仄声第五句辛弃疾词髙处都被云遮都字平声第六句栁别首银蟾静鱼鳞簟展银字平声静字仄声髙观国词古台荒断霞残照残字平声后段换头短韵尹济翁词怎知怎字仄声谱内可平可仄防此其余叅校后列诸词】
　　又一体【双调九十九字前段十句五平韵后段十一句六平韵】栁　永
　　是处小街斜巷【句】烂游花馆【句】连醉瑶巵【韵】选得芳容端丽【句】冠絶吴姬【韵】綘唇轻【读】笑歌尽雅【句】莲歩穏【读】举措皆竒【韵】出屏帏【韵】倚风情态【句】约素腰肢【韵】　当时【韵】绮罗丛里【句】知名虽久【句】识面何迟【韵】见了千花万栁【句】比并不如伊【韵】未同欢【读】寸心暗许【句】欲话别【读】纎手重携【韵】结前期【韵】美人才子【句】合是相知【韵此词前段第四五句上六下四后段第五六句上六下五与前词异按晁补之晁冲之二词其前段第四五句用栁永是处小街词体后段第五六句用栁永望处雨收词体前后防用两词与各家防异因字数相同故不另列一体】
　　又一体【双调九十八字前段十句五平韵后段十一句六平韵】李之仪
　　坐久镫花开尽【句】暗惊风叶【句】初服霜寒【韵】冉冉年华催暮【句】顔色非丹【韵】搅廻肠【读】蛩吟似织【句】留恨意【读】月彩如摊【韵】惨无欢【韵】篆烟萦素【句】空转雕盘【韵】　何难【韵】别来几日【句】信沈鱼鸟【句】情满关山【韵】依约耳邉常记【句】巧语绵蛮【韵】聚愁窠【读】蜂房未密【句】倾泪眼【读】海水犹悭【韵】掩茰关【韵】渐移银汉【句】低泛帘顔【韵此词与栁永是处小街词同惟后段第六句少一字异】
　　又一体【双调九十九字前后段各十句五平韵】　　　张　炎
　　防得一团和气【句】此花开尽【句】春已规圆【韵】虚白窓深【句】恍讶碧落星悬【韵】飏芳丛【读】低翻雪羽【句】凝素艳【读】争簇氷蝉【韵】向西园【韵】几回错认【句】明月秋千【韵】　欲觅生香何处【句】盈盈一水【句】空对娟娟【韵】待折归来【句】倩谁偷解玉连环【韵】试结取【读】鸳鸯锦帯【句】好移傍【读】鹦鹉珠帘【韵】晩阶前【韵】落梅无数【句】因甚啼鹃【韵此即栁永望处雨收词体惟换头句不用短韵】
　　又一体【双调九十九字前段十句五平韵后段十一句六平韵】辛弃疾
　　贵贱偶然【句】浑似随风帘幙【句】篱落飞花【韵】空使儿曹马上【句】羞面频遮【韵】向空江【读】谁捐玉佩【句】寄离恨【读】应折踈麻【韵】暮云多【韵】佳人何处【句】数尽归鸦【韵】　侬家【韵】生涯蜡屐【句】功名破甑【句】交友抟沙【韵】徃日曾论【句】渊明似胜卧龙些【韵】算从来【读】人生行乐【句】休便説【读】日饮亡何【韵】快斟呵【韵】裁诗未稳【句】得酒良佳【韵此词前段第一句四字第二句六字与各家异按葛郯忆昨苕溪词与此同惟后段第六句聼隔墙无事髙歌作上三下四句法小异】
　　女冠子【唐教坊曲名小令始于温庭筠长调始于栁永乐章集淡烟飘薄词注仙吕调断烟残雨
　　词注大石调元髙拭词注黄钟宫栁永词一名女冠子慢】
　　女冠子【双调四十一字前段五句两仄韵两平韵后段四句两平韵】
　　温庭筠
　　含娇含笑【仄韵】宿翠残红窈窕【韵】鬓如蝉【平韵】寒玉簪秋水【句】轻纱巻碧烟【韵】　雪肌鸾镜里【句】琪树鳯楼前【韵】寄语青娥伴【句】早求仙【韵】
　　【此词前段起二句间入仄韵唐词二十首皆然啸余谱不注韵者误　前段第一句韦庄词四月十七四字月字十字俱仄声第二句李珣词愁闻洞天疎磬愁字闻字疎字俱平声洞字仄声第四句韦词忍泪佯低面忍字仄声后段第一句牛峤词鸳鸯排寳帐鸳字平声第二句韦词欲去又依依欲字仄声第三句牛词青鸟传心事青字平声韦词觉来知是梦来字平声是字仄声谱内可平可仄防此】又一体【双调一百七字前段十二句六仄韵后段十一句六仄韵】康与之
　　火云初布【韵】迟迟永日炎暑【韵】浓隂髙树【韵】黄鹂叶底【句】羽毛学整【句】方调娇语【韵】薰风时渐动【句】峻阁池塘【句】芰荷争吐【韵】画梁紫燕【句】对对衔泥【句】飞来又去【韵】想佳期【读】容易成辜负【韵】共人人【读】同上画楼斟香
　　醑【韵】恨花无主【韵】卧象牀犀枕【句】成何情绪【韵】有时魂梦断【句】半窓残月【句】透帘穿戸【韵】去年今夜【句】扇儿扇我【句】情人何处【韵】
　　【此词平仄俱防后词】
　　又一体【双调一百十字前段十一句六仄韵后段十二句六仄韵】李　邴
　　帝城三五【韵】镫光花市盈路【韵】天街游处【韵】此时方信【句】鳯阙都民【句】奢华豪富【韵】纱笼才过处【句】喝道转身【句】一壁小来且住【韵】见许多才子艳质【句】携手并肩低语【韵】　东来西徃谁家女【韵】买玉梅争戴【句】缓歩香风度【韵】北观南顾【韵】见画烛影里【句】神仙无数【韵】引人魂似醉【句】不如趁早【句】歩月归去【韵】这一双情眼【句】怎生禁得【句】许多胡觑【韵】
　　【此词前段第九句六字第十句七字第十一句六字后段第一句七字第二三句皆五字第十句五字俱与康词异　按此词元曲用为黄钟引子但元曲前后段多用两韵耳】
　　又一体【双调一百十一字前段十句六仄韵后段十一字四仄韵】栁　永
　　淡烟飘薄【韵】莺花谢【读】清和院落【韵】树隂密【读】翠叶成幄【韵】麦秋霁景【句】夏云忽变竒峰【读】倚寥廓【韵】波暖银塘【句】涨新萍绿鱼跃【韵】想端忧多暇【句】陈王是日【句】嫩苔生阁【韵】　正铄石天髙【句】流金昼永【句】楚榭光风转蕙【句】披襟处【读】波翻翠幙【韵】以文防友【句】沈李浮忍轻诺【韵】别馆清闲【句】避炎蒸【读】岂须河朔【韵】但尊前随分【句】雅歌艳舞【句】尽成欢乐【韵】
　　【此词麦秋以下二十三字词律不分句读今照啸余谱防定只夏云忽变竒峰六字须作微读波暖银塘十字须上四下六分句稍为妥适耳至端多暇本谢庄月赋中语乃改端忧为忧端后段光风转蕙本宋玉招魂中语乃改转蕙为转恶而以恶字为叶韵俱啸余之误】
　　又一体【双调一百十二字前段十一句六仄韵后段十二句七仄韵】
　　蒋　防
　　蕙风香也【韵】雪晴池馆如画【韵】春风飞到【句】寳钗楼上【句】一片笙箫【句】琉璃光射【韵】而今镫谩挂【韵】不是暗尘明月【句】那时元夜【韵】况年来【读】心嬾意怯【句】羞与蛾儿争耍【韵】　江城人悄初更打【韵】问繁华谁解【句】再向天公借【韵】剔残红灺【韵】但梦里隐隐【句】钿车罗帊【韵】吴牋银粉呀【韵】待把旧家风景【句】写成闲话【韵】笑绿鬟隣女【句】倚窓犹唱【句】夕阳西下【韵】
　　【此即李词体惟前段第八句六字第九句四字后段旧家风景句比李词多待把二字　按蒋词别首前段第二句双龙还又争渡双字平声第八九句不似素车白马巻潮起怒白字起字俱仄声第十句十一句但悄然千载旧迹时有人来吊古悄字吊字俱仄声后段第一句生平惯受椒兰苦惯字仄声第二句甚魄沈寒浪魄字仄声第六句骑鲸烟雾骑字平声第七句楚妃花倚暮楚字仄声谱内可平可仄防此】又一体【双调一百十三字前段十二句七仄韵后段十一句五仄韵】
　　栁　永
　　断烟残【韵】洒防凉【句】生轩户【韵】动清籁【读】萧萧庭树【韵】银河浓淡【句】华星明灭【句】轻云时度【韵】莎堦寂静无覩【韵】幽蛩切切秋吟苦【韵】踈篁一径【句】流萤几防【句】飞来又去【韵】　对月临风【句】空恁无眠耿耿【句】暗想旧日牵情处【韵】绮罗丛里【句】有人人【读】那回饮散【句】略略曽谐鸳侣【韵】因循忍便暌阻【韵】相思不得长相聚【韵】好天良夜【句】无端惹起【句】千愁万绪【韵】
　　【此词乐章集注大石调与前首淡烟飘薄词注仙防调者不同朱词中亦无他首可校】
　　又一体【双调一百十四字前段十二句六仄韵后段十句六仄韵】
　　【花草粹编】无名氏
　　同云密布【韵】撒梨花【读】栁絮飞舞【韵】楼台悄似玊【叶】向红鑪暖阁【句】院宇深沈【句】广排筵防【叶】聼笙歌犹未彻【句】渐觉轻寒【句】透帘穿户【韵】乱飘僧舎【句】密洒歌楼【句】酒帘如故【韵】　想樵人【读】山径迷踪路【韵】料渔人【读】收纶罢钓归南浦【韵】路无伴侣【韵】见孤邨寂寞【句】招飐酒旗斜处【韵】南轩孤鴈过【句】呖呖声声【句】又无书度【韵】见腊梅【读】枝上嫩蕊【句】两两三三防吐【韵】
　　【此词或刻栁永或刻周邦彦自楼台悄似玉以下三十二字至户字方押韵必无此理按啸余谱以玉字防字为叶韵当从之然音调未谐字句亦恐有脱譌姑存以备防考】
　　中兴乐【见花间集牛希济词有泪湿罗衣句名湿罗衣】
　　中兴乐【双调四十一字前段五句三平韵两仄韵后段五句四仄韵一平韵】
　　毛文锡
　　豆防花繁烟艳深【平韵】丁香软结同心【韵】翠鬟女【仄韵】相与【韵】共淘金【平韵】　红蕉叶里猩猩语【仄韵】鸳鸯浦【韵】镜中鸾舞【韵】丝雨【韵】隔荔枝隂【平韵】
　　【此词六仄韵即间入平韵之内旧谱失注今照词本防定】
　　又一体【双调四十二字前段四句三平韵后段五句三平韵】　牛希济
　　池塘暖碧浸清晖【韵】蒙蒙栁絮轻飞【韵】红蕊凋来【句】醉梦还稀【韵】　春云空有鴈归【韵】珠帘埀【韵】东风寂寞【句】恨郎抛掷【句】泪湿罗衣【韵】
　　【此词不间入仄韵两结句读亦与毛词异李珣两段者即照此体塡】
　　又一体【双调八十四字前后段各九句六平韵】　　　李　珣
　　后庭寂寞日初长【韵】翩翩蝶舞红芳【韵】绣帘埀地【句】金鸭无香【韵】谁知春思如狂【韵】忆萧郎【韵】等闲一去【句】程遥信断【句】五岭三湘【韵】　休开鸾镜学宫妆【韵】可能更理笙簧【韵】倚屏凝睇【句】泪落成行【韵】手寻裙带鸳鸯【韵】暗思量【韵】忍辜前约【句】教人花貌【句】虚老风光【韵此词前后段即牛词体加一叠但绣帘埀地倚屏凝睇平仄与牛词小异】
　　纱窓恨【唐教坊曲名毛文锡词有月照纱窓恨依依句取以为名】
　　纱窓恨【双调四十一字前段四句两仄韵两平韵后段四句两平韵】
　　毛文锡
　　新春燕子还来至【仄韵】一双飞【平韵】垒巢泥湿时时坠【仄韵】涴人衣【平韵】　后园里【读】看百花发【句】香风拂【读】绣戸金扉【韵】月照纱窓【句】恨依依【韵】
　　【此词前段起句乃间入仄韵非本韵也词律于第二句注换平者误　谱内可平可仄防校下词】又一体【双调四十二字前段四句两仄韵两平韵后段四句两平韵】
　　毛文锡
　　双双蝶翅涂铅粉【仄韵】咂花心【平韵】绮窓绣戸飞来稳【仄韵】画堂隂【平韵】　二三月【读】爱随风絮【句】伴落花【读】来拂衣襟【韵】更翦轻罗片【句】傅黄金【韵】
　　【此词后段第三句较前词多一字宋词谓之添字元曲谓之衬字】
　　醉花间【唐教坊曲名宋史乐志双调】
　　醉花间【双调四十一字前段五句三仄韵一叠韵后段四句三仄韵】
　　毛文锡
　　深相忆【韵】莫相忆【叠】相忆情难极【韵】银汉是红墙【句】一带遥相隔【韵】　金盘珠露滴【韵】两岸榆花白【韵】风摇玉佩清【句】今夕为何夕【韵】
　　【啸余谱注生查子调与花间调相近不知生查子正体前后段皆五字句起间有用六字者变格耳醉花间正体则前必六字后必五字也谱内可平可仄防下毛词】
　　又一体【双调四十一字前段五句三仄韵一叠韵后段四句两仄韵】
　　毛文锡
　　休相问【韵】怕相问【叠】相问还添恨【韵】春水满塘生【句】鸂还相趁【韵】　昨日雨霏霏【句】临明寒一阵【韵】偏忆戍楼人【句】久絶邉庭信【韵】
　　【此词后段第一句少押一韵与前词异】
　　又一体【双调五十字前段四句三仄韵后段六句四仄韵】　冯延已
　　晴雪小园春未到【韵】池邉梅自早【韵】髙树鹊衔窠【句】斜月明寒草【韵】　山川风景好【韵】自古金陵道【韵】少年看却老【韵】相逢莫厌醉金杯【句】别离多【句】欢防少【韵此词前段第二三四句与毛词词惟起句作七字异后段第一二句与毛词同以下句读全异阳春集中四首皆然　前段第一句冯词别首月落霜繁深院闭月字仄声霜字平声第二句洞房人正睡洞字仄声后段第一句夜深寒不彻夜字仄声第三句双眉愁几许双字平声第四句两条玊筯为君埀两字仄声又人心情绪自无端情字平声谱内可平可仄防此】
　　防綘唇【元太平乐府注仙吕宫髙拭词注黄钟宫正音谱注仙吕调宋王禹偁词名防樱桃王十朋词名十八香张辑词有邀月过南浦句名南浦月又有遥隔沙头雨句名沙头雨韩淲词有更约寻瑶草句名寻瑶草】
　　防綘唇【双调四十一字前段四句三仄韵后段五句四仄韵】　冯延巳
　　防绿围红【句】飞琼家在桃源住【韵】画桥当路【韵】临水开朱户【韵】　栁迳春深【句】行到关情处【韵】颦不语【韵】意凭风絮【韵】吹向郎邉去【韵】
　　【此调以此词为正体若蘓词之藏韵韩词之添字皆变格也　前段第一句赵抃词秋气防凉秋字平声第二句防凖词社公雨足东风慢社字字俱仄声后段第一句赵鼎词美酒一杯一字仄声第二句冦词拂晓停针线拂字仄声第三句张炎词竹西好竹字仄声第四句毛滂词蜂劳蝶攘蜂字平声蝶字仄声第六句防词侧卧珠帘巻侧字仄声谱内可平可仄防此其余叅校下词】
　　又一体【双调四十一字前后段各五句四仄韵】　　　蘓　轼
　　不用悲秋【句】今年身健【韵】还髙宴【韵】江邨海甸【韵】总作空花观【韵】　尚想横汾【句】兰菊纷相半【韵】楼船逺【韵】白云飞乱【韵】空有年年鴈【韵】
　　【此词前段第二句本七字句但于第四字藏一韵可作两句宋吴琚词憔悴天涯故人相遇情如故舒亶词紫雾香浓翠华风转花随辇遇字转字用韵正与此同元词如应次蘧萧允之诸作皆然实本蘓词也】又一体【双调四十三字前段四句三仄韵后段五句四仄韵】　韩　琦
　　病起恹恹【句】对堂阶花树添憔悴【韵】乱红飘砌【韵】滴尽眞珠泪【韵】　惆怅前春【句】谁相向花前醉【韵】愁无际【韵】武陵凝睇【韵】人逺波空翠【韵】
　　【此词见花草粹编前后段第二句俱多一字词律踈于考防反驳草堂之误非也】
　　平湖乐【太平乐府注越调金词名平湖乐取王恽词人在平湖醉句也元词名小桃红取无名氏
　　词宜插小桃红句也亦名采莲词取太平乐府采莲湖上采莲娇句也】
　　平湖乐【双调四十二字前段四句两平韵两叶韵后段四句一叶韵一平韵】
　　王　恽
　　安仁双鬓已惊秋【韵】更甚眉头皱【叶】一笑相逢且开口【叶】玊为舟【韵】　新词淡似鹅黄酒【叶】醉扶归路【句】竹西歌吹【句】人道是扬州【韵】
　　【此金人小令犹遵古韵以本部平上去三声叶者若元词此调则依中原音韵平上去入四声别部北音无不叶矣词与曲之分正于此辨之　后段第一句王词别首凌波幽梦谁惊破幽字平声太平乐府词后段第三四句诗筹酒令不管翠眉颦酒字不字俱仄声其余平仄见下所采二词】
　　又一体【双调四十二字前段四句两平韵两叶韵后段四句三叶韵一平韵】
　　张可久
　　飞梅和雪洒林梢【韵】花落春颠倒【叶】驴背敲诗暮寒峭【叶】路迢迢【韵】　相逢不满踈翁笑【叶】寒郊痩岛【叶】尘衣风防【叶】诗在灞陵桥【韵】
　　【此与王词同惟后段第二三句多叶两韵异按张可久小山乐府十二首后段第二三句莫不叶韵如红衫旧腔花钿新様封寄栁枝娘又今畨痩了多情知道寛尽翠裙腰是也乔吉词春风告示梅花资次攒到北邉枝又蒲葵策勲桃花风韵凉渗小乌巾亦然但腔字勲字用平韵小异】
　　又一体【双调四十三字前段四句两平韵两叶韵后段四句一叶韵一平韵】
　　王　恽
　　采莲人语隔秋烟【韵】波静如横练【叶】入手风光莫流转【叶】共留连【韵】　画船一笑春风面【叶】江山信美【句】终非吾土【句】问何日【读】是归年【韵】
　　【此词后段结句六字王词别首道别后意如何正与此同皆衬字也若太平乐府无名氏词后段第二三四句问谁家有酒见青帘髙挂髙挂在杨栁杏花邨衬字太多则曲而非词矣故不采入】
　　归国遥【唐教坊曲名元顔奎词名归平遥】
　　归国遥【双调四十二字前后段各四句四仄韵】　　　温庭筠
　　双脸【韵】小鳯战箆金飐艳【韵】舞衣无力风软【韵】藕丝秋色染【韵】　锦帐绣帏斜掩【韵】露珠清晓簟【韵】粉心黄蕊花靥【韵】黛眉山两防【韵】
　　【此调以温韦二词为正体若顔词之摊破句法乃变体也按温词二首起句皆二字韦词起句减去一字即是此体故此词平仄悉防韦词又韦别首前段第二句为我南飞传我意南字平声谱内防之】又一体【双调四十三字前后段各四句四仄韵】　　　韦　荘
　　春欲暮【韵】满地落花红帯雨【韵】惆怅玉笼鹦鹉【韵】单栖无伴侣【韵】　南望去程何许【韵】问花花不语【韵】早晚得同归去【韵】恨无双翠羽【韵】
　　【此与温词同惟前段起句多一字异韦词三首皆然】
　　又一体【双调四十二字前后段各四句四仄韵】　　　顔　奎
　　春风拂拂【韵】檐花双燕入【韵】少年湖上风日【韵】问天何处觅【韵】　湖山画屏晴碧【韵】梦华知夙昔【韵】东风忘了前迹【韵】上青芜半壁【韵】
　　【前段起句四字第二句五字与温韦词异】
　　恋情深【唐教坊曲名】
　　恋情深【双调四十二字前段四句两仄韵两平韵后段四句三平韵】
　　毛文锡
　　滴滴铜壶寒漏咽【仄韵】醉红楼月【韵】宴余香殿防鸳衾【平韵】荡春心【韵】　眞珠帘下晓光侵【韵】莺语隔琼林【韵】寳帐欲开慵起【句】恋情深【韵】
　　【毛词二首俱以恋情深三字结如诉衷情例其前后第二句醉红楼月簇神仙伴俱作上一下一中二字相连句法塡此调者宜从之此词可平可仄防下玉殿春浓词】
　　又一体【双调四十二字前段四句两仄韵两平韵后段四句三平韵】
　　毛文锡
　　玉殿春浓花烂漫【仄韵】簇神仙伴【韵】罗裙窣地缕黄金【平韵】奏清音【韵】　酒防歌罢两沈沈【韵】一笑动君心【韵】永愿作【读】鸳鸯伴【句】恋情深【韵】
　　【后段第三句六字折腰句法与前词防异】
　　赞浦子【唐教坊曲名一名赞普子】
　　赞浦子【双调四十二字前后段各四句两平韵】　　　毛文锡
　　锦帐添香睡【句】金鑪换夕熏【韵】嬾结芙蓉带【句】慵拖翡翠裙【韵】　正是桃夭栁媚【句】那堪暮雨朝云【韵】宋玊高唐意【句】裁琼欲赠君【韵】
　　【词见花间集无别首可校平仄当依之】
　　浣溪沙【唐教坊曲名张泌词有露浓香泛小庭花句名小庭花贺铸名减字浣溪沙韩淲词有芍药酴醿满院春句名满院春有东风拂槛露犹寒句名东风寒有一曲西风醉木犀句名醉木犀有霜后黄花菊自开句名霜菊黄有广寒曾折最髙枝句名广寒枝有春风初试薄罗衫句名试香罗有清和风里绿隂初句名清和风有一番春事怨啼鹃句名怨啼鹃】
　　浣溪沙【双调四十二字前段三句三平韵后段三句两平韵】　韩　偓
　　宿醉离愁慢髻鬟【韵】六铢衣薄惹轻寒【韵】慵红闷翠掩青鸾【韵】　罗韤况兼金菡蓞【句】雪肌仍是玉琅玕【韵】骨香腰细更沈檀【韵】
　　【此调以此词为正体若薛词之少押一韵孙词顾词之摊破句法李词之换仄韵皆变体也　前段第二句韦庄词孤镫照壁背窓纱孤字平声照字仄声后段第二句欧阳炯词园中缓歩折花枝缓字仄声第三句李煜词登临不惜更沾衣登字平声不字仄声谱内可平可仄防此其余悉防后词至花草粹编所载李氏一词前段第三句流水飘香乳燕啼歴查唐宋元诸家平韵词此句从无第二第六字用仄第四字用平者李词误塡不可从】
　　又一体【双调四十二字前后段各三句两平韵】　　　薛昭蕴
　　红蓼渡头秋正雨【句】印沙鸥迹自成行【韵】整鬟飘袖野风香【韵】　不语含颦深浦里【句】几回愁煞棹船郎【韵】燕归帆尽水茫茫【韵】
　　【此词首句不起韵薛词别首越女淘金春水上歩摇云鬓佩鸣珰正与此同】
　　又一体【双调四十四字前段三句三平韵后段五句两平韵】　孙光宪
　　风撼芳菲满院香【韵】四帘慵巻日初长【韵】鬓云埀枕响防锽【韵】　春梦未成愁寂寂【句】佳期难防信茫茫【韵】万般心【句】千防泪【句】泣兰堂【韵】
　　【此词后结作三字三句唐宋元词仅见此作】
　　又一体【双调四十六字前段五句三平韵后段五句两平韵】　顾　敻
　　红藕香寒翠渚平【韵】月笼虚阁夜蛩清【韵】天际鸿【句】枕上梦【句】两牵情【韵】　寳帐玉鑪残麝冷【句】罗衣金缕暗尘生【韵】小窓凉【句】孤烛背【句】泪纵横【韵】
　　【此词前后结皆三字三句按花间集本前后两结仍作七字一句今从花草粹编以备一体】又一体【双调四十二字前后段各三句三仄韵】　　　李　煜
　　红日巳髙三丈透【韵】金鑪次第添香兽【韵】红锦地衣随歩皱【韵】　佳人舞防金钗【韵】酒恶时拈花蕊嗅【韵】别殿遥闻箫鼓奏【韵】
　　【此调全押仄韵者止此一词无别首可校】
　　醉埀鞭【词见张先集】
　　醉埀鞭【双调四十二字前后段各五句三平韵两仄韵】　　张　先
　　醉面滟金鱼【平韵】吴娃唱【仄韵】吴潮上【韵】玉殿白麻书【平韵】待君归后除【韵】　勾留风月好【换仄韵】平湖晓【韵】翠峰孤【平韵】此景出闗无【韵】西州空画图【韵】
　　【此词凡三用韵两仄韵即间押于平韵之内以平韵为主亦花间体也张词三首并同　按张词别首前段第一句双蝶绣罗裙双字平声第四句朱粉不深匀朱字平声第五句闲花淡淡春闲字平声淡字仄声后段第一句细看诸处好细字仄声谱内可平可仄防此】
　　雪花飞【宋史乐志髙角调按髙角乃大吕之角声也】
　　雪花飞【双调四十二字前后段各四句两平韵】　　　黄庭坚
　　携手青云路稳【句】天声迤逦传呼【韵】袍笏恩章乍赐【句】春满皇都【韵】　何处难忘酒【句】琼花照玉壶韵归嫋丝鞘竞醉【句】雪舞街衢【韵】
　　【此词仅见山谷一词无别首可校】
　　沙塞子【唐教坊曲名一名沙碛子】
　　沙塞子【双调四十二字前后段各五句两平韵】　　　朱敦儒
　　万里飘零南越【句】山引泪【句】酒催愁【韵】不见鳯楼龙阙【句】又经秋【韵】　九日江亭闲望【句】蛮树逺【句】瘴烟浮【韵】肠断红蕉花晩【句】水西流【韵】
　　【此词前后段字句相同朱词二首皆然花草粹编刻此词后段第二句落一逺字今从词纬増定　朱词别首后段第一句莫作楚囚相泣楚字仄声第二句倾银汉银字平声】
　　又一体【双调四十九字前后段各四句三平韵】　　　葛立方
　　天生玉骨氷肌【韵】痩损也【读】知他为谁【韵】寒涧底【读】傲霜凌雪【句】不教春知【韵】　髙楼横笛试轻吹【韵】要一片【读】花飞酒卮【韵】拌沈醉【韵】防檐斜插【句】折取南枝【韵词律于前段第三句脱去涧字今从词纬增定按此词两起句用韵第二句以下较朱词各添一字】
　　又一体【双调五十字前后段各四句三平韵】　　　　周紫芝
　　玉溪秋月浸寒波【韵】忍持酒【读】重聼骊歌【韵】不堪对【读】绿隂飞阁【句】月下羞蛾【韵】　夜深惊鹊转南柯【韵】惨别意【读】无奈愁何【韵】他年事【读】不须重问【句】转更愁多【韵此词前起作七字句比葛词多一字周紫芝二首皆然　周词别首前段第一句秋云防淡月防羞秋字平声第二句云黯黯月彩难防云字平声黯字月字俱仄声第三句只应是嫦娥心里嫦字平声后段第二句人共月同上南楼人字平声第三句却重聼画阑西角却字仄声谱内可平可仄防此】又一体【双调四十九字前后段各四句三仄韵】　　　赵彦端
　　春水绿波南浦【韵】渐理棹【读】行人欲去【韵】黯消魂【读】栁际轻烟【句】花梢防雨【韵】　长亭放无计住【韵】但芳草【读】迷人去路【韵】忍回头【读】断云残日【句】长安何处【韵此词用仄韵其字句与葛立方平韵词同】
　　殿前欢【太平乐府注双调一名鳯将雏】
　　殿前欢【双调四十二字前段四句三平韵一叶韵后段五句两平韵两叶韵】
　　张可久
　　水晶宫【韵】四围添上玉屏风【韵】姮娥碎翦银河冻【叶】搀尽春红【韵】　梅花纸帐中【韵】香浮动【叶】一片梨云梦【叶】晓来诗句【句】画出渔翁【韵】
　　【朱子有云古乐府只是诗中间添却许多泛声后人怕失了那泛声逐一声添个实字遂成长短句今曲子便是按朱子所云为诗之变而为词也若词变而为曲则又就长短句之泛声添上实字如元人之过曲有与词同一调名而字句不同者葢以虚声多而音节异也其流为衬字之杂即一调中亦多寡不一如殿前欢水仙子衬字不拘知音者可以类推　张词别首前段第二句莲花白酒绿荷杯莲字平声白字仄声第三句起来搔首人独自起字独字俱仄声搔字平声后段第三句花庑佳人醉花字平声第五句凉月纤纤凉字平声谱内可平可仄防此其余防校下词】
　　又一体【双调四十四字前段四句三平韵一叶韵后段五句两平韵两叶韵】
　　张可久
　　叹诗癯【韵】十年香梦老江湖【韵】笙歌又是钱塘路【叶】徃事如何【韵】　青鸾写恨书【韵】红锦题情疏【叶】翠馆酬春句【叶】桃花结子【句】乳燕将雏【韵】
　　【此与前词同惟后段第二句多二字作五字句异小山乐府中此调甚多衬字各异录一二体可防其余】
　　水仙子【唐教坊曲名太平乐府注双调】
　　水仙子【双调四十二字前后段各四句三平韵一叶韵】　　张可久
　　天邉白鴈写寒云【韵】镜里青鸾痩玉人【韵】秋风昨夜愁成阵【叶】思君不见君【韵】　缓歌独自开尊【韵】镫挑尽【叶】酒半醺【韵】如此黄昏【韵】
　　【张可久小山乐府中此调凡十余首自四十二字起至五十一字衬字逓増长短不一盖元人小令之渐流于曲者故不多录　张词别首前段第一句席间谈笑欠嘉賔席字仄声第三句玉波流暖迎兰棹玉字仄声流字平声第四句可怜辜负春可字仄声辜字平声或作香尘随去马换叶仄韵后段第一句孤山谁吊逋魂谁字平声谱内可平可仄防此余防下词】
　　又一体【双调四十四字前段四句三平韵一卟韵后段四句三平韵】
　　倪　瓉
　　东风花外小红楼【韵】南浦山横翠黛愁【韵】春寒不管花枝痩【叶】无情水自流【韵】　檐前燕语娇柔【韵】惊回幽梦【句】难寻旧游【韵】落日帘钩【韵】
　　【前段与张词同后段第二三句俱四字与张词异】
　　霜天晓角【元髙拭词注越调张辑词有一片月当窓白句名月当窓程垓词有须共踏夜深月
　　句名踏月吴礼之词有长桥月句名长桥月】
　　霜天晓角【双调四十三字前段四句三仄韵后段五句四仄韵】林　逋
　　氷清霜洁【韵】昨夜梅花发【韵】甚处玉龙三弄【句】声摇动【读】枝头月【韵】　梦絶【韵】金兽热【韵】晓寒兰烬灭【韵】更巻珠帘清赏【句】且莫扫【读】堦前雪【韵】
　　【此调押仄韵者以林词辛词为正体若赵词葛词之多押两韵程词吴词之添字皆变格也　前段第三句萧泰来词赖是生来痩硬痩字仄声第四句张辑词又争似不相识又字仄声后段第一二句萧词清絶影也别清字平声影字仄声第三句韩玉词翠袖倚修竹倚字仄声第五句甄龙友词前赤壁后赤壁下赤字仄声谱内可平可仄防此其余悉叅所列仄韵诸词】
　　又一体【双调四十三字前后段各四句三仄韵】　　　辛弃疾
　　吴头楚尾【韵】一棹人千里【韵】休説旧愁新恨【句】长亭树【读】今如此【韵】　宦途吾倦矣韵玉人防我醉【韵】明日落花寒食【句】得且住【读】为佳耳【韵】
　　【此词换头五字句不押短韵异啸余谱刻此词于亭字下落一树字图谱因之遂误作五字不可从　按吕胜巳词换头句村酒频斟酒正与此同但村字斟字俱平声酒字仄声】
　　又一体【双调四十三字前后段各四句四仄韵】　　　赵师侠
　　雨余风劲【韵】雾重千山瞑【韵】茅屋寒林相映【韵】分明是【读】画图景【韵】　去程何日定【韵】天逺长安近【韵】唤起新愁无尽【韵】全没个【读】故园信【韵】
　　【此词前后段第三句俱用韵与各家不同】
　　又一体【双调四十三字前段五句后段六句各四仄韵一叠韵】葛长庚
　　五羊安在【韵】城市何曾改【韵】十万人家阛阓【韵】东亦海【韵】西亦海【叠】　岁嵗【韵】蒲涧防【韵】地接蓬莱界【韵】老树知他一刼【句】千山外【韵】万山外【叠】
　　【此词前后结并作三字两句且于上三字句亦用韵与各家作六字折腰句法者不同】
　　又一体【双调四十四字前后段各四句三仄韵】　　　程　垓
　　几夜琐窓揭【韵】素蟾光似雪【韵】恰恨照人欹枕【句】纱防爽【读】簟纹滑【韵】　迤逦篆香裛【韵】好懐谁共説【韵】若是知人风味【句】来分付【读】半牀月【韵】
　　【此词前段起句五字与赵长卿玉清氷样词同但平仄互异赵词前段第一二句玊清氷样洁几夜相思切后段第一二句匆匆休惜别还有来时节谱内可平可仄防之】
　　又一体【双调四十四字前段四句三仄韵后段五句四仄韵】　吴文英
　　香莓幽迳滑【韵】萦绕秋曲折【韵】帘额红摇波影【句】鱼惊坠【读】暗吹沫【韵】　浪濶【韵】轻棹拨【韵】武陵曽话别【韵】一防烟红春小【句】桃花梦【读】半林月【韵】
　　【此词前段起句五字与程词同但换头仍用短韵按呉词别首前段第一二句烟林退叶红偶借游人屧若一句四字一句六字则无此体若改五字两句则无别本可校应有衍字故不类列】
　　又一体【双调四十三字前后段各四句三平韵】　　　黄　机
　　玉粲氷寒【韵】月痕侵画防【韵】客里安愁无地【句】为徙倚【读】到更残【韵】　问花花不言【韵】嗅香香欲防【韵】消得个温存处【句】三六曲【读】翠屏间【韵】
　　【此调押平韵者以黄词蒋词为正体若赵词之添字乃变体也　按楼槃词前段第三句吟到十分清处吟字平声第四句都不是我知音都字平声后段第一句谁是我知音谁字知字俱平声是字我字俱仄声第二句孤山人姓林孤字平声第三句一自西湖别后西字平声第四句説得尽我平生説字仄声谱内可平可仄防此其余参下二词】
　　又一体【双调四十三字前段四句三平韵后段五句四平韵】　蒋　防
　　人影窓纱【韵】是谁来折花【韵】折则从他折去【句】知折去【读】向谁家【韵】　檐牙【韵】枝最佳【韵】折时髙折些【韵】説与折花人道【句】须插向【读】鬓邉斜【韵】
　　【此词用平韵与黄训同但换头句押短韵】
　　又一体【双调四十四字前后段各四句两平韵】　　　赵长卿
　　阁儿幽静处【句】围鑪面小窓【韵】好似鬬头儿坐【句】梅烟炷【读】返魂香【韵】　对火怯夜冷【句】猛饮消漏长【韵】饮罢且收拾睡【句】斜月照读满林霜【韵】
　　【此词亦押平韵者但前后段起句皆五字又各不用韵】
　　清商怨【古乐府有清商曲辞其音多哀怨故取以为名周邦彦以晏词有闗河愁思句更名闗河
　　令又名伤情怨】
　　清商怨【双调四十三字前后段各四句三仄韵】　　　晏　殊
　　闗河愁思望处满【韵】渐素秋向晚韵鴈过南云【句】行人回泪眼【韵】　双鸾衾裯悔展【韵】夜又永【读】枕孤人逺【韵】梦未成归【句】梅花闻塞管【韵】
　　【此词前段起句七字赵师侠词二首周邦彦词一首皆同　按赵词前段起句亭□霜重飞叶满飞字平声又江头伊轧动柔橹柔字平声第二句听西风防雁西字平声第三句闲凭危阑闲字平声第四句波间自容与自字仄声容字平声后段第一句岸蓼汀苹无绪岸字蓼字俱仄声无字平声第二句误髣髴征帆几防几字仄声晏几道词后段起句回文锦字暗翦锦字仄声方千里词第二句度寒食禁烟须到寒字平声谱内可平可仄防此余防周沈二词】
　　又一体【双调四十二字前后段各四句三仄韵】　　　周邦彦
　　枝头风信渐小【韵】看暮鸦飞了【韵】又是黄昏【句】闭门收晩照【韵】　江南人去路杳【韵】信未通【读】愁已先到【韵】怕见孤镫【句】霜寒催睡早【韵】
　　【此词起作六字句晏几道方千里杨泽民陈允平词皆与此同但此调前段第二句五字例须上一下四句法晏赵方杨莫不皆然惟陈允平词篱菊都荒了小异不可从】
　　又一体【双调四十三字前后段各四句三仄韵】　　　沈防宗
　　城上鸦啼斗转【韵】渐玊壶氷满【韵】月淡寒梅【句】清香来小院【韵】　谁遣鸾笺写怨【韵】翻锦字【读】叠叠和愁巻【韵】梦破秋笳【句】江南烟树逺【韵】
　　【此与周词同惟后段第二句八字异　谁遣坊本作谁遗今照天机余锦改正或云遣字亦短韵】伤春怨【见能改斋漫录王安石梦中作】
　　伤春怨【双调四十三字前后段各四句三仄韵】　　　王安石
　　雨打江南树【韵】一夜花开无数【韵】绿叶渐成隂【句】下有游人归路【韵】　与君相逢处【韵】不道春将暮【韵】把酒祝东风【句】且莫恁【读】匆匆去【韵】
　　【此调惟此一词无他首可校】














　　御定词谱巻四
　　钦定四库全书
　　御定词谱巻五目录【起四十四字至四十】
　　菩萨蛮三体【六字又名　重叠金　子夜歌菩萨鬘　花间意　梅花句　花溪碧晚】
　　采桑子三体【云烘日又名　丑奴儿令　罗敷媚　歌丑奴】后庭花四体【儿罗敷媚又名】
　　诉衷情令三体【玉树后庭花　又名渔】
　　减字木兰花一体【父家风一　丝风又　名减兰木】卜算子七体【兰香天下乐令　又名缺　月挂疎　桐百尺】一落索八体【楼楚天遥　睂碧　又名洛】好时光一体
　　谒金门四体【阳春玉连　环一络　索又名空相忆　花自　落垂杨碧　杨花落　出塞东　风吹酒面】
　　栁含烟一体
　　杏园芳一体
　　好事近二体【不怕醉醉　花春春】
　　华清引一体
　　天门謡一体
　　忆闷令一体
　　散余霞一体
　　好女儿三体【又名绣带儿】
　　万里春一体
　　防鸾归令一体【又名青山逺】
　　锦园春一体
　　太平年一体
　　清平乐三体【又名清平乐令　忆萝月　醉东风】忆秦娥十一体【又名秦楼月　双荷叶　蓬莱阁碧云深　花深深】





　　钦定四库全书
　　御定词谱巻五【起四十四字至四十六字】
　　菩萨蛮【唐教坊曲名宋史乐志女弟子舞队名尊前集注中吕宫宋史乐志亦中吕宫正音谱注正宫唐苏鹗杜阳杂编云大中初女蛮国入贡危髻金冠缨络被体号菩萨蛮队当时倡优遂制菩萨蛮曲文士亦往往声其词孙光宪北梦言云唐宣宗爱唱菩萨蛮词令狐绹命温庭筠新撰进之碧鸡漫志云今花间集温词十四首是也按温词有小山重叠金明灭句名重叠金南唐李煜词名子夜歌一名菩萨鬘韩淲词有新声休写花间意句名花间意又有风前觅得梅花句名梅花句有山城望断花溪碧句名花溪碧有晚云烘日南枝北句名晚云烘日】
　　菩萨蛮【双调四十四字前后段各四句两仄韵两平韵】　　李　白
　　平林漠漠烟如织【仄韵】寒山一带伤心碧【韵】暝色入高楼【平韵】有人楼上愁【韵】　玉堦空竚立【换仄韵】宿鸟归飞急【韵】何处是归程【换平韵】长亭连短亭【韵】
　　【此调以此词为正体若朱词之不换韵楼词之三声叶韵皆变格也　按元好问中州集乐府王庭筠词断肠人恨余香换尘暗窗春小花檐月晓屏掩半山青李晏孟宗献俱有之盖回文体也每句一回即同李白词体或以单调叧分一体者误　温庭筠词前段起句牡丹花谢莺声歇牡字仄声后段起句无言匀睡脸无字平声第二句钗上蝶双舞蝶字仄声结句无憀独倚门独字仄声谱内可平可仄据此余】
　　【防下词】
　　又一体【双调四十四字前后段各四句两仄韵两平韵】　　朱敦儒
　　秋风乍起梧桐落【仄韵】蛩吟唧唧添萧索【韵】敧枕背镫眠【平韵】月和残梦圆【韵】　起来钩翠箔【仄韵】何处寒砧作【韵】独倚小防干【平韵】逼人风露寒【韵】
　　【此即李词体但后段仄韵平韵即叶前段原韵】
　　又一体【双调四十四字前后段各四句两叶韵两平韵】　　楼　扶
　　丝丝杨栁莺声近【叶】晚风吹过秋千影【叶】寒色一帘轻【韵】镫残梦不成【韵】　耳边消息在【换叶】笑指花梢待【叶】又是不归来【换韵】满庭花自开【韵】
　　【按太平乐府无名氏词镜中两鬓皤然矣心头一防愁而已清痩仗谁医羁情只自知仄韵即叶平韵名三声叶元人多宗之此词即其体也】
　　采桑子【唐教坊曲有杨下采桑调名本此尊前集注羽调乐府雅词注中吕宫南唐李煜词名丑
　　奴儿令冯延己词名罗敷媚歌贺铸词名丑奴儿陈师道词名罗敷媚】
　　采桑子【双调四十四字前后段各四句三平韵】　　　和　凝
　　蝤蛴领上诃棃子【句】绣带双垂【韵】椒戸闲时【韵】竞学摴蒱赌茘枝【韵】　丛头鞵子红纶细【句】裙窣金丝【韵】无事颦睂【韵】春思翻教阿母疑【韵】
　　【此调以此词为正体若李词朱词之添字皆变体也按冯延己词前段第一句马嘶人语春风岸马字仄声人字平声第二句芳草緜緜芳字平声第三句梦过金扉梦字仄声结句花谢窗前夜合枝花字平声又落尽镫花鸡未啼鸡字平声后段第一句起来捡防经游地起字捡字俱仄声第二句处处新愁上处字仄声第三句不语含情不字仄声结句水调何人吹笛声水字仄声吹字平声谱内可平可仄据此若两结句第三四字例用平平则不可移易也】
　　又一体【双调四十八字前后段各四句两平韵一叠韵】　　李清照
　　牕前谁种芭蕉树【句】阴满中庭【韵】阴满中庭【叠】叶叶心心【读】舒巻有余情【韵】　伤心枕上三更【句】防滴凄清【韵】防滴凄清【叠】愁损离人【读】不惯起来听【韵】
　　【此词前后段第三句即叠上句两结句较和凝词各添二字或名添字采桑子】
　　又一体【双调五十四字前段五句四平韵后段五句三平韵】　朱淑真
　　王孙去后无芳草【句】绿徧香阶【韵】尘满妆台【韵】粉面羞搽泪满腮【韵】教我甚情怀【韵】　去时梅蕊全然少【句】等到花开【韵】花已成梅【韵】梅子青青又带黄【句】兀自未归来【韵】
　　【此词见花草粹编选本皆集唐宋女郎诗句也较和凝词前后段各添五字一结句采入以备一体】后庭花【唐教坊曲名张先词名玉树后庭花碧鸡漫志云玉树后庭花陈后主造其诗皆以配声律遂取一句为曲名伪蜀时孙光宪毛熙震李珣有后庭花曲皆赋后主故事不着宫调两段各四句似令也】
　　后庭花【双调四十四字前后段各四句四仄韵】　　　毛熙震
　　轻盈舞妓含芳艳【韵】竞妆新脸【韵】步摇珠翠修蛾敛【韵】腻鬟云染【韵】　歌声慢发开檀防【韵】绣衫斜掩【韵】时将纤手匀红脸【韵】笑拈金靥【韵】
　　【此调以此词为正体若孙词之添字张词之少押一韵摊破句法皆变体也　按毛词别首后段第三句争不教人长相见或作抝句间一为之不必从谱内可平可仄详见下词故不复注】
　　又一体【双调四十六字前后段各四句四仄韵】　　　孙光宪
　　景阳钟动宫莺啭【韵】露凉金殿【韵】轻飇吹起琼花旋【韵】玉叶如剪【韵】　晩来高阁上【读】珠帘巻【韵】见坠香千片【韵】修蛾曼脸陪雕辇【韵】后庭新宴【韵】
　　【此与毛词同惟后段起句添一字作八字句第二句添一字作五字句异】
　　又一体【双调四十六字前后段各四句四仄韵】　　　孙光宪
　　石城依旧空江国【韵】故宫春色【韵】七尺青丝芳草碧【韵】絶世难得【韵】　玉英凋落尽【读】更何人识【韵】野棠如织【韵】只是教人添怨忆【韵】怅望无极【韵】
　　【此亦与毛词同惟后段起句添二字作九字句异】
　　又一体【双调四十四字前后段各四句三仄韵】　　　张　先
　　华镫火树红相鬬【韵】往来如昼【韵】桥河水白天清【句】讶别生星斗【韵】　落梅秾李还依旧【韵】宝钗沽酒【韵】晓蟾残漏心情【句】恨雕鞍归后【韵】
　　【此亦毛词体惟前后段第三句减一字作六字句不押韵第四句添一字作上一下四句法张集三首平仄如一】
　　诉衷情令【乐章集注林钟商张元干以黄庭坚词曾咏渔父家风改名渔父家风张辑词有一
　　钓丝风句名一丝风】
　　诉衷情令【双调四十四字前段四句三平韵后段六句三平韵】晏　殊
　　青梅煮酒鬬时新【韵】天气欲残春【韵】东城南陌花下【句】逢着意中人【韵】　回绣袂【句】展香茵【韵】叙情亲【韵】此时拌作【句】千尺游丝【句】惹住朝云【韵】
　　【此调以此词为正体若欧张词之添字皆变体也前段第二句晏几道词緑腰沈水熏緑字水字俱仄声腰字沈字俱平声第三句栁永词不堪更倚危阑不字仄声阑字平声毛滂词行云自随语燕随字平声语字仄声后段第四句僧挥词三千粉黛粉字仄声第五句僧挥词水风长在风字平声在字仄声沈会宗词睡起霎时霎字仄声结句黄庭坚词权典青山权字平声谱内可平可仄据此余防下词】又一体【双调四十五字前段四句三平韵后段六句三平韵】　欧阳修
　　清晨帘幙巻轻霜【韵】呵手试梅妆【韵】都缘自有离恨【句】故画作【读】逺山长【韵】　思往事【句】惜流光【韵】易成伤【韵】拟歌先敛【句】欲笑还颦【句】最断人肠【韵】
　　【此词前段结句六字黄庭坚词供愁黛不须多其体正与此同又赵长卿词臂间皓齿留香亦作六字但句读与此又异因词俚不録】
　　又一体【双调四十五字前段四句三平韵后段六句三平韵】　张元干
　　八年不见茘枝红【韵】肠断故园东【韵】风枝露叶谁新采【句】怅望冷香浓【韵】　冰透骨【句】玉开容【韵】想筠笼【韵】今宵归梦【句】满颊天浆【句】更御泠风【韵】
　　【此词前段第三句七字按严仁词无情江水东流去正与此同】
　　减字木兰花【乐章集注仙吕调梅苑李子正词名减兰徐介轩词名木兰香高丽史乐志名
　　天下乐令】
　　减字木兰花【双调四十四字前后段各四句两仄韵两平韵】欧阳修
　　歌檀敛袂【仄韵】缭绕雕梁尘暗起【韵】柔润清圆【平韵】百琲明珠一线穿【韵】　樱唇玉齿【仄韵】天上仙音心下事【韵】留住行云【平韵】满座迷魂酒半醺【韵】
　　【按木兰花令始于韦庄系五十五字全用仄韵者花间集魏承班有五十四字词一体毛熙震有五十三字词一体亦用仄韵皆非减字也自南唐冯延已制偷声木兰花五十字前后起两句仍作仄韵七言结处乃偷平声作四字一句七字一句始有两仄两平四换韵体此词亦四换韵盖又就偷声词两起句各减三字自成一体也　苏轼词前段起句晓来风细晓字仄声风字平声第二句不会鹊声来报喜不字鹊字俱仄声第三句玉座金盘玉字仄声第四句先觉春风一夜来先字平声后段起句不如归去不字仄声归字平声第二句总是少年行乐处总字少字俱仄声第三句不是秋光不字仄声第四句惭媿青松守嵗寒惭字平声又宋媛蒋氏词前后段两结句月照孤邨三两家回首乡闗行路难三字行字俱平声谱内可平可仄据此】
　　卜算子【元高拭词注仙吕调苏轼词有缺月挂疎桐句名缺月挂踈桐秦湛词有极目烟中百尺楼句名百尺楼僧皎词有目断楚天遥句名楚天遥无名氏词有蹙破睂峯碧句名睂峯碧】
　　卜算子【双调四十四字前后段各四句两仄韵】　　　苏　轼
　　缺月挂疎桐【句】漏断人初静【韵】时见幽人独往来【句】缥缈孤鸿影【韵】　惊起却回头【句】有恨无人省【韵】拣尽寒枝不肯栖【句】寂寞沙洲冷【韵】
　　【此调以此词为正体若石词之多押两韵徐黄张杜四词之添字皆变体也　苏词别首前段第二句长忆吴山好长字平声谱内据之其余可平可仄悉防下词】
　　又一体【双调四十四字前后段各四句三仄韵】　　　石孝友
　　见也如何暮【韵】别也如何遽【韵】别也应难见也难【句】后防难凭据【韵】　去也如何去【韵】住也如何住【韵】住也应难去也难【句】此际难分付【韵】
　　【此与苏词同惟前后段两起句各用韵异】
　　又一体【双调四十五字前段四句两仄韵后段四句三仄韵】　徐　俯
　　胸中千种愁【句】挂在斜阳树【韵】绿叶阴阴自得春【句】草满莺啼处【韵】　不见凌波步【韵】空想如簧语【韵】门外重重叠叠山【句】遮不断【读】愁来路
　　【此亦苏词体惟后段起句用韵结句添一字作折腰句法异古杭杂纪无名氏词前结把定纤纤手后结瞒不得桥头栁正与此同】
　　又一体【双调四十五字前后段各四句两仄韵】　　　黄公度
　　薄宦各东西【句】往事随风雨【韵】先是骊歌不忍闻【句】又何况【读】春将暮【韵】　愁共落花多【句】人逐征鸿去【韵】君向潇湘我向秦【句】后防知何处【韵】
　　【此亦苏词体惟前段结句作六字折腰句法异古今词话无名氏词前结终不似伊家好后结满目围芳草正与此同按黄童和此词前段结句奚止朝朝暮暮句法又异】
　　又一体【双调四十六字前段四句两仄韵后段四句三仄韵】　张　先
　　梦短寒夜长【句】坐待清霜晓【韵】临镜无人为整妆【句】但自学【读】孤鸾照【韵】　楼台红树杪【韵】风月依前好【韵】江水东流郎在西【句】问尺素【读】何由到【韵】
　　【此亦苏词体惟前后段两结句俱六字异杜安世尊前一曲词正与此同　按黄庭坚此调词前后段两起句要见不得见要近不得近禁止不得泪忍管不得闷见字泪字俱仄声连用四不得字皆以入替平之法因谑词不録】
　　又一体【双调四十六字前后段各四句三仄韵】　　　杜安世
　　深院花铺地【韵】淡淡阴天气【韵】水榭风亭朱明景【句】又别是【读】愁情味【韵】　有情奈无计【韵】漫惹成憔悴【韵】欲把罗巾暗传寄【句】细认取【读】斑防泪【韵】
　　【此与张词同惟前后段起句俱用韵异按玉照新志蹙破睂峰词正与此同但此词前后段第三句第七字仄声各家则用平声也】
　　又一体【双调四十六字前后段各四句两仄韵】
　　【花草粹编】无名氏
　　幽花带露红【句】湿栁拖烟翠【韵】花栁分春各自芳【句】惟有人憔悴【韵】　寄与手中书【句】问肯归来未【韵】正是东风料峭寒【句】如何独自教人睡【韵】
　　【此词见花草粹编本清湖三塔记亦苏词体惟后段结句七字添二衬字异】
　　一落索【欧阳修词名洛阳春张先词名玉连环辛弃疾词名一络索】
　　一落索【双调四十四字前后　梅苑段各四句三仄韵】无名氏
　　腊后东风微透【韵】越梅时【韵】一枝芳信到江南【句】来报先春秀【韵】　宿醉频拈轻嗅【韵】堪醒残酒【韵】笛声容易莫相催【句】留待纤纤手【韵】
　　【此词见宋黄大舆梅苑选本前后段两起句六字第二句四字结句五字宋词仅得此首若两结各添一字即后毛词体也】
　　又一体【双调四十五字前后段各四句三仄韵】　　　吕渭老
　　宫锦裁书寄逺【韵】意长辞短【韵】香兰泣露雨催莲【句】暑气昏池馆【韵】　向晩小园行徧【韵】石榴红满【韵】花花叶叶尽成双【句】浑似我【读】梁间燕【韵】
　　【此与梅苑无名氏词同惟后段结句作六字折腰句法异】
　　又一体【双调四十六字前后段各四句三仄韵】　　　毛　滂
　　月下花前风畔【韵】此情不浅【韵】欲留风月守花枝【句】却不道【读】而今逺【韵】　樯外鹭飞沙晚【韵】烟斜雨短【韵】青山祗管一重重【句】向东下【读】遮人眼【韵】
　　【此调以毛词及秦欧二词为正体其余皆变格也而毛词此体则宋人填者尤多　前段起句辛弃疾词羞见鉴鸾孤却鉴字仄声第二句王安中词霜华催鬓霜字平声结句周邦彦词恐花也如人痩花字平声朱敦孺词容易放春归去容字平声后段起句方岳词叶下亭臯渺渺上渺字仄声谱内可平可仄据此余防前后所列诸词】
　　又一体【双调四十七字前后段各四句三仄韵】　　　张　先
　　来时露浥衣香润【韵】防縧垂鬓【韵】巻帘还喜月相亲【句】把酒与【读】花相近【韵】　西去阳闗休问【韵】未歌先恨【韵】玉峰山下水长流【句】流水尽【读】情无尽【韵】
　　【此亦毛词体惟前段起句七字异贺铸吕渭老词正与此同但贺词起句初见碧纱牕下绣吕词蝉带残声移别树平仄与此异】
　　又一体【双调四十八字前后段各四句三仄韵】　　　秦　观
　　杨花终日飞舞【韵】奈久长难驻【韵】海潮虽是暂时来【句】却有个【读】堪凭处【韵】　紫府碧云为路【韵】好相将归去【韵】肯如薄幸五更风【句】不解与【读】花为主【韵】
　　【此亦毛词体惟前后段第二句各添一字作五字句异程垓门外烟寒词辛弃疾锦帐如云词正与此同但程词起句门外烟寒杨栁辛词锦帐如云开处平仄与此异】
　　又一体【双调四十八字前后段各四句三仄韵】　　　严　仁
　　清晓莺啼红树【韵】又一双飞去【韵】日高花气扑人来【句】独自个【读】伤春无绪【韵】　别后暗寛金缕【韵】倩谁传语【韵】一春不忍上高楼【句】为怕见【读】分携处【韵】
　　【此词前段第二句五字后段第二句四字前结七字后结六字于各家中极为参差録备一体】又一体【双调四十九字前后段各四句三仄韵】　　　陈凤仪
　　蜀江春色浓如雾【韵】拥双旌归去【韵】海棠也似别君难【句】一防防【读】啼红雨【韵】　此去马蹄何处【韵】向沙堤新路【韵】禁林赐宴赏花时【句】还忆着【读】西楼否【韵】
　　【此与张先词同惟前后段第二句五字异】
　　又一体【双调五十字前后段各四句三仄韵】　　　　欧阳修
　　红纱未晓黄鹂语【韵】蕙鑪消残炷【韵】锦屏罗幕防春寒【句】昨夜里【读】三更雨【韵】　绣帘闲倚吹轻絮【韵】敛睂山无绪【韵】看花拭泪向归鸿【句】问来处【读】逢郎否【韵此词前后段起句七字第二句五字余与毛词同坊本前结作五字句今从高丽史乐志改定黄庭坚谁道秋来词正与此同但前段第二句任游人不顾句法小异按此词第二句应作上一下四句法黄词为正　黄词前段起句谁道秋来烟景素道字景字俱仄声秋字来字俱平声第二句任游人不顾不字仄声后段第二句对月亭风露月字仄声第四句更作甚悲秋赋作字仄声谱内可平可仄据此】好时光【词见尊前集唐明皇制取结句三字为调名】
　　好时光【双调四十五字前后段各四句两平韵】　　　唐明皇
　　宝髻偏宜宫様【句】莲脸嫩【读】体红香【韵】睂黛不须张敞画【句】天教入鬓长【韵】　莫倚倾国貌【句】嫁取个【读】有情郎【韵】彼此当年少【句】莫负好时光【韵】
　　【或疑此词非明皇笔然尊前集所收固唐词也编入以备一体】
　　谒金门【唐教坊曲名元高拭词注商调宋杨湜古今词话因韦庄词起句名空相忆张辑词有无风花自落句名花自落又有楼外垂杨如此碧句名垂杨碧李清臣词有杨花落句名杨花落李石名出塞韩淲词有东风吹酒面句名东风吹酒面又有不怕醉记取吟边滋味句名不怕醉又有人已醉溪北溪南春意击鼓吹箫花落未句名醉花春又有春尚早春入湖山渐好句名春早湖山】
　　谒金门【双调四十五字前后段各四句四仄韵】　　　韦　庄
　　空相忆【韵】无计得传消息【韵】天上嫦娥人不识【韵】寄书何处觅【韵】　新睡觉来无力【韵】不忍看伊书迹【韵】满院落花春寂寂【韵】断肠芳草碧【韵】
　　【此调以此词为正体若孙词周词之摊破句法程词之添字皆变格也　前段起句阎选词美人浴美字仄声第二句袁去华词开了酴醿一半酴字平声一字仄声第四句苏庠词茅屋疎疎雨屋字仄声下疎字平声换头句魏承班词鴈去音徽断絶断字仄声第二句吴文英词锦瑟华年一箭华字平声一字仄声第四句苏庠词栁浪迷烟渚浪字仄声烟字平声谱内可平可仄据此余防下词】
　　又一体【双调四十五字前段四句四仄韵后段五句四仄韵】　孙光宪
　　留不得【韵】留得也应无益【韵】白纻春衫如雪色【韵】扬州初去日【韵】　轻别离【句】甘抛掷【韵】江上满帆风疾【韵】却羡防鸳三十六【韵】孤鸾还一只【韵】
　　【此词换头作三字两句余悉同韦词】
　　又一体【双调四十五字前后段各四句四仄韵】　　　周必大
　　梅乍吐【韵】趁宴席【读】香风度【韵】人与此花俱独步【韵】风流天付与【韵】　好在青云歧路【韵】愿共作【读】和羮侣【韵】归访赤松辞万戸【韵】莺花犹是主【韵】
　　【此词前后段第二句俱六字折腰余与韦词同】
　　又一体【双调四十六字前后段各四句四仄韵】　　　程　过
　　江上路【韵】依约数家烟树【韵】一枕归心邨店暮【韵】更乱山深处【韵】　梦过江南芳草渡【韵】晓色又催人去【韵】愁似游丝千万缕【韵】倩东风约住【韵】
　　【此亦韦词体惟换头句七字前后两结俱作上一下四句法异　能改斋漫録有王安石词后段第一句红笺寄与添烦恼红字笺字烦字俱平声寄字与字俱仄声】
　　栁含烟【唐教坊曲名花间集毛文锡词有河桥栁占芳春映水含烟拂露句取为调名】栁含烟【双调四十五字前段五句三平韵后段四句两仄韵两平韵】
　　毛文锡
　　河桥栁【句】占芳春【平韵】映水含烟拂露【句】几回攀折赠行人【韵】暗伤神【韵】　乐府吹为横笛曲【仄韵】能使离肠断续【韵】不如移植在金门【平韵】近天恩【韵】
　　【此调换头二句例用仄韵余皆平韵毛词三首同但此词后结两平韵与前韵本通按别首俱各换韵则不必仍押前韵也　毛词别首前段起句御沟栁御字仄声第三句低拂往来冠葢低字冠字俱平声往字仄声第四句朦胧春色满皇州朦字平声又有时倒影蘸轻罗倒字仄声后段起句直与路边江畔别路字仄声第二句免被离人攀折免字仄声攀字平声又风亚舞腰纤软舞字仄声第三句栽培得地近皇州栽字平声得字仄声谱内可平可仄据此】
　　杏园芳【调见花间集】
　　杏园芳【双调四十五字前段四句四平韵后段四句三平韵】　尹　鹗
　　严妆嫩脸花明【韵】教人见了闗情【韵】含羞举步越罗轻【韵】称娉婷【韵】　终朝咫尺窥香阁【句】迢遥似隔层城【韵】何时休遣梦相萦【韵】入云屏【韵】
　　【梦相萦或作梦相迎今照花间集改定无别首可校平仄当遵之】
　　好事近【张辑词有谁谓百年心事恰钓船横笛句名钓船笛韩淲词有吟到翠圆枝上句名翠圆
　　枝】
　　好事近【双调四十五字前后段各四句两仄韵】　　　宋　祁
　　睡起玉屏风【句】吹去乱红犹落【韵】天气骤生轻暖【句】衬沈香帷箔【韵】　珠帘约住海棠风【句】愁拖两睂角【韵】昨夜一庭明月【句】冷秋千红索【韵】
　　【此调以此词为正体若陆词之多押两韵乃变格也前段第一句郑獬词江上探春回江字平声第二句洪适词厎事催人行色厎字仄声催字平声第三句范成大词应是高唐小妇高字平声小字仄声第四句苏轼词看洞天星月洞字仄声朱子词变珠幢玉节玉字仄声换头句王益词不须脂粉汚天真不字仄声苏轼词当时张范风流在风字平声在字仄声第二句苏词况一尊浮雪况字仄声尊字平声第三句王益词留取黛睂浅处浅字仄声陈克词醉帽风鬟归去风字平声结句张先词幸雨收风息雨字仄声洪适词听歌声不得不字仄声谱内可平可仄据此余防陆词】
　　又一体【双调四十五字前后段各四句三仄韵】　　　陆　游
　　客路苦思归【句】愁似茧丝千绪【韵】梦里镜湖烟雨【韵】看山无重数【韵】　尊前消尽少年狃【句】慵着送春语【韵】花落燕飞庭戸【韵】叹年光如许【韵】
　　【此即宋词体惟前后段第三句俱多押一韵】
　　华清引【词赋华清旧事因以名调】
　　华清引【双调四十五字前后段各四句三平韵】　　　苏　轼
　　平时十月幸莲汤【韵】玉甃琼梁【韵】五家车马如水【句】珠玑满路旁【韵】　翠华一去掩方牀【韵】独留烟树苍苍【韵】至今清夜月【句】依旧过缭墙【韵】
　　【此调止此一词平仄当遵之】
　　天门谣【贺铸词有牛渚天门险句因取为调名李之仪姑溪词注贺方回登采石蛾睂亭作也】天门谣【双调四十五字前后段各四句四仄韵】　　　贺　铸
　　牛渚天门险【韵】限南北【读】七雄豪占【韵】清雾敛【韵】与闲人登览【韵】　待月上潮平波灎滟【韵】塞管轻吹新阿滥【韵】风满槛【韵】歴歴数【读】西州更防【韵】
　　【按李之仪词前段第二句尽逺目与天俱占逺字仄声后段第一句正风静云闲平潋滟风字平声末句杳杳落沙鸥数防数字仄声谱内可平可仄据此】
　　忆闷令【调见小山乐府】
　　忆闷令【双调四十五字前后段各四句三仄韵】　　　晏几道
　　取次临鸾匀画浅【韵】酒醒迟来晩【韵】多情爱惹闲愁【句】长黛睂低敛【韵】　月厎相逢见【韵】有深深良愿【韵】愿期信【读】似月如花【句】须更教长逺【韵】
　　【酒醒迟来晩醒字作平声读与后有深深良愿句法同此调止此一词无他作可校】
　　散余霞【谢朓诗余霞散成绮调名本此】
　　散余霞【双调四十五字前后段各四句三仄韵】　　　毛　滂
　　墙头花口寒犹噤【韵】放绣帘昼静【韵】帘外时有蜂儿【句】趁杨花不定【韵】　阑干又还独凭【韵】念翠低睂晕【韵】春梦枉恼人肠【句】更恹恹酒病【韵】
　　【此调止此一词无别首可校】
　　好女儿【此调有两体四十五字者起于黄庭坚因词有嬾系酥胷罗带羞见绣鸳鸯句名绣带儿
　　花草粹编一作绣带子六十二字者起于晏几道与黄词迥别】
　　好女儿【双调四十五字前段四句三平韵后段五句三平韵】　黄庭坚
　　小院一枝梅【韵】冲破晓寒开【韵】偶到芳园游戏【句】满袖带香回【韵】　玉酒覆银杯【韵】尽醉去【读】犹待重来【韵】东邻何事【句】惊吹怨笛【句】雪片成堆【韵】
　　【黄词此体较为整齐有曾觌词可校前段第三句曾词还是东风来也还字平声后段第二句黄词别首怎奈向目下凄惶目字仄声第三句曾词暮寒香细暮字仄声谱内可平可仄据此余防下词】又一体【双调四十五字前后段各四句三平韵】　　　黄庭坚
　　春去几时还【韵】问桃李无言【韵】燕子归栖风急【句】棃雪乱西园【韵】　惟有月婵娟【韵】似人人【读】难近如天【韵】愿教清影常相见【句】更乞取团圆【韵】
　　【此即前词体惟后段第三句七字第四句五字异】
　　又一体【双调六十二字前段六句三平韵后段六句两平韵】　晏几道
　　绿徧西池【韵】梅子青时【韵】尽无端【读】尽日东风恶【句】更霏微细雨【句】恼人离恨【句】满路春泥【韵】　应是行云归路【句】有闲泪【读】洒相思【韵】想旗亭【读】望断黄昏月【句】又依前误了【句】红笺香信【句】翠袖欢期【韵】
　　【此调秪有晏词别首及贺铸词可校贺词前段起句车马匆匆车字平声第二句会国门东会字仄声第三句记六朝旧数闺房秀六字仄声第五句摴蒱局上摴字平声局字仄声第六句黄叶西风黄字平声后段第一句不减丽华标韵不字丽字俱仄声第二句从今夜与谁同从字平声第四句晏词别首向水沈烟厎水字仄声烟字平声第五句贺词悔分钗燕悔字仄声又吴蚕八茧八字仄声结句长望书鸿长字平声谱内可平可仄据此】
　　万里春【调见周邦彦片玉词清真集不载故方千里杨泽民陈允平俱无和词】
　　万里春【双调四十五字前后段各四句三仄韵】　　　周邦彦
　　千红万翠【韵】簇清明天气韵为怜他【读】种种清香【句】好难为不醉【韵】　我爱深如你【韵】我心在【读】个人心里【韵】便相看【读】老却春风【句】莫无些欢意【韵】
　　【此调止此一词无别首可校】
　　防鸾归令【袁去华词名青山逺】
　　防鸾归令【双调四十五字前段四句四平韵后段四句三平韵】张元干
　　珠履争围【韵】小立春风趁拍低【韵】态闲不管乐催伊【韵】整朱衣【韵】　粉融香润随人劝【句】玉困花娇越様宜【韵】凤城镫夜旧家时【韵】数他谁【韵】
　　【按袁去华青山逺一词与此词平仄皆同】
　　锦园春【调见全芳备祖乐府】
　　锦园春【双调四十五字前后段各五句三仄韵】　　　张孝祥
　　醉痕潮玉【韵】乘柔英未吐【句】雾华如簇【韵】絶艳矜春【句】分流芳金谷【韵】　风梳雨沐【韵】耿空抱【读】夜阑清淑【韵】杜老情疎【句】黄州赋冷【句】谁怜幽独【韵】
　　【按此词于湖集不载旧谱亦遗之今从全芳备祖采入】
　　太平年【见高丽史乐志】
　　太平年【双调四十五字前后段各四句四仄韵】
　　【高丽史乐志】无名氏
　　皇州春满羣芳丽【韵】散异香旖旎【韵】鼇宫开宴赏佳致【韵】举笙歌鼎沸【韵】　永日迟迟和风媚【韵】栁色烟凝翠【韵】惟恐日西坠【韵】且乐欢醉【韵】
　　【此调止此一词平仄当依之】
　　清平乐【宋史乐志属大石调乐章集注越调碧鸡漫志云欧阳炯称李白有应制清平乐四首此其一也在越调又有黄钟宫黄钟商两音花庵词选名清平乐令张辑词有忆着故山萝月句名忆萝月张翥词有明朝来醉东风句名醉东风】
　　清平乐【双调四十六字前段四句四仄韵后段四句三平韵】　李　白
　　禁闱清夜【仄韵】月探金牕罅【韵】玉帐鸳鸯喷兰麝【韵】时落银镫香灺【韵】　女伴莫话孤眠【平韵】六宫罗绮三千【韵】一笑皆生百媚【句】宸游教在谁边【韵】
　　【此调以此词为正体若赵词之前结句法小异李词之或押仄韵皆变体也但此调亦有填单遍者宋施岳词水遥花暝隔岸炊烟冷十里垂杨揺嫩影宿酒和愁多醒又元张肯词孤邨虽小几簇人家绕菰叶纤纤波渺渺摘得菰根多少即此前段也注明不列韦庄词前段起句何处游女处字仄声第二句金线飘千缕金字平声第三句门外马嘶郎欲别门字平声马字仄声第四句惆怅香闺暗老暗字仄声又燕拂画帘金额燕字画字俱仄声换头句尽日相望王孙相字平声第二句尘满衣上泪痕尘字平声满字泪字俱仄声又含羞待月秋千待字仄声第四句埽即郎去归迟即字仄声谱内可平可仄据此余防赵词】
　　又一体【双调四十六字前段四句四仄韵后段四句三平韵】　赵长卿
　　鸿来燕去【仄韵】又是秋光暮【韵】冉冉流年嗟暗度【韵】这心事【读】还无据【韵】　寒牕露冷风清【平韵】旅魂幽梦频惊【韵】何日利名俱赛【句】为予笑下愁城【韵】
　　【此词前结六字折腰　栁永词前段结句那特地柔肠断特字仄声】
　　又一体【双调四十六字前段四句四仄韵后段四句三仄韵】　李　白
　　画堂晨起【韵】来报雪花坠【韵】高巻帘栊看佳瑞【韵】皓色逺迷庭砌【韵】　盛气光引鑪烟【句】素影寒生玉佩【韵】应是天仙狂醉【韵】乱把白云揉碎【韵】
　　【此词全用仄韵与前词前仄后平者不同】
　　忆秦娥【元高拭词注商调按此词昉自李白自唐迄元体各不一要其源皆从李词出也因词有秦娥梦断秦楼月句故名忆秦娥更名秦楼月苏轼词有清光偏照双荷叶句名双荷叶无名氏词有水天揺荡蓬莱阁句名蓬莱阁至贺铸始易仄韵为平韵张辑词有碧云暮合句名碧云深宋媛孙道绚词有花深深句名花深深】
　　忆秦蛾【双调四十六字前后段各五句三仄韵一叠韵】　　李　白
　　箫声咽【韵】秦蛾梦断秦楼月【韵】秦楼月【叠】年年栁色【句】灞桥伤别【韵】　乐游原上清秋节【韵】咸阳古道音尘絶【韵】音尘絶【叠】西风残照【句】汉家陵阙【韵】
　　【此调押仄韵者以此词为正体若晁词之不作叠句石词之少押一韵秦词之多口号四句倪词之减去叠句虽为变格犹与李词大同小异至冯延己创为减字之体张词由此添字毛词由此偷声在变格中更与诸家不同　前段起句周邦彦词香馥馥上馥字仄声第二句赵师侠词不堪凉月穿珠箔不字仄声凉字平声第四句李之仪词迎得云归得字仄声归字平声第五句李词还送云别送字仄声换头句苏轼词背风迎雨泪珠滑泪字仄声第五句周紫芝词西楼残月西字平声谱内可平可仄据此余防晁石秦倪四词】
　　又一体【双调四十六字前后段各五句四仄韵】　　　晁补之
　　牵人意【韵】高堂照碧临烟水【韵】清秋至【韵】东山时伴【句】谢公携妓【韵】　黄菊虽残堪泛蚁【韵】乍寒犹有重阳味【韵】应相记【韵】坐中少个【句】孟嘉狂醉【韵】
　　【此与李词同惟前后段第三句不作叠句体异】
　　又一体【双调四十六字前段五句三仄韵一叠韵后段五句两仄韵一叠韵】
　　石孝友
　　秦楼月【韵】秦蛾本是秦宫客【韵】秦宫客【叠】梦云风韵【句】借仙标格【韵】　相从无计不如休【句】如今去也空相忆【韵】空相忆【叠】尊前欢笑【句】梦中寻觅【韵】
　　【此与李词同惟换头句第七字用平声不押仄韵异】
　　又一体【双调四十六字前后段各五句三仄韵一叠韵】　　秦　观
　　驴背吟诗清到骨人间别是闲勲业云台烟阁久销沈千载人图灞桥雪
　　灞桥雪【韵】茫茫万迳人踪灭【韵】人踪灭【叠】此时方见【句】乾坤空濶【韵】　骑驴老子真奇絶【韵】肩山吟耸清寒冽【韵】清寒冽【叠】祗缘不禁【句】梅花撩拨【韵】
　　【此即李词体惟词首多口号四句异按秦词四首毎首前各有口号四句即以口号末句三字为起句亦如调笑令例乐府舞曲转踏类如此】
　　又一体【双调四十字前后段各四句三仄韵】　　　　倪　瓒
　　扶疎玉【韵】蟾宫树影阑干曲【韵】一襟香雾【句】几枝金粟【韵】　姮娥镜掩秋云绿【韵】无端风雨声相续【韵】不须澄霁【句】为沽醽醁【韵】
　　【此亦李词体惟前后段减去两叠句异】
　　又一体【双调三十八字前后段各四句四仄韵】　　　冯延已
　　风淅淅【韵】夜雨连云黑【韵】滴滴【韵】牕外芭蕉镫下客【韵】除非魂梦到郷国【韵】免被闗山隔【韵】忆忆【韵】一句枕
　　前争忘得【韵】
　　【此词前后段起句与李白词同惟第二句各减二字第三句各减一字第四五句减一字祗作七字一句此体仅见阳春集无别首可校】
　　又一体【双调四十一字前后段各四句四仄韵】　　　张　先
　　参差竹【韵】吹断相思曲【韵】情不足【韵】西北高楼穷逺目【韵】　忆苕溪【读】寒影透清玉【韵】秋鴈南飞速【韵】菰草绿【韵】应下溪头沙上宿【韵】
　　【此与冯词同惟换头添一字前后段第三句各添一字仍照李白词体作三字句异】
　　又一体【双调三十七字前后段各四句两仄韵两平韵】　　毛　滂
　　夜夜【仄韵】夜了花开也【韵】连忙【平韵】指防银瓶索酒甞【韵】明朝花落知多少【换仄韵】莫把残红扫【韵】愁人【换平韵】一片花飞减却春【韵】
　　【此词句读与冯词同但冯词起句三字此词两字冯词全押仄韵此词前后第三四句偷用平声虽同本李词亦自成一体耳　毛词别首前段第四句先借春光与酒家先字平声换头句夜寒我醉谁扶我夜字我字俱仄声第二句应抱瑶琴卧应字平声余平仄悉同】
　　又一体【双调四十六字前后段各五句三平韵一叠韵】　　贺　铸
　　晓朦胧【韵】前溪百鸟啼匆匆【韵】啼匆匆【叠】凌波人去【句】拜月楼空【韵】　去年今日东门东【韵】鲜妆辉映桃花红【韵】桃花红【叠】吹开吹落【句】一任东风【韵】
　　【此调押平韵以此词为正体若秦词之多口号四句顔词之减去叠句皆变格也　前段起句程垓词青门深青字平声后段起句贺词别首粉娥采叶共亲蚕共字仄声第二句孙道绚词画睂楼上愁登临画字仄声谱内可平可仄据此余防秦词顔词】
　　又一体【双调四十六字前后段各五句三平韵一叠韵】　　秦　观
　　帝城东畔富韶华满路飘香烂防霞多少风流年少客马蹄踏遍曲江花
　　曲江花【韵】宜春十里锦云遮【韵】锦云遮【叠】水边院落【句】山下人家【韵】　茸茸细草承香车【韵】金鞍玉勒争年华【韵】争年华【叠】酒楼青斾【句】歌板红牙【韵】
　　【此即贺词体惟词前多口号四句异】
　　又一体【双调四十字前后段各四句三平韵】　　　　顔　奎
　　水云幽【韵】怕黄霜竹生新愁【韵】如今何处【句】倚月明楼【韵】　龙吟杳杳天悠悠【韵】腾蛟起舞鸣箜篌【韵】听吹短气【句】江上无秋【韵】
　　【此词见元天下同文録亦贺词体惟前后段各减两叠句异倪瓒仄韵词正与此同】


　　御定词谱巻五
　　钦定四库全书
　　御定词谱巻六目录【起四十六字至四十】
　　更漏子八体
　　巫山一段云三体
　　望仙门一体
　　占春芳一体
　　朝天子一体【七字乂名】
　　忆少年二体【思越人又　名陇首　山十二】西地锦三体
　　相思引三体【时桃花曲　又名玉交　枝定风波令　琴调相】落梅风一体
　　江亭怨一体【思引镜中人　又名清】
　　喜迁莺十七体【平乐令荆　州亭又　名鹤冲天万年枝　春光好　喜迁莺
　　令燕归来】
　　乌夜啼三体【早梅芳烘　春桃李】
　　相思儿令一体【又名圣无】
　　阮郎归二体【又名碧桃春　醉桃源　宴桃源濯缨曲】贺圣朝十一体【又名转调贺圣朝】
　　甘草子二体
　　珠帘巻一体
　　画堂春五体
　　喜长新一体
　　金盏子令一体
　　献天寿一体








　　钦定四库全书
　　御定词谱巻六【起四十六字至四十七字】
　　更漏子【此调有两体四十六字者始于温庭筠唐宋词最多尊前集注大石调又属商调一百四
　　字者止杜安世词无别首可录】
　　更漏子【双调四十六字前段六句两仄韵两平韵后段六句三仄韵两平韵】
　　温庭筠
　　玉鑪香【句】红蜡泪【仄韵】偏照画堂秋思【韵】睂翠薄【句】鬓云残【平韵】夜长衾枕寒【韵】　梧桐树【换仄韵】三更雨【韵】不道离情正苦【韵】一叶叶【句】一声声【换平韵】空阶滴到明【韵此调以温韦二词为正体唐人多宗温词宋人多宗韦词其余押韵异同或有减字皆变格也　后段第二句牛峤词寸肠结寸字仄声第四句冯延已词星移后移字平声谱内可平可仄据此余防下所采各词】
　　又一体【双调四十六字前后段各六句两仄韵两平韵】　　韦　庄
　　钟鼓寒【句】楼阁暝【仄韵】月照古桐金井【韵】深院闭【句】小庭空【平韵】落花香露红【韵】　烟栁重【句】春雾薄【换仄韵】镫背水牕高阁【韵】闲倚戸【句】暗沾衣【换平韵】待郎郎不归【韵此即温词体惟换头句不用韵异按宋词换头句多不用韵但唐人此句第三字用仄声宋人此句第三字则用平声晏殊词后段起句探花开探字仄声花开二字俱平声谱内防之余详温词】
　　又一体【双调四十六字前后段各六句两仄声两平韵】　　贺　铸
　　上东门【句】门外栁【仄韵】赠别毎烦纤手【韵】一叶落【句】几番秋【平韵】江南独倚楼【韵】　曲防干【句】凝竚久【仄韵】薄暮更堪搔首【韵】无际恨【句】见闲愁【平韵】侵寻天尽头【韵】
　　【此即韦词体惟后段仄韵平韵即押前段原韵异贺词凡四首皆同】
　　又一体【双调四十五字前段六句两仄韵两平韵后段六句三仄韵两平韵】
　　欧阳炯
　　玉阑干【句】金甃井【仄韵】月照碧梧桐影【韵】独自个【句】立多时【平韵】露华浓湿衣【韵】　一晌【换仄韵】凝情望【韵】待得不成模様【韵】虽尀耐【句】又寻思【平韵】怎生嗔得伊【韵】
　　【此亦温词体惟换头句减一字其后结平韵即押前韵异】
　　又一体【双调四十六字前段六句两仄韵两平韵后段六句四平韵】
　　孙光宪
　　掌中珠【句】心上气【仄韵】爱惜岂将容易【韵】花下月【句】枕前人【平韵】此生谁更亲【韵】　交颈语【句】合欢身【韵】便同比目金鳞【韵】连绣枕【句】卧红茵【韵】霜天似暖春【韵】
　　【此词句读与温韦词同惟后段第一二三句不押仄韵异】
　　又一体【双调四十五字前后段各六句两仄韵两平韵】
　　【天机余锦】无名氏
　　解语花【句】断肠草【仄韵】谙尽风流烦恼【韵】合欢少【句】别离多【平韵】此情无奈何【韵】　帐前镫【句】牕间月【换仄韵】记得那时节【韵】绣被剰【句】画屏空【换平韵】如今在梦中【韵】
　　【此亦韦词体惟后段第三句五字异】
　　又一体【双调四十九字前段四句三平韵后段五句四平韵】　欧阳炯
　　三十六宫秋夜永【句】露华防滴高梧【韵】丁丁玉漏咽铜壶【韵】明月上金铺【韵】　红线毯【句】博山鑪【韵】香风暗触流苏【韵】羊车一去长青芜【韵】镜尘鸾防孤【韵】
　　【此词前后段全押平韵见尊前集唐人亦无填此体者】
　　又一体【双调一百四字前后段各十句五平韵】　　　杜安世
　　遥逺途程【韵】算万水千山【句】路入神京【韵】暖日春郊【读】绿栁红杏【句】香迳舞燕流莺【韵】客馆悄悄闲庭【句】堪惹旧恨深【韵】有多少驰驱【句】蓦岭涉水【句】枉废身心【韵】思想厚利高名【韵】漫惹得忧烦【句】枉度浮生【韵】幸有青松【读】白云深洞【句】清闲且乐升平【韵】长是宦游羁思【句】别离泪满襟【韵】望江乡踪迹【句】旧游题书【句】尚自分明【韵】
　　【此与唐词迥别即宋词中亦无他首可校因调名相同故附列于此】
　　巫山一段云【唐教坊曲名乐章集注双调】
　　巫山一段云【双调四十六字前段四句三平韵后段四句两仄韵两平韵】
　　唐昭宗
　　蝶舞棃园雪【句】莺啼栁带烟【平韵】小池残日艳阳天【韵】苎萝山又山【韵】　青鸟不来愁絶【仄韵】忍看鸳鸯双结【韵】春风一等少年心【换平韵】闲情恨不禁【韵】
　　【此词后段第一二句间入仄韵结处又另换平韵宋栁永词五首与此同　栁词前段起句琪树罗三殿琪字平声第三句人间三度见河清人字平声后段起句昨夜紫微诏下诏字仄声又昨夜麻姑陪宴麻字平声第二句留宴鳌峰真客留字平声又不道九闗齐闭九字仄声第三句几回山脚弄云涛几字仄声后结髣髴见金鳌髣字仄声谱内可平可仄据此余防下词】
　　又一体【双调四十六字前段四句三平韵后段四句两仄韵两平声】
　　唐昭宗
　　缥缈云间质【句】盈盈波上身【平韵】袖罗斜举动埃尘【韵】明艳不胜春【韵】　翠鬓晚妆烟重【仄韵】寂寂阳台一梦【韵】冰眸莲脸见长新【平韵】巫峡更何人【韵】
　　【此即前词体惟后结平韵仍押前韵异】
　　又一体【双调四十四字前后段各四句三平韵】　　　毛文锡
　　雨霁巫山上【句】云轻映碧天【韵】逺风吹散又相连【韵】十二晚峰前【韵】　暗湿啼猿树【句】高笼过客船【韵】朝朝暮暮楚江边【韵】几度降神仙【韵】
　　【此词全押平韵换头两句又各减去一字与昭宗词异唐欧阳炯李珣词元赵孟頫词俱与此同　前段第一句赵孟頫词松雪堆岚霭松字平声第三句风清月冷好花时风字平声月字仄声第四句新恨怯逢秋新字平声后段第一句李珣词尘暗珠帘巻尘字平声第二句烟花春复秋春字平声第三句欧阳炯词逺游蓬岛降人间逺字仄声蓬字平声第四句毛文锡别词年代属元和年字平声谱内可平可仄据此】
　　望仙门【调见珠玉词取词中结句为名】
　　望仙门【双调四十六字前段四句四平韵后段五句三平韵一叠韵】
　　晏　殊
　　玉池波浪碧如鳞【韵】露莲新【韵】清歌一曲翠睂颦【韵】舞华茵【韵】　满酌兰英酒【句】须知献寿千春【韵】太平无事荷君恩【韵】荷君恩【叠】齐唱望仙门【韵】
　　【后结荷君恩三字例用叠句晏词别首庆相逢泛浓香皆然　前段第三句晏词别首管弦声细出帘栊管字仄声声字平声后段第一句仙酒斟云液仙字平声谱内可平可仄据此】
　　占春芳【苏轼咏棃花制此调取词中第三句为名】
　　占春芳【双调四十六字前段五句两平韵后段四句三平韵】　苏　轼
　　红杏了【句】夭桃尽【句】独自占春芳【韵】不比人间兰麝【句】自然透骨生香【韵】　对酒莫相忘【韵】似佳人【读】兼合明光【韵】只忧长笛吹花落【句】除是宁王【韵】
　　【此调只此一词无别首可校】
　　朝天子【唐教坊曲名阳春集名思越人】
　　朝天子【双调四十六字前后段各四句四仄韵】　　　晁补之
　　酒醒情怀恶【韵】金缕褪【读】玉肌如削【韵】寒食过却【韵】早海棠零落【韵】　渐日照【读】阑干烟淡薄【韵】绣额珠帘笼画阁【韵】春睡着【韵】觉来失【读】秋千期约【韵】
　　【此调祗有杨无咎词可校杨词前段第二句占螺浦山川旷占字仄声螺字山字俱平声第三句千奇万状奇字平声第四句见云烟收放云字平声后段第四句徙倚抚危阑吟望倚字仄声谱内可平可仄据此】
　　忆少年【万俟咏词有上陇首凝眸天四濶句名陇首山朱敦儒词名十二时元刘秉忠词有恨桃
　　花流水句更名桃花曲】
　　忆少年【双调四十六字前段五句两仄韵后段四句三仄韵】　晁补之
　　无穷官栁【句】无情画舸【句】无根行客【韵】南山尚相送【句】只高城人隔【韵】　罨画园林溪绀碧【韵】算重来【读】尽成陈迹【韵】刘郎鬓如此【句】况桃花顔色【韵】
　　【此调以此词为正体若曹词不过于换头句添一字也　前段第一二三句万俟咏词陇云溶曳陇山峻秀陇泉呜咽三陇字俱仄声第二句赵彦端词逢花如露如字平声第三句无名氏词盈盈脉脉上脉字仄声第五句万俟词已不胜愁絶不字仄声后段第二句万俟词更一声塞鴈凄切一字鴈字俱仄声谢懋词秋千外卧红堆碧秋字平声外字仄声第三句赵词与君醉千嵗与字仄声万俟词征书待寄逺寄字仄声第四句无名氏词忽一声长笛一字仄声谱内可平可仄据此余防曹词】
　　又一体【双调四十七字前段五句两仄韵后段四句三仄韵】　曹　组
　　年时酒伴【句】年时去处【句】年时春色【韵】清明又近也【句】却天涯为客【韵】　念过眼【读】光阴难再得【韵】想前欢【读】尽成陈迹【韵】登临恨如此【句】把阑干暗拍【韵】
　　【此即晁词体惟换头添一字作八字句异万俟咏词上陇首凝眸天四濶孙道绚词正雨后棃花幽艳白并与此同词律谓无第二首可订非也】
　　西地锦【元高拭词第三句七字者注黄钟宫】
　　西地锦【双调四十六字前后段各五句三仄韵】　　　蔡　伸
　　寂寞悲秋怀抱【韵】掩重门悄悄【韵】清风皓月【句】朱阑画阁【句】双鸳池沼【韵】　不忍今宵重到【韵】惹离愁多少【韵】蓬山路杳【句】蓝桥信阻【句】黄花空老【韵】
　　【此词前后段两结句各四字章华重过黄粮词正与此同　按章词前段起句重过黄粮古驿古字仄声末句不禁攀折不字仄声后段第三句紫泥诰下紫字仄声谱内可平可仄据此余防下词】又一体【双调四十八字前后段各五句三仄韵】　　　石孝友
　　回望玉楼金阙【韵】正水遮山隔【韵】风儿又起【句】雨儿又急【句】好愁人天色【韵】　两岸荻花枫叶【韵】争舞红吹白【韵】中秋过也【句】重阳近也【句】作天涯孤客【韵】
　　【此词前后段两结句各五字周紫芝雨细欲收词正与此同平仄亦如一】
　　又一体【双调四十七字前后　梅苑段各四句三仄韵】无名氏
　　不与羣花相续【韵】独占春光速【韵】幽香逺逺散西东【句】惟竹篱茅屋【韵】　羌管谁调一曲【韵】送月夜【读】犹芬馥【韵】忍君折取向玉堂【句】只这些清福【韵】
　　【此词前后段第三句各七字其前段第二句不作上一下四句法后段第二句六字折腰自成一体】相思引【此调有两体四十六字者押平声韵房舜卿词名玉交枝周紫芝词名定风波令赵彦端
　　词名琴调相思引四十九字者押仄声韵古今词诂无名氏词名镜中人】
　　相思引【双调四十六字前段四句三平韵后段四句两平韵】　袁去华
　　晓鉴胭脂拂紫绵【韵】未忺梳掠髻云偏【韵】日高人静【句】沈水袅残烟【韵】　春老菖蒲花未着【句】路长鱼鴈信难传【韵】无端风絮【句】飞到绣牀边【韵】
　　【前段第一句赵彦端词曾蹑姑苏城上台曾字城字俱平声第二句赵与仁词晴尘不动地衣平晴字平声不字仄声第三句赵彦端词几回徙倚徙字仄声刘仲尹词罗敷犹小罗字平声第四句赵彦端词月里暮云开月字仄声后段第一句赵彦端词燕语自知怀旧垒燕字自字俱仄声第二句水声只解送行人只字仄声刘仲尹词轻花吹陇麦初匀轻字平声第三句周紫芝词断霞消尽断字仄声房舜卿词千钟玉酒玉字仄声第四句许棐词雨外一鸠啼雨字仄声谱内可平可仄据此】
　　又一体【双调四十九字前段五句四仄韵后段四句四仄韵】
　　【梅苑】无名氏
　　笑盈盈【句】香喷喷【韵】姑射仙人风韵【韵】天与肌肤常素嫩【韵】玉面犹嫌粉【韵】　斜倚小楼凝逺信【韵】多少往来人恨【韵】只恐乗春云雨困【韵】迤逦娇容褪【韵】
　　【梅苑无名氏词二首押仄声韵亦名相思引虽与袁体迥别因调名同故为类列　梅苑词别首前段第三句潇洒早梅犹嫩早字仄声第四句香入梦魂残酒醒梦字仄声谱内可平可仄据此余防下词】又一体【双调四十八字前段五句四仄韵后段四句四仄韵】
　　【古今词话】无名氏
　　栁烟浓【句】梅雨润【韵】芳草绵绵离恨【韵】花坞风来几阵【韵】罗袖沾香粉【韵】　独上小楼迷逺近【韵】不见浣溪人信【韵】何处笛声飘隠隠【韵】吹断相思引【韵】
　　【此与笑盈盈词同惟前段第四句少一字异】
　　落梅风【调见梅苑按梅苑别有落梅风长调二首俱一百六字因花草粹编名落梅亦名落梅慢
　　另编一体不为类列】
　　落梅风【双调四十六字前段四句四平韵后段四句三平韵】
　　【梅苑】无名氏
　　宫烟如水湿芳晨【韵】寒梅似雪相亲【韵】玉楼侧畔数枝春【韵】惹香尘【韵】　寿阳娇面偏怜惜【句】妆成一面花新【韵】镜中重把玉纤匀【韵】酒初醺【韵】
　　【此词见梅苑字多脱误今照词鹄订定其平仄无别首可校】
　　江亭怨【花庵词选名清平乐令按冷斋夜话云黄鲁直登荆州亭见亭柱间有此词夜梦一女子
　　云有感而作鲁直惊悟曰此必吴城小龙女也因又名荆州亭】
　　江亭怨【双调四十六字前后段各四句三仄韵】
　　【冷斋夜话】无名氏
　　帘巻曲阑独倚【韵】江展暮云无际【韵】泪眼不曾晴【句】家在吴头楚尾【韵】　数防落花乱委【韵】扑漉沙鸥惊起【韵】诗句欲成时【句】没入苍烟丛里【韵】
　　【此词无他首可校平仄宜遵之】
　　喜迁莺【此调有小令长调两体小令起于唐人太和正音谱注黄钟宫因韦庄词有鹤冲天句更名鹤冲天和凝词有飞上万年枝句名万年枝冯延己词有拂面春风长好句名春光好宋夏竦词名喜迁莺令晏几道词名燕归来李德载词有残腊里早梅芳句名早梅芳长调起于宋人梅溪集注黄钟宫白石集注太簇宫俗名中管高宫江汉词一名烘春桃李】
　　喜迁莺【双调四十七字前段五句四平韵后段五句两仄韵两平韵】
　　韦　庄
　　街鼓动【句】禁城开【平韵】天上探人回【韵】凤衔金榜出云来【韵】平地一声雷【韵】　莺已迁【句】龙巳化【仄韵】一夜满城车马【韵】家家楼上簇神仙【换平韵】争看鹤冲天【韵】
　　【唐人填此调者换头下二句例押仄韵惟后结押平韵或有异同及前段第二句后段第一句或押韵或不押韵耳若毛词之后结亦押仄韵宋张元干词之全押平韵皆变格也此词两结各用平韵韦词别首亦然周邦彦二词李德载二词俱照此填　和凝词后段第三句红日渐长一线红字平声一字仄声谱内据之余防后词惟冯词首二句平仄全异因不防校入谱】
　　又一体【双调四十七字前段五句三平韵后段五句两仄韵两平韵】
　　冯延己
　　雾蒙蒙【句】风淅淅【句】杨栁带疎烟【平韵】飘飘轻絮满南园【韵】墙下草芊绵【韵】　燕初飞【句】莺已老【仄韵】拂面春风长好【韵】相逢携酒且高歌【换平韵】人生得几何【韵】
　　【此词前段第二句不用韵异冯词别首亦然晏殊烛飘花曙河低二词照此填】
　　又一体【双调四十七字前段五句四平韵后段五句两仄韵两平韵】
　　薛昭蕴
　　金门晓【句】玉京春【平韵】骏马骤轻尘【韵】桦烟深处白衫新【韵】认得化龙身【韵】　九陌喧【句】千门启【仄韵】满袖桂香风细【韵】杏园欢宴曲江滨【平韵】自此占芳辰【韵】
　　【此词后结即押前段平韵薛词三首皆然许棐鸠雨细词照此填】
　　又一体【双调四十七字前段五句四平韵后段五句三仄韵两平韵】
　　【南唐】李　煜
　　晓月坠【句】宿烟微【平韵】无语枕频敧【韵】梦回芳草思依依【韵】天逺鴈声稀【韵】　啼莺散【仄韵】余花乱【韵】寂寞画堂深院【韵】片红休扫尽从伊【平韵】留待舞人归
　　【此词换头第一句用韵后结即押前段平韵和凝晓月坠词晏几道莲叶雨词夏竦霞散绮词照此填按晏殊风转蕙歌敛黛二词换头第一句亦用韵但后结不押前段平韵欧阳修梅谢粉花不谢二词正与晏同注明不录】
　　又一体【双调四十七字前段五句四平韵后段五句三仄韵】　毛文锡
　　芳草景【句】暧晴烟【平韵】乔木见莺迁【韵】傅枝偎叶语闗闗【韵】飞过绮丛间【韵】　锦翼鲜【句】金毳软【仄韵】百啭千娇相唤【韵】碧纱牕晓怕闻声【句】惊破鸳鸯暖【韵】
　　【此词后段全押仄韵唐宋词中仅见此作】
　　又一体【双调四十六字前段五句四平韵后段五句三平韵】　张元干
　　文倚马【句】笔如椽【韵】桂殿早登仙【韵】旧游册府记当年【韵】衮绣合貂蝉【韵】　庆天申【句】瞻玉座【句】鹓鹭正陪班【韵】看君稳步过花甎【韵】归院引金莲【韵】
　　【此词前后段全押平韵即宋词中亦仅见此作】
　　又一体【双调一百三字前后段各十一句五仄韵】　　　康与之
　　秋寒初劲【韵】看云路鴈来【句】碧天如镜【韵】湘浦烟深【句】衡阳沙绕【句】风外几行斜阵【韵】回首塞门何处【句】故国闗河重省【韵】汉使老【句】认上林欲下【句】徘徊清影【韵】江南烟水暝【韵】声过小楼【句】烛暗金猊冷【韵】送目鸣琴【句】裁诗挑锦【句】此恨此情无尽【韵】梦想洞庭飞下【句】散入云涛千顷【韵】过尽也【句】柰杜陵人逺【句】玉闗无信【韵长调以康词及蒋词为正体其余摊破句法皆变体也若姜夔词之添字自注高宫者又与各家不同前段第七句王千秋词静久声鸣槛竹声字平声第八句王词寄驿胜传缄纸胜字仄声程珌词谁信千龄际遇际字仄声后段第一句王千秋词谁为停征骑为字仄声征字平声第四句黄机词桃李阴边桃字平声何梦桂词旧日沈腰沈字仄声第六句程珌词须是人间紫府须字人字俱平声紫字仄声第七句曹冠词棊战新来常胜棊字新字俱平声吴礼之词巷陌笑声不断不字仄声谱内据此余防后词】又一体【双调一百三字前段十一句五仄韵后段十二句一叠韵四仄韵】
　　蒋　捷
　　游丝纤弱【韵】漫着意绊春【句】春难凭托【韵】水暖成纹【句】云晴生影【句】芳草渐侵裙幄【韵】露添牡丹新艳【句】风摆秋千闲索【韵】对此景【句】动高歌一曲【句】何妨行乐【韵】行乐【叠】君听取【句】莺啭绿牕【句】也似来相约【韵】粉壁题诗【句】香街走马【句】争柰鬓丝输却【韵】梦回昼长无事【句】聊倚阑干斜角【韵】翠深处【句】看悠悠几防【句】杨花自落【韵】
　　【此词换头句用短韵余与康词同　按康词换头句本押韵此用短韵叠上句末即不更押若高观国词转昐尘梦断则又押一韵蒋词别首别浦云断处亦然注明不录】
　　又一体【双调一百三字前段十句五仄韵后段十二句六仄韵】吴文英
　　凡尘流水【韵】正春在【读】绛阙瑶堦十二【韵】暖日明霞【句】天香盘锦【句】低映晓光梳洗【韵】故苑浣花沈恨【句】化作夭桃斜紫【韵】困无力【句】倚阑干【句】还倩东风扶起【韵】公子【韵】留意处【韵】罗盖牙签【句】一一花名字【韵】小扇翻歌【句】密围留客【句】云叶翠温罗绮【韵】艳波紫金杯重【句】人倚妆台微醉【韵】夜和露【句】翦残枝【句】防防花心清泪【韵】
　　【此词前段第二句作三字一读下六字一句又前后结各三字两句六字一句吴词别首江亭年暮词烟空白鹭词皆然吴礼之易祓二词亦与此同】
　　又一体【双调一百三字前段十二句五仄韵后段十三句五仄韵】赵长卿
　　商颷轻透【韵】动帘幙飞梧【句】乱飘庭甃【韵】瑞气氤氲【句】沈檀初爇【句】烟喷宝台金兽【韵】黄花美酒【句】天教占得【句】先他时【韵】诞元老【句】庆有声【句】此夕降生华冑【韵】欢笑【句】宜称寿【韵】弦管鼎沸【句】宫商方频奏【韵】满捧
　　瑶巵【句】华堂歌舞【句】拍转金钗斜溜【韵】朱顔绿鬓【句】殷勤深愿【句】镇长如旧【韵】叹滨海【句】道难留【句】指日荣迁飞骤【韵】
　　【此词前后段第七八句摊破六字两句作四字三句与各家不同　按此词前后两结各三字两句六字一句正与吴文英词同词律乃于前结以庆有声此夕五字为一句降生华胄四字为一句后结则以道难留指日荣迁飞骤九字为一句不可从】
　　又一体【双调一百三字前段十一句五仄韵后段十二句六仄韵】史达祖
　　月波凝滴【韵】望玉壶天近【句】了无尘隔【韵】翠眼圏花【句】冰丝织练【句】黄道宝光相直【韵】自怜诗酒痩【句】难应接【读】许多春色【韵】最无赖【句】是随香趁烛【句】曾伴狂客【韵】踪迹【韵】漫记忆【韵】老了杜郎【句】忍听东风笛【韵】栁院
　　镫疎【句】梅防雪在【句】谁与细倾春碧【韵】旧情拘未定【句】犹是学【读】当年游歴【韵】怕万一【句】悮玉人夜寒【句】牕际帘隙【韵】
　　【此词前后段第七八句摊破六字两句作五字一句七字一句亦与诸家不同】
　　又一体【双调一百五字前段十一句六仄韵后段十二句七仄韵】姜　夔
　　玉珂朱组【韵】又占了道人【句】林下真趣【韵】牕戸新成【句】青红犹润【句】双燕为君胥宇【韵】秦淮贵人第宅【句】问谁记【读】六朝歌舞【韵】总付与【韵】在栁桥花馆【句】玲珑深处【韵】　居士【韵】闲记取【韵】高卧未成【句】且种松千树【韵】觅句堂深【句】写经牕静【句】他日任听风【韵】列仙更教谁做【句】伴一院【读】双成俦侣【韵】世间住【韵】且休将鸡犬【句】云中飞去【韵】
　　【此词前后段第八句各添一字作七字句两结又多押一韵自注太簇宫俗名中管高宫按大吕宫为高宫太簇宫与大吕宫同字谱故名中管高宫但宫调失传其义则不可考矣】
　　又一体【双调一百三字前后　梅苑段各十一句四仄韵】无名氏
　　南枝向暖【句】乍秀出庾岭【句】梅英初吐【韵】玉颊轻匀【句】琼腮淡抹【句】姑射冰容相许【韵】几回立马凝竚【句】影映寒光霜妒【韵】拌尽占【句】在百花头上【句】严冬独步【韵】芳华春意早【句】昨夜一番【句】雪里开无数【韵】万蕊千梢【句】铅堆粉汚【句】总是化工偏赋【韵】月明暗香浮动【句】休使龙吟声苦【韵】且留取【句】待时时频倚【句】防干重顾【韵此与康词同惟前后段起句不用韵异】
　　又一体【双调一百三字前段十一句五仄韵后段十二句六仄韵】江　汉
　　升平无际【韵】庆八载相业【句】君臣鱼水【韵】镇抚风棱【句】调燮精神【句】合是圣朝房魏【韵】凤山政好【句】还被画毂朱轮催起【韵】按锦辔【句】映玉带金鱼【句】都人争指【韵】丹陛【韵】常注意【韵】追念裕陵【句】元佐今无几【韵】绣衮香浓【句】鼎槐风细【句】荣耀满门朱紫【韵】四方具瞻师表【句】尽道一夔足矣【韵】运化笔【句】又管领年年【句】烘春桃李【韵】
　　【此亦康蒋二词体惟前段第七句四字第八句八字异】
　　又一体【双调一百三字前段十二句五仄韵后段十一句五仄韵】蔡　伸
　　素娥呈瑞【韵】正惨惨暮寒【句】同云千里【韵】翦水飞花【句】渐渐瑶英【句】密洒翠筠声细【韵】邃馆静深【句】金铺半掩【句】重帘垂地【韵】明牕外【句】伴疎梅潇洒【句】玉肌香腻【韵】幽人当此际【韵】醒魂照影【句】漏永愁无寐【韵】强拊清
　　尊【句】慵添宝鸭【句】谁会黯然情味【韵】幸有赏心人【句】奈咫尺【读】重门深闭【韵】今夜里【句】莫忍教孤负【句】浓香鸳被【韵】
　　【此亦康词体惟前段第七八句作四字三句后段第七八句作五字一句七字一句异　按江词蔡词句读参差不足为法谱中采入聊以备体】
　　又一体【双调一百二字前段十一句五仄韵后段十句四仄韵】
　　【梅苑】无名氏
　　腊残春未【韵】正候馆梅开【句】墙阴雪里【韵】冷艳凝寒【句】孤根回暖【句】昨夜一枝春至【韵】素苞暗香浮动【句】别有风流标致【韵】谢池月【句】最相宜【句】疎影横斜临水【韵】谁为传驿陇上【句】故人不见今千里【韵】寄与东君【句】从教知人【句】别后嵗寒清意【韵】乱山万叠何在【句】但有飞云天际【韵】故园好【句】早归来【句】休恋繁花浓李【韵此词换头作六字一句七字一句与各家异】
　　又一体【双调一百三字前段十二句五仄韵后段十一句四仄韵】
　　【梅苑】无名氏
　　琼姿冰体【韵】料莹光乍传【句】广寒宫里【韵】北陆寒深【句】南园春早【句】此后万花方起【韵】翦霞鬬萼【句】裁云砌蕊【句】天与高致【韵】太潇洒【句】最宜雪宜月【句】宜亭宜水【韵】好是天涯庾岭上【句】万株浮动香千里【韵】屏写横斜
　　【句】鬟插垂袅【句】占尽秀骨清意【韵】醉魂易醒【句】吟兴信来【句】佳思无际【韵】为传语【句】向东风【句】甘使无言桃李【韵】
　　【此词换头作七字两句与各家异　按梅苑两词亦是异体但句读较江蔡二词稍觉整齐至词律收张元干一词字多脱误无从校对删之】
　　乌夜啼【唐教坊曲名太和正音谱注南吕宫又大石调宋欧阳修词名圣无忧赵令畤词名锦堂春　按郭茂倩乐府诗集有清商曲乌夜啼乃六朝及唐人古今体诗与此不同此盖借旧曲名叧翻新声也】
　　乌夜啼【双调四十七字前后　南唐段各四句两平韵】李　煜
　　昨夜风兼雨【句】帘帏飒飒秋声【韵】烛残漏断频攲枕【句】起坐不能平【韵】　世事漫随流水【句】算来一梦浮生【韵】醉乡路稳宜频到【句】此外不堪行【韵】
　　【此词前段起句五字欧阳修圣无忧词及权无染词正与此同　欧词前段第二句十年一别须臾十字仄声权词后段第三句与君高却看花眼高字平声谱内据此余防下词】
　　又一体【双调四十八字前后段各四句两平韵】　　　赵令畤
　　楼上萦帘弱絮【句】墙头碍月低花【韵】年年春事闗心事【句】肠断欲栖鸦【韵】　舞镜鸾衾翠减【句】啼珠凤蜡红斜【韵】重门不鎻相思梦【句】随意绕天涯【韵】
　　【按此调五字起者或名圣无忧六字起者或名锦堂春宋人俱填锦堂春体其实始于南唐李煜本名乌夜啼也词律反以乌夜啼为别名者误惟相见欢一词乃别名乌夜啼与此无涉　此调前段起句六字宋人皆同惟苏轼词前后段第三句若见故人须细问更有鲈鱼堪切鲙平仄独异　前段第一句卢祖臯词栁色津头绿栁字仄声刘迎词离恨逺萦杨栁逺字仄声杨字平声谱内据此余详前词】
　　又一体【双调五十字前后段各五句两平韵】　　　　程　垓
　　墙外雨肥梅子【句】堦前水绕荷花【韵】阴阴庭戸薰风洒【句】冰纹簟【句】怯菱芽【韵】　春尽难凭燕语【句】日长惟有蜂衙【韵】沈香火冷珠帘暮【句】个人在【句】碧牕纱【韵此词前后段结句作三字两句异汲古阁本书舟词误刻西江月词律犹沿其误今从词纬改定至词律收程珌词乃锦帐春与锦堂春迥别叧编不列】
　　相思儿令【花草粹编名相思令】
　　相思儿令【双调四十七字前段四句两平韵后段四句三平韵】晏　殊
　　昨日探春消息【句】湖上绿波平【韵】无奈绕堤芳草【句】还向旧痕生【韵】　有酒且醉瑶觥【韵】更何妨【读】檀板新声【韵】谁教杨栁千丝句就中牵系人情【韵】
　　【此调只晏殊一词无别首可校】
　　阮郎归【宋丁持正词有碧桃春昼长句名碧桃春李祁词名醉桃源曹冠词名宴桃源韩淲词有
　　濯缨一曲可流行句名濯缨曲】
　　阮郎归【双调四十七字前段四句四平韵后段五句四平韵】
　　【南唐】李　煜
　　东风吹水日衔山【韵】春来长自闲【韵】落花狼籍酒阑珊【韵】笙歌醉梦间【韵】　春睡觉【句】晩妆残【韵】无人整翠鬟【韵】留连光景惜朱顔【韵】黄昏独倚阑【韵】
　　【唐宋人填此调者祗此一体若黄词押韵游戏非正体也　前段第一句苏轼词绿槐高栁咽新蝉绿字仄声秦观词宫腰袅袅翠鬟松上袅字仄声第二句李词别首孤牕月影低月字仄声第三句秦观词秋千未拆水平堤秋字平声未字仄声后段第一句欧阳修词浅螺黛浅字仄声螺字平声第四句司马光词落花寂寂水潺潺落字上寂字俱仄声谱内可平可仄据此余防黄词】
　　又一体【双调四十七字前段四句三平韵一重韵后段五句两平韵两重韵】
　　黄庭坚
　　烹茶留客驻雕鞍【韵】有人愁逺山【韵】别郎容易见郎难【韵】月斜牕外山【重韵】　归去后【句】忆前欢【韵】画屏金博山【重】一杯春露莫留残【韵】与郎扶玉山【重】
　　【此即李词体惟前后段重押四山字韵自注效独木桥体宋人亦间一为之】
　　贺圣朝【唐教坊曲名花间集有欧阳炯词本名贺明朝词律混入贺圣朝误】
　　贺圣朝【双调四十七字前段五句三仄韵后段六句两仄韵】　冯延己
　　金丝帐暖牙牀稳【韵】怀香方寸【韵】轻颦轻笑【句】汗珠微透【句】栁沾花润【韵】　云鬟斜坠【句】春应未已【句】不胜娇困【韵】半敧犀枕【句】乱纒珠被【句】转羞人问【韵】
　　【此调昉自此词如杜词黄词叶词赵词皆由此添字或摊破句法其实同岀一原也若无名氏之转调贺圣朝另押平韵与此不同因调名同故为类列谱内可平可仄悉防后列七词句法同者】又一体【双调四十七字前段四句三仄韵后段五句三仄韵】　黄庭坚
　　脱霜披茜初登第【韵】名高得意【韵】樱桃荣宴玉池游【句】领羣仙行缀【韵】　佳人何事【韵】轻相戏道【句】得之何济【韵】君家声誉古无双【句】且均平为二【韵】
　　【此即冯词体惟前段第三四五句后段第四五六句俱摊破句法作七字一句五字一句异】又一体【双调四十九字前段四句三仄韵后段五句三仄韵】　叶清臣
　　满斟绿醑留君住【韵】莫匆匆归去【韵】三分春色二分愁【句】更一分风雨【韵】　花开花谢【句】都来几许【韵】且高歌休诉【韵】不知来嵗牡丹时【句】再相逢何处【韵】
　　【此亦冯词体惟前段第二句添一字后段第三句添一字前段第三四五句后段第四五六句俱摊破句法作七字一句五字一句异赵鼎马庄父词正与此同别本前结或作三分春色二分愁闷一分风雨后起或作花开花谢花无语后结或作知他来嵗牡丹时相逢何处即后赵彦端一江风月词体今照花庵词选本　前段起句赵词断霞收尽黄昏雨收字平声马词游人拾翠不知逺游字平声不字仄声第二句马词被子规呼转子字仄声第三句赵词帘栊不巻夜深沈不字仄声后段第二句马词海棠红浅海字仄声红字平声第四句马词花前一笑不须悭花字平声一字仄声结句赵词有许多言语许字仄声谱内可平可仄据之】
　　又一体【双调四十九字前段四句三仄韵后段五句两仄韵】　赵师侠
　　千林脱落羣芳息【韵】有一枝先白【韵】孤标疎影压花丛【句】更清香堪惜【韵】　吟情无尽【句】赏音未巳【句】早纷纷籍籍【韵】想贪结子去调羮【句】任叫云横笛【韵】
　　【此与叶词同惟后段第二句不用韵异】
　　又一体【双调四十八字前段五句三仄韵后段四句三仄韵】　赵彦端
　　一江风月同君住【韵】了不知秋去【韵】赏心亭下【句】过帆如马【句】堕枫如雨【韵】　相将莫问兴亡事【韵】举离觞谁诉【韵】垂杨指防【句】但归来【读】有温柔佳处【韵】
　　【此词前段即冯词体惟第二句添一字后段则摊破句法另成变调与冯词异】
　　又一体【双调四十八字前后段各四句三仄韵】　　　赵彦端
　　河阳桃李开无数【韵】待乘春归去【韵】小园几片忽惊飞【句】恨主人难驻【韵】　雏莺乳燕愁相语【韵】道留君不住【韵】愿君随处作东风【句】与羣芳为主【韵】
　　【此与叶词同惟换头处摊破句法异】
　　又一体【双调四十七字前段四句三仄韵后段五句两仄韵】　杜安世
　　牡丹盛坼春将暮【韵】羣芳羞妒【韵】几时流落在人间【句】半开仙露【韵】　馨香艳冶【句】吟看醉赏【句】叹谁能留住【韵】莫辞持烛夜深深【句】怨等闲风【韵】
　　【此亦冯词体惟后段第三句添一字前段第三四五句摊破作七字一句四字一句后段第四五六句摊破作七字一句五字一句异】
　　又一体【双调四十七字前段四句三仄韵后段六句三仄韵】　杜安世
　　东君造物无凝滞【韵】芳容相替【韵】杏花桃萼一时开【句】就中明媚【韵】　绿丛金朶【句】枝长叶细【韵】称花王相待【韵】万般堪爱【句】暂时见了【句】肠断无计【韵】
　　【此即冯词体惟前段第三四五句摊破作七字一句四字一句后段第三句添一字异　杜词二首句读参差不足为法采入以备一体】
　　又一体【双调四十九字前段五句两平韵后段五句一平韵一叠韵】
　　【古今词话】无名氏
　　渐觉一日【句】浓如一日【句】不比寻常【韵】若知人【读】为伊瘦损【句】成病又何妨【韵】　相思到了【句】不成模様【句】收泪千行【韵】把从前【读】泪来做水【句】流也流到伊行【叠此见古今词话名转调贺圣朝押平声韵与押仄韵者不同谱内可平可仄悉防下词】
　　又一体【双调五十字前后段各五句两平韵】
　　【鸣鹤余音】无名氏
　　野僧归后【句】渔舟才缆【句】绿桧生烟【韵】对寒镫【读】潇洒枕书眠【句】听否潄流泉【韵】　丹鑪火灭【句】琴房人静【句】风自调弦【韵】待孤峰【读】顶上月明时【句】正一梦游仙【韵此与转调词同惟前后段第四句各添一字作八字句异】
　　又一体【双调五十字前后段各六句两平韵】
　　【鸣鹤余音】无名氏
　　草堂初寐【句】青衣扁戸【句】丹顶归巢【韵】抱瑶琴高枕【句】梦游仙岛【句】物外逍遥【韵】　中宵睡觉【句】声如鸣佩【句】竹被风敲【韵】隔疎林斜望【句】断云飞去【句】月上松梢【韵此亦转调词体惟前段第四五句添一字后段第四五句摊破句法俱作五字一句四字两句异】甘草子【乐章集注正宫】
　　甘草子【双调四十七字前段五句四仄韵后段四句四仄韵】　寇　准
　　春早【韵】栁丝无力【句】低拂青门道【韵】暖日笼啼鸟【韵】初坼桃花小【韵】　遥望碧天净如扫【韵】曳一缕【读】轻烟缥缈【韵】堪惜流年谢芳草【韵】任玉壶倾倒【韵】
　　【此调前段第四句押韵者秪有此词栁词二首自注宫调又有杨无咎词可校故可平可仄悉注于栁词之下】
　　又一体【双调四十七字前段五句三仄韵后段四句四仄韵】　栁　永
　　秋暮【韵】乱洒衰荷【句】颗颗真珠雨【韵】雨过月华生【句】冷彻鸳鸯浦【韵】　池上凭阑愁无侣【韵】柰此个【读】单栖情绪【韵】却傍金笼教鹦鹉【韵】念粉郎言语【韵】
　　【换头句愁无侣三字词律譌为愁无似今从花草粹编改正　栁词别首前段结句还有边庭信还字平声后段第二句动罗幙晓寒犹嫩罗字平声晓字仄声第三句中酒残妆慵整顿慵字平声整字仄声杨词谁与浮家五湖去谁字平声谱内可平可仄据此】
　　珠帘巻【调见欧阳修词因词有珠帘巻句取以为名】
　　珠帘巻【双调四十七字前段五句三平韵后段五句两平韵】　欧阳修
　　珠帘巻【句】暮云愁【韵】垂杨暗鎻青楼【韵】烟雨蒙蒙如画【句】轻风吹旋收【韵】　香断锦屏新别【句】人间玉簟初秋【韵】多少旧欢新恨【句】书杳杳【句】梦悠悠【韵】
　　【此调仅见此词无他作可校】
　　画堂春【调见淮海集即咏画堂春色取以为名】
　　画堂春【双调四十七字前段四句四平韵后段四句三平韵】　秦　观
　　落红铺径水平池【韵】弄晴小雨霏霏【韵】杏花憔悴杜鹃啼【韵】无柰春归【韵】　栁外画楼独上【句】凭阑手撚花枝【韵】放花无语对斜晖【韵】此恨谁知【韵】
　　【此调以此词为正体其余减字添字皆变格也　秦词别首前段结句睡损红妆睡字仄声谱内据之余防所采诸词】
　　又一体【双调四十六字前段四句四平韵后段四句三平韵】　谢　懋
　　西风庭院雨垂垂【韵】黄花秋闰迟【韵】已凉天气未寒时【韵】才褪单衣【韵】　睡起枕痕犹在【句】鬓松钗压云低【韵】玉奁重拂淡胭脂【韵】青入双睂【韵】
　　【此词前段第二句五字较秦词减一字】
　　又一体【双调四十八字前段四句四平韵后段四句三平韵】　赵长卿
　　小亭烟栁水溶溶【韵】野花白白红红【韵】恼人池上晩来风【韵】吹损春容【韵】　又是清明天气【句】记当年【读】小院相逢【韵】凭阑幽思几千重【韵】残杏香中【韵】
　　【此词后段第二句七字较秦词添一字】
　　又一体【双调四十九字前段四句四平韵后段四句三平韵】　黄庭坚
　　摩围小隠枕蛮江【韵】蛛丝闲鎻晴牕【韵】水风山影上修廊【韵】不到晩来凉【韵】　相伴蝶穿花迳【句】独飞鸥舞溪光【韵】不因送客下绳牀【韵】添火炷鑪香【韵】
　　【此词前后段结句皆五字较秦词各添一字张先外湖莲子词与此同】
　　又一体【双调四十九字前后段各四句四平韵】　　　赵长卿
　　当时巧笑记相逢【韵】玉梅枝上玲珑【韵】酒杯流处已愁浓【韵】寒鴈摩空【韵】　去程无计更从容【韵】到归来【读】好事匆匆【韵】一时分付不言中【韵】此恨难穷【韵】
　　【此词换头二句皆七字多押一韵较秦词添二字】
　　喜长新【唐教坊曲名】
　　喜长新【双调四十七字前段四句四平韵后段四句三平韵】　王胜之
　　秋风朔吹晓徘徊【韵】雪照楼台【韵】梁王宴召有邹枚【韵】相如独逞英才【韵】　明烛熏鑪香暖【句】深劝金杯【韵】庭前艳粉有寒梅【韵】一枝昨夜先开【韵】
　　【此词无他首可校平仄当遵之】
　　金盏子令【见高丽史乐志】
　　金盏子令【双调四十七字前后段各五句两】
　　【平韵高丽】无名氏
　　东风报暖【史】到头嘉气渐融怡【乐】巍峩凤阙【志】起鼇山万仭【句】争耸云涯【韵】　棃园子弟【句】齐奏新曲【句】半是埙箎【韵】见满筵【句】簪绅醉饱【句】颂鹿鸣诗【韵】
　　【读句韵此词亦无他】
　　献天寿【首可校见高丽】
　　献天寿【史乐志双调四十七字前段四句四平韵后段】
　　【五句三平】无名氏
　　日暖风和春更迟【韵】是太平时【高】我从蓬岛整容姿【丽】来降贺丹墀【史】　幸逢镫夕真佳会【乐】喜近天威【志】神仙寿算永无期【韵】献君寿【韵】万千斯【韵】
　　【韵句韵韵句韵此词】

　　御定词谱巻六
　　钦定四库全书
　　御定词谱巻七目録
　　三字令二体
　　山花子一体【又名南唐浣溪　沙添字浣溪沙摊破　浣溪沙感】忆余杭二体
　　秋蕊香三体
　　胡捣练三体【恩多令又】
　　桃源忆故人二体【名望仙楼又　名虞美　人影胡捣练　桃园忆　故人醉】撼庭秋一体【桃园杏花】
　　庆金枝三体【风又名感庭】
　　烛影揺红三体【秋又名庆　金枝令　又名忆故人　归去曲王】朝中措四体【珥坠金环　秋色横　空又名】洞天春一体
　　庆春时一体
　　眼儿眉三体【照江梅芙　蓉曲梅　月圆又】人月圆三体【名小阑干】
　　喜团圆三体【又名与团圆】
　　海棠春三体【又名海棠花　海棠春令】
　　武陵春三体【乂武林春】
　　东坡引五体
　　双鸂一体
　　鬲溪梅令一体【又名髙溪梅令】
　　伊州三台一体
　　双头莲令一体
　　梅弄影一体
　　茅山逢故人一体
　　阳台梦二体
　　月宫春二体【又名月中行】
　　河渎神二体
　　归去来二体
　　惜春郎一体
　　极相思一体【又名极相思令】
　　双韵子一体
　　鳯孤飞一体
　　栁梢青八体【又名云淡秋空　雨洗元宵　玉水明沙　早春怨　陇头月】醉乡春一体【又名添春色】
　　太常引二体【又名太清引　腊前梅】











　　钦定四库全书
　　御定词谱巻七【起四十八字至四十九字】
　　三字令【调见花间集前后段俱三字句故名】
　　三字令【双调四十八字前后段各八句四平韵】　　　欧阳炯
　　春欲尽【句】日迟迟【韵】牡丹时【韵】罗幌巻【句】翠帘垂【韵】彩笺书【句】红粉泪【句】两心知【韵】　人不在【句】燕空归【韵】负佳期【韵】香烬落【句】枕函欹【韵】月分明【句】花淡薄【句】惹相思【韵】
　　【此调始于此词向词即本此添字也　按前后段第四句幌字烬字俱用仄声与向词满字我字同圆谱注可平者非】
　　又一体【双调五十四字前后段各九句四平韵】　　　向子諲
　　春尽日【句】雨余时【韵】红防防【句】緑漪漪【韵】花满地【句】水平池【韵】烟光里【句】云影工【句】画船移【韵】　文鸳并【句】白鸥飞【韵】歌韵响【句】酒行迟【韵】将我意【句】入新诗【韵】春欲去【句】留且住【句】莫敎归【韵】
　　【较欧词前后段各多第三句三字两词平仄图同惟烟光里春欲去两句与欧词彩笺书月分明平仄异】
　　山花子【唐敎坊曲名一名南唐浣溪沙梅苑名添字浣溪沙乐府雅词名摊破浣溪沙髙丽史乐
　　志名感恩多令】
　　山花子【双调四十八字前段四句三平韵后段四句两平韵】
　　【南唐】李　璟
　　菡萏香销翠叶残【韵】西风愁起緑波间【韵】还与韶光共憔悴【句】不堪看【韵】　细雨梦囘鸡塞逺【句】小楼吹彻玉笙寒【韵】多少泪珠何限恨【句】倚阑干【韵】
　　【此调即浣溪沙之别体不多三字两结句移其韵于结句耳此所以有添字摊破之名然在花间集和凝时己名山花子故叧编一体　和凝词前段起句银字笙寒调正长银字平声第二句水纹簟冷画屏凉水字簟字俱仄声第三句玉腕重因金扼臂玉字重字俱仄声金字平声毛文锡词后段起句罗□生尘游女过罗字生字俱平声贺铸词第二句迟囘顾步佩声微迟字平声顾字仄声第三句宛是春风蝴蝶舞宛字仄声春字平声谱内可平可仄据此】
　　忆余杭【见湘山野録潘阆自度曲因忆西湖诸胜故名忆余杭词律编入酒泉子者误】忆余杭【双调四十八字前段四句两平韵后段四句两仄韵两平韵】
　　潘　阆
　　长忆西湖【句】尽日凭阑楼工望【句】三三两两钓鱼舟【平韵】岛屿正清秋【韵】　笛声依约芦花里【仄韵】白鸟数行惊起【韵】别来闲想整鱼竿【换平韵】思入水云寒【韵】
　　【此调秖有潘词三首故可平可仄悉依之潘词别首前段第三句冷泉亭上几曾游冷字仄声亭字平声后段第三句别来几向画图看几字仄声余叅校下首　坊本后段第二句或作白鸟成行忽惊起今从湘山野録改正】
　　又一体【双调四十九字前段四句两平韵后段四句两仄韵两平韵】
　　潘　阆
　　长忆孤山【句】山在湖心如黛簇【句】僧房四面向湖开【平韵】轻棹去还来【韵】　芰荷香细连云阁【仄韵】阁工清声檐下铎【韵】别来鹿土汚人衣【换平韵】空役梦魂飞【韵】
　　【后段第二句较前词多一字潘词别首长啸一声何处去正与此同】
　　秋蕊香【此调有两体四十八字者始于晏殊九十七字者始于赵以夫两词迥别因调名同故为
　　类列若栁永六十字秋蕊香引仍即挨字叧编】
　　秋蕊香【双调四十八字前后段各四句四仄韵】　　　晏　殊
　　梅蕊雪残香痩【韵】罗幙轻寒微透【韵】多情只是春杨栁【韵】占断可怜时【韵】　萧娘劝我杯中酒【韵】翻红袖【韵】金乌玉兔长飞走【韵】争得朱顔依旧【韵】
　　【此调秖有此体但周邦彦以前悉照此词平仄填周邦彦以后即照周词平仄填故两収之此词前段起句第五字平声前后段第三四句第五字俱平声有晏几道张耒诸词可证　晏几道词前段第二句别恨逺山眉小别字仄声第三句眼前人去欢难偶人字平声第四句谁共一杯芳酒谁字平声张耒词后段第一句别离滋味浓如酒别字仄声滋字平声第二句着人痩着字仄声杨泽民词第三句良人贪逐利名逺贪字平声第四句不忆幽花静院不字仄声方千里词春锁绿沉小院绿字仄声谱内可平可仄据此杨词中利字静字方词中小字此正晏周二词体例所分概不校注余叅周词】
　　又一体【双调四十八字前后段各四句四仄韵】　　　周邦彦
　　乳鸭池塘水暖【韵】风紧栁花迎靣【韵】午妆粉脂印牕眼【韵】曲里长睂翠浅【韵】　闻知社日停鍼线【韵】揬新燕【韵】寳钗落枕梦魂逺【韵】帘影参差满院【韵】
　　【此即晏词体所异者惟前段第一句第五字前后段第三四句第五字俱用仄声耳有方千里杨泽民陈允平和词及吴文莫诸作可证大防南宋人俱宗之故采入以备叅考】
　　又一体【双调九十七字前段十句五平韵后段九句五平韵】　赵以夫
　　【●一】夜金风【句】吹成万栗【句】枝头防防明黄【韵】扶疎月殿影【句】雅淡道家妆【韵】阿谁倩【读】天女散浓香【韵】十分熏透霓裳【韵】徘徊处【句】玉绳低转【句】人静天凉【韵】　厎事小山幽咏【句】浑未识清妍【句】空自神伤【韵】忆佳人【读】执手诉离湘【韵】招蟾魄【读】和泪吸秋光【韵】碧云日暮何妨【韵】惆怅久【句】瑶琴微弄【句】一曲清商【韵】
　　【此调见虚斋乐府咏木犀即赋题本意也无别作可校平仄宜依之】
　　胡捣练【此调与捣练子异或云似桃源忆故人但前后段起句有押韵不押韵之分惟望仙楼调
　　本此减字观梅苑刻望仙楼词仍名胡捣练可知矣】
　　胡捣练【双调四十八字前后段各四句三仄韵】　　　晏　殊
　　夜来江上见寒梅【句】自逞芳妍标格【韵】为甚东风先坼【韵】分付春消息【韵】　佳人钗工玉尊前【句】朶朶浓香堪惜【韵】谁把彩毫描得【韵】免恁轻抛掷【韵】
　　【汲古阁本此词前段第一二三句作小桃花与早梅花画是芳妍品格未工东风先坼今从梅苑及花草粹编改正　此调以此词为正体若晏几道词之减字杜安世词之添字皆变格也此词有梅苑词可校前后段起句俱不押韵坊本张先集有胡捣练词查系桃源忆故人故不编入　梅苑词前段结句水漾横斜影水字仄声后段起句异香直到醉乡中异字仄声谱内可平可仄据此余参下词】
　　又一体【双调四十七字前后段各四句三仄韵】　　　晏几道
　　小春花信日边来【句】陇工江梅先坼【韵】今嵗东君消息【韵】还自南枝得【韵】　素衣染尽天香【句】玉酒添成国色【韵】一自故溪疎隔【韵】肠断长相忆【韵】
　　【此词一名望仙楼即前夜来江上词体惟后段起句少一字按梅苑本作素衣洗尽九天香仍七字句因花草粹编与本集同故从本集】
　　又一体【双调五十字前后段各四句三仄韵】　　　　杜安世
　　数枝半敛半开时【句】洞阁晓【读】寳妆新注【韵】香格艳姿天赋【韵】甘被羣芳妒【韵】　狂风横雨且相饶【句】又恐有【读】彩云迎去【韵】牵破少年心绪【韵】无计长为主【韵此亦晏殊词体惟前后段第二句各添一字作上三下四句法异坊本前段第三句作寳香格艳姿天赋今照词纬改定】
　　桃源忆故人【一名虞美人影张先词或名胡捣练陆游词名桃源忆故人赵鼎词名醉桃源
　　韩淲词有杏花香里东风峭句名杏花风】
　　桃源忆故人【双调四十八字前后段各四句四仄韵】　欧阳修
　　梅梢弄粉香犹嫩【韵】欲寄江南春信【韵】别后愁肠萦损【韵】説与伊争稳【韵】　小鑪独守寒灰烬【韵】忍泪低头画尽【韵】睂上万重新恨【韵】竟日无人问【韵】
　　【此调以此词为正体宋人多依此填若王词之添字乃变格也　前段起句朱敦儒词雨斜风横香成阵两字仄声风字平声第二句郑域词低下绣帘休巻绣字仄声第三句管鉴词惟有緑牕朱戸惟字平声马古洲词雪后又开半树半字仄声结句黄庭坚词花厎莺声嫩花字平声后段第三句秦观词惊破一番新梦惊字平声一字仄声新字平声第三句史达祖词十五年来凝伫年字平声马词我是西湖处士处字仄声结句陆游词芳草连天暮芳字平声谱内可平可仄据此余参王词】
　　又一体【双调四十九字前后段各四句四仄韵】　　　王度珪
　　催花一霎清明雨【韵】留得东风且住【韵】两防栁汀烟坞【韵】未放行人去【韵】　人如双鹄云间举【韵】明月夜【读】扁舟何处【韵】只向武陵南渡【韵】便是长安路【韵】
　　【此即欧词体惟后段第二句添一字作上三下四句法异】
　　撼庭秋【唐敎坊曲名一作感庭秋】
　　撼庭秋【双调四十八字前段五句三仄韵后段六句两仄韵】　晏　殊
　　别来音信千里【韵】恨此情难寄【韵】碧纱秋月【句】梧桐夜雨【句】几回无寐【韵】　高楼目断【句】天涯云防【句】只堪憔悴【韵】念兰堂红烛【句】心长熖短【句】向人垂泪【韵】
　　【此调平仄无别首可校】
　　庆金枝【髙丽史乐志名庆金枝令】
　　庆金枝【双调四十八字前后段各四句三平韵】
　　【髙丽史乐志】无名氏
　　莫惜金缕衣【韵】劝君惜【读】少年时【韵】花开堪折直须折【句】莫待折空枝【韵】　一朝杜宇才鸣后【句】便从此【读】歇芳菲【韵】有花有酒且开睂【韵】莫待满头丝【韵】
　　【此调三体每体止有一词可平可仄即以三词参定】
　　又一体【双调五十字前四句四平韵后段四句三平韵】　张　先
　　青螺添逺山【韵】两娇靥【读】笑时圆【韵】抱云勾雪近镫看【韵】算何处【读】不堪怜【韵】　今生但愿无离别【句】花月下【读】绣屏前【韵】双蚕成茧共纒緜【韵】更重结【读】后生縁【韵此词前后段第三句押韵两结句俱六字折腰】
　　又一体【双调五十字前后　　梅苑段各四句四平韵】无名氏
　　新春入旧年【韵】绽梅蕚【读】一枝先【韵】陇头人侍信音传【韵】算楚防【读】未香残【韵】　小桃风雪凭阑干【韵】下帘幙【读】防轻寒【韵】年华永占入芳筵【韵】付尊酒【读】渐成欢【韵此词换头句押韵余与张词同】
　　烛影摇红【宋呉曾能改斋漫録王都尉诜有忆故人词徽宗喜其词意犹以不丰客宛转为恨乃令大晟乐府别撰腔周邦彦増益其词而以首句为名谓之烛影摇红按王诜词本小令原名忆故人或名归去曲以毛滂词有送君归去添凄断句也若周邦彦词则合毛王二体为一阕元赵雍词更名玉珥坠金环元好问词更名秋色横空】
　　烛影摇红【双调四十八字前段四句两仄韵后段五句三仄韵】毛　滂
　　老景萧条【句】送君归去添凄断【韵】赠君明月满前溪【句】直到西湖畔【韵】　门掩緑苔应徧【韵】为黄花读频开醉眼韵橘奴无恙【句】蝶子相迎【句】寒牕日短【韵】
　　【周调前段即此词体也故可平可仄即可参之余校毛词别首及贺铸词　贺词前段第三句离魂十里念佳期十字仄声后段第二句但衾枕余芳剩暖枕字仄声毛词别首唤人醒不教梦去不字仄声第三四五句他年寻我水边月厎一蓑烟短他字边字烟字俱平声月字厎字一字俱仄声】
　　又一体【双调五十字前段五句两仄韵后五句三仄韵】　王　诜
　　烛影摇红【句】向夜阑【句】乍酒醒【读】心情嬾【韵】尊前谁为唱阳关【句】离恨天涯逺【韵】　无奈云沈雨散【韵】凭阑干【读】东风泪眼【韵】海棠开后【句】燕子来时【句】黄昏庭院【韵周词后段即此词也但此词前段第二三句共九字疑向字乍字或歌者所添衬字耳】
　　又一体【双调九十六字前后段各九句五仄韵】　　　周邦彦
　　香脸轻匀【句】黛睂巧画宫妆浅【韵】风流天付与精神【句】全在娇波转【韵】早是萦心可惯【韵】那更堪【读】频频顾盼【韵】几囘得见【句】见了还休【句】争如不见【韵】　烛影摇红【句】夜阑饮散春宵短【韵】当时谁解唱阳关【句】离恨天涯逺【韵】无奈云收雨散【韵】凭阑干【读】东风泪眼【韵】海棠开后【句】燕子来时【句】黄昏庭院【韵】
　　【此调前段即毛词体后即用王词但第二三句王词九字此则删去二字作七字句仍是毛词体也此词可平可仄查宋词与小令同惟前后段第八句或作仄仄平平或作平仄平平则与小令异又前段第二句方岳词宫云透晓青旗报宫字平声前后段第六句髙观国词正惨惨云横疎影孙惟信词敕红街清明还又疎字还字俱平声亦与小令异】
　　朝中措【宋史乐志属黄钟宫李祁词有初见照江梅句名照江梅韩淲词名芙蓉曲又有香动梅
　　梢圆月句名梅月圆】
　　朝中措【双调四十八字前段四句三平韵后段五句两平韵】　欧阳修
　　平山防槛倚晴空【韵】山色有无中【韵】手种堂前垂栁【句】别来几度春风【韵】　文章太守【句】挥毫万字【句】一饮千钟【韵】行乐直须年少【句】尊前看取衰翁【韵】
　　【此调以此词为正体宋人填者甚多若辛词赵词之摊破句法蔡词之添字皆变体也　前段起句向子諲词满城腊雪净无埃满字腊字俱仄声第二句触处是花开触字仄声第三句蔡伸词万里闲云散尽散字仄声结句赵师侠词归时秋满山川秋字平声后段起句欧词别首客程无尽客字仄声无字平声第二句范大成词夕阳如锦夕字仄声如字平声第三句周紫芝词人在天涯人字平声第四句赵师侠词鬓影黄边渐緑黄字平声渐字仄声结句李祁词隔江烟雨楼台隔字仄声烟字平声谱内可平可仄据此余校所采三词】
　　又一体【双调四十八字前后段各四句三平韵】　　　辛弃疾
　　年年金蕊艳西风【韵】人与菊花同【韵】霜鬓经春曽緑【句】仙姿不饮长红【韵】　焚香度日尽从容【韵】笑语调儿童【韵】一嵗一杯为寿【句】从今更数千钟【韵】
　　【此亦欧词体惟后段第一二三句摊破四字三句作七字一句五字一句异坊本或刻焚香度日从容笑语尽调儿童今照稼轩本集】
　　又一体【双调四十八字前段四句三平韵后段四句两平韵】　赵长卿
　　荷钱浮翠防前溪【韵】梅雨日长时【韵】恰是清和天气【句】雕鞍又作分携【韵】　别来几日愁心折【句】鍼线小蛮衣【韵】羞对緑隂庭院【句】衔泥燕燕于飞【韵】
　　【此与辛词同惟后段起句不押韵异洪咨夔荷花香里词换头句去天尺五城南路正与此同】又一体【双调四十九字前段四句三平韵后段五句两平韵】　蔡　伸
　　章台杨栁自依依【韵】飞絮送春归【韵】院宇日长人静【句】园林緑暗红稀【韵】　庭前花谢了【句】行云散后【句】物是人非【韵】惟有一襟清泪【句】凭阑洒徧残枝【韵】
　　【此即欧词体惟后段起句添一字作五字句异】
　　洞天春【调见六一词葢赋院落之春景如洞天也】
　　洞天春【双调四十八字前段四句四仄韵后段五句三仄韵】　欧阳修
　　莺啼緑树声早【韵】槛外残红未扫【韵】露防真珠徧芳草【韵】正帘帏清晓【韵】　秋千宅院悄悄【韵】又是清明过了【韵】燕蝶轻狂【句】栁丝撩乱【句】春心多少【韵】
　　【此调宋人填者絶少无从校对平仄】
　　庆春时【调见小山乐府凡二首俱庆赏春时防乐之词】
　　庆春时【双调四十八字前段六句两平韵后段五句两平韵】　晏几道
　　倚天楼殿【句】升平风月【句】彩仗春移【韵】鸾丝鳯竹【句】长生调里【句】迎得翠舆归【韵】　雕鞍游罢【句】何处还有心期【韵】浓熏翠被【句】防停画烛【句】人约月西时【韵】
　　【晏词二首平仄畧同惟别首起句梅梢已有梅字平声己字仄声第三句风意犹寒风字平声词律谓前段第五句调字可平后段第四句画字可平无据不必从】
　　眼儿媚【左举词有斜月小阑干句名小阑干韩淲词有东风拂槛露犹寒句名东风寒陆游词名
　　秋波媚】
　　眼儿媚【双词四十八字前段五句三平韵后段五句两平韵】　左　誉
　　楼上黄昏杏花寒【韵】斜月小阑干【韵】一双燕子【句】两行归鴈【句】画角声残【韵】　绮牕人在东风里【句】洒泪对春间【韵】也应似旧【句】盈盈秋水【句】淡淡春山【韵】
　　【此调以左词贺词为正体若赵词之换头句多押一韵乃变格也左词前段起句拗体如王雱词之杨栁丝丝弄轻柔曾觌词之花近清明晚风寒尹焕词之袅袅垂杨蘸清漪皆是故两词俱采其两起句之平仄不可相通任填者自择一体宗之　前段第三句黄公度词如今憔悴如字憔字俱平声后段第一二句王雱词而今往事难重省归梦绕秦楼而字平声往字仄声归字平声第三句黄机词离愁多在多字平声第四句薛梦桂词鴈飞不到鴈字不字俱仄声谱内可平可仄据此余叅贺词赵词】
　　又一体【双调四十八字前段五句三平韵后段五句两平韵】　贺　铸
　　萧萧江上荻花秋【韵】做弄许多愁【韵】半竿落日【句】两行新鴈【句】一叶扁舟【韵】　惜分长怕君先去【句】且待醉时休【韵】今宵眼厎【句】明朝心上【句】后日睂头【韵】
　　【此与左词同惟前段起句不作拗体如卢祖臯词之玉钩清晓上帘衣史达祖词之儿家七十二鸳鸯皆是以下可平可仄即同左词】
　　又一体【双调四十八字前后段各五句三平韵】　　　赵长卿
　　南枝消息杳然间【韵】寂寞倚雕防【韵】紫腰艳艳【句】青腰袅袅【句】风月俱闲【韵】　佳人环佩玉防珊【韵】作恶揬花还【韵】玉纤撚粟【句】樱唇呵粉【句】愁防睂弯【韵】
　　【此即贺词体惟换头句多押一韵异】
　　人月圆【中原音韵注黄钟宫此调始于王诜因词中人月圆时句取以为名呉激词有青衫泪湿
　　句又名青衫湿】
　　人月圆【双调四十八字前段五句两平韵后段六句两平韵】　王　诜
　　小桃枝上春来早【句】初试薄罗衣【韵】年年此夜【句】华镫竞处【句】人月圆时【韵】　禁街箫鼓【句】寒轻夜永【句】纤手同携【韵】夜阑人静【句】千门笑语【句】声在帘帏【韵】
　　【此调以此词为正体即中原音韵所注黄钟宫者若杨词之摊破句法或押仄韵皆变格也　前段第三四句倪瓒词画屏云嶂池塘春草画字仄声云字春字俱平声后段第一二句刘因词门前报道生来谒门字平声麯字仄声第四句赵鼎词芳尊美酒芳字平声美字仄声第五句张可久词香鑪峰下峰字平声第六句赵词月满髙楼月字仄声谱内可平可仄据此余防下词】
　　又一体【双调四十八字前后段各五句两平韵】　　　杨无咎
　　风和日薄余烟嫩【句】恻恻透鲛绡【韵】相逢且喜【句】人圆玳席【句】月满丹霄【韵】　烂游胜赏【句】髙低镫火【句】鼎沸笙箫【韵】一年三百六十日【句】愿长似今宵韵
　　【此亦王词体惟后段第四五六句摊破句法作七字一句五字一句异】
　　又一体【双调四十八字前段五句三仄韵后段五句两仄韵】　杨无咎
　　月华镫影光相射【韵】还是元宵也【韵】绮罗如画【句】笙歌递响【句】无限风雅【韵】　閙蛾斜插【句】轻衫乍试【句】闲趁尖耍【韵】百年三万六千夜【句】愿长如今夜【韵】
　　【此与无咎平韵词悉同惟押仄声韵及前段起句用韵异耳至前段第三句画字后段第四句夜字非韵或注作韵者误　杨词两体俱无他词可校词律所注可平可仄无据不可从】
　　喜团圆【调见小山乐府花草粹编无名氏词有与个团圆句更名与团圆】
　　喜团圆【双调四十八字前段五句两平韵后段六句两平韵】　晏防道
　　危楼静锁【句】牕中逺岫【句】门外垂杨【韵】珠帘不禁春风度【句】解偷送余香【韵】　眠思梦想【句】不如双燕【句】得到兰房【韵】别来只是【句】凭髙泪眼【句】感旧离肠【韵】
　　【此与梅苑词同惟前段第四五句句读不同耳其余字句同者可平可仄可以防校　花草粹编无名氏词前段第三四句孜孜覻着算前生只结得眼因缘句读虽异因词俚不録】
　　又一体【双调四十八字前后　梅苑段各六句两平韵】无名氏
　　轻攒碎玉【句】玲珑竹外【句】脱去繁华【韵】尤殢东君【句】最先防破【句】压倒羣花【韵】　痩影生香【句】黄昏月馆【句】防浅溪沙【韵】仙标淡泞【句】偏宜幺凤【句】肯带栖鸦【韵此亦晏词体前段第四五句摊破句法作四字三句异花草粹编前段第四五六句作殢东君先防破压羣花今从梅苑改定】
　　海棠春【此调始自秦观因词中有试问海棠花昨夜开多少句故名马庄父词名海棠花史达祖
　　词名海棠春令】
　　海棠春【双调四十八字前后段各四句三仄韵】　　　秦　观
　　流莺牕外啼声巧【韵】睡未足【读】把人惊觉【韵】翠被晓寒轻【句】宝篆沈烟袅【韵】　宿酲未解宫娥报【韵】道别院【读】笙歌宴早【韵】试问海棠花【句】昨夜开多少【韵】
　　【此调以此词为正体若呉词之摊破句法马词之减字皆变体也或疑此词换头亦可照呉词防定四字两句六字一句然有史达祖词可证则固七字两句也　史词前段第二句锦宫外烟轻雨细宫字平声两字仄声换头两句烛花偏在红帘厎想人怕春寒正睡偏字人字俱平声谱内可平可仄据之余防呉词马词】
　　又一体【双调四十八字前段四句三仄韵后段五句三仄韵】　呉　濳
　　天涯芳草迷征路【韵】还又是【读】匆匆春去【韵】乌兔里光隂【句】莺燕边情绪【韵】　云梢雾末【句】溪桥野渡【韵】尽是春愁落处【韵】把酒劝斜阳【句】小向花间驻【韵】
　　【此亦秦词体惟换头摊破七字两句作四字两句六字一句异】
　　又一体【双调四十六字前后段各四句三仄韵】　　马庄父
　　桞腰暗怯花风弱【韵】红映秋千院落【韵】归逐鴈儿飞【句】斜撼真珠箔【韵】　满林翠叶胭脂萼【韵】不忍频频覻着【韵】防取一庭春【句】莫弹花间鹊【韵】
　　【此即秦词体惟前后段第二句各减一字作六字句异】
　　武陵春【梅苑名武林春】
　　武陵春【双调四十八字前后段各四句三平韵】　　毛　滂
　　风过氷檐环佩响【句】宿雾在华茵【韵】賸落瑶花衬月明【韵】嫌怕有纤尘【韵】　凤口衔镫金炫转【句】人醉觉寒轻【韵】但得清光解照人【韵】不负五更春【韵】
　　【此调以此词为正体若李词万俟词之添字皆变格也按晏防道词三首换头句俱与此词平仄全异宋媛魏氏词玉人近日书来少即宗晏词体也余与此词同　毛词别首前段起句城上落梅风料峭落字仄声第二句寒馥逼清尊寒字平声晏词第三句谁似龙山秋兴浓谁字秋字俱平声后段第三句曾看飞琼戴满头曽字平声结句浮动舞梁州浮字平声谱内可平可仄据之余防下词】
　　又一体【双调四十九字前段四句三平韵后段四句两平韵一叠韵】
　　李清照
　　风住尘香春已尽【句】日晓倦梳头【韵】物是人非事事休【韵】欲语泪先流【韵】　闻説双溪春尚好【句】也拟泛轻舟【韵】只恐双溪舴艋舟【叠】载不动【读】许多愁【韵】
　　【此即毛词体惟后段结句添一字作六字句异赵师侠乍雨笼晴词后结流不尽许多愁正与此同】又一体【双调五十四字前段四句三平韵后段四句四平韵】　万俟咏
　　燕子飞来春在否【句】微雨过【读】掩重门【韵】正满院棃花雪照人【韵】独自个【读】忆黄昏【韵】　清风淡月总销魂【韵】罗衣暗【读】惹啼防【韵】漫覻着秋千腰褪裙【韵】可煞是【读】不宜春【韵】
　　【此与毛词同惟前后段第二三四句各添一字换头句又押韵异】
　　东坡引【此调前后段两结宋人类用叠句惟曹冠袁去华词二首独无旧谱遗之今并増定】东坡引【双调四十八字前段四句四仄韵后段五句四仄韵】　曹　冠
　　凉飇生玉宇【韵】黄花晓凝露【韵】汀苹防蓼秋将暮【韵】登高开防俎【韵】　传杯兴逸【句】分韵得句【韵】思戏马【读】常怀古【韵】东篱酒人何处【韵】芳尊须送与【韵】
　　【此调采词五体无叠句者两体有叠句者三体曹词换头第三句六字折腰袁词七字折腰赵词换头与曹词同辛词换头一首与曹词同而起句多一字一首与袁词同而句法不作上三下四其余则无不同也故此词可平可仄即校后词】
　　又一体【双调四十九字前段四句四仄韵后段五句四仄韵】　袁去华
　　陇头梅半吐【韵】江南岁将暮【韵】闲牕尽日将愁度【韵】黄昏愁更苦【韵】　归期望断【句】双鱼尺素【韵】念嘶骑【读】今到何处【韵】残镫背壁三更鼓【韵】斜风吹细雨【韵】
　　【此与曹词同惟后段第三句添一字作七字句异】
　　又一体【双调五十八字前段五句四仄韵一叠韵后段六句四仄韵一叠韵】
　　赵师侠
　　相看情未足【韵】离觞巳催促【韵】停歌欲语睂先蹙【韵】何期归太速【韵】何期归太速【叠】　如今去也【句】无计追逐【韵】怎忍听【读】阳关曲【韵】扁舟后夜滩头宿【韵】愁随烟树簇【韵】愁随烟树簇【叠】
　　【此词前后段两结俱有叠句汲古阁本于前段脱一叠句词律因之今从花草粹编校定　赵词凡三首字句悉同平仄亦如一辛弃疾君如梁上燕词赵长卿茅斋无客词正与此同】
　　又一体【双调五十九字前段五句四仄韵一叠韵后段六句四仄韵一叠韵】
　　辛弃疾
　　玉纤弹旧怨【韵】还敲绣屏靣【韵】清歌目送西风鴈【韵】鴈行吹字断【韵】鴈行吹字断【叠】　夜防拜半月【句】琐牕西畔【韵】但桂影【读】空堦满【韵】翠帷自掩无人见【韵】罗衣寛一半【韵】罗衣寛一半【叠】
　　【此与赵词同惟后段起句五字异图谱于夜深拜半防句者误】
　　又一体【双调五十九字前段五句四仄韵一叠韵后段六句四仄韵一叠韵】
　　辛弃疾
　　花梢红未足【韵】条破惊新緑【韵】重帘下徧阑干曲【韵】有人春睡熟【韵】有人春睡熟【叠】　鸣禽破梦【句】云偏目蹙【韵】起来香腮褪红玉【韵】花时爱与愁相续【韵】罗裙过半幅【韵】罗裙过半幅【叠】
　　【此亦与赵词同惟后段第三句七字异或疑此词前段第二句平仄小异按赵长卿词氷砚冻寒泚正与此同】
　　双鸂【调见朱敦儒樵歌词因词有一对双飞鸂句故名元髙拭词注正宫】
　　双鸂【双调四十八字前后段各四句四仄韵】　　　朱敦儒
　　拂破秋江烟碧【韵】一对双飞鸂【韵】应是逺来无力【韵】相偎梢下沙碛【韵】　小艇谁吹横笛【韵】惊起不知消息【韵】悔不当时描得【韵】如今何处寻觅【韵】
　　【此调无宋词可校平仄当遵之】
　　鬲溪梅令【姜夔自度曲注宫调原注仙吕调一作高溪梅令】
　　鬲溪梅令【双调四十八字前后段各四句四平韵】　　姜　防
　　好花不与殢香人【韵】浪粼粼【韵】又恐春风归去【读】緑成隂【韵】玉钿何处寻【韵】　木兰双桨梦中云【韵】水横陈【韵】漫向孤山山下【读】觅盈盈【韵】翠禽啼一春【韵】
　　【此调宋人无填者其平仄当悉遵之】
　　伊州三台【按唐有宫中三台江南三台等曲此云伊州者亦本唐曲取边地为名也三台皆用六字成句观赵师侠词前后起二句亦作六言犹沿唐人旧体若两结摊破六字二句为五字一句七字一句则新声矣故另编一体】
　　伊州三台【双调四十八字前后段各四句四平韵】　　赵师侠
　　桂花移自云岩【韵】更被灵砂染丹【韵】清露湿酡顔【韵】醉乗风【读】下临世间【韵】　素娥襟韵萧闲【韵】不与羣芳并看【韵】防蓛绛绡单【韵】觉身轻【读】梦回广寒【韵】
　　【此调见金元曲子注正宫平仄一定填者宜遵之】
　　双头莲令【调见赵师侠坦庵集咏信丰双莲故制此词】
　　双头莲令【双调四十八字前后段各四句四平韵】　　赵师侠
　　太平和气兆嘉祥【韵】草木总成双【韵】红苞翠盖出横塘【韵】两两鬬芬芳【韵】　干摇碧玉并青房【韵】仙髻拥新妆【韵】连枝不解引鸾凰【韵】留取映鸳鸯【韵】
　　【此词无别首可校】
　　梅弄影【调见丘崈集咏梅词因结句有巡池看弄影句取以为名】
　　梅弄影【双调四十八字前后段各五句四仄韵】　　　丘　崈
　　雨晴风定【韵】一任春寒逞【韵】要勒羣芳未醒【韵】不废梅花【句】晩来妆面靓【韵】　曲阑斜凭【韵】水槛临清镜【韵】翠竹萧骚相映【韵】付与幽人【句】巡池看弄影【韵】
　　【此调秪有此词无他首可校】
　　茅山逢故人【调见元人叶儿乐府张雨句曲道中送友自制词也】
　　茅山逢故人【双调四十八字前段五句三仄韵后段五句两仄韵】
　　张　雨
　　山下寒林平楚【韵】山外云帆烟渚【韵】不饮如何【句】吾生如梦【句】鬓毛如许【韵】　能消防度相逢【句】遮莫而今归去【韵】壮士黄金【句】仙人黄鹤【句】美人黄土【韵】
　　【此词亦无他首可校】
　　阳台梦【此调有两体四十九字者调见尊前集唐庄宗制因词有又入阳台梦句取以为名五十
　　七字者调见花草粹编宋解昉制即赋阳台梦题两体截然不同】
　　阳台梦【双调四十九字前段四句三仄韵后段四句两仄韵】　唐庄宗
　　薄罗衫子金泥缝【韵】困纤腰怯铢衣重【韵】笑迎移步小兰丛【句】亸金翘玉凤【韵】　娇多情脉脉【句】羞把同心撚弄【韵】楚天云雨却相和【句】又入阳台梦【韵】
　　【此词全押仄韵宋元人无填者平仄当从之】
　　又一体【双调五十七字前段五句三仄韵两平韵后段五句两仄韵两平韵】
　　解　昉
　　仙姿本寓【仄韵】十二峰前住【韵】千里行云行雨【韵】偶因鹤驭过巫阳【平韵】邂逅他【读】楚襄王【韵】　无端宋玉夸才赋【仄韵】诬诞人心素【韵】至今狂客到阳台【换平韵】也有痴心【句】望妾入【读】梦中来【韵】
　　【此词平仄换韵宋人中亦仅见此体】
　　月宫春【调见花间集毛文锡词周邦彦更名月中行宋史乐志属小石角】
　　月宫春【双调四十九字前段四句四平韵后段四句两平韵】　毛文锡
　　水晶宫里桂花开【韵】神仙探防回【韵】红芳金蕊绣重台【韵】低倾玛瑙杯【韵】　玉兔银蟾争守防【句】姮娥姹女戏相偎【韵】遥听钧天九奏【句】玉皇亲看来【韵】
　　【此词与周词异者在后段第二句不作上三下四句法及第三句少一字不押韵耳但两词前段第二句结句后段起句结句平仄迥别难以防校不若韩淲词之字句悉同故此词可平可仄祗防韩词　韩词前段第二句断肠空眼穿断字仄声空字平声第三句一春风雨夜恹恹一字仄声结句不闻钟鼓传不字仄声钟字平声后段起句香冷曲屏罗帐掩香字平声曲字仄声第二句园林谁与上秋千谁字平声第三句忆得年时凤枕忆字仄声】
　　又一体【双调五十字前段四句四平韵后段四句三平韵】　周邦彦
　　蜀丝趁日染干红【韵】微暖口脂融【韵】博山细篆霭房栊【韵】静看打牕虫【韵】　愁多胆怯疑虚幙【句】声不断【读】暮景疎钟【韵】团围四壁小屏风【韵】泪尽梦啼中【韵】
　　【此词后段第三句七字押韵呉文英疎桐翠井词陈允平鬓云斜插词正与此同　前段起句呉词疎桐翠井蚤惊秋疎字平声陈词鬓云斜插映山红斜字平声第二句呉词叶叶雨声愁上叶字仄声第三句镫前倦客老貂裘镫字平声陈词自携纨扇出帘栊纨字平声结句陈词阑外扑飞虫阑字平声后段第二句陈词纤纤手自引金钟下纤字平声第三句倦歌佯醉倚东风倦字仄声佯字平声结句愁在落花中愁字平声谱内可平可仄据此】
　　河渎神【唐敎坊曲名花庵词选云唐词多縁题所赋河渎神之咏祠庙亦其一也】
　　河渎神【双调四十九字前段四句四平韵后段四句四仄韵】　温庭筠
　　河上望丛祠【平韵】庙前春雨来时【韵】楚山无限鸟飞迟【韵】兰棹空伤别离【韵】　何处杜鹃啼不歇【仄韵】艳红开尽如血【韵】蝉鬓美人愁絶【韵】百花芳草佳节【韵】
　　【此词前段押平韵后段押仄韵者唐宋人间一为之若全押平韵则惟唐词一体也　前段第二句孙光宪词春晚湘妃庙前春字平声晩字仄声妃字平声庙字仄声第三句一方卵色椘南天卵字仄声辛弃疾词山头人望翠云旗山字平声第四句温词别首涙流玉筯千条涙字仄声流字平声玉字筯字俱仄声千字平声后段换头句暮天愁听思归乐暮字仄声天字愁字俱平声听字仄声归字平声第二句孙词依旧琼轮羽驾依字平声旧字仄声轮字平声羽字仄声第三句孙词小殿沉沉清夜小字仄声上沉字平声温词别首青麦燕飞落落上落字仄声第四句孙词银镫飘落香灺银字平声谱内可平可仄据此若前段起句河字可仄则防张词】
　　又一体【双调四十九字前段四句四平韵后段四句两平韵】　张　泌
　　古树噪寒鸦【韵】满庭枫叶芦花【韵】昼镫当午隔轻纱【韵】画阁朱帘影斜【韵】　门外往来祈赛客【句】翩翩帆落天涯【韵】回首隔江烟火【句】渡头三两人家【韵】
　　【此体全押平韵无唐宋词可校】
　　归去来【调见乐章集词二首因词有歌筵舞且归去休惆怅好归去句取以为名四十九字者自注正平调五十二字者自注中吕调按唐书乐志仲吕羽为正平调夹钟羽为中吕调燕乐七羽之二也】
　　归去来【双调四十九字前后段各四句四仄韵】　　　桞　永
　　初过元宵三五【韵】慵困春情绪【韵】镫月阑珊嬉游处【韵】游人尽【读】厌欢聚【韵】　凭仗如花女【韵】持杯谢【读】酒朋诗侣【韵】余酲更不禁香醑【韵】歌筵舞【读】且归去【韵此调秪有栁词二首无宋元词可校虽前段第三四句后段第二三四句两调相同但自注宫调恐乖律吕不必防校平仄】
　　又一体【双调五十二字前后段各四句四仄韵】　　　桞　永
　　一夜狂风雨【韵】花隂坠【读】碎红无数【韵】垂杨漫结黄金缕【韵】尽春残【读】萦不住【韵】　蝶稀蜂防知何处【韵】殢尊酒【读】转添愁绪【韵】多情不惯相思苦【韵】休惆怅【读】好归去【韵】
　　【此即前词体惟前段起句减一字作五字句第二句添二字作上三下四七字句后段起句添二字作七字句异】
　　惜春郎【调见花草粹编桞永词因乐章集不载故宫调无考】
　　惜春郎【双调四十九字前段五句三仄韵后段四句三仄韵】　桞　永
　　玉肌琼艳新妆饰【韵】好壮观歌席【韵】潘妃宝钏【句】阿娇金屋【句】应也消得【韵】　属和新词多俊格【韵】敢共我勍敌【韵】恨少年【读】枉费疎狂【句】不早与伊相识【韵】
　　【此调亦无别词可校】
　　极相思【宋彭乗墨客挥犀云仁庙时皇族中太尉夫人一日入内再拜告帝曰臣妾有夫不幸为婢妾所惑帝怒流婢于千里夫人亦得罪居瑶华宫太尉罚俸而不得朝经嵗方春暮夫人为词曲名极相思或加令字】
　　极相思【双调四十九字前段五句三平韵后段五句两平韵】
　　【客挥犀】无名氏
　　桞烟霁色方晴【韵】花露逼金茎【韵】秋千院落【句】海棠渐老【句】才过清明【韵】　嫩玉腕托香脂脸【句】相傅粉【读】更与谁情【韵】秋波绽处【句】相思泪迸【句】天阻防诚【韵此调秪此一体有吕渭老蔡伸陆游呉文英词可校前段起句陆词江头疎雨轻烟江字疎字俱平声第二句吕词隔叶啭黄鹂隔字仄声第三四五句呉词乗鸾归后生绡净翦一片氷心归字生字俱平声一字仄声后段第一二句呉词心事孤山春梦在到思量犹断诗魂心字孤字山字俱平声梦字到字俱仄声思字量字犹字俱平声第三句吕词别房初睡别字仄声初字平声第四五句陆词漫空相趁桞絮榆钱相字平声桞字仄声谱内可平可仄据此】
　　双韵子【调见张先词集按金元曲子有双声叠韵调名疑出于此】
　　双韵子【双调四十九字前段五句两仄韵后段五句四仄韵】　张　先
　　鸣鞘电过【句】晓闱静敛【句】龙旂风定【韵】凤楼逺出霏烟【句】闻笑语【读】中天迥【韵】　清光近【韵】欢声竞【韵】鸳鹭集【读】仙花鬬影【韵】更闻度曲瑶山【句】升瑞日【读】春宫永【韵此调仅见此词无别首可校】
　　凤孤飞【调见小山乐府】
　　凤孤飞【双调四十九字前段四句三仄韵后段四句四仄韵】　晏防道
　　一曲画楼钟动【句】宛转歌声缓【韵】绮席飞尘座满【韵】更小待【读】金蕉暖【韵】　细雨轻寒今夜短【韵】依前是【读】粉墙别馆【韵】端的欢期应未晩【韵】奈归云难管【韵】
　　【此词平仄亦无别首可校】
　　柳梢青【此调两体或押平韵或押仄韵字句悉同押平韵者宋韩淲词有云淡秋空句名云淡秋空有雨洗元宵句名雨洗元宵有玉水明沙句名玉水明沙元张雨词名早春怨押仄韵者古今词话无名氏词有陇头残月句名陇头月】
　　桞梢青【双调四十九字前段六句三平韵后段五句三平韵】　秦　观
　　岸草平沙【韵】呉王故苑【句】桞袅烟斜【韵】雨后寒轻【句】风前香细【句】春在棃花【韵】　行人一棹天涯【韵】酒醒处【读】残阳乱鸦【韵】门外秋千【句】墙头红粉【句】防院谁家【韵押平韵者以此词及刘词为正体若张词后段第二句添字乃变格也　前段第二句周邦彦词海棠标韵标字平声第四句张炎词因甚春深因字平声第六句緑水人家緑字仄声后段换头句赵长卿词鉴河烟水连天烟字平声第二句曹冠词人靣与荷花共红人字平声赵师侠词映烟树云间渺茫烟字平声谱内可平可仄据此余防所采平韵二词　按卢炳词前段第四五六句春艳一枝鹅儿顔色染就纤裳一字仄声杨无咎词后段第二句算除是铁心石肠又第四五六句一自别来百般宜处都入思量铁字别字俱仄声然皆以入替平不可泛用上去声字】
　　又一体【双调四十九字前段六句两平韵后段五句三平韵】　刘　镇
　　干鹊收声【句】湿萤度影【句】庭院秋香【韵】步月移隂【句】梳云约翠【句】人在回廊【韵】　醺醺宿酒残妆【韵】待付与【读】温柔醉乡【韵】郤扇藏娇【句】牵衣索笑【句】今夜差凉【韵此与秦词同惟前段起句不押韵小异　按赵长卿词前段第一二三句干林落叶声声凄惨江臯鴈飞起句亦不押韵而平仄不同注明不録】
　　又一体【双调五十字前段六句三平韵后段五句三平韵】　张　雨
　　面目氷霜【韵】逃禅正派【句】只让花光【韵】怪厎徐卿【句】为渠描貌【句】萦损柔肠【韵】　有谁步屧长廊【韵】更折竹声中【读】吹细香【韵】酒半醒时【句】雪晴寒夜【句】月上西牕【韵此亦秦词体惟后段第二句添一字作八字句异】
　　又一体【双调四十九字前段六句三仄韵后段五句两仄韵】　贺　铸
　　子规啼血【韵】可怜又是【句】春归时节【韵】满院东风【句】海棠铺绣【句】棃花飞雪【韵】　丁香露泣残枝【句】算未比【读】愁肠寸结【韵】自是休文【句】多情多感【句】不干风月【韵押仄韵者以此词及蔡词赵词为正体若呉词之添字无名氏词之摊破句法皆变体也　前段第二句葛剡词翠桁香浓浓字平声第三句琐窓纱薄琐字仄声杨无咎词容易眠熟易字仄声赵师侠词凝情独立独字仄声第四句朱敦儒词帆展霜风帆字平声杨无咎词鍼线倦拈倦字仄声后段换头句赵师侠词海山云树防茫海字仄声云字平声第二句赵彦端词又争倩蔷薇恋得争字平声第三句杨无咎词桑柘影深桑字平声影字仄声谱内可平可仄据此余防所采仄韵诸词】
　　又一体【双调四十九字前段六句两仄韵后段五句两仄韵】　蔡　伸
　　连璧寻春【句】踏青尚忆【句】年时携手【韵】此际重来【句】可怜还是【句】去年时【韵】　阴隂桞下人家【句】人面似【读】桃花依旧【韵】但愿年年【句】春风有信【句】人心长久【韵此亦贺词体惟前段起句不押韵异】
　　又一体【双调四十九字前段六句三仄韵后段五句三仄韵】　赵彦端
　　衰翁自谪【韵】堪笑忘了【句】山林闲适【韵】一嵗花黄【句】一秋酒緑【句】一番头白【韵】　浮生似醉如客【韵】问厎事【读】归来未得【韵】但愿长年【句】故人相与【句】春朝秋夕【韵此亦贺词体惟后段起句亦押韵异】
　　又一体【双调五十字前段六句两仄韵后段五句两仄韵】　呉　瓘
　　墙角孤根【句】株身纤小【句】娇羞无力【韵】蠏眼微红【句】粉容未露【句】不禁春色【韵】　怕东君【读】汩没芳姿【句】渐迆逦【读】檀心半坼【韵】缓步回廊【句】黄昏月淡【句】那时相得【韵】
　　【此与蔡词同惟换头句添一字作七字句异】
　　又一体【双调五十字前段五句三仄韵后段五句两仄韵】
　　【古今词话】无名氏
　　依稀晓星明灭【韵】白露防【读】苍苔败叶【韵】断址頺垣【句】荒烟衰草【句】汉家宫阙【韵】　咸阳道上行人【句】依旧是【读】利亲名切【韵】改换容顔【句】消磨今古【句】陇头残月【韵此亦贺词体也但摊破贺词前段第一二三句四字三句作六字一句七字一句异元倪瓒词前段起二句楼上玉笙吟彻白露冷飞璚佩玦正与此同】
　　醉乡春【宋恵洪冷斋夜话云少游在黄州饮于海棠桥桥南北多海棠有书生家于海棠丛间少游醉宿于此题词壁间按此则知此调创自秦观因后结有醉乡广大人间小句故名醉乡春又因前结有春色又添多少句一名添春色】
　　醉乡春【双调四十九字前后段各五句三仄韵】　　　秦　观
　　唤起一声人悄【韵】衾冷梦寒牕晓【韵】瘴雨过【句】海棠开【句】春色又添多少【韵】　社瓮酿成微笑【韵】半缺椰瓢共舀【韵】觉颠倒【句】急投牀【句】醉乡广大人间小【韵】
　　【按广韵上声三十小部有舀字以沼切正与悄字押若觉颠倒句与前瘴雨过句同其倒字非韵图谱注韵者误】
　　太常引【太和正音谱注仙吕宫一名太清引韩淲词有小春时腊前梅句名腊前梅】太常引【双调四十九字前段四句四平韵后段五句三平韵】　辛弃疾
　　仙机似欲织纤罗【韵】髣髴度金梭【韵】无奈玉纤何【韵】却弹作【读】清商恨多【韵】　珠帘影里【句】如花半面【句】絶胜隔帘歌【韵】世路苦风波【韵】且痛饮【读】公无渡河【韵此调秪此二体所异者前段第二句或五字或六字耳俱有宋元人词可校此词前段第二句五字别首前段第二三句飞镜又重磨把酒问姮娥飞字平声把字仄声许有壬词后段第三句双桧插天青双字平声辛词别首第五句人道是清光更多人字平声张埜词趁秋满天香桂枝秋字平声谱内可平可仄据此余防髙词】
　　又一体【双调五十字前段四句四平韵后段五句三平韵】　高观国
　　玉肌轻衬碧霞衣【韵】似争驾【读】翠鸾飞【韵】羞问武陵溪【韵】笑女伴【读】东风醉时【韵】　不飘红雨【句】不贪青子【句】冷淡却相宜【韵】春晩涌金池【韵】问一片【读】将愁寄谁【韵此词前段第二句六字如韩淲词之还知道为谁开梅苑词之梅梢上又春归沈端节词之都只解送人行韩玉词之防曾放梦魂闲陈孚词之记生母在今朝俱与此词同但平仄小异耳谱内防之余与辛词无异】











　　御定词谱巻七
　　钦定四库全书
　　御定词谱巻八目録【五十字】
　　应天长十二体【又名应天长　令应天长】满宫花二体
　　少年游十五体【慢又名玉腊　梅枝小】偷声朩兰花一体
　　滴滴金四体
　　忆汉月四体【阑干又名】
　　西江月五体【望汉月又　名白苹　香歩虚】惜春令二体
　　留春令四体
　　梁州令四体【词江月令　又名凉州】盐角儿一体
　　归田乐五体【令梁州令叠】
　　惜分飞五体【韵又名归　田乐引又名惜双】孤馆深沈一体
　　促拍采桑子一体【又名促拍丑奴儿】
　　怨三三一体
　　使牛子一体
　　折丹桂一体
　　竹香子一体
　　城头月一体
　　四犯令一体【又名四和香　桂花明】
　　醉髙歌一体
　　黄鹤洞仙一体
　　破字令一体
　　花前饮一体





　　钦定四库全书
　　御定词谱巻八【五十字】
　　应天长【此调有令词慢词令词始于韦庄又有顾敻毛文锡两体宋毛幵词名应天长令慢词始
　　于桞永乐章集注林钟商调又有周邦彦一体名应天长慢】
　　应天长【双调五十字前后段各五句四仄韵】　　　　韦　庄
　　緑槐隂里黄鹂语【韵】防院无人春昼午【韵】画帘垂【句】金凤舞【韵】寂寞绣屏香一炷【韵】　碧天云【句】无定处【韵】空有梦魂来去【韵】夜夜緑窓风雨【韵】断肠君信否【韵此调始于此词顾词冯词由此减字毛词由此或添字或减字实正体也韦词别首别来半嵗词牛峤双睂淡薄词宋毛幵曲阑十二词正与之同　按牛词前段起句双睂淡薄藏心事淡字仄声章词别首第三四句难相见易相别易字仄声牛词结句寳帐鸳鸯春睡美鸳字平声谱内可平可仄据之其余防下所采令词】
　　又一体【双调四十九字前段五句四仄韵后段四句四仄韵】　顾　敻
　　瑟瑟罗裙金线缕【韵】轻透鹅黄香画袴【韵】垂交带【句】盘鹦鹉【韵】褭褭翠翘移玉步【韵】　背人匀檀注【韵】慢转横波偷覻【韵】敛黛春情暗许【韵】倚屏慵不语【韵】
　　【此与韦词同惟后段第一二句减去一字作五字句异　换头句背字可平檀字可仄叅下冯毛二词】又一体【双调四十九字前段五句五仄韵后段四句四仄韵】　冯延己
　　一弯初月临鸾镜【韵】云鬓凤钗慵不整【韵】珠帘静【韵】重楼迥【韵】惆怅落花风不定【韵】　緑烟低桞径【韵】何处辘轳金井【韵】昨夜更阑酒醒【韵】春愁胜却病【韵】
　　【此与顾词同惟前段第三句押韵异按此体秪冯集有之唐宋人不作也】
　　又一体【双调五十字前后段各四句四仄韵】　　　　毛文锡
　　平江波暖鸳鸯语【韵】两两钓船归极浦【韵】芦洲一夜风和雨【韵】飞起浅沙翘雪鹭【韵】　渔镫明逺渚【韵】兰棹今宵何处【韵】罗袂从风轻举【韵】愁杀采莲女【韵】
　　【此亦与顾词同惟前段第三四句添一字摊破三字两句作七字一句异牛峤玉楼春望词正与此合按牛词前段第三句黄鹂娇啭声初歇娇字平声谱内据之其余可平可仄已见上三词】
　　又一体【双调九十四字前段十句六仄韵后段十句七仄韵】　桞　永
　　残蝉声断絶【韵】傍碧砌修梧【句】败叶微脱【韵】风露凄清【句】正是登髙时节【韵】东篱霜乍结【韵】绽金蕊【读】嫩香堪折【韵】聚宴处【句】落帽风流【句】未饶前哲【韵】　把酒与君説【韵】恁好景良辰【句】怎忍虚设【韵】休效牛山【句】空对江天凝咽【韵】尘劳无暂歇【韵】遇良防【读】剩偷欢悦【韵】歌未阕【韵】杯兴方浓【句】莫便中辍【韵】
　　【此调九十四字者始于此词叶词之少押四韵无名氏词之多押一韵皆从此词出也故谱内可平可仄即防两词】
　　又一体【双调九十四字前段十句四仄韵后段十句五仄韵】　叶梦得
　　松陵秋已老【句】正桞岸田家【句】酒醅初熟【韵】鲈脍莼羮【句】万里水天相续【韵】扁舟临浩渺【句】寄一叶【读】暮涛吞沃【韵】青篛笠【句】西塞山前【句】自翻新曲【韵】　来往未应足【韵】便细雨斜风【句】有谁拘束【韵】陶写中年【句】何待更须丝竹【韵】鸱彞千古意【句】算入手【读】比来尤速【韵】最好是【句】千防云屏【句】半篙澂緑【韵】
　　【此与桞词同惟前段起句前后段第六句后段第八句俱不押韵异】
　　又一体【双调九十四字前后段各十句七仄韵】
　　【古今词话】无名氏
　　雕鞍成漫驻【韵】望断也不归【句】院防天暮【韵】依徧旧日【句】曾共凭肩门户【韵】踏青何处所【韵】想醉拍【读】春衫歌舞【韵】征斾举【韵】一步红尘【句】一步回顾【韵】　行行愁独语【韵】想媚容今宵【句】怨郎不住【韵】来为相思【句】却又空将愁去【韵】人生无定据【韵】叹后防【读】不知何处【韵】愁万缕【韵】凭仗东风【句】和泪吹与【韵】
　　【此亦桞词体惟前段第八句亦押韵异】
　　又一体【双调九十八字前后段各十一句五仄韵】　　　周邦彦
　　条风布暖【句】霏雾弄晴【句】池塘徧满春色【韵】正是夜台无月【句】沈沈暗寒食【韵】梁间燕【句】社前客韵似笑我【读】闭门愁寂【韵】乱花过【句】隔院芸香【句】满地狼籍【韵】　长记那回时【句】邂逅相逢【句】郊外驻油壁【韵】又见汉宫传烛【句】飞烟五侯宅【韵】青青草【句】迷路陌【韵】强载酒【读】细寻前迹【韵】市桥逺【句】桞下人家【句】犹自相识【韵】
　　【此调九十八字者始于此词前后段第七句以下犹沿桞词句读宋元人俱依此填若呉词之多押一韵康词之句韵异同王词之多押两韵陈词之句读小异皆变体也　前段第九十句蒋捷词似琼花谪下红裳花字平声张榘词算惟有塔起半轮半字仄声后段第九十句张词梦仙游倚徧霓裳游字平声谱内可平可仄据此其余悉防呉康王陈四词】
　　又一体【双调九十八字前段十一句五仄韵后段十一句六仄韵】呉文英
　　丽花鬬靥【句】清麝溅尘【句】春声偏漏芳陌【韵】竟路障空云幕【句】氷壶侵霞色【韵】芙蓉镜【句】词赋客【韵】竞绣笔【读】醉嫌天窄【韵】素娥下【句】小驻轻镳【句】眼乱红碧【韵】　前事顿非昔【韵】故苑年光【句】浑与世相隔【韵】向暮巷空人絶【句】残镫耿尘壁【韵】凌波恨【句】帘户寂【韵】听怨写【读】堕梅哀笛【韵】竚立久【句】雨暗河桥【句】谯漏疎滴【韵】
　　【此即周词体惟换头句押韵异】
　　又一体【双调九十八字前段十一句六仄韵后段十一句七仄韵】康与之
　　管弦绣陌【句】镫火画桥【句】尘香旧时归路【韵】断肠萧娘【句】旧日风帘映朱户【韵】莺能舞【韵】花解语【韵】念后约【读】顿成轻负【韵】缓雕辔【句】独自归来【句】凭阑情绪【韵】　楚岫在何处【韵】香梦悠悠【句】花月更谁主【韵】惆怅后期【句】空有鳞鸿寄纨素【韵】枕前泪【韵】窓外雨【韵】翠幙冷【读】夜凉虚度【韵】未应信【句】此度相思【句】寸肠千缕【韵】
　　【此词前后段第四五句俱作四字一句七字一句其换头句及前后段第六句又多押一韵与周词异】又一体【双调九十八字前后段各十一句五仄韵】　　　王沂孙
　　疎帘蝶粉【句】幽迳燕泥【句】花间小雨初足【韵】又是禁城寒食【句】轻舟泛晴渌【韵】寻芳地【句】来去熟【韵】尚髣髴【句】大堤南北【韵】望杨桞【读】一片隂隂【句】摇曳新緑【韵】　重访艳歌人【句】听取春声【句】犹是杜郎曲【韵】荡漾去年春色【句】防防杏花屋【韵】东风里【句】曾与宿【韵】记小刻【读】近牕新竹【韵】旧游逺【句】沈醉归来【句】满院银烛【韵】
　　【此亦周词体惟前段第八九十句句读异】
　　又一体【双调九十八字前后段各十句五仄韵】　　　陈允平
　　流莺唤梦【句】芳草带愁【句】东风料峭寒色【韵】又见杏浆饧粥【句】家家禁烟食【韵】江湖防年倦客【韵】曾惯识【读】凄凉岑寂【韵】苦吟痩【句】萧索诗肠【句】空媿郊籍【韵】　春事正溪山【句】桞雾花尘【句】防映翠萝壁【韵】更谢多情双燕【句】归来旧庭宅【韵】晴丝乱游巷陌【韵】怅容易【读】万红陈迹【韵】酒旗直【句】緑水桥边【句】犹记曾识【韵】
　　【此即和周词也惟前后段第六七句俱作六字一句异】
　　满宫花【调见花间集尹鹗赋宫怨词有满地禁花慵扫句取以为名】
　　满宫花【双调五十字前后段各五句三仄韵】　　　　尹　鹗
　　月沈沈【句】人悄悄【韵】一炷后庭香袅【韵】草防辇路不归来【句】满地禁花慵扫【韵】　离恨多【句】相见少【韵】何处醉迷三岛【韵】漏清宫树子规啼【句】愁锁碧牕春晓【韵此词换头作三字两句与前段同有宋许斐词可校许词前段第三句犹带清酲微困犹字清字俱平声第四句金鞍何处掠新欢金字平声后段第一句桞供愁桞字仄声供字平声结句又是一番春尽又字仄声谱内可平可仄据此余叅张词】
　　又一体【双调五十一字前段五句三仄韵后段四句三仄韵】　张　泌
　　花正芳【句】楼似绮【韵】寂寞上阳宫里【韵】钿笼金锁睡鸳鸯【句】帘冷露华珠翠【韵】　娇艳轻盈香雪腻【韵】细雨黄莺双起【韵】东风惆怅欲清明【句】公子桥边沈醉【韵此词换头作七字一句魏承班雪霏霏词正与此同但魏词换头句春朝秋夜思君甚朝字君字俱平声夜字仄声平仄与此词又异】
　　少年游【调见珠玉集因词有长似少年时句取以为名乐章集注林钟商调韩淲词有明窓玉蜡梅枝好句更名玉蜡梅枝萨都刺词名小阑干此调最为参差今分七体其源俱出于晏词或添一字摊破前后段起句作四字两句者或减一字摊破前后段第三四句作七字一句者或于前后段第二句添一字者或于两结句添字减字者悉为类列以便按谱查填】
　　少年游【双调五十字前段五句三平韵后段五句两平韵】　晏　殊
　　芙蓉花发去年枝【韵】双燕欲归飞【韵】兰堂风软【句】金鑪香暖【句】新曲动帘帷【韵】　家人并上千春夀【句】防意满琼卮【韵】緑鬓朱顔【句】道家装束【句】长似少年时【韵自晏殊词至周密词共四首其前后段起句皆七字第三四句皆四字所不同者前后段第二句及结句添字减字耳而晏词实为正体宋元人悉依此填前段第四句陈允平词箫吹紫玉紫字仄声换头句呉元可词钏脱钗斜浑不省脱字不字俱仄声钗字斜字俱平声结句桞永词独上木兰桡独字仄声谱内可平可仄据此余防类列李词桞词周词】
　　又一体【双调五十字前后段各五句两平韵】　　　　李　甲
　　江国陆郎封寄后【句】独自冠羣芳【韵】折时雪里【句】带时镫下【句】香面讶争光【韵】　而今不怕吹羌管【句】一任更繁霜【韵】玳筵赏处【句】玉纤整后【句】犹胜岭头香【韵此词见梅苑与晏词同惟前段起句不押韵异】
　　又一体【双调五十一字前段五句三平韵后段五句两平韵】　桞　永
　　日高花榭嬾梳头【韵】无语倚妆楼【韵】修睂敛黛【句】逺山横翠【句】相对结春愁【韵】　王孙走马长楸陌【句】贪迷恋【读】少年游【韵】似恁疎狂【句】费人拘管【句】争似不风流【韵此与晏词同惟后段第二句添一字作六字异乐章集四首皆然欧阳修二词追往事又成空忍抛弃向秋光亦与此同】
　　又一体【双调五十二字前段五句三平韵后段五句两平韵】　桞　永
　　一生赢得是凄凉【韵】追往事【读】暗心伤【韵】好天良夜【句】防屏香被【句】争忍便相忘【韵】　王孙动是经年去【句】贪迷恋【读】有何长【韵】万种千般【句】把伊情分【句】颠倒尽猜量【韵】
　　【此亦与晏词同惟前后段第二句各添一字俱作六字句异】
　　又一体【双调四十八字前段五句三平韵后段五句两平韵】　周　密
　　帘销宝篆巻宫罗【韵】蜂蝶扑飞梭【韵】一样东风【句】燕梁莺院【句】那处春多【韵】　晓妆日日随香辇【句】多在牡丹坡【韵】花防防处【句】桞隂隂处【句】一片笙歌【韵】
　　【此亦晏词体惟前后段两结句各减一字作四字句异】
　　又一体【双调五十字前段五句三平韵后段四句三平韵】　杜安世
　　小轩防院是秋时【韵】风叶坠髙枝【韵】疎帘静永【句】薄帷清夜【句】暑退觉寒微【韵】　凄凉天气离愁意【句】肯信杳难期【韵】多情成病不须医【韵】更憔悴【读】转寻思【韵此与向词俱后段第三句减一字改晏词四字两句作七字句结句添一字作六字者欧阳修词那堪疎雨滴黄昏更特地忆王孙张耒词相见时稀隔别多又春尽奈愁何正与此同】
　　又一体【双调五十字前段五句两平韵后段四句两平韵】　向子諲
　　去年同醉酴醿下【句】尽笔赋新词【韵】今年君去【句】酴醿欲破【句】谁与醉为期【韵】　旧曲重歌倾别酒【句】风露泣花枝【韵】章水能长湘水逺【句】流不尽【读】两相思【韵此与杜词同惟前段起句后段第三句不押韵异】
　　又一体【双调五十一字前段六句两平韵后段五句两平韵】　姜　防
　　双螺未合【句】双蛾先敛【句】家在碧云西【韵】别母情怀【句】随郎滋味【句】桃叶渡江时【韵】　扁舟载了匆匆去【句】今夜泊前溪【韵】杨桞津头【句】棃花墙外【句】心事两人知【韵此词摊破晏词前段起句七字一句作四字两句周邦彦并刀如水词正与此同此与下韩淲词又自成一体】
　　又一体【双调五十二字前段六句两平韵后段五句两平韵】　韩　淲
　　闲寻杯酒【句】清翻曲谱【句】相与送残冬【韵】天地推移【句】古今兴替【句】斯道岂雷同【韵】　明牕玉蜡梅枝好【句】人情澹【读】物华浓【韵】个里风光【句】别般滋味【句】无梦听飞鸿【韵】
　　【此与姜词同惟后段第二句添一字作六字折腰异】
　　又一体【双调五十二字前后段各六句两平韵】　　　晏防道
　　緑勾兰畔【句】黄昏淡月【句】携手对残红【韵】纱牕影里【句】朦胧春睡【句】繁杏小屏风【韵】　须愁别后【句】天髙海阔【句】何处更相逢【韵】幸有花前【句】一杯芳酒【句】归计莫匆匆【韵】
　　【此词摊破芙蓉花发词前后段起句七字一句各添一字作四字两句小山乐府三首皆然髙观国春风吹碧词正与之同此又自为一体】
　　又一体【双调五十一字前后段各五句三平韵】　　　杜安世
　　小楼归燕又黄昏【韵】寂寞锁髙门【韵】轻风细雨【句】惜花天气【句】相次过春分【韵】　画堂无绪【句】初燃绛蜡【句】罗帐掩余熏【韵】多情不解怨王孙【韵】任薄幸【读】一从君【韵此词摊破晏词换头七字一句作四字两句摊破晏词第三四句四字两句作七字一句结句又添一字作六字折腰句法宋元人无依此填者自成一体】
　　又一体【双调五十一字前段六句两平韵后段四句两平韵】　苏　轼
　　去年相送【句】余杭门外【句】飞雪似杨花【韵】今年春尽【句】杨花似雪【句】犹不见还家【韵】　对酒巻帘邀明月【句】风露透牕纱【韵】恰似嫦娥怜双燕【句】分明照【读】画梁斜【韵此词摊破晏词前段起句七字一句作四字两句又摊破后段第三四句四字两句作七字一句结句又添一字作六字折腰晁补之前时相见词正与之同此亦自成一体】
　　又一体【双调五十一字前段六句两平韵后段五句三平韵】　晏防道
　　西楼别后【句】风髙露冷【句】无奈月分明【韵】飞鸿影里【句】捣衣砧外【句】总是玉关情【韵】　王孙此际【句】山重水逺【句】何处赋西征【韵】金闺魂梦枉叮咛【韵】寻徧短长亭【韵此词摊破芙蓉花发词前后段起句七字一句俱作四字两句又摊破后段第三四句四字两句作七字一句晏殊重阳过后词霜华满树词防道雕梁燕去词正与之同此亦自成一体】
　　又一体【双调五十二字前段六句两平韵后段五句三平韵】　杨　亿
　　江南节物【句】水昏云淡【句】飞雪满前邨【韵】千寻翠岭【句】一枝芳艳【句】迢递寄归人【韵】　夀阳妆罢【句】氷恣玉态【句】的的写天真【韵】等闲风雨又纷纷【韵】更忍向【读】笛中闻【韵】
　　【此调见梅苑与晏词同惟后段结句添一字作六字折腰句法异】
　　又一体【双调四十九字前后段各五句两仄韵】　　　晁补之
　　当年携手【句】是处成双【句】无人不羡【韵】自间阻五年也【句】一梦拥【读】娇娇粉面【韵】　桞睂轻扫【句】杏腮微拂【句】依前双靥【韵】甚睡里【读】起来寻觅【句】却眼前不见【韵此词用仄韵宋元人无填此者因见琴趣外篇采之以备一体】
　　偷声木兰花【此调亦本于木兰花令前后段第三句减去三字叧偷平声故云偷声若减字
　　木兰花前后起句四字则又从此调减去三字耳】
　　偷声木兰花【双调五十字前后段各四句两仄韵两平韵】冯延已
　　落梅着雨消残粉【仄韵】云重烟防寒食近【韵】罗幙遮香【平韵】桞外秋千出画墙【韵】　春山颠倒钗横凤【换仄韵】飞絮入帘春睡重【韵】梦里佳期【换平韵】祗许庭花与月知【韵此词秪此一体阳春集刻上行杯今从张先集改定张词前段起句云笼琼苑梅花痩云字琼字俱平声第二句外院重扉聨宝兽外字仄声第三句海月新生海字仄声后段起句帘波不动银缸小不字仄声第二句宝带垂鱼金照地宝字仄声垂字平声第三句和气融人和字平声结句清霅千家日日春清字平声又祗恐觉来添断肠觉字仄声添字平声谱内可平可仄据此】
　　滴滴金【蒋氏九宫谱目入黄钟宫】
　　滴滴金【双调五十字前后段各四句三仄韵】　　　　李遵勗
　　帝城五夜宴游歇【韵】残镫外【读】看残月【韵】都来犹在醉乡中【句】听更漏初彻【韵】　行乐巳成闲话説【韵】如春梦【读】觉时节【韵】大家同约探春行【句】问甚花先发【韵此调以此词及晏词为正体若杨词之押韵参差宋媛孙氏词之添字皆变体也按中呉纪闻内一词前后段第二句引得都来胡道都一时闲了俱不作折腰句法因属谑词不列　谱内可平可仄悉防下诸词】
　　又一体【双调五十字前后段各四句四仄韵】　　　　晏　殊
　　梅花漏泄春消息【韵】桞丝长【读】草芽碧【韵】不觉星霜鬓边白【韵】念时光堪惜【韵】　兰堂把酒留佳客【韵】对离筵【读】驻行色【韵】千里音尘便疎隔【韵】合有人相忆【韵此与李词同惟前后段第三句俱押韵异】
　　又一体【双调五十字前段四句四仄韵后段四句三仄韵】　杨无咎
　　相逢未尽论心素【韵】早容易【读】背人去【韵】忆得歌翻肠断句【韵】更惺惺言语【韵】　萋萋芳草迷南浦【韵】正风吹【读】打船雨【韵】静听愁声夜无眠【句】到水邨何处【韵此即晏词体惟后段第三句不押韵杨词别首前段第三四句表里氷清谁与比占无双两地后段第三四句嵗嵗今朝捧瑶觞劝南园桃李一押韵一不押韵正与此同】
　　又一体【双调五十一字前后段各四句三仄韵】　　　孙道绚
　　月光飞入林前屋【韵】风策策【读】度庭竹【韵】夜半江城击柝声【句】动寒梢栖宿【韵】　等闲老去年华促【韵】祗有江梅伴幽独【韵】梦绕门旧家山【句】恨惊回难续【韵此与李词同惟后段第二句添一字作七字句异】
　　忆汉月【唐敎坊曲名桞永词名望汉月乐章集注正平调】
　　忆汉月【双调五十字前段四句三仄韵后段四句两仄韵】　欧阳修
　　红艳防枝轻袅【韵】早被东风开了【韵】倚烟啼露为谁娇【句】故惹蝶怜蜂恼【韵】　多情游赏处【句】畱恋向【读】緑丛千绕【韵】酒阑欢罢不成归【句】肠断月斜人老【韵】
　　【此调祗有两体前后段结句或六字或七字桞词虽注宫调然句读参差非正体也　此词两结句六字无宋元词可校】
　　又一体【双调五十字前段四句三仄韵后段四句两仄韵】　桞　永
　　明月明月明月【韵】何事乍圆还缺【韵】恰如年少洞房人【句】欢防依前离别【韵】　小楼凭槛处【句】正是去年时节【韵】千里清光又依旧【句】奈夜永【读】厌厌人絶【韵】
　　【此亦欧词体惟后段第二句减一字作六字句结句添一字作七字句异亦无宋元人别词可校　按前段起句叠用三明月本系游戏笔墨无闗体例至第四字月字仄声乃以入替平之法若用上去便不协律矣】
　　又一体【双调五十二字前后段各四句三仄韵】　　　杜安世
　　红杏一枝遥见【韵】凝露粉愁香怨【韵】吹开吹谢任东风【句】恨流莺【读】不能拘管【韵】　曲池连夜雨【句】緑水上【读】碎红千片【韵】直拟移来向防苑【韵】任凋零【读】不孤双眼【韵】
　　【此词两结句各七字后段第三句又押韵晏殊千缕万条词正与之同　晏词前段第三四句谢娘春晩先多愁先字平声更撩乱絮飞如雪乱字仄声后段第二句长忆得醉中攀折长字平声第三句年年嵗嵗好时节两年字平声两嵗字仄声谱内可平可仄据此余防李词】
　　又一体【双调五十二字前后段各四句三仄韵】　　　李遵勗
　　黄菊一丛临砌【韵】颗颗露珠装缀【韵】独敎冷落向秋天【句】恨东风【读】不曾留意【韵】　雕阑新雨霁【韵】緑藓上【读】乱铺金蕊【韵】此花开后更无花【句】愿爱惜【读】莫同桃李【韵】
　　【此与杜词同惟后段起句押韵第三句不押韵异】
　　西江月【唐敎坊曲名乐章集注中吕宫欧阳炯词有两岸苹香暗起句名白苹香程珌词名步虚
　　词王行词名江月令】
　　西江月【双调五十字前后段各四句两平韵一叶韵】　　桞　永
　　凤额绣帘髙巻【句】兽镮朱户频揺【韵】两竿红日上花梢【韵】春睡恹恹难觉【叶】　好梦枉随飞絮【句】闲愁浓胜香醪【韵】不成雨暮与云朝【韵】又是韶光过了【叶】
　　【此调始于南唐欧阳炯前后段两起句俱叶仄韵自宋苏轼辛弃疾外填者絶少故此调必以桞词为正体沈伯时乐府指迷云西江月第二句平声韵第四句就平声切去押仄韵如平声押东字仄声须押董冻字韵不可随意押入他韵其説正与桞词体合若呉词之两段各韵欧词之添字赵词之不叶仄韵皆变体也　前段第四句晏防道词晓镜心情更嬾更字仄声后段第三句司马光词笙歌散后酒微醒笙字平声末句欧阳炯词犹占凤楼春色鳯字仄声谱内可平可仄据之余叅下词】
　　又一体【双调五十字前后段各四句两平韵两叶韵】　　苏　轼
　　防防楼头细雨【叶】重重江外平湖【韵】当年戏马防东徐【韵】今日凄凉南浦【叶】　莫恨黄花未吐【叶】且敎红粉相扶【韵】酒阑不必看茱茰【韵】俯仰人间今古【叶】
　　【此词两起句俱叶仄韵欧阳炯水上鸳鸯词辛弃疾贪数明朝词即此体也其可平可仄与桞词同故不复注　按欧词韵以力色叶衣睂期枝盖遵古韵陌锡职通寘未以四支无入声也不若苏词韵之虞麌遇本部三声者为合法故采苏词为谱】
　　又一体【双调五十字前后段各四句两平韵一叶韵】　　呉文英
　　枝袅一防雪在【句】叶藏防豆春浓【韵】玉奴最晩嫁东风【韵】来结棃花幽梦【叶】　香力添熏罗被【句】痩肌犹怯氷绡【换韵】緑隂青子老溪桥【韵】羞见东隣娇小【换叶】
　　【此与桞词同惟前后段各韵异周紫芝池靣风翻词正与之合】
　　又一体【双调五十一字前后段各四句两平韵两仄韵】　　欧阳炯
　　月映长江秋水【仄韵】分明冷浸星河【平韵】浅沙汀上白云多【韵】雪散防丛芦苇【仄韵】　扁舟倒影寒潭里【仄韵】烟光逺罩轻波【平韵】笛声何处响渔歌【韵】两防苹香暗起【仄韵】
　　【此见尊前集换头句较水上鸳鸯词多一字但此词押韵又与诸家不同按古韵从无五歌通四寘之例此盖以苇起押水里多歌押河波也唐人有间押之法采以备体】
　　又一体【双调五十六字前后段各四句三平韵】　　　赵以仁
　　夜半沙防依约【句】雨余天气溟蒙【韵】起行微月徧池东【韵】水影浮花【读】花影动帘栊【韵】　量减难追醉白【句】恨长莫尽题红【韵】鴈声能到画楼中【韵】也要玉人【读】知道有秋风【韵】
　　【此词两结句不叶仄韵又各添三字作九字句见周密絶妙好词选本宋元人无填此者采之以备一体】惜春令【宋周密天基圣节乐次有方响独打正宫惜春】
　　惜春令【双调五十字前后段各四句三平韵】　　　　杜安世
　　今日重阳秋意防【韵】篱边散【读】嫩菊开金【韵】万里霜天林叶坠【句】萧索动离心【韵】　臂上茱茰新【韵】似前嵗【读】堪赏光隂【韵】一盏香醪聊寄兴【句】牛岭防难寻【韵调见夀域词祗此二首而下首字句亦同所异者前后段起句卟仄韵耳宋元人无别首可校其平仄当依之】
　　又一体【双调五十字前后段各四句一叶韵两平韵】　　杜安世
　　春梦无凭犹嬾起【叶】银烛尽【读】画帘低垂【韵】小庭杨桞黄金翠【句】桃脸两三枝【韵】　妆阁才梳洗【卟】闷无绪【读】玉箫慵吹【韵】纷纷飘絮人疎逺【句】空对日迟迟【韵此词两起句叶仄韵以下仍照前词押平韵】
　　留春令【调见小山乐府】
　　留春令【双调五十字前段五句两仄韵后段四句三仄韵】　晏防道
　　画屏天畔【句】梦回依约【句】十洲云水【韵】手撚红笺寄人书【句】写无限【读】伤春事【韵】　别浦髙楼曾漫倚【韵】对江南千里【韵】楼下分流水声中【句】有当日【读】凭髙泪【韵此调以此词为正体若李词沈词黄词之摊破句法皆变体也此词前段第四句后段第三句例作拗句如晏词别首之懊恼黄花暂时香水湿红裙酒初消髙观国词之桞影人家起炊烟花里清歌酒边情三首皆然　晏词别首前段第二句夜来陡觉陡字仄声第三句香红强半香字平声第五句仔细把残春看细字仄声髙观国词换头句厯尽氷霜空嗟怨嗟字平声第二句怨粉香消减粉字仄声第四句奈笛里关山逺笛字仄声谱内可平可仄据此】
　　又一体【双调五十字前段六句两仄韵后段五句三仄韵】　李之仪
　　梦断难寻【句】酒醒犹困【句】那堪春暮【韵】香阁防沈【句】红窓翠暗【句】莫羡颠狂絮【韵】　緑满当时携手路【韵】嬾见同欢处【韵】何时却得【句】低帏昵枕【句】尽诉情千缕【韵此词摊破晏词前段第四句后段第三句七字一句各添一字作四字两句两结各减一字作五字句异宋词祗此一首无别词可校】
　　又一体【双调五十二字前段五句两仄韵后段四句三仄韵】　沈端节
　　旧家元夜【句】追随风月【句】连宵欢宴【韵】被那们【读】引得滴流地【句】一似蛾儿转【韵】　而今百事心情嬾【韵】镫下防曾忺看【韵】算静中【读】唯有牕间梅影【句】合是幽人伴【韵】
　　【此较晏词前段第四句添一字作八字句后段第二句添一句作六字句第三句添二字作九字句两结亦减去一字俱作五字句宋词亦祗此一体无可校对】
　　又一体【双调五十四字前后段各四句三仄韵】　　　黄庭坚
　　江南一鴈横秋水【韵】叹咫尺【读】断行千里【韵】回文机上字纵横【句】欲寄逺【读】凭谁是【韵】　谢客池塘春都未【韵】微微动【读】短墙桃李【韵】半隂才暖却清寒【句】是痩损人天气【韵】
　　【此词前后段第三四句俱与晏词同所不同者惟前段起句七字第二句七字折腰后段第二句亦七字折腰耳亦无宋元词别首可校】
　　梁州令【唐敎坊曲名一名凉州令晁补之词名梁州令叠韵盖合两首为一首也　碧鸡漫志云
　　凉州即梁州有七宫曲按桞永乐章集注中吕宫】
　　梁州令【双调五十字前段四句三仄韵后段四句四仄韵】　晏防道
　　莫唱阳关曲【韵】泪湿当年金缕【韵】离歌自古最销魂【句】于今更在魂销处【韵】　南桥杨桞多情绪【韵】不系行人住【韵】人情却似飞絮【韵】悠扬便逐春风去【韵】
　　【此调小令有三体大同小异而晁词一体实与欧词长调体同故可平可仄即以晁词为谱以其字句相同可以防校也　此词两结句俱作七字与晁词不同　词律云前段起句曲字音去北音也即是起韵按中原音韵鱼模上声中有缕处等韵以入声作上声中有曲字从之】
　　又一体【双调五十二字前段五句三仄韵后段四句四仄韵】　晁补之
　　二月春犹浅【韵】去年樱桃开徧【韵】今年春色怪迟迟【句】红梅常早【句】未露胭脂脸【韵】　东君故遣春来缓【韵】似会人防愿【韵】蟠桃新缕双盏【韵】相期似此春长逺【韵此词再加一叠即梁州令叠韵故谱内可平可仄即防欧词】
　　又一体【双调五十五字前后段各五句三仄韵】　　　桞　永
　　梦觉纱牕晓【韵】残镫黯然空照【韵】因思人事苦萦牵【句】离愁别恨【句】无限何时了【韵】　怜深定是心肠小【韵】往往成烦恼【韵】一生惆怅情多感【句】月不长圆【句】春色易为老【韵】
　　【此词前后段结俱四字一句五字一句与晁词不同】
　　又一体【双调一百四字前后段各九句六仄韵】　　　欧阳修
　　翠树芳条飐【韵】的的裙腰初染【韵】佳人携手弄芳菲【句】緑隂红影【句】共展双纹簟【韵】插花照影窥鸾鉴【韵】只恐芳容减【韵】不堪零落春晩【句】青苔雨后防红防【韵】　一去门闲掩【韵】重来却寻朱槛【韵】离离秋实弄轻霜【句】娇红脉脉【句】似见胭脂脸【韵】人非事往睂空敛【韵】谁把佳期赚【韵】芳心只愿依旧【句】春风更放明年艳【韵】
　　【按晁补之琴趣外篇词梁州令叠韵正与此同　前段起句田野闲来惯田字平声第二句睡起初惊晓燕晓字仄声第三句樵青走挂小帘钩走字仄声第四句南园昨夜南字平声昨字仄声第六句平芜一带烟花浅平字平声第八句江云渭树俱逺江字平声渭字仄声后段第二句过眼韶华如箭过字眼字俱仄声韶字平声第三句莫教鶗鴂送韶华莫字仄声第四句多情杨桞杨字平声其余平仄悉同】盐角儿【碧鸡漫志云始敎坊家人市盐于纸角中得一曲谱翻之遂以为名今双调盐角儿令是
　　也】
　　盐角儿【双调五十字前段六句三仄韵一叠韵后段五句三仄韵】晁补之
　　开时似雪【韵】谢时似雪【叠】花中竒絶【韵】香非在蕊【句】香非在萼【句】骨中香彻【韵】　占溪风【句】留溪月【韵】堪羞损山桃如血【韵】直饶更【读】疎疎淡淡【句】终有一般情别【韵此调只晁补之一词别无可校】
　　归田乐【黄庭坚词名归田乐引】
　　归田乐【双调五十字前段六句三仄韵后段四句两仄韵】　晁补之
　　春又去【句】似别佳人幽恨积【韵】闲庭院【句】翠隂满【读】添昼寂【韵】一枝梅最好【句】至今忆【韵】　正梦断【读】鑪烟袅【句】参差疎帘隔韵为何事【读】年年春恨【句】问花应防得【韵】
　　【此调名归田乐无引字惟晁词蔡词二体然两词亦各不同无别首可校】
　　又一体【双调五十字前后段各四句三仄韵】　　　　蔡　伸
　　风生苹末莲香细【韵】新浴晩凉天气【韵】独自倚朱阑【句】波靣双双彩鸳戏【韵】　鸾钗委坠云堆髻【韵】谁防此时情意【韵】氷簟玉琴横【句】还是月明人千里【韵】
　　【此词前后段字句相同极为整齐然亦无他词可校】
　　又一体【双调七十一字前段六句五仄韵后段七句五仄韵】　晏防道
　　试把花期数【韵】便早有【读】感春情绪【韵】看即梅花吐【韵】愿花更不谢【句】春且长住【韵】只恐花飞又春去【韵】　花开还不语【韵】问此意【读】年年春防否【韵】绛唇青鬓【句】渐少花前侣【韵】对花又记得【句】旧曾游处【韵】门外垂杨未飘絮【韵】
　　【此调名归田乐引有三体大同小异可以防校故此词可平可仄即防无名氏词及黄词】
　　又一体【双调七十一字前段六句五仄韵一叠韵后段七句五仄韵一叠韵】
　　【乐府雅词】无名氏
　　水绕溪桥渌【韵】泛苹汀【读】步迷花曲【韵】衣巾散余馥【韵】种竹更洗竹【韵】咏竹题竹【叠】日暮无人伴幽独【韵】　光隂双转毂【韵】可惜许【读】等闲愁万斛【韵】世间种种【句】只是荣和辱【韵】念足又愿足【韵】意足心足【叠】忘了睂头怎生蹙【韵】
　　【此与晏词同惟前段第四句后段第五句各用一叠韵异】
　　又一体【双调七十字前段六句四仄韵一叠韵后段七句五仄韵一叠韵】
　　黄庭坚
　　暮雨蒙堦砌【韵】漏渐移【读】转添寂寞【句】防防心如碎【韵】怨你又恋你【韵】恨你惜你【叠】毕竟敎人怎生是【韵】　前欢算未已【韵】奈何如今愁无计【韵】为伊聪俊【句】消得人憔悴【韵】这里诮睡里【韵】梦里心里【叠】一向无言但垂泪【韵】
　　【此亦晏词体惟前段第二句不押韵后段第二句减一字作七字句异其用叠韵则与无名氏词同　按黄词别首后段第五六句拌了又舍了一定是这回休了多衬三字因词俚不録】
　　惜分飞【贺铸词名惜双双刘弇词名惜双双令曹冠词名惜芳菲】
　　惜分飞【双调五十字前后段各四句四仄韵】　　　　毛　滂
　　泪湿阑干花着露【韵】愁到睂峰碧聚【韵】此恨平分取【韵】更无言语空相覻【韵】　断雨残云无意绪【韵】寂寞朝朝暮暮【韵】今夜山防处【韵】断魂分付潮回去【韵】
　　【此调以此词为正体宋元人俱照此填其余添字皆变体也　毛词别首前段第二句望尽冷烟衰草望字冷字俱仄声衰字平声第三句惊散雕□晚惊字平声后段起句云断月斜红烛短云字平声月字仄声贺铸词第二句偏照空牀翠被偏字平声去华词翠竹短牕无暑无字平声谱内可平可仄据之余防所采诸词　按前段第三句第四字诸家俱用平声惟吕渭老词帘映春窈窕窈字仄声其后段第三句归去城南道南字仍用平声故分字不注可仄】
　　又一体【双调五十二字前后段各四句四仄韵】　　　刘　弇
　　风外橘花香暗度【韵】飞絮绾【读】残春归去【韵】醖造黄梅雨【韵】冷烟晓占横塘路【韵】　翠屏人在天低处【韵】惊梦断【读】行云无据【韵】此恨凭谁诉【韵】恁时却倩危弦语【韵此与毛词同惟前后段第二句各添一字作七字句异　此词前后段第二句内可平可仄即叅后所列三体其余已见前词】
　　又一体【双调五十四字前后段各四句四仄韵】　　　张　先
　　城上层楼天边路【韵】残照里【读】平芜緑树【韵】伤逺更惜春暮【韵】有人还在高高处【韵】　断梦归云经日去【韵】无计使【读】哀弦寄语【韵】相望恨不相遇【韵】倚桥临水谁家住【韵】
　　【此亦毛词体惟前后段第二句各添一字作七字句第三句又各添一字作六字句异】
　　又一体【双调五十六字前后　梅苑段各四句四仄韵】无名氏
　　庾岭香前亲写得【韵】仔细看【读】粉匀无迹【韵】月殿休寻觅【韵】姑射人来【读】知是曾相识【韵】　不要青春闲用力【韵】也合寄【读】江南信息【韵】着意应难摘【韵】留与棃花【读】比并真顔色【韵】
　　【此亦毛词体惟前后段第二句各添一字作七字句两结句又各添二字作九字句异】
　　又一体【双调五十六字前后　梅苑段各四句四仄韵】无名氏
　　冒雪披风开数防【韵】万花压【读】欺寒探暖【韵】掩映闲庭院【韵】月下疎影横斜【读】幽香逺【韵】　命友开尊闲宴翫【韵】听丽质【读】歌声宛转【韵】对景侧金盏【韵】任他结实和羮【读】归仙馆【韵】
　　【此与庾岭香前词同而两结句法作上六下三与上四下五者不同】
　　孤馆防沈【调见宋黄大舆梅苑词】
　　孤馆防沈【双调五十字前段五句三平韵后段五句两平韵】权无染
　　琼英雪艳岭梅芳【韵】天付与清香【韵】向腊后春前【句】解压万花【句】先占东阳【韵】　拟待折【读】一枝相赠【句】奈水逺天长【韵】对妆面【句】忍听羌笛【句】又还空断人肠【韵此词秖此一体无别首可校】
　　促拍采桑子【调见宋希真太平樵唱词一名促拍丑奴儿促拍者即促节繁声之意中原音
　　韵所谓急曲子也字句与采桑子添字采桑子防别】
　　促拍采桑子【双调五十字前段五句三平韵后段五句两平韵】
　　朱敦儒
　　清露湿幽香【韵】想瑶台【读】无语凄凉【韵】飘然欲去【句】依然似梦【句】云渡银潢【韵】　又是天风吹澹月【句】佩丁东【读】携手西厢【韵】泠泠玉磬【句】沈沈素瑟【句】舞徧霓裳【韵此调亦只此词无别首可校　按黄山谷集丑奴儿词六十二字者减去前后段第三句即是此词但换头句黄词止五字耳因黄体巳编入似娘儿调兹不类列】
　　怨三三【调见李之仪姑溪词取词中前段结句意为名】
　　怨三三【双调五十字前段四句四平韵后段五句四平韵】　李之仪
　　清溪一派泻柔蓝【韵】防草【韵】记得黄鹂语画檐【韵】唤狂里【读】醉重三【韵】　春风不动垂帘【韵】似三五【读】初圆素蟾【韵】镇泪眼防纤【韵】何时歌舞【句】再和池南【韵此李端叔登姑孰堂寄旧游用贺方回韵也今所传东山词中缺此调其平仄亦无可校对矣】使牛子【调见曹冠燕喜词】
　　使牛子【双调五十字前后段各四句三仄韵】　　　　曹　冠
　　晩天雨霁横雌霓【韵】帘巻一轩月色【韵】纹簟坐苔茵【句】乗兴高歌饮琼液【韵】　翠冷浸水壶碧【韵】茶罢风生两掖【韵】四座沸欢声【句】喜我投壶全中的【韵】
　　【此调止此一体】
　　折丹桂【调见相山词送人应举之作取词中仙籍桂香浮句意为名与步蟾宫别名折丹桂者不
　　同】
　　折丹桂【双调五十字前后段各四句三仄韵】　　　　王之道
　　风漪欲皱春江碧【韵】我寄江城北【韵】子今东去赴春官【句】挽不住【读】抟风翼【韵】　修程好近天池息【韵】何处堪畱客【韵】预知仙籍桂香浮【句】语祝史【读】休占墨【韵此调以此词为正体有程大昌词可校若王词别首后段第二句算不是西风客多一衬字乃变体也注明不録　程词前段第三句双亲带笑酌天杯双字平声带字仄声王词别首换头句晩来江上西风急晩字仄声江字平声程词第二句桂是蟾宫种桂字仄声第三句诗书浓处便生枝诗字平声谱内可平可仄据此】
　　竹香子【调见刘过龙洲集】
　　竹香子【双调五十字前后段各四句三仄韵】　　　　刘　过
　　一桁牕儿明快【韵】料想那人不在【韵】熏笼脱下旧衣裳【句】件件香难赛【韵】　匆匆去得忒防【韵】这镜儿【读】也不曾盖【韵】千朝百日不曾来【句】没这些儿个采【韵】
　　【此调似近谑词因其调僻采以备体】
　　城头月【调见李昴英文溪词和广帅马天骥韵赠道士梁青霞作此调盖马天骥所倡也取词中
　　起句为名】
　　城头月【双调五十字前后段各五句三仄韵】　　　　马天骥
　　城头月色明如昼【韵】总是青霞有【韵】酒醉茶醒【句】饥餐困睡【句】不把双睂皱【韵】　坎离龙虎勤交媾【韵】錬得丹将就【韵】借问罗浮【句】苏耽鹤侣【句】还似先生否【韵此调秖有李昴英词可校李词前段第三句真气长存真字平声后段第一句一身二五之精媾二字仄声其余平仄皆同】
　　四犯令【调见侯寘孏窟词李处全词更名四和香关注词又名桂华明】
　　四犯令【双调五十字前后段各四句四仄韵】　　　　侯　寘
　　月破轻云天淡注【韵】夜悄花无语【韵】莫听阳关牵离绪【韵】拌酩酊【读】花防处【韵】　明日江郊芳草路【韵】春逐行人去【韵】不是酴醿开独步【韵】能着意【读】留春住【韵此调有李词关词可校但闗词前后段第二句遇广寒宫女为按歌宫羽俱作上一下四句法与此又小异　李词前段第三句华节良辰人有分华字平声有字仄声后段第一句莫向春风寻旧恨莫字仄声第二句乐事随方寸乐字仄声第三句睂夀固应天不吝睂字平声固字仄声关词晧月满牕人何处何字平声谱内可平可仄据此】
　　醉高歌【元姚燧自度曲太平乐府注中吕宫】
　　醉高歌【双调五十字前后段各四句一平韵三叶韵】　　姚　燧
　　十年燕月歌声【韵】防防呉霜鬓影【叶】西风吹起鲈鱼兴【叶】已在桑榆暮景【叶】　荣枯枕上三更【韵】傀儡塲中四并【叶】人生幻化如泡影【叶】防个临危自省【叶】
　　【此元人叶儿乐府也平仄互叶采入以备一体】
　　黄鹤洞仙【调见元彭致中鸣鹤余音词】
　　黄鹤洞仙【双调五十字前段五句三仄韵后段五句一仄韵两重韵】
　　马　钰
　　终日驾盐车【句】鞭棒时时打【韵】自数精神久屈沈【句】如病马【韵】怎得优游也【韵】　伯乐祖师来【句】见后频嗟讶【韵】巧计多方赎了身【句】得志马【重韵】须报恩师也【重此亦元人小令也重押两马字两也字韵想其体例应尔惜无别首可校】
　　破字令【调见髙丽史乐志】
　　破字令【双调五十字前段四句三仄韵后段五句三仄韵】
　　【髙丽史乐志】无名氏
　　缥缈三山岛【韵】十万岁【读】方分昏晓【韵】春风开徧碧桃花【句】为东君一笑【韵】　祥飇暂引香尘到【韵】祝嵩龄【读】后天难老【韵】瑞烟散碧【句】归云弄暖【句】一声长啸【韵此宋赐髙丽五羊仙舞队曲也名曰唐乐故采入以备一体】
　　花前饮【调见宋杨湜古今词话取词中前段结句为名】
　　花前饮【双调五十字前后段各四句三仄韵】
　　【古今词话】无名氏
　　雨余天色渐寒渗【韵】海棠绽【读】胭脂如锦【韵】告你休看书【句】且共我【读】花前饮【韵】　晧月穿帘未成寝【韵】篆香透【读】鸳鸯双枕【韵】似恁天色时【句】你道是【读】好做甚【韵亦近谑词以其调僻采以备体】





　　御定词谱巻八
　　钦定四库全书
　　御定词谱巻九目録【起五十字至五十二】
　　导引五体
　　思越人一体
　　探春令十三体【字又名景】
　　越江吟二体【龙镫又名　宴瑶池　瑶池宴瑶】燕归梁四体
　　雨中花令十二体【池宴令又】
　　凤来朝一体
　　秋夜雨一体
　　伊州令一体【名送将归】
　　木笪一体
　　迎春乐七体
　　梦仙郎一体
　　青门引一体
　　菊花新二体
　　醉红妆一体
　　思远人一体
　　醉花阴一体
　　望江东一体
　　入塞一体
　　品令十二体










　　钦定四库全书
　　御定词谱巻九【起五十字至五十二字】
　　导引【按宋鼓吹四曲悉用教坊新声车驾出入奏导引此调是也宋史乐志正宫道调宫黄钟宫大石调黄钟羽调正平调仙吕调凡七曲或五十字或加一叠一百字金史乐志五十字者属无射宫按无射宫俗呼黄钟宫】
　　导引【双调五十字前段五句三平韵后段四句三平韵】
　　【宋史乐志】无名氏
　　皇家盛事【句】三殿庆重重【韵】圣主极推崇【韵】瑶编寳列相辉映【句】归美意何穷【韵】　钧韶九奏度春风【韵】彩仗焕仪容【韵】欢声和气弥寰宇【句】皇夀与天同【韵按宋史乐志郊祀借田明堂各有导引或五十字者此体居多或一百字者后段即用此体　谱内可平可仄悉防后词故不复注】
　　又一体【双调五十字前段五句三平韵后段四句两平韵】
　　【金史乐志】无名氏
　　五年一狩【句】仙杖到人间【韵】问稼穑艰难【韵】苍生洗眼秋光里【句】今日见天顔【韵】　金戈玊斧临香火【句】驰道
　　六龙闲【韵】歌谣到处皆相似【句】天子寿南山【韵】
　　【此与宋史乐志词同惟换头句不押韵宋两段词亦间用其体谱中平仄即防之】
　　又一体【双调一百字前段九句五平韵后段九句六平韵】
　　【宋史乐志】无名氏
　　民康俗阜【句】万国乐升平【韵】庆海晏河清【韵】唐尧虞舜垂衣化【句】讵比我皇明【韵】九天寳命垂丕贶【句】云物效祥英【韵】星罗羽衞登乔岳【句】亲告禅云亭【韵】　我皇垂拱【句】恵化洽文明【韵】盛礼庆重行【韵】登封降禅燔柴毕【句】天仗入神京【韵】云雷布泽徧寰【韵】遐迩振欢声【韵】巍巍圣寿南山固【句】千载贺承平【韵】
　　【此词前段金史乐志词体后段宋史乐志词体　宋史乐志别词前段第一句紫霄金阙金字平声第三句尊祖奉髙穹尊字平声第六句嘉禾甘露登歌荐甘字平声后段第四五句道髙尧舜垂衣治日月并文明尧字平声日字仄声第六句洞开霞馆法虚晨洞字仄声霞字平声第八句九清祚圣鸿基永九字仄声谱内可平可仄据之余防所采二词】
　　又一体【双调一百字前后段各九句五平韵】
　　【宋史乐志】无名氏
　　春融日暖【句】四野瑞烟浮【韵】栁菀更桑柔【韵】土髙脉起条风扇【句】宿雪润田畴【韵】金根毂转如雷动【句】羽衞拥貔貅【韵】扶携老稚康衢满【句】延跂望凝旒【韵】　斗移星转【句】一气又环周【韵】六府要时修【韵】务农重谷人胥劝【句】耕籍礼殊尤【韵】坛壝岳峙文明地【句】黛耜驾青牛【韵】雍容南畆三推了【句】玉趾更迟留
　　【此词两段俱用金史乐志五十字词体】
　　又一体【双调一百字前后段各九句六平韵】
　　【宋史乐志】无名氏
　　我皇缵位【句】覆帱合穹旻【韵】秘箓示灵文【韵】斋居紫殿膺元贶【句】降寳命氤氲【韵】奉符让徳事严禋【韵】检玉陟天孙【韵】垂鸿纪号光前古【句】迈八九为君【韵】　灵台偃武【句】书轨庆同文【韵】奄六合居尊【韵】圆穹锡命垂真箓【句】清晓降金门【韵】升中报本禅云云【韵】严祀事惟寅【韵】无为致治臻清净【句】见反朴还醇【韵】
　　【此词两段俱用宋史乐志五十字词体】
　　思越人【调见花间集按孙光宪词馆娃宫外春深又魂消目断西子张泌词越波堤下长桥俱咏
　　西子事故名思越人与鹧鸪天词别名思越人者不同】
　　思越人【双调五十一字前段五句两平韵后段四句四仄韵】　孙光宪
　　古台平【句】芳草远【句】馆娃宫外春深【平韵】翠黛空留千载恨【句】教人何处相寻【韵】　绮罗无复当时事【仄韵】露花防滴香泪【韵】惆怅遥天横渌水【韵】鸳鸯对对飞起【韵此词后段第二句考孙词别首及鹿防扆词张泌词俱六字一句张词黛睂愁聚春碧孙鹿词即见后注或分作三字两句者非祗按此调旧有唐词可校宋人无填此者孙词别首前段第三句长洲废苑萧条长字平声废字仄声鹿词第四句双带绣窠盘锦荐双字平声绣字仄声孙词第五句月明独上溪桥月字独字俱仄声鹿词后段起句瑚枕腻鸦鬟乱字平声枕字仄声孙词第二句红兰绿蕙愁死红字平声鹿词玉纎慵整云散慵字平声张词第三句满地落花无消息满字落字俱仄声消字平声结句月明肠断空忆月字仄声肠字平声谱内可平可仄据此】
　　探春令【此调宋人俱咏初春风景或咏梅花故名探春韩淲词有景龙镫火升平世句名景龙镫】探春令【双调五十一字前段五句三仄韵后段四句三仄韵】　宋徽宗
　　帘旌防动【句】峭寒天气【句】龙池冰泮【韵】杏花笑吐香红浅【韵】又还是【读】春将半【韵】　清歌妙舞从头按【韵】等芳时开宴【韵】记去年【读】对着东风【句】曾许不负莺花愿【韵此调有两体或前段四字三句起或前段七字一句五字一句起此体乃四字三句起者于中又有前结六字句后结五字七字句或两结皆五字句或两结皆六字句悉以类列按谱时便于防校也　此词可平可仄悉防类列八词】
　　又一体【双调五十二字前段五句三仄韵后段四句四仄韵】　杨无咎
　　雪梅风栁【句】弄金钩粉【句】峭寒犹浅【韵】又还近【读】三五银蟾满【韵】渐玉漏【读】声初短【韵】　尊前重约年时伴【韵】拣镫词先按【韵】便直饶【读】心似蛾儿撩乱【韵】也有春风管【韵】
　　【此与防宗词同惟前段第四句多一字后段结摊破句法多押一韵异赵长卿疎篱横出词正与此同赵词前段第四句悄一似初覩东隣女一字仄声谱内据之其余可平可仄已详前词故不复注】又一体【双调五十二字前后段各五句三仄韵】　　　赵长卿
　　数声回鴈【句】几畨疎雨【句】东风回暖【韵】甚今年【读】立得春来晚【韵】过人日【读】方相见【韵】　缕金幡胜教先办【韵】着工夫裁翦【韵】到那时赌当【句】须教滴惜【句】称得梅妆靣【韵】
　　【此与雪梅风栁词同惟后段第三句摊破句法作两句不用韵异】
　　又一体【双调五十二字前段六句两仄韵后段五句三仄韵】　赵长卿
　　溪桥山路【句】竹篱茆舍【句】凄凉风雨【韵】被摧残沮挫【句】精神依旧【句】无奈相思苦【韵】　东风故与收拾取【韵】忍教他尘土【韵】向绿窻绣户【句】朱防小槛【句】做个名花主【韵】
　　【此亦徽宗词体惟前段第四句添二字作五字一句四字一句又结句减一字亦作五字句异赵词别首雕墙风定词杨无咎东风初到词正与此同　按赵词别首第四五句料雪霜深处司花神女雪字仄声深字平声杨无咎词料天台不比人间日月日字仄声赵词别首结句暗里焚百和暗字百字俱仄声】又一体【双调五十二字前段五句两仄韵后段四句三仄韵】　赵长卿
　　而今风韵【句】旧时标致【句】总皆奇絶【韵】再相逢【读】还是春前腊后【句】粉面凝香雪【韵】　芳心自与羣花别【韵】尽孤髙清洁【韵】那情怀【读】最是与人好处【句】冷淡黄昏月【韵】
　　【此与溪桥山路词同惟前段第四句后段第三句作上三下六句法异赵词别首雨孱风痩词正与此同】又一体【双调五十二字前段五句三仄韵后段四句三仄韵】　赵长卿
　　清香平淡【句】暗香潇洒【句】满林风露【韵】渐枝上【读】也学杨花飞絮【韵】轻逐春归去【韵】　东君着意勤遮防【韵】总留他不住【韵】幸西园【读】别有能言花貌【句】委曲闗心愫【韵】
　　【此与而今风韵词同惟前段第四句押韵异赵词别首楼头月满词正与此同　按赵词别首前段第四句为多情役得神魂撩乱情字平声】
　　又一体【双调五十二字前段五句四仄韵后段五句三仄韵】　赵长卿
　　冰澌池面【韵】栁摇金线【韵】春光无限【韵】问梅花底事【读】收香蔵蕊【句】到此方舒展【韵】　百花头上俱休管【韵】且警开俗眼【韵】看緑阴结子【句】成功调鼎【句】有甚迟和晚【韵】
　　【此亦与而今风韵词同惟前段第一二句俱押韵异】
　　又一体【双调五十三字前段六句两仄韵后段五句三仄韵】　赵长卿
　　冰檐垂箸【句】雪花飞絮【句】时方严肃【韵】向寻常摇曵【句】凡花野草【句】怎生敢【读】夸红緑【韵】　江梅孤洁无拘束【韵】秪温然如玉【韵】自一般天赋【句】风流清秀【句】总不同麤俗【韵】
　　【此亦与而今风韵词同惟前段结句六字异】
　　又一体【双调五十二字前段五句三仄韵后段四句四仄韵】　杨无咎
　　梅英粉淡【句】栁梢金软【句】兰芽依旧【韵】见万家【读】镫火明如昼【韵】正人月【读】圆时候【韵】　挨香傍玉偷携手【韵】尽轻衫寒透【韵】听一声【读】画角催残漏【韵】惜归去【读】频回首【韵】
　　【此词后段第三句八字押韵结句六字折腰杨词别首搦儿身分词正与此同　按杨词别首后段第三句奈月华镫影交相照镫字平声结句俏没个商量地没字仄声】
　　又一体【双调五十二字前后段各四句三仄韵】　　　晏几道
　　緑杨枝上晓莺啼【句】报融和天气【韵】被数声【读】吹入纱窓里【韵】又惊起【读】娇娥睡【韵】　緑云斜亸金钗坠【韵】惹芳心如醉【韵】为少年【读】湿了鲛绡帊【句】上都是【读】相思泪【韵】
　　【此词前段七字一句五字一句起者有蒋捷韩淲词可校韩词前段第三句问而今风转蛾儿底而字平声蒋词结句未抵我愁防腻抵字仄声韩词后段第三句这山城不道人能记山字平声蒋词结句向粉靥空弹泪粉字仄声谱内可平可仄据此余防下词】
　　又一体【双调五十二字前段四句两仄韵后段四句三仄韵】
　　【鸣鹤余音】无名氏
　　草堂三鼓梦游仙【句】到蓬莱阆苑【韵】正白云【读】满地无人扫【句】信幽圃【读】香风旋【韵】　羣真朝列黄金殿【韵】醉流霞琼宴【韵】顿觉来【读】一片清凉意【句】似明月【读】山头见【韵】
　　【此与晏词同惟前段第三句不押韵异】
　　又一体【双调五十二字前段五句两仄韵后段五句三仄韵】　赵长卿
　　去年元夜正钱塘【句】看天街镫火【韵】闹蛾儿转处【句】熈熈笑语【句】百万红妆女【韵】　今年肯把轻辜负【韵】列荧煌千炬【韵】趁闲身未老【句】良辰美景【句】款醉新歌舞【韵此亦晏词体惟前后段第三句各添一字作五字一句四字一句两结各减一字作五字句异】又一体【双调五十二字前后段各五句四仄韵】　　　赵长卿
　　笙歌间错华筵啓【韵】喜新春新嵗【韵】菜传纤手【句】青丝轻细【韵】和气入【读】东风里【韵】　幡儿胜儿都姑媂【韵】戴得更忔戏【韵】愿新春已后【句】吉吉利利【韵】百事都如意【韵】
　　【此亦晏词体惟前段第三句作四字两句后段第三句作五字一句四字一句两结又前六字句后五字句异　赵词喜用方言此更句读参差不足为法采之聊以备体】
　　越江吟【按宋释文莹续湘山野録云太宗酷爱琴曲十小词命近臣十人各探一调撰一词苏翰林易简探得越江吟遂赋此调后贺铸词因苏词起句有瑶池宴字更名宴瑶池苏轼词名瑶池宴乐府雅词名瑶池宴令】
　　越江吟【双调五十一字前后段各六句六仄韵】　　　苏易简
　　非烟非雾瑶池宴【韵】片片【韵】碧桃冷落谁见【韵】黄金殿【韵】虾须半巻【韵】天香散【韵】　春云和【读】孤竹清婉【韵】入霄汉【韵】红顔醉态烂漫【韵】金舆转【韵】霓旌影乱【韵】箫声远【韵】
　　【按湘山野録载易简词云神仙神仙瑶池宴片片碧桃零落春风晚翠云开处隠隠金舆挽玉麟背冷清风逺与此不同今从花草粹编订定　贺铸词后段第一句命闺人金防重按防字平声第二句商歌怨商字平声第三句依稀广陵清散陵字平声谱内可平可仄据之余防下词】
　　又一体【双调五十一字前段七句七仄韵后段六句六仄韵】　苏　轼
　　飞花成阵【韵】春心困【韵】寸寸【韵】别肠多少愁闷【韵】无人问【韵】偷啼自揾【韵】残妆粉【韵】　抱瑶琴【读】寻出新韵【韵】玉纤趁【韵】南风未解幽愠【韵】低云鬓【韵】睂峰敛晕【韵】娇和恨【韵】
　　【此与苏易简词同惟前段起句摊破七字一句作四字一句三字一句又多押一韵按贺铸词琼钩褰幔秋风观正与此同】
　　燕归梁【调见珠玉词因词有双燕归飞绕画堂似留恋虹梁句取以为名柳永织锦裁篇词注正
　　平调轻蹑罗鞵词注中吕调】
　　燕归梁【双调五十一字前段四句四平韵后段五句三平韵】　晏　殊
　　双燕归飞绕画堂【韵】似留恋虹梁【韵】清风明月好时光【韵】更何况【读】绮筵张【韵】　云衫侍女【句】频倾桂醑【句】加意动笙簧【韵】人人心在玊鑪香【韵】逢佳会【读】祝延长【韵此调始于此词换头四字两句者有张先石延年谢逸周邦彦诸作其余或摊破句法或减字或添字变格颇多其源皆出扵此也此词前段第二句作上一下四句法张先词云河汉净无云周邦彦词云短烛散飞虫与此小异　晏词别首前段第二句呈妙舞开筵呈字平声妙字仄声张先词换头二句水晶宫殿琉璃台阁水字仄声宫字台字俱平声谢逸词第三句锦字杳无期锦字仄声谱内可平可仄据此余防所采诸词】
　　又一体【双调五十一字前段四句四平韵后段四句三平韵】　史达祖
　　独卧秋窓桂未香【韵】怕雨防飘凉【韵】玉人只在楚云傍【韵】也着泪【读】过昏黄【韵】　西风今夜梧桐冷【句】断无梦【读】到鸳鸯【韵】秋钲二十五声长【韵】请各自【读】耐思量【韵此词前段与晏词同惟换头摊破晏词四字二句作七字一句第二句校晏词添一字有吕渭老吴文英词可校吴词换头句梦飞不到棃花外梦字不字俱仄声吕词第二句无个事涙盈盈无字平声个字仄声】
　　又一体【双调五十字前段四句四平韵后段四句三平韵】　栁　永
　　织锦裁篇写意深【韵】字值千金【韵】一回披翫一愁吟【韵】肠成结【读】泪盈襟【韵】　幽欢已散前期远【句】无聊赖【读】是而今【韵】密凭归燕寄芳音【韵】恐冷落【读】旧时心【韵此与史词同惟前段第二句减一字杜安世风摆红縚词正与此同其第二句寳鉴慵拈平仄如一】又一体【双调五十二字前段四句四平韵后段四句三平韵】　柳　永
　　轻蹑罗鞵掩绮寮【韵】传音耗【读】若相招【韵】语声犹颤不成娇【韵】乍得见【读】两魂消【韵】　怱怱草草难留恋【句】还归去【读】又无聊【韵】若谐雨夕与云朝【韵】得似个【读】有嚣嚣【韵】
　　【此亦与史词同惟前段第二句添一字作六字折腰异蒋防我梦唐宫词正与之合其第二句正舞到曵裙时正字舞字俱仄声】
　　雨中花令【王观词名送将归按雨中花调与夜行船调最易相混宋人集中每多误刻今照花
　　草粹编所编以两结句五字者为雨中花两结句六字七字者为夜行船】
　　雨中花令【双调五十一字前后段各四句三仄韵】　　晏　殊
　　翦翠妆红欲就【韵】折得清香满袖【韵】一对鸳鸯眠未足【句】叶下长相守【韵】　莫傍细条寻嫩藕【韵】怕緑刺【读】罥衣伤手【韵】可惜许【读】月明风露好【句】恰在人归后【韵此调始于此词宋人照此填者或于前段起句添一字或于前段第二句添一字或于后段第二句减一字或于前后段第三句添一字摊破句法一句作两句其源皆出扵此惟周紫芝词则又裁截慢词与此不同故谱内但以两段起结句法同者防校平仄按此体前后段第三句例各七字此词后段多一许字乃衬字也与下欧词且字同】
　　又一体【双调五十一字前段四句三仄韵后段五句三仄韵】　毛　滂
　　寒浸东倾不定【韵】更柰橹声催紧【韵】堤树胧明孤月上【句】黯淡移船影【韵】　旧事十年愁未醒【韵】渐老可柰离恨【韵】今夜有谁知【句】风中露里【句】目断云空尽【韵此亦晏词体惟后段第二句减一字第三句又添一字作五字一句四字一句异若减去有字中字即是七字句亦衬字也】
　　又一体【双调五十二字前后段各五句三仄韵】　　　欧阳修
　　千古都门行路【韵】能使离歌声苦【韵】送尽行人【句】花残春晩【句】又别东君去【韵】　醉借落花吹暖絮【韵】多少曲堤芳树【韵】且携手留连【句】良辰美景【句】留作相思处【韵此亦晏词体但摊破晏词前后段第三句作四字两句异　按此词后段第三句且字亦衬字】又一体【双调五十二字前后段各五句三仄韵】　　　毛　滂
　　池上水寒欲雾【韵】竹暗小窓低户【韵】数防秋声【句】来侵短梦【句】檐下芭蕉雨【韵】　白酒浮蛆鸡啄黍【韵】问陶令【读】几时归去【韵】溪月岭云【句】苹汀蓼岸【句】总是相思处【韵】
　　【此与欧词同惟后段第三句减去衬字耳句读最为整齐然宋人照此填者亦少】
　　又一体【双调五十二字前后段各五句三仄韵】　　　赵长卿
　　泪眼江头看锦树【韵】别离又还秋暮【韵】细水浮浮【句】轻风冉冉【句】稳送扁舟去【韵】　归去江山应得助【韵】新诗定须多赋【韵】有鴈南来【句】槐溪千万【句】寄我惊人句【韵此与欧词同惟前段起句作七字句异】
　　又一体【双调五十四字前后段各五句三仄韵】　　　程　垓
　　旧日爱花心未了【韵】紧峭得【读】花时一笑【韵】几日春寒【句】连宵雨闷【句】不道幽欢少【韵】　记得去年深院悄【韵】画梁畔【读】一枝香嫋【韵】説与西楼【句】后来明月【句】莫把棃花照【韵】
　　【此词前后段第一二句俱七字有程词别首间説海棠词巻地芳春词刘一止十顷疎梅词赵长卿短棹轻舟词可校刘词前段第二句折长条嫩香满袖条字平声第三句今庆元宵今字平声结句花共人俱痩花字平声赵词后段第二句叹光隂自来堪笑隂字平声谱内可平可仄据此余防所采贺词杨词王词　赵词后段结句正是楚天晓楚字仄声但宋词此字从无用仄之例偶误不可从】
　　又一体【双调五十五字前后段各五句三仄韵】　　　贺　铸
　　清滑京江人物秀【韵】富美髪【读】丰肌素手【韵】寳子余妍【句】阿娇余韵【句】独步秋娘后【韵】　奈倦客【读】情怀先怯酒【韵】问何意【读】歌颦易皱【韵】弱栁飞緜【句】繁花结子【句】做弄塲春痩【韵】
　　【此与程词同惟换头句添一字作八字句异】
　　又一体【双调五十四字前后段各五句三仄韵】　　　杨无咎
　　早已是【读】花魁栁冠【韵】更絶唱【读】不容同伴【韵】画鼓低敲【句】红牙随应【句】着个人勾唤【韵】　慢引莺防千样啭【韵】听过处【读】几多娇怨【韵】换羽移宫【句】偷声减字【句】不顾人肠断【韵】
　　【此与程词同惟前段起句作上三下四句法异按逃禅集三首皆然故采以备体　杨词别首前段起句堪惆怅红尘千里堪字惆字千字俱平声谱内防之其余可平可仄详见程词】
　　又一体【双调五十三字前后段各五句三仄韵】　　　赵长卿
　　甲鑪烟轻袅【韵】帘栊静【读】乳莺啼晓【韵】拂掠新妆【句】时宜头面【句】绣草冠儿小【韵】　衫子揉蓝初着了【韵】身材称【读】就中恰好【韵】手撚双纨【句】菱花重照【句】带朶宜男草【韵】
　　【此与毛词同惟前段第二句添一字作七字句异】
　　又一体【双调五十六字前后段各五句三仄韵】　　　王　观
　　百尺清泉声陆续【韵】映潇洒【读】碧梧翠竹【韵】面千步回廊【句】重重帘幕【句】小枕敧寒玉【韵】　试展鲛绡看画轴【韵】见一片【读】潇湘凝緑【韵】待玉漏穿花【句】银河垂地【句】月上阑干曲【韵】
　　【此亦与程词同惟前后段第三句添一字作五字句异按乐府雅词选此词前后段起二句作白石清泉声陆续潇洒碧梧翠竹闲拂霜绡开画轴一片潇湘秋緑各减一字今从花草粹编刋本】
　　又一体【双调六十一字前后段各四句四仄韵】　　　张　先
　　近鬓防钿云鴈细【韵　大云鴈小云鴈】好容貌【读】花枝争媚【韵花枝十二】学双燕【读】同栖还并翅【韵　双燕子】我合着【读】你难分离【韵　合着】　这佛面【读】前生应布施【韵　金浮图】你更看【读】蛾睂下秋水【韵　眉十】似赛九厎【读】见他三五二【韵　胡草】正闷里【读】也须欢喜【韵闷子】
　　【此词异于各家者以前后段第三句押韵又摊破四字两句作八字一句耳按前段结句我字你字后段起句这字第二句下字第三句厎字结句正字也字此皆衬字若都减去亦是此调正格前后未甞不整齐也　毎句下皆自注骰子格名】
　　又一体【双调七十字前后段各七句三平韵】　　　　周紫芝
　　山雨细【读】泉生幽谷【句】水满平田【韵】雪茧红蚕熟后【句】黄云陇麦秋间【韵】武陵烟暖【句】数声鸡犬【句】别是山川【韵】　嗟老去【读】倦游踪迹【句】长恨华颠【韵】行尽吴头楚尾【句】空惭万壑千岩【韵】不如休也【句】一庵归去【句】依旧云山【韵】
　　【此词裁截雨中花慢平韵词其前后段第三句以下悉皆慢词中句读也因竹坡词有此调名雨中花令并为编入平仄无别首可校】
　　凤来朝【调见周邦彦清真词】
　　凤来朝【双调五十一字前后段各四句四仄韵】　　　周邦彦
　　逗晓看娇面【韵】小牕深【读】弄明未辨【韵】爱残朱宿粉【读】云鬟乱【韵】最好是【读】帐中见【韵】　説梦双蛾微敛【韵】锦衾温【读】酒香未断【韵】待起又【读】如何拌【韵】任日炙【读】画楼暖【韵】
　　【此词后段第三句片玉集作待起难舍拌清真集作待起又如何拌按史达祖词扇厎弄团圆影陈允平和词买一笑千金拌俱六字折腰应以六字者为定本又前后段第二句史达祖词掩金闺防丝未整堕银瓶脆绳挂井未字挂字俱去声井字整字俱上声与此词两未字去声辨字断字俱上声同陈允平词凤箫吹六幺舞徧绣芙蓉香尘未断因舞字上声徧字即用去声可悟词中两仄字连用之法　史词陈词与此平仄如一惟史词前段结句恨谁踏藓花径谁字平声陈词换头句曲歇弓弯袖敛袖字仄声谱内防之】
　　秋夜雨【调见蒋防竹山乐府题咏秋雨】
　　秋夜雨【双调五十一字前后段各四句三仄韵】　　　蒋　防
　　黄云水驿秋笳咽【韵】吹人双鬓如雪【韵】愁多无柰处【句】漫碎把【读】寒花轻撧【韵】　红云转入香心里【句】夜渐深【读】人语初歇【韵】此际愁更别【韵】鴈落影【读】西窓残月【韵蒋词四首平仄如一惟前段第二句或云春情不解分雪不字仄声第三句云寳筝弦断尽寳字仄声后段第三句云今夜休要别今字平声谱内可平可仄据之】
　　伊州令【唐教坊曲名一名伊川令碧鸡漫志云伊州有七商曲】
　　伊州令【双调五十一字前后段各四句三仄韵】
　　【花草粹编】无名氏
　　西风昨夜穿帘幕【韵】闺院添萧索【韵】才是梧桐零落时【句】又迤逦【读】秋光过却【韵】　人情音信难托【韵】鱼鴈成躭阁【韵】教奴独自守空房【句】泪珠与【读】镫花共落【韵此词坊本俱有脱误今从词纬抄本】
　　木笪【唐教坊记有木笪大曲宋修内司所刋乐府浑成集亦有木笪曲名周密齐东野语以为此音世人罕知今太平乐府有白朴乔木笪词一套疑其遗制因太和正音谱采其首作亦録以备一体或名乔木查者误】
　　木笪【双调五十一字前后段各五句四仄韵】　　　　白　朴
　　海棠初雨歇【韵】杨栁轻烟惹【韵】碧草茸茸铺四野【韵】俄然回首处【句】乱红堆雪【韵】　恰春光也【韵】梅子黄时节【韵】映石榴华红似血【韵】胡葵开满院【句】碎翦宫缬【韵此元人套数乐府以其犹近宋词体制采之】
　　迎春乐【宋栁永词注林钟商元王行词注夹钟商】
　　迎春乐【双调五十二字前段四句四仄韵后段四句三仄韵】　栁　永
　　近来憔悴人惊怪【韵】为别后【读】相思防【韵】我前生【读】负汝愁烦债【韵】便苦恁【读】难开解【韵】　良夜永【读】牵情无柰【韵】锦被里【读】余香犹在【韵】怎得依前镫下【句】恣意怜娇态【韵】
　　【后段第三句六字结句五字此体始于晏词因晏词换头八字宋人无照此填者故取此词作谱其可平可仄即防下晏秦杨三词】
　　又一体【双调五十三字前段四句四仄韵后段四句三仄韵】　晏　殊
　　长安紫陌春归早【韵】亸垂杨【读】染芳草【韵】被啼莺【读】语燕催清晓【韵】正好梦【读】频惊觉【韵】　当此际【读】青楼临大道【韵】幽防处【读】两情多少【韵】莫惜明珠百琲【句】占取长年少【韵】
　　【此与栁词同惟换头句多一字作八字句异】
　　又一体【双调五十一字前段四句四仄韵后段四句三仄韵】　秦　观
　　菖蒲叶叶知多少【韵】惟有个【读】蜂儿妙【韵】雨晴红粉齐开了【韵】露一防【读】娇黄小【韵】　早是被【读】晓风力暴【韵】更春共【读】斜阳俱老【韵】怎得花香深处【句】作个蜂儿抱【韵】
　　【此与柳词同惟前段第三句减一字作七字句异】
　　又一体【双调五十一字前段四句四仄韵后段四句三仄韵】　杨无咎
　　新来特特更门地【韵】都收拾【读】山和水【韵】看明年【读】事事如意【韵】迎福禄【读】俱来至【韵】　莫管明朝添一嵗【韵】尽同向【读】尊前沉醉【韵】且共唱【读】迎春乐【句】祝母千秋嵗【韵】
　　【此亦秦词体惟前段第三句作上三下四句法后段第三句六字折腰换头句又不作上三下四句法异】又一体【双调五十一字前段四句四仄韵后段四句三仄韵】　贺　铸
　　云鲜日嫩东风软【韵】雪初融【读】水清浅【韵】低鬟舞按迎春徧【韵】似飞动【读】钗头燕【韵】　漫折梅花曾寄远【韵】问谁为【读】倚楼凄怨【韵】身伴未归鸿【句】犹顾恋【读】江南暖【韵】
　　【此词后段第三句五字结句六字与晏桞秦词体又微异东山集四首皆同周邦彦词又本此添字也贺词别首前段起句六华应腊妆吴苑六字仄声第三句玉环风调依然在玉字仄声风字平声结句都付与弦声写都字平声付字仄声后段起句三月十三寒食夜三字平声十字仄声第二句归路指玉溪南馆归字平声路字仄声第三句细语人不闻细字不字俱仄声人字平声结句久背面秋千下久字仄声又微风动双罗带风字平声谱内可平可仄据此至前段第二句一首指尖纤带间暇一首小樱唇浅蛾黛一首小山堂晚张宴平仄如一当是音律所寓不可防校别词】
　　又一体【双调五十一字前后段各四句三仄韵】
　　【髙丽史乐志】无名氏
　　神州丽景春先到【韵】看看是【读】韶光早【韵】园林深处东风过【句】红杏里【读】莺声好【韵】　漠漠青烟逺逺道【韵】触目是【读】緑杨芳草【韵】莫惜醉重游【句】逡巡又【读】年华老【韵】
　　【此与贺词同惟前段第三句不押韵异　按宋以大晟乐赐髙丽其乐章皆北宋人作故髙丽史乐志有宋词一巻间亦采之】
　　又一体【双调五十二字前段四句四仄韵后段五句三仄韵】　周邦彦
　　清池小圃开云屋【韵】结春伴【读】往来熟【韵】忆年时【读】纵酒杯行速【韵】看月上【读】归禽宿【韵】　墙里修篁森似束【韵】记名字【读】曾刋新緑【韵】见説别来长【句】冷翠藓【句】封寒玉【韵】
　　【此与贺词同惟前段第三句添一字作八字句仍照栁永晏殊体填王元行词注夹钟商者即此体也宋人有方千里杨泽民陈允平和词可校　陈词前段第二句都未识行人手都字平声未字仄声行字平声结句花底防任敧侧花字平声任字仄声换头句斗酒百篇呼太白斗字百字俱仄声第二句傲人世醉中一息醉字一字俱仄声又香不散防云春透香字平声不字仄声第三句何日赋归来何字平声结句羞人问连环玉羞字人字俱平声又方词前段第三句看夕阳倒影花阴速夕字仄声谱内可平可仄据此】
　　梦仙郎【调见张先词集】
　　梦仙郎【双调五十二字前后段各五句三仄韵两平韵】　　张　先
　　江东苏小【仄韵】夭斜窈窕【韵】都不胜【读】防鸾娇妙【韵】春艳上新妆【平韵】肌肉过人香【韵】　佳树阴阴池院【换仄韵】华镫绣幔【韵】花月好【读】岂能长见【韵】离聚此生縁【换平韵】何计问髙天【韵】
　　【此词两仄两平四换韵宋人止此一体无别首可校】
　　青门引【调见乐府雅词及天机余锦词张先本集不载】
　　青门引【双调五十二字前段五句三仄韵后段四句三仄韵】　张　先
　　乍暖还轻冷【韵】风雨晚来方定【韵】庭轩寂寞近清明【句】残花中酒【句】又是去年病【韵】　楼头画角风吹醒【韵】入夜重门静【韵】那堪更被明月【句】隔墙送过秋千影【韵按全芳备祖乐府马古洲词前结十分风味独向暑天足十字仄声风字平声后结刀圭倘是神仙药地皮巻画犹飞肉校此词多一字因词俚不録】
　　菊花新【乐章集注中吕调齐东野语云花新谱教坊都管王公谨作也】
　　菊花新【双调五十二字前后段各四句三仄韵】　　　张　先
　　随髻慵妆来日暮【韵】家在柳桥堤下住【韵】衣缓绛绡垂【句】琼树袅【读】一枝红雾【韵】　院深池静花相妒【韵】粉墙低【读】乐声时度【韵】长恐舞筵空【句】轻化作【读】防云飞去【韵】
　　【此调以此词为正体有栁永词可校若杜安世词之多押一韵或少押一韵皆变格也　柳词前段结句先去睡鸳衾图暖鸳字平声后段起句须臾放了残鍼线放字仄声杜词别首后段起句儿夫心肠多薄幸肠字平声第二句百计思难为拘检难字平声第三句几回向伊言回字平声柳词结句待时时看伊娇面待字仄声时时二字俱平声谱内可平可仄据之余防下词】
　　又一体【双调五十二字前段四句四仄韵后段四句三仄韵】　杜安世
　　怎奈花残莺又老【韵】槛里青梅数枝小【韵】新荷长池沼【韵】当晴昼【读】燕子声閙【韵】　亭阑花绽顔色好【韵】风雨催【读】等闲开了【韵】酒醒暗思量【句】无个事【读】着甚烦恼【韵】
　　【此与张词同惟前段第三句押韵异按寿域词杜作二首平仄微拗别首换头句不押韵与此又小异】醉红妆【调见张先词集因词中有一般妆様百般娇及郎未醉有金貂句取以为名】醉红妆【双调五十二字前段六句四平韵后段六句三平韵】　张　先
　　琼林玉树不相饶【韵】薄云衣【句】细栁腰【韵】一般妆様百般娇【韵】睂儿秀【句】总如描【韵】　东风摇草杂花飘【韵】恨无计【句】上青条【韵】更起双歌郎且饮【句】郎未醉【句】有金貂【韵】
　　【此调近双鴈儿惟后段第四句不押韵异宋词中亦无别首可校】
　　思远人【调见小山乐府因词有千里念行客句取其意以为名】
　　思远人【双调五十二字前段五句两仄韵后段五句三仄韵】　晏几道
　　红叶黄花秋意晚【句】千里念行客【韵】念飞云过尽【句】归鸿无信【句】何处寄书得【韵】　泪弹不尽临窓滴【韵】就枕旋研墨【韵】渐写到别来【句】此情深处【句】红笺为无色【韵此词亦无别首宋词可校词律云前后段第二句第五句念寄旋为四字皆用去声】
　　醉花阴【中原音韵注黄钟宫太平乐府注中吕宫】
　　醉花阴【双调五十二字前后段各五句三仄韵】　　　毛　滂
　　檀板一声莺起速【韵】山影穿疎木【韵】人在翠阴中【句】欲觅残春【句】春在屏风曲【韵】　劝君对客杯须覆【韵】镫照瀛洲緑【韵】西去玉堂深【句】魄冷魂清【句】独引金莲烛【韵此调祗有此体诸家所填多与之合但平仄不同句法间有小异耳如前段起句杨无咎词淋漓尽日黄梅雨舒亶词粉轻一捻和香聚辛弃疾词黄花漫说年年好张元干词红茰紫菊开还早沈防宗词微含清雾真珠滴平仄俱与此词异又前后段第二句舒亶词正千山云尽更玉钗斜衬与别首之教露华休妒指广寒归去沈防宗词之怯晓寒脉脉有动人标格俱作上一下四句法亦与此词异　按此词换头句客字疑韵如杨无咎词之扑人飞絮浑无数李清照词之东篱把酒黄昏后絮字酒字俱韵此即乐府指迷所谓藏短韵于句内者然宋词如此者亦少舒亶词前段第三句冷对酒尊傍冷字仄声第四句无语含情无字平声结句别是江南信别字仄声后段第三句去后又明年去字仄声第四句人在江南人字平声结句羞上潘郎鬓羞字平声谱内据之若前后段第一二句可平可仄详见辨体故不复注】望江东【调见山谷集因词有望不见江东路句取以为名】
　　望江东【双调五十二字前后段各四句四仄韵】　　　黄庭坚
　　江水西头隔烟树【韵】望不见【读】江东路【韵】思量只有梦来去【韵】更不怕【读】江阑住【韵】　镫前写了书无数【韵】算没个【读】人传与【韵】直教寻得鴈分付【韵】又还是【读】秋将暮【韵】
　　【此调秖此一词无别首可校】
　　入塞【古乐府横吹曲有入塞辞调名本此】
　　入塞【双调五十二字前段六句四平韵一叠韵后段五句四平韵一叠韵】
　　程　垓
　　好思量【韵】正秋风【读】半夜长【韵】奈银釭一防【句】耿耿背西窓【韵】衾又凉【韵】枕又凉【叠】　露华凄凄月半牀【韵】照得人【读】真个断肠【韵】窓前谁浸木犀黄【韵】花也香【韵】梦也香【叠】
　　【书舟集只此一词宋词亦无别首可校　前后段两结句俱押叠韵当是体例填者遵之】
　　品令【王行词注则商】
　　品令【双调五十二字前段四句三仄韵后段四句两仄韵】　　曹　组
　　乍寂寞【韵】帘栊静【读】夜久寒生罗幙【韵】窓儿外【读】有个梧桐树【句】早一叶【读】两叶落【韵】　独倚屏山欲寐【句】月转惊飞乌鹊【韵】促织儿【读】声响虽不大【句】敢教贤【读】睡不着【韵】
　　【宋人填品令者类作俳语其句读亦不一即前段起句或三字或四字或五字不同今择其尤雅者各以类列　此词前段起句三字有秦观掉又词顔博文夜萧索词辛弃疾更休説词可校惟秦词别首幸自得词石孝友困无力词前段第二三句作四字两句而秦词前后段第三句又各押韵因词俚不録顔词前段起句夜萧索萧字平声第二句侧耳聴青海楼头吹角侧耳二字俱仄声青字平声秦词天然个品格于中压一压字仄声辛词第三句甚今年容貌八十嵗甚字仄声年字容字俱平声八十二字俱仄声秦词结句语低低笑咭咭低低二字俱平声辛词见底道才十八才字平声秦词后段起句毎毎秦楼相见相字平声顔词偷想红啼深怨偷字平声辛词莫献寿星香烛寿字仄声秦词第二句见了无限怜惜限字仄声顔词第三句纱窓外厌厌新月上纱窓二字俱平声外字仄声辛词只消得把笔轻轻去把字仄声轻字平声秦词结句把不定脸儿赤不定二字俱仄声儿字平声顔词应也则睡不着应字平声辛词十字上添一笔添字平声谱内可平可仄据此】
　　又一体【双调五十一字前段五句三仄韵后段四句两仄韵】　赵长卿
　　情难托【韵】离愁重【句】悄愁没处安着【韵】那堪更一叶知秋【句】天色儿【读】渐冷落【韵】　马上征衫频揾泪【句】一半斑斑汚却【韵】别来为忆叮咛语【句】空赢得【读】瘦如削【韵此即曹词体惟换头句七字多一字前后段第三句七字各少一字异　按汲古阁刻惜香乐府此词作思越人注向刻品令非不知思越人从无仄韵之体应照旧刻编入品令】
　　又一体【双调五十五字前段五句四仄韵后段五句五仄韵】　周邦彦
　　夜阑人静【韵】月防寄【读】梅梢疎影【韵】帘外曲角阑干近【韵】旧携手处【句】花雾寒成阵【韵】　应是不禁愁与恨【韵】纵相逢难问【韵】黛睂曾把春山印【韵】后期无定【韵】肠断香销尽【韵】
　　【此词前段起句四字有方千里杨泽民和词可校杨词后段第三句便如喝采争堂印喝字仄声结句有幸君须尽有字仄声又杨无咎和词前段第四句笛声谁喷谁字平声谱内可平可仄据之余防陈王二词】
　　又一体【双调五十五字前后段各五句四仄韵】　　　陈允平
　　玉壶尘静【韵】蟾光透【读】一帘疎影【韵】偏爱水月楼台近【韵】画帘独倚【句】风度寒香阵【韵】　犹记曲江烟水恨【韵】叹凄凉谁问【韵】夜深沙觜霜防印【韵】嚼花拌醉【句】枝上春无尽【韵】
　　【此和周词也惟后段第四句不押韵异】
　　又一体【双调五十五字前后段各五句五仄韵】　　　王　行
　　飞琼环佩【韵】立缥缈【读】香云影里【韵】冰丝萦蹙霞绡帔【韵】瑶阶玉砌【韵】雪月看初霁【韵】　不待夭妍相妩媚【韵】任天然丰致【韵】绰约仙姿真絶世【韵】众芳无地【韵】先得东风意【韵】
　　【此即周词体惟前后段第四句俱押韵异】
　　又一体【双调六十四字前后　梅苑段各七句四仄韵】无名氏
　　山重云起【韵】断桥外【读】池塘水【韵】晚来风定【句】竹枝相亚【句】残阳影里【韵】多少风流【句】都在冷香疎蕊【韵】　江南千里【韵】问折得【读】谁能寄【韵】几番归去【句】酒醒月满【句】阑干十二【韵】且隐深溪【句】免笑等闲桃李【韵】
　　【此词前后段起句俱四字押韵第二句俱六字有梅苑词三首周紫芝吕渭老赵长卿诸词可校　梅苑词别首前段第三四五句琼枝玉树浑如傅粉寿阳妆面琼字浑字俱平声傅字仄声后段第六七句且与从容来嵗和未晚和字平声未字仄声谱内可平可仄据之余防周曾卓三词】
　　又一体【双调六十四字前后段各七句四仄韵】　　　周紫芝
　　霜蓬零乱【韵】笑緑鬓【读】光阴晚【韵】紫茱时节【句】小楼长醉【句】一川平远【韵】休説龙山佳防【句】此情不浅【韵】　黄花香满【韵】记白苎【读】吴歌软【韵】如今却向【句】乱山丛里【句】一枝重看【韵】对着西风搔首【句】为谁肠断【韵】
　　【此与梅苑词同惟前后段第六七句摊破句法作六字一句四字一句异】
　　又一体【双调六十三字前后段各七句四仄韵】　　　曾　纡
　　纹漪涨渌【韵】疎霭连孤鹜【韵】一年春事【句】柳飞轻絮【句】笋添新竹【韵】寂寞幽花【句】独殿小园嫩緑【韵】　登临未足【韵】怅游子【读】归期促【韵】他年清梦【句】千里犹到【句】城阴溪曲【韵】应有凌波【句】时为故人凝目【韵】
　　【此与梅苑词同惟前段第二句五字异】
　　又一体【双调六十字前后段各六句三仄韵】　　　　卓　田
　　立秋十日【句】早露出【读】新凉面【韵】斜风急雨【句】战退炎光一半【韵】月上纱窓【句】疑是广寒宫殿【韵】　无端宋玉【句】恁撩乱【读】生悲怨【韵】一年好处【句】都被秋光占断【韵】你且思量【句】今夜怎生消遣【韵】
　　【此亦梅苑词体惟前后段第三四五句各减二字作四字一句六字一句异】
　　又一体【双调六十五字前后段各六句四仄韵】　　　李清照
　　急雨惊秋晓【韵】今嵗较【读】秋风早【韵】一觞一咏【句】更须莫负【读】晚风残照【韵】可惜莲花已谢【句】莲房尚小【韵】汀苹防草【韵】怎称得【读】人情好【韵】有些言语【句】也待醉折【读】荷花向道【韵】道与荷花【句】人比去年总老【韵此词前段起句五字有类列黄词二首可校平仄俱防之　前段第五句六字第六句四字与前周紫芝霜蓬零乱词及后黄庭坚败叶霜天晓词同】
　　又一体【双调六十六字前后段各七句四仄韵】　　　黄庭坚
　　凤舞团团饼【韵】恨分破【读】教孤另【韵】金渠体净【句】只轮慢碾【句】玉尘光莹【韵】汤响松风【句】早减了二分酒病【韵】味浓香永【韵】醉乡路【读】成佳境【韵】恰如镫下【句】故人
　　万里【句】归来对影【韵】口不能言【句】心下快活自省【韵此即急雨惊秋词体惟前段第六七句仍照梅苑词于结句多一字作七字句异此亦衬字采以备体】又一体【双调六十五字前后段各六句四仄韵】　　　黄庭坚
　　败叶霜天晓【韵】渐鼓吹【读】催行棹【韵】栽成桃李未开【句】便解银章归早【韵】去取麒麟图画【句】要及年少【韵】　劝君醉倒【韵】别语怎【读】醒时道【韵】楚山千里暮云【句】镇锁离人怀抱【韵】记取江州司马【句】座中最老【韵】
　　【此亦急雨惊秋词体惟摊破前段第三四句作六字两句后段第三四五六句作六字三句四字一句异以上词十三首各以类列起句三字者以曹词为正体赵词及注中秦词石词皆变格也起句四字第】
　　【二句七字者以周词为正体若陈词王词皆变格也起句四字第二句六字者以梅苑词为正体若周词鲁词卓词皆变格也起句五字者以李词为正体若黄词二首皆变格也此调体虽不一亦稍尽其正变源流矣】











　　御定词谱巻九
　　钦定四库全书
　　御定词谱巻十目録【起五十二字至五十四字】
　　引驾行四体【又名长春】
　　玉团儿一体
　　倾杯令一体
　　锯解令一体
　　双鴈儿一体【又名双燕子】
　　寻芳草一体【又名王孙信】
　　恨来迟二体【又名恨叹迟】
　　珍珠令一体
　　寿延长破字令一体
　　献天寿令一体
　　折花令一体
　　红窓听一体【又名红窓睡】
　　上林春令一体
　　红窓迥二体
　　红罗袄一体
　　折桂令四体【又名秋风第一枝　天香引　蟾宫曲】茘子丹一体
　　临江仙十一体【又名谢新恩　鴈后归　画屏春庭院深深】浪淘沙令六体【又名曲入　卖花声　过龙门链丹砂】金错刀三体【又名醉瑶瑟　君来路】
　　端正好二体【又名于中好】
　　杏花天三体【又名杏花风】
　　天下乐一体
　　恋绣衾五体【又名泪珠弹】
　　撷芳词五体【又名折红英　清商怨　惜分钗钗头凤】鬓边华一体
　　玉楼人一体
　　江月晃重山一体
　　南乡一翦梅一体
　　鹦鹉曲一体【又名黑漆弩　学士吟】
　　钦定四库全书
　　御定词谱巻十【起五十二字至五十四字】
　　引驾行【此调有五十二字者有一百字者有一百二十五字者五十二字词即一百字词前段一百二十五字词亦就一百字词多五句也晁补之一百字词名长春柳永一百字词注中吕调一百二十五字词注仙吕调】
　　引驾行【双调五十二字前段四句两仄韵后段六句四仄韵】　晁补之
　　梅梢琼绽【句】东风次第开桃李【韵】痛年年【读】好风景【句】无事对花垂泪【韵】　园里【韵】旧赏处幽葩【句】柔条一一动芳意【韵】恨心事【读】春来间阻【句】忆年时【读】把罗袂【韵】雅戏【韵】
　　【此即柳永仄韵词前段体句读照柳词防定】
　　又一体【双调一百字前段十句六仄韵后段十句五仄韵】　柳　永
　　虹收残雨【句】蝉嘶败栁长堤暮【韵】背都门【读】动销黯【句】西风片帆轻举【韵】愁覩【韵】泛画鹢翩翩【句】灵鼍隠隠下前浦【韵】忍回首【读】佳人渐远【句】想髙城【读】隔烟树【韵】几许【韵】　秦楼昼永【句】谢阁连宵奇遇【韵】算赠笑千金【句】
　　酬歌百琲【句】尽成轻负【韵】南顾【韵】念吴邦越国【句】风烟萧索在何处【韵】独自个【读】千山万水【句】指天涯去【韵此词前段即晁梅梢琼绽词体后段结句作上一下一中二字相连句法晁词亦然填者依之谱内可平可仄悉防前后二晁词】
　　又一体【双调一百字前段十句六仄韵后段十句五仄韵】　晁补之
　　春云轻锁【句】春风乍扇园林晓【韵】扫华堂【读】正桃李芳时【句】诞辰还到【韵】年少【韵】记绛蜡光摇【句】金猊香郁寳妆了【韵】骤骏马【读】天街向晚【句】喜同车【读】咏窈窕【韵】多少【韵】　卢家壸范【句】杜曲家声荣耀【韵】庆徳耀齐睂【句】冯唐白首【句】镇同欢笑【韵】缥缈【韵】待琅函深讨【句】芝田髙隐去阶老【韵】自别有【读】壶中永日【句】比人间好【韵此与栁词同惟前段第三四句摊破句法于第三句多二字作八字句于第四句少二字作四字句异又前结二字短韵或有移作后段起句者今从词律】
　　又一体【双调一百二十五字前段十五句七平韵后段十句五平韵】
　　栁　永
　　红尘紫陌【句】斜阳暮草长安道【句】是谁人【读】断魂处【句】迢迢匹马西征【韵】新晴【韵】韶光明媚【句】轻烟淡薄和气暖【句】望花邨【读】路隠映【句】摇鞭时过长亭【韵】愁生【韵】伤凤城仙子【句】别来千里重行行【韵】又记得临岐【句】泪眼湿【读】莲脸盈盈【韵】销凝【韵】　花朝月夕【句】最苦冷落银屏【韵】想媚容耿耿【句】无眠屈指【句】已算回程【韵】相萦【韵】空万般思忆【句】争如归去覩倾城【韵】向绣帏【读】深处并枕【句】説如此牵情【韵】
　　【此词后段即栁仄韵词体惟结句多一字若前段则起结亦同惟起五句后又多五句不同其自注仙吕调即夷则羽亦与中吕调之为夹钟羽者不同】
　　玉团儿【调见周邦彦片玉词因清真集不载故方千里杨泽民陈允平俱无和词宋惟卢炳袁去
　　华两词可枝】
　　玉团儿【双调五十二字前后段各五句三仄韵】　　　周邦彦
　　铅华淡泞新妆束【韵】好风韵【读】天然异俗【韵】彼此知名【句】虽然初见【句】情分先熟【韵】　鑪烟淡淡云屏曲【韵】睡半醒【读】生香透肉【韵】赖得相逢【句】若还虚过【句】生世不足【韵】
　　【此词前后段两结句第二字例用仄声有卢炳词全似深熟心事忒足袁去华词緑盖红颊相应相答似字事字盖字应字俱仄声可证　按袁词前段第二句独着我扁舟一叶着字仄声卢词前段第四句情懐雅合雅字仄声后段第一句耳边笑语论心曲耳字仄声第四句清风明月清字平声谱内可平可仄据此】
　　倾杯令【唐教坊曲有倾杯乐调名本此但此令词与慢词名倾杯乐者不同】
　　倾杯令【双调五十二字前段五句三仄韵后段四句三仄韵】　吕渭老
　　枫叶飘红【句】莲房浥露【句】枕席嫩凉先到【韵】帘外蟾华如扫【韵】枝上啼鸦催晓【韵】　秋风又送潘郎老【韵】小窓明【读】疎红残照【韵】登髙送远惆怅【句】白髪新愁未了【韵此调秪有吕词二首宋元人无填此者　吕词别首前段起句隔座藏钩隔字仄声第四句筝按教坊新谱教字仄声结句楼外月生春浦月字仄声后段起句徘徊争忍忙归去争字平声余与此词平仄如一】锯解令【调见逃禅词】
　　锯解令【双调五十二字前段四句两仄韵后段四句三仄韵】　杨无咎
　　送人归后酒醒时【句】睡不穏【读】衾翻翠缕【韵】应将别泪洒西风【句】尽化作【读】断肠夜雨【韵】　卸帆浦溆【韵】一种凄惶两处【韵】寻思却是我无情【句】便不解【读】寄将梦去【韵】
　　【此调祗有此词无别首可校】
　　双鴈儿【一名双燕子中原音韵入商调按此调徽近醉红妆但醉红妆后段第三句不用韵此则
　　前后俱用韵也】
　　双鴈儿【双调五十二字前后段各四句四平韵】　　　杨无咎
　　穷阴急景暗推迁【韵】减绿鬓【读】损朱顔【韵】利名牵役几时闲【韵】又还惊【读】一嵗圆【韵】　劝君今夕不须眠【韵】且满满【读】泛觥船【韵】大家沈醉对芳筵【韵】愿新年【读】胜旧年【韵】
　　【按花草粹编两段刻作两首今依本集订定此词无别首可校】
　　寻芳草【调见稼轩词自注一名王孙信】
　　寻芳草【双调五十二字前段四句四仄韵后段四句三仄韵】　辛弃疾
　　有得许多泪【韵】更闲却【读】许多鸳被【韵】枕头儿【读】放处都不是【韵】旧家时【读】怎生睡【韵】　更也没书来【句】那堪被【读】鴈儿调戏【韵】道无书【读】却有书中意【韵】排几个【读】人人字【韵】
　　【此调秪有此词无别首可校】
　　恨来迟【梅苑词名恨欢迟】
　　恨来迟【双调五十二字前段六句两平韵后段五句三平韵】　王　灼
　　桞暗汀洲【句】最春深处【句】小宴初开【韵】似泛宅浮家【句】水平风软【句】咫尺蓬莱【韵】　更劝君【读】吸尽紫霞杯【韵】醉看鸾凤徘徊【韵】正洞里桃花【句】盈盈一笑【句】依旧怜才【韵】
　　【此调以此词为正体若梅苑词之衬字乃变格也但宋元人填此词者甚少故此词可平可仄悉防后词】又一体【双调五十三字前段五句两平韵后段四句三平韵】
　　【梅苑】无名氏
　　独占江梅【句】淡薄情怀【句】浅缀胭脂【韵】最好是【读】严凝苦寒天气【句】却是开时【韵】　也不许【读】桃李鬬妍媸【韵】也不许【读】霜雪相欺【韵】又只恐【读】谁家一声羌笛【句】落尽南枝【韵】
　　【此较王词多一衬字前段第四句后段第三句句法亦异】
　　珍珠令【调见张炎山中白云词】
　　珍珠令【双调五十二字前段五句四仄韵后段五句三仄韵一叠韵】
　　张　炎
　　桃花扇底歌声杳【韵】愁多少【韵】便觉道【读】花阴闲了【韵】因甚不归来【句】甚归来不早【韵】　满院飞花休要扫【韵】待留与【读】薄情知道【韵】知道【叠】怕一似飞花【句】和春都老【韵】
　　【此本张炎自度曲无别首宋词可校】
　　寿延长破字令【调见髙丽史乐志】
　　寿延长破字令【双调五十二字前后段各四句四仄韵】
　　【髙丽史乐志】无名氏
　　青春玉殿和风细【韵】奏箫韶络绎【韵】韵绕行云飘飘曵【韵】泛金尊【读】流霞滟溢【韵】　瑞日晖晖临丹扆【韵】布仁慈徳意【韵】遐迩愿听歌声缀【韵】万万年【读】仰瞻宴启【韵此髙丽寿延长舞队曲也因其杂用唐乐故采之】
　　献天寿令【调见髙丽史乐志】
　　献天寿令【双调五十二字前后段各四句三平韵】
　　【髙丽史乐志】无名氏
　　阆苑人间虽隔【句】遥闻圣徳弥髙【韵】西离仙境下云霄【韵】来献千嵗灵桃【韵】　上祝皇龄齐天久【句】犹舞蹈【读】贺贺圣朝【韵】梯航交辏四方遥【韵】端拱永保宗祧【韵此髙丽献仙桃舞队曲也因所用唐乐故采之】
　　折花令【调见髙丽史乐志】
　　折花令【双调五十二字前后段各五句三仄韵】
　　【髙丽史乐志】无名氏
　　翠幕华筵【句】相将正是多欢宴【韵】举舞袖【读】回旋徧【韵】罗绮簇宫商【句】共歌清羡【韵】　莫惜沈醉【句】琼浆泛泛金尊满【韵】当永日【读】长游衍【韵】愿燕乐嘉賔【句】嘉賔式燕【韵】
　　【此髙丽抛毬乐舞队曲也因所用唐乐故采之】
　　红窓听【柳永词注仙吕调一名红睡】
　　红窓听【双调五十三字前段四句三仄韵后段五句三仄韵】　晏　殊
　　淡薄梳妆轻结束【韵】天付与【读】脸红睂緑【韵】连环书素传情久【句】许双飞同宿【韵】　一晌无端分比目【韵】谁知道【读】风前月底【句】相看未足【韵】此心终拟【句】觅鸾弦重续【韵】
　　【此调秪此一体有晏词别首及桞永词可校　按晏词别首前段第二句彼此有万重心诉亦七字句栁词前段第二句举措有许多端正正与此同汲古阁本多一峰字者误至晏词别首两结句隔桃源无处托鸳鸯飞去栁词两结句表温柔心性却寃人薄幸俱作上一下四句法　桞词前段起句如削肌肤红玉莹如字平声第三句二年三嵗同鸳寝二字仄声谱内据之若前段第二句之天字可仄后段结句之重字可仄亦本柳词详见本词注中】
　　上林春令【宋史乐志属中吕宫】
　　上林春令【双调五十三字前后段各四句三仄韵】　　毛　滂
　　蝴蝶初翻帘绣【韵】万玉女【读】齐回舞袖【韵】落花飞絮蒙蒙【句】长忆着【读】灞桥别后【韵】　浓香斗帐自永漏【韵】任满地【读】月深云厚【韵】夜寒不近流苏【句】秪怜他【读】后庭梅痩【韵】
　　【词律録杨无咎词四十字一体脱去前段第三四句两句今按杨本集作秾李夭桃堆绣正暖日如熏芳袖流莺恰恰娇啼似为劝百觞进酒少年不用称遐夀愿来嵗如今时候相将得意皇都同携手上林春昼即毛词五十三字体也谱内可平可仄防之】
　　红窓迥【调见周邦彦片玊词】
　　红窓迥【双调五十三字前段六句四仄韵后段五句三仄韵】　周邦彦
　　几日来【句】真个醉【韵】早窻外乱红【句】已深半指【韵】花影被风摇碎【韵】拥春酲未起【韵】　有个人人生济楚【句】向耳边问道【句】今朝醒未【韵】情性漫腾腾地【韵】恼得人越醉【韵】
　　【此词坊刻向多脱误今从词纬本改正　此惟欧良一词可校故可平可仄悉防欧词】
　　又一体【双调五十三字前段六句五仄韵后段四句四仄韵】　欧　良
　　河可挽【韵】石可转【韵】那一个愁字【句】却难驱遣【韵】睂向酒边暂展【韵】酒后依旧见【韵】　枫叶满堦红万片【韵】待拾来【读】一一题写教徧【韵】却倩霜风吹巻【韵】直到沙岛远【韵】
　　【此与周词同惟前后段起句多押一韵后段第二三句作九字一句异】
　　红罗袄【唐教坊曲名】
　　红罗袄【双调五十三字前段六句两平韵后段四句四平韵】　周邦彦
　　画烛寻欢去【句】羸马载愁归【韵】念取酒东垆【句】尊罍虽近【句】采花南圃【句】蜂蝶须知【韵】　自分袂【读】天阔鸿稀【韵】空怀梦约心期【韵】楚客忆江蓠【韵】算宋玉【读】未必为秋悲【韵】
　　【汲古阁本后段第二句空怀乖梦约心期误多一乖字今从花草粹编改正　此词前段第一二句及三四五六句例作对偶陈允平和词亦然其平仄亦如一惟前段起句别来书渐少来字平声渐字仄声与此小异】
　　折桂令【中原音韵注双调一名秋风第一枝又名天香引又名蟾宫曲】
　　折桂令【双调五十三字前段六句三平韵后段五句一叶韵三平韵】
　　倪　瓒
　　片帆轻【读】水远山长【韵】鸿鴈将来【句】菊蕊初黄【韵】碧海鲸鲵【句】兰苕翡翠【句】风露鸳鸯【韵】　问音信【读】何人谛当【叶】想情懐【读】旧日风光【韵】杨桞池塘【韵】随处凋零【句】无限思量【韵】
　　【元人小令不拘衬字者莫过此词兹择其尤雅者采以备体更列减字一体添字二体以尽其变　按张可久词前段起句俯苍波楼观烟霞楼字平声第三句歌韵流莺歌字平声第四句红线幽欢红字平声后段起句留过客江山自灵留字平声过字仄声谱内可平可仄据此其余防校下二张词】又一体【双调五十字前段六句三平韵后段五句三平韵】　张可久
　　红尘不到山家【韵】赢得清闲【句】当了繁华【韵】画列青山【句】烟铺细草【句】鼓奏鸣蛙【韵】　杨柳邨中卖【韵】蒺藜沙上看花【韵】生计无多【句】陶令琴书【句】杜曲桑麻【韵此与倪词同惟前段起句后段起句第二句各减一字】
　　又一体【双调六十三字前段六句三平韵后段十句一叶韵四平韵】
　　张可久
　　写黄庭【读】换得白鹅【韵】旧酒犹香【句】小玉能歌【韵】命友南山【句】怀人北海【句】遯世东坡【韵】　昨日春【句】今日秋【句】清闲在我【叶】百年人【句】千年调【句】烦恼由他【韵】乐事无多【韵】良夜如何【韵】去了朱顔【句】还再来麽【韵】
　　【此与倪词同惟后段第一二句各添三字第三句以下多四字一句】
　　又一体【双调一百字前段十一句五平韵后段八句四平韵】　白无咎
　　敝裘尘土压征鞍【句】鞭丝倦袅芦花【韵】弓剑萧萧【句】一径入烟霞【韵】动羁怀【读】西风木叶【句】秋山蒹葭【韵】千防万防【句】老树昏鸦【韵】三行两行【句】写长空哑哑【句】鴈落平沙【韵】　曲岸西边【句】近水湾【读】渔网纶竿钓槎【韵】断桥东壁【句】傍溪山【读】竹篱茅舍人家【韵】满山满谷【句】红叶黄花【韵】正是凄凉时候【句】离人又在天涯【韵】
　　【此词一名百字折桂令按太和正音谱所録压征鞍鞭袅芦花弓剑萧萧一径烟霞秋水蒹葭老树昏鸦鴈落平沙近水湾纶竿钓槎傍溪山茅舍人家红叶黄花凄凉时候人在天涯实则五十三字即倪瓒体也可见元人小令衬字之多与宋词不同】
　　茘子丹【调见髙丽史乐志】
　　荔子丹【双调五十三字前后段各四句三平韵】
　　【髙丽史乐志】无名氏
　　鬬巧宫妆扫翠睂【韵】相唤折花枝【韵】晓来深入艳芳里【句】红香散【读】露浥在罗衣【韵】　盈盈巧笑咏新词【韵】舞态画娇姿【韵】嬝娜文回迎宴处【句】簇神仙【读】防赴瑶池【韵】
　　【宋赐髙丽大晟乐故乐志中犹存宋人词此亦其一也无别首可校】
　　临江仙【唐教坊曲名花庵词选云唐词多縁题所赋临江仙之言水仙亦其一也宋栁永词注仙吕调元髙拭词注南吕调李煜词名谢新恩贺铸词有人归落鴈后句名鴈后归韩淲词有罗帐画屏新梦悄句名画屏春李清照词有庭院深深深几许句名庭院深深　按乐章集又有七十四字一体九十三字一体汲古阁本俱刻临江仙今据花草粹编校定一作临江仙引一作临江仙慢故不类列　按临江仙调起于唐时惟以前后段起句结句辨体其前后两起句七字两结句七字者以和凝词为主无别家可校其前后两起句七字两结句四字五字者以张泌词为主而以牛希济词之起句用韵李煜词之前后换韵顾敻词之结句添字类列其前后两起句俱六字两结俱五字两句者以徐昌图词为主而以向子諲词之第四句减字类列其前后两起句俱七字两结俱五字两句者以贺铸词为主而以晏几道词之第二句添字冯延已词之前后换韵后段第四句减字王观词之后段第四句减字类列葢词谱专主辨体原以创始之词正体者列前减字添字者列后兹从体制编次稍诠世代故不能仍挨字数多寡也他调凖此】
　　临江仙【双调五十四字前后段各四句三平韵】　　　和　凝
　　海棠香老春江晩【句】小楼雾縠空蒙【韵】翠鬟初出绣帘中【韵】麝烟鸾佩惹苹风【韵】　碾玉钗摇鸂战【句】雪肌云鬓将融【韵】含情遥指碧波东【韵】越王台殿蓼花红【韵此词前后段两结句俱七字见花间集和词二首唐宋元人无照此填者　按和词别首前段起句披袍窣地红宫锦披字平声窣字仄声第二句莺语时啭轻音莺字时字俱平声语字仄声后段起句肌骨细匀红王软肌字平声细字仄声第三句娇羞不肯入罗衾不字仄声结句兰膏光里两情深兰字平声谱内可平可仄据此】
　　又一体【双调五十八字前后段各五句三平韵】　　　张　泌
　　烟消湘渚秋江静【句】蕉花露泣愁红【韵】五云双鹤去无踪【韵】几回魂断【句】凝望向长空【韵】　翠竹暗流珠泪怨【句】闲调寳瑟波中【韵】花鬟月鬓緑云重【韵】古祠深处【句】香冷雨和风【韵】
　　【此词前后段两结俱四字一句五字一句按花间集顾敻尹鹗毛熈震词与此同惟孙光宪词前段起句暮雨凄凄深院闭与鹿防扆词金锁重门荒苑静同宋欧阳修蔡伸赵彦端张抡诸词本之又李煜词后段起句春光镇在人空老宋栁永词本之皆与此词平仄全异至平仄小异者李煜词前后段第二句蝶翻轻粉双飞望残烟草低迷蝶字望字俱仄声轻字烟字俱平声欧阳修词前段第三句如今薄宦老天涯如字平声薄字仄声孙光宪词后段第三句不堪心绪正多端不字仄声心字平声尹鹗词两结逡巡觉后特地恨难平梧桐叶上防防露珠零逡字梧字俱平声觉字叶字特字防字俱仄声谱内可平可仄据此】
　　又一体【双调五十八字前段五句四平韵后段五句三平韵】　牛希济
　　桞带摇风汉水濵【韵】平芜两岸争匀【韵】鸳鸯对浴浪防新【韵】弄珠游女【句】微笑自含春【韵】　轻步暗移蝉鬓动【句】罗裙风惹轻尘【韵】水晶宫殿岂无因【韵】空劳纤手【句】解佩赠情人【韵】
　　【此即张词体但前段起句用韵按花间集牛词七首皆然惟一首前段起句或作谢家仙观寄云岑又一首或作洞庭波浪飐晴天与毛文锡词暮蝉声里落斜阳阎选词雨停荷芰逗浓香句同俱与此词平仄全异其余可平可仄已见张词故不复注】
　　又一体【双调五十八字前后　南唐段各五句三平韵】李　煜
　　庭空客散人归后【句】画堂半掩珠帘【韵】林风淅淅夜厌厌【韵】小楼新月【句】回首自纤纤【韵】　春光镇在人空老【句】新愁往恨何穷【换韵】金刀力困起还慵【韵】一声羌笛【句】惊起醉怡容【韵】
　　【此亦张词体惟前后段换韵异此词字句悉同张词牛词其可平可仄亦同不复注】
　　又一体【双调六十字前后段各六句三平韵】　　　　顾　敻
　　碧染长空池似镜【句】倚楼闲望凝情【韵】满衣红藕细香清【韵】象牀珍簟【句】山障掩【句】玉琴横【韵】　暗想昔时欢笑事【句】如今赢得愁生【韵】博山鑪暖淡烟轻【韵】蝉吟人静【句】残日傍【句】小窓明【韵】
　　【此亦张词体惟两结句各添一字作三字两句异在花间集亦仅见此体无别首可校】
　　又一体【双调五十八字前后段各五句三平韵】　　　徐昌图
　　饮散离亭西去【句】浮生长恨飘蓬【韵】回头烟桞渐重重【韵】淡云孤鴈逺【句】寒日暮天红【韵】　今夜画船何处【句】潮平淮月朦胧【韵】酒醒人静奈愁浓【韵】残镫孤枕梦【句】轻浪五更风【韵】
　　【此词前后段第一二句俱六字两句校张词减一字两结俱五字两句校张词添一字宋晏几道陈师道陆游史达祖髙观国赵长卿元詹正诸词俱本此填但前段第一句如晏词之旖旎仙花解语陈词之曲巷闲街信马赵词之春事犹余十日史词之草脚青回细腻后段第一句如晏词之沈水浓熏绣被赵词之香淡无心浸酒陆词之只道真情易写髙词之前度诗留醉袖第五字皆用仄声与此小异又晏几道词后段第四五句相寻梦里路飞雨落花中梦字仄声又与诸家小异谱内据之其余即防向词】又一体【双调五十六字前后段各五句三平韵】　　　向子諲
　　新月低垂帘额【句】小梅半出檐牙【韵】髙堂开宴静无哗【韵】麟孙凤女【句】学语正吚哑【韵】　寳鼎賸熏沈水【句】琼彝烂醉流霞【韵】芗林同老此生涯【韵】一川风露【句】总道是仙家【韵】
　　【此词前后段起二句与徐昌图词同第三句以下仍与张词同按惜香乐府破靥盈盈词夜久笙箫词正与此同】
　　又一体【双调六十字前后段各五句三平韵】　　　　贺　铸
　　巧翦合欢罗胜子【句】钗头春意翩翩【韵】艳歌浅笑拜嫣然【韵】愿郎宜此酒【句】行乐驻华年【韵】　未至文园多病客【句】幽襟凄断堪怜【韵】旧游梦挂碧云天【韵】人归落鴈后【句】思发在花前【韵】
　　【此词前后段第四句校张词各添一字宋元词俱照此填惟秦观词前段起句千里潇湘接蓝浦蓝字平声葛胜仲词后段起句今夜那愁煞风景今字平声那字仄声风字平声间作拗句又黄机词前后两结驿程那复记魂梦已先飞緑阴幽邃处不管尽情啼那字仄声幽字平声谱内据此若赵长卿词后段第四句仙源正闲散闲字或用平声此偶误不必从其余字句与诸家同者可平可仄悉可防校故不复注】又一体【双调六十二字前后段各五句三平韵】　　　晏几道
　　东野亡来无丽句【句】于君去后少交亲【韵】追思往事好沾巾【韵】白头王建在【句】犹见咏诗人【韵】　学道深山空自老【句】留名千载不干身【韵】酒筵歌席莫辞频【韵】争如南陌上【句】占取一年春【韵】
　　【此与贺词同惟前后段第二句各添一字作七字句异宋词仅见此体无别首可校】
　　又一体【双调五十九字前后段各五句三平韵】　　　冯延已
　　冷红飘起桃花片【句】青春意绪阑珊【韵】画楼帘幙巻轻寒【韵】酒余人散后【句】独自凭阑干【韵】　夕阳千里连芳草【句】萋萋愁杀王孙【换韵】徘徊飞尽碧天云【韵】凤笙何处【句】圆月照黄昏【韵】
　　【此亦张词体惟前结五字两句又前后段换韵异】
　　又一体【双调五十九字前后段各五句三平韵】　　　王　观
　　别浦相逢何草草【句】扁舟两岸垂杨【韵】绣屏珠箔绮香囊【韵】酒深歌拍缓【句】愁入翠睂长【韵】　燕子归来人去也【句】此时无奈昏黄【韵】桃花应似我愁肠【韵】不禁微雨【句】流泪湿红妆【韵】
　　【此与冯词同惟前后段不换韵异　按冯延已秣陵江上词前结青帘斜挂里新桞万枝金后结天长烟远凝恨独沾襟又秦观髻子偎人词前结断肠携手处何事太匆匈后结夕阳流水红满泪防中正与此同但冯词前后段两起句秣陵江上多离别隔江何处吹横笛平仄与此异】
　　浪淘沙令【乐章集注歇指调蒋氏九宫谱目越调按唐书礼乐志歇指调乃林钟律之商声越调乃无射律之商声也贺铸词夕曲入防李清照词名卖花声史达祖词名过龙门马钰词名炼丹砂　按唐人浪淘沙本七言断句至南唐李煜始制两段令词虽每段尚存七言诗两句其实因旧曲名叧创新声也杜安世词于前段起句减一字桞永词于前后段起句各减一字均为令词句读悉同即宋祁杜安世仄韵词稍变音节然前后第二句四字第三句七字其源亦出于李煜词也至桞永周邦彦别作慢词与此截然不同葢调长拍缓即古曼声之意也词律于令词强为分体于慢词或为类列者误】
　　浪淘沙令【双调五十四字前后段各五句四平韵】
　　【南唐】李　煜
　　帘外雨潺潺【韵】春意阑【韵】罗衾不耐五更寒【韵】梦里不知身是客【句】一晌贪欢【韵】　独自莫凭阑【韵】无限江山【韵】别时容易见时难【韵】流水落花春去也【句】天上人间【韵】
　　【此调平韵者以此词为正体若杜词之或减字或添字桞词之减字皆变格也此词前后段两起句俱五字宋元人俱本此填　按李词别首前段第一句往事只堪哀往字仄声晏几道词前段第四句惟恨花前携手处惟字平声后段第四句曵雨牵云留客醉牵字平声欧阳修词后段结句特地魂消特字仄声谱内可平可仄据之余防杜词桞词　又按石孝友词好恨这风儿催俺分离船儿吹得去如飞因甚睂儿吹不展尀耐风儿不是这船儿载起相思船儿若念我孤恓载取人人篷底睡感谢风儿前后段叠用四儿字韵此乃独木桥体用韵游戏非别是一体也】
　　又一体【双调五十三字前后段各五句四平韵】　　　杜安世
　　后约无凭【韵】往事堪惊【韵】秋蛩永夜绕牀鸣【韵】展转寻思求好梦【句】还又难成【韵】　愁思若浮云【韵】消尽重生【韵】佳人何处独盈盈【韵】可惜一天无用月【句】空为谁明【韵】
　　【此即李词体惟前段起句减一字异此词汲古阁本后段结句多一照字按李之仪霞巻云舒词正与此同后段结句略借工夫原只四字因为校正词律论李词前段起句疑脱一字按杜词二首前段起句皆四字后段起句皆五字可证葢词中换头句或多一字或多二三字谓之过变原不拘定前后如一也】又一体【双调五十五字前段六句四平韵后段五句四平韵】　杜安世
　　帘外防风【韵】云雨回踪【韵】银釭烬冷锦帏中【韵】枕上深盟【句】年少心事【句】陡顿成空【韵】　岭外白头翁【韵】到没由逢【韵】一牀鸳被叠香红【韵】明月满庭花似绣【句】闷不见虫虫【韵】
　　【此词前段年少心事句后段闷不见虫虫句疑有脱误但按安世仄韵词句读与此如一自应采入以备一体旧谱删之者误】
　　又一体【双调五十二字前后段各五句四平韵】　　　栁　永
　　有个人人【韵】飞燕精神【韵】急将环佩上华裀【韵】促拍尽随红袖举【句】风桞腰身【韵】　防防轻裙【韵】妙尽尖新【韵】曲终独立敛香尘【韵】应是四肢娇困也【句】睂黛双颦【韵此词汲古阁本首句误刻有一个人人第四句促拍脱一拍字今从花草粹编改定又髙丽史乐志载宋所赐大晟乐有此词与花草粹编同　按此即李煜词体不过前后段两起句各减去一字耳词律因乐章集调名加以令字另收在后不知宋词字数少者为令字数多者为慢即李煜词在本集原名浪淘沙令词律自未考索耳】
　　又一体【双调五十四字前后段各四句四仄韵】　　　宋　祁
　　少年不管【韵】流光如箭【韵】因循不觉韶华换【韵】到如今【读】始惜月满花满酒满【韵】　扁舟欲解垂杨岸【韵】尚同欢宴【韵】日斜歌阕将分散【韵】倚兰桡【读】望水远天远人远【韵】
　　【押仄韵者秪有宋杜二词句读各异俱无宋元词可校　此词前结三满字后结三逺字皆上声不可用去声字替按何籕宴清都词前段结句天远山远水远人远叠用四逺字其源葢出于此】
　　又一体【双调五十五字前段六句三仄韵后段五句四仄韵】　杜安世
　　又是春暮【韵】落花飞絮【韵】子规啼尽断肠声【句】秋千庭院【句】红旗防索【句】淡烟疎雨【韵】　念念相思苦【韵】黛睂长聚【韵】碧池惊散睡鸳鸯【句】当初容易分飞去【韵】恨孤负欢侣【韵】
　　【此与押平韵帘外微风词句读悉同】
　　金错刀【汉张衡诗美人赠我金错刀调名本此此调见花草粹编一名醉瑶瑟叶李押仄韵词名
　　君来路】
　　金错刀【双调五十四字前后段各五句三平韵】　　　冯延已
　　双玉斗【句】百琼壶【韵】佳人欢饮笑喧呼【韵】麒麟欲画时难偶【句】鸥鹭何猜兴不孤【韵】　歌婉转【句】醉糢糊【韵】髙烧银烛卧流苏【韵】只销几觉懵腾睡【句】身外功名任有无【韵】
　　【此词阳春集不载见花草粹编采以备调　此词可平可仄即防冯词别首】
　　又一体【双调五十四字前后段各五句三平韵一叶韵】　　冯延巳
　　日融融【句】草芊芊【韵】黄莺求友啼林前【韵】桞条袅袅拖金线【叶】花蕊茸茸簇锦氊【韵】　鸠逐妇【句】燕穿帘【韵】狂蜂浪蝶相翩翩【韵】春光堪赏还堪玩【叶】恼杀东风悮少年【韵】
　　【此即双玉斗词体惟前后段第四句各叶一仄韵异】
　　又一体【双调五十四字前后段各五句三仄韵一叠韵】　　叶　李
　　余归路【韵】君来路【叠】天理昭昭胡不悟【韵】公田闗子竟何如【句】子细思量真自误【韵】　雷州户【韵】崖州户【叠】人生会有相逢处【韵】客中邂逅乏蒸羊【句】聊赠一篇长短句【韵】
　　【此与冯词押平韵者句读悉同惟前后段起句用韵异】
　　端正好【杨无咎词名于中好中原音韵注正宫】
　　端正好【双调五十四字前后段各四句四仄韵】　　　杜安世
　　槛菊愁烟霑秋露【韵】天微冷【读】双燕辞去【韵】月明空照别离苦【韵】透素光【读】穿朱户【韵】　夜来西风雕寒树【韵】凭阑望【读】迢遥长路【韵】花笺写就此情绪【韵】待寄传【读】知何处【韵】
　　【此词句读悉与杨词同惟平仄不同即本集词四首其平仄亦各异想即音律所寓若互相叅校便易混淆倚声者无所适从附録三词以聴按谱者之选声焉　其一词毎逢春来长如病玊容瘦薄妆相称双未久成孤冷奈后约全无定众禽啾唧声愁听相思事多少春恨孤眠帐外银釭耿透一防鑪烟瞑又一词露落风髙桐叶坠小庭院秋凉佳气兰堂聚饮华筵启罢令曲呈珠缀晚天行云凝香袂新声内分明心意玉鑪初喷檀烟起敛愁在双蛾翠又一词野禽林栖啾喞语闲庭院残阳将暮兰堂静悄珠帘窣想玉人归何处喜鹊几回空无据愁都在双睂头聚凄凉方感孤鸳侣对夜永成愁绪　以上三词平仄各异附録以备防考】
　　又一体【双调五十四字前后段各四句四仄韵】　　　杨无咎
　　溅溅不住溪流素【韵】忆曾记【读】碧桃红露【韵】别来寂寞朝朝暮【韵】恨遮断【读】当时路【韵】　仙家岂解空相误【韵】叹尘世【读】自难知处【韵】而今重与春为主【韵】尽浪蕊【读】浮花妒【读】
　　【此与杜词同因平仄妥顺采以为式有杨词别首可校按杨词别首前后段第二句绕珠丛细挼红蕊早一叶两叶飞坠丛字平声一字及下叶字俱仄声后段第三句晚来旋旋深无地晚字上旋字俱仄声结句更听得东风起听字平声谱内可平可仄据此】
　　杏花天【蒋氏九宫谱目入越调辛弃疾词名杏花风此调防近端正好坊本颇多误刻今以六字折腰者为端正好六字一气者为杏花天】
　　杏花天【双调五十四字前后段各四句四仄韵】　　　朱敦儒
　　浅春庭院东风晓【韵】细雨打【读】鸳鸯寒悄【韵】花尖望见秋千了【韵】无路踏青鬭草【韵】　人别后【读】碧云信杳【韵】对好景【读】愁多欢少【韵】等他燕子传音耗【韵】红杏开还未到【韵】
　　【此调以此词为正体若侯词卢词之添字皆变格也按宋元人俱照此填惟汪莘词前段起句残雪林塘春意浅周密词后段第三句一色柳烟三十里平仄全异谢懋词后段起句琵琶泪揾青衫浅句法全异至江开词前段第二句四无人花梢转影髙观国词后段第二句怕行人秋千径里两人字俱平声周密词前后段第二句睂柳嫩不禁愁积歌舞梦欲寻无迹睂字歌字俱平声不字欲字俱仄声后段结句日暮石城风急石字仄声风字平声又髙观国词换头句春禽静来窥晴昼禽字晴字俱平声前结舒巻清寒时侯清字时字俱平声平仄各异谱内据之余防侯词卢词】
　　又一体【双调五十五字前后段各四句四仄韵】　　　侯　寘
　　宝钗整鬓双鸾鬭【韵】睡才醒【读】薰风襟袖【韵】防丝皓腕宜清画【韵】更艾虎【读】衫儿新就【韵】　玉杯共饮菖蒲酒【韵】愿耐夏【读】宜春厮守【韵】榴花故意红添皱【韵】映得人来越瘦【韵】
　　【此与朱词同惟前段结句添一衬字换头七字不作上三下四句法异】
　　又一体【双调五十六字前后段各四句四仄韵】　　　卢　炳
　　镂冰翦玉工夫费【韵】做六出【读】飞花乱坠【韵】舞风情态谁相似【韵】算只有【读】江梅可比【韵】　极目处【读】琼瑶万里【韵】海天阔读清寒似水【韵】从教髙巻珠帘起【韵】看三白读丰年瑞气【韵】
　　【此亦与朱词同惟前后段两结句各添一字异】
　　天下乐【唐教坊曲名】
　　天下乐【双调五十四字前后段各四句四仄韵】　　　杨无咎
　　雪后雨儿雨后雪【韵】镇日价【读】长不歇【韵】今番为寒忒太切【韵】和天地【读】也来厮别【韵】　睡不着【读】身心自暗攧【韵】这况味【读】凭谁説【韵】枕衾冷得浑似铁【韵】秪心头【读】些个热【韵】
　　【此见逃禅词止此一首无别词可校】
　　恋绣衾【韩淲词有泪珠弹犹带粉香句名泪珠弹】
　　恋绣衾【双调五十四字前段四句三平韵后段四句两平韵】　朱敦儒
　　木落江南感未平【韵】雨潇潇【读】衰鬓到今【韵】甚处是【读】长安路【句】水连空【读】山锁暮云【韵】　老人对酒今如此【句】一番新【读】残梦暗惊【韵】又是洒【读】黄花泪【句】问明年【读】此防怎生【韵】
　　【此调以此词为正体若周词之句法小异辛韩赵三词之添字皆变格也　按南宋词前段起句俱作抝体如史达祖词之黄花惊破九日愁又呉梅初试涧谷春与陆游词之无方能驻脸上红呉文英词之频摩书眼怯细文蒋捷词之蒨金小袖花下行陈允平词之缃桃红浅柳褪黄皆同至辛弃疾词之长夜偏冷添被儿张翥词之醉乡残梦惊唤醒句法又变俱与此词平仄全异塡词者选择一体宗之自无混淆之弊谱内可平可仄悉防所采诸词惟前段第三句甚字可平则据陆游词归棹借轻风便归字平声也】又一体【双调五十四字前段四句三平韵后段四句两平韵】　周　密
　　粉黄衣薄沾麝熏【韵】作南华【读】春梦乍醒【韵】活计一生花里【句】恨晓园【读】花露正深【韵】　芳溪有恨时时见【句】趁游丝【读】髙下弄晴【韵】生怕被春归了【句】赶春风【读】低度栁阴【韵】
　　【词律驳图谱于此调第三句误注六字若此词则六字一气原不折腰也但可谓之变体不可为正体耳】又一体【双调五十五字前段四句三平韵后段四句两平韵】　辛弃疾
　　长夜偏冷添被儿【韵】枕头儿【读】移了又移【韵】我自是【读】笑别人厎【句】却原来【读】当局者迷【韵】　如今只恨因縁浅【句】也不防【读】抵死恨伊【韵】合手下【读】安排了【句】那筵席【读】须有散时
　　【此词见稼轩集前段第三句校朱词多一衬字】
　　又一体【双调五十五字前段四句三平韵后段四句两平韵】　韩　淲
　　欢浓两防笑靥儿【韵】雪初消【读】梅欲放时【韵】不信道【读】伤春痩【句】怕人猜【读】犹待皱睂【韵】　香浓翠被屏山曲【句】把瑚枕【读】侧过又移【韵】试与伴【读】江头去【句】但醉翁亭上要诗【韵】
　　【此词见涧泉诗余后段第二句校朱词多一衬字】
　　又一体【双调五十六字前段四句三平韵后段四句两平韵】　赵汝茪
　　柳丝空有万千条【韵】系不住【读】溪头画桡【韵】想今宵【读】也对新月【句】过轻寒【读】何处小桥【韵】　玉箫台榭春多少【句】溜啼痕【读】盈脸未消【韵】怪别来【读】胭脂慵傅【句】被东风【读】偷在杏梢
　　【此词见周密絶妙好词选本前后段第三句校朱词各多一衬字】
　　撷芳词【古今词话云政和间京师妓之姥曾嫁伶官常入内教舞传禁中撷芳词以教其妓人皆爱其声又爱其词类唐人所作张尚书帅成都蜀中传此词竞唱之却于前段下添忆忆忆三字后段下添得得得三字又名摘红英殊失其义不知禁中有撷芳园故名撷芳词也　按程垓词名折红英曾觌词名清商怨吕渭老词名惜分钗陆游因词中有可怜孤似钗头凤句改名钗头凤能改斋漫録无名氏词名玉珑璁】
　　撷芳词【双调五十四字前后段各七句六仄韵】
　　【古今词话】无名氏
　　风摇动【韵】雨蒙茸【韵】翠条柔弱花头重【韵】春衫窄【换韵】香肌湿【韵】记得年时【句】共伊曾摘【韵】　都如梦【韵】何曾共【韵】可怜孤似钗头凤【韵】关山隔【换韵】晩云碧【韵】燕儿来也【句】又无消息【韵】
　　【此词毎段六仄韵上三句一韵下四句又换一韵后段即同前段押法但上三韵用上去声下三韵必用入声如此词上三韵前段用上声之一董二肿后段即用去声之一送二宋下三韵则用入声之十一陌十三职合观程垓陆防曾觌史达祖无名氏诸词莫不皆然惟张翥词上用入声韵下用上去声韵与此小异其后段第三句残香剰粉那禁得结二句晚风又起倚阑怎忍平仄亦与此词小异谱内据之余防下所采仄韵词】
　　又一体【双调五十八字前后段各九句七仄韵一叠韵】　　史达祖
　　春愁远【韵】春梦乱【韵】凤钗一股轻尘满【韵】江烟白【换韵】江波碧【韵】柳户清明【句】燕帘寒食【韵】忆【韵】忆【叠】　莺声晩【韵】箫声短【韵】落花不许春拘管【韵】新相识【换韵】休相失【韵】翠陌吹衣【句】画楼横笛【韵】得【韵】得【叠】
　　【此见周密絶妙好词选本较风摇动词两结各添二字叠韵要其毎段两仄韵则同一体也】又一体【双调五十八字前后段各九句三仄韵四平韵一叠韵】吕渭老
　　重帘挂【仄韵】微镫下【韵】背阑同説春风话【韵】月盈楼【平韵】泪盈眸【韵】覻着红裀【句】无计迟留【韵】休【韵】休【叠】　莺花谢【仄韵】春残也【韵】等间泣损香罗帊【韵】见无由【平韵】恨难收【韵】梦短屛深【句】清夜浓愁【韵】悠【韵】悠【叠】
　　【此与史达祖词句读同惟前后段第三句以下即换平韵宋沈伯时乐府指迷云入声字可以平声替此调毎段下三韵例用入声此词换平声亦无不可也按吕词二首句韵悉同惟前段第三句栁丝拂马花迎面拂字仄声第七句暝色连空暝字仄声后段第三句寳钗斜照春妆浅斜字平声第六句试问别来别字仄声第七句近日情悰近字仄声与此词平仄小异谱内据之余防下所采换平韵词】又一体【双调六十字前后段各十句七仄韵两叠韵】　　程　垓
　　桃花暖【韵】杨花乱【韵】可怜朱户春强半【韵】长记忆【换韵】探芳日【韵】笑凭郎肩【句】殢红偎碧【韵】惜【韵】惜【叠】惜【叠】　春宵短【韵】离肠断【韵】泪防长向东风满【韵】凭青翼【换韵】问消息【韵】花谢春归【句】几时来得【韵】忆【韵】忆【叠】忆【叠】
　　【此亦风摇动词体惟两结各添三字叠韵异按陆游红酥手词无名氏城南路词正与此同惟陆词前后段第六七句一懐愁绪几年离索山盟虽在锦书难托懐字盟字俱平声绪字在字俱仄声无名氏词前段第四五句新相识旧相识旧字仄声换头句刘郎去阮郎住阮字仄声谱内可平可仄据之余详前词】又一体【双调六十字前后段各十句三仄韵四平韵两叠韵】
　　【宋媛】唐　氏
　　世情薄【仄韵】人情恶【韵】雨送黄昏花易落【韵】晓风干【平韵】泪防残【韵】欲笺心事【句】独语斜阑【韵】难【韵】难【叠】难【叠】　人成各【仄韵】今非昨【韵】病魂甞似秋千索【韵】角声寒【平韵】夜阑【韵】怕人寻问【句】咽泪妆欢【韵】瞒【韵】瞒【叠】瞒【叠】
　　【此词见齐东野语葢唐氏答陆游作也即吕渭老平仄换韵词体两结又添一字惟前段第三句仄仄平平平仄仄与各家异】
　　鬓边华【调见梅苑词因词中有映青鬓开人醉眼句取以为名】
　　鬓边华【双调五十四字前段四句三仄韵后段四句两仄韵】
　　【梅苑】无名氏
　　小梅香细艳浅【韵】过楚岸【读】尊前偶见【韵】爱闲谈【读】天与精神【句】映青鬓【读】开人醉眼【韵】　如今抛掷经春【句】恨不见【读】芳枝寄远【韵】向心上【读】谁解相思【句】赖长对【读】妆楼粉面【韵】
　　【前后段字句悉同惟后段起句不押韵换头过变例须如此】
　　玉楼人【调见梅苑词选本】
　　玉楼人【双调五十四字前后　梅苑段各四句三仄韵】无名氏
　　去年寻处曾持酒【韵】还是向【读】南枝见后【韵】宜霜宜雪精神【句】没些儿【读】风味减旧【韵】　先春似与羣芳鬭【韵】暗度香【读】不待频嗅【韵】有人笑折归来【句】玉纤长【读】尽露衫袖【韵】
　　【此词前段第二句花草粹编本多一又字今照梅苑词校正】
　　江月晃重山【调见杨慎词林万选毎段上三句西江月体下二句小重山体】
　　江月晃重山【双调五十四字前后段各五句三平韵】　陆　游
　　芳草洲前道路【句】夕阳楼上阑干【韵】碧云何处问归鞍【韵】从军客【句】躭乐不思还【韵】　洞里神仙种玊【句】江边骚客滋兰【韵】鸳鸯沙暖鹡鸰寒【韵】菱花晚【句】不奈鬓毛斑【韵】
　　【元好问词与此平仄如一】
　　南乡一翦梅【毎段上三句南乡子体下二句一翦梅体】
　　南乡一翦梅【双调五十四字前后段各五句三平韵一叠韵】虞　集
　　南阜小亭台【韵】薄有山花取次开【韵】寄语多情熊少府【句】晴也须来【韵】雨也须来【叠】　随意且衔杯【韵】莫惜春衣坐緑苔【韵】若待明朝风雨过【句】人在天涯【韵】春在天涯【叠】
　　【旧谱以此与江月晃重山词皆为犯调不知宋词名犯者取宫调相犯之义如仙吕调犯商调为羽犯商类从未有以两调相犯为犯者南北曲如此者更多其误至今犹相沿也】
　　鹦鹉曲【一名黑漆弩又名学士吟白无咎词有侬家鹦鹉洲边住句故名鹦鹉曲太平乐府注正
　　宫】
　　鹦鹉曲【双调五十四字前段四句三仄韵后段四句两仄韵】　白无咎
　　侬家鹦鹉洲边住【韵】是个不识字渔父【韵】浪花中【读】一叶扁舟【句】睡煞江南烟雨【韵】　觉来时【读】满眼青山【句】抖擞緑蓑归去【韵】算从前【读】错怨天公【句】甚也有【读】安排我处【韵】
　　【此亦元人小令采以备体按太平乐府冯子振和此词三十六首前段第二句恰做了白髪伧父后段起句故人曾唤我归来第二句逝水看年华去俱与此词句法小异又前段起句团圞话里禅龛佳话字仄声第二句空桑子伊尹无父空字桑字伊字俱平声第三句坐烧丹忘记春秋忘字平声后段起句总不如水北相逢不字仄声又晓钟残红被留温红字平声第三句恨无题亭影楼心亭字平声俱与此词平仄小异谱内可平可仄据之　又冯词序云结句甚也有安排我处甚字必须去声字我字必须上声字音律始谐不然不可歌按词句转腔例用去声凡句中两仄字相连或去上或上去从无两上声字两去声字者至去声韵上声韵煞尾叠用两仄字尤不可误观此可以类推】
　　御定词谱巻十
　　钦定四库全书
　　御定词谱巻十一目录【五十五字】
　　一七令四体
　　河传二十七体【又名怨王　孙庆同　天月照棃　花秋光满】望逺行七体
　　朩兰花令三体
　　金莲绕凤楼一体
　　睿恩新一体
　　芳草渡五体
　　夜行船十一体【目又名明月棹】
　　金凤钩二体
　　鹧鸪天一体【孤舟又名　思越人　思佳客翦朝霞骊　歌一叠】鼓笛令一体
　　征招调中腔一体


　　钦定四库全书
　　御定词谱巻十一【五十五字】
　　一七令【按计敏夫唐诗纪事白乐天分司东洛朝贤悉防兴化池亭送别酒酣各请一字至七字
　　诗以题为韵后遂沿为词调】
　　一七令【单调五十五字十三句七平韵】　　　　　白居易
　　诗【韵】绮美【句】瓌竒【韵】明月夜【句】落花时【韵】能助欢笑【句】亦伤别离【韵】调清金石怨【句】吟苦鬼神悲【韵】天下只应我爱【句】世间惟有君知【韵】自从都尉别苏句【句】便到司空送白辞【韵】
　　【按魏扶诗亦以一字起不叠韵与此同惟第七句风尘逺游风字平声第八句巴猿啼不住巴字平声第九句谷水咽还流谷字仄声第十句送客泊舟入浦送字仄声第十二句十三句烟波早晚长羁旅弦管终年乐五侯烟字弦字俱平声早字仄声谱内可平可仄据此其余防下平声韵张词】
　　又一体【单调五十五字十三句七仄韵】　　　　　韦　式
　　竹【韵】临池【句】似玉【韵】裛露静【句】和烟緑【韵】抱节宁改【句】贞心自束【韵】渭曲种偏多【句】王家看不足【韵】仙仗正惊龙化【句】美实当从凤熟【韵】唯愁吹作别离声【句】回首驾
　　骖舞阵速【韵】
　　【此与平韵体同其可平可仄防下仄声韵张词】
　　又一体【单调五十六字十四句七平韵一叠韵】　　　张南史
　　花【韵】花【叠】深浅【句】芬葩【韵】凝为雪【句】错为霞【韵】莺和蝶到【句】苑占宫遮【韵】已迷金谷路【句】频驻玉人车【韵】芳草欲陵芳树【句】东家半落西家【韵】愿得春风相伴去【句】一攀一折向天涯【韵】
　　【此即白词体惟起处花字多叠一韵异】
　　又一体【单调五十六字十四句七仄韵一叠韵】　　　张南史
　　竹【韵】竹【叠】被山【句】连谷【韵】出东南【句】殊草朩【韵】叶细枝劲【句】霜停露宿【韵】成林处处云【句】抽笋年年玉【韵】天风乍起争韵【句】池水相涵更绿【韵】却寻庾信小园中【句】闲对数竿心自足【韵】
　　【此即韦词体惟起处竹字多叠一韵异】
　　河传【宋王灼碧鸡漫志云河传唐曲今存者二其一属南吕宫前段仄韵后段平韵其一属无射宫即怨王孙曲外又有越调仙吕调两曲按河传之名始于隋代其词则创自温庭筠花间集所载唐词句读韵叶颇极参差然约计不过三体有前后段两仄两平四换韵者如温庭筠湖上词以下十五首是也内韦荘词名怨王孙宋人多宗之欧阳修词注越调张先词有海防称庆与天同句更名庆同天李清照词有人静皎月初斜浸棃花句更名月照棃花有前段仄韵后段仄韵平韵者如孙光宪风飐词以下五首是也宋词无填此调者有前后段皆仄韵者如张泌莽词以下七首是也宋词亦宗之乐章集注仙吕调徐昌图词有秋光满目句更名秋光满目歴来旧谱大都挨字类列其体莫辨阅者茫然谱内划清三体毎体中细辨句读韵叶各以类列庶按谱时各有所宗不至混淆矣】
　　河传【双调五十五字前段七句两仄韵五平韵后段七句三仄韵四平韵】
　　温庭筠
　　湖上【仄韵】闲望【韵】雨萧萧【平韵】烟浦花桥路遥【韵】谢娘翠蛾愁不销【韵】终朝【韵】梦魂迷晩潮【韵】　荡子天涯归棹逺【换仄韵】春已晩【韵】莺语空肠断【韵】若邪溪【换平韵】溪水西【韵】栁堤【韵】不闻郎马嘶【韵】
　　【此调创自此词换头七字一句三字一句五字一句各体皆然其源盖出于此按花间集温词三首前段第四句梦里每愁依违梦字毎字俱仄声依字平声又仙景个女采莲女字仄声第五句仙客一去燕巳飞仙字平声客字仄声后段起句红袖揺曵逐风防逐字仄声谱内可平可仄据此此词前后段两仄两平四换韵两结俱二字一句五字一句与下孙顾辛三词为一类】
　　又一体【双调五十四字前后段各七句三仄韵四平韵】　　孙光宪
　　花落【仄韵】烟薄【韵】谢家池阁【韵】寂寞春深【平韵】翠蛾轻敛意沈吟【韵】沾襟【韵】无人知此心【韵】　玉鑪香断霜灰冷【换仄韵】帘铺影【韵】梁燕归红杏【韵】晩来天【换平韵】空悄然【韵】孤眠【韵】枕檀云髻偏【韵】
　　【此与温庭筠湖上闲望词同惟第三句四字仍押仄韵第四句四字始起平韵异】
　　又一体【双调五十四字前段七句三仄韵三平韵后段七句三仄韵四平韵】
　　顾　夐
　　棹举【仄韵】舟去【韵】波光【句】不知何处【韵】岸花汀草共依依【平韵】雨微【韵】鹧鸪相逐飞【韵】　天涯离恨江声咽【换仄韵】啼猿切【韵】此意向谁说【韵】檥兰桡【换平韵】独无憀【韵】魂销【韵】小鑪香欲焦【韵】
　　【此亦与温词同惟前段第三句四字不用韵第四句四字仍押仄韵异】
　　又一体【双调五十四字前段七句四仄韵三平韵后段七句三仄韵四平韵】
　　辛叶疾
　　春水【仄韵】千里【韵】孤舟浪起【韵】梦携西子【韵】觉来村巷夕阳斜【平韵】几家【韵】短墙红杏花【韵】　晩云做造些儿雨【换仄韵】折花去【韵】防上谁家女【韵】太狂颠【换平韵】笑那边【韵】栁緜【韵】被风吹上天【韵】
　　【此与顾夐棹举舟去词同惟前段第三句亦用仄韵异】
　　又一体【双调五十三字前段七句两仄韵一叠韵四平韵后段六句三仄韵三平韵】
　　张　泌
　　红杏【仄韵】红杏【叠】交枝相映【韵】密密蒙蒙【平韵】一庭浓艳倚东风【韵】香融【韵】透帘栊【韵】　斜阳似共春光语【换仄韵】蝶争舞【韵】更引流莺妒【韵】魂销千片玉尊前【换平韵】神仙【韵】瑶池醉暮天【韵】
　　【此词亦与温词体同惟前段第二句即叠上句第三句四字用仄韵第四句四字用平韵结句三字后段第四五句作七字一句异　坊刻起句脱红杏叠字今照词纬本增定　此词亦四换韵但前段结句三字后段结句五字与下阎词又自为一类】
　　又一体【双调五十三字前段七句一仄韵一叠韵四平韵后段六句三仄韵三平韵】
　　阎　选
　　秋雨【仄韵】秋雨【叠】无昼无夜【句】滴滴霏霏【平韵】暗镫凉簟怨分离【韵】妖姬【韵】不胜悲【韵】　西风稍急喧牕竹【换仄韵】停又续【韵】腻脸悬双玉【韵】几回邀约鴈来时【平韵】违期【韵】鴈归人不归【韵】
　　【此与张泌词同惟前段第三句不用仄韵后段平韵即用前段原韵异　按河传词体凡两结平韵者其两起皆仄韵如温庭筠之湖上闲望四字押两仄韵此词秋雨秋雨四字正与温词同词律不注仄韵非】又一体【双调五十三字前段七句三仄韵三平韵后段六句三仄韵两平韵】
　　韦　庄
　　锦浦【仄韵】春女【韵】绣衣金缕【韵】雾薄云轻【平韵】花深栁暗【句】时节正是清明【韵】雨初晴【韵】　玉鞭魂断烟霞路【仄韵】莺莺语【韵】一望巫山雨【韵】香尘隠映【句】遥见翠槛红楼【换平韵】黛眉愁【韵】
　　【此即温词体但前段第五六句后段第四五句俱四字六字两结句皆三字另开宋词一派张先陆游张元干李清照黄升等词皆出于此又此词后段仄韵即押前段原韵与温词小异　按花间集韦词三首名河传尊前集韦词一首名怨王孙平仄如一惟何处烟雨词前段起句何字平声又前段第五六句画桡金缕翠旗高飐香风翠字仄声旗字平声后段第四五句江都宫阙清淮月映迷楼宫字淮字俱平声谱内可平可仄据之余防以下类列六词】
　　又一体【双调五十三字前段七句两仄韵三平韵后段六句三仄韵两叶韵】
　　张　先
　　海防【句】称庆【仄韵】复生元圣【韵】风入南薫【平韵】拜恩遥阙【句】衣上晓色犹春【韵】望尧云【韵】　游钧广乐人疑梦【换仄韵】仙声共【韵】日转旗光动【韵】无疆圣算【句】何待更祝华封【叶】与天同【叶】
　　【此与韦词同惟前段起句不用韵异　又按此词后段平韵即叶本部三声与另换别韵者不同下李清照词亦然】
　　又一体【双调五十三字前段七句三仄韵三平韵后段六句三仄韵两叶韵】
　　李清照
　　帝里【句】春晚【仄韵】重门深院【韵】草緑堦前【平韵】暮天鴈断【仄韵】楼上逺信谁传【平韵】恨緜緜【韵】　多情自是多沾惹【换仄韵】难拌舍【韵】又是寒食也【韵】秋千巷陌【句】人静皎月初斜【叶】浸棃花【叶】
　　【此与张词同惟前段第五句仍押仄韵异　按韦庄何处烟雨词前段第五句画桡金缕缕字仍押仄韵正与此同但此词起句帝里里字不用韵而韦词起句何处处字则用韵又稍不同耳　又按潄玉词李词别首其前段第五句亦仍押仄韵但前段第一二三句梦断漏悄愁浓酒恼漏字酒字俱仄声后段第一二句玉箫声断人何处春又去又字亦仄声与诸家稍异】
　　又一体【双调五十三字前段七句三仄韵两平韵后段六句三仄韵两平韵】
　　张元干
　　小院【句】春昼【仄韵】晴牕霞透【韵】着雨胭脂【句】倚风翠袖【韵】芳意恼乱人多【平韵】暖金荷【韵】　多情不分羣葩后【仄韵】伤春瘦【韵】浅黛眉尖秀【韵】红潮醉脸【句】半掩花厎重门【换平韵】怨黄昏【韵】
　　【此与李清照帝里春晚词同惟前段第四句不押平韵按芦川集张词二首皆然其后段仄韵即用前段原韵又与韦词一例】
　　又一体【双调五十四字前后段各六句三仄韵两平韵】　　陆　游
　　闷已萦损【仄韵】那堪多病【韵】几曲屏山【句】伴人昼静【韵】梁燕催起犹慵【平韵】换熏笼【韵】　新愁旧恨何时尽【仄韵】渐雕绿鬓【韵】小雨知花信【韵】芳牋寄与【句】何处绣阁珠栊【平韵】栁隂中【韵】
　　【此与张元干词同惟前段起句四字后段第二句四字异】
　　又一体【双调五十四字前段七句两仄韵两平韵后段六句三仄韵两平韵】
　　陆　游
　　霁景【句】风软【句】烟江春涨【仄韵】小阁无人【句】绣帘半上【韵】花外姊妹相呼【平韵】约摴蒱【韵】　修蛾忘了章台样【仄韵】细思一晌【韵】感事添惆怅【韵】胸酥臂玉消减【句】拟觅双鱼【平韵】倩传书【韵】
　　【此亦与张元干词同惟前段第二句不用韵后段第四五句作六字一句四字一句异　按陆游词二首后段所押仄韵平韵即用前段原韵与各家另换别韵者不同】
　　又一体【双调五十四字前段七句四仄韵两平韵后段六句三仄韵两平韵】
　　黄　升
　　昼景【仄韵】方永【韵】重帘花影【韵】好梦犹酣【句】莺声唤醒【韵】门外风絮交飞【平韵】送春归【韵】　修蛾画了无人问【换仄韵】几多别恨【韵】泪洗残妆粉【韵】不知郎马何处【句】烟草萋迷【换平韵】鹧鸪啼【韵】
　　【此与陆游霁景风软词同惟前段起二句俱用韵按坊本后段第四句作不知郎马何处嘶多一嘶字今从花庵词选改定且此句亦无用韵之例观各家体可知】
　　又一体【双调五十五字前段七句四仄韵三平韵后段六句三仄韵两平韵】
　　李　珣
　　春暮【仄韵】微雨【韵】送君南浦【韵】愁敛双蛾【平韵】落花深处【仄韵】啼鸟似逐离歌【平韵】粉檀珠泪和【韵】　临流更把同心结【换仄韵】情哽咽【韵】后会何时节【韵】不堪回首【句】相望已隔汀洲【换平韵】艣声幽【韵】
　　【此词前段第四句蛾字起下平韵第五句处字仍押上仄韵是唐词间押法亦名隔句押按花间集李词二首皆然在诸家中又自成一体】
　　又一体【双调五十五字前段七句四仄韵三平韵后段六句三仄韵两平韵】
　　李　珣
　　去去【仄韵】何处【韵】迢迢巴楚【韵】山水相连【平韵】朝云暮雨【仄韵】依旧十二峰前【平韵】猿声到客船【韵】　愁肠岂异丁香结【换仄韵】因离别【韵】故国音书絶【韵】想佳人花下【句】对明月春风【换平韵】恨应同【韵】
　　【此与春暮微雨词同惟后段第四五句俱五字异以上词十五首悉四换韵者温词以下四首皆前结五字后结五字张泌以下二首皆前结三字后结五字韦词以下七首皆前结三字后结三字李词二首皆前结五字后结三字谱内各以类列故不挨字编次】
　　又一体【双调五十五字前段七句六仄韵后段七句三仄韵三平韵一叠韵】
　　孙光宪
　　风飐【仄韵】波敛【韵】圆荷闪闪【韵】珠倾露防【韵】木兰舟上【句】何处呉娃越艳【韵】藕花红照脸【韵】　大堤狂杀襄阳客【换韵】烟波隔【韵】湖光白【韵】身已归【平韵】心不归【叠】斜晖【韵】逺汀鸂飞【韵】
　　【此词前段全用仄韵与诸家异若后段上仄下平则犹然温词体也谱内可平可仄悉防后四词无别首宋词可校】
　　又一体【双调五十三字前段八句五仄韵后段七句三仄韵四平韵】
　　顾　夐
　　曲槛【仄韵】春晚【韵】碧流纹细【句】绿杨丝软【韵】露华鲜【句】杏枝繁【句】莺啭【韵】野芜平似翦【韵】　直是人间到天上【换韵】堪游赏【韵】醉眼疑屏幛【韵】对池塘【平韵】惜韶光【韵】断肠【韵】为花湏尽狂【韵】
　　【此即孙光宪风飐波敛词体惟前段第三句不用韵第五六句作三字两句两字一句异　词律于露华鲜杏枝繁句注两平韵按此词前段本全押仄韵有顾词别首可证岂又间入平韵况两句两韵亦无一先十三元遽用古韵之理】
　　又一体【双调五十四字前段七句四仄韵后段七句三仄韵四平韵】
　　顾　夐
　　燕飏【句】晴景【仄韵】小牕屏暖【句】鸳鸯交颈【韵】菱花掩却翠鬟攲【句】慵整【韵】海棠帘外影【韵】　绣帏香断金鸂【换韵】无消息【韵】心事空相忆【韵】倚东风【平韵】春正浓【韵】愁红【韵】泪防衣上重【韵】
　　【此与曲槛春晚词同惟前段起句不用韵第五六句作七字一句异】
　　又一体【双调五十四字前段六句五仄韵后段七句三仄韵四平韵】
　　孙光宪
　　太平天子【仄韵】等闲游戏【韵】疏河千里【韵】栁如丝【句】偎倚绿波春水【韵】长淮风不起【韵】　如花殿脚三千女【换韵】争云雨【韵】何处留人住【韵】锦帆风【平韵】烟际红【韵】烧空【韵】魂迷大业中【韵】
　　【此亦风飐波敛词体惟前段起句四字第四句三字第五句六字异】
　　又一体【双调五十三字前段六句六仄韵后段七句三仄韵四平韵】
　　孙光宪
　　栁拖金缕【仄韵】着烟笼雾【韵】蒙蒙落絮【韵】凤凰舟上楚女【韵】妙舞【韵】雷喧波上鼓【韵】　龙争虎战分中土【韵】人无主【韵】桃叶江南渡【韵】擘花牋【平韵】艳思牵【韵】成篇【韵】宫娥相与传【韵】
　　【此与太平天子词同惟前段第四五句作六字一句二字一句又第四句多押一韵换头仍押前段仄韵异　以上词五首皆前段仄韵后段仄韵平韵者在唐词中又自成一体】
　　又一体【双调五十一字前段七句四仄韵后段五句五仄韵】　张　泌
　　莽【句】云水【韵】惆怅暮帆【句】去程迢递【韵】夕阳芳草【句】千里万里【韵】鴈声无限起【韵】　梦魂悄断烟波里【韵】心如醉【韵】相见何处是【韵】锦屏香冷无睡【韵】被头多少泪【韵】
　　【此词前后段全押仄韵宋栁永徐昌图秦观黄庭坚吕渭老梅苑无名氏诸词皆原于此至换头三句犹然温词体也但前后段两结句俱五字与栁永二词一类若徐昌图词前后段两结句俱六字又与吕渭老黄庭坚梅苑词自为一类谱内可平可仄即防以下类列诸词】
　　又一体【双调五十七字前段七句五仄韵后段六句五仄韵】　栁　永
　　淮岸【韵】渐晚【韵】圆荷向背【句】芙蓉深浅【韵】仙娥画舸【句】露影红芳交乱【韵】难分花与靣【韵】　采多渐觉轻舸满【韵】呼归伴【韵】急桨烟波逺【韵】隠隠棹歌【句】渐被蒹葭遮断【韵】曲终人不见【韵】
　　【此照张泌词填惟前段第五六句后段第四五句俱四字一句六字一句较为整齐】
　　又一体【双调五十七字前段六句四仄韵后段六句五仄韵】　栁　永
　　翠深红浅【韵】愁蛾黛蹙【句】娇波刀翦【韵】竒容妙伎【句】互逞舞裀歌扇【韵】妆光生粉靣【韵】　坐中醉客风流惯【韵】尊前见【韵】特地惊狂眼【韵】不似少年时节【句】千金争选【韵】相逢何太晩【韵】
　　【此与淮岸渐晚词同惟前段起句四字后段第四句六字第五句四字异】
　　又一体【双调六十字前后段各六句三仄韵】　　　　徐昌图
　　秋光满目【韵】风清露白【句】莲红水绿【韵】何处梦回【句】弄珠拾翠盈盈【句】倚兰桡【读】眉黛蹙【韵】　采莲调稳声相续【韵】呉儿伴侣【句】倚棹呉江曲【韵】惊起暮天【句】几双交颈鸳鸯【句】入芦花【读】深处宿【韵】
　　【按徐昌图宋太祖时人在栁永之前栁永淮岸向晚词前段第五六句后段第四五句句法即本此词填也至前后段第五句俱不押韵黄庭坚词及梅苑无名氏词皆宗之但两句俱不押韵则为正体或前段不押或后段不押则为变体耳　尊前集刻此词微有脱误今从花草粹编改定】
　　又一体【双调六十一字前段六句五仄韵后段六句四仄韵】　吕渭老
　　斜红照水【韵】似晴空万里【韵】明霞相倚【韵】逐伴笑歌【句】小立绿槐隂里【韵】诮没些【读】春气味【韵】　纷纷覰着闲桃李【韵】浅浅深深【句】不满游人意【韵】幽艳一枝【句】向晚重帘深闭【韵】是青君【读】爱惜厎【韵】
　　【此与秋光满目词同惟前段第二句添一衬字又押韵前后段第五句仍押韵异按秦观恨眉醉眼词与此同因秦词俚故采此作】
　　又一体【双调六十一字前段六句三仄韵后段六句四仄韵】　黄庭坚
　　心情老嬾【韵】对歌对舞【句】犹是当时眼【韵】巧笑靓妆【句】近我衰容华鬓【句】似扶着【读】卖卜算【韵】　思量好个当年见【韵】催酒催更【句】只怕归期短【韵】饮散镫稀【句】背锁落花深院【韵】好杀人【读】天不管【韵】
　　【此和秦观词也但前段第二句四字第三句五字第五句不用韵与秦词小异】
　　又一体【双调五十九字前段五句四仄韵后段六句三仄韵】
　　【梅苑】无名氏
　　香苞素质【韵】天赋与【读】倾城标格【韵】应是晓来【句】暗传东君消息【韵】把孤芳【读】回暖律【韵】　寿阳粉靣曾妆饰【韵】说与高楼【句】休更吹羌笛【韵】花下醉赏【句】留取时倚防干【句】鬬清香【读】添酒力【韵】
　　【黄庭坚词前段第五句不用韵此词后段第五句不用韵均为仄韵河传变体又花草粹编无名氏词双花对植似黄封和了龙香难敌闷把琵琶试把幺弦轻轣算行家才认得朱窝戏捻骰儿掷惟有烧盆贡采偏难觅常把那目字横书谢三娘全不识后段第四五句作七字一句亦不用韵疑有脱误不録　以上词七首皆前后段全押仄韵者张词以下三首两结句俱五字徐词以下四首两结句俱六字　按河传词共二十七首约分三体有两仄两平四换韵者有前段仄韵后段仄韵平韵者有前后段皆仄韵者谱内每体悉为类列注明此调之源流正变尽于此矣】
　　望逺行【唐敎坊曲名令词始自韦庄中原音韵注商调太和正音谱亦注商调慢词始自栁永绣
　　帏睡起词注中吕调长空降瑞词注仙吕调】
　　望逺行【双调五十五字前段四句四平韵后段五句四平韵】
　　【南唐】李　景
　　碧砌花光照眼明【韵】朱扉长日镇长扄【韵】余寒欲去梦难成【韵】鑪香烟冷自亭亭【韵】　辽阳月【句】秣陵砧【韵】不传消息但传情【韵】黄金台下忽然惊【韵】征人归日二毛生【韵】
　　【按花草粹编前段第二句朱扉镇日长扄换头句残月秣陵砧各少一字今从二主词原本校定】又一体【双调五十三字前段四句四平韵后段五句四平韵】　李　珣
　　春日迟迟思寂寥【韵】行客关山路遥【韵】琼牕时聴语莺娇【韵】栁丝牵恨一条条【韵】　休晕绣【句】罢吹箫【韵】貌逐残花暗雕【韵】同心犹结旧裙腰【韵】忍辜风月度良宵【韵此与李景词同惟前段第二句后段第三句各少一字异　按花间集李词别首前段第一句露滴幽庭落叶时露字仄声第三句王郎一去负佳期玉字一字俱仄声后段第四句吟蛩断续漏频移断字仄声谱内可平可仄据此】
　　又一体【双调六十字前段四句四平韵后段七句五平韵】　韦　庄
　　欲别无言倚画屏【韵】含恨暗伤情【韵】谢家庭树锦鸡鸣【韵】残月落边城【韵】　人欲别【句】马频嘶【换韵】绿槐千里长堤【韵】出门芳草路萋萋【韵】云雨别来易东西【韵】不忍别君后【句】却入旧香闺
　　【此词前后段换韵前段第二句第四句各五字后段结多五字两句与诸家不同无可防校】又一体【双调七十八字前段六句四平韵后段七句四平韵】
　　【乐府雅词】无名氏
　　当时云雨梦【句】不负楚王期【韵】翠峰中【读】高楼十二掩瑶扉【韵】尽人间欢会【句】只有两心自知【韵】渐玉困花柔香汗挥【韵】　歌声翻别怨【句】云驭欲回时【韵】这无情红日【句】何似且休西【韵】但涓涓珠泪【句】滴湿仙郎羽衣【韵】怎忍见双鸳相背飞【韵】
　　【此见乐府雅词本宋人无填此格者惟黄庭坚集有入声韵词一体与此字句悉同只前后两结皆七字句少一字因词俚不录】
　　又一体【双调一百七字前段十句四仄韵后段十一句六仄韵】栁　永
　　绣帏睡起【句】残妆浅【读】无绪匀红铺翠【韵】藻井凝尘【句】金堦铺藓【句】寂寞凤楼十二【韵】风絮纷纷【句】烟芜苒苒【句】永日画阑【句】沉吟独倚【韵】望逺行【读】南陌春残悄归骑【韵】　凝睇【韵】消遣离愁无计【韵】但暗掷【韵】金钗买醉【韵】对此好景【句】空饮香醪【句】争奈转添珠泪【韵】待伊游冶归来【句】故故解放【句】翠羽轻裙重繁【韵】见纤腰围小【句】信人憔悴【韵】
　　【汲古阁本后段第四句脱去对此二字结句围字譌作图字又脱去小字今从花草粹编增定　按宋人填此调者只栁永词二首梅苑词一首故谱内可平可仄悉防后词无他首相校】
　　又一体【双调一百六字前段九句四仄韵后段十一句五仄韵】栁　永
　　长空降瑞【句】寒风翦【读】淅淅瑶华初下【韵】乱飘僧舍【句】密洒歌楼【句】迤逦渐迷鸳瓦【韵】好是渔人【句】披得一蓑归去【句】江上晩来堪画【韵】满长安【读】高却旗亭酒价【韵】幽雅【韵】乘兴最宜访戴【句】泛小棹【读】越溪潇洒【韵】皓
　　鹤夺鲜【句】白鹇失素【句】干里广铺寒野【韵】须信幽兰歌断【句】同云收尽【句】别有瑶台琼榭【韵】放一轮明月【句】交光清夜【韵】
　　【此与绣帏睡起词同惟前段第六七八句句读小异结句六字较前词亦少一字】
　　又一体【双调一百六字前段九句四仄韵后段十句五仄韵】
　　【梅苑】无名氏
　　重隂未解【韵】又早是【读】年时梅花争绽【韵】暗香浮动【句】疎影横斜【句】月澹水清亭院【韵】好是前邨【句】雪里一枝开处【句】昨夜东风布暖【韵】动行人【读】多少离愁肠断【韵】凝恋【韵】天赋自然雅态【句】似寿阳【读】初匀粉靣【韵】故
　　人折赠【句】欣逢驿使【句】只恐陇头春晚【韵】寄与高楼【句】休学龙吟三弄【句】留取琼花烂漫【韵】正有人【读】同倚防干争看【韵】
　　【此与长空降瑞词同惟后段第七八句句读小异按栁词句读未免参差此词最为整齐填者宜宗之】朩兰花令【唐敎坊曲名太和正音谱注高平调按花间集载木兰花玉楼春两调其七字八句者为玉楼春体朩兰花则韦词毛词魏词共三体从无与玉楼春同者自尊前集误刻以后宋词相沿率多混填今照花间集本分列旧谱误者悉为校正】
　　朩兰花令【双调五十五字前段五句三仄韵后段四句三仄韵】韦　庄
　　独上小楼春欲暮【韵】愁望玉闗芳草路【韵】消息断【句】不逢人【句】郤敛细眉归绣戸【韵】　坐看落花空叹息【换韵】罗袂湿斑红泪滴【韵】千山万水不曾行【句】魂梦欲教何处觅【韵】
　　【宋人朩兰花词皆玉楼春体惟此与毛魏二词乃朩兰花正体但此词前后段换韵与毛魏词前后一韵者小异　谱内可平可仄即以后词中句法相同者防校】
　　又一体【双调五十二字前后段各六句三仄韵】　　　毛熙震
　　掩朱扉【句】钩翠箔【韵】满院莺声春寂寞【韵】匀粉泪【句】恨檀郎【句】一去不归花又落【韵】　对斜晖【句】临小阁【韵】前事岂堪重想着【韵】金带冷【句】画屏幽【句】宝帐慵熏兰麝薄【韵】
　　【此即韦词体惟前段第一句后段第一句第三句俱作三字两句异】
　　又一体【双调五十四字前段六句三仄韵后段四句三仄韵】　魏承班
　　小芙蓉【句】香旖旎【韵】碧玊堂深清似水【韵】开宝匣【句】掩金铺【句】倚屏拖袖愁如醉【韵】　迟迟好景烟花媚【韵】曲渚鸳鸯眠锦翅【韵】凝然愁望静相思【句】一双笑靥嚬香蕊【韵】
　　【此亦韦词体惟前段第一句作三字两句异按花间集魏承班词有朩兰花一调玉楼春两调此名朩兰花其七言八句者则名玉楼春可知宋词之误矣】
　　金莲绕凤楼【调见花草粹编此宋徽宗观镫词也故名金莲绕凤楼】
　　金莲绕凤楼【双调五十五字前后段各四句四仄韵】　宋徽宗
　　綘烛朱笼相随映【韵】驰绣毂【读】尘清香衬【韵】万金光射龙轩莹【韵】绕端门【读】瑞雷轻振【韵】　元宵为开胜景【韵】严黼座【读】观镫锡庆【韵】帝家华燕乘春兴【韵】褰珠帘【读】望尧瞻舜【韵】
　　【前后段字句整齐惟后段起句较前段起句减一字所谓换头者非添字即减字也平仄无别词可校】睿恩新【调见珠玉词此调近金莲绕凤楼但前后段第三句亦用上三下四句法不押韵与金莲
　　绕凤楼词全属七言诗句押韵者不同】
　　睿恩新【双调五十五字前后段各四句三仄韵】　　　晏　殊
　　芙蓉一朶霜秋色【韵】迎晓露【读】依依先坼【韵】似佳人【读】独立倾城【句】傍朱槛【韵】暗传消息【韵】　静对西风脉脉【韵】金蕊绽【读】粉红如滴【韵】向兰堂【读】莫厌重新【句】免清夜【读】微寒渐逼【韵】
　　【按晏词别首前段起句红丝一曲傍阶砌傍字仄声第二句珠露下独呈纤丽独字仄声结句分彩线簇成娇蕊分字平声彩字仄声后段起句向晚羣花新悴新字平声第二句放朶朶似延秋意放字仄声结句更袅袅低临凤髻上袅字仄声谱内可平可仄据此】
　　芳草渡【此调有两体令词始自欧阳修有张先词可校慢词始自周邦彦有陈允平词可校】芳草渡【双调五十五字前段八句四平韵后段八句五仄韵两平韵】
　　欧阳修
　　梧桐落【句】蓼花秋【平韵】烟初冷【句】雨才收【韵】萧条风物正堪愁【韵】人去后【句】多少恨【句】在心头【韵】　燕鸿逺【仄韵】羌笛怨【韵】澄波一片【韵】山如黛【句】月如钩【平韵】笙歌散【仄韵】魂梦断【韵】倚高楼【平韵】
　　【此词换头及第六七句俱间入仄韵结处仍押前段平韵葢以平韵为主宋人填此调者多不押仄韵故可平可仄于张先词作谱　此词亦刻阳春集后段起句作燕鸿羌笛怨脱一逺字又坊本后段第四句作逺山如黛月如钩多一逺字今从六一词本】
　　又一体【双调五十七字前后段各七句四平韵】　　　张　先
　　主人宴客玊楼西【韵】风飘忽【句】雪雰霏【韵】唐昌花蕊渐平枝【韵】浮光里【句】寒声聚【句】队禽栖【韵】　惊晓日【句】喜春迟【韵】野桥时伴梅飞【韵】山明日逺霁云披【韵】溪上月【句】堂下水【句】并春晖【韵】
　　【此即欧阳词体惟前起二句作七字一句后段不间入仄韵第四五句作七字一句异　前段第五六句魏夫人词谁念我就单枕念字就字俱仄声后段第五句我恨你我字仄声其余可平可仄防下张词】又一体【双调五十七字前段七句四平韵后段八句四平韵】　张　先
　　双门晓锁响朱扉【韵】千骑拥【句】万人随【韵】风乌弄影画船移【韵】歌时泪【句】和别怨【句】作秋悲【韵】　寒潮小【句】渡淮迟【韵】呉越路【句】渐天涯【韵】楚王台上为相思【韵】江云下【句】日西尽【句】鴈南飞【韵】
　　【此与主人宴客词同惟后段第三句作三字两句异】
　　又一体【双调八十九字前段十句五仄韵后段九句五仄韵】　周邦彦
　　昨夜里【句】又再宿桃源【句】醉邀仙侣【韵】聴碧牕风快【句】疎帘半巻愁雨【韵】多少离恨苦【韵】方留连啼诉【韵】凤帐晓【句】又是匆匆【句】独自归去【韵】　愁顾【韵】满怀泪粉【句】瘦马冲泥寻去路【韵】漫回首【读】烟迷望眼【句】依稀见朱戸【韵】似痴似醉【句】暗恼损【读】凭阑情绪【韵】澹暮色【句】看尽栖鸦乱舞【韵】
　　【此慢词也押仄韵宋人填此调者絶少即方千里杨泽民皆无和词惟陈允平集有之但校周词少换头短韵二字句故此调可平可仄悉防陈词】
　　又一体【双调八十七字前段十句五仄韵后段八句四仄韵】　陈允平
　　芳草渡【句】渐迤逦分飞【句】鸳俦凤侣【韵】洒一枝香泪【句】棃花寂寞春雨【韵】惜别情思苦【韵】匆匆深盟诉【韵】翠浪逺【句】六幅蒲帆【句】缥缈东去【韵】　夕阳冉冉【句】恨逐潮回南浦路【韵】漫空念【读】归来燕子【句】双栖旧庭戸【韵】市桥细栁【句】尚不减【读】少年张绪【韵】渐瘦损【句】嬾照秦鸾对舞【韵】
　　【此见西麓继周词即和片玉词韵也以其减换头二字短韵采以备体】
　　夜行船【太平乐府中原音韵元高拭词俱注双调黄公绍词名明月棹孤舟词律以夜行船混入
　　雨中花今照花草粹编分列】
　　夜行船【双调五十五字前后段各四句三仄韵】　　　欧阳修
　　忆昔西都欢纵【韵】自别后【读】有谁能共【韵】伊川山水洛川花【句】细寻思【读】旧游如梦【韵】　今日相逢情愈重【韵】愁闻唱【读】画楼钟动【韵】白发天涯逢此景【句】倒金尊【读】殢谁相送【韵】
　　【此调五十五字者以欧词为正体五十六字者以史词为正体五十八字者以赵词为正体其余或摊破句法或句读参差或添韵或添字皆变格也　此词前段起句六字前后段第三句皆七字两结句皆七字有欧词别首及毛滂谢绛词可校按欧词别首后段第三句手把金尊难为别毛词别首莫把鸳鸯惊飞去正与此同所小异者惟为字飞字俱平声耳谢綘词相看送到断肠时平仄与此词全异又欧词别首前段结句看看是断肠南浦上看字平声是字仄声后段结句更那聴乱莺疎雨那字聴字俱仄声谱内可平可仄据此余防所采毛词】
　　又一体【双调五十五字前后段各四句三仄韵】　　　毛　滂
　　寒满一衾谁共【韵】夜沈沈【读】醉魂防防【韵】雨呼烟唤付凄凉【句】又不成【读】那些好梦【韵】　忽明日【读】烟江暝蒙【韵】扁舟系【读】一行蝃蝀【韵】季鹰生事水弥漫【句】过鲈船【读】再三目送【韵】
　　【此与欧词同惟换头作上三下四句法异】
　　又一体【双调五十六字前后段各五句三仄韵】　　　史达祖
　　不翦春衫愁意态【韵】过收镫【读】有些寒在【韵】小雨空帘【句】无人深巷【句】已早杏花先卖【韵】　白发潘郎寛沈带【韵】怕看山【读】忆他眉黛【韵】草色拖裙【句】烟光惹鬓【句】常记故园挑菜【韵】
　　【此亦欧词体惟前段起句七字前后段第三句俱作四字两句两结句俱六字异按宋呉文英周密黄机高观国诸词俱如此填惟许棐词换头句文君自被琴心误文君二字俱平声自被二字俱仄声心字平声与此词平仄全异又黄机词前段第二句露桃开栁緜又起结句判与南园一醉呉文英词前段第二句归期杳画檐鹊喜结句月落桂花影里又字一字鹊字影字俱仄声南字平声与此词平仄小异谱内据之余防下周赵二词】
　　又一体【双调五十六字前后段各五句三仄韵】　　　周　密
　　蛩老无声深夜静【韵】新霜灿【读】一帘镫影【韵】妒梦鸿高【句】借愁月浅【句】萦恨乱丝难整【韵】　笙谱字【读】娇娥谁靓【韵】香襟冷【读】嬾看妆印【韵】绣阁藏春【句】海棠偷暖【句】还似去年风景【韵】
　　【此与史词同惟换头作上三下四句法异】
　　又一体【双调五十六字前段五句三仄韵后段五句四仄韵】　赵长卿
　　绿锁牕纱梧叶防【韵】麦秋时【读】晓寒慵起【韵】宿酒厌厌【句】残香冉冉【句】浑似那时天气【韵】　到日不堪频屈指【韵】回头早【读】一年不啻【韵】搔首无言【句】阑干十二【韵】倚了又还重倚【韵】
　　【此亦与史词同惟后段第四句多押一韵异按元太平乐府双调词照此填】
　　又一体【双调五十八字前后段各五句三仄韵】　　　赵长卿
　　绿盖红幢笼碧水【韵】鱼跳处【读】浪防匀碎【韵】惜别慇懃【句】留连无计【句】歌声与【读】泪珠柔脆【韵】　一叶扁舟烟浪里韵曲滩头【读】此情无际【韵】窈窕眉山【句】暮霞红处【句】雨云想【读】翠峰十二【韵】
　　【此亦史词体惟前后两结俱作七字句异按元中原音韵双调词照此填　谱内可平可仄防后诸词】又一体【双调五十六字前后段各五句三仄韵】　　　杨无咎
　　不假铅华嫌太白【韵】玉搓成【读】体柔腰搦【韵】明月堂深【句】莲花杯软【句】情重自斟琼液【韵】　寄语碔砆休并立【韵】信秦城【读】未教轻易【韵】綘阙楼成【句】蓝桥药就【句】好吹箫【读】乗鸾翼【韵】
　　【此亦史词体惟后结作折腰句法异按无咎宝髻双垂词后结悔不做闲男女黄公绍鴈带愁来词后结时有阵香吹到俱作六字折腰句法正与此同但平仄小异】
　　又一体【双调五十八字前后段各五句三仄韵】　　　王　嵎
　　曲水溅裙三月二【韵】马如龙【读】钿车如水【韵】风飏游丝【句】日烘晴画【句】人共海棠俱醉【韵】　客里光隂难可意【韵】扫芳尘【读】旧游谁记【韵】午梦醒来【句】不觉小牕人静【句】春在卖花声里【韵】
　　【此亦史词体惟后段第四句六字多二衬字异】
　　又一体【双调五十五字前后段各五句三仄韵】　　　杨无咎
　　怪被东风相误【韵】落轻帆【读】暂停烟渚【韵】桐树隂森【句】茅檐潇洒【句】元是那回来处【韵】　相与狂朋沽绿醑【韵】聴呉姬【读】隔牕言语【韵】我既痴迷【句】君还留恋【句】明日慢移船去【韵】
　　【此亦史词体惟前段起句仍作六字异】
　　又一体【双调五十五字前段四句三仄韵后段五句四仄韵】　孙浩然
　　何处采菱归暮【韵】隔宵烟【读】菱歌轻举【韵】白苹风起月华寒【句】影朦胧【读】半和梅雨【韵】　脉脉相逢心似许【韵】扶兰棹【读】黯然凝竚【韵】遥指前邨【句】依依烟树【韵】含情背人归去【韵】
　　【此与杨无咎怪被东风词同惟前段第三四句仍作七字一句结句亦七字又后段第四句多押一韵异】又一体【双调五十六字前后段各五句三仄韵】　　　杨无咎
　　夹防绮罗欢聚【韵】看喧喧【读】彩舟来去【韵】晴放湖光【句】雨添山色【句】谁识总相宜处【韵】　输与骚人【句】郤知胜趣【韵】醉临流【读】戏评坡句【韵】莫把西湖比西子【句】这东湖【读】似东邻女【韵】
　　【此与怪被东风词同惟后段第一句作四字两句第三四句仍作七字一句结句亦七字异】金凤钩【见晁补之琴趣外篇此调微近夜行船其实不同也】
　　金凤钩【双调五十五字前段六句三仄韵后段五句四仄韵】　晁补之
　　春辞我【句】向何处【韵】怪草草【读】夜来风雨【韵】一簪华发【句】少欢饶恨【句】无计殢春且住【韵】　春回常恨寻无路【韵】试向我【读】小园徐步【韵】一阑红药【句】倚风含露【韵】春自未曾归去【韵】
　　【或以此词近夜行船史达祖词体然前段起句作三字两句实与史词不同】
　　又一体【双调五十四字前后段各四句三仄韵】　　　晁补之
　　雪晴闲步花畔【韵】试屈指【读】早春将半【韵】樱桃枝上最先到【句】却恨小梅芳浅【韵】　忽惊拂水双来燕【韵】暗自忆【读】故人犹逺【韵】一分风雨占春愁【句】一来又对花肠断【韵】
　　【或以此词近夜行船毛滂词体然前段结句六字实与毛词不同】
　　鹧鸪天【乐章集注正平调太和正音谱注大石调蒋氏九宫谱目入仙吕引子赵令畤词名思越人李元膺词名思佳客贺铸词有翦刻朝霞钉露盘句名翦朝霞韩淲词有只唱骊歌一叠休句名骊歌一叠卢祖臯词有人醉梅花卧未醒句名醉梅花】
　　鹧鸪天【双调五十五字前段四句三平韵后段五句三平韵】　晏几道
　　彩袖殷勤捧玉钟【韵】当年拌却醉顔红【韵】舞低杨栁楼心月【句】歌尽桃花扇影风【韵】　从别后【句】忆相逢【韵】几回魂梦与君同【韵】今宵剩把银釭照【句】犹恐相逢是梦中【韵】
　　【宋人填此调者字句韵悉同赵长卿词前段起句新晴水暖藕花红新晴二字俱平声水暖二字俱仄声花字平声与此平仄全异又晏词别首前段起句一醉醒来春又残春字平声高观国词第二句最怜一曲凤箫吟最字一字俱仄声晏词别首第三句云随绿水歌声转云字平声绿字仄声又年年厎事不归去不字仄声第四句怨月愁烟长为谁怨字仄声长字平声赵长卿词后段第一二句忆携手过堦墀忆字仄声携字平声黄庭坚词第三句斜风细雨不须归斜字平声细字仄声栁永词第四句只因曾向前生里只字仄声曾字平声晏词别首第五句曼倩天涯犹未归曼字仄声犹字平声俱与此词平仄小异谱内可平可仄据之　按花草粹编赵介之词后段第五句杜宇一声肠断人无名氏词图得不知郎去时一字不字俱仄声但宋元人此句第三字从无用仄声者此乃以入声字替平声不可泛用上去声】鼓笛令【调见黄山谷集按宋词有鼓笛慢乃水龙吟别体与此无涉】
　　鼓笛令【双调五十五字前后段各四句四仄韵】　　　黄庭坚
　　宝犀未解心先透【韵】恼杀人【读】逺山微皱【韵】意淡言疎情最厚【韵】枉教作【读】着行官栁【韵】　小雨勒花时【韵】抱琵琶【读】为谁消瘦【韵】翡翠金笼思珍偶【韵】忽拌与【读】山鸡僝僽【韵】
　　【此调秪有此词无别首可校】
　　征招调中腔【唐段安节乐府杂录云征音有其声而无其字宋大晟乐府始补征招调凡曲
　　有歌头有中腔此征招调之中腔也】
　　征招调中腔【双调五十五字前段五句三仄韵后段四句三仄韵】
　　王安中
　　红云蒨雾笼金阙【韵】圣运叶【读】星虹佳节【韵】紫禁晓风馥天香【句】奏九韶【句】帝心悦【韵】　瑶阶万岁蟠桃结【韵】睿算永【读】壶天风月【韵】日观几时六龙来【句】金镂玊牒告功业【韵】
　　【按宋姜防制征招调今周密张炎集中有之然与此词不同故不类列】










　　御定词谱巻十一
　　钦定四库全书
　　御定词谱巻十二目录【起五十六字至五十】
　　虞美人七体【七字又名虞　美人令　玉壶氷忆栁曲一】瑞鹧鸪六体【江春水又　名舞春　风桃花落鹧鸪　词拾菜　娘天下　乐太】玉楼春四体【平乐五拍　又名惜　春容西湖曲玊楼春】凤衔杯四体
　　鹊桥仙七体【令归朝欢令　又名鹊　桥仙令忆人人金　风玉露】玉阑干一体
　　思归乐一体
　　徧地锦一体
　　翻香令一体
　　茶瓶儿三体
　　栁揺金一体
　　卓牌子三体【相逢曲广寒　秋又名卓】
　　清江曲一体
　　楼上曲一体
　　防前栁三体【又名亭前栁】
　　二色宫桃一体
　　市桥栁一体
　　一斛珠三体【又名一斛夜明珠　醉落魄　怨春风　醉落拓】夜游宫二体【又名新念别】
　　梅花引四体【又名贫也乐　小梅花】
　　荷叶铺水面一体
　　家山好一体
　　步虚子令一体







　　钦定四库全书
　　御定词谱巻十二【起五十六字至五十七字】
　　虞美人【唐教坊曲名碧鸡漫志云虞美人旧曲三其一属中吕调其一属中吕宫近世又转入黄钟宫元高拭词注南吕调乐府雅词名虞美人令周紫芝词有只恐怕寒难近玊壶氷句名玉壶氷张炎词赋栁儿因名忆栁曲王行词取李煜恰似一江春水向东流句名一江春水】
　　虞美人【双调五十六字前后段各四句两仄韵两平韵】
　　【南唐】李　煜
　　风回小院庭芜绿【仄韵】栁眼春相续【韵】凭防半日独无言【平韵】依旧竹声新月【读】似当年【韵】　笙歌未散尊罍在【换仄韵】池面氷初解【韵】烛明香暗画阑深【换平韵】满鬓清霜残雪【读】思难禁【韵】
　　【此调以李词毛词为正体而宋元词依李体填者尤多若顾词二体则惟唐人有之皆变格也　此词前后段四换韵其两结系九字句或两字微读或四字防读或六字微读以蝉聨不断为合格　按苏轼词前段结句便使尊前醉倒且徘徊后段结句对月逢花不饮待何时醉字不字俱仄声又冯延巳词后结尘掩玊筝弦柱画堂空尘字平声玉字仄声谱内可平可仄据此余防张冯二词】
　　又一体【双调五十六字前后段各四句两仄韵两平韵】　　张　炎
　　修眉刷翠春防聚【仄韵】难翦愁来处【韵】断丝无力绾繁华【平韵】也学落花流水【读】到天涯【韵】　那时错认章台去【仄韵】却是阳闗路【韵】待将心恨趁杨花【平韵】不识相思一防【读】在谁家【韵】
　　【此与李词同惟前后段不换韵异按周邦彦词前段恋逺顋来四韵后段按看煤灰四韵葛胜仲词前段树暮时池四韵后段露语诗归四韵俱不换韵正与此同】
　　又一体【双调五十六字前后段各四句两仄韵两平韵】　　冯延已
　　玉钩鸾柱调鹦鹉【仄韵】宛转留春语【韵】云屏冷落画堂空【平韵】薄晩春寒无奈【读】落花风【韵】　褰帘燕子低飞去【仄韵】拂镜尘鸾舞【韵】不知今夜月眉弯【换平韵】谁佩同心双结【读】倚阑干【韵】
　　【此词后段不另换仄韵但换平韵与张词异】
　　又一体【双调五十八字前后段各五句两仄韵三平韵】　　毛文锡
　　宝檀金缕鸳鸯枕【仄韵】绶带盘宫锦【韵】夕阳低映小牕明【平韵】南园绿树语莺莺【韵】梦难成【韵】　玉鑪香暖频添注【换仄韵】满地飘轻絮【韵】珠帘不巻度沈烟【换平韵】庭前闲立画秋千【韵】艳阳天【韵】
　　【此词前后段亦四换韵但两结俱七字一句三字一句多一字多押一韵与李煜词体又异　花间集孙光宪顾夐鹿防扆李珣阎选词阳春集冯延巳词俱如此填宋词有欧阳修杜安世诸作可校按欧阳修词前段第四句睡容初起枕防圆睡字仄声初字平声后段第四句故生芳草碧连云故字仄声谱内可平可仄据此莫余悉同李词】
　　又一体【双调五十八字前后段各五句两仄韵三平韵】　　晁补之
　　原桑飞尽霜空杳【仄韵】霜夜愁难晓【韵】油镫野店怯黄昏【平韵】穷途不减酒杯深【韵】故人心【韵】　羊山故道行人少【仄韵】也送行人老【韵】一般别语重千金【平韵】明年过我小园林【韵】话如今【韵】
　　【此与毛词同惟前后段不换韵异按杜安世江亭春晚词前段尽近情行清五韵后段舜峻人沦巾五韵俱不换韵正与此同】
　　又一体【双调五十八字前后段各五句五平韵】　　　顾　夐
　　触帘风送景阳钟【韵】鸳被绣花重【韵】晓帏初巻冷烟浓【韵】翠匀粉黛好仪容【韵】思娇慵【韵】　起来无语理朝妆【换韵】宝匣镜凝光【韵】绿荷相倚满池塘【韵】露清枕簟藕花香【韵】恨悠扬【韵】
　　【此调字句悉同毛词惟前后段全押平韵异花间集亦仅见此体无宋词别首可校】
　　又一体【双调五十八字前段五句五平韵后段五句两仄韵三平韵】
　　顾　夐
　　少年艳质胜琼英【平韵】早晩到三清【韵】莲冠穏篸细篦横【韵】飘飘罗袖碧云轻【韵】画难成【韵】　迟迟少转腰身袅【仄韵】翠靥眉心小【韵】醮坛风急杏枝香【换平韵】此时恨不驾鸾凰【韵】访刘郎【韵】
　　【此词字句亦与毛词同惟前段全押平韵用触帘风送词体后段两仄韵三平韵仍用毛词体见花间集采入以备一体】
　　瑞鹧鸪【宋史乐志中吕调元高拭词注仙吕调苕溪词话云唐初歌词多五言诗或七言诗今存者止瑞鹧鸪七言八句诗犹依字易歌也按瑞鹧鸪原本七言律诗因唐人歌之遂成词调冯延巳词名舞春风陈彭年词名桃花落尤袤词名鹧鸪词元丘长春词名拾菜娘乐府纪闻名天下乐梁溪漫录词有行聴新声太平乐句名太平乐有犹传五拍到人间句名五拍此皆七言八句也至栁永有添字体自注般涉词有慢词体自注南吕宫皆与七言八句者不同】
　　瑞鹧鸪【双调五十六字前段四句三平韵后段四句两平韵】　冯延巳
　　才罢严妆怨晓风【韵】粉墙画壁宋家东【韵】蕙兰有恨枝犹绿【句】桃李无言花自红【韵】　燕燕巢时罗幙巻【句】莺莺啼处凤楼空【韵】少年薄幸知何处【句】每夜归来春梦中【韵】
　　【此调本律诗体七言八句宋词皆同其小异者惟各句平仄耳此词前后段起句结句第二字第六字俱仄声中二句第二字第六字俱平声宋人如此填者甚少惟陈彭年词尽出花钿散宝津云鬟初翦向残春因惊风烛难留世遂作池莲不染身贝叶乍疑翻锦袖梵声才学误梁尘从兹艳质归空后湘浦应无解佩人平仄同此余皆照贺体填】
　　又一体【双调五十六字前段四句三平韵后段四句两平韵】　贺　铸
　　月痕依约到西厢【韵】曾羡花枝拂短墙【韵】初未识愁那是泪【句】每浑疑梦奈余香【韵】　歌逢嫋处眉先妩【句】酒半醒时眼更狂【韵】闲倚绣帘吹栁絮【句】问人何似冶游郎【韵】
　　【此词前后段起句结句第二字第六字俱平声中二句第二字第六字俱仄声宋人俱照此填其余平仄惟取协调可不必拘故不复注】
　　又一体【双调六十四字前后段各五句三平韵】　　　栁　永
　　三呉嘉景占风流【韵】渭南往岁忆来游【韵】西子方来【句】越相功成去【句】千里沧波一叶舟【韵】　至今无限盈盈者【句】尽来拾翠芳洲【韵】最好簇簇寒村【句】遥认南朝路【读】晩烟收【韵】三两人家古渡头【韵】
　　【此词前段起二句结句后段起句结句仍作七言与瑞鹧鸪同余则摊破句读自度新声如前段第三句作四字一句五字一句即词家添字法后段第二句作六字句即减字法第三句作六字一句八字一句即添字法多押一韵即偷声法本集自注般涉调为黄钟之羽声与中吕调为夹钟之羽声仙吕调为夷则之羽声皆羽声也　按栁词别首晏殊词二首俱与此同惟晏词前段起句越娥红泪泣朝云越字仄声后段起句前村昨夜深深雪前字平声昨字仄声第三四句何时驿使西归寄与相思路一枝新何时二字俱平声寄字仄声又栁词别首后段第三四句恨聴烟坞深中谁凭吹羌笛逐风来烟字平声谱内可平可仄据此余防所采梅苑词】
　　又一体【双调六十四字前段五句三平韵后段六句三平韵】
　　【梅苑】无名氏
　　临鸾常恁整妆梅【韵】枝枝仙艳月中开【韵】可煞天心【句】故与多端丽【句】那更罗衣峭窄裁【韵】　几回瞻覻魂销黯【句】芙蕖匀透双腮【韵】好将心事【句】都分付与【句】时暂到【读】小庭来【韵】玉砌红芳防绿苔【韵】
　　【此与栁词同惟后段第三四句作四字两句六字一句异　宋李之仪姑溪词话云唐人歌词但以诗句而用和声抑扬以就之至唐末遂因其声之长短而以意填之始一变以成音律按此则知贺体犹沿唐调栁词晏词及此词惟起结犹作七言中间长短错综实系新声也所以元曲用宋调不增减者名为引子添入新声则为过曲亦此意耳】
　　又一体【双调八十八字前后段各九句五平韵】　　　栁　永
　　宝髻瑶簪【韵】严妆巧【句】天然绿媚红深【韵】绮罗丛里【句】独逞讴吟【韵】一曲阳春定价【句】何啻值千金【韵】倾聴处【读】王孙帝子【句】鹤葢成隂【韵】　凝态掩霞襟【韵】动象板声声【句】怨思难任【韵】嘹亮处【句】迥压弦管低沈【韵】时恁回眸敛黛【句】空役五陵心【韵】须信道【读】缘情寄意【句】别有知音【韵】
　　【此词见乐章集亦名瑞鹧鸪其字句与前两体截然不同因调名同故为类列其可平可仄有栁词别首可校】
　　又一体【双调八十六字前后段各九句五平韵】　　　栁　永
　　呉会风流【韵】人烟好【句】高下水际山头【韵】瑶台绛阙【句】依约蓬丘【韵】万井千闾富庶【句】雄压十三州【韵】触处青蛾画舫【句】红粉朱楼【韵】　方面委元侯【韵】致讼简时丰【句】继日欢游【韵】襦温袴暖【句】己扇民讴【韵】旦暮锋车命驾【句】重整济川舟【韵】当恁时【读】沙堤路稳【句】归去难留【韵】
　　【此词乐章集不载见花草粹编与前宝髻瑶簪词同惟前段第八句作六字句少一字后段第四五句作四字两句少一字异】
　　玉楼春【花间集顾夐词起句有月照玉楼春漏促句又有栁映玉楼春日晚句尊前集欧阳炯词起句有春早玉楼烟雨夜句又有日照玉楼花似锦楼上醉和春色寝句取为调名李煜词名惜春容朱希真词名西湖曲康与之词名玉楼春令高丽史乐志词名归朝欢令尊前集注大石调又双调乐章集注大石调又林钟商调皆李煜词体也乐章集又有仙吕调词与各家平仄不同】
　　玉楼春【双调五十六字前后段各四句三仄韵】　　　顾　夐
　　拂水双飞来去燕【韵】曲槛小屏山六扇【韵】春愁凝思结睂心【句】绿绮嬾调红锦荐【韵】　话别多情声欲战【韵】玉筯防留红粉面【韵】镇长独立到黄昏【句】却怕良宵频梦见【韵】
　　【按花间集顾夐词四首魏承班词二首尊前集欧阳炯词二首其前后段起二句第二字第六字俱仄声第三句第二字第六字俱平声第四句第二字第六字亦俱仄声宋人惟杜安世词五首钱惟演锦箨参差词一首欧阳修美酒花浓词一首本此体填余皆南唐李煜体也　欧阳炯词后段第三句青娥红脸笑来迎青字平声又一首后段结句留待玊郎归日画留字平声谱内平仄据此其余悉防顾牛二词又宋汪莘词一片江南春色晚牡丹花谢莺声嬾问君离恨几多长芳草连天犹觉短昨夜溪头新溜满尊前自起喷龙管明朝飞棹下钱塘心共白苹香不断起结虽与此词同而前后段第二句乃作平平仄仄平平仄则与此词异又栁永仙吕调词有个人人真堪羡问却佯羞回却面你若无意向咱行为甚梦中频相见不如及早还却愿免使牵人魂梦乱风流肠肚不坚牢只恐被伊牵惹断平仄亦与此词异此二首若防校打图恐平仄混淆难以按谱特为附注不另列体】
　　又一体【双调五十六字前段四句三仄韵后段四句两仄韵】　顾　夐
　　月照玉楼春漏促【韵】飒飒风摇庭砌竹【韵】梦惊鸳被觉来时【句】何处管弦声断续【韵】　惆怅少年游冶去【句】枕上两蛾攒细绿【韵】晓莺帘外语花枝【句】背帐犹残红蜡烛【韵】
　　【此词后段起句不押韵顾夐别首栁映玉楼词正与此同】
　　又一体【双调五十六字前后段各四句三仄韵】　　　牛　峤
　　春入横塘摇浅浪【韵】花落小园空惆怅【韵】此情谁信为狂夫【句】恨翠愁红流枕上【韵】　小玉牕前嗔燕语【换韵】红泪滴穿金线缕【韵】鴈归不见报郎归【句】锦字织成封过与【韵】
　　【此词见花间集前后段两韵唐宋词无照此填者】
　　又一体【双调五十六字前后　南唐段各四句三仄韵】李　煜
　　晩妆初了明肌雪【韵】春殿嫔娥鱼贯列【韵】凤箫声断水云间【句】重按霓裳歌徧彻【韵】　临风谁更飘香屑【韵】醉拍防干情未切【韵】归时休放烛花红【句】待踏马蹄清夜月【韵】
　　【此即顾夐拂水双飞词体惟前后段两起句平仄全异宋元词俱如此填故为分列　晏殊词前段起句东风昨夜回梁苑东字平声昨字仄声欧阳修词后段起句也知自为伤春瘦也字自字俱仄声谱内据此作图其余可平可仄己见顾词　按尊前集欧阳炯儿家夫偦词庾传素木兰红艳词即此词体也因欧词结句有同在朩兰花下醉句庾词起句有朩兰红艳多情态不似凡花人不爱句遂别名木兰花其实乃玉楼春非朩兰花也宋人传譌几不能辨今照花间集校正　又尊前集许岷词二首一首与此同一首前段四句江南日暖芭蕉展美人折得亲裁翦书成小简寄情人临行更把轻轻撚平仄全异后段与此同　又钱惟演城上风光词前段照顾夐词填后段照李煜词填欧阳修常忆洛阳词毛滂压玉为浆词均效钱体向俱误刻朩兰花调今悉校正　又晏殊帘旌浪巻词本李煜此词填惟换头句美酒一杯谁与共平仄异又呉文英茸茸貍防词亦本李煜此词填只前段第二句金蝉罗翦胡衫窄平仄异葢此词辨体止在平仄异同若彚防各体则平仄纷纭难以分别故各为注明不取作图】
　　凤衔杯【此调有平韵仄韵两体仄韵者乐章集注大石调】
　　凤衔杯【双调五十六字前段四句四仄韵后段五句四仄韵】　晏　殊
　　青苹昨夜秋风起【韵】无限个【读】露莲相倚【韵】独凭朱阑【读】愁放晴天际【韵】空目断【读】遥山翠【韵】　彩牋长【句】锦书细【韵】谁信道【读】两情难寄【韵】可惜良辰好景【韵】欢娯地【韵】只凭空憔悴【韵】
　　【此词前段第三句后段第四句俱九字蝉聨不断即平韵体亦然填者宜遵之】
　　又一体【双调六十三字前段五句四仄韵后段六句四仄韵】　栁　永
　　追悔当初辜深愿【韵】经年价【读】两成幽怨【韵】任越水呉山【句】似屏如障堪游玩【韵】奈独自【读】慵擡眼【韵】　赏烟花【句】聴弦管【韵】图欢娯【读】转加肠断【韵】纵时展丹青【句】强拈书信频频看【韵】又争似【读】亲相见【韵】
　　【此与仄韵晏词同惟前段第三句后段第四句各添三字两结句俱六字异　栁词别首前段起句有美瑶卿能染翰有字染字俱仄声三四句想初擘苕牋旋挥翠管红牕畔初字平声翠字仄声换头句锦囊収犀轴巻犀字平声轴字仄声第四句更宝若珠玑宝字仄声结句似顿见千娇面顿字仄声谱内可平可仄据此余防仄韵晏词】
　　又一体【双调五十六字前段四句四平韵后段五句四平韵】　晏　殊
　　栁条花纇恼青春【韵】更那堪【读】飞绿纷纷【韵】一曲细丝清脃【读】倚朱唇【韵】斟绿酒【读】掩红巾【韵】　追徃事【句】惜芳辰【韵】暂时间【读】留住行云【韵】端的自家心下眼中人【韵】到处觉尖新【韵】
　　【此与仄韵词同起句纇字广韵注麤丝也或作类字者误】
　　又一体【双调五十七字前段四句四平韵后段五句四平韵】　杜安世
　　留花不住怨花飞【韵】向南园【读】情绪依依【韵】可惜敧红斜白【读】一枝枝【韵】经宿雨【读】又离披【韵】　凭朱槛【句】把金卮【韵】对芳丛【读】惆怅多时【韵】何况旧欢新恨【读】阻心期【韵】空满眼【读】是相思【韵】
　　【晏殊珠玉集亦载此词后段结句少一字今从寿域词本按杜词别首前后两结俱六字原自相同也杜词别首前段第三句凄惨断云片雨各江天凄字平声片字仄声后段第三句想至今谁为相怜至字仄声第四句多少旧欢徃事一澘然往字仄声结句空牵惹病纒绵牵字平声谱内可平可仄据此余防平韵晏词】
　　鹊桥仙【此调有两体五十六字者始自欧阳修因词中有鹊迎桥路接天津句取为调名周邦彦词名鹊桥仙令梅苑词名忆人人韩淲词取秦观词句名金风玉露相逢曲张辑词有天风吹送广寒秋句名广寒秋元高拭词注仙吕调八十八字者始自栁永乐章集注云歇指调】
　　鹊桥仙【双调五十六字前后段各五句两仄韵】　　　欧阳修
　　月波清霁【句】烟容明淡【句】灵汉旧期还至【韵】鹊迎桥路接天津【句】映夹防【读】星榆防缀【韵】　云屏未巻【句】仙鸡催晓【句】肠断去年情味【韵】多应天意不教长【句】恁恐把【读】欢娯容易【韵】
　　【此调多赋七夕以此词为正体余俱从此偷声添字也谱内可平可仄俱防后词故不复注　按曾觌词前段结句满座賔朋俄弁侧不作上三下四句法又向子諲词前段第一二句合风流擘钗情态平仄全异此亦偶误不必从】
　　又一体【双调五十六字前后段各五句三仄韵】　　　卢　炳
　　余霞散绮【句】明河翻雪【韵】隠隠鹊桥初结【韵】牛郎织女乍逢迎【句】却胜似【读】人间欢悦【韵】　一宵相会【句】经年离别【韵】此语真成浪说【韵】细思怎得似嫦娥【句】常独宿【读】广寒宫阙【韵】
　　【此与欧词同惟前后段第二句俱押韵异按元好问棃花春暮词张埜琼林纎弱词滕賔斜阳一抹词第二句俱押韵正与此同】
　　又一体【双调五十六字前后段各五句四仄韵】　　　辛弃疾
　　溪边白鹭【韵】来吾告汝【韵】溪里鱼儿堪数【韵】主人怜汝汝怜鱼【句】要物我【读】欣然一趣【韵】　白沙逺浦【韵】青泥别渚【韵】剩有虾跳鳅舞【韵】聴君飞去饱时来【句】看头上【读】风吹一缕【韵】
　　【此亦与欧词同惟前后段第一二句俱押韵异按辛词别首松冈避暑词曹伯启杜鹃声诉词刘因纥干生处词第一二句俱押韵正与此同】
　　又一体【双调五十八字前后段各五句两仄韵】　　　辛弃疾
　　少年风月【句】少年歌舞【句】老去方知堪羡【韵】叹折腰【读】五斗赋归来【句】走下了【读】羊肠几徧【韵】　高车驷马【句】金章紫绶【句】传语渠侬穏便【韵】问东湖【读】带得几多春【句】且看取【读】凌云笔健【韵】
　　【此校欧词前后段第四句各添一衬字若减去叹字问字仍是欧词体也按赵师侠词前段第四句摩孩罗荷叶伞儿轻亦多一字】
　　又一体【双调五十七字前后段各五句两仄韵】　　　黄庭坚
　　八年不见【句】清都绛阙【句】望银汉【读】溶溶漾漾【韵】年年牛女恨风波【句】算此事【读】人间天上【韵】　野麋丰草【句】江鸥逺水【句】老去惟便疎放【韵】百钱端往问君平【句】早晩具【读】归田小舫【韵】
　　【此校欧词前段第三句添一衬字若减去望字即欧词体也】
　　又一体【双调五十八字前后段各五句三仄韵】　　　方　岳
　　今朝念九【句】明朝初一【韵】怎欠个【读】秋崖生日【韵】客中情绪老天知【句】道道月不消三十【韵】　春盘缕菜【句】春缸摇碧【韵】便拟做【读】梅花消息【韵】雪边试问是耶非【句】笑今夕不知何久【韵】
　　【此校欧词前后段第三句各多一字又前后段第二句俱押韵异】
　　又一体【双调八十八字前段十句四仄韵后段八句七仄韵】　栁　永
　　届征途【句】携书剑【句】迢迢匹马东归去【韵】惨离怀【句】嗟少年易分难聚【韵】佳人方恁缱绻【句】便忍分鸳侣【韵】当媚景【句】算密意幽欢【句】尽成轻负【韵】　此际寸肠万绪【韵】惨愁顔【句】断魂无语【韵】和泪眼【读】片时几番回顾【韵】伤心脉脉谁诉【韵】但黯然凝竚【韵】暮烟寒雨【韵】望秦楼何处【韵】
　　【此词句韵与鹊桥仙令不同葢慢词体也因调名同故为类列亦无宋词别首可校　词律误从汲古阁本前段第三句少一字今照花草粹编增定】
　　玉阑干【调见寿域词】
　　玉阑干【双调五十六字前后段各四句三仄韵】　　　杜安世
　　珠帘怕巻春残景【韵】小雨牡丹零欲尽【韵】庭轩悄悄燕高空【句】风【风飘】絮【读】绿苔侵径【韵】　欲将幽恨传愁信韵想后期【读】无个凭定【韵】几囘独睡不思量【句】还悠悠【读】梦里寻趁【韵】
　　【词律误从汲古阁本前段第二句少一字今照花草粹编校正平仄无他首可校】
　　思归乐【乐章集注林钟商】
　　思归乐【双调五十六字前后段各四句四仄韵】　　　栁　永
　　天幕清和堪宴聚【韵】相得尽【读】高阳俦侣【韵】皓齿善歌长袖舞【韵】渐引入【读】醉乡深处【韵】　晩岁光隂能几许【韵】这巧宦【读】不须多取【韵】把酒共君聴杜宇【韵】解再三【读】劝人归去【韵】
　　【词律误从汲古阁本后段结句脱一字今从花草粹编校正平仄无他首可校】
　　徧地锦【调见毛滂东堂词孙守席上咏牡丹花作也花草粹编注小石调】
　　徧地锦【双调五十六字前段四句三仄韵后段四句两仄韵】　毛　滂
　　白玉阑边自凝伫【韵】满枝头【读】彩云雕雾【韵】甚芳菲【读】绣得成团【句】砌合出【读】韶华好处【韵】　暖风前【读】一笑盈盈【句】吐檀心【读】向谁分付【韵】莫与他【读】西子精神【句】不枉了【读】东君雨露【韵】
　　【词律误从汲古阁本前段第二句作满枝头新彩云雕雾多一新字今从花草粹编改正平仄宜遵之】翻香令【此调始自苏轼取词中第二句惜香爱把宝钗翻句为名】
　　翻香令【双调五十六字前后段各五句三平韵】　　　苏　轼
　　金鑪犹暖麝煤残【韵】惜香爱把宝钗翻【韵】重匀处【句】余熏在【句】这一般【读】气味胜从前【韵】　背人偷盖小重山【韵】更拈沈水与同然【韵】且图得【句】氤氲久【句】为情深【读】嫌怕断头烟【韵】
　　【按词律载此词前段重匀处作重闻处这一般作这一番后段小重山作小蓬山更拈沈水与同然作更将沈水与同然今从乐府雅词本平仄无别首可校】
　　茶瓶儿【调见花庵词选始自北宋李元膺至南宋赵彦端石孝友二家又摊破两结句法减去两
　　起句字自成新声】
　　茶瓶儿【双调五十六字前段五句四仄韵后段五句五仄韵】　李元膺
　　去年相逢深院宇【韵】海棠下【读】曾歌金缕【韵】歌罢花如雨【韵】翠罗衫上【句】防防红无数【韵】　今岁重寻携手处【韵】空物是人非春暮【韵】回首青云路【韵】乱英飞絮【韵】相逐东风去【韵】
　　【此词无别首可校后采赵石二词其源虽出于此然句读不同音律亦变未可防校旧谱混注平仄者误词律以后结絮字非韵不知前句不押韵后句押韵者词中尽多若在换头后结更多盖词以韵为拍】
　　【过变曲终不妨多加拍也】
　　又一体【双调五十四字前后段各四句四仄韵】　　　赵彦端
　　淡月华镫春夜【韵】送东风【读】栁烟梅麝【韵】宝钗宫髻连娇马【韵】似记得【读】帝乡游冶【韵】　悦亲戚之情话【韵】况溪山【读】坐中如画【韵】凌波微歩人归也【韵】看酒醒【读】凤鸾谁跨【韵】
　　【此词两起句照李词各减去一字其第三第四第五句又破作两句虽字数同而句法已不同矣】又一体【双调五十四字前段四句四仄韵后段五句四仄韵一叠韵】
　　石孝友
　　相对盈盈一水【韵】多声价【读】问名得字【韵】刚能见也还抛弃【韵】孤负了【读】万红千翠【韵】　留无计【韵】来无计【读】闷厌厌【读】几何况味【韵】而今若没些儿事【韵】却枉了【读】做人一世【韵】
　　【此词旧多脱误今照词纬本校正花草粹编有梁意娘词与此同　梁词前段第一句满地落花铺绣满字落字俱仄声铺字平声第二句正丽色着人如酒正字丽字俱仄声如字平声第三句晓莺牕外啼杨栁晓字仄声窓字平声后段第二句音信悄信字仄声第三句那堪是昔年时是字仄声时字平声第四句盟言孤负知多少孤字平声结句对好景顿成消瘦消字平声谱内可平可仄据此】
　　栁摇金【调见梅苑】
　　栁摇金【双调五十六字前段四句四仄韵后段四句三仄韵】　沈会宗
　　相将初下蕊珠殿【韵】似醉粉【读】生香未徧【韵】爱惜娇心春不管【韵】被东风【读】赚开一半【韵】　中黄宫里赐仙衣【句】鬬浅深【读】妆成笑面【韵】放出妖娆难系绾【韵】笑东风【读】自家肠断【韵】
　　【此调句读近思归乐惟前后段两起句平仄不同且换头句不押韵故与思归乐有别】
　　卓牌子【此调有两体五十六字者始自杨旡咎一名卓牌子令九十七字者始自万俟咏一名卓
　　牌子慢】
　　卓牌子【双调五十六字前后段各五句三仄韵】　　　杨无咎
　　西楼天将晩【韵】流素月【读】寒光正满【韵】楼上笑揖姮娥【句】似看罗韤尘生【句】鬓云风乱【韵】　珠帘终夕巻【韵】判不寐【读】防干凭暖【韵】好在影落清尊【句】冷侵香幄【句】欢余未教人散【韵】
　　【此词前后段两结俱十字两句前结上六下四后结上四下六句读虽异而平仄自同也】
　　又一体【双调九十七字前段十一句四仄韵后段八句七仄韵】万俟咏
　　东风绿杨天【句】如画出【读】清明院宇【韵】玉艳淡薄【句】棃花带月【句】胭脂零落【句】海棠经雨【韵】单衣怯黄昏【句】人正在【读】珠帘笑语【韵】相并戏蹴秋千【句】共携手【读】同倚阑干【句】暗香时度【韵】　翠牕绣戸【韵】路缭绕【读】潜通幽处韵断魂凝伫【韵】嗟不似飞絮【韵】闲闷闲愁难消遣【句】此日年年意绪【韵】无据【韵】奈酒醒春去【韵】
　　【此词名卓牌子慢宋元词家填者甚少惟乐府雅词有无名氏词一首大同小异平仄可以防校】又一体【双调九十三字前段十一句四仄韵后段八句六仄韵】
　　【乐府雅词】无名氏
　　当年早梅芳【句】曾邂逅【读】飞琼侣【韵】肌雪莹玊【句】顔开嫩桃【句】腰支轻袅【句】未胜金缕【韵】佯羞整云鬟【句】频向人【读】娇波寄语【韵】湘佩笑解【句】韩香暗传【句】幽欢后期谁诉【韵】　梦魂顿阻【韵】似一枕【读】高唐云雨【韵】蕙心兰态【句】知何计重遇【韵】试问春蚕丝多少【句】未抵离愁半缕【韵】凝伫【韵】望凤楼何处【韵】
　　【此词与万俟词大同小异前段第二句校万俟词少一字前结校万俟词少三字句读亦异后段则全与万俟词同惟第三句少押一韵耳】
　　清江曲【此宋苏庠泛舟清江作也体近古诗因花草粹编采入今仍之】
　　清江曲【双调五十六字前段四句三平韵后段四句三仄韵】　苏　庠
　　属玉双飞水满塘【平韵】菰蒲深处浴鸳鸯【韵】白苹满棹归来晚【句】秋着芦花一防霜【韵】　扁舟系防依林樾【仄韵】萧萧两鬓吹华髪【韵】万事不理醉复醒【句】长占灯波弄明月【韵】
　　【此词前段近瑞鹧鸪后段近玉楼春全似七言诗句平仄可不拘】
　　楼上曲【调见芦川词因词中有楼外楼中二句故名】
　　楼上曲【双调五十六字前后段各四句两仄韵两平韵】　　张元干
　　楼外夕阳明逺水【仄韵】楼中人倚东风里【韵】何事有情怨别离【平韵】低鬟背立君应知【韵】　东望云山君去路【换仄韵】肠断迢迢尽愁处【韵】明朝不忍见云山【换平韵】从今休傍曲阑干
　　【此词七言八句前后段上二句近玊楼春下二句换平韵当是玉楼春偷声变体但宋元无填此者秪有张词别首可校　张词别首前段起句清夜镫前花报喜镫字平声第二句心随社燕凉风起社字仄声第三句云路修成宝月时修字平声后段起句沆瀣秋香生玊井沆字仄声第二句画檐深转梧桐影画字仄声檐字平声转字仄声梧字平声第三句看君西去侍明光看字仄声西字平声谱内可平可仄据此】
　　防前栁【朱雍词名亭前栁金词注越调】
　　防前栁【双调五十六字前段八句四平韵后段六句三平韵】　赵师侠
　　晩秋天【韵】过暮雨【句】云容敛【句】月澄鲜【韵】正风露凄清处【句】砌蛩喧【韵】更黄叶【句】舞翩翩【韵】　念故里【读】千山云水隔【句】被名缰利锁萦牵【韵】莫作悲秋意【句】对尊前【韵】且同乐【句】太平年【韵】
　　【按赵师侠防前栁二首此词之外尚有景清佳一词字数句法相同惟前段第七句向碧叶碧字仄声其余平仄悉如一填者遵之】
　　又一体【双调五十五字前后段各六句三平韵】　　　朱　雍
　　拜月南楼上【句】面婵娟【读】恰对新妆【韵】谁凭阑干处【句】笛声长【韵】追往事【句】徧凄凉【韵】　看素质【读】临风消瘦尽【句】粉防轻【读】依旧真香【韵】潇洒无尘境【句】过横塘【韵】度清影【句】在回廊【韵】
　　【此亦赵词体惟前段起句五字第二三四句作七字一句第五句少一字异　按朱词三首内一首换头句八字与此同前段第二句问东君曾放瑶英曾字平声后段起句飘香信玉溪仙佩晚香字平声玉字仄声第五六句分春色赠双成分字平声谱内可平可仄据此余防别首伫立东风词】
　　又一体【双调五十四字前后段各六句三平韵】　　　朱　雍
　　伫立东风里【句】放纤手【读】净试梅妆【韵】睂晕轻轻画【句】逺山长【韵】添新恨【句】更凄凉【韵】　尝忆驿亭人别后【句】寻春去【读】尽是幽香【韵】归路临清浅【句】在寒塘【韵】同水月【句】照虚廊【韵】
　　【此与拜月南楼词同惟换头句少一字异】
　　二色宫桃【调见梅苑其句读近玊阑干而平仄不同】
　　二色宫桃【双调五十六字前后段各四句三仄韵】
　　【梅苑】无名氏
　　镂玊香葩酥防萼【韵】正万朩【读】园林萧索韵惟有一枝雪里开【句】江南信【读】更凭谁托【韵】　前年记赏登高阁【韵】叹年来【读】旧欢如昨【韵】聴取乐天一句云【句】花开处【读】且须行乐【韵】
　　【此与玉阑干异者在前段起句平仄全异及第二句上三下四句法耳填此体者辨之】
　　市桥栁【调见齐东野语因第二句有折尽市桥官栁句取以为名】
　　市桥栁【双调五十六字前后段各四句三仄韵】　　　蜀　妓
　　欲寄意【读】浑无所有【韵】折尽市桥官栁【韵】看君着上征衫【句】又相将【读】放船楚江口【韵】　后会不知何日又【韵】是男儿【读】休要镇长相守【韵】茍富贵【读】无相忘【句】若相忘【读】有如此酒【韵】
　　【此词平仄无他首可校】
　　一斛珠【宋史乐志名一斛夜明珠属中吕调尊前集注商调金词注仙吕调蒋氏九宫谱目入仙
　　吕引子晏几道词名醉落魄张先词名怨春风黄庭坚词名醉落拓】
　　一斛珠【双调五十七字前后　南唐段各五句四仄韵】李　煜
　　晩妆初过【韵】沈檀轻注些儿个【韵】向人微露丁香颗【韵】一曲清歌【句】暂引樱桃破【韵】　罗袖裛残殷色可【韵】杯深旋被香醪涴【韵】绣牀斜凭娇无那【韵】烂嚼红茸【句】笑向檀郎唾【韵】
　　【此词后段起句第二字第六字俱仄声宋苏轼词自惜风流云雨散张先词今夜掩妆花下语晏几道词若问相思何处歇三作与此同余俱照张先山围画障词体填　按尊前集李煜词注商调乃夷则之商声金元曲子照山围画障词体填者注仙吕调乃夷则之羽声则知两换头句平仄确系音律所关故此词作图只就苏张晏三词校注如晏词之前段起句鸾孤月缺鸾字平声月字仄声第二句两情惆怅音尘絶两字仄声苏词第二句垂杨乱掩红楼半乱字仄声晏词第三句如今若负当时节如字平声若字仄声苏词结句曾醉离歌宴曾字平声后段起句自惜风流云两散自字仄声风字平声张词第二句明朝芳草东西路芳字平声第三句愿身不学相思树不字仄声谱内可平可仄据之】
　　又一体【双调五十七字前后段各五句四仄韵】　　　张　先
　　山围画障【韵】风溪弄月清溶漾【韵】玊楼苕馆人相望【韵】下若醲醅【句】竞欲金钗当【韵】　使君劝醉青蛾唱【韵】分明仙曲云中响【韵】南园百卉千家赏【韵】和气兼来【句】不独花枝上【韵】
　　【此与李词同惟换头句平仄异因宋词如此填者甚多金元曲子注仙吕调者正与之合此系音律所闗故亦编入另列一体　前段第一句周密词忆忆忆忆上忆忆二字俱仄声晏几道词满街斜月斜字平声第二句苏轼词故山归计何时决故字仄声归字平声第三句欧阳修词对酒当歌寻思着酒字仄声歌字平声范成大词垂云巻尽添空阔垂字平声巻字仄声第四句苏轼词惟有佳人惟字平声第五句周紫芝词真个睡不着真字平声睡字不字俱仄声后段第一句晁补之词谁家红袖阑干曲谁字红字俱平声晏几道词心心口口长恨昨恨字仄声第二句高观国词倚阑一望情何极倚字一字俱仄声第三句欧阳修词恨别王孙愁多少恨字别字俱仄声王字孙字俱平声第四句张元干词客里惊春客字仄声第五句欧良词同和醉落魄同字平声醉字落字俱仄声谱内可平可仄据此】
　　又一体【双调五十七字前后段各五句四仄韵】　　　周邦彦
　　茸金细弱【韵】秋风嫩【读】桂花初着【韵】蕊珠宫里人难学【韵】花染娇荑【句】羞映翠云幄【韵】　清香不与兰荪约【韵】一枝云鬓巧梳掠【韵】夜深轻撼蔷薇索【韵】香满衣襟【句】月在凤凰阁【韵】
　　【此与张先词同惟前段第二句作上三下四句法异黄庭坚词韶声断六幺初彻高观国词寒江上雨晴风急史达祖词空分付有情睂睫正与此同】
　　夜游宫【金词注般涉调贺铸词有江北江南新念别句更名新念别】
　　夜游宫【双调五十七字前后段各六句四仄韵】　　　毛　滂
　　长记劳君送逺【韵】栁烟重【读】桃花波防【韵】花外溪城望不见【韵】古槐边【句】故人稀【句】秋鬓晚【韵】　我有凌霄伴【韵】在何处【读】山寒云乱【韵】何不随君弄清浅【韵】见伊时【句】话阳春【句】山数防【韵】
　　【宋词填此调者其字句韵悉同所小异者惟句中平仄耳前段第一句周邦彦词客去车尘漠漠客字仄声第二句张孝祥词芳郊迥草长川永芳字平声草字仄声呉文英词叙别梦扬州一觉别字一字俱仄声第三句秦观词巧燕呢喃向人语巧字仄声人字平声第四五六句秦词何曾解说伊家些子事何字平声解字仄声辛弃疾词怎奈何一囘说一囘美奈字说字下一字俱仄声下囘字平声后段第一句周邦彦词池曲河声转池字平声第二句周词聴几片井梧飞坠几字井字俱仄声呉文英词旧相思偏供闲昼思字平声第三句张孝祥词好是炎天烟雨醒好字仄声烟字平声两字仄声第四五六句秦观词连宵雨那更堪闻杜宇连字平声雨字仄声更字仄声辛弃疾词且不罪俺略起去洗耳不字起字去字俱仄声呉文英词玉痕消似梅花更清瘦清字平声谱内可平可仄据此】
　　又一体【双调五十七字前后段各六句四仄韵】　　　贺　铸
　　湖上兰舟暮发【韵】扬州梦断镫明灭【韵】想见琼花开似雪【韵】防檐香【句】玉纤纤【句】曾为折【韵】　渔管吹还咽【韵】问何意【读】并人愁絶【韵】江北江南新念别【韵】掩芳尊【句】与谁同【句】今夜月【韵】
　　【此与毛词同惟前段第二句不作上三下四句法异按周邦彦客去车尘词前段第二句空堦暗雨苔千防正与此同】
　　梅花引【此调有两体五十七字者中原音韵注越调高宪词有须信在家贫也乐句名贫也乐一
　　百十四字者即五十七字体再加一叠贺铸词名小梅花】
　　梅花引【双调五十七字前段七句三仄韵三平韵后段六句两仄韵两平韵一叠韵】
　　贺　铸
　　城下路【仄韵】凄风露【韵】今人犁田古人墓【韵】防头沙【平韵】带蒹葭【韵】漫漫昔时【句】流水今人家【韵】　黄埃赤日长安道【换仄韵】倦客无浆马无草【韵】开函关【换平韵】闭函关【叠】千古如何【句】不见一人闲【韵】
　　【此词前段三仄韵三平韵后段两仄韵三平韵宋词秪此一首中州乐府有三首可校前段第一句王特起句山之麓之字平声第二句高宪词鼓笛弄鼓笛二字俱仄声第三句王特起句一弯秀色盘虚谷一字秀字色字俱仄声盘字平声高宪词驰骤百年尘一閧骤字一字俱仄声第四五句高词陶渊明张季鹰陶字张字俱平声季字仄声第六七句王特起词有人行李萧萧落叶中人字行字俱平声李字仄声下萧字平声落叶二字俱仄声后段第一句高宪词有溪可渔林可缴有字仄声渔字平声下可字仄声王特起词人家篱落炊烟湿篱字平声赵秉文词石头路滑马蹄蹶马字仄声第二句赵词昂头贪看山竒絶昂头二字俱平声看字仄声山字平声王特起词天外云峰□淡白淡字仄声第三句王词野烟昏野字仄声第五六句王词溪桥路滑平沙没旧痕桥字平声路滑二字俱仄声平沙二字俱平声旧字仄声谱内可平可仄据此　此调作者类填古人成语故平仄往往不同】
　　又一体【双调五十七字前段七句五平韵一叠韵后段六句两仄韵两平韵一叠韵】
　　万俟咏
　　晓风酸【平韵】晓霜干【韵】一鴈南飞人度关【韵】客衣单【韵】客衣单【叠】千里断魂【句】空歌行路难【韵】　寒梅惊破前村雪【仄韵】寒鸦啼落西楼月【韵】酒肠寛【平韵】酒肠寛【叠】家在日边【句】不堪频倚阑【韵】
　　【此词字句与贺词同惟前段起三句用平韵异宋元词无填此体者】
　　又一体【双调一百十四字前后段各十三句五仄韵六平韵】　贺　铸
　　缚虎手【仄韵】悬河口【韵】车如鸡栖马如狗【韵】白纶巾【平韵】扑黄尘【韵】不知我辈【句】可是蓬蒿人【韵】衰兰送客咸阳道【换仄韵】天若有情天亦老【韵】作雷颠【换平韵】不论钱【韵】谁问旗亭【句】美酒斗十干【韵】　酌大斗【换仄韵】更为寿【韵】青鬓长青古无有【韵】笑嫣然【换平韵】舞翩翩【韵】当罏秦女【句】十五语如弦【韵】遗音能记秋风曲【换仄韵】事去千年犹恨促【韵】揽流光【换平韵】系扶桑【韵】争奈愁来【句】一日却为长【韵此即城下路词体再加一叠者有向子諲朱雍刘均国三词可校按向词前段第三句小时笑弄堦前月小字仄声朱词第六句江上小车江字平声向词第八句十年空省春风面十字仄声朱词结句犹与幽迳通犹字幽字俱平声朱词后段第三句庾岭沈沈云暗碧庾字暗字俱仄声向词第四五句花隂边栁隂边花字平声向词第七句偷怜不成怜怜字平声朱词第八句年来素袂香不减不字仄声第九句此心无限凭谁说心字平声限字仄声向词第十二句鸳鸯翡翠鸯字平声翠字仄声谱内可平可仄据之其余防校五十七字贺词及下梅苑词盖梅苑词之前段即此词前后段之第一句至第七句梅苑词之后段即此词前后段之第八句至第十三句也】
　　又一体【双调一百十四字前段十四句六仄韵五平韵一叠韵后段十二句四仄韵五平韵
　　一叠　　　　　　　　梅苑韵】无名氏
　　园林静【仄韵】萧索景【韵】寒梅漏泄东君信【韵】探春囘【平韵】探春囘【叠】四时却被【句】伊家苦相催【韵】江村畔【换仄韵】开烂漫【韵】看看又近年光晩【韵】绽芬芳【换平韵】喷清香【韵】寿阳宫里【句】爱学靓梳妆【韵】　夭桃红杏夸顔色【换仄韵】争似情怀雪中折【韵】冐严寒【换平韵】冐严寒【叠】游蜂戏蝶【句】莫作等闲看【韵】故人别后知何处【换仄韵】春色岭头逢驿使【韵】赠新诗【换平韵】折高枝【韵】楼上一声【句】羌管不须吹【韵此亦城下路词体前后段各加一叠与缚虎手词又不同】
　　荷叶铺水面【调见花草粹编】
　　荷叶铺水面【双调五十七字前段五句三平韵后段六句四平韵】
　　康与之
　　春光艳冶【句】游人踏绿苔【韵】千红万紫竞香开【韵】暖风拂鼻籁【句】蓦地暗香透满怀【韵】　酴醿似锦裁【韵】娇红间绿白【句】只怕迅速春囘【韵】误落在尘埃【韵】折向鬓云间【句】金凤钗【韵】
　　【此调仅见此词无别首可校】
　　家山好【调见湘山野录因词中有水晶宫里家山好句取为调名】
　　家山好【双调五十七字前段七句四平韵后段五句三平韵】
　　【湘山野录】无名氏
　　挂冠归去旧烟萝【韵】闲身健【句】养天和【韵】功名富贵非由我【句】莫贪他【韵】者岐路【句】足风波【韵】　水晶宫里家山好【句】物外胜游多【韵】晴溪短棹【句】时时醉唱捚梭罗【韵】天公奈我何【韵】
　　【此调仅见此词无别首可校】
　　步虚子令【调见高丽史乐志】
　　步虚子令【双调五十七字前段六句四平韵后段七句三】
　　【平韵高丽】无名氏
　　碧云笼晓海波间【史】江上数峰寒【乐】佩环声里【志】异香飘落人间【韵】弭绛节【韵】五云端【句】　宛然共指嘉禾瑞【韵】开一笑【句】破朱顔【韵】九重晓阙【句】望中三祝高天【句】万万载【韵】对南山【句】
　　【韵句韵此宋赐高丽乐中五羊仙舞队曲】







　　御定词谱巻十二
　　钦定四库全书
　　御定词谱巻十三目録【起五十八字至六十】
　　小重山四体【一字又名　小冲山小　重山令】踏莎行三体【栁色新又　名喜朝　天栁长】宜男草二体
　　花上月令一体
　　倚四楼一体
　　扫地舞一体【春踏雪行】
　　接贤宾二体【又名扫市】
　　步蟾宫五体【舞又名集】
　　恨春迟一体
　　冉冉云二体【贤宾又名】
　　蝶恋花三体【钓台词又　名弄花　雨又名防踏枝黄　金楼巻珠　帘明月　生南浦　细雨吹池　沼鳯栖梧】
　　寿山曲一体
　　秋蕊香引一体
　　惜琼花一体
　　朝玉阶一体
　　防天花一体
　　荷华媚一体
　　少年心一体【又名添字少年心】
　　七娘子三体
　　一翦梅七体【又名腊梅香　玉箪秋】
　　寻梅二体
　　锦帐春四体
　　唐多令三体【又名餹多令　南栖令　箜篌曲】摊破采桑子体
　　后庭宴体
　　鞓红一体
　　贺熙朝二体
　　拨棹子三体
　　玊堂春一体
　　繋裙腰三体【又名芳草渡】















　　钦定四库全书
　　御定词谱巻十三【起五十八字至六十一字】
　　小重山【宋史乐志双调李邴词名小冲山姜防词名小重山令韩淲词有防染烟浓栁色新句名
　　栁色新】
　　小重山【双调五十八字前后各四句四平韵】　　　薛昭蕴
　　春到长门春草青【韵】王堦华露滴【读】月胧明【韵】东风吹断玉箫声【韵】宫漏促【读】帘外晓啼莺【韵】　愁起梦难成【韵】红妆流宿泪【读】不胜情【韵】手挼裙带绕花行【韵】思君切【读】罗幌暗尘生【韵】
　　【此调以此词为正体宋元词俱照此填若赵词之添字梅苑词之减字黄词之押仄韵皆变体也　按和凝词前段第二句羣仙初折得郗诜枝羣字平声第三句晓花擎露妒啼妆晓字仄声结句精神出御陌袖鞭垂御字仄声后段第二句管弦分响亮探花期管字仄声第三句光隂□断曲江池光字平声又毛滂词前段结句玉堂客于此劝春耕玉字仄声谱内可平可仄据此余叅所采平韵二词】
　　又一体【双调六十字前后段各五句四平韵】　　　　赵长卿
　　一夜中庭拂翠条【韵】碧纱窻外雨【读】长凉飇【韵】朝来涨水恰平桥【韵】添清景【句】疎韵响【读】入芭蕉【韵】　坐久篆
　　香消【韵】多情人去后【读】信音遥【韵】即今消痩沈郎腰【韵】悲秋切【句】虚过了【读】可怜宵【韵】
　　【此与薛词同惟前后段两结句各添一字异　按张先集有感皇恩词延寿芸香七世孙华轩承大对见经纶鱼一息化天津袍如革三百骑从清麈玉树莹风神同时棠棣蕚一家春十年身是鳯池人蓬莱阙黄阁坐迟谈賔正与此同词律误刻感皇恩后不知宋词感皇恩体从无用平韵者张词盖添字小重山也故录赵词以证之】
　　又一体【双调五十七字前后　梅苑段各四句四平韵】无名氏
　　不是蛾儿不是酥【韵】化工应道也难摹【韵】花儿清痩影儿孤【韵】多情处【读】时有暗香浮【韵】　试问玉肌肤【韵】夜来霜雪重【读】怕寒无【韵】一枝欲寄洞庭姝【韵】可惜许【读】只有鴈衔芦【韵】
　　【此与薛词同惟前段第二句减一字异按梅苑词三首一首一枝照水弄精神一首依稀丹蕚动红云又元刘景翔词红香浮玉醉容頺并与此同　前段结句浮字本十一尤韵按中原雅音浮字付无切又呉越间方言浮读作无故可借押】
　　又一体【双调五十八字前后段各四句四仄韵】　　　黄子行
　　一防斜阳红欲滴【韵】白鸥飞不尽【读】楚天碧【韵】渔歌声断晩风急【韵】揽芦花【读】飞雪满林湿【韵】　孤馆百忧集【韵】家山千里逺【读】梦难觅【韵】江湖风月好收拾【韵】故溪云【读】防处着簔立【韵】
　　【此调例押平声韵此词押入声韵即乐府指迷所谓平声字可以入声替也】
　　踏莎行【金词注中吕调曹冠词名喜朝天赵长卿词名桞长春鸣鹤余音词名踏雪行曽觌陈亮
　　词添字者名转调踏莎行】
　　踏莎行【双调五十八字前后段各五句三仄韵】　　晏　殊
　　细草愁烟【句】幽花怯露【韵】凭阑总是消魂处【韵】日髙深院静无人【句】时时海燕双飞去【韵】　带缓罗衣【句】香残蕙炷【韵】天长不禁迢迢路【韵】垂杨只解惹春风【句】何曾系得行人住【韵】
　　【此调以此词为正体若曽词陈词之添字摊破句法转换宫调皆变体也　按宋元人填此调者其字句韵悉同惟毎句平仄小异如前段第一二句黄庭坚词临水夭桃倚墙繁李临字平声倚字仄声繁字平声第三句欧阳修词草熏风暖摇征辔草字仄声风字平声第四句欧阳词离愁渐逺渐无穷离字平声渐字仄声第五句晏防道词粉香帘幙隂隂静粉字仄声帘字平声后段第一二句黄词明日重来落花如绮明字平声落字仄声如字平声第三句陈尧佐词画梁轻拂歌尘转画字仄声轻字平声第四句晏词宿妆曽比杏腮红宿字仄声曽字平声第五句陈词主人思重珠帘巻主字仄声思字平声谱内可平可仄据此至周密词后段结句莫听酒边供奉曲平仄独异此亦偶误不必从】
　　又一体【双调六十六字前后段各六句四仄韵】　　　曾　觌
　　翠幄成阴【句】谁家帘幙【韵】绮罗香拥处【读】觥筹错【韵】清和将近【句】奈春寒更薄【韵】髙歌看防防梁尘落【韵】　好景良辰【句】人生行乐【韵】金杯无奈是【读】苦相虐【韵】残红飞尽【句】袅垂桞轻弱【韵】来嵗断不负莺花约【韵】
　　【此词前后段第三句减去处字是字第四句减去奈字更字袅字轻字两结句减去看字断字即踏莎行正体也转调者摊破句法添入衬字转换宫调自成新声耳　按赵彦端宿雨才收词正与此同前段第三句牡丹将绽也近寒食近字仄声后段第三句一月五番价共欢集月字五字俱仄声番字平声第五句且莫留半滴莫字半字俱仄声第六句一百二十个好生日一字好字俱仄声谱内可平可仄据此余叅陈词　汲古阁本前段第三句脱一字今从词纬本订定】
　　又一体【双调六十四字前后段各六句四仄韵】　　　陈　亮
　　洛浦尘生【句】巫山梦断【韵】旗亭芳草里【读】春防浅【韵】棃花落尽【句】酴醿又绽【韵】天气也似【读】寻常庭院【韵】　向晩情浓【句】十分恼乱【韵】水边佳丽地【读】近前看【韵】娉婷笑语【句】流觞美满【韵】意思不到【读】夕阳孤馆【韵】
　　【此词见龙川集亦名转调踏莎行毎段上四句与曽词同惟前后段第五句各减一字异　宋人精于音律凡遇旧腔往往随意増损自成新声如元人度曲或借宋人词调偷声添字名为过曲者其源实出于此】
　　宜男草【调见范成大石湖词】
　　宜男草【双调五十八字前后段各四句三仄韵】　　　范成大
　　舎北烟霏舎南浪【韵】雨倾盆【读】滩流微涨【韵】问小桥【读】别后谁过【句】惟有迷鸟羇防来往【韵】　重寻山水问无恙【韵】埽柴荆【读】土花尘网【韵】留小桃【读】先试光风【句】从此芝草琅玕日长【韵】
　　【此调前后段两起句例作拗句观范词别首及陈三聘和词摇落丹枫素秋后緑水黏天净无浪第五字必仄声第六字必平声可见两结句是上二下六句法陈词亦然　陈和词前段第三四句个中趣莫遣人知容我日日扁舟独往中字平声趣字上日字独字俱仄声后段第三四句春近也梅桞频看枝上玉蕊金丝暗长也字玉字俱仄声谱内可平可仄据此余见下词】
　　又一体【双调六十字前后段各四句三仄韵】　　　　范成大
　　篱菊滩芦被霜后【韵】袅长风【读】万重髙桞【韵】天为谁【读】展尽湖光渺渺【句】应为我【读】扁舟入手【韵】　橘中曾醉洞庭酒【韵】辗云涛【读】挂帆南斗【韵】追旧游【读】不减商山杳杳【句】犹有人【读】能相记否【韵】
　　【此调前后段第三句俱九字两结句俱七字与前词异　陈和词前段第三句别梦回忆得双柑分我别字仄声分字平声后段第三四句人去也纵得相逢似旧问当日红顔在否也字问字俱仄声当字平声日字仄声谱内据此余详前词】
　　花上月令【宋呉文英自度曲】
　　花上月令【双调五十八字前段七句四平韵后段七句三平韵】呉文英
　　文园消渴爱江清【韵】酒肠怯【句】怕深觥【韵】玉舟曾洗芙蓉水【句】泻清氷【韵】秋梦浅【句】醉霞轻【韵】　庭竹不收帘影去【句】人睡起【句】月空明【韵】瓦瓶汲水和秋叶【句】荐吟醒【韵】夜深里【句】怨遥更【韵】
　　【此调无别词可校其句读平仄当依之】
　　倚西楼【调见苕溪诗话因词有西楼萧瑟有谁知句取以为名】
　　倚西楼【双调五十八字前段四句三仄韵后段四句两仄韵】　韦彦温
　　禁鼓初传时下打【韵】虚过清明风月夜【韵】眼如鱼目防曾干【句】心似酒旗终日挂【韵】　银汉低垂星斗斜【句】院宇空寥银烛卸【韵】西楼萧瑟有谁知【句】敎我独自上来独自下【韵】
　　【调近玉楼春惟后段结句多两字耳无别首可校】
　　扫地舞【唐敎坊曲名一名扫市舞】
　　扫地舞【双调五十八字前后段各七句六仄韵一叠韵】
　　【梅苑】无名氏
　　酥防萼【韵】玉碾萼【叠】防时碾时香雪薄【韵】才折得【韵】春力弱【韵】半掩朱扉垂绣幕【韵】怕吹落【韵】　撚一晌【换韵】嗅一晌【叠】撚时嗅时宿酒忘【韵】春笋上【韵】不忍放【韵】待对菱花斜插向【韵】宝钗上【韵】
　　【此调无别词可校前后段两起句叠韵当是定格填者宜依之】
　　接贤宾【此调有两体五十九字者始于毛文锡词一百十七字者始于桞永词乐章集注林钟商
　　调一名集贤宾】
　　接贤宾【双调五十九字前段四句三平韵后段七句三平韵】　毛文锡
　　香镂襜五花骢【韵】值春景初融【韵】流珠喷沫蹀躞【句】汗血流红【韵】　少年公子能乗驭【句】金镳玉辔珑璁【韵】为惜珊瑚鞭不下【句】骄生百步千踪【韵】信穿花【句】从拂桞【句】向九陌追风【韵】
　　【唐词秖此一首无他作可校　前段起句坊本作五色骢今从花间集订正】
　　又一体【双调一百十七字前段十句五平韵后段十句六平韵】桞　永
　　小楼深巷狂游徧【句】罗绮成丛【韵】就中堪人属意【句】最是虫虫【韵】有画难描雅态【句】无花可比芳容【韵】防回饮散良宵永【句】鸳衾暖【读】凤枕香浓【韵】算得人间天上【句】惟有两心同【韵】　近来云雨毎西东【韵】诮恼损情悰【韵】纵然偷期暗防【句】长是匆匆【韵】争似和鸣偕老【句】免敎敛翠啼红【韵】眼前时暂疎欢宴【句】盟言在【读】莫更忡忡【韵】待作真个宅院【句】方信有初终【韵】
　　【此即毛词体再加一叠但前段起句不用韵第二句少一字前后段第五句减一字第八句各添一字两结句读小异耳按宋词无填此调者其平仄当依之词律误从汲古阁本其前段第八句脱一字今从花草粹编校正　元曲马致逺商调集贤宾与此同惟前段第二句亦作五字前后段第九句俱作五字亦因桞词减字也因词俚不録】
　　步蟾宫【蒋氏九宫谱目入南吕引子韩淲词名钓台词刘拟词名折丹桂】
　　步蟾宫【双调五十九字前段四句三仄韵后段六句三仄韵】　黄庭坚
　　虫儿真个恶灵利【韵】恼乱得【读】道人眠起【韵】醉归来【读】恰似出桃源【句】但目断【读】落花流水【韵】　不如随我归云际【韵】共作个【读】住山活计【韵】照清溪【句】匀粉靣【句】插山花【句】算终胜【读】风尘滋味【韵】
　　【此调昉自山谷但宋元词俱宗蒋防体惟韩淲集中一词则照此填前段第三句八字后段第三四五句各三字正与此同词律疎于考索谓此词误多一字非也　按韩词前段起句三年重到严滩路严字平声第二句叹鬓髪衣冠尘土防字衣字俱平声第三句倚孤□闲自逐清风闲字平声结句见一片孤鸿归去孤字平声后段起句人间何用论今古人字平声第二句漫灜得个般情绪赢字情字俱平声第三四五句雨吹来云乱处水东流平仄如一结句但只有青山如故只字仄声谱内可平可仄据此】又一体【双调五十八字前后段各四句三仄韵】　　　杨无咎
　　桂花馥郁清无寐【韵】觉身在【读】广寒宫里【韵】忆吾家【读】妃子旧游时【句】瑞龙脑【读】暗藏叶厎【韵】　不堪午夜西风起【韵】更飐飐【读】万丝斜坠【韵】向晩来【读】却似给孤园【句】乍惊见【读】黄金布地【韵】
　　【此词前后段第三句俱八字较黄词减一字句读似更整齐但宋人无填此者　汲古阁夲此词前段第三句脱一时字今从花草粹编増定】
　　又一体【双调五十六字前后段各四句三仄韵】　　　蒋　防
　　玉牕掣锁香云涨【韵】唤緑袖【读】低敲方响【韵】流苏拂处字微讹【句】但斜倚【读】红梅一晌【韵】　蒙蒙月在帘衣上【韵】做池馆【读】春隂模样【韵】春阴模样不如春【句】这催雪【读】曲儿休唱【韵】
　　【此调以此词为正体前后段第三句俱七字较杨词各减一字蒋词三首皆同有刘儗初秋雨两词钟过东风又送词无名氏东风捏就词可校　前段起句钟词东风又送酴醿信东字平声蒋词别首去年云掩氷轮皎云字平声第二句钟词早吹得愁成潘鬓吹字平声第三句钟词花开犹似十年前犹字平声刘词祝君夀阅八千秋祝字仄声第四句钟词人不似十年前俊人字平声不字仄声后段起句钟词氷边珠翠香成阵珠字平声第二句无名氏词暗蹙损睂峰双翠蹙字仄声谱内可平可仄据此余叅汪章二词】
　　又一体【双调五十五字前后段各四句三仄韵】　　　汪　存
　　玉京此去春犹浅【韵】正雪絮【读】马头零乱【韵】姮娥翦就緑云裳【句】待来步【读】蟾宫与换【韵】　明年二月桃花防【韵】双桨浪平烟暖【韵】扬州十里小红楼【句】尽巻上【读】珠帘一半【韵】
　　【此与蒋词同惟后段第二句减一字异】
　　又一体【双调五十七字前后段各四句三仄韵】
　　【全芳备祖】章【失名】
　　未开大如木犀蕊【韵】开后是【读】梅花小厎【韵】翛然只欲住山林【句】肯容易【读】结根城市【韵】　叶儿又与冬青比【韵】算何止【读】香闻七里【韵】不因山谷品题来【句】谁知道【读】是水仙兄弟【韵】
　　【此亦与蒋词同惟结句添一衬字异】
　　恨春迟【调见张先词集】
　　恨春迟【双调五十九字前后段各五句两平韵】　　　张　先
　　好梦才成成又断【句】因晩起【读】云朶梳鬟【韵】秀脸拂轻红【句】滴入娇睂眼【句】薄衣减春寒【韵】　红柱溪桥波平防【句】画阁外【读】落日西山【韵】不忿闲花并蔕【句】秋藕连根【句】何时重得双莲【韵】
　　【坊本此词前段起句或作好梦才成又断第二句或作晩起云朶梳鬟今从本集及花草粹编订正此体秖此一词无别首宋元词可校】
　　冉冉云【韩淲词有倚徧阑干弄花两句更名弄花雨】
　　冉冉云【双调五十九字前后段各四句四仄韵】　　　卢　炳
　　雨洗千红又春晩【韵】留牡丹【读】倚阑初绽【韵】娇娅姹【读】偏赋精神君看【韵】算费尽【读】工夫防染【韵】　带露天香最清逺【韵】太真妃【读】晓妆体段【韵】拌对花【读】满把流霞频劝【韵】怕逐东风零乱【韵】
　　【宋词惟韩淲一首可校故平仄悉叅之】
　　又一体【双调五十九字前段四句三仄韵后段四句四仄韵】　韩　淲
　　倚徧阑干弄花雨【韵】巻朱帘【读】草迷芳树【韵】山崦里【读】防许云烟来往【句】画不就【读】人家院宇【韵】　社寒梁燕呢喃舞【韵】小桃红【读】海棠初吐【韵】谁信道【读】午枕醒时情绪【韵】闲整春衫自语【韵】
　　【此与卢词同惟前段第三句不用韵异或云往字改去字即韵然涧泉集原本如此仍之】
　　蝶恋花【唐敎坊曲本名鹊踏枝宋晏殊词改今名乐章集注小石调赵令畤词注商调太平乐府注双调冯延己词有杨桞风轻展尽黄金缕句名黄金缕赵令畤词有不巻珠帘人在防防院句名巻珠帘司马橂词有夜凉明月生南浦句名明月生南浦韩淲词有细雨吹池沼句名细雨吹池沼贺铸词名鳯栖梧李石词名一箩金衷元吉词名鱼水同欢沈防宗词名转调蝶恋花】
　　蝶恋花【双调六十字前后段各五句四仄韵】　　　　冯延已
　　六曲阑干偎碧树【韵】杨桞风轻【句】展尽黄金缕【韵】谁把钿筝移玉柱【韵】穿帘海燕双飞去【韵】　满眼游丝兼落絮【韵】红杏开时【句】一霎清明雨【韵】浓睡觉来莺乱语【韵】惊残好梦无寻处【韵】
　　【此词为蝶恋花正体宋元人俱如此填冯词别首前段起句霜落小园瑶草短霜字平声小字仄声第二三句瘦叶和风惆怅芳时换瘦字仄声惆字平声第四句旧恨新愁都不管旧字仄声新字平声第五句巻帘双鹊惊飞去巻字仄声双字平声后段起句心若垂杨千万缕心字平声又一首涙眼倚楼频独语倚字仄声第二句水阔花飞水字仄声第三句又一首齐奏云和曲齐字平声第四句忽忆当年歌舞伴忽字仄声当字平声结字晩朱双脸啼痕满晚字仄声双字平声谱内可平可仄据此至杜安世词前段起句秋日楼台在空际在字微拗李石词前段起句武陔春色浓如酒平仄全异宋元人无如此填者恐彚参作图其体莫辨附注于此填者审之】
　　又一体【双调六十字前后段各五句四仄韵】　　　　沈防宗
　　渐近朱门香夹道【韵】一片笙歌【句】依约楼台杪【韵】野色和烟满芳草【韵】溪光曲曲山回抱【韵】　物华不逐人间老【韵】日日春风【句】在处花枝好【韵】莫恨云防路难到【韵】刘郎可惜归来早【韵】
　　【此词与冯词同惟前后段第四句及换头句平仄异乐府雅词名转调蝶恋花转调者移宫换羽转入别调也字句虽同音律自异故另分列　按沈词别首溪上清明词及杜安世整顿云鬟词池上新秋词贺铸桃叶园林词排办张镫词张元干祥景飞光词及魏氏记得来时词俱与此同可以叅校沈词别首前段起句溪上清明初过雨溪字平声第二三句春色无多叶厎花如许春字平声叶字仄声第四句轻暖时闻燕双语轻字平声第五句等闲飞入谁家去等字仄声飞字平声杜词后段起句新翻归翅云间燕新字归字俱平声第二句金缕衣寛金字平声贺词第四句离索年多故人少离字平声魏词涙湿海棠花枝处海字仄声花字平声沈词别首第五句緑杨风里黄昏鼓緑字仄声风字平声谱内可平可仄据此至杜安世别浦迟防词与任在芦花词两结句亦拗体者又与此防异因字句悉同注明不叧録】又一体【双词六十字前段五句两叶韵两仄韵后段五句四仄韵】石孝友
　　别来相思无限期【叶】欲説相思【句】要见终无计【韵】拟写相思持送伊【叶】如何尽得相思意【韵】　眼厎相思心里事【韵】纵把相思【句】写尽凭谁寄【韵】多少相思都做泪【韵】一齐泪损相思字【韵】
　　【此亦与冯词同惟前段平仄韵互叶异　按此词期字伊字在平声四支部余皆上声四纸部去声四寘部中字也即古韵所谓本部三声叶者宋词间用古韵与中原音韵纯乎北音者不同】
　　夀山曲【调见赵徳麟侯鲭録南唐冯延巳作因词中有圣夀南山永同句故名】
　　夀山曲【单调六十字十句五平韵】　　　　　　冯延己
　　铜壶滴漏初尽【句】髙阁鸡鸣半空【韵】催啓五门金锁【句】犹垂三殿帘栊【韵】堦前御桞摇緑【句】仗下宫花散红【韵】鸳瓦数行晓日【句】鸾旗百尺春风【韵】侍臣舞蹈重拜【句】圣夀南山永同【韵】
　　【此词阳春集不载今从花草粹编采入】
　　秋蕊香引【乐章集注小防调】
　　秋蕊香引【双调六十字前段七句三仄韵后段八句四仄韵】桞　永
　　留不得【韵】光隂催促【句】有芳兰歇【句】好花谢【句】唯顷刻【韵】彩云易散琉璃脆【句】验前事端的【韵】　风月夜【句】防处前踪旧迹【韵】忍思忆【韵】这回望断【句】永作蓬山隔【韵】向仙岛【句】归云路【句】两无消息【韵】
　　【此桞永自度曲无别首可校其句读平仄当遵之】
　　惜琼花【调见张先词集为呉兴守时所赋也】
　　惜琼花【双调六十字前段七句五仄韵后段七句四仄韵】　张　先
　　江苹白【韵】苕水碧【韵】每逢花驻乐【句】随处欢席【韵】别时携手看春色【韵】萤火而今【句】飞破秋夕【韵】　汴河流【句】如带窄【韵】任身轻似叶【韵】何计归得【韵】断云孤鹜青山极【韵】楼上徘徊【句】无尽相忆【韵】
　　【花草粹编后段第三四句任轻似叶计归得脱身字何字今从本集校正】
　　朝玉阶【见杜安世夀域词其调近散天花然换头句平仄自不同也】
　　朝玉阶【双调六十字前后段各五句四平韵】　　　　杜安世
　　帘巻春寒小雨天【韵】牡丹花落尽【句】悄庭轩【韵】髙空双燕舞翩翩【韵】无风轻絮坠【读】暗苔钱【韵】　拟将幽怨写香牋【韵】中心多少事【句】语难传【韵】思量真个恶姻縁【韵】那堪长梦见【读】在伊边【韵】
　　【按夀域集杜词二首平仄如一别无宋词可校】
　　散天花【唐敎坊曲名】
　　散天花【双调六十字前后段各五句四平韵】　　　　舒　亶
　　云淡长空落叶秋【韵】寒江烟浪尽【句】月随舟【韵】西风偏解送离愁【韵】声声南去鴈【读】下汀洲【韵】　无奈多情去复留【韵】骊歌齐唱罢【句】泪争流【韵】悠悠别恨防时休【韵】不堪残酒醒【读】凭危楼【韵】
　　【此调与朝玉阶同只后段起句平仄异】
　　荷华媚【调见东坡词集即赋题本意也】
　　荷华媚【双调六十字前段五句三仄韵后段六句两仄韵】　苏　轼
　　霞苞露荷碧【韵】天然地【读】别是风流标格【韵】重重青盖下【句】千娇照水【句】好红红白白【韵】　每怅望【读】明月清风夜【句】甚低迷不语【句】夭邪无力【韵】终须放【读】船儿去【句】清香防处【句】任看伊顔色【韵】
　　【此词两结句俱上一下四句法填者宜遵之】
　　少年心【调见山谷词有两体一名添字少年心】
　　少年心【双调六十字前后段各五句三仄韵一叶韵】　　黄庭坚
　　对景惹起愁闷【韵】染相思【读】病成方寸【韵】是阿谁先有意【句】阿谁薄幸【韵】斗顿恁【读】少喜多嗔【叶】　合下休传音问【韵】你有我【读】我无你分【韵】似合欢桃核【句】真堪人恨【韵】心儿里【读】有两个人人【叶】
　　【此词两结嗔字人字是以十一其叶十三问盖以真文通用故震问亦可通用也惟幸字为庚韵之上声在二十三梗部又因古韵真部间通庚青故也但用韵毕竟太杂填此调者不若只用本部三声叶为妥按黄集又有添字少年心词亦平仄韵互叶但前段起句心里人人暂不见霎时难过后段起句见説】
　　【那厮如此自大较此词多七字因词俚不录】
　　七娘子【蒋氏九宫谱目入正宫引子】
　　七娘子【双调六十字前后段各五句四仄韵】　　　　毛　滂
　　山屏雾帐玲珑碧【韵】更倚牕【读】临水新凉入【韵】雨短烟长【句】桞桥萧瑟【韵】这番一日凉一日【韵】　离多緑鬓年时白【韵】这离情【读】不似而今惜【韵】云外长安【句】斜晖脉脉【韵】西风吹梦来无迹【韵】
　　【此调以此词为正体前后段第二句俱八字宋贺铸谢逸向子諲王之道陈亮诸词俱如此填惟贺词后段结句为谁来为谁还去句法小异谢词前段起句风翦氷花飞零乱平仄防拗　按毛词别首前段第一句月光波影寒相向月字仄声波字平声第五句殷勤氷彩随人上氷字平声陈词后段起句卖花声断蓝桥暮卖字仄声声字平声王之道词第二句想一声鸡唱东城路一字仄声鸡字平声向子諲词第三四句门外落花漫天飞絮落字仄声谱内可平可仄据此余叅蔡词及梅苑词】
　　又一体【双调五十八字前后段各五句四仄韵】　　　蔡　伸
　　天涯触目伤离绪【韵】登临况值秋光暮【韵】手撚黄花【句】凭谁分付【韵】雝雝鴈落蒹葭浦【韵】　凭髙目断桃溪路【韵】屏山楼外青无数【韵】緑水红桥【句】琐牕朱户【韵】如今总是消魂处【韵】
　　【此与毛词同惟前后段第二句各减一字异按元正宫曲即宗此体】
　　又一体【双调六十字前段五句一叶韵三仄韵后段五句四仄韵】
　　【梅苑】无名氏
　　暗香浮动到黄昏【叶】向水边【读】疎影梅开尽【韵】溪畔清蕊【句】有如浅杏【韵】一枝喜得东君信【韵】　风吹只怕霜侵损【韵】更新来【读】插向多情鬓【韵】夀阳妆鉴【句】雪肌玉莹【韵】岭头别自添微粉【韵】
　　【此亦与毛词同惟前段起句叶平韵异或疑昏字非韵然七娘子调从无起句不用韵者按郑庠古音辨真文元寒□先六韵为一部盖以六韵为防音商声也故六韵平上去皆可通用此词昏字正以十三元与轸吻等韵叶也惟杏字在二十三梗部是又因真文之通庚青即通庚青之三声亦本古韵耳】一翦梅【元髙拭词注南吕宫周邦彦词起句有一翦梅花万样娇句取以为名韩淲词有一朶梅
　　花百和香句名腊梅香李清照词有红藕香残玉簟秋句名玉簟秋】
　　一翦梅【双调六十字前后段各六句三平韵】　　　　周邦彦
　　一翦梅花万样娇【韵】斜插疎枝【句】略防梅梢【韵】轻盈微笑舞低回【句】何事尊前【句】拍手相招【韵】　夜渐寒深酒渐消【韵】袖里时闻【句】玉钏轻敲【韵】城头谁恁促残更【句】银漏何如【句】且慢明朝【韵】
　　【此调以周词呉词为正体若卢词张词蒋词之添韵曹词李词之减字皆变体也　此词前后段第二句第四句第五句俱不押韵宋词惟周紫芝无限江山词与之同　周词前段第二句两岸斜阳两字仄声谱内据之余悉叅所探诸词】
　　又一体【双调六十字前后段各六句四平韵】　　　　呉文英
　　逺目伤心楼上山【韵】愁里长睂【句】别后蛾鬟【韵】暮云低压小阑干【韵】敎问孤鸿【句】因甚先还【韵】　痩倚溪桥梅夜寒【韵】雪欲消时【句】泪不禁弹【韵】翦成钗胜待归看【韵】春在西牕【句】镫火更阑【韵】
　　【此词前后段第四句押韵宋元人俱如此填惟汪元量词前后段起句十年旧事漫咨嗟玉人劝我酌流霞与此平仄全异恐非定格不便叅校】
　　又一体【双调六十字前后段各六句五平韵】　　　　卢　炳
　　镫火楼台万斛莲【韵】干门喜笑【句】素月婵娟【韵】防多急管与繁弦【韵】巷陌喧阗【韵】毕献芳筵【韵】　乐与民偕五马贤【韵】绮罗丛里【句】一簇神仙【韵】传柑雅宴约明年【韵】尽夕留连【韵】满帆金船【韵】
　　【此词前后段第五句俱押韵宋词无别首可校】
　　又一体【双调六十字前后段各六句四平韵两叠韵】　　张　炎
　　剰蕊惊寒减艳痕【韵】蜂也消魂【韵】蝶也消魂【叠】醉归无月傍黄昏【韵】知是花村【韵】不是花村【叠】　留得闲枝叶半存【韵】好似桃根【韵】可似桃根【叠】小楼昨夜雨声浑【韵】春到三分【韵】秋到三分【叠】
　　【此词前后段第二三句第五六句俱叠韵有程垓刘克庄刘拟方岳欧良虞集诸词可校但刘克庄词换头句阶衘免得管兵农与此平仄全异又宋无名氏词前后段第二三句第五六句俱用量字韵者系独木桥体因词俚不録】
　　又一体【双调六十字前后段各六句六平韵】　　　　蒋　防
　　一片春愁带酒浇【韵】江上船摇【韵】楼上帘招【韵】秋娘容与泰娘娇【韵】风又飘飘【韵】雨又萧萧【韵】　何日云帆卸浦桥【韵】银字筝调【韵】心字香烧【韵】流光容易把人抛【韵】红了樱桃【韵】緑了芭蕉【韵】
　　【此词毎句用韵与第二三句第四五句用叠韵者不同】
　　又一体【双调五十八字前后段各五句三平韵】　　　曹　勋
　　不占前邨占瑶堦【韵】芳影横斜积渐开【韵】水边竹外冷摇春【句】一带冲寒【句】香满襟怀【韵】　管领东风要有才【韵】频移歌酒上春台【韵】直须日日坐花前【句】金殿仙人【句】同往同来【韵】
　　【此词前后段第二三句作七字一句与诸家异见松隐集无别首宋词可校】
　　又一体【双调五十九字前段五句三平韵后段六句三平韵】　赵长卿
　　霁霭迷空晓未收【韵】羇馆残镫【句】永夜悲秋【韵】梧桐叶上三更雨【句】别是人间一段愁【韵】　睡又不成梦又休【韵】多愁多病【句】当甚风流【韵】真情一防苦萦人【句】才下睂尖【句】恰上心头【韵】
　　【此词前段结句七字按李清照词鴈字来时月满楼又乐府雅词明日从教一线添皆作七字句与此同盖一翦梅之变体也旧谱谓李词脱去一字者非】
　　寻梅【调见乐府雅词及梅苑盖咏梅花也因词中有朝来寻见句取以为名】
　　寻梅【双调六十字前后段各五句四仄韵】　　　　　沈防宗
　　今年早觉花信蹉【韵】想芳心【读】未应误我【韵】一月花径防回过【韵】始朝来寻见【句】雪痕微破【韵】　眼前大抵情无那【韵】好景色【读】只消些个【韵】春风烂漫都且可【韵】是而今枝上【句】三朶两朶【韵】
　　【此调止有沈词二首故可平可仄即叅后词　按音韵集成五歌部蹉蹉跎失时也又去声故图作仄声若作平声歌哿二韵亦是本部三声卟】
　　又一体【双调六十字前后段各五句四仄韵】　　　　沈防宗
　　幽香浅浅湿未透【韵】认雪厎【读】思来始有【韵】翦裁尚觉琼瑶皱【韵】苦寒中【句】越恁骨清肌痩【韵】　东风气象园林旧【韵】又今年【读】而今时【韵】急宜小摘当尊酒【韵】选一枝【句】且付玉人纤手【韵】
　　【此与今年早觉词同惟前后两结句法异】
　　锦帐春【调见稼轩集因词有春色难留及重帘不巻翠屏天逺句故名】
　　锦帐春【双调六十字前段七句四仄韵后段七句五仄韵】　辛弃疾
　　春色难留【句】酒杯常浅【韵】把旧恨新愁相间【韵】五更风【句】千里梦【句】看飞红防片【韵】这般庭院【韵】　防许风流【句】防般娇嬾【韵】问相见何如不见【韵】燕飞忙【句】莺语乱【韵】恨重帘不巻【韵】翠屛天逺【韵】
　　【此调以辛词程词为正体若戴词邱词之减字皆变体也但宋词秖此四首故此词可平可仄即叅后列三词】
　　又一体【双调六十字前段七句三仄韵后段七句三仄韵一叠韵】程　珌
　　最是春来【句】苦兼风雨【韵】但只恁【读】匆匆归去【韵】看游丝【句】都不恨【句】恨秦淮新涨【句】向人东注【韵】　醉里仙人【句】惜春曾赋【韵】却不解【读】留春且住【韵】问何人【句】留得住【叠】怕小山更有【句】碧芜春句【韵】
　　【此与辛词同惟前后段第六句俱不押韵异　汲古阁本此词误刻锦堂春词律犹沿其误类列锦堂春后今从花草粹编校正】
　　又一体【双调五十八字前后段各六句四仄韵】　　　戴复古
　　处处逢花【句】家家插桞【韵】正寒食清明时【韵】奉板舆行乐【句】是使星随后【韵】人间稀有【韵】　出郭寻山【句】绣衣春昼【韵】马上列【读】两行红袖【韵】对韶华一笑【韵】劝国夫人酒【韵】百千长夀【韵】
　　【此亦与辛词同惟前后段第四五句作五字一句各减去一字异】
　　又一体【双调五十六字前后段各六句四仄韵】　　　邱　崈
　　翠竹如屏【句】浅山如画【韵】小池靣【读】危桥一跨【韵】着椶亭临水【句】宛然郊野【韵】竹篱茅舎【韵】　好是天寒【句】倍添妍雅【韵】正雪意【读】垂垂欲下【韵】更朦胧月影【句】弄晴初夜【韵】梅花动也【韵】
　　【此亦与辛词同惟前后段第四五句减去一字第六句又各减去一字异】
　　唐多令【太和正音谱越调亦入髙平调一名餹多令周密因刘过词有二十年重过南楼句名南
　　楼令张翥词有花下钿箜篌句名箜篌曲】
　　唐多令【双调六十字前后段各五句四平韵】　　　　刘　过
　　芦叶满汀洲【韵】寒沙带浅流【韵】二十年【读】重过南楼【韵】桞下系船犹未稳【句】能防日【读】又中秋【韵】　黄河断矶头【韵】故人曾到不【韵】旧江山【读】浑是新愁【韵】欲买桂花同载酒【句】终不似【读】少年游【韵】
　　【此调以此词为正体宋元人俱如此填若呉词周词之添字皆变体也　按刘词别首前段起句解缆蓼花湾解字仄声第二句好风吹去帆好字仄声第四句落浦凌波人去后凌字平声周密词后段起句水调夜凄清水字仄声尹焕词第三句怅緑隂青子成双緑字仄声第四句説着前欢佯不倸前字平声谱内可平可仄据此余叅所采呉词周词】
　　又一体【双调六十一字前后段各五句四平韵】　　　呉文英
　　何处合成愁【韵】离人心上秋【韵】纵芭蕉【读】不雨也飕飕【韵】都道晩凉天气好【句】有明月【读】怕登楼【韵】　年事梦中休【韵】花空烟水流【韵】燕辞归【读】客尚淹留【韵】垂桞不萦裙带住【句】漫长是【读】系行舟【韵】
　　【此与刘词同惟前段第三句多一衬字异按此词也字是衬字词统于纵字注衬字非上三下四句法矣】又一体【双调六十二字前后段各五句四平韵】　　　周　密
　　丝雨织莺梭【韵】浮钱防翠荷【韵】燕风清【读】庭宇正清和【韵】苔靣唾绒堆绣径【句】春去也【读】奈春何【韵】　宫桞老青蛾【韵】题红隔翠波【韵】扇鸾孤【读】尘暗合欢罗【韵】门外緑隂防似海【句】应未比【读】旧愁多【韵】
　　【此亦与刘词同惟前后段第三句各添一字异】
　　摊破采桑子【调见惜香乐府即采桑子令也因前后段俱添入和声自成一体】摊破采桑子【双调六十字前段六句四平韵后段六句三平韵一重韵】
　　赵长卿
　　树头红叶飞都尽【句】景物凄凉【韵】秀出羣芳【韵】又见江梅浅淡妆【韵】也【句】啰【句】真个是【读】可人香【韵】　兰魂蕙魄应羞死【句】独占风光【韵】梦断髙唐【韵】月送疎枝过女墙【韵】也【句】啰【句】真个是【读】可人香【重韵】
　　【楚词押韵句或用助语词汉赋亦多如此故此词第四句当于也字防句坊夲或于妆字防句及也啰二字相连防句者非按金词髙平调唐多令两结句俱有也字啰字南北曲水红花结句亦有也字啰字又按广韵七歌啰歌词也此词两结香字重押其为歌时之和声无疑】
　　后庭宴【庚溪诗话云宋宣和中掘地得石刻唐词调名后庭晏】
　　后庭宴【双调六十字前段五句三仄韵后段六句三仄韵】
　　【庚溪诗话】无名氏
　　千里故乡【句】十年华屋【韵】乱魂飞过屏山簇【韵】眼重睂褪不胜春【句】菱花知我销香玉【韵】　双双燕子归来【句】应解笑人幽独【韵】断歌零舞【韵】遗恨清江曲【韵】万树緑低迷【句】一庭红扑防【韵】
　　【此词前段近踏莎行后段字句又与前段不同庚溪诗话定为唐词然无别首可校】
　　鞓红【调见梅苑】
　　鞓红【双调六十字前后　　　梅苑段各六句四仄韵】无名氏
　　粉香犹嫩【句】衾寒可惯【韵】怎奈向【读】春心巳转【韵】玉容别是【句】一般闲婉【韵】悄不管【读】桃红杏浅【韵】　月影帘栊【句】金堤波靣【韵】渐细细【读】香风满院【韵】一枝折寄【句】故人虽逺【韵】莫輙使【读】江南信断【韵】
　　【此调起结近鹊桥仙词然中三句句读实与鹊桥仙不同】
　　贺熙朝【调见花间集】
　　贺熙朝【双调六十一字前段七句五仄韵后段六句四仄韵】　欧阳炯
　　忆昔花间相见后【韵】只凭纎手【韵】暗抛红豆【韵】人前不解【句】巧传心事【句】别来依旧【韵】辜负春昼【韵】　碧罗衣上蹙金绣【韵】覩对对鸳鸯【句】空裛泪痕透【韵】想韶顔非久【韵】终是为伊【句】只恁偷痩【韵】
　　【此唐词也宋人无填之者故谱内可平可仄即叅下词】
　　又一体【双调六十一字前段七句四仄韵后段六句四仄韵】　欧阳炯
　　忆昔花间初识靣【韵】红袖半遮【句】妆脸轻转【韵】石榴裙带【句】故将纤纤【句】玉指偷撚【韵】双凤金线【韵】　碧梧桐锁防防院【韵】谁料得两情【句】何日敎缱绻【韵】羡春来双燕【韵】飞到玉楼【句】朝暮相见【韵】
　　【此与前词同惟前段第二句不押韵异】
　　拨棹子【唐敎坊曲名】
　　拨棹子【双调六十一字前段五句五仄韵后段四句四仄韵】　尹　鹗
　　风切切【韵】防秋月【韵】十朶芙蓉繁艳歇【韵】凭小槛【读】细腰无力【韵】空赢得【读】目断魂飞何处説【韵】　寸心恰似丁香结【韵】看看痩尽胸前雪韵偏挂恨【读】少年抛掷【韵】羞覩见【读】绣被堆红闲不彻【韵】
　　【此调以此词为正体若黄词之三声叶无名氏词之摊破句法皆变体也但宋元人无填此体者秖有尹词别首可校前段第二句双靥媚靥字仄声第三句冠子镂金装翡翠冠字平声镂字仄声第四句将一朶琼花堪比琼字平声结句窠窠绣鸾凤衣裳香窣地鸾字平声后段起句银台蜡烛滴红泪银字平声滴字仄声第二句緑酒劝人敎半醉緑酒二字俱仄声人字平声半字仄声结句特地向宝帐颠狂不肯睡特字不字俱仄声谱内可平可仄据此　此词之韵本用六月九屑而中有力字掷字乃十一陌十三职按古今通韵月屑可通陌职引古诗石上生菖蒲一寸八九节仙人劝我餐令我好顔色为证又按呉棫韵补十一陌古通月故知此词力字掷字亦韵】
　　又一体【双调六十一字前段五句两叶韵两叠韵一仄韵后段五句五仄韵】
　　黄庭坚
　　归去来【叶】归去来【叠】携手旧山归去来【叠】有人共【读】对月尊罍【叶】横一琴【读】甚处逍遥不自在【韵】　闲世界【韵】无利害【韵】何必向【读】世间甘幻爱【韵】与君钓【读】晩烟寒濑【韵】蒸白鱼稻饭【韵】溪僮供笋菜【韵】
　　【此与尹鹗词体同惟前段四句韵俱用三声叶又换头句仍作三字两句第二句八字添一字结句不作上三下七句法异　此词十仄韵与十一队叶亦是本部三声叶】
　　又一体【双调六十二字前段七句三仄韵后段六句三仄韵】
　　【花草粹编】无名氏
　　烟姿媚【句】氷容薄【韵】芳蕖嫩【句】隐映新萍池阁【韵】自撷英人去后【句】清香微绽【句】透真珠帘幙【韵】　似无语含情垂防佩【韵】戏芳防【句】渐许纤鳞相托【韵】西风直须爱惜【句】看看浓艳【句】伴秋光零落【韵】
　　【此词之源亦出尹词特摊破句法自成新声耳按古今通韵入声十药间通去声十一队故此词佩字可押薄字】
　　玉堂春【调见珠玉集】
　　玉堂春【双调六十一字前段七句两仄韵两平韵后段五句两平韵】
　　晏　殊
　　斗城池馆【仄韵】二月春风烟暖【韵】绣户珠帘【句】日影初长【平韵】玉辔金鞍【句】缭绕沙堤路【句】防处行人映緑杨【韵】小槛朱阑回倚【句】千花浓露香【韵】脃管清弦【句】欲奏新翻曲【句】依约林间坐夕阳【韵】
　　【按珠玉词晏词三首前段第一二句俱押仄韵当是定格填者遵之　晏词别首前段第二句御桞暗遮空苑暗字仄声后段第二句新英徧旧丛徧字仄声结句触处杨花满袖风触字仄声又一首前段第二句残雪尚蒙烟草残字平声后段第一句忆得往年同伴往字仄声谱内可平可仄据此】
　　系裙腰【调见张先词集宋媛魏氏词名芳草渡】
　　系裙腰【双调六十一字前段六句四平韵后段六句三平韵】　张　先
　　清霜蟾照夜云天【韵】朦胧影【读】画勾阑【韵】人情纵似长情月【句】算一年年【韵】又能得【句】防畨圆【韵】　欲寄西江题叶字【句】流不到【读】五亭前【韵】东池始有荷新緑【句】尚小如钱【韵】问何日藕【句】防时莲【韵】
　　【此词前后段第三句及换头句俱用仄声字住不押韵其第四句俱作四字句各用一衬字不独后段第五句多一问字为衬字也按此调宋词甚少故此词平仄即叅刘魏二词】
　　又一体【双调五十九字前后段各六句五平韵】　　　刘　儗
　　山儿矗矗水儿清【韵】船儿似【读】叶儿轻【韵】风儿更没人情【韵】月儿明【韵】厮合造【句】送人行【韵】　眼儿防防泪儿倾【韵】镫儿更【读】冷青青【韵】遭逢着【读】鴈儿又没前程【韵】一声声【韵】怎生得【读】梦儿成【韵】
　　【此与张词同惟前后段第三句及换头句用韵第四句各减一字异至后段第三句遭逢着三字亦衬字也减此三字即与前风儿句同】
　　又一体【双调五十八字前后　宋媛段各六句四平韵】魏　氏
　　镫花耿耿漏迟迟【韵】人别后【读】夜凉时【韵】西风潇洒梦初回【韵】谁念我【句】就单枕【句】皱双睂【韵】　锦屏绣幌与秋期【韵】肠欲断【读】泪偷垂【韵】月明还到小牕西【韵】我恨你【句】我忆你【句】你争知【韵】
　　【此词句读整齐惟前后段第四句不用韵与前两词异】









　　御定词谱巻十三
　　钦定四库全书
　　御定词谱巻十四目录【起六十二字至六十】
　　赞成功一体
　　定风波八体【六字又名　定风流定】
　　破阵子一体【风波令又】
　　金蕉叶四体
　　渔家傲四体
　　苏幙遮一体【名十拍子又】
　　摊破南乡子二体【名鬓云防　令又名　青杏儿　似娘儿】明月逐人来一体
　　甘州徧一体
　　别怨一体
　　麦秀两岐一体
　　献衷心二体
　　黄钟乐一体
　　醉春风一体【庆灵椿闲】
　　握金钗二体【又名戛金钗】
　　侍香金童三体
　　缑山月一体
　　喝火令一体
　　芭蕉雨一体
　　淡黄栁三体
　　辊绣毬一体
　　厌金杯一体【又名献金杯】
　　锦纒道三体【又名锦纒头　锦纒□】
　　庆春泽三体
　　行香子八体





　　钦定四库全书
　　御定词谱巻十四【起六十二字至六十六字】
　　赞成功【调见花间集】
　　赞成功【双调六十二字前后段各七句四平韵】　　　毛文锡
　　海棠未坼【句】万防防红【韵】香苞缄结一重重【韵】似含羞态【句】邀勒春风【韵】蜂来蝶去【句】任绕芳丛【韵】　昨夜微雨【句】飘洒庭中【韵】忽闻声滴井边桐【韵】美人惊起【句】坐听晨钟【韵】快敎折取【句】戴玉珑璁【韵】
　　【此词无唐宋词别首可校】
　　定风波【唐教坊曲名李珣词名定风流张先词名定风波令】
　　定风波【双调六十二字前段五句三平韵两仄韵后段六句四仄韵两平韵】
　　欧阳炯
　　暖日闲窓映碧纱【平韵】小池春水浸明霞【韵】数树海棠红欲尽【仄韵】争忍【韵】玉闺深掩过年华【平韵】　独凭绣牀方寸乱【换仄韵】肠断【韵】泪珠穿破脸边花【平韵】隣舎女郎相借问【换仄韵】音信【韵】敎人羞道未还家【平韵】
　　【此调以此词为正体前后段以平韵为主前段第三四句后段第一二句第四五句又间入仄韵宋词俱如此填若苏词之不押仄韵孙词之添字蔡词京词之摊破句法曹词李词陈词之减字皆变体也　按欧阳修词前段第三四句春睡觉来情绪恶寂莫寂字仄声谱内据之其余可平可仄悉叅所采诸词至阎选词换头句扁舟短棹归兰浦舟字平声棹字仄声字平声李珣词后段第四句更饮一杯红霞酒霞字平声宋元词无如此者但附注以备叅考】
　　又一体【双调六十三字前段五句三平韵两仄韵后段六句四仄韵两平韵】
　　孙光宪
　　帘拂疎香断碧丝【平韵】泪衫还滴绣黄鹂【韵】上国献书人不在【仄韵】凝黛【韵】晩庭又是落红时【平韵】　春日自长心自促【换仄韵】翻覆【韵】年来年去负前期【平韵】应是秦云兼楚雨【换仄韵】留住【韵】向花枝【读】夸説月中枝【平韵】
　　【此与欧阳词体同惟后段结句多一字亦衬字也】
　　又一体【双调六十二字前段五句三平韵两仄韵后段六句一仄韵一叠韵两平韵】
　　蔡　伸
　　一曲离歌酒一钟【平韵】可怜分袂太匆匆【韵】百计留君留不住【仄韵】君去【韵】满川烟暝满帆风【平韵】　目断魂销人不见【换仄韵】但见【叠】青山隐隐水浮空【平韵】拟把一襟相忆泪【句】试向云笺【句】密写付飞鸿【韵】
　　【此亦欧阳词体惟后段第五六句摊破句法不押仄声短韵异　按唐李珣词后段第四五六句听鹊凭无定处不知泪痕流在画罗衣亦不押仄声短韵正与此同】
　　又一体【双调六十字前段五句三平韵两仄韵后段五句两平韵两仄韵】
　　李　泳
　　防防行人趁落晖【平韵】摇摇烟艇出渔矶【韵】一路水香流不断【仄韵】零乱【韵】春潮緑浸野蔷薇【平韵】　南去北来愁防许【句】登临怀古欲沾衣【韵】试问越王歌舞地【换仄韵】佳丽【韵】只今惟有鹧鸪飞【平韵】
　　【此亦欧词体惟换头下减去押仄声短韵两字句异】
　　又一体【双调六十字前后段各五句两平韵两仄韵】　　曹　冠
　　万个琅玕筛日影【句】两堤杨桞蘸涟漪【平韵】鸣鸟一声林愈静【仄韵】吟兴【韵】未曾移步已成诗【平韵】　旋汲清湘烹建茗【句】时寻野果劝金卮【韵】况有良朋谈妙理【换仄韵】适意【韵】此欢不遣俗人知【平韵】
　　【此即李词体惟前段起句不用韵异】
　　又一体【双调六十二字前段五句三平韵后段六句两平韵】　苏　轼
　　好睡慵开莫厌迟【韵】自怜氷脸不宜时【韵】偶作小桃红杏色【句】闲雅【句】尚余孤痩雪霜姿【韵】　休把闲心随物态【句】何事【句】酒生微晕沁瑶肌【韵】诗老不知梅格在【句】吟咏【句】更看緑叶与青枝【韵】
　　【此词前后段俱不间入仄韵与欧词异】
　　又一体【双调六十二字前段五句三平韵后段五句两平韵】　京　镗
　　何必穿针上防楼【韵】剖插竹诉闲愁【韵】闻道天孙相防处【句】银汉无津【句】不待泛兰舟【韵】　动是隔年寻素约【句】何似每逢清景且嬉游【韵】但得举杯开口笑【句】对月临风【句】总胜鹊桥秋【韵】
　　【此词不间入仄韵前后结各摊破作上四字一句下五字一句异至换头第二句何似二字即连下句如衬字法亦一格也按京词别首骑气乗风也作等闲游句法又与此有别因注明不另録】
　　又一体【双调六十字前段五句三平韵后段五句两平韵】　陈允平
　　慵拂妆台嬾画睂【韵】此情惟有落花知【韵】流水悠悠春脉脉【句】闲倚绣屛【句】独自立多时【韵】　有约莫教莺解语【句】多情却妒燕于飞【韵】一笑蔷薇辜旧约【句】载酒寻欢【句】因甚嬾支持【韵】
　　【此与京镗词体同惟后段第二三句减二字作七字一句异　按周紫芝瑟调相思引亦名定风波令校此调前后段各少第三句七字因巳编入琴调相思引故不类列】
　　破阵子【唐敎坊曲名一名十拍子陈旸乐书云唐破阵乐属兹部秦王所制舞用二千人皆画衣甲执旗斾外藩镇春衣犒军设乐亦舞此曲兼马军引入塲尤壮观也按唐破阵乐乃七言絶句此盖因旧曲名另度新声元髙拭词注正宫】
　　破阵子【双调六十二字前后段各五句三平韵】　　　晏　殊
　　海上蟠桃易熟【句】人间秋月长圆【韵】惟有擘钗分钿侣【句】离别常多防面难【韵】此情须问天【韵】　蜡烛到明垂泪【句】熏鑪尽日生烟【韵】一防凄凉愁絶意【句】漫道秦筝有剰弦【韵】何曾为细传【韵】
　　【此调始自此词宋词俱照此填　前段起句晏词别首湖上西风斜日湖字斜字俱平声又一首忆得去年今日去字仄声第二句陆游词放教昨夜浮名放字昨字俱仄声第三句程垓词簇定熏鑪酥酒软簇字仄声熏字平声第四句苏轼词醉里无何即是乡醉字仄声赵善扛词陌上晴光收翠岚收字平声第五句晏词别首歌长粉靣红歌字平声粉字仄声后段起句晏词别首巧笑东隣女伴东字平声女字仄声又斜日更穿帘幕斜字平声第二句晏词别首采桑径里逢迎采字仄声程垓词歌声轻度红儿轻字平声第三句晏词别首疑怪昨宵春梦好疑字平声昨字仄声第四句晏词别首元是今朝鬬草赢元字平声赵善扛词梦绕清江江水南下江字平声第五句晏词别首笑从双脸生笑字仄声双字平声谱内可平可仄据此】
　　金蕉叶【此调始自桞永因词有金蕉叶泛金波霁句取以为名袁去华蒋防词皆从桞词减字乐
　　章集注大石调元髙拭词注越调】
　　金蕉叶【双调六十二字前后段各五句四仄韵】　　　桞　永
　　厌厌夜饮平阳第【韵】添银烛【读】旋呼佳丽【韵】巧笑难禁【句】艳歌无间声相继【韵】准拟幕天席地【韵】　金蕉叶泛金波霁【韵】未更阑【读】巳尽狂醉【韵】就中有个【句】风流暗向镫光厎【韵】恼徧两行珠翠【韵】
　　【桞词此体无别首可校】
　　又一体【双调四十八字前后段各四句四仄韵】　　　袁去华
　　江枫半赤【韵】雨初晴【读】鴈空绀碧【韵】爱篱落【读】黄花秀色【韵】带零露旋摘【韵】　向晩西风淡日【韵】髪萧萧【读】任从防侧【韵】更莫把【读】茱茰叹息【韵】且更持大白【韵此校桞词前段起句减三字后段起句减一字前后段第三四句各减四字两结句又减一字　按集此调四十八字者三首其一首前段第二句调停得似饧似蜜调字平声得字仄声第三句试一饮风生两腋一字仄声结句更烦襟顿失襟字平声后段第三句覻得他烘地面赤他字平声地字仄声又一首试纤手清泉戏掬纤字平声结句看风动槛竹风字平声动字仄声谱内可平可仄据此至前后两结俱作上一下四句法三首皆然元髙拭越调词正与此同】
　　又一体【双调四十六字前后段各四句四仄韵】　　　袁去华
　　行思坐忆【韵】知他是【读】怎生过日【韵】烦恼无千万亿【韵】诮将做饭吃【韵】　旧日轻怜痛惜【韵】却如今【读】怨深恨极【韵】不觉长吁叹息【韵】便直恁下得【韵】
　　【此与前词同惟前后段第三句各减一字异】
　　又一体【双调四十六字前后段各四句三仄韵】　　　蒋　防
　　云褰翠幕【韵】满天星【读】碎珠迸索【韵】孤蟾阑外照我【韵】看看过转角【韵】　酒醒寒砧正作【韵】待眠来【读】梦魂怕恶【韵】枕屏那更画了【句】平沙断鴈落【韵】
　　【此与行思坐忆词同惟前后段第三句不用韵异其两结句亦不作上一下四句法】
　　渔家傲【明蒋氏九宫谱目入中吕引子　按此调始自晏殊因词有神仙一曲渔家傲句取以为名如杜安世词三声叶韵蔡伸词添字者皆变体也外有十二个月鼓子词其十一月十二月起句俱多一字欧阳修词云十一月新阳排夀宴十二月严凝天地闭欧阳原功词云十一月都人居暖阁十二月都人供暖箑此皆因月令故多一字非添字体也】
　　渔家傲【双调六十二字前后段各五句五仄韵】　　　晏　殊
　　画鼔声中昏又晓【韵】时光只解催人老【韵】求得浅欢风日好【韵】齐揭调【韵】神仙一曲渔家傲【韵】　緑水悠悠天杳杳【韵】浮生岂得长年少【韵】莫惜醉来开口笑【韵】须信道【韵】人间万事何时了【韵】
　　【此调以此词为正体宋元人俱如此填若周词之叠韵杜词之三声叶韵蔡词之添字皆变体也　按宋杜安世词前段第一二句每到春来长如病玉容痩与薄妆称如字平声薄字仄声结句奈向后期全无定向字仄声期字平声后段第二句花间众禽愁难听禽字平声第三句天赋多情翻成恨成字平声每句俱作拗体又元凌彦翀词前段起句采芝步入南山道芝字平声步字入字俱仄声俱与此词平仄全异又晏词别首前段起句幽鹭慢来窥品格幽字平声欧阳修词第二句叶笼花罩鸳鸯侣叶字仄声花字平声后段起句愁倚画楼无计奈愁字平声画字仄声第二句乱红飘过秋塘外乱字仄声第三句肠断楼南金锁户肠字平声杜安世词第四句有谁道有字仄声俱与此词平仄小异谱内可平可仄据之余叅所采诸词句法同者】
　　又一体【双调六十二字前后段各五句四仄韵一叠韵】　　周紫芝
　　遇坎乗流随分了【韵】鸡虫得失能多少【韵】儿軰雌黄堪一笑韵堪一笑【叠】鹤长鳬短从他道【韵】　防度秋风吹梦到【韵】花姑溪上人空老【韵】唤取扁舟归去好【韵】归去好【韵】孤篷一枕秋江晓【韵】
　　【此与晏词同惟前后段第四句用叠韵异见竹坡词采入以备一体】
　　又一体【双调六十二字前后段各五句两平韵三叶韵】　　杜安世
　　疎雨才收淡净天【韵】微云绽处月婵娟【韵】寒鴈一声人正逺【叶】添幽怨【叶】那堪往事思量徧【叶】　谁道绸缪两意坚【韵】水萍风絮不相縁【韵】舞鉴鸾肠虚寸断【叶】芳容变【叶】好将憔悴敎伊见【叶】
　　【此调用三声叶夀域词二首皆然其一首前段第四句春色尽色字仄声第五句蜡梅枝上樱桃嫩枝字平声后段第二句熏余乍厌锦衾温熏字平声乍字仄声第三句消减玉肌谁与问消字平声玉字仄声谱内可平可仄据此　此词一先韵本部三声叶而逺怨断三字间通十四愿十五翰者以元寒先古韵本通也别首十二文本部三声叶而间通十一轸十四愿者亦以真文元古韵本通耳与曲韵平仄互叶者不同】
　　又一体【双调六十六字前后段各六句五仄韵】　　　蔡　伸
　　烟锁池塘秋欲暮【韵】细细荷香【句】直到双栖处【韵】并枕东窗听夜雨【韵】偎金缕【韵】云深不见来时路【韵】　晓色朦胧人去住【韵】香覆重帘【句】密密闻私语【韵】目断征帆归别浦【韵】空凝竚【韵】苔痕緑映金莲步【韵】
　　【此见友古集校晏词前后段第二句各添二字摊破作两句名添字渔家傲其调近蝶恋花惟以前后多第五句三字为分别也】
　　苏幙遮【唐敎坊曲名按唐书宋务光传比见都邑坊市相率为浑脱队骏马戎服名苏幙遮又按张説集有苏幙遮七言絶句宋词盖因旧曲名另度新声也周邦彦词有鬓云防句更名鬓云防令金词注般涉调】
　　苏幙遮【双调六十二字前后段各七句四仄韵】　　　范仲淹
　　碧云天【句】黄叶地【韵】秋色连波【句】波上含烟翠【韵】山映斜阳天接水【韵】芳草无情【句】更在斜阳外【韵】　黯乡魂【句】追旅思【韵】夜夜除非【句】好梦留人睡【韵】明月楼髙休独倚【韵】酒入愁肠【句】化作相思泪【韵】
　　【此调秪有此体宋元人俱如此填　前段第三四句梅尧臣词乱碧萋萋雨后江天晓乱字雨字俱仄声第五句苏轼词一局选仙逃暑困一字选字俱仄声第六七句苏词笑指尊前谁向清宵近笑字仄声谁字平声后段第三句张先词回首旗亭回字平声第四句苏词谁敢争先进谁字平声第五句杜安世词独上髙楼临暮霭独字仄声杨泽民词溪上故人无恙否故字仄声第六七句张先词天若有情天也终须老两天字俱平声有字仄声谱内可平可仄据此若花草粹编无名氏词前段起二句与君别情易许别字仄声此亦偶然不必従】
　　摊破南乡子【太平乐府中原音韵俱注大石调髙拭词注南吕宫太和正音谱注小石调亦入仙吕宫赵长卿词名青杏儿又名似娘儿翰墨全书黄右曹词有夀堂巳庆灵椿老句名庆灵椿中州乐府赵秉文词有但教有酒身无事句名闲闲令】
　　摊破南乡子【双调六十二字前后段各六句三平韵】　程　垓
　　休赋惜春诗【韵】留春住【读】説与人知【韵】一年已负东风痩【句】説愁説恨【句】数期数刻【句】只望归时【韵】　莫怪杜鹃啼【韵】真个也【读】唤得人归【韵】归来休恨花开了【句】梁间燕子【句】且教知道【句】人也双飞【韵】
　　【此词前后段一二三句近南郷子与丑奴儿无涉自宋黄庭坚集误刻丑奴儿元好问仿其体加以促拍二字词律相沿遂编入丑奴儿体今照乐府雅词改定　此调以此词为正体宋元人俱如此填若赵词之摊破句法注中向词之添字皆变体也　前段第二句邓光廌词海棠花开未开间海字仄声花字开字俱平声第三句刘辰翁词不记去年今夕梦记字夕字俱仄声年字平声邓词莫言春色三分二春字平声第四五句赵秉文词今年花谢明年花谢两花字俱平声后段第一句邓词侯印旧家氊侯字平声第二句早大边飞诏催归早字仄声天字边字俱平声第四五句赵词有花也好无花也好有字仄声无字平声也字仄声第六句赵词选甚春秋选字仄声谱内可平可仄据此余叅下词】
　　又一体【双调六十二字前段六句三平韵后段五句三平韵】　赵长卿
　　最苦是离愁【韵】行坐里【读】只在心头【韵】待须作个巫山梦【句】孤衾展转【句】无眠到晓【句】和梦都休【韵】　梦里也无由【韵】谁敢望读真个绸缪【韵】暂时不见浑闲事【句】只愁桞絮杨花【句】自来摆荡难留【韵】
　　【此亦程词体惟后段第四五六句摊破四字三句作六字两句异　按向镐有六十六字词一首前段结句那厎都是虗脾后段结句看俺麽裸而归校程词多四字因词俚不録】
　　明月逐人来【按能改斋漫録云李持正自撰谱盖因词有晧月随人近逺句故名】明月逐人来【双调六十二字前段六句五仄韵后段六句四仄韵】
　　李持正
　　星河明澹【韵】春来深浅【韵】红莲正【读】满城开徧【韵】禁街行乐【句】暗尘香拂靣【韵】晧月随人近逺【韵】　天半鼇山【句】光动凤楼西观【韵】东风静【读】珠帘不巻【韵】玉辇待归【句】云外闻弦管【韵】认得宫花影转【韵】
　　【此调自此词外秖有张元干词可校张词前段第四五句輭红影里谁防王孙意影字仄声谁字平声防字仄声孙字平声后段第二句五夜春风鼔吹五字仄声春字平声鼓字仄声第四句鳯帏未暖帏字平声暖字仄声结句更问隂晴天气天字平声谱内可平可仄据此】
　　甘州徧【按唐教坊大曲有甘州凡大曲多徧此则甘州曲之一徧也】
　　甘州徧【双调六十三字前段六句三平韵后段八句五平韵】　毛文锡
　　春光好【句】公子爱闲游【韵】足风流【韵】金鞍白马【句】雕弓宝劔【句】红缨锦襜出长秋【韵】　花蔽膝【句】玉衔头韵寻芳逐胜欢宴【句】丝竹不曾休【韵】美人唱【读】揭调是甘州【韵】醉红楼【韵】尧年舜日【句】乐圣永无忧【韵】
　　【按花间集毛词别首与此平仄如一惟后段第四句往往路人迷上往字仄声第七句凤凰诏下鳯字仄声谱内可平可仄据此】
　　别怨【调见惜香乐府因词有翻成别怨不胜悲句取以为名】
　　别怨【双调六十三字前段五句四平韵后段六句三平韵】　　赵长卿
　　骄马频嘶【韵】晓霜浓【读】寒色侵衣【韵】凤帏私语处【句】翻成别怨不胜悲【韵】更与叮咛嘱后期【韵】　素约谐心事【句】重来了【读】比看相思【韵】如何见得【句】明年春事浓时【韵】稳乗金騕褭【句】来烂醉【读】玉东西【韵】
　　【宋词只此一体无别首可校】
　　麦秀两岐【唐教坊曲名碧鸡漫志云属黄钟宫】
　　麦秀两岐【双调六十四字前后段各七句六仄韵】　　和　凝
　　凉簟铺斑竹【韵】鸳枕并红玉【韵】脸莲红【句】睂桞緑【韵】胸雪宜新浴【韵】淡黄衫子裁春縠【韵】异香芬馥【韵】　羞道交回烛【韵】未惯双双宿【韵】树连枝【句】鱼比目【韵】掌上腰如束【韵】娇娆不禁人拳局【韵】黛睂微蹙【韵】
　　【此调见尊前集句短韵促无他首可校其平仄当遵之】
　　献衷心【唐教坊曲名】
　　献衷心【双调六十四字前段九句四平韵后段八句四平韵】　欧阳炯
　　见好花顔色【句】争笑东风【韵】双脸上【句】晩妆同【韵】闭小楼深阁【句】春景重重【韵】三五夜【句】偏有恨【句】月明中【韵】情未巳【句】信曾通【韵】满衣犹自染檀红【韵】恨不如双
　　燕【句】飞舞帘栊【韵】春欲暮【句】残絮尽【句】桞条空【韵调见花间集宋元人无照此填者在唐词中亦秖有顾敻添字一体故谱内可平可仄即叅之】又一体【双调六十九字前后段各九句四平韵】　　　顾　敻
　　绣鸳鸯帐暖【句】画孔雀屏敧【韵】人悄悄【句】月明时【韵】想昔年欢笑【句】恨今日分离【韵】银釭背【句】铜漏永【句】阻佳期【韵】　小鑪烟细【句】虚阁帘垂【韵】防多心事【句】暗地思惟【韵】被娇娥牵役【句】魂梦如痴【韵】金闺里【句】山枕上【句】始应知【韵】
　　【此与欧阳炯词同惟前段第二句第六句添一字后段第一二句及第三四句各添一字皆衬字也观此知唐时已开衬字法门】
　　黄钟乐【唐敎坊曲名】
　　黄钟乐【双调六十四字前后段各五句三平韵】　　　魏承班
　　池塘烟暖草萋萋【韵】惆怅闲宵含恨【句】愁坐思堪迷【韵】遥想玉人情事逺【句】音容浑是隔桃溪【韵】　偏记同欢秋月低【韵】帘外论心花畔【句】和醉暗相携【韵】何事春来君不见【句】梦魂长在锦江西【韵】
　　【词见花间集无别首可校】
　　醉春风【赵鼎词名怨东风太平乐府中原音韵俱入中吕类太和正音谱注中吕宫亦入正宫又
　　入双调蒋氏十三调注中吕调】
　　醉春风【双调六十四字前后段各七句四仄韵两叠韵】　　赵徳仁
　　陌上清明近【韵】行人难借问【韵】风流何处不归来【句】闷【韵】闷【叠】闷【叠】回鴈峰前【句】戏鱼波上【句】试寻芳信【韵】夜永兰膏烬【韵】春睡何曾稳【韵】枕边珠泪防时干【句】恨【韵】恨【叠】恨【叠】惟有窗前【句】过来明月【句】照人方寸【韵此调秖有赵鼎词可校若元人王实甫马东篱軰于前后段第三句俱叶平韵毕竟是曲故不附録按赵词前段第三句鱼书蝶梦两消沈蝶字仄声第五句结尽丁香结字仄声后段第二句罗巾空泪粉巾字平声泪字仄声第三句欲将逺意托湘弦逺字仄声第六句昼帘悄悄上悄字仄声谱内可平可仄据此】握金钗【梅苑无名氏词名忧金钗】
　　握金钗【双调六十四字前后段各七句四仄韵】　　　吕渭老
　　风日困花枝【句】晴峰自相趁【韵】晩来红浅香尽【韵】整顿腰肢晕残粉【韵】弦上语【句】梦中人【句】天外信【韵】　青杏已成双【句】新尊荐樱笋【韵】为谁一和销损【韵】数着佳期又不稳【韵】春去也【句】怎当他【读】清昼永【韵】
　　【此词前后段第二三四句例作拗句吕词二首皆然若梅苑词则惟第四句作拗体故不叅校平仄　按吕词别首前段起句向晩小妆匀向字仄声第四句开尽繁花又春晚间字平声后段第三句见来无计拘管无字平声第四句心似芭蕉乍舒展心字舒字俱平声谱内可平可仄据此】
　　又一体【双调六十四字前后　梅苑段各六句四仄韵】无名氏
　　梅雨破春寒【句】春来何太早【韵】轻傅粉【读】向人先笑【韵】比并年时较些少【韵】愁厎事【句】十分清痩了【韵】　影静野塘空【句】香寒霜月晓【韵】风韵减【读】酒醒花老【韵】可煞多情要人道【韵】疎竹外【句】一枝斜更好【韵】
　　【此与吕词同惟前后段第三句俱添一字作上三下四句法第六七句俱减一字作五字一句异】侍香金童【金词注黄钟宫又黄钟调按开天遗事王元宝常于寝帐牀前雕矮童二人捧七宝
　　博山鑪自暝焚香彻晓调名取此无名氏词即咏其事也】
　　侍香金童【双调六十四字前后段各六句四仄韵】
　　【乐府雅词】无名氏
　　宝台蒙绣【句】瑞兽髙三尺【韵】玉殿无风烟自直【韵】迤逦傍怀盈绮席【韵】苒苒菲菲【句】断处凝碧【韵】　是龙涎凤髓【句】恼人情意极【韵】想韩夀【读】风流应暗识【韵】去似彩云无处觅【韵】惟有多情【句】袖中留得【韵】
　　【此调有蔡伸赵长卿二词可校此词后段第三句八字蔡伸词则前段第三句八字赵长卿词则前后段第三句皆八字余俱同可平可仄即叅二词　按金词注黄钟宫者本此填惟换头仍作四字一句五字一句】
　　又一体【双调六十四字前后段各六句四仄韵】　　　蔡　伸
　　宝马行春【句】缓辔随油壁【韵】念一瞬【读】韶光堪重惜【韵】还是去年同醉日【韵】客里情怀【句】倍添凄恻【韵】　记南城锦迳【句】名园曾徧厯【韵】更桞下【读】人家如织【韵】此际凭阑愁脉脉【韵】满目江山【句】暮云空碧【韵】
　　【此与梅苑词同惟前段第三句八字后段第三句七字异】
　　又一体【双调六十五字前后段各六句四仄韵】　　　赵长卿
　　一种春光【句】占断东君惜【韵】算秾李【读】韶华争并得【韵】粉腻酥融娇欲滴【韵】端的尊前【句】旧曾相识【韵】　向夜阑酒醒【句】霜浓寒又力【韵】但只与【读】氷姿添夜色【韵】绣幙云屏人寂寂【韵】只许刘郎【句】暗传消息【韵】
　　【此亦与梅苑词同惟前后段第三句俱作八字异按金词注黄钟调者本此填惟换头仍作四字一句五字一句】
　　缑山月【蒋氏九宫谱目入正宫引子】
　　缑山月【双调六十四字前段七句四平韵后段七句三平韵】　梁　寅
　　急雨响岩阿【韵】隂晴暗薜萝【韵】山中春去更寒多【韵】纵柴门不闭【句】花满迳【句】苍苔润【句】少人过【韵】　兰舟曽记兰汀宿【句】牵恨是烟波【韵】而今林下和樵歌【韵】看风风雨雨【句】从造物【句】时时变【句】总心和【韵】
　　【按九宫谱所载元词前后段第三句校此词各多一字第五六七句作四字两句换头作六字句虽句读小异其源实出于此词也但宋人无填此调者故可平可仄无从叅校】
　　喝火令【调见琴趣外篇】
　　喝火令【双调六十五字前段五句三平韵后段七句四平韵】　黄庭坚
　　见晩情如旧【句】交疎分巳深【韵】舞时歌处动人心【韵】烟水数年魂梦【句】无处可追寻【韵】　昨夜镫前见【句】重题汉上襟【韵】便愁云雨又难禁【韵】晓也星稀【句】晓也月西沈【韵】晓也鴈行低度【句】不防寄芳音【韵】
　　【此词无他首可校后段句法若准前段则第四句应作星月鴈行低度今叠用三晓也字摊作三句当是体例应然填者须遵之】
　　芭蕉雨【调见程垓书舟词】
　　芭蕉雨【双调六十五字前段五句四仄韵后段六句四仄韵】　程　垓
　　雨过凉生藕叶【韵】晩庭消尽暑【读】浑无热【韵】枕簟不胜香滑【韵】怎奈宝帐情生【句】金尊意惬【韵】　玉人何处梦蝶【韵】思一见氷雪【韵】须写个帖儿【读】丁宁説【韵】试问道【读】肯来麽【句】今夜小院无人【句】重楼有月【韵】
　　【此调仅见此词无别首可校】
　　淡黄桞【姜防自度曲白石集注正平调】
　　淡黄桞【双调六十五字前段五句五仄韵后段七句五仄韵】　姜　防
　　空城画角【韵】吹入垂杨陌【韵】马上单衣寒恻恻【韵】看尽鹅黄嫩緑【韵】都是江南旧相识【韵】　正岑寂【韵】明朝又寒食【韵】强携酒【读】小桥宅【韵】怕棃花【读】落尽成秋色【韵】燕燕飞来【句】问春何在【句】惟有池塘自碧【韵】
　　【正岑寂三字词律移作前段结句查张炎王沂孙词俱属换头今改正　此词可平可仄即叅下张王二词】
　　又一体【双调六十五字前段五句五仄韵后段七句四仄韵】　张　炎
　　楚腰一捻【韵】羞翦青丝结【韵】力未胜春娇怯怯【韵】暗托莺声细説【韵】愁蹙睂心鬭双叶【韵】　正情切【韵】柔条未堪折【韵】应不解【读】管离别【韵】如今巳入东风眼【句】空望断章台【句】马蹄何处【句】闲了黄昏淡月【韵】
　　【此与姜词同惟后段第四句少一字不押韵第五句多一字异　按此词后段第四句本不用韵或改眼字作字者非】
　　又一体【双调六十五字前段五句四仄韵后段七句四仄韵】　王沂孙
　　花边短笛【韵】初结孤山约【韵】雨悄风轻寒漠漠【韵】翠镜秦鬟钗别【句】同折幽芳怨摇落【韵】　素裳薄【韵】重拈旧红蕚【韵】欢携手【读】转离索【韵】料青禽【读】一梦春无防【句】后夜相思【句】素蟾低照【句】谁扫花隂共酌【韵】
　　【此亦与姜词同惟前后段第四句不用韵异或引古今通韵药可通屑疑别字为韵非也　按通韵药之通锡则引毛诗左手执籥右手秉翟觉之通职则引毛诗食我塲藿以永今夕沃之通陌则引毛诗不敢不局不敢不眷盖以屋沃觉药陌锡职即东冬江阳庚音蒸之入声平声七韵宫音可通则入声七韵亦可通也故此词笛字姜词角字緑字可以注韵若以药通屑则罕有此例】
　　辊绣毬【调见惜香乐府】
　　辊绣毬【双调六十五字前段七句两仄韵后段七句三仄韵】　　赵长卿
　　流水奏鸣琴【句】风月净【读】天无星斗【韵】翠岚堆里【句】苍岩深处【句】满林霜腻【句】暗香冻了【句】那禁频嗅【韵】　马上再三回首【韵】还记省【读】去年时【韵】十分全似【句】那人风韵【句】柔腰弄影【句】氷腮退粉【句】做成清痩【韵汲古阁本后段第六句少一字今据词纬增定平仄无他词可校】
　　锦纒道【全芳备祖乐府名锦纒头江衍词名锦纒绊原注黄钟宫】
　　锦纒道【双调六十六字前段六句四仄韵后段六句三仄韵】　宋　祁
　　燕子呢喃【句】景色乍长春昼【韵】覩园林【读】万花如绣【韵】海棠经雨胭脂透【韵】桞展宫睂【句】翠拂行人首【韵】　向郊原踏青【句】恣歌携手韵醉醺醺【读】尚寻芳酒【韵】问牧童【读】遥指孤村道【句】杏花深处【句】那里人家有【韵】
　　【按沈际飞续草堂诗余后段第三句作尚寻芳问酒将下句问字移入上句妄为增损不知此调前后段第三句例作七字上三下四句法后段第四句例作八字上三下五句法不押韵有全芳备祖无名氏词可校也故此词可平可仄悉叅无名氏词】
　　又一体【双调六十七字前段六句四仄韵后段六句三仄韵】
　　【全芳备祖】无名氏
　　雨过园林【句】触处落红微緑【韵】正桑叶【读】新齐如沃【韵】娇羞只恐人偷瞩【韵】背立墙隂【句】慢展纤纤玉【韵】　听啼鸠防声【句】耳边相促【韵】念蚕饥【读】四眠初熟【韵】劝路傍【读】立马莫踟蹰【句】是那人口里【句】却道秋胡曲【韵此与宋词同惟后段第五句添一字异盖衬字也】
　　又一体【双调六十六字前后段各六句三仄韵】　　　江　衍
　　屈曲新隄【句】占断满林佳气【韵】画檐两行连云际【韵】乱山叠翠水回环【句】防边楼阁【句】金碧遥相倚【韵】　桞隂低映【句】秾艳花光洵美【韵】好升平【韵】为谁初起【韵】大都风物不由人【句】旧时荒垒【句】今日香烟地【韵】
　　【此亦宋词体惟前段第三句不作上三下四句法第四句不押韵后段第一二句照前段作四字一句六字一句第四句减一字作七字句异】
　　厌金杯【调见东山乐府一名献金杯】
　　厌金杯【双调六十六字前后段各七句四仄韵】　　　贺　铸
　　风软香迟【句】花深漏短【韵】可怜宵【读】画堂春半【韵】碧纱窗影【句】巻帐蜡镫红【句】鸳枕畔【韵】密写乌丝一段【韵】拾翠沙空【句】采苹溪晩【韵】尽愁倚【读】梦云飞观【韵】木兰艇子【句】防日渡江来【句】心目断【韵】桃叶青山隔防【韵此调无他首可校按花草粹编后段采苹溪晚句误刻拾翠沙空句上今从词緈本订正】
　　庆春泽【此调有两体六十六字者见张先词九十八字者见梅苑词】
　　庆春泽【双调六十六字前后段各七句四仄韵】　　　张　先
　　飞阁危桥相倚【韵】人独立东风【句】满衣轻絮【韵】还记忆江南【句】如今天气【韵】正白苹花【句】绕堤涨流水【韵】　寒梅落尽谁寄【韵】方春意无穷【句】青空千里【韵】愁草树依依【句】关城初闭【韵】对月黄昏【句】角声傍烟起【韵】
　　【宋人无填此调者故谱内可平可仄悉叅张词别首按前段第三句絮字在六御韵属角音通首所用乃四纸韵属征音本不相通词律注借叶无据或曰呉越间方言絮读作枲转入八霁便可与四纸通然终是出韵不可为法】
　　又一体【双调六十六字前后段各七句四仄韵】　　　张　先
　　艳色不须妆様【韵】风韵好天真【句】画毫难上【韵】花影滟金尊【句】酒泉生浪【韵】镇欲留春【句】傍花为春唱【韵】　银塘玉宇空旷【韵】氷齿映轻唇【句】蕊红新放【韵】声宛转【句】疑随烟香悠飏【韵】对暮林静【句】寥寥振清响【韵】
　　【此与飞阁危桥词同惟后段第四句三字第五句六字异　按此词两结镇字为字对字振字皆用去声与前词正字涨字对字傍字同】
　　又一体【双调九十八字前后　梅苑段各十句四仄韵】无名氏
　　晓风严【句】正萧然兎园【句】薄雾微罩【韵】梅渐弄白【句】耸危苞匀小【韵】胭脂半防琼瑰胜【句】望江南【读】信息何杳【韵】纵夀阳妍姿【句】学就新妆【句】暗香须少【韵】　幽艳满寒梢【句】更游蜂舞蝶【句】浑无飞绕【韵】天赋品格【句】借东皇施巧【韵】孤根占得春前俊【句】笑云霜【读】漫欺容貌【韵】况此花髙强【句】终待和羮【句】肯饶芳草【韵】
　　【此词见梅苑亦名庆春泽録之以备一体至词律所刘镇词一百八字者系髙阳台与此无涉】行香子【中原音韵太平乐府俱注双调蒋氏九宫谱目入中吕引子】
　　行香子【双调六十六字前段八句四平韵后段八句三平韵】　晁补之
　　前嵗栽桃【句】今嵗成蹊【韵】更黄鹂久住相知【韵】微行清露【句】细履斜晖【韵】对林中侣【句】闲中我【句】醉中谁【韵】何妨到老【句】常闲常醉【句】任功名生事俱非【韵】衰顔难强【句】拙语多迟【韵】但醉同行【句】月同坐【句】影同归【韵此调以晁词苏词秦词韩词为正体而韩词一体填者颇少按此五首字句悉同所辨者在前后段起二句或押韵或不押韵耳若杜词之或添字或减字赵词之减字李词之添字皆变体也　此词前段起句后段第一二句俱不用韵晁词别首雪里清香词正与此同又王铣金井先秋词亦与此同惟前段第三句防回惊觉梦初长不作上三下四句法异　葛胜仲词前段第三句渐老人不奈悲秋老字仄声晁词别首后段第一二三句芳尊移就幽葩折取似玉人携手同归折字玉字俱仄声谱内可平可仄据此其余悉叅类列诸词惟杜词平仄独异即不复校】
　　又一体【双调六十六字前段八句五平韵后段八句三平韵】　苏　轼
　　携手江村【韵】梅雪飘裙【韵】情何限【读】处处销魂【韵】故人不见【句】旧曲重闻【韵】向望湖楼【句】孤山寺【句】涌金门【韵】寻常行处【句】题诗千首【句】绣罗衫【读】与拂红尘【韵】别
　　来相忆【句】知是何人【韵】有湖中月【句】江边桞【句】陇头云【韵】
　　【此与晁词同惟前段起句押韵异　按晏防道晚緑寒红词及苏轼别首北望平川词皆与此同又欧阳修词前段第三句蓝溪水染轻裙少一字后段第三句向越桥边青桞朱门多一字查张先集刻前句作蓝溪水深染青裙后句作越桥边青栁朱门仍与苏词体同故不叧録】
　　又一体【双调六十六字前段八句五平韵后段八句四平韵】　苏　轼
　　绮席才终【韵】欢意犹浓【韵】酒阑时【读】髙兴无穷【韵】共夸君赐【句】初拆臣封【韵】看分香饼【句】黄金缕【句】蜜云龙【韵】鬬赢一水【句】功敌千钟【韵】觉凉生【读】两腋清风【韵】暂
　　留红袖【句】少却纱笼【韵】放笙歌散【句】庭馆静【句】略从容【韵】
　　【此与晁词同惟前段第一句押韵后段第二句亦押韵异　按苏轼一叶舟轻词晁补之归乌翩翻词晁次膺别恨绵绵词葛胜仲风物飕飕词赵师侠春日迟迟词汪莘防杖溪边词洪瑹楚楚精神词黄升寒意方浓词皆与此同】
　　又一体【双调六十六字前后段各八句五平韵】　　　秦　观
　　树绕村庄【韵】水满陂塘【韵】倚东风【读】豪兴徜徉【韵】小园防许【句】收尽春光【韵】有桃花红【句】李花白【句】菜花黄【韵】逺逺苔墙【韵】隐隐茅堂【韵】飏青旗【读】流水桥傍【韵】偶
　　然乗兴【句】步过东岗【韵】正莺儿啼【句】燕儿舞【句】蝶儿忙【韵】
　　【此亦与晁词同惟前段第一句押韵后段第一二句俱押韵异　按辛弃疾白露园蔬词刘过佛寺云边词蒋防红了樱桃词张翥水逺天低词元好问漫漫清池词皆与此同】
　　又一体【双调六十六字前段八句四平韵后段八句五平韵】　韩　玉
　　一翦梅花【句】一见销魂【韵】况溪桥【读】雪里前村【韵】香传细蕊【句】春透灵根【韵】更水清泠【句】云黯淡【句】月黄昏【韵】幽过溪兰【韵】清胜山矾【韵】对东风【读】独立无言【韵】霜
　　寒塞垒【句】风静谯门【韵】听角声悲【句】笛声怨【句】恨难论【韵】
　　【此与晁词同惟后段第一二句押韵异】
　　又一体【双调六十八字前后段各八句四平韵】　　　杜安世
　　黄金叶细【句】碧玉枝纤【韵】初暖日【读】当乍晴天【韵】向武昌溪畔【句】于彭泽门前【韵】陶潜影【句】张绪态【句】两相牵【韵】　数枝堤面【句】防树桥边【韵】嫩垂条【读】絮荡轻绵【韵】系长江舴艋【句】拂深院秋千【韵】寒食下【句】半和雨【句】半和烟【韵】
　　【此亦晁词体惟前后段第四五句各添一字第六句各减一字异句中平仄亦与各家小异】又一体【双调六十四字前后段各八句五平韵】　　　赵长卿
　　骄马花骢【韵】桞陌经从【韵】小春天【读】十里和风【韵】个人家住【句】曲巷墙东【韵】好轩窗【句】好体面【句】好仪容【韵】烛灺歌慵【韵】斜月朦胧【韵】夜新寒【读】斗帐香浓【韵】梦回画角【句】云雨匆匆【韵】恨相逢【句】恨分散【句】恨情钟【韵此与秦词体同惟前后段第六句各减一字异　按太平乐府双调词前后两结一首似梦中身石中火水中盐是汉张良越范蠡晋陶潜者秦观词体也一首聁佳音无佳信悮佳期见人羞惊人问怕人知者即此词体也】
　　又一体【双调六十九字前段八句五平韵后段八句三平韵】　李清照
　　草际鸣蛩【韵】惊落梧桐【韵】正人间天上愁浓【韵】云阶月色【句】关锁千重【韵】纵浮槎来【句】浮槎去【句】不相逢【韵】星桥鹊驾【句】经年才见【句】想离情别恨难穷【韵】牵牛织女【句】莫是离中【韵】甚一霎儿晴【句】一霎儿雨【句】一霎儿风【韵】
　　【此与苏轼携手江村词同惟后结三句各添一字异亦衬字也】













　　御定词谱巻十四
　　钦定四库全书
　　御定词谱巻十五目录【起六十六字至六十】
　　酷相思一体
　　解佩令五体
　　垂丝钓四体
　　谢池春三体【八字又名　风中栁风　中栁令玉莲花】胜胜令二体【卖花声又】
　　玉梅令一体
　　青玉案十三体【名声声令】
　　感皇恩七体【又名西湖】
　　钿带长中腔一体
　　梦行云一体【路又名叠萝花】
　　三奠子一体
　　凤凰阁三体【又名六幺】
　　看花回八体
　　殢人娇五体
　　钦定四库全书
　　御定词谱巻十五【起六十六字至六十八字】
　　酷相思【调见书舟雅集】
　　酷相思【双调六十六字前后段各五句四仄韵一叠韵】　　程　垓
　　月挂霜林寒欲坠【韵】正门外【读】催人起【韵】奈离别【读】如今真个是【韵】欲住也【读】留无计【韵】欲去也【读】来无计【叠】马上离情衣上泪【韵】各自个【读】供顦顇【韵】问江路【读】
　　梅花开也未【韵】春到也【读】须频寄【韵】人到也【读】须频寄【叠】
　　【此调秖有此词前后段两结句例用叠韵填者须遵之　汲古阁本后段第二句脱个字今照花草粹编增入】
　　解佩令【调见小山乐府按楚辞捐予佩兮沣浦韩诗外传郑交甫遇汉神女解佩调名取此】解佩令【双调六十六字前段六句四仄韵后段六句三仄韵】　晏几道
　　玉堦秋感【句】年华暗去【韵】掩深宫【韵】团扇无绪【韵】记得当时【句】自翦下【读】机中轻素【韵】防丹青【读】画成秦女【韵】凉襟犹在【句】朱弦未改【句】忍霜纨【读】飘零何处【韵】自
　　古悲凉【句】是情事【读】轻如云雨【韵】倚幺弦【读】恨长难诉【韵】
　　【此调有许王史蒋四词可校故谱内可平可仄悉叅下四词　汲古阁夲前段第二句掩深宫团扇无情绪多一字又团扇无绪一本作扇鸾无绪今从花草粹编校定】
　　又一体【双调六十六字前后段各六句四仄韵】　　　许冲元
　　蕙兰无韵【句】桃李堪扫【韵】都不数【读】凡花闲草【韵】对月临风【句】长是伊【读】故来相恼【韵】和魂梦【读】披他香到【韵】江韵陇畔【句】争先占早【韵】一枝枝【读】看来总好【韵】似
　　恁风标【句】待发愿【读】春前祈祷【韵】祝东君【读】放敎不老【韵】
　　【此与晏词同惟后段第二句用韵异】
　　又一体【双调六十六字前段六句四仄韵后段六句五仄韵】　王庭珪
　　湘江停瑟【句】洛川回雪【韵】是耶非【读】相逢飘瞥【韵】云鬓风裳【句】照心事【读】娟娟山月【韵】翦烟花【读】带萝同结【韵】留环盟切【韵】贻珠情彻【韵】解携时【读】玉声愁絶【韵】罗
　　韤尘生【句】早波靣【读】春痕欲灭【韵】送人行【读】水声凄咽【韵】
　　【此亦与晏词同惟后段第一二句俱用韵异】
　　又一体【双调六十六字前段六句五仄韵后段六句四仄韵一叠韵】
　　史达祖
　　人行花坞【韵】衣沾香雾【韵】有新词【读】逢春分付【韵】屡欲传情【句】奈燕子【读】不曾飞去【韵】倚珠帘【读】咏郎秀句【韵】相思一度【韵】浓愁一度【叠】最难忘【读】遮镫私语【韵】澹
　　月棃花【句】借梦来【读】花边廊庑【韵】指春衫【读】泪曾溅处【韵】
　　【此与晏词同惟前后段第一句俱用韵后段第二句叠韵异】
　　又一体【双调六十五字前段六句三仄韵两叠韵后段六句五仄韵】
　　蒋　防
　　春晴也好【韵】春阴也好【叠】着些儿【读】春雨越好【叠】春雨如丝【句】绣出花枝红袅【韵】怎禁他【读】孟婆合皁【韵】　梅花风悄【韵】杏花风小【韵】海裳风【读】蓦地寒峭【韵】嵗嵗春光【句】被二十四风吹老【韵】栋花风【读】尔且慢到【韵此与史词同惟前段第二第三句用叠韵第五句减一字后段第二句仍用韵不叠上韵异】垂丝钓【中原音韵注商角调太平乐府注商调】
　　垂丝钓【双调六十六字前段八句七仄韵后段七句六仄韵】　周邦彦
　　镂金翠羽【韵】妆成才见睂妩【韵】倦倚绣帘【句】看舞风絮【韵】愁防许【韵】寄凤丝鴈柱【韵】春将暮【韵】向层城苑路【韵】钿车似水【句】时时花径相遇【韵】旧游伴侣【韵】还到曾
　　来处【韵】门掩风和雨【韵】梁燕语【韵】问那人在否【韵花草粹编以春将暮句作结似语气未完汲古阁本以钿车似水句分段则又非韵今照杨无咎词体校正　按赵彦端方千里陈亮诸词俱与此同惟陈允平和词前段第三四句凭阑看花桞蜂黏絮作五字三字句第六句宝筝闻玉柱结句武陵溪上路后段结句旧梦还记否俱不作上一下四句法又赵彦端词前结两句想芳迳正垂垂美防想字仄声陈亮词后段起句登髙未也登字平声第五句短髪还羞覰短字仄声结句近五云深处深字平声陈允平词后段第三句鸳俦凤侣鸳字平声谱内可平可仄据此其余叅校所采诸词】
　　又一体【双调六十六字前段八句七仄韵后段七句六仄韵】　杨无咎
　　燕将旧侣【韵】呢喃终日相语【韵】似惜别离情【句】知防许【韵】谁与度【韵】为向人代诉【韵】空朝暮【韵】漫千言百句【韵】怎生防得【句】争如作个青羽【韵】又闻院宇【韵】不在当
　　时住【韵】飞去无寻处【韵】肠万缕【韵】寄暴风横雨【韵此与周词同惟前段第三句五字第四句三字异按杨词别首前段第三四句逸调响穿空云不度正与此同】
　　又一体【双调六十六字前段八句六仄韵后段七句六仄韵】　呉文英
　　听风听雨【句】春残花落门掩【韵】乍倚玉阑【句】旋翦夭艳【韵】携醉靥【韵】放溯溪游缆【韵】波光闪【韵】映烛花黯淡【韵】碎霞澄水【句】呉宫初试菱鉴【韵】旧情顿减【韵】孤负深
　　杯滟【韵】衣露天香染【韵】通夜饮【韵】问漏移防防【韵此亦与周词同惟前段起句不用韵异　或防第四句旋翦夭艳四字为两韵引周邦彦词看舞风絮赵彦端词夜粉堪认为据但查方陈和词皆不押韵似亦不必　按郑庠古音辨侵覃盐咸四韵均为羽音通用故此调饮字仄声韵亦可与掩艳缆诸词通也】
　　又一体【双调六十七字前段七句六仄韵后段八句六仄韵】　袁去华
　　江枫秋老【韵】晓来红叶如扫【韵】暮雨生寒【句】正北风低草【韵】宾鸿早【韵】乱半川残照【韵】伤怀抱【韵】　记西园饮处【句】微云弄月【句】梅花人靣争好【韵】路长信杳【韵】度日房栊悄【韵】还是黄昏到【韵】归梦少【韵】纵梦归易觉【韵此亦周词体惟前段第四句多一字至后段起句应作前段结句因不用韵故不照杨词分段】谢池春【李石词名风中桞髙丽史无名氏词名风中桞令孙道绚词名玉莲花黄澄词名卖花声】谢池春【双调六十六字前后段各六句四仄韵】　　　陆　游
　　贺监湖边【句】初系放翁归棹【韵】小园林【读】时时醉倒【韵】春眠惊起【句】听啼莺催晓【韵】叹功名【读】误人堪笑【韵】朱桥翠径【句】不许京尘飞到【韵】挂朝衣【读】东归欠早【韵】连宵风雨【句】巻残红如扫【韵】恨尊前【读】送春人老【韵此调以此词为正体若刘词无名氏词之减字皆变体也　此词前后段第五句例作上一下四句法宋词中无一异者又宋人以换头为过变故此词前后段起句平仄不同徧考宋词莫不皆然惟孙道绚词前句消减芳容后句利锁名缰偶然相同不必从也至词中前后段第三句宋词俱用仄平平平平仄仄惟髙丽史无名氏词与此小异因采以备体原非定格填者宜审之　前段第一二句李石词烟雨池塘緑影乍添春涨烟字平声緑字仄声第四五句黄澄词画楼睡起正眼横秋水睡字眼字俱仄声结句李石词似玉人痩时模様玉字仄声后段第四五句李词重门静院度香风屏障静字仄声结句孙道绚词莫辜负鳯帏人老负字仄声俱与此词平仄小异谱内据此余叅刘词】
　　又一体【双调六十四字前后段各六句五仄韵】　　　刘　因
　　我本渔樵【句】不是白驹空谷【韵】对西山【读】悠然自足【韵】北牕疎竹【韵】南牕丛菊【韵】爱村居读数间茅屋【韵】　风烟草屦【句】满意一川平緑【韵】问前溪【读】今朝酒熟【韵】幽禽歌曲【韵】清泉琴筑【韵】欲归来【读】故人留宿【韵】
　　【此与陆词同惟前后段第四句俱押韵第五句各减一字异】
　　又一体【双调六十四字前后段各六句四仄韵】
　　【髙丽史乐志】无名氏
　　爱鬓云长【句】惜睂山翠【韵】昨相见【读】一时眠起【韵】为伊尚未欲【句】将言相戏【韵】早尊前【读】防人深意【韵】　霎时间阻【句】眼儿早【读】巴巴地【韵】便也解【读】封题相寄【韵】怎生是欵曲【句】终成连理【韵】管胜如【读】旧来识厎【韵此亦与陆词同惟前段第二句减二字后段第二句句法折腰前后段第四句五字第五句四字异】胜胜令【俞克成词名声声令】
　　胜胜令【双调六十六字前段七句四平韵后段八句四平韵】　曹　勋
　　梅风吹粉【句】桞影摇金【韵】渐看春意入芳林【韵】波明草嫩【句】据征鞍【句】晩烟沈【韵】向野馆【读】愁绪怎禁【韵】　过了烧镫【句】醉别院【句】阻同寻【韵】琐牕还是冷瑶琴【韵】镫花谢也【句】拥春寒【句】掩闲衾【韵】念翠屏【读】应倚夜深【韵此与俞词俱用闭口韵想是音律所寓惜无可考故谱内可平可仄悉叅俞词】
　　又一体【双调六十六字前段七句四平韵后段八句六平韵】　俞克成
　　帘移碎影【句】香褪衣襟【韵】旧家庭院媆苔侵【韵】东风过尽【句】暮云锁【句】緑牕深【韵】怕对人【读】闲枕剰衾【韵】　楼厎轻隂【韵】春信断【句】怯登临【韵】断肠魂梦两沈沈【韵】花飞水逺【句】便从今【韵】莫追寻【韵】又怎禁【读】蓦地上心【韵此与曹词同惟后段起句及第六句俱用韵异】
　　玉梅令【姜防自度髙平调曲因词中有玉梅防树句取以为名】
　　玉梅令【双调六十六字前段七句四仄韵后段六句三仄韵】　姜　防
　　疎疎雪片【韵】散入溪南苑【韵】春寒锁【读】旧家亭馆【韵】有玉梅防树【句】背立怨东风【句】花未吐【句】暗香已逺【韵】公来领客【句】梅下花能劝【韵】花长好【读】愿公更健【韵】便揉春为酒【句】翦雪作新诗【句】拌一日【读】绕花千转【韵坊夲此词前段第六句作髙花未吐多一髙字后段第二句作梅花能劝少一下字今从词纬本改正盖以花未吐暗香已逺正与后段拌一日绕花千转句法相对梅下花能劝正与前段散入溪南苑句法对也　此词亦无别首宋词可校其平仄当遵之】
　　青玉案【汉张衡诗何以报之青玉案调名取此中原音韵注双调太和正音谱注髙平调蒋氏九
　　宫谱目入中吕引子韩淲词有苏公堤上西湖路名西湖路】
　　青玉案【双调六十七字前后段各六句五仄韵】　　　贺　铸
　　凌波不过横塘路【韵】但目送【读】芳尘去【韵】锦瑟年华谁与度【韵】月楼花院【句】绮牕朱户【韵】惟有春知处【韵】　碧云冉冉蘅臯暮【韵】防笔空题断肠句【韵】试问闲愁知防许【韵】一川烟草【句】满城风絮【韵】梅子黄时雨【韵】
　　【此调以贺词苏词及毛词史词为正体若张炎词之叠韵李弥逊呉潜胡铨词之添字李清照词之句法小异曹组词之句法小异又添字毛词别首之摊破句法赵长卿词之减字赵词别首之句读参差皆变体也但诸词中有前段第二句六字折腰后段第二句或七字或六字或八字者有前段第二句七字后段第二句或七字或八字者有前段第二句六字不折腰后段第二句或七字或八字者亦有前段第二句五字者又有前后段第五句或押韵或不押韵者各以类列庶不混淆　此调后段第二句例作拗句如欧阳修词争似家山见桃李程垓词别后谁吟倚楼句髙观国词入画遥山翠分黛呉文英词不忍轻飞送残照南北宋人皆然　又此调后段起句宋词俱仄平仄仄平平仄惟黄庭坚烟中一线词别恨朝朝连暮暮恨字上暮字俱仄声朝朝二字俱平声第二句宋词俱仄仄平平仄平仄惟曹冠烟村茂樾词枝上莺歌如解劝如字平声解字仄声前后段第三句宋词俱仄仄平平平仄仄惟石孝友词翦翦霜风落平野别后知他为何也落字为字俱仄声平字何字俱平声此等句法宋人间一为之非定格也若彚叅入图恐失此调本体故但详注以备考证谱内可平可仄悉校所采诸词】
　　又一体【双调六十七字前后段各六句四仄韵】　　　苏　轼
　　三年枕上呉中路【韵】遣黄耳【读】随君去【韵】若到松江呼小渡【韵】莫惊鸥鹭【句】四桥尽是【句】老子经行处【韵】　辋川图上看春暮【韵】常记髙人右丞句【韵】作个归期天已许【韵】春山犹是【句】小蛮鍼线【句】曾湿西湖雨【韵】
　　【此与贺词同惟前后段第五句各不押韵宋元词如此填者甚多】
　　又一体【双调六十八字前后段各六句四仄韵】　　　李弥逊
　　杨花尽教难拘管【韵】也解趁【读】飞红伴【韵】骢马无情人渐逺【韵】沙平浅渡【句】雨湿孤邨【句】何处长亭晩【韵】　欲凭桃叶传春怨【韵】莫不似【读】斜风倩双燕【韵】纵得书来春又换【韵】只将心事【句】分付睂尖【句】寂寞棃花院【韵此即苏词体惟后段第二句八字异松隐集曹勋词二首正与此同但曹词前后段第三句趁得梅花先春到正怕和风都开了俱作拗句　按此词前后段第五句第四字俱用平声又与诸家异】又一体【双调六十六字前后段各六句四仄韵】　　　毛　滂
　　芙蕖花上蒙蒙雨【韵】又冷落【读】池塘暮【韵】何处风来摇碧户【韵】巻帘凝望【句】淡烟疎桞【句】翡翠穿花去【韵】　玉京人去无由驻【韵】忍独在【读】凭阑处【韵】试问緑牕秋到否【韵】可人今夜【句】新凉一枕【句】无计相分付【韵】
　　【此词前后段第五句俱不用韵与苏词同惟后段第二句作六字折腰句法异宋有吕渭老王炎沈端节诸词可校　元顾徳辉词亦填此体惟换头句红入花腮青入蕚两入字俱仄声腮字平声】又一体【双调六十六字前后段各六句五仄韵】　　　史达祖
　　蕙花老尽离骚句【韵】緑染徧【读】江头树【韵】日午酒消听骤雨【韵】青榆钱小【句】碧苔钱古【韵】难买东君住【韵】　官河不碍遗鞭路【韵】被芳草【读】将愁去【韵】多定红楼帘影暮【韵】兰镫初上【句】夜香初炷【韵】犹自听鹦鹉【韵】
　　【此词前后段第五句用韵与贺词同惟后段第二句作六字折腰句法异宋有黄公绍词可校】又一体【双调六十六字前后段各六句五仄韵一叠韵】　　张　炎
　　万红梅里幽深处【韵】甚杖屦【读】来何暮【韵】草带湘香穿水树【韵】尘留不住【韵】云留却住【叠】壶内藏今古【韵】　独清嬾入终南去【韵】有忙事【读】修花谱【韵】骑省不须重作赋【韵】园中成趣【韵】琴中得趣【叠】酒醒听风雨【韵】
　　【此与史词同惟前后段第四句多押一韵第五句用叠韵异】
　　又一体【双调六十八字前后段各六句四仄韵】　　　呉　潜
　　人生南北如岐路【韵】惆怅方回断肠句【韵】四野碧云秋日暮【韵】苇汀芦防【句】落霞残照【句】时有鸥来去【韵】　一杯眇眇怀今古【韵】万事悠悠付寒暑【韵】青箬緑蓑便野处【韵】有山堪采【句】有溪堪钓【句】归计聊如许【韵】
　　【此即苏词体惟前段第二句亦作七字异按张榘词前段第二句秋在黄花羞涩处正与此同但羞字平声涩字仄声】
　　又一体【双调六十九字前后段各六句四仄韵】　　　胡　铨
　　宜霜开尽秋光老【韵】感动节物愁多少【韵】尘世难逢开口笑【韵】满林风雨【句】一江烟水【句】飒爽惊吹帽【韵】　玉堂金马何须到【韵】且鬬取【读】尊前玉山倒【韵】燕寝香清官事了【韵】紫萸黄菊【句】皁罗红袂【句】花与人俱好【韵此亦苏词体惟前段第二句七字后段第二句八字异】
　　又一体【双调六十七字前后段各六句四仄韵】　　　李清照
　　征鞍不见邯郸路【韵】莫便匆匆归去【韵】秋风萧条何以度【韵】明牕小酌【句】暗镫清话【句】最好留连处【韵】　相逢各自伤迟暮【韵】犹把新诗诵竒句【韵】盐絮家风人所许【韵】如今憔悴【句】但余双泪【句】一似黄梅雨【韵】
　　【此即苏词体惟前段第二句六字不折腰异】
　　又一体【双调六十八字前后段各六句四仄韵】　　　曹　组
　　碧山锦树明秋霁【韵】路转陡疑无地【韵】忽有人家临曲水【韵】竹篱茅舎【句】酒旗沙防【句】一簇渔樵市【韵】　凄凉只恐乡心起【韵】凤楼逺【读】回头漫凝睇【韵】何处今宵孤馆里【韵】一声征鴈【句】半牕明月【句】总是离人泪【韵此与李清照词同惟后段第二句作八字异按曹词别首前段第二句在家纵贫亦好后段第二句正思乡惊时梦初觉正与此同】
　　又一体【双调六十八字前后段各五句五仄韵】　　　毛　滂
　　今宵月好来同看【韵】月未落【读】人还散【韵】把手留连帘儿畔【韵】含羞和恨转娇盻【韵】任花映【读】春风靣【韵】　相思不用寛金钏【韵】也不用【读】多情似玉燕【韵】问取婵娟学长逺【韵】不必清光夜夜见【韵】但莫负【读】团圆扇【韵此词前段第二句六字后段第二句八字与李弥逊词同惟前后段第四五句减一字作七字一句两结添一字俱作六字句异　又按前后段第三句第六字用平声俱作拗体所谓宋人间一为之原非定格也至第四句前后平仄亦不同惜无别首可校】
　　又一体【双调六十六字前后段各六句五仄韵】　　　赵长卿
　　恍如辽鹤归华表【韵】阅尽人间巧【韵】天乞一堂山对绕【韵】微波不动【句】岸巾时照【韵】照见星星好【韵】　舞风荷盖从敧倒【韵】碧树生凉自天杪【韵】谁识元龙胸次浩【韵】骑鲸欲去【句】引杯独啸【韵】醉眼青天小【韵】
　　【此即贺词体惟前段第二句五字异按赵词别首前段第一二句结堂雄占云烟表万象争呈巧正与此同】
　　又一体【双调六十八字前段五句四仄韵后段六句四仄韵】　赵长卿
　　梅黄又见纤纤雨【韵】客里情怀两睂聚【韵】何处烟村啼杜宇【韵】劝人归去早思家【句】转听得【读】声声苦【韵】　利名萦绊何时住【韵】恼乱愁肠成万缕【韵】满眼兴亡知防许【韵】不如寻个【句】老松石畔【句】作个柴门户【韵】
　　【此词前后段第一二三句与呉潜词同前结二句与毛滂今宵月好词同但少押一韵后结三句仍照苏词体填句读参差亦变调也采以备体按后段第二句不作拗体亦与诸家异】
　　感皇恩【唐敎坊曲名陈旸乐书祥符中诸工请増兹部如教坊其曲有双调感皇恩金词注大
　　石调中原音韵注南吕宫党怀英词名叠萝花】
　　感皇恩【双调六十七字前后段各七句四仄韵】　　　毛　滂
　　緑水小荷亭【句】朱阑碧甃【韵】江月娟娟上髙桞【韵】画楼缥缈【句】尽挂牕纱帘绣【韵】月明知我意【句】来相就【韵】银字吹笙【句】金貂取酒【韵】小小微风弄襟袖【韵】宝熏浓炷【句】人共博山烟痩【韵】露凉钗燕冷【句】更深后【韵此调以此词为正体若晁词贺词之偷声周词之添字赵词汪词之减字皆变体也　按此调前后段第三句宋词例作拗体俱平仄平平仄平仄惟程大昌词老幼欢迎僮婢喜文字流传曾贵纸僮字曽字俱平声婢字贵字俱仄声又前后段第六七句宋词俱作仄平平仄仄平平仄或仄仄仄惟陆敦信词风头日脚下人空老而今酒兴减诗情少日字酒字俱仄声刘镇词儿孙列两行莱衣戏十分才一分那里暨行字分字俱平声至前段第二句毛词别首云饮少辄醉饮少二字俱仄声后段第一二句晁补之词云凭谁向道流光一瞬谁字平声向道二字俱仄声别首云繁枝髙防疎枝低绕低字平声晁冲之词云熟睡起来宿酲微带熟字宿字俱仄声赵企词云千里断肠关山古道周紫芝词云此去常恨相从无路梅苑词云堪赏占断三春先手平仄各自不同填者审择一体庶不混淆故详注不取叅校其余可平可仄悉叅谱内六词至周词换头句洞房见説平仄全异亦不校注】
　　又一体【双调六十七字前后段各八句五仄韵】　　　晁冲之
　　蝴蝶满西园【句】啼莺无数【韵】水阔桥南路【韵】凝伫【韵】两行烟桞【句】吹落一池风絮【韵】秋千斜挂起【句】人何处【韵】把酒劝君【句】闲愁莫诉【韵】留取笙歌住【韵】休去【韵】防
　　多春色【句】怎禁许多风雨【韵】海棠花开也【句】君知否【韵此与毛词同惟前后段第三句各藏短韵按沈伯时乐府指迷所谓句中韵歌时应拍不可不押者也】又一体【双调六十七字前后段各八句六仄韵】　　　贺　铸
　　兰芷满汀洲【句】游丝横路【韵】罗韤尘生步【韵】回顾【韵】整鬟颦黛【句】脉脉多情难诉【韵】细风吹桞絮【韵】人南渡【韵】回首旧游【句】山无重数【韵】花厎深朱户【韵】何处【韵】半
　　黄梅子【句】向晩一帘疎雨【韵】断魂分付与【韵】春归去【韵此亦与毛词同惟前后段第三句藏短韵第六句又各多押一韵异】
　　又一体【双调六十八字前后段各七句四仄韵】　　　周邦彦
　　露桞好风标【句】娇莺能语【韵】独占春光最多处【韵】浅颦轻笑【句】未肯等闲分付【韵】为谁心子里【句】长长苦【韵】洞房见説【句】云深无路【韵】凭仗青鸾道情愫【韵】酒空歌断【句】又被江涛催渡【韵】怎奈何【读】言不尽【句】愁无数【韵此亦与毛词同惟后段第六句添一字异】
　　又一体【双调六十八字前后段各七句四仄韵】　　　周紫芝
　　无事小神仙【句】世人谁防【韵】着甚来由自萦系【韵】人生须是【句】做些闲中活计【韵】百年能防许【句】无多子【韵】近日谢天【句】与片闲田地【韵】作个茅堂待打睡【韵】酒儿熟也【句】赢取山中一醉【韵】人间如意事【句】只此是【韵此亦与毛词同惟后段第二句添一字异　此词前后段第五句活字一字俱入声此即乐府指迷所谓以入替平之法不可以上去声字替填者审之】
　　又一体【双调六十五字前后段各六句四仄韵】　　　赵长卿
　　景物一番新【句】熙熙时【韵】小院融和渐长昼【韵】东君有意【句】为念纤腰消痩【韵】软风吹破睂间皱【韵】　嫋嫋枝头【句】轻黄微透【韵】舞到春深转清秀【韵】锦囊多感【句】又更新来伤酒【韵】断肠无语凭阑久【韵】
　　【此亦与毛词同惟前后两结句各减一字俱作七字一句异】
　　又一体【双调六十六字前后段各七句四仄韵】　　　汪　莘
　　年少寻芳【句】早春时节【韵】飞去飞来似蝴蝶【韵】如今老大【句】嬾趁五陵豪侠【韵】梦中时听得【句】秦箫咽【韵】　割断人间【句】桞枝桃叶【韵】海上书来恨离别【韵】旧游还在【句】空锁云霞万叠【韵】举杯相忆处【句】青天月【韵】
　　【此亦与毛词同惟前段第一句减一字异按中州乐府党怀英词前起二句碧玉撚条蓝袍裁叶正与此同至后段第五句第五字诸家例用平声周紫芝用以入替平之法此词独用去声偶然不同恐非定格也】
　　钿带长中腔【调见大声集即咏钿带香囊本意】
　　钿带长中腔【双调六十七字前段八句六平韵后段六句四平韵】
　　万俟咏
　　钿带长【韵】簇真香【韵】似风前【读】拆麝囊【韵】嫩紫轻红【句】间鬬异芳【韵】风流富贵【句】自觉兰蕙荒【韵】独占蕊珠春光【韵】　绣结流苏密致【句】魂梦悠扬【韵】气融液【读】散满洞房【韵】朝寒料峭【句】殢娇不易当【韵】着意要待韩郎【韵花草粹编少起句钿带长三字今从本集校正　此调秖有此词无别首可校】
　　梦行云【调见梦牕词藁自注一名六幺花十八碧鸡漫志云六幺曲内一叠名花十八前后十八
　　拍】
　　梦行云【双调六十七字前段七句五仄韵后段八句三仄韵】　呉文英
　　簟波皱纤縠【韵】朝炊熟【韵】眠未足【韵】青奴细腻【句】未拌真珠斛【韵】素莲幽怨风前影【句】搔头斜坠玉【韵】　画阑枕水【句】垂杨梳雨【句】青丝乱【句】如乍沐【韵】娇笙微韵【句】晩蝉乱秋曲【韵】翠隂明月胜花夜【句】那愁春去速【韵此调仅见此词无别首可校】
　　三奠子【调见元好问锦机集按崔令钦教坊记有奠璧子小曲此或因奠酒奠声奠璧为三奠取
　　以名词也】
　　三奠子【双调六十七字前后段各九句四平韵】　　　王　恽
　　怅神光弈弈【句】天上良宵【韵】花露湿【句】翠钗翘【韵】风回鸾扇影【句】愁满紫云轺【韵】恨相望【句】虽一水【句】隔三桥【韵】　朱弦寂寂【句】心思迢迢【韵】人未老【句】鬓先雕【韵】翻腾惊世故【句】机巧到鲛绡【韵】凉夜永【句】箫声咽【句】篆烟飘【韵】
　　【元人填此词者其字句韵悉同惟前段第一句髙宪词上椘山髙处楚字仄声髙字平声第五句髙词草封诸葛庙草字仄声第六句元好问词草木动威灵草字仄声第七句元词连环玉连字平声第八句元词回文锦文字平声后段第一句髙词鴈横别浦鴈字仄声第五句髙词美人何处住美字仄声第六句髙词倦客若为留倦字仄声第七句髙词习池饮习字仄声池字平声谱内可平可仄据此】凤凰阁【髙拭词注商调张炎词有渐数花风第一句名数花风】
　　凤凰阁【双调六十八字前后段各六句四仄韵】　　　桞　永
　　匆匆相见【句】懊恼恩情太薄【韵】霎时云雨人抛却【韵】教我行思坐想【句】肌肤如削韵恨只恨【读】相违旧约【韵】相思成病【句】那更潇潇雨落【韵】断肠人在阑干角【韵】山逺水逺人逺【句】音信难托【韵】这滋味【读】黄昏更恶【韵此见花草粹编因乐章集不载故无宫调可考　此调以此词为正体若叶赵词之减字句读参差皆变格也按张炎词与此同惟前后段第一二句好游人老秋鬓芦花共色酒楼仍在流落天涯醉白好字酒字俱仄声秋字流字俱平声第三句征衣犹恋去年客孤城寒树美人隔征字孤字俱平声第四句古道依然黄叶烟水去程应逺黄字程字俱平声谱内可平可仄据此其余叅校叶赵二词　又按此词前后段第二句太字雨字两结句旧字更字俱用去声谱内叶词翠字透字送字院字最为合法】又一体【双调六十七字前后段各六句四仄韵】　　　叶清臣
　　徧园林緑暗【句】浑如翠幄【韵】下无一片是花蕚【韵】可恨狂风横雨【句】忒煞情薄【韵】尽厎把【读】韶华送却【韵】　杨花无赖【句】是处穿帘透幙【韵】岂知人意正萧索【韵】春去也【读】这般愁【句】没处安着【韵】怎奈向【读】黄昏院落【韵此与桞词同惟前段起句添一字第二句减二字后段第四句作六字折腰句法异　此词后段结句怎奈向与前段画厎把三字相对诸家并无用平声者词律误作争奈何今依花草粹编校正】又一体【双调六十七字前后段各六句四仄韵】　　　赵师侠
　　正薰风初扇【句】梅黄暑溽【韵】并摇双桨去程速【韵】那更黄流浩淼【句】白浪如屋【韵】动归思【读】离愁万斛【韵】　平生竒观【句】颇快江山寓目【韵】日斜云定晩风熟【韵】白鹭飞来【句】防破一川明緑【韵】展十幅【读】潇湘画轴【韵此与叶词同惟后段第四句四字第五句六字异】
　　看花回【琴曲有看花回调名本此此调有两体六十八字者始自桞永乐章集注大石调中原音韵注越调无别首宋词可校一百一字者始自黄庭坚有周邦彦蔡伸赵彦端诸词可校】
　　看花回【双调六十八字前后段各六句四平韵】　　　桞　永
　　玉墄金堦舞舜干【韵】朝野多欢【韵】九衢三市风光丽【句】正万家【读】急管繁弦【韵】凤楼临绮陌【句】佳气非烟【韵】雅俗熙熙物态姸【韵】忍负芳年【韵】笑筵歌席连昏昼【句】任旗亭【读】斗酒十千【韵】赏心何处好【句】惟有尊前【韵词律本前段第四句脱一字今依本集改正　此调止有桞词二首无别首宋词可校其平仄亦如一惟前结及换头句小异】
　　又一体【双调六十七字前后段各六句四平韵】　　　桞　永
　　屈指劳生百嵗期【韵】荣悴相随【韵】利牵名惹逡廵过【句】奈两轮【读】玉走金飞【韵】红顔成白首【句】极品何为【韵】尘事常多雅防稀【韵】忍不开睂【韵】画堂歌管深深处【句】难忘酒琖花枝【韵】醉乡风景好【句】携手同归【韵】
　　【此与前词同惟后段第四句六字异】
　　又一体【双调一百一字前段九句四仄韵后段九句五仄韵】　黄庭坚
　　夜永兰堂【句】醺饮半倚頽玉【韵】烂漫坠钿堕履【句】是醉时风景【句】花暗残烛【韵】欢意未阑【句】舞燕歌珠成断续【韵】催茗饮【读】旋煮寒泉【句】露井瓶窦响飞瀑【韵】　纤指缓【读】连环动触【韵】渐泛起【读】满瓯银粟【韵】香引春风在手【句】似闽岭越溪【句】初采盈掬【韵】暗想当时【句】探春连云寻篁竹【韵】怎归得【读】鬓将老【句】付与杯中緑【韵宋词填此调者惟前段第一二句前后段第六七句句读异余俱同　按周邦彦秀色芳容词正与此同惟前段第二句明眸就中竒絶眸字中字俱平声结句半晌斜盻费贴夑贴字仄声后段第二句带困时似开防合时字平声结句与他衫袖裛他字平声袖字仄声谱内可平可仄据此其余悉防周蔡赵词】又一体【双调一百一字前段九句四仄韵后段九句五仄韵】　周邦彦
　　惠风初散轻暖【句】霁景澄洁【韵】秀蕊乍开乍敛【句】带雨态烟痕【句】春思纡结【韵】危弦弄响【句】来去惊人莺语滑【韵】无赖处【读】丽日楼台【句】乱丝岐路总竒絶【韵】　何计解【读】黏花系月【韵】叹冷落【读】顿辜佳节【韵】犹有当时气味【句】挂一缕相思【句】不断如髪【韵】云飞帝国【句】人在云边心暗折【韵】语东风【读】共流转【句】漫作匆匆别【韵此与黄词同惟前段起句六字第二句四字异　此调惟此词及蔡词句读整齐音韵谐婉可以为法若黄词之平仄独异赵词之添字皆变格也】
　　又一体【双调一百一字前段九句四仄韵后段九句五仄韵】　蔡　伸
　　夜久凉生庭院【句】漏声频促【韵】念昔胜游旧地【句】对画阁层峦【句】雨余烟簇【韵】新诗暗藏小字【句】霜刀刋翠竹【韵】携素手【读】细绕回塘【句】芰荷香里彩鸳宿【韵】　别后想【读】香消腻玉【韵】带围减【读】削寛金粟【韵】虽有鳞鸿锦素【句】奈事与心违【句】佳期难卜【韵】拟解愁肠万结【句】惟凭尊酒緑【韵】望天涯【读】断魂处【句】醉拍阑干曲【韵此与周词同惟前后段第六句六字第七句五字异】
　　又一体【双调一百三字前段十句六仄韵后段九句五仄韵】　赵彦端
　　爱日【韵】报疎梅动意【句】春前呼得【韵】画栋晓开夀域【韵】度百和温黁【句】霜华无力【韵】斑衣翠袖人靣【句】年年照酒色【韵】环四座【读】璧月琼枝【句】恍然江县拟乡国【韵】闻道抚【读】东岩旧迹【韵】又殊胜【读】谢家清逸【韵】知与桃花笑了【句】定何似青鸟【句】层城消息【韵】他年妙髙峰上【句】优昙防堪折【韵】拥轻轩【读】未妨游戏【句】看取朱轮十【韵】
　　【此词前后段第六七句与蔡词同惟前段起句添一字破作两句又藏一短韵第三句又多押一韵后段第八句又添一字异】
　　又一体【双调一百四字前段十句六仄韵后段九句五仄韵】　赵彦端
　　注目【韵】正江湖浩荡【句】烟云离属【韵】美人衣兰佩玉【韵】澹秋水凝神【句】阳春翻曲【韵】烹鲜坐啸【句】清净五千言自足【韵】横劔气【读】南斗光中【句】浩然一醉引双鹿【韵】回鴈未归书未续【韵】梦草起【读】旧芳重緑【韵】谁忆潇湘嵗晩【句】为唤起长风【句】吹飞黄鹄【韵】功名异时【句】圯上家传谢宠辱【韵】待封留【读】拜公堂下【句】愿授我【读】长生箓【韵】
　　【此与爱日词同惟前后段第六七句仍照周词填又换头句不作上三下四句法结句又添一字作折腰句法异　汲古阁本后段结句仍作五字今从花草粹编校定】
　　又一体【双调一百四字前后段各十句五仄韵】　　　赵彦端
　　端有恨【句】留春无计【句】花飞何速【韵】槛外青青翠竹【韵】镇髙节凌云【句】清隂常足【韵】春寒风袂【句】带雨穿牕如利镞【韵】催处处【读】燕巧莺慵【句】防声钩辀呌云木【韵】看波靣【读】垂杨蘸緑【韵】最好是【读】风梳烟沐【韵】隂重重帘未巻【句】正泛乳新芽【句】香飘清馥【韵】新诗惠我【句】开巻醒然欣再读【韵】叹词章【句】过人华丽【句】掷地胜如金玉【韵】
　　【此与注目词同惟前段起句三字第二句四字异以上六词及周词别首俱押入声韵当是体例填者须遵之　词律云此调何速用平仄翠竹用去仄常足用平仄利镞用去仄云木用平仄蘸緑用去仄烟沐用平仄未巻用去仄清馥用平仄再读用去仄金玉用平仄其所论平仄颇细并録之】
　　殢人娇【乐章集注林钟商】
　　殢人娇【双调六十八字前后段各六句四仄韵】　　　晏　殊
　　二月春风【句】正是杨花满路【韵】那堪更【读】别离情绪【韵】罗巾掩泪【句】任粉痕霑汚【韵】争奈向【读】千留万留不住【韵】　玉酒频倾【句】宿睂愁聚【韵】空肠断【读】宝筝弦柱【韵】人间后防【句】又不知何处【韵】魂梦里【读】也须时时飞去【韵】
　　【此调以此词为正体若杨词之句读小异王张毛三词之减字皆变格也此词前后段第五句例作上一下四句法宋元词莫不皆然填者审之　前段第一二句张彦实词深院海棠谁倩春工染就海字仄声第三句毛滂词説归期唤做的当做字仄声结句晏词别首喜庆日多少世人良愿少字仄声后段第一句张词今日乍晴乍字仄声结句晏词别首香炷逺同祝夀期无限祝字仄声毛词明夜里与伊画着睂上着字仄声张词问何似去年看花时何字平声谱内本此作图其余可平可仄叅校所采四词　又按桞永词与此同因前段第五句四字后段第五句五字疑有脱误词又鄙俚故不録】
　　又一体【双调六十八字前后段各七句四仄韵】　　　杨无咎
　　露下天髙【句】最是中秋景胜【韵】喜银蟾【读】十分增晕【韵】嫦娥飞下【句】见雾鬟风鬓【韵】念八景园中【句】画谁能尽【韵】　慢奏云韶【句】美斟仙酝【韵】清不寐【读】桂香成阵【韵】只愁来夕【句】又隂晴无准【韵】却待约重圆【句】后期难问【韵】
　　【此即晏词体惟前后两结各作五字一句四字一句异本集有脑乱东君词可校】
　　又一体【双调六十七字前段六句四仄韵后段五句四仄韵】　王庭珪
　　小院桃花【句】烟锁防重珠箔【韵】更深后【读】海棠睡着【韵】东风吹去【句】落谁家墙角【韵】平白地教人【读】为他情恶【韵】　花若有情应不薄【韵】也须悔【读】从前事错【韵】而今夜雨【句】念玉顔漂泊【韵】知那里人家【读】怎生顿着【韵此亦晏词体惟后段第一二句减一字作七字一句异】
　　又一体【双调六十六字前后段各六句四仄韵】　　　张智宗
　　多少燕支【句】匀成防就【韵】千枝乱【读】攒红堆绣【韵】花无长好【句】更光隂去骤【韵】对景忆【读】良朋故应招手【韵】曾记年时【句】花开把酒【韵】枉淋漓【读】春衫湿透【韵】文园今病【句】问速能来否【韵】却道有【读】酴醿牡丹时【韵此即晏词体惟前段第二句减二字异】
　　又一体【双调六十四字前后段各六句四仄韵】　　　毛　滂
　　雪做屏风【句】花为行障【韵】屏障里【读】见春模样【韵】小晴未了【句】轻隂一饷【韵】酒到处【读】恰如把春拈上【韵】　官桞黄轻【句】河堤緑涨【韵】花多处【读】少停兰桨【韵】雪边花际【句】平芜叠嶂【韵】这一段【读】凄凉为谁怅望【韵此与晏词同惟前段第二字减二字前后段第五句又各减一字异有向子諲李清照词可校】

　　御定词谱巻十五
　　钦定四库全书
　　御定词谱巻十六目录【起六十八字至七十二字】
　　两同心六体
　　拾翠羽一体
　　连理枝二体【又名红娘子　小桃红　灼灼花】月上海棠五体【又名玉关遥　月上海棠慢】惜黄花二体
　　且坐令一体
　　佳人醉一体
　　西施二体
　　小镇西犯三体【又名小镇西　镇西】
　　千秋岁八体【又名千秋节】
　　惜奴娇五体
　　卓牌子近一体
　　三登乐二体
　　檐前铁一体
　　甘露歌一体【又名古祝英台】
　　忆帝京二体
　　于飞乐三体【又名鸳鸯怨曲】
　　撼庭竹二体
　　粉蝶儿二体
　　绕池游一体










　　钦定四库全书
　　御定词谱巻十六【起六十八字至七十二字】
　　两同心【此调有三体仄韵者创自栁永乐章集注大石调平韵者创自晏几道三声叶韵者创自
　　杜安世】
　　两同心【双调六十八字前段七句三仄韵后段七句四仄韵】　栁　永
　　竚立东风【句】断魂南国【韵】花光媚【读】春醉琼楼【句】蟾彩迥【读】夜游香陌【韵】忆当时【句】酒恋花迷【句】役损词客【韵】别有眼长腰搦【韵】痛怜深惜【韵】鸳鸯阻【读】夕雨朝飞
　　【句】锦书断【读】暮云凝碧【韵】想别来【句】好景良时【句】也应相忆【韵】
　　【此调以此词为正体若杨词之前段起句用韵及前后段第五句押韵皆变格也　按栁词别首后段第一二句饮散玉鑪烟袅洞房悄悄上悄字仄声第三句锦帐里低语偏浓锦字仄声第四句银烛下细看俱好烛字仄声又杨无咎词前后段第四句饶济济入时打扮唯缀得秋波一盼打字一字俱仄声秋字平声两结小从容不似前回匆匆得见告从今休要教人千呼万唤得字万字俱仄声休字千字俱平声又一首前段第三句见玉人且喜且悲人字平声两且字俱仄声后段第一二句觉来满船清悄愁恨多少来字愁字俱平声恨字仄声谱内可平可仄据此余防所采杨词二首惟前后段第五句平仄全异故】
　　【不防校】
　　又一体【双调六十八字前段七句四仄韵后段七句五仄韵】　杨无咎
　　秋水明眸【句】翠螺堆发【韵】却扇坐【读】羞落庭花【句】凌波步【读】尘生罗韤【韵】芳心发【韵】分付春风【句】恰当时节【韵】渐解愁花怨月【韵】忒贪娇劣【韵】宁宁地【读】情态干人
　　【句】惺惺处【读】语言低说【韵】相思切【韵】不见须防【句】可堪离别【韵】
　　【此与栁词同惟前后段第五句各用韵异】
　　又一体【双调六十八字前段七句四仄韵一叠韵后段七句五仄韵】
　　杨无咎
　　行看不足【韵】坐看不足【叠】栁条软【读】斜倚东风【句】海棠睡【读】醉敧红玉【韵】清堪掬【韵】桃李漫山【句】真成麄俗【韵】遥夜几番相属【韵】暗魂飞逐【韵】深酌酒【读】低唱新声
　　【句】密传意【读】解回娇目【韵】知谁福【韵】得似风流【句】可伊心曲【韵】
　　【此词前段起句用韵第二句叠韵与秋水明眸词又小异　按逃禅集有凉生秋早词前段起句亦用韵而前后段第五句仍不用韵应分一体因词俚不录】
　　又一体【双调六十八字前段七句三平韵后段七句四平韵】　晏几道
　　楚乡春晚【句】似入仙源【韵】拾翠处【读】漫随流水【句】踏靑路【读】暗惹香尘【韵】心心在【句】栁外靑帘【句】花下朱门【韵】对景且醉芳尊【韵】莫话销魂【韵】好意思【读】曾同明月
　　【句】恶滋味【读】最是黄昏【韵】相思处【句】一纸红笺【句】无限啼痕【韵】
　　【此调平韵者秪有晏词及黄词三首所不同者前段起句或用韵或不用韵耳按黄词别首前段起句秋水遥岑秋字平声第三句曾共结合欢罗带曾字平声又尽道教心坚穿石教字平声第四句更说甚官不容鍼说字仄声第五六七句许多时灵利惺惺蓦地昏沈许字仄声时字灵字俱平声蓦字仄声后段第三句你共人女边着子人字平声女字着字俱仄声第四句争知我门里挑心争字平声第五六七句最难忘小院回廊月影花阴最字仄声忘字平声谱内可平可仄据此余防巧笑眉颦词】
　　又一体【双调六十八字前后段各七句四平韵】　　　黄庭坚
　　巧笑眉颦【韵】行步精神【韵】隐隐似【读】朝云行雨【句】弓弓样【读】罗韤生尘【韵】尊前见【句】玉槛雕笼【句】堪爱难亲【韵】自言家住天津【韵】生小从人【韵】恐舞罢【读】随风飞去
　　【句】顾阿母【读】敎窣珠裙【韵】从今去【句】唯愿银釭【句】莫照离尊【韵】
　　【此与晏词同惟前段起句用韵异】
　　又一体【双调七十二字前段七句四平韵后段七句三平韵两叶韵】
　　杜安世
　　巍巍剑外【句】寒霜覆林枝【韵】望衰栁【读】尚色依依【韵】暮天静【读】鴈阵高飞【韵】入碧云际【句】江山秋色【句】遣客心悲【韵】　蜀道防崄行迟【韵】瞻京都迢递【叶】听巴峡【读】数声猿啼【韵】惟独个【读】未有归计【叶】漫空怅望【句】每每无言【句】独对斜晖【韵】
　　【此词用三声叶韵其前后段第二句第五句较晏词又各添一字宋词无别首可校】
　　拾翠羽【洛神赋或拾翠羽调名取此】
　　拾翠羽【双调六十八字前后段各七句四仄韵】　　　张孝祥
　　春入园林【句】花信总随迟速【韵】听鸣禽【读】稍迁乔木【韵】夭桃弄色【句】海棠芬馥【韵】风雨霁【句】芳径草心频绿【韵】禊事才过【句】相次禁烟追逐【韵】想千年【读】楚人遗俗
　　【韵】靑旗沽酒【句】各家炊熟【韵】良夜游【句】明月胜烧花烛【韵】
　　【此词见于湖集无宋人别首可校】
　　连理枝【尊前集注黄钟宫宋史乐志琵琶曲蕤宾调程垓词名红娘子刘过词名小桃红又名灼
　　灼花】
　　连理枝【双调七十字前后段各七句四仄韵】　　　　李　白
　　雪葢宫楼闭【韵】罗幕昏金翠【韵】鬭鸭防干【句】香心淡薄【句】梅梢轻倚【韵】喷寳猊香烬【读】麝烟浓【句】馥红绡翠被【韵】　浅画云垂帔【韵】防滴昭阳泪【韵】咫尺宸居【句】君恩断絶【句】似遥千里【韵】望水晶帘外【读】竹枝寒【句】守羊车未至【韵】
　　【此调以此词为正体若邵词之摊破句法乃变格也此词见尊前集有宋晏殊程垓刘过余桂英诸词可校旧谱或分作两首者非　余词前段起句芳草连天莫芳字平声晏词第三四五句朱槿犹开红莲尚坼芙蓉含蕊朱字平声又一首不寒不暖裁衣按曲天时正好寒字平声不字暖字正字俱仄声刘过词翠袖轻匀玉纎弹去小妆红粉玉字小字俱仄声弹字平声程词第六句奈梅花引里唤人行引字仄声晏词后段第一二句嘉宴凌晨啓金鸭飘香细嘉字金字俱平声程词第三四五句烧笋园林尝梅台榭有何不可烧字台字俱平声不字仄声余词门外当时薄情流水如今何处薄字仄声如字平声第六句正相思望断碧山云相字平声望字仄声谱内可平可仄据此余防邵词句法同者　此词前后两结句例作上一下四句法如晏词之见梧桐叶坠有年年岁岁又见鑪香缥缈永逍遥奉道程词之也留春得麽待日长闲坐又苦随他无计枉敎人憔悴刘词之与尊前离恨拭香津防揾余词之镇轻随飞絮又莺啼晚雨等句可证即邵词亦然】
　　又一体【双调七十二字前后段各六句四仄韵】　　　邵叔齐
　　澹泊疎篱隔【韵】寂寞官桥侧【韵】绿萼靑枝风尘外【句】别是一般姿质【韵】念天涯憔悴【读】各飘零【句】记初曾相识【韵】　雪里清寒逼【韵】月下幽香袭【韵】不似薄情无凭准【句】一去音书难得【韵】看年年时候【读】不逾期【句】报阳和消息【韵】
　　【此调见梅苑与李词同惟前后段第三四句摊破句法作七字一句六字一句异宋词中无别首可校】月上海棠【此调有两体七十字者见梅苑无名氏词金词注双调陆防词有几曾传玉关遥信句更名玉关遥九十一字者见姜白石词注夹钟商曹勋词名月上海棠慢】
　　月上海棠【双调七十字前后　梅苑段各六句四仄韵】无名氏
　　南枝昨夜先回暖【韵】便凌寒【读】开花暗香远【韵】化工忒煞【句】把琼瑶【读】恣情裁翦【韵】皑皑的【句】防缀梢头又徧【韵】　横斜影蘸清溪浅【韵】似玉人【读】临鸾照粉面【韵】大家休折【句】且迟留【读】对花开宴【韵】祝东风【句】吹作和羮未晩【韵】
　　【此调七十字者以此词为正体若段词之减字添字皆变格也此词有陆游词二首可校　按陆词前段第二句叹春酲和梦甚时醒梦字仄声第三句燕子空归子字仄声空字归字俱平声第四句也依然防酥翦水翦字仄声党怀英词尚髣髴见山清气髣髴二字俱仄声陆词后段第一句熏笼消歇沈烟冷消字平声第二句泪痕深展转看花影展转二字俱仄声花字平声第三句漫拥余香拥字仄声香字平声结句西牕晓几声银缾玉井几字仄声声字平声谱内可平可仄据此余防段词句法同者　词律以陆词后段结句声字宜仄不知陆词别首楚天危楼独倚天字亦平声】
　　又一体【双调七十二字前后段各六句四仄韵】　　　段克已
　　小楼舞彻双垂手【韵】便倩鴈传书【读】寄元九【韵】举首望南山【句】独峨眉【读】数峰明秀【韵】人未老【句】且任高歌对酒【韵】　莫将此乐轻孤负【韵】唤明月清风【读】做三友【韵】纤手折黄花【句】步东篱【读】为伊三嗅【韵】英雄泪【句】醉揾还须翠袖【韵】
　　【此词较宋词前后段第三句各添一字金词俱照此塡】
　　又一体【双调七十字前后段各六句四仄韵】　　　　段成已
　　酒杯何似浮名好【韵】一入枯肠太山小【韵】唤醒梦中身【句】鶗鴂数声春晓【韵】昻头处【句】几防青山屋杪【韵】　人生得计鱼游沼【韵】视过眼光阴【读】向来少【韵】须卜一枝安【句】笑月底【读】惊乌三绕【韵】无穷事【句】毕竟何时是了【韵】
　　【此词前段第二句及第四句较前词俱少一字元曲亦有照此塡者故亦采录以备一体】
　　又一体【双调九十一字前段十句四仄韵后段十一句五仄韵】姜　夔
　　红妆艳色【句】照浣花溪影【句】絶代殊丽【韵】弄轻风揺荡【句】满林罗绮【韵】自然富贵天姿【句】都不比【读】等闲桃李【韵】帘栊静【句】悄悄月上【句】正贪春睡【韵】　长记【韵】初开日【句】逞妖艳【句】如与人面争媚【韵】遇韶光一瞬【句】便成流水【韵】对此自叹浮华【句】惜芳菲【句】易成憔悴【韵】留无计【句】惟有花边尽醉【韵】
　　【此词有自注宫调惜无别首可校因曹勋词与陈允平词同故以陈词作谱】
　　又一体【双调九十一字前段十句四仄韵后段十一句五仄韵】陈允平
　　游丝弄晩【句】巻帘开看【句】燕重来时候【韵】正秋千亭榭【句】锦窠春透【韵】梦回褪浴华淸【句】凝温泉【读】綘绡微绉【韵】芳阴底【句】人立东风【句】露华如昼【韵】　宜酒【韵】啼香泪薄【句】醉玉痕深【句】与春同痩【韵】想当年金谷【句】步帷初绣【韵】彩云影里徘徊【句】娇无语【句】夜寒归后【韵】莺牕晓【句】花间重携素手【韵】
　　【此亦姜词体惟前段第二句四字第三句五字后段第二三四句皆四字异　按松隐集曹勋词与此同惟前段第二句渐是春半是字仄声第三句海棠丽烟径丽字仄声第四句似蜀锦晴展蜀锦二字俱仄声第八九句蒙蒙雨黄鹂飞上鹂字平声上字仄声后段第三句蟾华如水蟾华二字俱平声水字仄声第四句初照清影初字平声照字仄声第五句喜浓芳满地满字仄声第七句悄如防云光中云字平声第八九句留翔鸾静临芳镜鸾字平声结句携酒去何妨花边露冷酒字仄声谱可平可仄据此】惜黄花【调见梅溪词金词注仙吕调】
　　惜黄花【双调七十字前后段各七句五仄韵】　　　　史达祖
　　涵秋寒渚【韵】染霜丹树【韵】尚依稀【句】是来时【读】梦中行路【韵】时节正思家【句】远道仍怀古【韵】更对着【读】满城风雨【韵】　黄花无数【韵】碧云欲暮【韵】美人兮【句】美人兮【读】未知何处【韵】独自巻帘栊【句】谁为开尊俎【韵】恨不得【读】御风归去【韵】
　　【宋元人罕塡此调故此词可平可仄即防许词句法同者】
　　又一体【双调七十字前段八句五仄韵后段八句四仄韵】　许冲元
　　鴈声晚断【韵】寒霄云巻【韵】正一枝开【句】风前看【句】月下见【韵】花占千花上【句】香笑千香浅【韵】化工与【读】最先裁翦【韵】　谁把瑶林【句】闲抛江防【韵】恁素英浓【句】芳心细【句】意何限【韵】不恨宫妆色【句】不怨吹羌管【韵】恨天远【读】恨春来晚【韵】
　　【此亦史词体惟换头句不押韵前后段第三句四字第五句三字异　花草粹编后段起句谁把瑶林秀多一字今从梅苑本】
　　且坐令【调见东浦词】
　　且坐令【双调七十字前段七句五仄韵后段六句六仄韵】　韩　玉
　　闲院落【韵】悮了清明约【韵】杏花雨过胭脂绰【韵】紧了秋千索【韵】鬬草人归【句】朱门悄掩【句】棃花寂寞【韵】　书万纸【读】恨凭谁托【韵】才封了【读】又揉却【韵】寃家何处贪欢乐【韵】引得我【读】心儿恶【韵】怎生全不思量着【韵】那人人情薄【韵】
　　【此词无别首可校】
　　佳人醉【乐章集注双调】
　　佳人醉【双调七十一字前段七句五仄韵后段八句六仄韵】　栁　永
　　暮景萧萧雨霁【韵】云淡天高风细【韵】正月华如水【韵】金波银汉【句】潋滟无际【韵】冷浸书帷梦断【句】却披衣重起【韵】　临轩砌【韵】素光遥指【韵】因念素娥【句】窅隔音尘何处【句】相望同千里【韵】尽凝睇【韵】厌厌无寐【韵】渐晓雕防独倚【韵】
　　【汲古阁本乐章集前段于临轩砌句分段后段第四句少二字今从花草粹编亦无别首宋词可校】西施【乐章集注仙吕调】
　　西施【双调七十一字前段七句四平韵后段七句三平韵】　　栁　永
　　栁街镫市好花多【韵】尽让美琼娥【韵】万娇千媚【句】的的在层波【韵】取次妆梳【句】自有天然态【句】爱浅画双蛾【韵】断肠最是金闺客【句】空怜爱【读】奈伊何【韵】洞房咫尺
　　【句】无计枉朝珂【韵】有意怜才【句】每遇行云处【句】幸时恁相过【韵】
　　【按花草粹编栁词别首自从回步百花桥便独处清宵凤衾鸳枕何事等闲抛纵有余香也似郎恩爱向日夜潜消恐伊不信芳容改将憔悴写霜绡更凭锦字字字说情憀要识愁阳但看丁香树渐结尽春梢惟两三字平仄小异其余并同】
　　又一体【双调七十三字前段七句四平韵后段七句三平韵】　栁　永
　　苎萝妖艳世难侪【韵】善媚悦君怀【韵】后庭恃爱宠【句】尽使絶嫌猜【韵】正恁朝欢暮宴【句】情未足【句】早江上兵来【韵】　捧心调态军前死【句】旋罗绮【读】变尘埃【韵】至今想怨魄【句】无主尚徘徊【韵】夜夜姑苏城外【句】当时月【句】但空照荒台【韵】
　　【此与栁街花市词同惟前后段第三句各添一字异花草粹编夲后段第三句脱一字今从乐章集校定】小鎭西犯【唐敎坊曲有镇西子唐乐府亦有鎭西七言絶句诗此葢以旧曲名另创新声也乐章集有两调七十一字者名小鎭西犯七十九字者名小鎭西或名鎭西俱注仙吕调】
　　小鎭西犯【双调七十一字前段七句五仄韵后段八句六仄韵】栁　永
　　水乡初禁火【句】青春未老【韵】芳菲满【读】栁汀烟岛【韵】波际红帏缥缈【韵】尽杯盘小【韵】歌祓禊【句】声声谐楚调【韵】路缭绕【韵】野桥新市里【句】花浓妓好【韵】引游人【读】竞
　　来欢笑【韵】酩酊谁家年少【韵】信玉山倒【韵】家何处【句】落日眠芳草【韵】
　　【按乐章集此名小鎭西犯前段第一二三句后段第一二三四句与鎭西词同以下句读俱异】又一体【双调七十九字前段八句四仄韵后段九句五仄韵】　栁　永
　　意中有个人【句】芳顔二八【韵】天然俏【读】自来奸黠【韵】最竒絶【韵】是笑时【读】媚靥深深【句】百态千娇【句】再三偎着【句】再三香滑【韵】　久离缺【韵】夜来魂梦里【句】尤花殢雪【韵】分明似【读】旧家时节【韵】正欢悦【韵】被鸡声唤起【句】一场寂寞【句】无眠向晓【句】空有半牕残月【韵】
　　【此见乐章集名小鎭西与蔡伸集鎭西词大同小异】
　　又一体【双调七十九字前段八句五仄韵后段九句六仄韵】　蔡　伸
　　秋风吹雨【句】觉重衾寒透【韵】伤心听【读】晓钟残漏【韵】凝情久【韵】记红牕夜雪【句】促膝围鑪【句】交杯劝酒【韵】如今顿孤欢偶【韵】　念别后【韵】菱花清镜里【句】眉峰暗鬬【韵】想标格【读】怎禁消痩【韵】忍回首【韵】但云笺妙墨【句】鸳锦啼妆【句】依然似旧【韵】临风泪霑襟袖【韵】
　　【此见友古集名鎭西前段惟第三四句与栁词同后段则句读悉同惟第八句多用一韵】
　　千秋岁【宋史乐志歇指调金词注中吕调一名千秋节】
　　千秋岁【双调七十一字前后段各八句五仄韵】　　　秦　观
　　栁边沙外【韵】城郭轻寒退【韵】花影乱【句】莺声碎【韵】飘零疎酒盏【句】离别寛衣带【韵】人不见【句】碧云暮合空相对【韵】　忆昔西池会【韵】鸳鹭同飞葢【韵】携手处【句】今谁在【韵】日边清梦断【句】镜里朱顔改【韵】春去也【句】落红万防愁如海【韵】
　　【此调前段第三四句三字者以此词为正体宋元人皆照此塡若周词之多押两韵石词之多押四韵叶词之少押一韵晁词之少押两韵皆变格也　前段第二句黄庭坚词记得同朝退记字仄声第三四句石孝友词对流景伤沦落对字仄声流字平声第五句李之仪词地偏人罕到地字仄声第七八句谢逸词琴书倦鹧鸪唤起南牕睡书字平声后段第三句彭虚寮词堂堂去下堂字平声第七句及结句石孝友词心撩乱斜阳影在防干角撩字平声谱内可平可仄据此余防类列四词】
　　又一体【双调七十一字前后段各八句六仄韵】　　　周紫芝
　　小春时候【韵】晴日吴山秀【韵】霜尚浅【句】梅先透【韵】波翻醽醁醆【句】雾满芙蓉绣【韵】持寿酒【韵】仙娥特地回双袖【韵】　试问春多少【韵】恩入芝兰厚【韵】松不老【句】山长久【韵】星占南极远【句】家是椒房旧【韵】君一笑【韵】金銮看取人归后【韵】
　　【此与秦词同惟前后段第七句各押韵异　后段起句少字第七句笑字俱以篠叶有亦古韵也】又一体【双调七十一字前后段各八句七仄韵】　　　石孝友
　　金风玉宇【韵】庭院新经雨【韵】香有露【韵】清无暑【韵】溪光揺几席【句】岚翠横尊俎【韵】烘笑语【韵】佳时聊复乡人聚【韵】　门外荷花浦【韵】秋到花无数【韵】红脍鲤【韵】青浮醑【韵】何妨文字饮【句】更得江山助【韵】从此去【韵】蒲轮八佐中兴主【韵】
　　【此与周词同唯前后段第三句又各押韵异】
　　又一体【双调七十一字前段八句五仄韵后段八句六仄韵】　叶梦得
　　雨声萧瑟【句】初到桐梧响【韵】人不寐【句】秋襟爽【韵】低檐镫黯淡【句】画幕风来往【韵】谁共赏【韵】依稀记得船篷上【韵】　拍防浮轻浪【韵】水阔菰蒲长【韵】向别浦【句】收横网【韵】绿蓑冲暝色【句】艇子揺双桨【韵】君莫忘【韵】此情犹是当时唱【韵】
　　【此词前段起句不用韵与诸家异】
　　又一体【双调七十一字前后段各八句四仄韵】　　　晁补之
　　玉京仙侣【句】同受琅函结【韵】风雨隔【句】尘埃絶【韵】霞觞翻手破【句】阆苑花前别【韵】鹏翼敛【句】人间泛梗无由歇【韵】　岂忆山中酒【句】还共溪边月【韵】愁闷火【句】时间灭【韵】何妨心似水【句】莫遣头如雪【韵】春近也【句】江南鴈识归时节【韵】
　　【此词前后段起句俱不用韵】
　　又一体【双调七十二字前段七句五仄韵后段八句五仄韵】　欧阳修
　　数声鶗鴂【韵】又报芳菲歇【韵】惜春更把残红折【韵】雨轻风色暴【句】梅子靑时节【韵】永丰栁【句】无人尽日花飞雪【韵】　莫把丝弦拨【韵】怨极弦能说【韵】天不老【句】情难絶【韵】心似双丝网【句】中有千千结【韵】夜过也【句】东牕未白残镫灭【韵】
　　【此调前段第三句七字者以此词及叶词为正体宋元人皆照此塡若无名氏词之少押一韵乃变格也按李之仪词前段第一句深帘静画深字平声静字仄声第三句鲜衣楚制非文绣鲜字平声又怎生】
　　【图画如何绣图字平声第四句宜推萧史伴宜字平声张仲干词结句泰阶已应升平象泰字仄声李词后段第二句歌断青青栁歌字平声谱内可平可仄据此余防类列二词】
　　又一体【双调七十二字前段七句六仄韵后段八句六仄韵】　叶梦得
　　晓烟溪畔【句】曾记东风面【韵】化工更与重裁翦【韵】额黄明艳粉【句】不共妖红软【韵】凝露脸【韵】多情正是当时见【韵】　谁向沧波防【韵】特地移闲馆【韵】情一缕【句】愁千防【韵】烦君搜妙语【句】为我催清燕【韵】须细看【韵】纷纷乱蕊空凡艳【韵】
　　【此与欧词同唯后段第七句押韵异】
　　又一体【双调七十二字前段七句五仄韵后段八句四仄韵】
　　【梅苑】无名氏
　　腊残春近【韵】江上梅开粉【韵】一枝漏泄东君信【韵】寿阳妆面靓【句】姑射冰姿莹【韵】似浅杏【句】清香试与分明认【韵】　只恐霜侵破【句】又怕风吹损【韵】待折取【句】还不忍【韵】莫将花上貌【句】来防多情鬓【韵】凝睇久【句】行人立马成遗恨【韵】
　　【此亦与欧词同唯前段第六句后段起句不押韵异】
　　惜奴娇【元高拭调注双调按高丽史乐志宋赐大晟乐内有惜奴娇曲破择其雅者亦为类列】惜奴娇【双调七十一字前段七句五仄韵后段七句四仄韵一叠韵】
　　晁补之
　　歌阕琼筵【句】暗失金貂侣【韵】说衷肠【读】丁宁嘱付【韵】棹举帆开【句】黯行色【读】秋将暮【韵】欲去【韵】待却回【读】高城已暮【韵】　渔火烟村【句】但触目【读】伤离绪【韵】此情向【读】阿谁分诉【韵】那里思量【句】争知我【读】思量苦【韵】最苦【叠】睡不着【读】西风夜雨【韵】
　　【此调始于此词但前段第二句五字宋人如此塡者甚少采之以志渊源所自　可平可仄详见史词此不复注】
　　又一体【双调七十二字前后段各七句五仄韵】　　　史达祖
　　香剥酥痕【句】自昨夜【读】春愁醒【韵】高情寄【读】冰桥雪岭【韵】试约黄昏【句】便不误【读】黄昏信【韵】人静【韵】倩娇娥【读】留连秀影【韵】　吟鬓簪香【句】已断了【读】多情病【韵】年年待【读】将春管领【韵】镂月描云【句】不枉了【读】闲心性【韵】漫听【韵】谁敢把【读】红顔比并【韵】
　　【此即晁词体惟前段第二句六字异蔡伸隔阔多时词正与此同惟后段第六七句只替那火桶儿与奴防被多一衬字石孝友我已多情词亦与此同惟前段第二句更撞着多情厎你亦多一衬字又合下相逢词亦与此同惟前结寃家你教我如何割舍后结寃家休直待教人咒骂叶两平韵赵长卿洛浦娇魂词亦与此同惟后段第二句怎似妖娆体调不作折腰句法第五句不押韵均属变格词又俚鄙注明不录　按赵词前段起句洛浦娇魂洛字仄声第三句把风流分付花貌把字付字俱仄声流字花字俱平声石词把一心十分向你一字十字俱仄声赵词第五句腊寒射试香到寒字平声试字仄声石词劣心肠偏有你肠字平声有字仄声赵词结句与江梅争相先后先字平声石词你教我如何割舍教字我字俱仄声蔡词后段起句雪意垂垂雪字仄声石词第二句百忙里方知你忙字平声赵词第三句比山矾也应错道比字也字俱仄声矾字平声石词第五句亮从前说风话从字前字俱平声说字仄声赵词结句拌了仙源与竒葩醉倒拌字源字俱平声谱内可平可仄据此若无名氏词三首句读既异即不防校】又一体【双调七十一字前后段各七句四仄韵】
　　【高丽史乐志】无名氏
　　莫如胜防【句】景压天街际【韵】彩鼇举【读】百仞耸倚【韵】凤舞龙骧【句】满目红光寳翠【韵】动霁色【句】余霞映【读】散成绮【韵】　渐灼兰膏【句】覆满青烟罩地【韵】簇宫商【读】撋荡纷委【韵】万姓瞻仰【句】苒苒云龙香细【韵】共稽首【句】同乐与【读】众方纪【韵】
　　【此以下三词皆见高丽史乐志宋赐大晟乐中惜奴娇曲破之一徧也其源亦出于晁词故句读多同者此与晁词较惟前段第五句后段第二句第五句不作折腰句法两结摊破句法不押短韵余俱同】又一体【双调八十字前后段各八句七仄韵】
　　【高丽史乐志】无名氏
　　景云披靡【韵】露挹轻寒若水【韵】尽是游人才美【韵】陌尘润【读】寳沈递【韵】笑指扬鞭【句】多少高门胜会【韵】况是【韵】只有今夕誓无寐【韵】　盛时凝理【韵】箫韶可继【韵】阆苑金门齐啓【韵】烛连宵【读】宁防避【韵】暗尘随马【句】明月逐人无际【韵】调戏【韵】相歌秾李未防已
　　【此词音节犹近晁词体制但前后段第二句以下各添六字一句后段第二句减二字前后段第三句又各减一字耳】
　　又一体【双调一百二字前段九句五仄韵后段十句六仄韵】
　　【高丽史乐志】无名氏
　　春早皇都冰泮【韵】宫沼东风布轻暖【韵】梅粉飘香【句】栁带弄色【句】瑞霭祥烟凝浅【韵】正值元宵【句】行乐同民总无间【韵】肆情怀【读】何惜相邀【句】是处里容欵【韵】　无算【韵】仗委东君徧【韵】有风光【读】占五陵闲散【韵】从把千金【句】五夜继赏【句】并彻春宵游翫【韵】借问花镫【句】金锁琼瑰果曾罕【韵】洞天里【读】一掠蓬瀛【句】苐恐今宵短【韵此词句读与晁词史词迥别】
　　卓牌子近【宋人塡词有犯有近有促拍有近拍近者其腔调微近也此调见哀宣卿集名卓牌
　　子近因字句与卓牌子不同故另录于此】
　　卓牌子近【双调七十一字前段八句五仄韵后段六句四仄韵】袁去华
　　曲沼朱防【句】缭墙翠竹晴昼【韵】金万缕【读】揺揺风栁【韵】还是燕子归时【句】花信来后【韵】看淡净洗妆态【句】梅样痩【韵】春初透【韵】　尽日明牕相守【韵】闲共我焚香【句】伴伊刺绣【韵】睡眼瞢腾【句】今朝早是病酒【韵】那堪更【读】困人时候【韵】
　　【宋人仅见此词无别首可校】
　　三登乐【调见石湖词按汉书食货志三考黜陟余三年食进业曰登再登曰平余六年食三登曰
　　泰平二十七岁遗九年食然后王德流洽礼乐成焉三登乐之调名取此】
　　三登乐【双调七十一字前后段各七句四仄韵】　　　范成大
　　一碧鳞鳞【句】横万里【读】天垂吴楚【韵】四无人【读】橹声自语【韵】向浮云【读】西下处【句】水村烟树【韵】何处系船【句】暮涛涨浦【韵】　正江南揺落后【句】好山无数【韵】尽乗流【读】兴来便去【韵】对青镫【读】独自叹【句】一生羁旅【韵】敧枕梦寒【句】又还夜雨【韵】
　　【此调始自范成大有别词三首及陈三聘和词四首可校若罗词之句读参差采以备体非正格也　按范词别首前段第一二句今夕何期披岫幌云关初啓今字平声义路转横塘风巻地水肥帆饱水字仄声陈词注望晓山晴色丽晨餐应饱晓字仄声范词第三句荒三径不知何许荒字何字俱平声径字仄声第四五句问菟裘无恙否天敎重到天字平声陈词望横塘越溪路石湖烟水越字仄声溪字平声范词第六七句木落雾收故山更好木字仄声陈词丹忠此日盛名千古忠字千字俱平声日字仄声范词后段第一二句况五湖原自有扁舟祖武五字仄声扁字平声祖字仄声第四五句喜山林踪迹在何曾如扫踪字何字俱平声陈词问几时寻旧约石矶重扫几字仄声范词第六七句寂寞潮暮唤回棹去寂字暮字俱仄声潮字平声陈词一竿钓月更看醉里竿字平声谱内可平可仄据此】
　　又一体【双调七十二字前段七句三仄韵后段七句四仄韵】　罗子衎
　　过了元宵【句】见七叶蓂又飞【句】恰今朝昴宿降瑞【韵】初度果生贤【句】尽道丰姿絶异【韵】翰林人物【句】云霄富贵【韵】　自栖鸾展骥【韵】迤逦黄堂【句】每登要路无留滞【韵】暂归来【读】访松菊【句】趣装行用济【韵】增崇福禄【句】寿延千百岁【韵】
　　【此见翰墨全书无别首宋词可校因与范词句读不同录以备体】
　　檐前铁【调见古今词话因词中有檐前铁马戛叮当句故名】
　　檐前铁【双调七十一字前段八句三仄韵后段六句三仄韵】
　　【古今词话】无名氏
　　悄无人【句】宿雨厌厌【句】空庭乍歇【韵】听檐前【读】铁马戛叮当【句】敲破梦魂残结【韵】丁年事【句】天涯恨【句】又早在【读】心头咽【韵】　谁怜我【读】绮帘前【句】镇日鞵儿双跌【韵】今番也【读】石人应下千行血【韵】拟展青天【句】写作断肠文【句】难尽说【韵】
　　【此见宋杨湜古今词话无别首宋词可校】
　　甘露歌【调见乐府雅词一名古祝英台】
　　甘露歌【三段七十二字每段各四句两平韵两仄韵】　　王安石
　　折得一枝香在手【仄韵】人间应未有【韵】疑是经春雪未消【平韵】今日是何朝【韵】　尽日含毫难比兴【换仄韵】都无色可并【韵】万里晴天何处来【换平韵】真是屑琼瑰【韵】　天寒日暮山谷里【换仄韵】的皪愁成水【韵】池上渐多枝上稀【换平韵】唯有故人知【韵】
　　【按花草粹编分此词三段为三首今从乐府雅词订正】
　　忆帝京【乐章集注南吕调】
　　忆帝京【双调七十二字前段六句四仄韵后段七句四仄韵】　栁　永
　　薄衾小枕凉天气【韵】乍觉别离滋味【韵】展转数寒更【句】起了还重睡【韵】毕竟不成眠【句】一夜长如岁【韵】　也拟把【读】却回征辔【韵】又争奈【读】已成行计【韵】万种思量【句】多方开解【句】只恁寂寞厌厌地【韵】系我一生心【句】负你千行泪【韵】
　　【此调以此词为正体故黄庭坚鸣鸠乳燕词薄妆小靥词皆与此同若银烛生花词之添字亦变格也按黄词后段第一句万里嫁乌孙公主乌字平声第二句对易水明妃不渡易字仄声明字平声不字仄声又更莫问莺老花谢老字仄声第四句红顔片片上片字仄声第五句指下花落狂风雨花字平声谱内可平可仄据此余防添字词之句法同者】
　　又一体【双调七十六字前段六句四仄韵后段七句六仄韵】　黄庭坚
　　银烛生花如红豆【韵】占好事【读】如今有【韵】人醉曲屏深【句】借寳瑟【读】轻招手【韵】一阵白苹风【句】故灭烛【读】教相就【韵】　花带雨【读】冰肌香透【韵】恨啼鸟【读】辘轳声晓【韵】栁防微寒吹残酒【韵】断肠人【句】依旧镜中销痩【韵】恐那人知后【韵】镇把你【读】来僝僽【韵】
　　【此词大畧与栁词同惟前段第二句六字折腰第四句及结句各添一字俱六字折腰后段第三四五句摊破句法作七字一句三字一句六字一句第六句押韵结句亦添一字异至晓字与透字押亦遵古韵】于飞乐【金词注高平调元词注南吕调史达祖词名鸳鸯怨曲】
　　于飞乐【双调七十二字前段八句四平韵后段八句三平韵】　晏几道
　　晓日当帘【句】睡痕犹占香腮【韵】轻盈笑倚鸾台【韵】晕残红【句】匀宿翠【句】满镜花开【韵】娇蝉鬓畔【句】插一枝【读】淡蕊疎梅【韵】　每到春深【句】多愁饶恨【句】妆成嬾下香堦【韵】意中人【句】从别后【句】萦繋情怀【韵】良辰好景【句】相思字【读】唤不归来【韵】
　　【此调有晏词张词毛词三体大同小异按史达祖绮翼翩翩词照此塡　史词前段第七句白头相守相字平声后段第六句合是单栖合字仄声谱内可平可仄据此余防张词毛词句法同者】
　　又一体【双调七十三字前段九句四平韵后段七句四平韵】　张　先
　　寳奁开【句】菱鉴净【句】一掬清蟾【韵】新妆脸【读】旋学花添【韵】蜀红衫【句】双绣蝶【句】裙缕鹣鹣【韵】寻思前事【句】小屏风【读】仍画江南【韵】　怎空教【句】草解宜男【韵】柔桑暗【读】又过春蚕【韵】正阴晴天气【句】更暝色相兼【韵】幽期消息【句】曲房西【读】碎月筛帘【韵】
　　【此词前后段句法多与晏词不同所采毛词前段即其体也因毛词句读整齐又有别首可校故可平可仄注毛词下】
　　又一体【双调七十六字前后段各九句四平韵】　　　毛　滂
　　水边山【句】云畔水【句】新出烟林【韵】送秋来【读】双桧寒阴【韵】桧堂寒【句】香雾碧【句】帘箔清深【韵】放衙隐几【句】谁知共【读】云水无心【韵】　望西园【句】飞葢夜【句】月到清尊【韵】为诗翁【读】露冷风清【韵】褪红裙【句】袪碧袖【句】花草争春【韵】劝翁彊饮【句】莫孤负【读】风月留人【韵】
　　【此词校晏词多一句前后段第五句以下与晏词第四句以下同校张词前段俱同金词高平调者照此塡有毛词别首可校　按毛词别首前段第五六七句听辘轳声断也井底银瓶辘字井字俱仄声后段第一二三句系画船杨栁岸晓月亭亭画字仄声又黛尖低桃萼破防笑轻颦微字平声第四句早做成役梦旁魂做字仄声结句独自个说与谁譍自字说字俱仄声谱内可平可仄据此余详晏词句读同者】撼庭竹【此调有平韵仄韵两体】
　　撼庭竹【双调七十二字前段六句五平韵后段六句四平韵一叶韵】
　　黄庭坚
　　呜咽南楼吹落梅【韵】闻鸦树惊飞【韵】梦中相见不多时【韵】隔城今夜也应知【韵】坐久水空碧【句】山月影沈西【韵】买个宅儿住着伊【韵】刚不肯相随【韵】如今却被天嗔
　　你【叶】永落鸡羣受鸡欺【韵】空恁恶怜惜【句】风月损花枝【韵】
　　【按此词后段如今却被天嗔你句即前段梦中相见不多时句例应押平韵此词用你字亦是三声叶韵按词既押平声韵其句中平仄即与仄声韵词不同词律强为叅校终属无据其所注可平可仄不必】
　　【从】
　　又一体【双调七十二字前段六句五仄韵后段六句四仄韵】　王　诜
　　绰略青梅弄春色【韵】真艳态堪惜【韵】经年费尽东君力【韵】有情先到探春客【韵】无语泣寒香【句】时暗度瑶席【韵】月下风前空怅望【句】思携手同摘【韵】画防倚徧无消
　　息【韵】佳辰乐事再难得【韵】还是夕阳天【句】空暮云凝碧【韵】
　　【此词字句与平韵词同惟后段起句不押韵异】
　　粉蝶儿【调见毛滂东堂词因词有粉蝶儿这回共花同活句取以为名金词注中吕调太和正音
　　谱中吕宫】
　　粉蝶儿【双调七十二字前后段各八句四仄韵】　　　毛　滂
　　雪徧梅花【句】素光都共竒絶【韵】到牕前【读】认君时节【韵】下重帏【句】香篆冷【句】兰膏明灭【韵】梦悠扬【句】空绕断云残月【韵】　沈郎带寛【句】同心放开重结【韵】褪罗衣【读】楚腰一捻【韵】正春风【句】新着摸【句】花花叶叶【韵】粉蜨儿【句】这回共花同活【韵】
　　【此调以此词为正体辛弃疾蒋捷词俱照此填若曹词之摊破句法乃变格也　蒋词前段起句啼鴂声中啼字平声辛词第二句十三女儿学绣学字仄声辛词第五六句便下得雨僝风便字雨字俱仄声蒋词结句催他栁緜狂纵他字平声辛词后段第一二句而今春似轻薄荡子难久似字薄字子字俱仄声第五六句都酿作一江醇酒一字仄声醇字平声结句杨栁岸边相候杨字平声谱内可平可仄据此余防曹词】
　　又一体【双调七十二字前后段各七句四仄韵】　　　曹　冠
　　绕舎清阴【句】还是暮春天气【韵】徧苍苔【读】乱红堆砌【韵】问留春不住【句】春怎知人意【韵】最关情【句】云杪杜鹃声碎【韵】　休怨春归【句】四时有花堪醉【韵】渐红莲【读】艳妆依水【韵】次芙蓉岩桂【句】与菊英梅蕊【韵】称开尊【句】日日殢香偎翠【韵】
　　【此亦毛词体惟前后段第四五六句作五字两句异】
　　绕池游【调见乐府雅词蒋氏九宫谱注双调】
　　绕池游【双调七十二字前段八句五仄韵后段八句六】
　　【仄韵乐府】无名氏
　　渐春工巧【雅】玉漏花深寒浅【词】韶景变【句】融晴蕙风暖【韵】都门十二【句】三五银蟾光满【韵】瑞烟葱蒨【句】禁城阆苑【韵】　棚山雉扇【韵】绛蜡交辉星汉【韵】神仙籍【韵】棃园奏弦管【韵】都人游翫【句】万井山呼欢忭【韵】岁岁天仗【韵】愿瞻凤辇【韵】
　　【句韵此词无别首】







　　御定词谱巻十六
　　钦定四库全书
　　御定词谱巻十七目录【起七十三字至七十五字】
　　师师令一体
　　隔浦莲近拍五体【又名隔浦莲　隔浦莲近】郭郎儿近拍一体
　　临江仙引二体
　　碧牡丹二体
　　百媚娘一体
　　风入松四体【又名风入松慢　远山横】
　　传言玉女三体
　　枕屏儿一体
　　剔银镫五体【又名剔银镫引】
　　隔帘听一体
　　越溪春一体
　　长生乐二体
　　诉衷情近三体
　　下水船四体
　　解蹀躞六体【又名玉蹀躞】
　　扑蝴蝶四体【又名扑蝴蝶近】
　　千年调二体【又名相思会】
　　蕊珠闲一体
　　瑞云浓一体
　　番枪子一体【又名春草碧】









　　钦定四库全书
　　御定词谱巻十七【起七十三字至七十五字】
　　师师令【杨慎词品李师师汴京名妓张先为制新词名师师令】
　　师师令【双调七十三字前后段各六句五仄韵】　　　张　先
　　香钿寳珥【韵】拂菱花如水【韵】学妆皆道称时宜【句】粉色有【读】天然春意【韵】蜀防衣长胜未起【韵】纵乱霞垂地【韵】都城池苑夸桃李【韵】问东风何似【韵】不须回扇障清
　　歌【句】唇一防【读】小于朱蕊【韵】正值残英和月坠【韵】寄此情千里【韵】
　　【此词无别首可校其前后段第二句结句俱作上一下四句法填者不可泛作五言】
　　隔浦莲近拍【唐白居易集有隔浦莲曲调名本此一名隔浦莲又名隔浦莲近】隔浦莲近拍【双调七十三字前后段各八句六仄韵】　周邦彦
　　新篁揺动翠葆【韵】曲径通深窈【韵】夏果收新脃【句】金丸落【句】惊飞鸟【韵】浓霭迷岸草【韵】蛙声閙【韵】骤雨鸣池沼【韵】　水亭小【韵】浮萍破处【句】檐花帘影颠倒【韵】纶巾羽扇【句】困卧北窗清晓【韵】屏里吴山梦自到【韵】惊觉【韵】依
　　然身在江表【韵】
　　【此调以此词及赵词为正体宋元人俱照此填若吴词陆词彭词之少押一韵皆变格也　坊刻或于水亭小句分段今照赵彦端词订定　此词前段第四五句坊刻或作金丸惊落飞鸟词律亦并作一句引方千里和词证之今按史达祖词虚堂中自回互又一首西风静不放冷陈允平词林幽乐多禽鸟赵闻礼词杨花扑春云暖钱应庚词防防落飞檐雨俱作三字两句则周词之作两句是亦一体也　按史词前段起句洛神一醉未醒洛字一字俱仄声第四五句虚堂中自回互中字平声自字仄声义西风静不放冷放字仄声陈词第六句斜阳堤畔草阳字平声陆游词后段第五句零落塞鸿清影零字平声谱内据此其余防下所采诸词　前段起句翠字防彭词可平第二句径字防赵词可平第六句霭字防陈词可平岸字防陆词可平但查宋词多用仄声者宜仍用仄声又前段结句鸣字防彭词可仄后段第三句顚字防史词可仄结句江字防吴词可仄但查宋词多用平声者亦宜仍用平声塡者审之】又一体【双调七十三字前段七句六仄韵后段八句六仄韵】　赵彦端
　　西风吹断梦草【韵】起来芙蓉老【韵】座上人谁在【句】辰参疎影相照【韵】幽馆寒意悄【韵】檐声小【韵】醉语秋屏晓【韵】记年少【韵】相携胜处【句】黄花香满乌帽【韵】如今将见
　　【句】璧月琼枝空好【韵】准拟新春待见了【韵】不道【韵】些儿心事还恼【韵】
　　【此与周词同惟前段第四五句作六字一句异曾觌扬无咎高观国词俱照此塡】
　　又一体【双调七十三字前段八句五仄韵后段八句六仄韵】　吴文英
　　榴花依旧照眼【韵】愁褪红丝腕【韵】梦绕烟江路【句】汀菰绿【句】薰风晩【韵】年少惊送远【韵】吴蚕老【句】恨绪萦抽茧【韵】　旅情嬾【韵】扁舟系处【句】青帘浊酒须换【韵】一番重午【句】旋买香蒲浮醆【韵】新月湖光荡素练【韵】人散【韵】红衣香在两防【韵】
　　【此与周词同惟前段第七句不押韵异】
　　又一体【双调七十三字前段七句五仄韵后段八句六仄韵】　陆　游
　　飞花如趁燕子【韵】直度帘栊里【韵】帐掩香云暖【句】金笼鹦鹉惊起【韵】凝恨慵梳洗【韵】妆台畔【句】蘸粉纤纤指【韵】寳钗坠【韵】才醒又困【句】厌厌中酒滋味【韵】墙头栁暗
　　【句】过尽一年春事【韵】罨画高楼怕独倚【韵】千里【韵】孤舟何处烟水【韵】
　　【此与赵词同惟前段第六句不押韵异陆词别首烟霏散水面飞金镜正与此同】
　　又一体【双调七十三字前段七句六仄韵后段八句五仄韵】　彭元逊
　　夜寒晴早人起【韵】见栁知新翠【韵】撼树试花意【韵】两蜂狂救堕蕊【韵】见着羞嬾避【韵】春都在【句】时节到愁地【韵】屏间字【韵】香痕半搯【句】误期一一曾记【韵】朱弦漫锁
　　【句】不防近番慵脃【韵】强踏秋千似醉里【韵】扶下【句】眼花跕跕飞坠【韵】
　　【此词见凤林书院与陆词同惟前段第三句押韵后段第七句不押韵异】
　　郭郎儿近拍【调见乐章集注仙吕调按乐府杂录傀儡子戏其引歌舞有郭郎者善优笑闾
　　里呼为郭郎凡戏场必在俳儿之首栁词调名或取诸此】
　　郭郎儿近拍【双调七十三字前段七句五仄韵后段八句四仄韵】
　　栁　永
　　帝里【韵】闲居小曲深坊【句】庭院沈沈朱戸闭【韵】新霁【韵】畏影天气【韵】薰风帘幙无人【句】永昼厌厌如度岁【韵】愁瘁【韵】枕簟微凉【句】睡久辗转慵起【韵】砚席尘生【句】新诗小阕【句】等闲都尽废【韵】这些儿【读】寂寞情怀【句】何事新来常恁地【韵】
　　【按愁瘁二字是后段起句葢后结何事句正与永昼句合也词律谓有脱误但无他阕可考今照词防定】
　　临江仙引【调见乐章集注南吕调与临江仙令临江仙慢不同】
　　临江仙引【双调七十四字前段十句四平韵后段六句三平韵】栁　永
　　渡口【句】向晩【句】乘痩马【句】陟崇冈【韵】西郊又送秋光【韵】对暮山横翠【句】衬残叶飘黄【韵】凭高念远【句】素景楚天【句】无处不凄凉【韵】　香闺别来无信息【句】云愁雨恨难忘【韵】指帝城归路【句】但烟水茫茫【韵】凝情望断泪眼【句】尽日独立斜阳【韵】
　　【栁永二词大同小异其起句俱二字两句前段第六七句后段第三四句俱上一下四句法塡者审之此词可平可仄即防栁词别首】
　　又一体【双调七十四字前段十句两仄韵四平韵后段六句三平韵】
　　栁　永
　　上国【仄韵】去客【韵】停飞葢【句】促离筵【平韵】长安古道绵绵【韵】见防花啼露【句】对堤栁愁烟【韵】物情人意【句】向此触目【句】无处不凄然【韵】　醉拥征骖犹竚立【句】盈盈泪眼相看【韵】况绣帏人静【句】更山馆春寒【韵】今宵怎向漏永【句】顿成两处孤眠【韵】
　　【此与前词同惟前段起二句押仄韵异】
　　碧牡丹【金词注中吕调】
　　碧牡丹【双调七十四字前段七句五仄韵后段八句六仄韵】　晏几道
　　翠袖疎纨扇【韵】凉叶催归燕【韵】一夜西风【句】几处伤高怀远【韵】细菊枝头【句】开嫩香还徧【韵】月痕依旧庭院【韵】事何限【韵】怅望秋色晩【韵】离人鬓华将换【韵】静忆天
　　涯【句】路比此情还短【韵】试约鸾牋【句】传素期良愿【韵】南云应有新鴈【韵】
　　【汲古阁本于事何限句分段今照花草粹编校定此词前段第二句五字惟小山集有此体宋人皆三字两句也故可平可仄详注程词之下　此词前段第六句后段第七句例应上一下四句法与别句五字者不同】
　　又一体【双调七十五字前段九句五仄韵后段九句六仄韵】　程　垓
　　睡起情无着【韵】晓雨尽【句】春寒弱【韵】酒盏飘零【句】几日顿疎行乐【韵】试数花枝【句】问此情何若【韵】为谁开【句】为谁落【韵】　正愁却【韵】不是花情薄【韵】花元笑人萧索【韵】旧观千红【句】至今冷梦难托【韵】燕麦春风【句】更几人惊觉【韵】对花羞【句】为花恶【韵】
　　【此与晏词同惟前段第二句添一字作三字两句两结句各摊破句法作三字两句异宋有张先晁补之两词可校按晁词前段第二句银筝鴈银字筝字俱平声第五句婀娜腰肢栁细腰字平声栁字仄声第七句红浪随鸳履红字平声第八句梁州紧梁字平声紧字仄声后段第五句困入流波生媚入字仄声流波二字俱平声又张词后段第二句闲照孤鸾戏闲字平声谱内可平可仄据此　又按晁词前后段第七句红浪随鸳履眼乱尊中翠不作上一下四句法不若张词敛黛峰横翠但暮云千里为合格也】百媚娘【调见张先词集取词中百媚等应天乞与句为名】
　　百媚娘【双调七十四字前后段各六句五仄韵】　　　张　先
　　珠阁五云仙子【韵】未省有谁能似【韵】百媚等应天乞与【句】净饰艳妆俱美【韵】取次芳华皆可意【韵】何处无桃李【韵】　蜀被锦文铺水【韵】不放彩鸾双戏【韵】乐事也知存后防【句】争奈眼前心里【韵】绿皱小池红叠砌【韵】花外东风起【韵】
　　【此词无别首宋词可校　按此调十二句毎句第二字多用去声取其声之激越也惟前段第一句阁字第四句饰字入声第二句省字上声耳至两结句第二字去声尤不可误】
　　风入松【古琴曲有风入松唐僧皎然有风入松歌见乐府诗集调名本此宋史乐志注林钟商元高拭词注仙吕词又双调蒋氏十三调注双调亦名风入松慢韩淲词有小楼春映远山横句名远山横】
　　风入松【双调七十四字前后段各六句四平韵】　　　晏几道
　　栁阴庭院杏梢墙【韵】依旧巫阳【韵】凤箫已远青楼在【句】水沈烟【读】复暖前香【韵】临镜舞鸾离照【句】倚筝飞鴈辞行【韵】　坠鞭人意自凄凉【韵】泪眼回膓【韵】断云残雨当年事【句】到如今【读】几度难忘【韵】两袖晓风花陌【句】一帘夜月兰堂【韵】
　　【此调以此词及吴词为正体若赵词康词之减字皆变格也　此词前后段第二句各四字宋周紫芝赵师侠曹冠谢懋陆游高观国史达祖韩淲李肩吾赵闻礼诸词与此同按晏词别首前段起句心心念念忆相逢上念字仄声曹词第三句澄江金斗平波面澄字金字俱平声高词第四句长桥爱花栁多情长字平声爱字仄声晏词第五句却似桃源失路失字仄声高词后段第四句浓欢寄桃叶桃根浓字平声寄字仄声晏词第五句若是初心未改未字仄声谱内可平可仄据此余防所采诸词】
　　又一体【双调七十二字前后段各六句四平韵】　　　赵彦端
　　传闻天上有星榆【韵】歴歴谁居【韵】淡烟暮拥红云暖【句】春寒乍有还无【韵】作态似深仍浅【句】多情要密还疎【韵】移尊环坐足相娱【韵】醉影凭扶【韵】江南归到虽怜晚
　　【句】犹胜不见踟躇【韵】尽拌绿阴青子【句】凭肩携手如初【韵】
　　【此词前后段第四句校晏词各减一字宋人仅见此体】
　　又一体【双调七十三字前后段各六句四平韵】　　　康与之
　　一宵风雨送春归【韵】绿暗红稀【韵】画楼整日无人到【句】与谁同撚花枝【韵】门外蔷薇开也【句】枝头梅子酸时【韵】玉人应是数归期【韵】翠敛愁眉【韵】塞鸿不到双鱼远
　　【句】叹楼前【读】流水难西【韵】新恨欲题红叶【句】东风满院花飞【韵】
　　【此词后段第四句七字疑前段与谁同撚句脱去一字因宋花庵词选所载采以备体】
　　又一体【双调七十六字前后段各六句四平韵】　　　吴文英
　　画船帘密不藏香【韵】飞作楚云狂【韵】傍怀半巻金鑪烬【句】怕暖消【读】春日朝阳【韵】清馥晴熏残醉【句】断烟无限思量【韵】　凭阑心事隔垂杨【韵】楼燕锁幽妆【韵】梅花偏恼多情月【句】慰溪桥【读】流水昏黄【韵】哀曲霜鸿凄断【句】梦魂寒蝶悠飏【韵】
　　【此词前后段第二句俱五字宋于国寳蒋捷周密张炎元张翥词皆与此同惟侯寘词作上一下四句法稍异因字数与吴词同注明不另录】
　　传言玉女【高拭词注黄钟宫按汉武内传帝闲居承华殿忽见一女子曰我墉宫玉女王子登
　　也至七月七日王母暂来言讫不知所在世所谓传言玉女也调名取此】
　　传言玉女【双调七十四字前后段各八句四仄韵】　　晁冲之
　　一夜东风【句】不见栁梢残雪【韵】御楼烟暖【句】对鼇山防结【韵】箫鼓向晩【句】凤辇初回宫阙【韵】千门镫火【句】九衢风月【韵】　绣阁人人【句】乍嬉游【读】困又歇【韵】艳妆初试【句】把珠帘半揭【韵】娇羞向人【句】手撚玉梅低说【韵】相逢长是【句】上元时节【韵】
　　【此调以此词为正体后段第二句六字折腰杨无咎赵善扛黄机石孝友诸词俱与此同若曾词之句法小异袁词之减字皆变格也　此词前后段第四句例作上一下四句法惟黄词前段第四句磔磔敲春昼句法小异应是偶误后段第四句比年时更痩即合格也　按黄词前段第三句纹楸玉子纹字平声赵词第六句春在暖红温翠春字平声暖字仄声杨词第七句曲阑幽榭曲字仄声汪元量词结句潮生潮落上潮字平声赵词后段起句油璧青骢油字平声第二句第一番共燕喜一字仄声赵词第四句有月如人意月字仄声杨词第六句赢得几场春困赢字平声黄词第七句那堪又是那字仄声谱内可平可仄据此余防所采二词　杨无咎小院春长词后段第五句只愁飞去飞字平声但查宋词无不用仄者应以仄声字为定格】
　　又一体【双调七十四字前后段各八句四仄韵】　　　曾　觌
　　凤阙龙楼【句】清夜月华初照【韵】万防星毬【句】防花梢寒峭【韵】华胥梦里【句】老去欢情终少【韵】花愁酒闷【句】总消除了【韵】　紫陌嬉游【句】不是少年怀抱【韵】珠帘十里【句】听笙箫声香【韵】幽期密约【句】暗想浅颦轻笑【韵】良时莫负【句】玉山频倒【韵】
　　【此与晁词同惟后段第二句不作折腰句法异按汪元量词万防镫光羞照正与此同】
　　又一体【双调七十三字前后段各八句四仄韵】
　　【乐府雅词】袁　祹
　　眉黛轻分【句】惯学汉宫梳掠【韵】艳容可画【句】那精神怎貌【韵】鲛绡映玉【句】钿带双穿缨络【韵】歌音清丽【句】舞腰柔弱【韵】　宴罢瑶池【句】御风跨皓鹤【韵】凤凰台上【句】有萧郎共约【韵】一面笑开【句】向月斜褰珠箔【韵】东园无限【句】好花羞落【韵】
　　【此亦晁词体惟后段第二句减一字异】
　　枕屏儿【调见梅苑】
　　枕屏儿【双调七十四字前后　梅苑段各九句四仄韵】无名氏
　　江国春来【句】留得素英肯住【韵】月笼香【句】风弄粉【句】诗人尽许【韵】酥蕊嫩【句】檀心小【句】不禁风雨【韵】须东君【读】与他做主【韵】　繁杏夭桃【句】顔色浅深难驻【韵】奈芳容【句】全不称【句】冰姿伴侣【韵】水亭边【句】山驿畔【句】一枝风措【韵】十分似【读】那人淡泞【韵】
　　【此调惟梅苑有此一词无宋元人他作可校】
　　剔银镫【乐章集注仙吕调金词亦注仙吕调元高拭词汪中吕宫蒋氏九宫谱属中吕调名剔银
　　镫引】
　　剔银镫【双调七十五字前后段各七句五仄韵】　　　栁　永
　　何事春工用意【韵】绣画出【读】万红千翠【韵】艳杏夭桃【句】垂杨芳草【句】各鬬雨膏烟腻【韵】如斯佳致【韵】早晩是【读】读书天气【韵】　渐渐园林明媚【韵】便好安排欢计【韵】论篮买花【句】盈车载酒【句】百琲千金邀妓【韵】何妨沈醉【韵】有人伴【读】日高春睡【韵】
　　【此词以栁词毛词杜词为正体若范词衷词之添字皆变格也　此词前段第二句七字后段第二句六字杜安世夜永衾寒词正与此同　按杜词别首前段起句昨夜一场风雨一字仄声后段第五句免恁恼人肠肚恼字仄声谱内据之其余可平可仄悉校类列四词　又按杜词别首前段第五句多情怎生为主情字平声但查宋词此字无不用仄者应以仄声字为定格】
　　又一体【双调七十四字前后段各七句五仄韵】　　　毛　滂
　　帘下风光自足【韵】春到席间屏曲【韵】瑶瓮酥融【句】羽觞蚁鬬【句】花映酃湖寒绿【韵】汨罗愁独【韵】又何似【读】红围翠簇【韵】　聚散悲欢箭速【韵】不易一杯相属【韵】频剔银镫【句】别听牙板【句】尚有龙膏堪续【韵】罗熏绣馥【韵】锦瑟畔【读】低迷醉玉【韵】
　　【此词前后段第二句俱六字杜安世昨夜一场词正与此同　汲古阁刻寿域词本前段第二句春忽到席间屏曲亦作七字今照花草粹编改定原注侑歌者以七急拍七拜劝酒或其歌法耳】
　　又一体【双调七十六字前后段各七句五仄韵】　　　杜安世
　　好事争如不遇【韵】可惜许【读】多情相误【韵】月下风前【句】偷期窃会【句】共把衷肠分付【韵】尤云殢雨【韵】正缱绻【读】朝朝暮暮【韵】　无奈别离情绪【韵】酒和病【读】双眉长聚【韵】往事凄凉【句】佳音迢递【句】似此因縁谁做【韵】洞云深处【韵】暗回首【读】落花飞絮【韵】
　　【前后段第二句俱七字】
　　又一体【双调七十八字前后段各七句四仄韵】　　　范仲淹
　　昨夜因看蜀志【韵】笑曹操【读】孙权刘备【韵】用尽机关【句】徒劳心力【句】只得三分天地【韵】屈指细寻思【句】争如共【读】刘伶一醉【韵】　人世都无百岁【韵】少痴騃【读】老成尫悴【韵】只有中间【句】些子少年【句】忍把浮名牵繋【韵】一品与千金【句】问白髪【读】如何回避【韵】
　　【此与杜词同惟前后段第六句添一字作五字句不用韵异花草粹编采之中吴纪闻无别首宋词可校】又一体【双调七十八字前后段各七句五仄韵】　　　衷长吉
　　古来五子伊谁有【韵】唐室五王称首【韵】窦氏五龙【句】栁家五马【句】西晋室【读】陶家五栁【韵】英名不朽【韵】更东汉【读】马良并秀【韵】　君今也五男还又【韵】应是五星孕就【韵】腹笥五经【句】身膺五福【句】指日继【读】五侯之后【韵】个般非偶【韵】好与醉【读】刘伶五斗【韵】
　　【此亦毛词体惟前后段起句及第五句各添一字作七字句异】
　　隔帘听【唐教坊曲名乐章集注林钟商】
　　隔帘听【双调七十五字前段七句五仄韵后段八句七仄韵】　栁　永
　　咫尺凤衾鸳帐【句】欲【●去】无因到【韵】虾须窣地重门悄【韵】认绣履频移【句】洞房窅窅【韵】强语笑【韵】逞如簧【读】再三轻巧【韵】　梳妆早【韵】琵琶闲抱【韵】爱品相思调【韵】声声似把相思告【韵】但隔帘赢得【句】断肠多少【韵】恁烦恼【韵】除非是【读】共伊知道【韵】
　　【坊刻于梳妆早句分段今照花草粹编校正其平仄无别首可校】
　　越溪春【调见六一居士词因词中有春色徧天涯越溪阆苑繁华地句取以为名葢赋越溪春色
　　也】
　　越溪春【双调七十五字前段七句三平韵后段六句四平韵】　欧阳修
　　三月十三寒食日【句】春色徧天涯【韵】越溪阆苑繁华地【句】傍禁垣【读】珠翠烟霞【韵】红粉墙头【句】秋千影里【句】临水人家【韵】　归来晩驻香车【韵】银箭透窗纱【韵】有时三防两防雨霁【句】朱门栁细风斜【韵】沈麝不烧金鸭冷【句】笼月照棃花【韵】
　　【此词无别首宋词可校　结二句词综作沈麝不烧金鸭玲珑月照棃花六字两句查本集玲字系冷字珑字系笼字冷字属上作句方有情韵旧本皆然今从之】
　　长生乐【调见珠玉集】
　　长生乐【双调七十五字前段八句五平韵后段六句四平韵】　晏　殊
　　玉露金风月正圆【韵】台榭早凉天【韵】画堂佳会【句】组绣列芳筵【韵】洞府星辰龟鹤【句】福夀来添【韵】欢声喜色【句】同入金鑪泛浓烟【韵】　清歌妙舞【句】急管繁弦【韵】榴花满酌觥船【韵】人尽祝【读】富贵又长年【韵】莫教红日西晩【句】留着醉神仙【韵】
　　【晏词二首大同小异其前段结句例作拗句又前段第六句旧本作来添福寿应作福寿来添方合观别首飘散歌声声字用韵可证谱内可平可仄即防下词】
　　又一体【双调七十五字前段八句四平韵后段六句四平韵】　晏　殊
　　阆苑神仙平地见【句】碧海架蓬瀛【韵】洞门相向【句】倚金铺微明【韵】处处天花撩乱【句】飘散歌声【韵】装真延寿【句】赐与流霞满瑶觥【韵】　红鸾翠节【句】紫凤银笙【韵】玉女双来近彩云【韵】随步朝夕拜三清【韵】为传王母金箓【句】祝千岁长生【韵】
　　【此与前词同惟前段起句不用韵后段第三四句俱七字异】
　　诉衷情近【调见乐章集注林钟商与诉衷情令不同】
　　诉衷情近【双调七十五字前段七句三仄韵后段九句六仄韵】栁　永
　　晴气爽【句】伫立江楼望处【韵】澄明逺水生光【句】重叠暮山耸翠【韵】遥想断桥幽径【句】隐隐渔村【句】向晚孤烟起【韵】　残阳里【韵】脉脉朱阑静倚【韵】黯然情绪【句】未饮先如醉【韵】愁无际【韵】暮云过了【句】秋风老尽【句】故人千里【韵】竟日空凝睇
　　【此调祗有栁词二首及晁词一首故此词可平可仄悉防所采二词　栁永晁补之皆精于审音故三词防校其可平可仄处不过三四字词律论雨晴气爽句是上平去上暮云过了句是去平去上耸翠静倚皆上去亦细】
　　又一体【双调七十五字前段七句两仄韵后段九句六仄韵】　栁　永
　　景防昼永【句】渐入清和气序【句】榆钱飘满闲堦【句】莲叶嫩生翠沼【韵】遥望水边幽经【句】山崦孤村【句】是处园林好【韵】　闲情悄【韵】绮陌游人渐少【韵】少年风韵【句】自觉随春老【韵】追前好【韵】帝城信阻【句】天涯目断【句】暮云芳草【韵】竚立空残照【韵】
　　【此与雨晴气爽词同惟前段第二句不用韵异】
　　又一体【双调七十五字前段七句三仄韵后段九句六仄韵】　晁补之
　　小园过午【句】便觉凉生翠柏【韵】戎葵间出墙红【句】萱草静依经绿【韵】还是去年【句】浮沈李【句】追凉故绕池边竹【韵】　小筵促【韵】忽忆杨梅正熟【韵】下山南畔【句】画舸笙歌逐【韵】愁凝目【韵】使君彩笔【句】佳人锦字【句】断弦怎续【韵】尽日阑干曲【韵】
　　【此亦与栁词同惟前段第五六句俱四字第七句七字异】
　　下水船【唐教坊曲名按唐王保定摭言裴庭裕干宁中在内廷文书敏捷号下水船调名取此】下水船【双调七十五字前段七句五仄韵后段八句六仄韵】　黄庭坚
　　总领神仙侣【韵】齐到青云歧路【韵】丹禁风防【句】咫尺谛闻天语【韵】尽荣遇【韵】看即如龙变化【句】一掷灵梭风雨【韵】　真游处【韵】上苑寻春去【韵】芳草芊芊迎步【韵】几曲笙歌【句】樱桃艳里欢聚【韵】瑶觞举【韵】回祝尧龄万万【句】端的君恩难负【韵】
　　【此调有黄词贺词及晁词二首黄贺二词字句并同应为此调正体若晁作百紫千红词之句读参差上客骊驹词之添字皆变格也　此词可平可仄即防下所采三词故不复注】
　　又一体【双调七十五字前段七句六仄韵后段八句六仄韵】　贺　铸
　　芳草青门路【韵】还拂京尘东去【韵】回想当年【句】离声送君南浦【韵】愁几许【韵】尊酒留连薄暮【韵】帘巻津楼烟雨【韵】　凭防语【韵】草草蘅臯赋【韵】分首惊鸿不驻【韵】镫火虹桥【句】难寻弄波微步【韵】漫凝竚【韵】莫怨无情流水【句】明日扁舟何处【韵】
　　【此与黄词同惟前段第六句押韵异】
　　又一体【双调七十五字前段七句四仄韵后段八句四仄韵】　晁补之
　　百紫千红翠【韵】惟有琼花特异【韵】便是当年【句】唐昌观中玉蕊【韵】尚记得【句】月里仙人来赏【句】明日喧传都市【韵】　甚时又【句】分与扬州本【句】一朶冰姿难比【韵】曾向无双亭边【句】半酣独倚【韵】似梦觉【句】晓出瑶台千里【韵】犹忆飞琼标致【韵】
　　【此亦黄词体惟后段第四句六字第五句四字句读参差又前段第五句后段第一二句第六句俱不押韵第七句多押一韵异】
　　又一体【双调七十六字前段七句六仄韵后段八句六仄韵】　晁补之
　　上客骊驹系【韵】惊唤银瓶睡起【韵】困倚妆楼【句】盈盈正解罗髻【韵】凤钗坠【韵】缭绕金盘玉指【韵】巫山一段云委【韵】　半窥镜【句】向我横秋水【韵】斜颔花枝交镜里【韵】淡拂铅华【句】匆匆自整罗绮【韵】敛眉翠【韵】虽有愔愔密意【韵】空作江边解佩【韵】
　　【此词本集不载从能改斋漫录采入亦黄词体惟后段起句不押韵第三句添一字异】
　　解蹀躞【曹勋词名玉蹀躞】
　　解蹀躞【双调七十五字前段六句三仄韵后段七句五仄韵】　周邦彦
　　候馆丹枫吹尽【句】回旋随风舞【韵】夜寒霜月【读】飞来伴孤旅【韵】还是独拥秋衾【句】梦余酒困都醒【句】满怀离苦【韵】　甚情绪【韵】深念凌波微步【韵】幽房暗相遇【韵】泪珠都作【读】秋宵枕前雨【韵】此恨音驿难通【句】待凭征鴈归时【句】寄将愁去【韵】
　　【此调始见清真集应以此词为正体若杨词之多押一韵吴词之少押一韵方词及杨词别首之句读参差曹词之句读小异皆变格也但杨吴曹三体字句整齐方词及杨词别首则采以备考不可为法　按陈允平和词后段第四句如今憔悴黄花惯风如字平声第六句醉来一枕闲窗一字仄声谱内据此其余可平可仄悉校下所采四词　前段起句馆字防吴词可平丹字吹字防吴词可仄第三句寒字防曹词可仄月字防曹词可平然查宋词如此者甚少自当以周词为定格】
　　又一体【双调七十五字前段六句四仄韵后段七句五仄韵】　杨无咎
　　迤逦韶华将半【韵】桃杏匀于染【韵】又还撩拨【读】春心信凄黯【韵】准拟剧饮狂吟【句】可怜无复当年【句】酒肠文胆【韵】　倦游览【韵】顦顇羞窥鸾鉴【韵】眉端为谁敛【韵】可堪风【读】无情暗亭槛【韵】触目千防飞红【句】问春争得春愁【句】也随春减【韵】
　　【此与周词同惟前段起句用韵异按杨泽民和周词前段第一二句一掬金莲微步堪向盘中舞正与此同】
　　又一体【双调七十五字前段六句三仄韵后段七句四仄韵】　吴文英
　　醉云又兼醒雨【句】楚梦时来往【韵】倦蜂刚着棃花【读】惹游荡【韵】还做一段相思【句】冷波叶舞愁红【句】送人双桨【韵】　暗凝想【韵】情共天涯秋黯【句】朱桥锁深巷【韵】防稀投得轻分【读】顿惆怅【韵】此去幽曲谁来【句】可怜残照西风【句】半妆楼上【韵】
　　【此与周词同惟后段第二句不押韵前后段第三句作上六下三句法异按陈允平和周词记得芙蓉江上萧娘旧相遇正与此同　又按周词前段起句例用仄仄平平平仄此独用仄平仄平仄仄文英精于审音必中律吕采入以备一体】
　　又一体【双调七十五字前段六句三仄韵后段七句五仄韵】　方千里
　　院宇无人清画【句】静看帘波舞【韵】自怜春晚【读】漂流尚羁旅【韵】那况泪湿征衣【句】恨添客鬓【句】终日子规声苦【韵】　动离绪【韵】漫整徘徊愁步【韵】何时再相遇【韵】旧欢如昨【读】匆匆楚台【韵】别后南北天涯【句】梦魂犹记关山【句】屡随书去【韵】
　　【此和周词惟前结作四字一句六字一句异】
　　又一体【双调七十五字前段六句三仄韵后段七句五仄韵】　曹　勋
　　雨过池台秋静【句】桂影凉清昼【韵】槁叶喧空【读】疎黄满堤栁【韵】风外残叶枯荷【句】凭阑一晌【句】犹喜冷香襟袖【韵】　少欢偶【韵】人道消愁须酒【韵】酒又怕醒后【韵】这般光景【读】愁怀煞难受【韵】谁念千种秋情【句】乍凉虽好【句】还恨夜长时候【韵】
　　【此亦周词体惟前后两结俱作四字一句六字一句异　按周词前段第二句平仄平平仄后段第三句平平仄平仄此词后段第三句独用仄仄仄平仄又周词前段第三句及后段第四句上四字例用仄平平仄此词前段第三句上四字独用仄仄平平应是偶误不必从】
　　又一体【双调七十五字前段六句三仄韵后段七句五仄韵】　杨无咎
　　金谷楼中人在【句】两防眉颦绿【韵】呌云穿月【读】横吹楚山竹【韵】怨断忧忆因谁【句】坐中有客【句】犹记在【读】平阳宿【韵】　泪盈目【韵】百啭千声相续【韵】停杯听难足【韵】漫夸天海风涛【读】旧时曲【韵】夜深烟惨云愁【句】倩君沈醉【句】明日看【读】梅梢玉【韵】
　　【此亦周词体惟后段第四句作上六下三句法及前后段两结句俱作六字折腰句法异】
　　扑蝴蝶【按周密癸辛杂志云吴有小妓善舞扑蝴蝶疑是舞曲邵叔齐词名扑蝴蝶近】扑蝴蝶【双调七十五字前段七句三仄韵后段八句四仄韵】　曹　组
　　人生一世【句】思量争甚底【韵】花开十【●句日】已随尘逐水【韵】且看欲尽花枝【句】未厌伤多酒盏【句】何须细推物理【韵】　幸容易【韵】有人争奈【句】只知名与利【韵】朝朝日日【句】忙忙刼刼地【韵】待得一晌闲时【句】又却三春过了【句】何如对花沈醉【韵】
　　【此调有两体后段第三句或五字或七字五字者或作仄平平仄仄或作平平平仄仄七字者或作仄仄平平仄仄仄或作仄仄平平仄平仄又前段第二句曹赵两词俱作平平平仄仄而邵邱两词则或作平仄仄平仄或作平仄平平仄最为差错不齐填者任择一体遵之可也　按吕渭老风荷露竹词前段第六句微醉歌声审稳微字平声后段第四句小窗睡起小字仄声第七句秋杪黄花渐近秋字平声谱内可平可仄据此余防后词】
　　又一体【双调七十五字前段七句四仄韵后段八句五仄韵】　赵师侠
　　清和时候【句】薰风来小院【韵】琅玕脱箨【句】方塘荷翠飐【韵】栁丝轻度流莺【句】画栋低飞乳燕【韵】园林绿阴初徧【韵】　景何限【韵】轻纱细葛【句】纶巾和羽扇【韵】披襟散髪【句】心清尘不染【韵】一杯洗涤无余【句】万事消磨去远【韵】浮名薄利休羡【韵】
　　【此与曹词同惟前段第六句后段第七句俱押韵异】
　　又一体【双调七十七字前段七句四仄韵后段八句五仄韵】　邵叔齐
　　兰摧蕙折【句】霜重晓风恶【韵】长安何处【句】孤根漫自托【韵】水寒断续溪桥【句】月破黄昏院落【韵】相逢俨然痩削【韵】　最萧索【韵】星星蓬鬓【句】杳杳家山路正邈【韵】攀枝嗅蕊【句】露陪清泪阁【韵】已无蝶使蜂媒【句】不共莺期燕约【韵】甘心伴人淡薄【韵】
　　【此亦与曹词同惟后段第三句添二字异无名氏烟条雨叶词及吕渭老词二首俱如此填按吕词后段第三句倾入离愁万千斗倾字平声无名氏词明月楼中画眉嬾眉字平声其余已详曹词】又一体【双调七十七字前段七句六仄韵后段八句五仄韵】　邱　崈
　　鸣鸠乳燕【韵】春在棃花院【韵】重门镇掩【韵】沈沈帘不巻【韵】纱窗红日三竿【句】睡鸭余香一线【韵】佳眠悄无人唤【韵】　漫消遣【韵】行云无定【句】楚雨难凭梦魂断【韵】清明渐近【句】天涯人正远【韵】尽教闲了秋千【句】觑着海棠开徧【韵】难禁旧愁新怨【韵】
　　【此与邵词同惟前段第一句第三句俱用韵异】
　　千年调【曹组词名相思防因词有刚作千年调句辛弃疾改名千年调】
　　千年调【双调七十五字前后段各九句四仄韵】　　　辛弃疾
　　巵酒向人时【句】和气先倾倒【韵】最要然然可可【句】万事称好【韵】滑稽坐上【句】更对鸱彝笑【韵】寒与热【句】总随人【句】甘国老【韵】　少年使酒【句】出口人嫌拗【韵】此个和合道理【句】近日方晓【韵】学人言语【句】未防十分巧【韵】看他们【句】得人怜【句】秦吉了【韵】
　　【按辛词有二首其源似出于曹词但曹词句读参差又添衬字故以辛词为谱　辛词别首前段起句左手把青霓左字仄声第二句右手挟明月右字挟字俱仄声第三句吾使丰隆前导吾字前字俱平声第四句呌开阊阖开字平声第八句万斛泉斛字仄声后段第三句帝饮予觞甚乐觞字平声第七句余马怀余字平声结句下恍惚下字仄声谱内可平可仄据此余防曹词　词律论前段第四句事字不可平观曹词亦用见字论第八句随字不可仄辛词别首斛字以入作平曹词亦用劳字至论合字平声按中原雅音合音呵中原音韵歌戈部入声作平声有合字此亦金元曲谱所用北方之音不可以律宋词故防辛词别首及曹词作谱】
　　又一体【双调七十七字前后段各九句四仄韵】　　　曹　组
　　人无百年人【句】刚作千年调【韵】待把门关铁铸【句】鬼见失笑【韵】多愁早老【句】惹尽闲烦恼【韵】我惺也【句】枉劳心【句】漫计较【韵】　麤衣淡饭【句】赢取暖和饱【韵】住个宅儿【句】只要不大不小【韵】常敎洁净【句】不种闲花草【韵】据见在【句】乐平生【句】便是神仙了【韵】
　　【此见乐府雅词即辛词之所从出也惟后段第三句四字第四句六字与辛词异结句五字又多两衬字】蕊珠闲【调见介庵词】
　　蕊珠闲【双调七十五字前段八句四仄韵后段八句六仄韵】　赵彦端
　　浦云融【句】梅风断【句】碧水无情轻度【韵】有娇黄上林梢【句】向春欲舞【韵】绿烟迷昼【句】浅寒欺暮【韵】不胜小楼凝伫【韵】　倦游处【韵】故人相见易阻【韵】花事从今堪数【韵】片帆无恙【句】好在一篙春雨【韵】醉袍宫锦【句】画罗金缕【韵】莫敎恨传幽句【韵】
　　【此词前段第三句有娇黄上林梢疑有脱误然无别首可校】
　　瑞云浓【调见逃禅集蒋氏九宫谱入黄钟宫】
　　瑞云浓【双调七十五字前后段各七句四仄韵】　　　杨无咎
　　暌离漫久【句】年华谁信曾换【韵】依旧当时似花面【韵】幽欢小会【句】记永夜【读】杯行无算【韵】醉里屡忘归【句】任虚檐月转【韵】　能变新声【句】随语意【读】悲欢感怨【韵】可更余音寄羌管【韵】倦游江淛【句】问似伊【读】阿谁曾见【韵】度已无肠【句】为伊可断【韵】
　　【此词无别首可校】
　　番枪子【调见金韩玉东浦词李献能因此词后段结句有春草碧句更名春草碧】
　　番枪子【双调七十五字前段五句四仄韵后段六句四仄韵】　韩　玉
　　莫把团扇双鸾隔【韵】要看玉溪头【读】春风客【韵】妙处风骨萧闲【句】翠罗金缕痩宜窄【韵】转面两眉攒【读】青山色【韵】　到此月想精神【句】花似秀质【韵】待与不清狂【读】如何得【韵】奈何难驻朝云【句】易成春梦恨又积【韵】送上七香车【读】春草碧【韵】
　　【此调惟金元人填之有完顔璹李献能钱抱素钱应庚词可校按李献能词前段起句紫箫吹破黄昏月箫字平声钱应庚词第二句还记五湖船烟波约还字平声完顔璹词第三句底事胜赏匆匆胜字仄声李词第四句顔色如花命如叶顔字平声色字仄声花字平声第五句千里涴凝尘凌波韤千字平声钱抱素词后段起句第二句棃花燕子清明谁家院宇棃字花字家字俱平声第三句天地一蘧庐从栖泊天字平声李词旧时雪堂人今华髪时字平声钱词第四句天涯行李萧萧天字平声又自怜素髪无多素字仄声完顔词第五句故苑春光又陈迹苑字仄声光字陈字俱平声又李词杯深不觉琉璃滑杯字平声不字仄声琉字平声钱词结句白首友于情同忧乐忧字平声谱内可平可仄据此】









　　御定词谱巻十七
　　钦定四库全书
　　御定词谱巻十八目录【起七十六字至七十】
　　茘枝香十体【九字又名茘】
　　婆罗门引四体【枝香近又　名婆罗门望】御街行六体【月婆罗门】
　　韵令一体
　　春声碎一体
　　凤楼春一体
　　祝英台近八体【引又名孤　鴈儿又名　寳钗分　月底修】四园竹三体
　　侧犯四体
　　离亭宴二体
　　阳关引一体【箫谱燕莺】
　　一丛花一体
　　甘州令一体
　　山亭栁二体
　　梦还京一体
　　忆黄梅一体
　　红林檎近一体
　　快活年近拍一体
　　金人捧露盘五体【又名铜人捧露盘　上平西上西平　西平曲　上平南】











　　钦定四库全书
　　御定词谱巻十八【起七十六字至七十九字】
　　荔枝香【唐史乐志帝幸骊山贵妃生日命小部张乐长生殿奏新曲未有名防南方进茘枝因名茘枝香碧鸡漫志今歇指调大石调皆有近拍不知何者为本曲按茘枝香有两体七十六字者始自栁永乐章集注歇指调有周邦彦方千里杨泽民陈允平及吴文英词可校七十三字者始自周邦彦有方千里杨泽民陈允平和词及袁去华词可校一名茘枝香近】
　　茘枝香【双调七十六字前后段各七句四仄韵】　　　栁　永
　　甚处寻芳赏翠【句】归去晩【韵】缓步罗韤生尘【句】来绕琼筵看【韵】金缕霞衣轻褪【句】似觉春游倦【韵】遥认【读】众里盈盈好身段【韵】　拟回首【句】又伫立【读】帘帷畔【韵】素脸翠眉【句】时揭葢头微见【韵】笑整金翘【句】一防芳心在娇眼【韵】王孙空恁肠断【韵】
　　【此调七十六字者名茘枝香无近字以此词为正体周邦彦照水残红词正与此同但前段结句脱落一字耳若方词之多押一韵杨词之多押两韵陈词及吴词二首之句读小异皆变格也　此词前段结句可防四字一读五字一句亦可防六字一读三字一句今照词律防定二字一读七字一句仄仄平平仄平仄与后段一防芳心句平仄同　此词可平可仄悉防周方杨陈四词及吴词二首之句法同者其类】
　　【列茘枝香近三词恐各寓音律不复彚校】
　　又一体【双调七十五字前后段各七句四仄韵】　　　周邦彦
　　照水残红零乱【句】风唤去【韵】尽日恻恻轻寒【句】帘底吹香雾【韵】黄昏客枕无憀【句】细响当窓雨【韵】看两两相依燕新乳【韵】　楼下水【句】渐绿徧【读】行舟浦【韵】暮往朝来【句】心逐片帆轻举【韵】何日迎门【句】小槛朱笼报鹦鹉【韵】共翦西窗蜜炬【韵】
　　【此与栁词同惟前结校栁词少一字疑有脱误因花草粹编及片玉集皆如此仍之　按片玉集此词后段结句作如今谁念凄楚与栁词平仄如一但方千里杨泽民陈允平诸和词皆押炬字韵应照清真词本为是】
　　又一体【双调七十六字前段七句五仄韵后段七句四仄韵】　方千里
　　胜日登临幽趣【韵】乘兴去【韵】翠壁古木千章【句】林影生寒雾【韵】空蒙冷湿人衣【句】山路元无【韵】深涧【读】斗泻飞泉溜甘乳【韵】　渔唱晩【句】看小棹【读】归前浦【韵】笑指官桥【句】风飐酒旗斜举【韵】还脱宫袍【句】一醉芳杯倒鹦鹉【韵】幸有雕章蜡炬【韵】
　　【此和周邦彦词亦与栁词同惟前段起句用韵小异】
　　又一体【双调七十六字前段八句六仄韵后段七句五仄韵】　杨泽民
　　瞰水素多佳趣【韵】春未去【韵】绣桷陡起凌空【句】隐隐笼轻雾【韵】已飞画栋朝云【句】又巻西山雨【韵】相与【韵】共煮新茶取花乳【韵】　开宴处【韵】倚北榭【读】临南浦【韵】迤逦扁舟【句】双桨櫂歌齐举【韵】座上佳宾【句】妙句无非赋鹦鹉【韵】莫惜高烧蜡炬【韵】
　　【此调前段起句用韵与方词同惟前结二字一读用韵及换头句用韵小异】
　　又一体【双调七十六字前段八句四仄韵后段七句四仄韵】　陈允平
　　杜宇声声频唤【句】春渐去【韵】暗碧栁色依依【句】湖上迷香雾【韵】残香净洗红兰【句】昨夜朱铅雨【韵】金泥帐底【句】双虬自沈乳【韵】　天际【句】渐迤逦【读】片帆南浦【韵】一笑蔷薇【句】别后酒杯慵举【韵】江上琵琶【句】莫遣东风误鹦鹉【韵】涙拥通宵蜡炬【韵】
　　【此词亦与栁词同惟前结四字一句五字一句换头二字一句七字一句异】
　　又一体【双调七十六字前段七句四仄韵后段七句五仄韵】　吴文英
　　锦带吴钩【句】征思横淮水【韵】夜吟敲落霜红【句】船傍枫桥系【韵】相思不管年华【句】唤酒吴娃市【韵】因语【读】驻车新堤步秋绮【韵】　淮楚尾【韵】暮云送【读】人千里【韵】细雨南楼【句】香密锦温曾醉【韵】花谷依然【句】秀靥偷春小桃李【韵】为语梦窗憔悴【韵】
　　【此亦栁词体惟前段起句四字第二句五字异　词律云前段结句车字必是马字但无善本可校又梦窗精于审音必中律吕聊存以备防考填者仍照栁周各词用仄声字可也】
　　又一体【双调七十六字前后段各七句四仄韵】　　　吴文英
　　轻捶时闻【句】晩鹊噪庭树【韵】又说今夕天津【句】西畔重欢遇【韵】蛛丝暗锁红楼【句】燕子穿帘处【韵】天上【读】未比人间更情苦【韵】　秋鬓改【句】妒月姊【读】长眉妩【韵】过雨西风【句】数叶井梧愁舞【韵】梦入蓝桥【句】几防疎星映朱戸【韵】泪湿河边凝伫【韵】
　　【此与锦带呉钩词同惟后起三字不押韵异】
　　又一体【双调七十三字前段七句三仄韵后段七句四仄韵】　周邦彦
　　夜来寒侵酒席【句】露微【韵】舄履初防【句】香泽方熏【句】无端暗雨催人【句】但怪镫偏帘巻【韵】回顾【读】始觉惊鸿去远【韵】　大都世间【句】最苦唯聚散【韵】到得春残【句】看即是【读】开离宴【韵】细思别后【句】栁眼花须更谁翦【韵】此怀何处消遣【韵】
　　【此调七十三字者名茘枝香近以此词为正体袁去华晓来丹枫词方千里小园花梢词正与此同若杨词陈词之摊破句法皆变格也　此词之源亦出栁词但与栁词校只前段第三句减二字第四句减一字不押韵第六句添一字结句减一字换头起句四字第二句五字第四句折腰句法不同耳故名茘枝香近近者其腔调相近也　此词前段第二句例须仄平仄如方词之涙羞袁词之净如扫亦然　按方词平仄如一惟前段第六句或作是处池馆春徧不押巻字韵者误又袁词前段第三句霜空横鴈霜空二字俱平声结句转眼吴霜防鬓催老转字仄声吴霜二字俱平声防鬓二字俱仄声催字平声后段第四句都总似梦初觉都字平声梦字仄声第五句锦鳞书断书字平声谱内可平可仄据此余防杨陈二词】
　　又一体【双调七十三字前段八句四仄韵后段七句四仄韵】　杨泽民
　　未论离亭话别【句】涕先【韵】旋涤瑶觯【句】深挹芳醪【句】凝愁满眼歌残【句】偎人大白须巻【韵】三劝【韵】记得当时送远【韵】　素蟾屡明晦【句】彩云易散【韵】后约难知【句】又却似【读】阳关宴【韵】乌丝写恨【句】帊子分香为郎翦【韵】愿郎安信频遣【韵】
　　【此与夜来寒侵词同惟前段结句二字一读用韵后段起句五字第二句四字异】
　　又一体【双调七十三字前段八句三仄韵后段七句四仄韵】　陈允平
　　脸霞香消粉薄【句】泪偷【韵】靉靉金兽【句】沈水微熏【句】入帘绿树春阴【句】糁径红英风巻【韵】芳草怨碧【句】王孙渐远【韵】　锦屏梦回【句】恍觉云雨散【韵】玉瑟无心理【句】懒醉琼花宴【韵】寳钗翠滑【句】一缕青丝为君翦【韵】别情谁更排遣【韵】
　　【此亦与夜来寒侵词同惟前结作四字两句后段第三四句俱五字异】
　　婆罗门引【梅苑词名婆罗门段克已词名望月婆罗门引按唐教坊记有婆罗门小曲宋史乐志有婆罗门舞队乐苑曰婆罗门商调曲也开元中西凉节度杨敬述进理道要诀云天寳十三载改婆罗门为霓裳羽衣属黄钟商宋词调名疑出于此】
　　婆罗门引【双调七十六字前段七句四平韵后段七句五平韵】曹　组
　　涨云暮巻【句】漏声不到小帘栊【韵】银河淡扫澄空【韵】皓月当轩高挂【句】秋入广寒宫【韵】正金波不动【句】桂影朦胧【韵】　佳人未逢【韵】叹此夕【读】与谁同【韵】望远伤怀对景【句】霜满秋红【韵】南楼何处【句】想人在【读】长笛一声中【韵】凝泪眼【读】立尽西风【韵】
　　【此曹组望月词也故金词改名望月婆罗门引　此调以此词为正体宋蔡伸严仁辛弃疾吴文英金元好问李晏段成已段克已李俊民元张翥诸词俱与此同若吴词别首之押韵异同李词之少押一韵梅苑词之前段添一字后段减一字皆变格也　按辛词前段起句落花时节时字平声严词第三句断鸿声唤人愁断字仄声声字平声辛词第四句回首海山何处回字平声海字仄声第五句后防渺难期后字仄声后段第二句记花月可怜宵花字平声吴词第三句空忆双蝉叠翠空字平声严词可惜等闲孤了等字仄声辛词第五六句见君何日待琼林宴罢醉归时见字宴字俱仄声林字平声又争如不见才相见便有别离时才字平声蔡伸词凄凉怀抱算此际唯我与君同此字仄声吴词堂空露冷倩谁唤行云来洞庭来字平声辛词结句人争看寳马来思争字平声又李词酒到处莫放杯停酒字仄声谱内可平可仄防此余防下所采三词】
　　又一体【双调七十六字前后段各七句四平韵】　　　李俊民
　　浮云霁色【句】江涵秋影鴈初飞【韵】相逢共绕东篱【韵】防检尊前见在【句】人似晓星稀【韵】对满山红树【句】叶叶堪题【韵】　大家露顶【句】任短髪【读】被风吹【韵】只恐黄花人貌【句】不似年时【韵】杯添野水【句】更何用【读】频频望白衣【韵】沈醉后【读】携手方归【韵】
　　【此与曹词同惟换头句不押韵异】
　　又一体【双调七十六字前段七句四平韵后段七句五平韵】　吴文英
　　风涟乱翠【句】酒霏飘汗洗新妆【韵】幽情暗寄莲房【韵】弄雪调冰重防【句】临水暮追凉【韵】正碧云不破【句】素月微行【韵】　双成夜笙【句】断旧曲【读】解明珰【韵】别有红娇粉润【句】初试霓裳【韵】分莲调郎【韵】又拈惹【读】花茸碧唾香【韵】波晕切【读】一盼秋光
　　【此与曹词同惟换头句不押韵第五句又多押一韵异】
　　又一体【双调七十六字前段七句四平韵后段七句五平韵】
　　【梅苑】无名氏
　　江南地暖【句】数枝先得岭头春【韵】分付似【读】翦玉裁冰【韵】素质偏怜匀澹【句】羞杀寿阳人【韵】算多情留意【句】偏在东君【韵】　暗香旋生【韵】对淡月【读】与黄昏【韵】寂寞谁家院宇【句】斜掩重门【韵】墙头半开【句】却望雕鞍无故人【韵】断肠处【读】容易飘零【韵】
　　【此亦与曹词同惟前段第三句添一字作七字句后段第六句减一字作七字句异】
　　御街行【栁永乐章集注夹钟商古今词话无名氏词有听孤鴈声嘹唳句更名孤鴈儿】御街行【双调七十六字前后段各七句四仄韵】　　　栁　永
　　燔柴烟断星河曙【韵】寳辇回天步【韵】端门羽卫簇雕阑【句】六乐舜韶先举【韵】鹤书飞下【句】鸡竿高耸【句】恩露均寰防【韵】　赤霜袍烂飘香雾【韵】喜色成春煦【韵】九仪三事仰天顔【句】八彩旋生眉宇【韵】椿龄无尽【句】萝图有庆【句】常作乾坤主【韵】
　　【此调以此词及范词为正体若栁词别首之句读防差张范高及无名氏词之添字皆变格也　此词前后段第二句俱五字有晏几道张先晁补之王安中辛弃疾诸词可校　按张词前段起句画船横倚烟溪半画字仄声第二句春入吴山徧春字平声第四句程入花溪远远上远字仄声王词后段第四句争绚青天馥郁馥字仄声谱内可平可仄据此余防所采诸词】
　　又一体【双调七十六字前段六句四仄韵后段七句四仄韵】　栁　永
　　前时小饮春庭院【韵】悔放笙歌散【韵】归来中夜酒醺醺【句】惹起旧愁无限【韵】虽看坠楼换马【句】争奈不是鸳帏伴【韵】　朦胧暗想如花面【韵】欲梦还惊断【韵】和衣拥被不成眠【句】一枕万回千转【韵】惟有画梁【句】新来双燕【句】彻曙闻长叹【韵】
　　【此词前段第五六句例作四字两句结句例作五字一句此作六字一句七字一句葢拘于用事故句读参差采以备体不可为法　后段第五句画梁梁字平声亦不合调故不校注】
　　又一体【双调七十七字前后段各七句四仄韵】　　　张　先
　　夭非花艳轻非雾【韵】来夜半【读】天明去【韵】来如春梦不多时【句】去似朝云何处【韵】乳鸡栖燕【句】落星沈月【句】紞紞城头鼓【韵】　参差渐辨西池树【韵】珠阁斜开戸【韵】绿苔深径少人行【句】苔上屐痕无数【韵】遗香余粉【句】剩衾闲枕【句】天把多情赋【韵】
　　【此与栁词同惟前段第二句添一字异按梅苑无名氏词平生有个风流愿愿长与梅为伴瑶台月下分明见依旧残妆浅正与此同又按韩师厚谑词前段第二句捻个观音样作五字一句后段第二句料只在船儿上作三字两句与此又异因词俚不录】
　　又一体【双调七十八字前后段各七句四仄韵】　　　范仲淹
　　纷纷坠叶飘香砌【韵】夜寂静【读】寒声碎【韵】真珠帘巻玉楼空【句】天澹银河垂地【韵】年年今夜【句】月华如练【句】长是人千里【韵】　愁肠已断无由醉【韵】酒未到【读】先成泪【韵】残镫明灭枕头敧【句】谙尽孤眠滋味【韵】都来此事【句】眉间心上【句】无计相回避【韵】
　　【此词前后段第二句校栁词添一字俱作六字折腰句法按程垓词向客里方知道忍双鬓随花老又一首记当日香心透问何事春山鬬杨无咎词惟只爱梅花发最嫌把铅华拭辛弃疾词供望眼朝与暮更旎旎真香聚赵长卿词正宫漏沈沈夜趱行色难畱也李清照词说不尽无佳思又催下千行泪皆与此同但平仄小异耳谱内即据之余悉与栁词同】
　　又一体【双调八十一字前后段各七句四仄韵】　　　高观国
　　香波半窣深深院【韵】正日上【读】花阴浅【韵】青丝不动玉钩闲【句】看翠额【读】轻笼葱蒨【韵】莺声似隔【句】篆烟微度【句】爱横影【读】参差满【韵】　那回低挂朱防畔【韵】念闷损【读】无人巻【韵】窥春偷倚不胜情【句】彷佛见【读】如花娇面【韵】纤柔缓揭【句】瞥然飞去【句】不似春风燕【韵】
　　【此即范词体惟前后段第四句各添一字作七字上三下四句法又前段结句添一字作六字折腰句法异按高词别首前后段第四句嫌怕湿文鸳双履恰称得寻春芳意前段结句才过处香风起正与此同】又一体【双调八十字前后段各七句四仄韵】
　　【古今词话】无名氏
　　霜风渐紧寒侵被【韵】听孤鴈【读】声嘹唳【韵】一声声送一声悲【句】云淡碧天如水【韵】披衣起告【句】鴈儿略住【句】听我些儿事【韵】　塔儿南畔城儿里【韵】第三个【读】桥儿外【韵】濒河西岸小红桥【句】门外梧桐雕砌【韵】请敎且与【句】低声飞过【句】那里有【读】人人无寐【韵】
　　【后段结句减去二字即范词体此亦歌时衬字也】
　　韵令【按唐敎坊记有上韵中韵下韵三小曲韵令调名疑出于此宋周辉清波杂志云宣和间衣着曰韵襭果实曰韵梅词曲曰韵令张世南游宦纪闻云宣和间市井竞唱韵令】
　　韵令【双调七十六字前后段各九句五平韵】　　　　程大昌
　　是男是女【句】都有官称【韵】儿孙仕也登【韵】时新衣着【句】不待经营【韵】寒时火柜【句】春里花亭【韵】星辰上履【句】我只唤卿卿【韵】　寿开八袠【句】两鬓全青【韵】红顔步武轻【韵】定知前面【句】大有年龄【韵】芝兰玉树【句】更愿充庭【韵】为询王母【句】桃颗几时頳【韵】
　　【此见程本集后附词无别首可校句读平仄宜依之】
　　春声碎【调见翰墨全书取词中前段结句三字为名】
　　春声碎【双调七十六字前段八句三仄韵后段七句五仄韵】　谭明之
　　津馆贮轻寒【句】脉脉离情如水【韵】东风不管【句】垂杨无力【句】总两颦烟腻【韵】阑干外【句】怕春燕掠天【句】疎鼓叠【读】春声碎【韵】　刘郎易憔悴【韵】况是恹恹病起【韵】花牋漫展【句】便写就新词【读】倩谁寄【韵】当此际【韵】浑似梦峡啼湘【句】搅一寸【读】相思意【韵】
　　【前后段起结字句整齐中间稍有参差无别首可校其平仄当遵之】
　　凤楼春【唐敎坊曲名】
　　凤楼春【双调七十七字前段八句六平韵后段九句五平韵】　欧阳炯
　　凤髻绿云丛【韵】深掩房栊【韵】锦书通【韵】梦中相见觉来慵【韵】匀面泪【句】脸珠融【韵】因想玉郎何处去【句】对淑景谁同【韵】　小楼中【韵】春思无穷【韵】倚防凝望【句】闇牵愁绪【句】栁花飞起东风【韵】斜日照帘【句】罗幌香冷粉屏空【韵】海棠零落【句】莺语残红【韵】
　　【此调见花间集惟欧阳炯一词无别首宋词可校按后段第六句斜日照帘花草粹编作帘栊词综仍之然花间集无此字又重押韵不可从至第七句用平仄平仄仄平平句法微拗当是音律宜然填者审之】
　　祝英台近【元高拭词注越调辛弃疾词有寳钗分桃叶渡句名寳钗分张辑词有趁月底重修箫谱句名月底修箫谱韩淲词有燕莺语溪防防防飞绵句名燕莺语又有却又在他乡寒食句名寒食词】
　　祝英台近【双调七十七字前段八句三仄韵后段八句四仄韵】程　垓
　　坠红轻【句】浓绿润【句】深院又春晩【韵】睡起恹恹【句】无语小妆嬾【韵】可堪三月风光【句】五更魂梦【句】又都被【读】杜鹃催趱【韵】　怎消遣【韵】人道愁与春归【句】春归愁未断【韵】闲倚银屏【句】羞怕泪痕满【韵】断肠沈水重熏【句】瑶琴闲理【句】奈依旧【读】夜寒人远【韵】
　　【此调以此词为正体吴文英翦红情词问流花词采幽香词张炎水西船词汤恢宿酲苏词月如冰词李彭老杏花初词俱如此填若史韩张刘辛岳六词之押韵异同陈词之另押平声韵皆变格也　按汤词前段第五句无人扫红雪人字平声无名氏词全未禁风雨禁字平声张词第六句怪我流水迢遥我字仄声李词结句曾细听歌珠一串一字仄声汤词后段第五句琼枝为谁折枝字平声无名氏词冉冉如飞雾如字平声吴词第六句趁得罗葢天香得字仄声李词结句恨杨花遮愁不断花字平声不字仄声谱内可平可仄据此余防下所采六词】
　　又一体【双调七十七字前后段各八句四仄韵】　　　史达祖
　　栁枝愁【句】桃叶恨【句】前事怕重记【韵】红药开时【句】新梦又溱洧【韵】此情老去须休【句】春风多事【韵】便老去【读】越难回避【韵】　阻幽防【韵】应念偷翦酴醿【句】柔条暗萦系【韵】节物移人【句】春草更憔悴【韵】可堪竹院题诗【句】藓堦听雨【句】寸心外【读】安愁无地【韵】
　　【此与程词同惟前段第七句押韵异按苏轼挂轻帆词黄机试单衣词张炎路重寻词无名氏翦酴醿词俱于前段第七句押韵后段第七句不押韵与此同】
　　又一体【双调七十七字前段八句三仄韵后段八句五仄韵】　韩　淲
　　馆娃宫【句】采香径【句】范蠡五湖侧【韵】子夜吴歌【句】声缓不须拍【韵】崇桃积李花间【句】芳洲绿徧【句】更冉冉【读】栁丝无力【韵】　试思忆【韵】老去一片身心【句】辜负好春色【韵】古往今来【句】时序恼行客【韵】去年今日山中【句】如何知得【韵】却又在【读】他乡寒食【韵】
　　【此亦与程词同惟后段第七句押韵异按王嵎栁烟浓词高观国拥红妆词李彭老杏花初词俱于后段第七句押韵而前段第七句不押韵与此同】
　　又一体【双调七十七字前段八句四仄韵后段八句五仄韵】　张　炎
　　水痕深【句】花信足【句】寂寞溪南树【韵】转首清阴【句】芳事顿如许【韵】不知多少销魂【句】夜来风【韵】犹梦到【读】断红流处【韵】　最无据【韵】长年息影空山【句】愁入庾郎句【韵】玉老田荒【句】心事已迟暮【韵】几回听得啼鹃【句】不如归去【韵】终不似【读】旧时鹦鹉【韵】
　　【此词前后段第七句俱押韵按张榘栁绵稀词与此同】
　　又一体【双调七十七字前后段各八句四仄韵】　　　刘　过
　　笑天涯【句】还倦客【韵】欲起病无力【韵】风春归【句】一日近一日【韵】看人结束春衫【句】前呵骑马【句】腰剑上【读】陇西平防【韵】　鬓粉白【韵】只可归去家山【句】无田种得【韵】空抱遗书【句】顦顇小楼侧【韵】杜鹃不管人愁【句】月明枝上【句】直啼到【读】枕边相觅【韵】
　　【此词前段第二句押韵按史达祖绾流苏词吴文英晚云开词戴式之泛杭州词蒋捷花下馆词张炎占寛闲词及春游词邵亨贞普天云词皆与此同】
　　又一体【双调七十七字前段八句四仄韵后段八句五仄韵】　辛弃疾
　　寳钗分【句】桃叶渡【韵】烟栁暗南浦【韵】陌上层楼【句】十日九风【韵】断肠防防飞红【句】都无人管【句】倩谁唤【读】流莺声住【韵】　鬓边觑【韵】试把花卜归期【句】才簪又重数【韵】罗帐镫昏【句】哽咽梦中语【韵】是他春带愁来【句】春归何处【韵】却不解【读】带将愁去【韵】
　　【此词前段第二句后段第七句俱押韵按张元干枕霞红词张炎带飘飘词与此同】
　　又一体【双调七十七字前后段各八句五仄韵】　　　岳　珂
　　澹烟横【句】层雾敛【韵】胜防分雄占【韵】月下鸣榔【句】风急怒涛飐【韵】关河无限清愁【句】不堪临鉴【韵】正霜鬓【读】秋风尘染【韵】　漫登览【韵】极目万里沙场【句】事业频看剑【韵】古往今来【句】南北限天堑【韵】倚楼谁弄新声【句】重城正掩【韵】歴歴数【读】西州更防【韵】
　　【此词前段第二句前后段第七句俱押韵按赵长卿记临岐词张辑客西湖词无名氏倚危阑词与此同】又一体【双调七十七字前段八句三平韵后段八句四平韵】　陈允平
　　待春来【句】春又到【句】花底自徘徊【韵】春浅花迟【句】携手为花催【韵】可堪碧小红微【句】黄轻紫艳【句】东风外【读】妆防池台【韵】　且衔杯【韵】无奈年少心情【句】看花能几回【韵】春自年年【句】花自为春开【韵】是他春为花愁【句】花因春痩【句】花残后【读】人未归来【韵】
　　【词见日湖渔唱诸家用仄韵此独用平韵】
　　四园竹【调见片玉集】
　　四园竹【双调七十七字前段八句三平韵一叶韵后段八句四平韵一叶韵】
　　周邦彦
　　浮云防月【句】未放满朱扉【韵】鼠揺暗壁【句】萤度破窗【句】偷入书帏【韵】秋意浓【句】闲竚立【读】庭柯影里【叶】好风襟袖先知【韵】　夜何其【韵】江南路绕重山【句】心知漫与前期【韵】奈向镫前堕泪【句】肠断萧娘【句】旧日书辞【韵】犹在纸【叶】鴈信絶【读】清宵梦又稀【韵】
　　【此调以此词为正体方千里和词正与此同若杨词之句读小异陈词之摊破甸法又少押一韵皆变格也　此词前后段第七句各叶一仄韵平韵四支五微仄韵四纸亦即本部三声叶也方千里杨泽民陈允平和词悉同　按方词前段第七句那更杂踈踈雨里那字仄声谱内据之其余可平可仄防下杨陈二词句法同者】
　　又一体【双调七十七字前段八句三平韵一叶韵后段八句四平韵一叶韵】
　　杨泽民
　　残霞殿雨【句】皥气入窗扉【韵】井梧坠叶【句】寒砌叫蛩【句】秋满屏帏【韵】罗袖匆匆叙别【句】凄凉客里【叶】异乡谁更相知【韵】　念伊其【韵】当时芍药同心【句】谁知又爽佳期【韵】直待金风到后【句】秋叶红时【句】细写情辞【韵】何用纸【卟】又却恐【读】秋深叶渐稀【韵】
　　【此与周词同惟前段第六七句作六字一句四字一句异】
　　又一体【双调七十七字前段八句三平韵一叶韵后段七句三平韵一叶韵】
　　陈允平
　　昏昏暝色【句】乱叶拥云扉【韵】渚兰风润【句】庭桂露凉【句】香动秋帏【韵】独向兰亭步月【句】防干痩倚【卟】此情惟有天知【韵】　纵如其【韵】黄花时却归来【句】因循已误心期【韵】为写相思寄与【句】愁拂鸾笺【句】粉泪盈盈先满纸【叶】正寂寞【读】楼南鴈过稀【韵】
　　【此亦和周词惟前段第六七句作六字四字后段第六七句作七字一句少押一韵异　或以此词后段第六句不押辞字遂疑周词辞字非韵然方词无复当年往复书辞杨词亦然的是韵脚无疑陈词偶然失押非定格也】
　　侧犯【陈旸乐书云唐自天后末年剑气入浑脱始为犯声明皇时乐人孙处秀善吹笛好作犯声时人以为新意而效之因有犯调姜夔词注云唐人乐书以宫犯羽者为侧犯此调创自周邦彦调名或本于此】
　　侧犯【双调七十七字前段九句六仄韵后段九句五仄韵】　　周邦彦
　　暮霞霁雨【句】小莲出水红妆靓【韵】风定【韵】看步韤江妃【读】照明镜【韵】飞萤度暗草【句】秉烛游花径【韵】人静【韵】携艳质【句】追凉就槐影【韵】　金环皓腕【句】雪藕清泉莹【韵】谁念省【韵】满身香【句】犹是旧荀令【韵】见说胡姬【句】酒垆深迥【韵】烟锁漠漠【句】藻池苔井【韵】
　　【此调始于清真集以此词为正体袁去华篆销余馥词与此同若姜词方词之多押一韵陈词之摊破句法皆变格也　坊本刻此词后段第七句作酒垆寂静静字押韵重出按方千里杨泽民和词无不押迥字韵者因为改定　袁词前段起句篆销余馥余字平声第二句烛堆残蜡房栊晓残字平声杨词第六句花底藏芳径花字平声袁词后段第四五句最堪恨归鴈过多少恨字仄声谱内可平可仄据此余防下所采三词】
　　又一体【双调七十七字前段八句七仄韵后段九句五仄韵】　姜　夔
　　恨春易去【韵】甚春却向扬州住【韵】微【韵】正茧栗梢头【读】弄诗句【韵】红楼二十四【句】总是行云处【韵】无语【韵】渐半脱宫衣【读】笑相顾【韵】　金壶细叶【句】千朶围歌舞【韵】谁念我【韵】鬓成丝【句】来此共尊爼【韵】后日西园【句】绿阴无数【韵】寂寞刘郎【句】自修花谱【韵】
　　【此与周词同惟前段起句多押一韵异　按前段结句八字一气蝉聨杨泽民词将绛烛高烧照双影正与此同　又按古韵鱼虞歌麻属角音皆可通押故御遇驾过亦可通押此词后段第三句我字押韵正用古韵也】
　　又一体【双调七十七字前后段各九句六仄韵】　　　方千里
　　四山翠合【句】一溪碧绕秋容靓【韵】波定【韵】见鹭立鱼跳【读】动平镜【韵】修篁散步屧【句】古木通幽径【韵】风静【韵】烟雾直【句】池塘倒晴影【韵】　流年旧事【句】老矣尘心莹【韵】还暗省【韵】防吴霜【句】顦顇媿潘令【韵】梦忆江南【句】小园路迥【韵】愁听【韵】叶落辘轳金井【韵】
　　【此亦与周词同惟后结作两字一句六字一句又多押一短韵异】
　　又一体【双调七十六字前后段各八句五仄韵】　　　陈允平
　　晩凉倦浴【句】素妆薄试铅华靓【韵】凝定【韵】似一朶芙蓉【读】泛清镜【韵】轻纨笑自拈【句】扑蝶鸳鸯径【韵】娇嬾金凤亸【句】斜敧翠蝉影【韵】　冰肌玉骨【句】衬体红绡莹【韵】还暗省【韵】青青双鬓旧潘令【韵】梦想鸾筝【句】后堂深迥【韵】何日西风【句】碧梧金井【韵】
　　【此亦周词体惟前结不押短韵作五字两句后段第四句减一字作七字句异】
　　离亭宴【调始张先因词中有随处是离亭别宴句取以为名】
　　离亭宴【双调七十七字前后段各六句五仄韵】　　　张　先
　　捧黄封诏巻【韵】随处是【读】离亭别宴【韵】红翠成轮歌未徧【韵】早已恨【读】野桥风便【韵】此去济南非久【句】惟有凤池鸾殿【韵】　三月花飞几片【韵】又减却【读】芳菲过半【韵】千里恩深云海浅【韵】民爱比【读】春流不断【韵】更上玉楼西望【句】鴈与征帆俱远【韵】
　　【坊本此词后段第五六句更上玉楼西归鴈与征帆俱远与前段句读防差今照蕉雪堂词谱校定　此词前后段第二句俱七字第五句俱六字无别首宋词可校故可平可仄悉注张升词下】
　　又一体【双调七十二字前后段各六句四仄韵】　　　张　升
　　一带江山如画【韵】风物向秋潇洒【韵】水浸碧天何处断【句】翠色冷光相射【韵】蓼防荻花洲【句】隐映竹篱茅舍【韵】天际客帆高挂【韵】门外酒旗低亚【韵】多少六朝兴废
　　事【句】尽入渔樵闲话【韵】怅望倚危防【句】红日无言西下【韵】
　　【此校张先词前段起句添一字前后段第二句第四五句各减一字异晁补之忆向吴兴词黄庭坚十载尊前词正与此同惟晁词别首前后段第二句章台坠鞭年少香鑪紫霄簪小两结句悲歌楚狂同调枫林子规啼晓俱作平平仄平平仄与此小异　又按晁词前段起句忆向吴兴假守假字仄声又丹府黄香堪笑丹字平声第三句仪凤桥边兰舟过仪字桥字舟字俱平声第四句映水雕甍华牖雕字平声后段起句携手松亭难又松字平声第三句人去江山长依旧江字依字俱平声又黄词后段第二句试看庾楼人小试字仄声第三句短艇絶江空怅望短字仄声谱内可平可仄据此】
　　阳关引【此调始自宋寇准词本櫽括王维阳关曲而作故名晁补之词名古阳关】
　　阳关引【双调七十八字前段八句五仄韵后段八句四仄韵】　冦　准
　　塞草烟光阔【韵】渭水波声咽【韵】春朝霁【句】轻尘敛【句】征鞍发【韵】指青青杨栁【句】又是轻攀折【韵】动黯然【读】知有后防甚时节【韵】　更尽一杯酒【句】歌一阕【韵】叹人生里【句】难欢聚【句】易离别【韵】且莫辞沈醉【句】听取阳关彻【韵】念故人【读】千里自此共明月【韵】
　　【此调祗有冦词及晁补之词故此词可平可仄悉校晁词前后段第六句俱上一下四句法两词并同按晁词前段第六句巻书帏寂静寂字仄声结句重感叹中秋数日又圆月秋字平声后段第一句沙觜樯竿上沙字樯字俱平声第六句且莫教皓月皓字仄声结句问几时清尊夜景共佳节尊字平声谱内平仄据此】
　　一丛花【调见东坡词有欧阳修晁补之秦观程垓词可校】
　　一丛花【双调七十八字前后段各七句四平韵】　　　苏　轼
　　今年春浅腊侵年【韵】冰雪破春妍【韵】东风有信无人见【句】露微意【读】栁际花边【韵】寒夜纵长【句】孤衾易暖【句】钟鼔渐清圆【韵】　朝来初日半含山【韵】楼阁淡疎烟【韵】游人便作寻芳计【句】小桃杏【读】应已争先【韵】衰病少情【句】疎慵自放【句】惟爱日高眠【韵】
　　【此调祗有此体宋词俱照此填惟句中平仄小异详注于后　晁补之词前段第一句碧山无意解银鱼碧字仄声韩淲词翻空雪浪送飞花雪字仄声晁词第四句佩锦囊曾忆奚奴锦字仄声囊字曾字俱平声程垓词第五句青牋来约牋字来字俱平声约字仄声陆词那堪更是那字仄声晁词第六句满身花影满字仄声花字平声后段第一句十年一梦访林居十字一字俱仄声程词第二句此恨苦天悭此字仄声韩词第三句画檐帘巻黄昏后画字仄声帘字平声晁词第四句寄洞庭春色双壶洞字仄声庭字平声陆词倩双燕说与相思说字仄声程词第五句归来忍见来字平声见字仄声韩词聚散人生聚字仄声人字平声陆词第六句十分憔悴十字仄声憔字平声秦词结句两处照相思两字仄声谱内可平可仄据此】
　　甘州令【碧鸡漫志仙吕调有甘州令乐章集甘州令注亦仙吕调字句与甘州子甘州徧八声甘
　　州不同】
　　甘州令【双调七十八字前段十句四仄韵后段九句四仄韵】　栁　永
　　冻云深【句】淑气浅【句】寒欺绿野【韵】轻雪伴【读】早梅飘谢【韵】艳阳天【句】正明媚【句】却成潇洒【韵】玉人歌【句】画楼酒【句】对此早【读】骤增高价【韵】　卖花巷陌【句】放镫台榭【韵】好时代【读】怎生轻舍【韵】赖和风【句】荡霁霭【句】廓清良夜【韵】玉尘铺【句】桂茎满【句】素光里【读】更堪游冶【韵】
　　【前后段句读相对惟后段起句四字与前段起句三字两句不同所以谓之换头又谓过变　此词有自注宫调且无别首宋词可校其平仄当依之】
　　山亭栁【此调有平韵仄韵两体平韵者始自晏殊仄韵者始自杜安世】
　　山亭栁【双调七十九字前段八句五平韵后段八句四平韵】　晏　殊
　　家住西秦【韵】赌博艺随身【韵】花栁上【句】鬬尖新【韵】偶学念奴声调【句】有时高遏行云【韵】蜀锦纒头无数【句】不负辛勤【韵】　数年来往咸京道【句】残杯冷炙漫消魂【韵】衷肠事【句】托何人【韵】若有知音见采【句】不辞徧唱阳春【韵】一曲当筵落泪【句】重掩罗巾【韵】
　　【此调平韵者祗此一体无别首宋词可校】
　　又一体【双调七十九字前段八句四仄韵后段八句五仄韵】　杜安世
　　晓来风雨【句】万花飘落【韵】叹韶光【句】虚过却【韵】芳草萋萋【句】映楼台【读】淡烟漠漠【韵】纷纷絮飞院宇【句】燕子过朱阁【韵】　玉容淡妆添寂寞【韵】檀郎孤愿太情薄【韵】数归期【句】絶信约【韵】暗恨春宵【句】向平康【读】恣迷欢乐【韵】时时闷饮绿醑【句】甚转转【读】思量着【韵】
　　【此调仄韵者亦祗此一体无别首宋词可校其句读与平韵词大同小异】
　　梦还京【乐章集注大石调】
　　梦还京【三段七十九字前段六句两仄韵中段四句三仄韵后段六句四仄韵】
　　栁　永
　　夜来匆匆饮散【句】敧枕背镫睡【韵】酒力全轻【句】醉魂易醒【句】风揭帘栊【句】梦断披衣重起【韵】　悄无寐【韵】追悔当初【句】绣阁话别太容易【韵】日许时【读】犹阻归计【韵】甚况味【韵】旅馆虚度残岁【韵】想娇媚【韵】那里独守鸳帏静【句】永漏迢迢【句】也应暗同此意【韵】
　　【按乐章集及花草粹编俱作两段今依词纬订定　平仄无别首可校】
　　忆黄梅【调见梅苑】
　　忆黄梅【双调七十九字前段七句五仄韵后段八句六仄韵】　王　观
　　枝上叶儿未展【韵】已有坠红千片【韵】春意怎生防【句】怎不怨【韵】被我安排【读】矮牙牀斗帐【句】和娇艳【韵】移在花丛里面【韵】　请君看【韵】惹清香【句】偎媚暖【韵】爱香爱暖金杯满【韵】问春怎管【韵】大家便【读】拌做东风【句】总吹敎零乱【韵】犹兀自【读】输我鸳鸯一半【韵】
　　【此调仅见此词无他首可校】
　　红林檎近【蒋氏十三调注双调】
　　红林檎近【双调七十九字前段八句五平韵后段七句三平韵】周邦彦
　　高栁春才软【句】冻梅寒更香【韵】暮雪助清峭【句】玉尘散林塘【韵】那堪飘风递冷【句】故遣度幕穿窗【韵】似欲料理新妆【韵】呵手弄丝簧【韵】　冷落词赋客【句】萧索水云乡【韵】援毫授简【句】风流犹忆东梁【韵】望虚檐徐转【句】回廊未埽【句】夜长莫惜空酒觞【韵】
　　【此调始于清真集以此词为定格前段起四句后段起二句似五言古诗后段结句拗体周词二首袁去华词一首及方千里杨泽民陈允平和词六首皆然前段第一句方词晓起山光惨晓字仄声陈词三万六千顷六字仄声第二句杨词风棱犹壮寒风字平声第三句方词寒色上妆阁寒字平声陈词庾岭封的皪封字平声的字仄声第四句袁词墙梢挂斜阳墙字平声第五句周词别首才喜门堆巷积才字平声喜字仄声陈词妨他踏青鬬草踏字仄声第六句陈词纷纷栁絮飞残纷纷二字俱平声杨词更无茅舍蓬窗茅字平声第七句陈词先自嬾弄晨妆先字平声袁词晚庭谁与追凉庭字谁字俱平声第八句周词别首清池涨防澜池字平声后段第一句方词游冶寻旧侣游字平声陈词望帘寻酒市帘字平声第二句袁词坐待月侵廊坐字仄声第三四句陈词控持紫燕芹泥未上雕梁控字未字俱仄声第五句杨词待乔木都冻木字仄声袁词渐参横斗转斗字仄声第六句方词珠帘人报人字平声结句周词别首放杯同觅高处看同字平声谱内可平可仄据此】
　　快活年近拍【金词注黄钟宫太和正音谱双调】
　　快活年近拍【双调七十九字前段八句三仄韵后段九句四仄韵】
　　万俟咏
　　千秋万岁君【句】五帝三皇世【韵】观风重令节【句】与民乐盛际【韵】蕊阙长春【句】洞天不老【句】花艳蟾辉【句】十里照春珠翠【韵】　閙罗绮【韵】遥望太极光【句】一簇通明里【韵】钧台奏寿曲【句】蓬山呈妙戏【韵】天上人来【句】五云楼近【句】风送歌声【句】依约睿思新制【韵】
　　【此调无别首宋词可校惟金元套数乐府中有之金词无换头三字句元词字句与此同只前段第六句第四字后段第七句第四字平声与此小异但万俟词当时被之管弦其审音必精又金元乐府所注宫调各不同故不防校平仄】
　　金人捧露盘【一名铜人捧露盘程垓词名上平西张元干词名上西平又名西平曲刘昂词
　　名上平南金词注越调】
　　金人捧露盘【双调七十九字前段八句五平韵后段九句四平韵】
　　高观国
　　念瑶姬【韵】翻瑶佩【句】下瑶池【韵】冷香梦【读】吹上南枝【韵】罗浮路杳【句】忆曾清晓见仙姿【韵】天寒翠袖【句】可怜是【读】倚竹依依【韵】　溪痕浅【句】雪痕冻【句】月痕淡【句】粉痕微【韵】江楼怨【读】一笛休吹【韵】芳音待寄【句】玉堂烟驿两凄迷【韵】新愁万斛【句】为春痩【读】却怕春知【韵】
　　【此调以此词及程词为正体宋词俱照此填若辛词之减字贺词之添字皆变体也　按刘昂词前段第四句恃洞庭彭蠡狂澜庭字平声张元干词第五句小楼梦冷小字仄声谱内据之余防所采诸词】又一体【双调七十九字前段八句四平韵后段九句四平韵】　程　垓
　　爱春归【句】忧春去【句】为春忙【韵】旋防检【读】雨障云妨【韵】遮红防绿【句】翠帏罗幙任高张【韵】海棠明月杏花天【句】更惜浓芳【韵】　唤莺吟【句】招蝶拍【句】迎栁舞【句】倩桃妆【韵】尽呼起【读】万籁笙簧【韵】一觞一咏【句】尽教陶写绣心肠【韵】笑他人世漫嬉游【句】拥翠偎香【韵】
　　【此与高观国词同惟前段起句不押韵异按金人越调上平西纒令即此体也又前后段两结作七字一句四字一句按韩玉词前结暗催霜雪鬓边来惊对青铜后结不如闲早问溪山高养吾慵句法正与此同】
　　又一体【双调七十八字前段八句四平韵后段九句四平韵】　辛弃疾
　　九衢中【句】杯逐马【句】带随车【韵】问谁解【读】爱惜琼华【韵】何如竹外【句】静听窣窣蟹行沙【韵】自怜是【句】海山头【读】种玉人家【韵】　纷如鬬【句】娇如舞【句】才整整【句】又斜斜【韵】要图画【读】还我渔蓑【韵】冻吟应笑【句】羔儿无分漫煎茶【韵】起来极目【句】向迷茫【读】数尽归鸦【韵】
　　【此调前段第七句应四字词独作三字句查本集及花草粹编俱如此采以备体】
　　又一体【双调七十八字前段八句五平韵后段九句四平韵】　辛弃疾
　　恨如新【韵】新恨了【句】又重新【韵】看天上【读】多少浮云【韵】江南好景【句】落花时节又逢君【韵】夜来风雨【句】春归似欲畱人【韵】　尊如海【句】人如玉【句】诗如锦【句】笔如神【韵】更能几字尽殷勤【韵】江天日暮【句】何时重与细论文【韵】绿杨阴里【句】听阳关【读】门掩黄昏【韵】
　　【此调前段结句应作七字此独六字亦是变体】
　　又一体【双调八十一字前段八句五平韵后段九句四平韵】　贺　铸
　　控沧江【韵】排清嶂【句】燕台凉【韵】驻防仗【读】乐未渠央【韵】岩花磴蔓【句】妒千门【读】珠翠倚新妆【韵】舞闲歌悄【句】恨流风【读】不管余香【韵】　繁华梦【句】惊俄顷【句】佳丽地【句】指苍茫【韵】寄一笑【读】何与兴亡【韵】量船载酒【句】赖使君【读】相对两胡牀【韵】缓调清管【句】更为侬【读】三弄斜阳【韵此调前段第六句后段第七句各家俱七字此独作八字各添一字】








　　御定词谱巻十八
　　钦定四库全书
　　御定词谱巻十九目録【起八十字至八十三字】
　　过涧歇三体
　　瑶堦草一体
　　安公子六体
　　应景乐一体
　　栁初新二体
　　鬭百花三体【又名夏州】
　　皁罗特髻一体
　　最髙楼十一体【又名醉髙春】
　　倒垂栁二体
　　彩凤飞一体【又名彩凤舞】
　　有有令一体
　　拂霓裳二体
　　栁腰轻一体
　　爪茉莉一体
　　蓦山溪十三体【又名上阳春】
　　千秋岁引四体【又名千秋岁令　千秋万岁】早梅芳三体【又名早梅芳近】
　　新荷叶四体【又名折新荷引　泛兰舟】
　　南州春色一体











　　钦定四库全书
　　御定词谱巻十九【起八十字至八十三字】
　　过涧歇【乐章集注中吕调】
　　过涧歇【双调八十字前段八句五仄韵后段八句三仄韵】　栁　永
　　淮楚【韵】旷望极【读】千里火云烧空【句】尽日西郊无雨【韵】厌行旅【韵】数幅轻帆渐落【句】檥棹蒹葭浦【韵】避畏景【句】两两舟人夜深语【韵】　此际争可【句】便恁奔名竞利去【韵】九衢尘里【句】衣冠冒炎暑【韵】回首江乡【句】月观风亭【句】水邉石上【句】幸有散发披襟处【韵】
　　【此调以此词为正体程晁词换头之句读小异栁词别首前段之摊破句法后段之多押一韵皆变格也此词后段第二句啸余谱刻便恁奔利名脱去二字今从乐章集订定　此调秪有栁词二首及晁词】
　　【故此词可平可仄悉叅下词】
　　又一体【双调八十字前段七句四仄韵一叠韵后段八句三仄韵】晁补之
　　归去【韵】奈故人【读】尚做青眼相期【句】未许明时归去【叠】放懐处【韵】买得东臯数亩【句】静爱园林趣【韵】任过客【读】剥啄相呼昼扃户【韵】　堪笑儿童事业【句】华颠向谁语
　　【韵】草堂人悄【句】圆荷过微雨【韵】都付邯郸【句】一枕清风【句】好梦初觉【句】砌下槐影方亭午【韵】
　　【此与栁永淮楚词同惟前段第三句即叠首句韵后段起句六字第二句五字异】
　　又一体【双调八十字前段九句六仄韵后段八句四仄韵】　栁　永
　　酒醒【韵】梦才觉【读】小阁香灰成烬【韵】洞户银蟾移影【韵】人寂静【韵】夜永清寒【句】翠瓦霜凝【句】疎帘风动【句】漏声隐隐【韵】飘来转愁听【韵】　怎向心绪【句】近日厌厌长似病【韵】凤栖咫尺【句】佳期杳难定【韵】展转无眠【句】粲枕氷冷【韵】香虬烟断【句】是谁与把重衾整【韵】
　　【此词见花草粹编乐章集不载其体调亦与淮楚词同惟前段第五六句添一字摊破六字一句五字一句作四字三句第七八句减一字摊破三字一句七字一句作四字一句五字一句前段第二句及后段第六句多押一韵异】
　　瑶堦草【调见书舟词】
　　瑶堦草【双调八十字前段八句四仄韵后段九句六仄韵】　程　垓
　　空山子规叫【句】月破黄昏冷【韵】帘幙风轻【句】緑暗红又尽【韵】自从别后【句】粉消香减【句】一春成病【韵】那堪昼闲日永【韵】　恨难整【韵】起来无语【句】緑萍破处池光浄【韵】闷理残妆【句】照花独自怜瘦影【韵】睡来又怕【句】饮来越醒【韵】醒来却闷【韵】看谁似我孤另【韵】
　　【花草粹编本前段第三句作又还帘幕风轻多二字后段第八句作醒来越闷今从本集订正其字句平仄无别首宋词可校】
　　安公子【唐教坊曲名碧鸡漫志云据理道要诀唐时安公子在太簇角今已不传其见于世者中吕调有安公子近般渉调有安公子慢按栁永长川波潋滟词自注中吕调逺岸收残雨词自注般渉调但蒋氏十三调谱采栁永长川波潋滟词又注正宫】
　　安公子【双调八十字前段八句四仄韵后段七句三仄韵】　栁　永
　　长川波潋滟【韵】楚乡淮防迢逓【句】一霎烟汀雨过【句】芳草青如染【韵】驱驱携书剑【韵】当此好天好景【句】自觉多愁多病【句】行役心情厌【韵】　望处旷野沈沈【句】暮云黯黯【韵】行侵夜色【句】又是急浆投村店【韵】认去程将近【句】舟子相呼【句】遥指渔镫一防【韵】
　　【此调栁永有两体八十字者前后段句读参差无宋人别词可校一百六字者宋人添字减字颇有异同故谱内可平可仄俱详注一百六字词下】
　　又一体【双调一百六字前后段各八句六仄韵】　　　栁　永
　　逺岸收残雨【韵】雨残稍觉江天暮【韵】拾翠汀洲人寂静【句】立双双鸥鹭【韵】望防防【读】渔镫掩映蒹葭浦【韵】停画桡【读】两两舟人语【韵】道去程今夜【句】遥指前村烟树【韵】逰宦成羇旅【韵】短樯吟倚闲凝竚【韵】万水千山迷逺
　　近【句】想乡闗何处【韵】自别后【读】风亭月榭孤欢聚【韵】刚断肠【读】惹得离情苦【韵】听杜宇声声【句】劝人不如归去【韵】
　　【此调一百六字者以此词为正体栁词别首梦觉清宵词晁补之少日狂逰词与此同若袁词之句读小异晁词陆词之减字杜词之摊破句法皆变格也此词前后段第四句第七句俱作上一下四句法各家皆然　按晁词前段第二句阆苑花间同低帽苑字仄声花字间字俱平声第七句镇琼楼归卧琼字平声栁词别首后段第二句当初不合轻分散当字平声不字仄声第三四句及自厌厌独自个却眼穿肠断独字眼字俱仄声谱内可平可仄据此余叅下所采诸词】
　　又一体【双词一百六字前后段各九句六仄韵】　　　袁去华
　　弱栁丝千缕【韵】嫩黄匀遍鵶啼处【韵】寒入罗衣春尚浅【句】过一畨风雨【韵】问燕子来时【句】緑水桥邉路【韵】曾画楼【读】见个人人否【韵】料静掩云牕【句】尘满哀弦危柱【韵】庾信愁如许【韵】为谁都着眉端聚【韵】独立东风弹泪
　　眼【句】寄烟波东去【韵】念永昼春闲【句】人倦如何度【韵】闲傍枕【读】百啭黄鹂语【韵】唤觉来厌厌【句】残照依然花坞【韵】
　　【此与栁词同惟前后段第五句作五字两句异】
　　又一体【双调一百四字前后段各八句六仄韵】　　　晁补之
　　栁老荷花尽【韵】夜来霜落平湖净【韵】征鴈横天鸥舞乱【句】鱼逰清镜【韵】又还是【读】当年我向江南兴【韵】移画船【读】深渚蒹葭映【韵】对半篙碧水【句】满眼青山魂凝【韵】一畨伤华鬓【韵】放歌狂饮犹堪逞【韵】水驿孤帆明夜事【句】此欢重省【韵】梦回处【读】诗塘春草愁难整【韵】宦情与【读】归思终朝竞【韵】记他年相访【句】认取斜川三径【韵此亦与栁词同惟前后段第四句俱减一字作四字句异】
　　又一体【双调一百六字前后段各十句七仄韵】　　　杜安世
　　又是春将半【韵】杏花零落闲庭院【韵】天气有时隂淡淡【句】绿杨轻软【韵】连画阁【读】绣帘半巻【韵】招新燕【韵】残黛敛【读】独倚防干徧【韵】暗思前事【句】月下风流【句】狂踪无限【韵】　惜恐莺花晚【韵】更堪容易相抛逺【韵】离恨结成心上病【句】防时消散【韵】空际有【读】断云片片【韵】遥峰暖【韵】闻杜宇【读】终日哀啼怨【韵】暮烟芳草【句】写望迢迢【句】甚时重见【韵】
　　【此亦与栁词同惟前后段第四句各减一字作四字句第五句作七字一句三字一句多押一韵两结各添一字作四字三句异】
　　又一体【双调一百二字前后段各九句六仄韵】　　　陆　防
　　风雨初经社【韵】子规声里春光谢【韵】最是无情【句】零落尽【读】蔷薇一架【韵】况我今年【句】憔悴幽下【韵】人尽怪【读】诗酒消声价【韵】向药鑪经巻【句】忘却莺牕栁榭【韵】万事收心也【韵】粉痕犹在香罗帊【韵】恨月愁花【句】争信道【读】如今都罢【韵】空忆前身【句】便面章台马【韵】因自来【读】禁得心肠怕【韵】纵遇歌逢酒【句】但説京都旧话【韵此亦与栁词同惟前后段第三四句减一字俱作四字一句七字一句第五六句减一字俱作四字一句五字一句异】
　　应景乐【词见花草粹编】
　　应景乐【双调八十字前段八句五仄韵后段八句四仄韵】　萧　回
　　金陵故国【韵】极目长江【读】浩渺千里隔【韵】山无际【句】临壖怒涛碛【韵】俯春城苇寂【韵】芳昼迤逦【句】一簇烟村将晚【句】严光旧台侧【韵】　何处倦逰客【韵】对此景【读】惹起离懐【句】顿觉旧日意【句】魂黯愁积【韵】幽恨緜緜【句】何计消溺【韵】回首洛城东【句】千里暮云碧【韵】
　　【此词草草粹编所载疑有脱误今从蕉雪堂钞本】
　　栁初新【宋周密天基圣节乐次第十三盏觱篥起栁初新慢乐章集注大石调】
　　栁初新【双调八十一字前后段各七句五仄韵】　　　栁　永
　　东郊向晚星杓亚【韵】报帝里【读】春来也【韵】栁擡烟眼【句】花匀露脸【句】渐觉緑娇红姹【韵】妆防层台芳榭【韵】运神功【读】丹青无价【韵】　别有尧堦试罢【韵】新郎君【读】成行如画【韵】杏园风细【句】桃花浪暖【句】竞喜羽迁鳞化【韵】徧九陌【读】相将逰冶【韵】骤香尘【读】寳鞍骄马【韵】
　　【此词前段第六句六字后段第六句七字沈防宗楚天来驾词正与此同按沈词前段第一句楚天来驾春相送楚字仄声第六句谁拂瑶琴巧弄巧字仄声后段第三句桃花溪上桃字平声第五句愁掩五云真洞愁字平声第六句算曾揖飞鸾双控曾字平声结句等闲入襄王春梦入字仄声襄字平声谱内可平可仄据此余叅无名氏词】
　　又一体【双调八十二字前后　梅苑段各七句五仄韵】无名氏
　　千林雕谢严凝日【韵】青帝许【读】梅花坼【韵】孤根回暖【句】前村雪里【句】昨夜一枝凝白【韵】天匠与【读】雕琼镂玉【读】淡然非【读】人间标格【韵】帘别有神仙第宅【韵】绣帘垂【读】碧纱牕隔【韵】月明风送【句】清香苒苒【句】着摸美人词客【韵】向晓来【读】芳苞乍摘【韵】对菱花【读】倍添姿色【韵此词前后段第六句俱七字与栁词小异】
　　鬭百花【乐章集注正宫晁补之词一名夏州】
　　鬬百花【双调八十一字前段八句五仄韵后段七句三仄韵】　栁　永
　　煦色韶光明媚【韵】轻霭低笼芳树【韵】池塘浅蘸烟芜【句】帘幙闲垂飞絮【韵】春困厌厌【句】抛掷鬬草工夫【句】冷落踏春心绪【韵】终日扃朱户【韵】　逺恨緜緜【句】淑景迟迟难度【韵】年少傅粉【句】依前醉眠何处【韵】深院无人【句】黄昏乍拆秋千【句】空锁满庭花雨【韵】
　　【此调以此词为正体栁永满搦宫腰词晁补之小小盈盈词又脸色朝霞词正与此同若栁词别首之少押两韵晁词别首之多押一韵皆变格也　按满搦宫腰词后段第四句不肯便入鸳被不肯二字俱仄声结句却道你但先睡但字仄声又小小盈盈词前段第二句忆得眉长眼细眼字仄声结句转更添姿媚转字仄声又脸色朝霞词后段起二句低问石上凿井何由及底石字仄声谱内可平可仄据此余叅下二词　词律论后段第三句第三字必要仄声观宋词或作平仄仄平或作平仄仄仄可见填者审之】又一体【双调八十一字前段八句三仄韵后段七句三仄韵】　栁　永
　　飒飒霜飘鸳瓦【句】翠幙轻寒微透【句】长门深鎻悄悄【句】满林秋色将晚【韵】眼看菊蕊【句】重阳泪落如珠【句】长是淹残粉面【韵】鸾辂音尘逺【韵】　无限幽恨【句】寄情空殢纨扇【韵】应是帝王【句】当初怪妾辞辇【韵】陡顿今来【句】宫中第一妖娆【句】却道昭阳飞燕【韵】
　　【此与煦色韶光词同惟前段第一二三句俱不押韵异】
　　又一体【双调八十一字前段八句六仄韵后段七句三仄韵】　晁补之
　　斜日东风深院【韵】绣幕低迷归燕【韵】潇洒小屏娇面【韵】髣髴镫前初见【韵】与选筵中【句】银盆半坼姚黄【句】揷向凤凰钗畔【韵】微笑遮纨扇【韵】　教展香茵【句】看舞霓裳促徧【韵】红飐翠翻【句】惊鸿乍拂秋岸【韵】栁困花慵【句】盈盈自整罗巾【句】须劝倒垂金盏【韵】
　　【此亦与栁永煦色韶光词同惟前段第三句多押一韵异】
　　皁罗特髻【调见宋苏轼词词中有髻鬟初合句亦赋题也】
　　皁罗特髻【双调八十一字前段九句四仄韵后段六句三仄韵】苏　轼
　　采菱拾翠【句】算似此佳名【句】阿谁消得【韵】采菱拾翠【句】称使君知客【韵】千金买【读】采菱拾翠【句】更罗裙【读】满把真珠结【韵】采菱拾翠【句】正髻鬟初合【韵】　真个采菱拾翠【句】但深怜轻拍【韵】一双手【读】采菱拾翠【句】绣衾下【读】抱着俱香滑【韵】采菱拾翠【句】待到京寻覔【韵】
　　【此调无别词可校按词中凡七用采菱拾翠句想其体例应然填者依之】
　　最髙楼【此调押平声韵或押仄声韵但宋金元词押平韵者居多其中有前段起句三字第三句五字者有前段起句三字第二句六字者有前段起句四字第三句六字者例于后段第一二句俱间押仄韵此为定格或后段第一二句三声叶韵或第一句押平韵第二句不押韵或第一句不押韵第二句仍押平韵或第一二句俱不押韵均属变格若全押仄韵则惟无名氏一词见之梅苑宋金元无填此体者】
　　最髙楼【双调八十一字前段八句四平韵后段八句两仄韵三平韵】
　　辛弃疾
　　花知否【句】花一似何郎【平韵】又似沈东阳【韵】瘦棱棱地天然白【句】冷清清地许多香【韵】笑东君【句】还又向【句】北枝忙【韵】　着一阵【读】霎时间底雪【仄韵】更一个【读】缺些儿底月【韵】山下路【读】水邉墙【平韵】风流怕有人知处【句】影儿守定竹旁厢【韵】且饶他【句】桃李趁【句】少年场【韵】
　　【此调前段起句三字第三句五字者以此词为正体辛词五首并同宋金元词俱照此填若方词司马词之添字元词之减字皆变格也　按司马别首花信紧词后段第一二句按秦筝学弄相思调写幽情恨杀知音少与各家平仄全异注明以备参考不可校勘平仄惟前段第一二句花信紧二十四畨风信字二字俱仄声又后段第三句向何处説风流向字仄声何字平声谱内可平可仄据此其余叅下类列三词】
　　又一体【双调八十五字前段八句四平韵后段八句两仄韵三平韵】
　　方　岳
　　秋崖底【句】云卧欲生苔【平韵】无梦到天台【韵】有月锄晓带乌犍去【句】与烟蓑夜钓白鱼来【韵】问谁能【句】供酒料【句】办诗材【韵】　君莫笑【读】闲忙棊得势【仄声】也莫笑【读】浮沉鱼得计【韵】胸次老【读】雪崔嵬【平韵】付老夫小小鸬鷀杓【句】尽诸公衮衮凤凰台【韵】且容将【句】多种竹【句】賸栽梅【韵此与辛词同惟前后段第四五句各添一衬字异】
　　又一体【双调八十字前段八句四平韵后段八句两仄韵三平韵】元好问
　　商于路【句】山逺客来稀【平韵】鸡犬静柴扉【韵】东家欢饮姜芽脃【句】西家留宿芋魁肥【韵】觉重来【句】猿与鹤【句】总忘机【韵】　问华屋髙赀【读】谁不恋【仄韵】美食大官【读】谁不羡【韵】风浪里【读】竟忘归【平韵】云山既不求吾是【句】林泉又不责吾非【韵】任年年【句】藜藿饭【句】芰荷衣【韵】
　　【此亦与辛词同惟后段第二句减一字异】
　　又一体【双调八十三字前段八句四平韵后段八句两仄韵三平韵】
　　司马昂父
　　登髙嬾【句】且平地过重阳【平韵】风雨又何妨【韵】问牛山悲泪又何苦【句】龙山佳防又何狂【韵】笑渊明【句】归去来【句】又何忙【韵】　也休説【读】玉堂金马乐【仄韵】也休説【读】竹篱茅舍恶【韵】花与酒【读】一般香【平韵】西风莫放秋容老【句】时时留待客徜徉【韵】便百年【句】浑是醉【句】防千场【韵此亦辛词体惟前段第二句第四句各添一衬字异以上四词俱前段起句三字第三句五字者特为类聚以便勘谱】
　　又一体【双调八十二字前段九句四平韵后段九句两仄韵三平韵】
　　毛　滂
　　微雨过【句】深院芰荷中【韵】香冉冉【句】绣重重【韵】玉人共倚阑干角【句】月华犹在小池东【韵】入人懐【句】吹鬓影【句】可怜风【韵】　分散去【读】轻如云与雪【仄韵】剩下了【读】许多风与月【韵】侵枕簟【句】冷帘栊【平韵】刚能小睡还惊觉【句】略成轻醉早惺忪【韵】仗行云【句】将此恨【句】到眉峰【韵此调前段起句三字第三句六字者以此词为正体若陈词之换头三声叶韵及毛词别首之换头不叶韵皆变格也】
　　又一体【双调八十二字前段八句四平韵后段八句两叶韵三平韵】
　　陈　亮
　　春乍透【句】香早暗偷传【平韵】深院落【读】鬬清妍【韵】紫檀枝似流苏带【句】黄金防胜辟寒钿【韵】更朝朝【句】琼树好【句】笑当年【韵】　花不向【读】沈香亭上看【叶】树不着【读】连昌宫里翫【叶】衣带水【读】隔风烟【平韵】铅华不御凌波处【句】蛾眉澹扫至尊前【韵】管如今【句】浑似了【句】更堪怜【韵此与毛词同惟换头处用三声叶韵异　按寒先本系通韵词中所叶看字翫字俱在十五翰部内即十四寒之去声也】
　　又一体【双调八十二字前段九句四平韵后段八句三平韵】　毛　滂
　　新睡起【句】熏过绣罗衣【韵】梳洗了【句】百般宜【韵】东风淡荡垂杨院【句】一春心事有谁知【韵】苦留人【句】娇不尽【句】曲眉低【韵】　漫良夜月圆【读】空好意【句】恐落花流水【读】终寄恨【句】悲欢徃徃相随【韵】凤台凝望双双羽【句】髙唐愁着梦回时【韵】又争如【句】遵大路【句】合逢伊【韵】
　　【此即前一首毛词体惟换头处不押韵诸家从无此体恐有错悮姑録以备参考　以上三词俱前段起句三字第二句六字者】
　　又一体【双调八十三字前段八句四平韵后段八句两仄韵三平韵】
　　程　垓
　　旧时心事【句】説着两眉羞【平韵】长记得【读】凭肩逰【韵】缃裙罗韤桃花岸【句】薄衫轻扇杏花楼【韵】防畨行【句】防畨醉【句】几番留【韵】　也谁料【读】春风吹巳断【仄韵】又谁料【读】朝云飞亦散【韵】天易老【读】恨难酬【平韵】蜂儿不觧知人苦【句】燕儿不觧説人愁【韵】旧情懐【句】销不尽【句】防时休【韵此调前段起句四字第三句六字者以此词为正体若栁词之句读参差无名氏词之不押仄韵皆变格也】
　　又一体【双调八十三字前后段各八句四平韵】
　　【全芳备祖】无名氏
　　司春有序【句】排次到酴醿【韵】还预报【读】在庭知【韵】蕊珠宫里晨妆罢【句】披香殿下晓班齐【韵】探花人【句】驱使问【句】采花期【韵】　元不逊【读】梅花浮月影【句】也知妒【读】棃花带雨枝【韵】偏恨栁【读】绿条垂【韵】与其向晚苞团絮【句】不如对酒坼芳防【韵】谢东君【句】收拾在【句】牡丹时【韵此与程词同惟后段起句不押仄韵第二句仍押平韵异】
　　又一体【双调七十八字前后段各八句四平韵】　　　栁　富
　　人间最苦【句】最苦是分离【韵】伊爱我【读】我怜伊【韵】青草岸头人独立【句】画船东去橹声迟【韵】楚天低【句】回望处【句】两依依【韵】　后防也难期【韵】未知何日重欢防【句】心下事【读】乱如丝【韵】好天良夜还虚过【句】辜负我【读】两心知【韵】愿伊家【句】衷肠在【句】一双飞【韵】
　　【此词见青琐髙议前段字句与程词同惟后段起句减三字押平韵第五句减一字作六字折腰句法异情史云东都栁富别王幼玉作名醉髙春以上三词俱前段起句四字第三句六字者】
　　又一体【双调八十二字前段八句四仄韵后段八句五仄韵】
　　【梅苑】无名氏
　　梅花好【句】千万君须爱【韵】比杏兼桃犹百倍【韵】分明学得嫦娥様【句】不施朱粉天然态【韵】蟾宫里【句】银河畔【句】风霜耐【韵】　岭上故人千里外【韵】寄去一枝君要防【韵】表江南信相思防【韵】清香素艳应难对【句】满头宜向尊前戴【韵】岁寒心【句】春消息【句】年年在【韵】
　　【此调全押仄声韵者秪此一词句读与程垓词同惟前后段第三句各添一字后段第一二句各减一字无别首宋词可校】
　　倒垂栁【唐教坊曲名】
　　倒垂栁【双调八十一字前段八句四仄韵后段八句五仄韵】　杨无咎
　　晓来烟露重【句】为重阳【读】增胜致【韵】记一年好处【句】无似此天气【韵】东篱白衣至【句】南陌芳筵啓【韵】风流曾未远【句】登临都在眼底【韵】　人生如寄【韵】漫把茱萸看子细【韵】击节聼髙歌【句】痛饮莫辞醉【韵】乌帽任教【句】颠倒风里坠【韵】黄花明日【句】纵好无情味【韵】
　　【此调惟逃禅集有词二首无别家词可校平仄叅下南州初防词】
　　又一体【双调八十一字前后段各八句五仄韵】　　　杨无咎
　　南州初会遇【韵】记惺惺【读】説底语【韵】而今精神爽【句】倾下越风措【韵】雍门人独夜【句】客舍停杯处【韵】余香应未冺【句】凭君重唱金缕【韵】　移宫易羽【韵】纵有离愁休怨诉【韵】客里忒凄凉【句】怕听断肠句【韵】情山曲海【句】君已心相许【韵】骖鸾乘月【句】正好同归去【韵】
　　【此与晓来烟露词同惟前段起句用韵异】
　　彩凤飞【一作彩凤舞】
　　彩凤飞【双调八十一字前段七句二仄韵后段七句五仄韵】　陈　亮
　　人立玉【句】天如水【句】特地如何撰【韵】海南沈【读】烧着欲寒犹暖【韵】算从头【句】有多少【读】厚德阴功【句】人家上【读】一一旧时香案【韵】　煞经惯【韵】小住吾州才尔【句】依然欢声满【韵】莫也教【读】公子王孙眼见【韵】这些儿【读】颖脱处【句】髙出书巻【韵】经纶自入手【读】不了判断【韵】
　　【此见龙川词无别首宋词可校】
　　有有令【调见惜香乐府】
　　有有令【双调八十一字前段八句四仄韵后段八句七仄韵】　赵长卿
　　前山减翠【韵】疎竹度轻风【句】日移金影碎【韵】还又年华暮【句】看看是【读】新春至【韵】那更堪【读】有个人人【句】似花似玉【句】温柔伶俐【韵】　准拟【韵】恩情海似【韵】拈弄上【读】则人难比【韵】我也诚心一片【句】你也争些气【韵】大家到底如此【韵】美中更美【韵】厮守定【读】共伊百岁【韵】
　　【此本谑词因此调无别词可录故采以备体】
　　拂霓裳【唐教坊曲名碧鸡漫志拂霓裳般渉调宋史乐志女弟子舞队第五有拂霓裳队】拂霓裳【双调八十二字前段八句六平韵后段八句五平韵】　晏　殊
　　乐秋天【韵】晚荷花缀露珠圆【韵】风日好【句】数行新鴈贴寒烟【韵】银簧调脃管【句】琼柱拨清弦【韵】捧觥船【韵】一声声【读】齐唱太平年【韵】　人生百岁【句】离别易【读】会逢难【韵】无事日【句】剩呼賔友啓芳筵【韵】星霜催緑鬓【句】风露损朱顔【韵】惜清欢【韵】又何妨【读】沈醉玉尊前【韵】
　　【此调以此词为正体晏词别首庆生辰词正与此同若喜秋成词之添一衬字押韵异同亦变格也　此调前后段第五六句例作五言对句珠玉集三首皆然　按晏词别首庆生辰词前段第六句玉色受丝纶玉字仄声结句望九重天上拜尧云九字仄声后段第五六句一声檀板动一炷蕙香焚两一字俱仄声谱内可平可仄据此余叅下词】
　　又一体【双调八十三字前段八句五平韵后段八句六平韵】　晏　殊
　　喜秋成【韵】见千门万户乐升平【韵】金风细【句】玉池波浪縠文生【韵】宿露霑罗幕【句】微凉入画屏【韵】张绮宴【句】傍熏鑪蕙炷【读】和新声【韵】　神仙雅会【句】会此日【读】象蓬瀛【韵】管弦清【韵】旋翻红袖学飞琼【韵】光隂无暂住【句】欢醉有闲情【韵】祝辰星【韵】愿百千万夀【读】献瑶觥【韵此与乐秋天词同惟前段第二句添一衬字第七句少押一韵后段第三句多押一韵异】
　　栁腰轻【调见乐章集注中吕宫因词有英英妙舞腰肢软章台栁昭阳燕句取以为名】栁腰轻【双调八十二字前段八句四仄韵后段七句四仄韵】　栁　永
　　英英妙舞腰肢软【韵】章台栁【句】昭阳燕【韵】锦衣冠盖【句】绮堂筵会【句】是处千金争选【韵】顾香砌【读】丝管初调【句】倚轻风【读】佩环微颤【韵】　乍入霓裳促徧【韵】逞盈盈【读】渐催檀板【韵】慢垂霞袖【句】急趋莲歩【句】进退竒容千变【韵】笑何止【读】倾国倾城【句】暂囘眸【读】万人肠断【韵调见栁初新但栁初新调前后段第六句押韵此不押韵又栁词所注宫调不同自应各为一体无宋词别首可校】
　　爪茉莉【调见花草粹编乐章集不载】
　　爪茉莉【双调八十二字前段八句四仄韵后段八句五仄韵】　栁　永
　　每到秋来【句】转添甚况味【韵】金风动【读】冷清清地【韵】残蝉噪晚【句】甚聒得【读】人心欲碎【韵】更休道【读】宋玉多悲【句】石人也【句】须下泪【韵】　衾寒枕冷【句】夜迢迢【读】更无寐【韵】深院静【读】月明风细【韵】巴巴望晓【句】怎生捱【读】更迢递【韵】料可儿【读】只在枕头根底【韵】等人睡【句】来梦里【韵】
　　【此调无别词可校其平仄宜依之】
　　蓦山溪【翰墨全书名上阳春金词注大石调】
　　蓦山溪【双调八十二字前后段各九句三仄韵】　　　程　垓
　　老来风味【句】是事都无可【韵】只爱小书舟【句】賸围着【读】琅玕防个【韵】呼风约月【句】随分乐生涯【句】不羡富【句】不忧贫【句】不怕乌蟾堕【韵】　三杯径醉【句】转觉乾坤大【韵】醉后百篇诗【句】尽从他【读】龙吟鹤和【韵】升沈万事【句】还与本来天【句】青云上【句】白云间【句】一任安排我【韵宋词填此调者其字句并同惟押韵各异此词前后段起句及第七八句俱不押韵宋人如此者甚多自应编为正体以下悉为类列以备叅考其可平可仄即叅所采各词故不复注】
　　又一体【双调八十二字前段九句四仄韵后段九句三仄韵】　姜　防
　　与鸥为客【韵】緑野留吟屐【韵】两行栁垂隂【句】是当年【读】仙翁手植【韵】一亭寂寞【句】烟外带愁横【句】荷冉冉【句】展凉云【句】横卧虹千尺【韵】　才因老尽【句】秀句君休覔【韵】万緑正迷人【句】更愁入【读】山阳夜笛【韵】百年心事【句】惟有玉防知【句】吟未了【句】放船回【句】月下空相忆【韵此词前段起句押韵后段起句不押韵按葛胜仲出门西笑词张表臣楼横北固词沈会宗想伊不住词杨无咎天姿雅素词吴儆清晨早起词张埜洞庭珍味词皆与此同】
　　又一体【双调八十二字前段九句三仄韵后段九句四仄韵】　张　震
　　青梅如豆【句】断送春归去【韵】小緑间长红【句】看防处【读】云歌栁舞【韵】偎花识面【句】对月共论心【句】携素手【句】采香逰【句】踏徧西池路【韵】　水边朱户【韵】曾记销魂处【韵】小立背秋千【句】空怅望【读】娉婷韵度【韵】杨花扑靣【句】香糁一帘风【句】情脉脉【句】酒厌厌【句】回首斜阳暮【韵此词前段起句不押韵后段起句押韵按晁补之金尊玉酒词刘子翚浮烟冷雨词袁去华蕊珠宫阙词谢懋厌厌睡起词皆与此同】
　　又一体【双调八十二字前后段各九句四仄韵】　　　张　震
　　春光如许【韵】春到江南路【韵】栁眼弄晴晖【句】笑梅花【读】落英无数【韵】峭寒庭院【句】罗幙防牕纱【句】金鸭暖【句】锦屏深【句】曾记看承处【韵】　云边尺素【韵】何计传心缕【韵】无处説相思【句】空惆怅【读】朝云暮雨【韵】曲阑干外【句】小立近黄昏【句】心下事【句】眼边愁【句】借问春知否【韵此调前后段起句皆押韵按黄庭坚山围江暮词王千秋清明池馆词皆与此同】
　　又一体【双调八十二字前后段各九句四仄韵】　　　易　祓
　　海棠枝上【句】留得娇莺语【韵】双燕防时来【句】并飞入【读】东风院宇【韵】梦囘芳草【句】緑徧旧池塘【句】梨花雪【句】桃花雨【韵】毕竟春谁主【韵】　东郊拾翠【句】襟袖霑飞絮【韵】宝马趁雕轮【句】乱红中【读】香尘满路【韵】十千斗酒【句】相与买春闲【句】吴姬唱【句】秦娥舞【韵】拌醉青楼暮【韵此词前后段第八句押韵其两起句不押韵宋词惟此一首】
　　又一体【双调八十二字前后段各九句五仄韵】　　　周邦彦
　　楼前疎栁【句】栁外无穷路【韵】翠色四天垂【句】数峰青【读】髙城阔处【韵】江湖病眼【句】偏向此山明【句】愁无语【韵】空凝竚【韵】两两昏鸦去【韵】　平康巷陌【句】徃事如花雨【韵】十载却归来【句】倦追寻【读】酒旗戏鼓【韵】今宵幸有【句】人似月婵娟【句】霞袖举【韵】杯深注【韵】一曲黄金缕【韵此词前后段第七八句俱押韵其两起句不押韵按李之仪青楼薄幸词晁补之州全盛词周紫芝月眉星眼词皆与此同】
　　又一体【双调八十二字前段九句五仄韵后段九句四仄韵】　贺　铸
　　楚乡新岁【韵】不放残寒退【韵】月晓桂娥闲【句】弄珠英【读】因风委坠【韵】清淮铺练【句】十二玉峰前【句】上帘栊【句】招佳丽【韵】置酒成髙会【韵】　江南芳信【句】目断何人寄【韵】应占镜边春【句】想晨妆【读】膏浓压翠【韵】此时乘兴【句】半道忍回桡【句】五云溪【句】门深闭【韵】璧月常相对【韵此词前段起句及前后段第八句皆押韵】
　　又一体【双调八十二字前后段各九句五仄韵】　　　万俟咏
　　芳菲叶底【韵】谁会秋工意【韵】深緑防轻黄【句】怕青女【读】霜侵憔悴【韵】开分早晚【句】都占九秋天【句】花四出【句】香十里【韵】独歩珠宫里【韵】　佳名岩桂【韵】却是因遗子【韵】不自月中来【句】又那得【读】萧萧风味【韵】霓裳旧曲【句】休问广寒人【句】飞大白【句】酬仙蕊【韵】香外无香比【韵此词前后段起句及第八句俱押韵】
　　又一体【双调八十二字前段九句五仄韵后段九句六仄韵】　黄庭坚
　　鸳鸯翡翠【句】小小思珍偶【韵】眉黛敛秋波【句】尽湖南【读】山明水秀【韵】婷婷嫋嫋【句】恰近十三余【句】春未透【韵】花枝瘦【韵】正是愁时【韵】　寻芳载酒【韵】肯落他人后【韵】只恐晚归来【句】緑成隂【读】青梅如豆【韵】心期得处【句】每自不由人【句】长亭栁【韵】君知否【韵】千里犹回首
　　【此词前后段第七八句及换头句皆押韵】
　　又一体【双调八十二字前段九句六仄韵后段九句五仄韵】　晁端礼
　　轻衫短帽【韵】重入长安道【韵】屈指十年中【句】一回来【读】一回渐老【韵】朋逰在否【句】落托更能无【句】朱悄【韵】知音少【韵】拨断相思调【韵】　花边栁外【句】潇洒愁重到【韵】深院锁春风【句】悄无人【读】桃花自笑【韵】金一股【句】拟欲问音尘【句】天杳杳【韵】波渺渺【韵】何处寻蓬岛【韵此词前段起句及前后段第七八句皆押韵】
　　又一体【双调八十二字前后段各九句六仄韵】　　　石孝友
　　莺莺燕燕【韵】揺荡春光嬾【韵】时节近清明【句】雨初晴【读】娇云弄煗【韵】醉红湿翠【句】春意酿成愁【句】花似染【韵】草如翦【韵】已是春彊半【韵】　小鬟防盼【韵】分付多情管【韵】痴騃不知愁【句】想怕晚【读】贪春未惯【韵】主人好事【句】应许玳筵开【句】歌眉敛【韵】舞腰软【韵】怎便轻分散【韵此词前后段起句及第七八句皆押韵石词别首醉魂初醒词正与此同】
　　又一体【双调八十二字前段九句三仄韵后段九句五仄韵】　欧阳修
　　新正初破【句】三五银蟾满【韵】纎手染香罗【句】翦红莲【读】满城开徧【韵】楼台上下【句】歌管咽春风【句】驾香轮【句】停宝马【句】只待金乌晚【韵】　帝城今夜【句】罗绮谁为伴【韵】应卜紫姑神【句】问归期【读】相思望断【韵】天涯情绪【句】对酒且开顔【句】春宵短【韵】春寒浅【韵】莫待金杯暖【韵此词前段第七八句不用韵后段第七八句用韵按毛滂东堂先晓词朱敦儒东风不住词吴儆园林何有词皆与此同　按此调宋人押韵颇有异同如黄庭坚词两结斜技倚风尘里不带风尘气书漫写梦空来只有相思是前段第七八句俱押韵后段第七八句却不用韵张孝祥词两结绣工慵围棊倦香篆频销印禽声喜流云尽明日春逰俊前段第七八句后段第七句俱不押韵惟第八句押韵周邦彦词两结山四倚云渐起鸟度屏风里因甚个烟霞底偏爱莼羮美前段第七八句后段第八句押韵惟第七句不押韵皆韵脚参差不可为法故不编入】
　　又一体【双调八十三字前后段各九句三仄韵】　　　陆　防
　　穷山孤叠【句】腊尽春初破【韵】寂寞掩空斋【句】好一个【读】无聊赖底我【韵】啸台龙岫【句】随分有云山【句】临浅濑【句】防长松【句】闲据交牀坐【韵】　三杯径醉【句】不觉纱巾堕【韵】画角唤人归【句】落梅村【读】篮舆夜过【韵】城门渐近【句】防防妓衣红【句】官驿外【句】酒垆前【句】也有闲镫火【韵此词前段第四句五字较各家多一字盖衬字也减去赖字即是程垓词体】
　　千秋岁引【髙丽史乐志名千秋岁令李冠词名千秋万岁】
　　千秋岁引【双调八十二字前段八句四仄韵后段八句五仄韵】王安石
　　别馆寒砧【句】孤城画角【韵】一派秋声入寥廓【韵】东归燕从海上去【句】南来鴈向沙头落【韵】楚台风【句】庾楼月【句】宛如昨【韵】　无奈被些名利防【韵】无奈被他情担门【韵】可惜风流总闲却【韵】当初漫留华表语【句】而今悮我秦楼约【韵】梦防时【句】酒醒后【句】思量着【韵】
　　【此即千秋岁调添字减字摊破句法自成一体与千秋岁较惟前段第二句减一字后段第一句第二句各添二字第三句添一字前后段第四五句各添两字结句各减一字摊破作三字两句其源实出于千秋岁词律疎于考据类列于千秋岁后而又云两调迥别故为两列而论之如此　此调始于此词自应以此词为定格若李冠一词无名氏二词则又从此词添字耳可平可仄即叅下三词句法同者】又一体【双调八十四字前段八句四仄韵后段八句五仄韵】　李　冠
　　杏花好【句】仔细君须辨【韵】比早梅深【读】夭桃浅【韵】把鲛绡【读】淡拂鲜红色【句】蜡融紫萼重重现【韵】烟外悄【句】风中笑【句】香满院【韵】　欲绽全开俱可羡【韵】粹美妖娇无处选【韵】除卿卿是寻常见【韵】倚天真【读】豓冶轻朱粉【句】分明洗出胭脂面【韵】追徃事【句】绕芳榭【句】千千徧【韵此即王词体惟前段起句三字第二句五字第三句上四下三作折腰句法前后段第四句各添一衬字异】
　　又一体【双调八十五字前段八句五仄韵后段八句七仄韵一叠韵】
　　【髙丽史乐志】无名氏
　　想风流态【句】种种般般媚【韵】恨别离时太容易【韵】香牋欲写相思意【韵】相思泪滴香牋字【韵】画堂深【句】银烛暗【句】重门闭【韵】　似当日欢娱何日遂【韵】愿早早相逢重设誓【韵】美景良辰莫轻弃【韵】鸳鸯帐里鸳鸯被【韵】鸳鸯枕上鸳鸯睡【韵】似恁地【韵】长恁地【叠】千秋岁
　　【此亦王词体惟前段第二句添一字后段第一二句各添一衬字前后段第四句各多押一韵后段第六七句多一押韵叠韵异】
　　又一体【双调八十七字前段八句四仄韵后段八句五仄韵】
　　【翰墨全书】无名氏
　　词赋伟人【句】当代一英杰【韵】信独歩儒林【读】蟾宫客【韵】名登鴈塔正青春【句】更不歴【读】郡县徒劳力【韵】即趋朝【句】典文衡【句】居花掖【韵】　得隽词科推第一【韵】便掌丝纶天上尺【韵】见説庆生辰【读】当此日【韵】翠蓂三四叶方新【句】况朱明【读】正属清和节【韵】行作个【句】黑头公【句】专调爕【韵】
　　【此亦王词体惟前段第二句添一字前后段第三句第五句各多一衬字异】
　　早梅芳【一名早梅芳近】
　　早梅芳【双调八十二字前后段各九句五仄韵】　　　周邦彦
　　缭墙深【句】丛竹绕【韵】宴席临清沼【韵】微呈纎履【句】故隐烘帘自嬉笑【韵】粉香妆晕薄【句】带紧腰围小【韵】看鸿惊凤翥【句】满座叹轻妙【韵】　酒醒时【句】会散了【韵】囘首城南道【韵】河隂髙转【句】露脚斜飞夜将晓【韵】异乡淹岁月【句】醉眼迷登眺【韵】路迢迢【句】恨满千里草【韵】
　　【此调以此词为正体周词别首花竹深词陈允平和词二首正与此同若李词无名氏词之句读异同皆变格也　吕渭老词后段结句佳期定约秋了疑有脱字故不编入　此词前后段第五句例作拗句第六七句例作五言对偶填者仍之　按周词别首前段起句花竹深花字平声竹字仄声吕词第四句风声约雨约字仄声陈词第六句风帘银烛暗风字平声吕词第七句匀脸霞相照匀字平声吕词后段第六句犀心通密语犀字平声陈词结句琼箫声渐杳琼字箫字俱平声谱内可平可仄据此余叅所采二词　李词前段结句第三字平声后段结句第四字平声查诸和周词此两字无不用仄者故此词不与叅校】
　　又一体【双调八十二字前后段各九句五仄韵】　　　李之仪
　　雪初晴【句】陡觉寒将变【韵】已报梅梢暖【韵】日边霜外【句】迤逦枝条自柔软【韵】嬾苞匀防缀【句】緑萼轻裁翦【韵】隠深心【句】未许清香散【韵】　渐融和【句】开欲徧【韵】密处疑无间【韵】天然标韵【句】不与羣花鬬深浅【韵】夕阳波似动【句】曲水风犹嬾【韵】最销魂【句】弄影无人见【韵】
　　【此与周词同惟前段第二句添二字第八句减二字异　前后段两结句俱作仄仄平平仄与诸家不同按汲古阁本姑溪词此词前段第二句仍作三字第八句空白二字今从花草粹编订正】又一体【双调八十二字前后　梅苑段各九句五仄韵】无名氏
　　冰惟清【句】玉惟润【韵】清润无风韵【韵】此花风韵【句】清润自然傅香粉【韵】故应春意别【句】不使凡英混【韵】到春前腊后【句】长是寄芳信【韵】　此情闲【句】此意远【韵】一防萦方寸【韵】风亭水馆【句】觧与行人破离恨【韵】广寒宫未有【句】姑射山曾认【韵】向雪中月下【句】吟未尽【韵】
　　【此亦周词体惟后结作五字一句三字一句异】
　　新荷叶【蒋氏九宫谱作正宫引子赵抃词名折新荷引又因词中有画桡稳泛兰舟句或名泛兰
　　舟然与仄韵泛兰舟调迥别】
　　新荷叶【双调八十二字前后段各八句四平韵】　　　黄　裳
　　落日衔山【句】行云载雨俄鸣【韵】一顷新荷【句】坐间总是秋声【韵】烟波醉客【句】见快哉【读】风恼娉婷【韵】香和清防【句】为人吹在衣襟【韵】　珠佩欢言【句】放船且向前汀【韵】緑伞红幢【句】自从天汉相迎【韵】飞鸿独落【句】芦边对【读】防朶繁英【韵】侑觞人唱【句】乍闻应似湘灵
　　【此调以此词及赵彦端词为正体宋人皆如此填若赵抃词之句读不同赵长卿词之句读参差皆变格也　此词换头句不押韵侯寘栁幄飞緜词郑斗焕乳鸭池塘词正与此同　按侯词前段第二句风池烟泛新萍烟字平声郑词后段结句鸳鸯催起歌声鸳字平声辛弃疾词前段起句人已归来人字平声第四句逰丝尽日低飞逰字平声第五句葵燕麦字仄声第七八句小人静碁声似觧重围小字仄声棊字平声似字仄声后段第四句朝来翠扑人衣朝字平声第六句问骋懐逰目谁知骋字仄声懐字平声谱内可平可仄据此余叅所采诸词至前段第二句零落一顷为萁落字入声此以入代平查宋词此字俱用平声故不校注】
　　又一体【双调八十二字前段八句四平韵后段八句五平韵】　赵彦端
　　欲暑还凉【句】如春有意重归【韵】春若归来【句】任他莺老花飞【韵】轻雷澹雨【句】似晚风【读】欺得单衣【韵】檐声惊醉【句】起来新緑成围【韵】　回首分携【韵】光风冉冉菲菲【韵】曾防何时【句】故山疑梦还非【韵】鸣琴再抚【句】将清恨【读】都入金徽【韵】永懐桥下【句】系船溪栁依依【韵】
　　【此与黄词同惟换头句押韵异按辛弃疾词四首赵词二首皆如此填】
　　又一体【双调八十二字前后段各八句四平韵】　　　赵　抃
　　日晚芳塘【句】圆荷嫩绿新抽【韵】越女轻盈【句】画桡稳泛兰舟【韵】波光豓粉【句】红相间【读】脉脉娇羞【韵】菱歌隐隐渐遥【句】依约凝眸【韵】　堤上郎心【句】波间妆影迟留【韵】不觉归时【句】暮天碧衬蟾钩【韵】残蝉噪晚【句】余霞映【读】防防沙鸥【韵】渔笛不道有人【句】独倚危楼【韵】
　　【此与黄词同惟前后段两结俱作六字一句四字一句异】
　　又一体【双调八十二字前后段各八句四平韵】　　　赵长卿
　　冷彻蓬壶【句】翠幢鼎鼎生香【韵】十顷瑠璃【句】望中无限清凉【韵】追风掩日【句】髙低衬【读】密防红妆【韵】隂隂湖里【句】羡他双浴鸳鸯【韵】　猛忆西湖【句】当年一梦难忘【韵】折得曾将盖雨【句】归思如狂【韵】水云千里【句】不堪更【读】囘首思量【韵】而今把酒【句】为伊沈醉何妨【韵】
　　【此亦黄词体惟后段第三句六字第四句四字异按赵彦端玉井氷壶词后段第三四句况有双轓旧谱黄阁清油正与此同】
　　南州春色【调见元陶谷辍耕録因词中有管取南州春色句取以为名】
　　南州春色【双调八十二字前段九句四平韵后段八句三平韵】汪梅溪
　　清溪曲【句】一株梅【韵】无人偢倸【句】独立古墙隈【韵】莫恨东风吹不到【句】着意挽春囘【韵】一任天寒地冻【句】南枝香动【句】花傍一阳开【韵】　更待明年首夏【句】酸心结子【句】天自栽培【韵】金鼎调羮【句】仁心犹在【句】还种取【读】无限根荄【韵】管取南州春色【句】都自此中来【韵】
　　【花草粹编有此词采之辍耕录为汪梅溪作元人也其名无考其平仄亦无别词可校】






　　御定词谱巻十九
　　钦定四库全书
　　御定词谱巻二十目録【八十三字】
　　长夀乐二体
　　迷仙引二体
　　促拍满路花十一体【又名满路　花满园　花归去　难一枝　花喝马一枝】
　　黄鹤引一体
　　洞仙歌四十体【花又名洞仙　歌令羽　仙歌洞　仙词洞　中仙洞仙】望云涯引一体
　　泛兰舟一体
　　踏歌二体





　　钦定四库全书
　　御定词谱巻二十【八十三字】
　　长夀乐【宋史乐志仙吕调乐章集注平调】
　　长夀乐【双调八十三字前段八句五仄韵后段七句四仄韵】　柳　永
　　尤红殢翠【韵】近日来【读】陡把狂心牵系【韵】罗绮丛中【句】笙歌筵上【句】有个人人可意【韵】解严妆【读】巧笑姿姿【句】别成娇媚【韵】知几度【读】密约秦楼尽醉【韵】　仍携手【句】眷恋香衾绣被【韵】情渐美【韵】算好把【读】夕雨朝云相继【韵】便是仙禁春深【句】御鑪香袅【句】临轩亲试对【韵调见乐章集宋元人无填此调者】
　　又一体【双调一百十三字前段十一句五仄韵后段十句五仄韵】栁　永
　　繁红嫩翠【韵】艳阳景【读】妆防神州明媚【韵】是处楼台【句】朱门院落【句】弦管新声腾沸【韵】恣游人【读】无限驰骤【句】骄马如流水【韵】竞寻芳选胜【句】归来向晚【句】起通衢近逺【句】香尘细细【韵】　太平世【韵】少年时【读】忍把韶光轻弃【韵】况有红妆【句】吴娃楚艳【句】一笑千金何啻【韵】向尊
　　前【读】舞袖飘雪【句】歌响行云止【韵】愿长绳【读】且把飞乌繋住【句】好从容痛饮【句】谁能惜醉【韵】
　　【词见花草粹编乐章集不载前后段句读与前尤红殢翠词不同】
　　迷仙引【乐章集注双调】
　　迷仙引【双调八十三字前段十句四仄韵后段七句五仄韵】　栁　永
　　才过笄年【句】初绾云鬟【句】便学歌舞【韵】席上尊前【句】王孙随分相许【韵】算等闲【读】酬一笑【句】但千金慵觑【韵】常只恐蕣华【句】容易偷换【句】光隂虚度【韵】　已受君恩顾【韵】好与花为主【韵】万里丹霄【句】何妨携手同归去【韵】永弃却【读】烟花伴侣【韵】免教人见妾【句】朝云暮雨【韵此见乐章集无别词可校】
　　又一体【双调一百二十二字前段十六句九仄韵后段十句八仄韵】
　　【古今词话】无名氏
　　春隂霁【韵】岸栁参差【句】袅金丝细【韵】画阁昼眠莺唤起【韵】烟光媚【韵】燕燕双髙【句】引愁人如醉【韵】慵缓歩【句】眉敛金铺倚【韵】佳景易失【句】懊恼韶光改【句】花空委【韵】忍厌厌地【韵】施朱粉【句】临鸾镜【句】腻香销减摧桃李【韵】独自个凝睇【韵】暮云暗【句】遥山翠【韵】天色无情【句】四逺低垂淡如水【韵】离恨托【读】征鴈寄【韵】旋娇波【读】暗落相思泪【韵】妆如洗【韵】向髙楼【读】日日春风里【韵】悔凭防【读】芳草人千里【韵】
　　【此词见宋杨湜古今词话与栁永词不同亦无别词可校】
　　促拍满路花【此调有平韵仄韵二体平韵者始自栁永乐章集注仙吕调仄韵者始自秦观或名满路花无捉拍二字秦观词一名满园花周邦彦词名归去难袁去华词名一枝花牛真人词名喝马一枝花太平乐府注南吕调】
　　促拍满路花【双调八十三字前后段各八句四平韵】　栁　永
　　香靥融春雪【句】翠鬓亸秋烟【韵】楚腰纤细正笄年【韵】鳯帏夜短【句】偏爱日髙眠【韵】起来贪颠耍【句】只恁残却黛眉【句】不整花钿【韵】　有时携手闲坐【句】偎倚緑前【韵】温柔情态尽人怜【韵】画堂春过【句】悄悄落花天【韵】长是娇痴处【句】尤殢檀郎【句】未教拆了秋千【韵】
　　【此调押平韵者有两体前后段第三句七字者以栁词廖词为正体前后段第三句八字者以吕词无名氏词为正体若赵词之押韵参差曹词之句读参差皆变格也　此词前后段两结句读亦参差填者当仍照各家以上四下六为定格谱内可平可仄即叅下平韵五词】
　　又一体【双调八十一字前后段各八句四平韵】　　　廖行之
　　雨霁烟波阔【句】鴈度陇云愁【韵】西风庭院不胜秋【韵】桂华光满【句】偏照最髙楼【韵】东山携妓约【句】故人千里【句】夜来为檥仙舟【韵】　明眸皓齿【句】歌舞总名流【韵】恼人情态物中尤【韵】阳春一曲【句】谁把万金酬【韵】便好拌沈醉【句】此夕姮娥【句】共须着意攀留【韵】
　　【此与栁词同但栁词换头校前段添一字此词换头校前段减一字栁词两结句读参差此词两结句读整齐】
　　又一体【双调八十三字前后段各八句五平韵】　　　吕渭老
　　西风秋日短【句】小雨菊花寒【韵】断云低古朩【读】暗江天【韵】星娥尺五【句】佳约悮当年【韵】小语凭肩处【句】犹记西园【韵】画桥斜月防干【韵】　鸟啼花落【句】春信遣谁传【韵】尚容清梦夜【读】小留连【韵】青楼何处【句】宝镜注婵娟【韵】应念红笺事【句】防晕春山【韵】背愁枕孤眠【韵】
　　【此亦栁词体惟前后段第三句各添一字作折腰句法前后段第七句皆押韵换头减二字与栁词异】又一体【双调八十六字前段八句四平韵后段八句五平韵】
　　【花草粹编】无名氏
　　秋风吹渭水【句】落叶满长安【韵】黄尘车马道【读】独清闲【韵】自然鑪鼎【句】虎绕与龙盘【韵】九转丹砂就【句】琴心三叠【句】蕊宫看舞胎仙【韵】　任万钉宝帯貂蝉【韵】富贵欲熏天【韵】黄梁炊未熟【读】梦惊残【韵】是非海里【句】直道作人难【韵】袖手江南去【句】白苹红蓼【句】又寻湓浦庐山【韵词见宋黄庭坚集原注云往时有人书此词于州东酒肆壁间爱其词不能歌也十年前有醉道士歌于广陵市中羣小儿随歌得之乃知其为促拍满路花也　按此亦栁词体惟前后段第三句各添一字又换头句添一字多押一韵赵师侠连枝蟠古朩词正与此同】
　　又一体【双调八十六字前段八句四平韵后段八句六平韵】　赵师侠
　　栽花春烂漫【句】叠石翠巑岏【韵】小庭相对倚【读】数峰寒【韵】主人寻胜【句】接竹引清泉【韵】凿破苍苔地【句】一曲澄【句】六花疑是深渊【韵】　向闲中【读】百虑翛然【韵】情事寄鸣弦【韵】鑪香陪茗椀【读】可忘言【韵】喷珠溅雪【句】歴歴听潺湲【韵】尘世知何计【句】不老朱顔【韵】静看日月跳丸【韵】
　　【此与无名氏词同惟后段第七句押韵异】
　　又一体【双调八十七字前段八句四平韵后段八句五平韵】　曹　勋
　　清都山水客【句】何事入临安【韵】珍祠天赐与【读】半生闲【韵】曲池人静【句】水击赤乌蟠【韵】飞上烟岚顶【句】三缕明霞照晚【句】时对胎仙【韵】　圃中有个小庭轩【韵】才到便翛然【韵】坐来闲看了【读】篆香残【韵】道人活计【句】休道出尘难【韵】归去后【读】安排着【句】一两麻鞵【句】定期踏徧名山【韵】
　　【此亦无名氏词体惟前　起两句不对后段起句七字不折腰第六句添一　六字折腰两结句读参差异】
　　又一体【双调八十三字前后段各八句六仄韵】　　　秦　观
　　露颗添花色【韵】月彩投隙【韵】春思如中酒【读】恨无力【韵】洞房咫尺【句】曾寄青鸾翼【韵】云散无踪迹【韵】罗帐春残【句】梦回无处寻觅【韵】　轻红腻白【韵】歩歩熏兰泽【韵】约腕金环重【读】宜妆饰【韵】未知安否【句】一向无消息【韵】不似寻常忆【韵】忆后教人【句】片时存济不得【韵】
　　【此调押仄韵者亦有两体前后段起句押韵者以秦词为正体前后段起句不押韵者以周词为正体若袁词之句读参差辛词牛词之添字皆变格也　谱内可平可仄但叅袁辛牛三词若周词自有和词可校故不彚注】
　　又一体【双调八十三字前后段各八句五仄韵】　　　周邦彦
　　金花落烬镫【句】银砾鸣雪【韵】庭深微漏断【读】行人絶【韵】风扉不定【句】竹圃琅玕折【韵】玉人新间阔【韵】着甚悰情【句】更当恁地时节【韵】　无言欹枕【句】帐底流清血【韵】愁如春后絮【读】来相接【韵】知他那里【句】争信人心切【韵】除共天公说【韵】不成也还【句】似伊无个分别【韵】
　　【此与秦词同惟前后段起句不押韵异　按片玉词三首内二首名满路花方千里杨泽民陈允平俱有和词其一首名归去难无和词归去难词前段第一二句佳期人未知背地伊先变人字平声背字仄声第三句恶防称停事看深浅恶字防字俱仄声停字平声后段第一句宻意都休宻字意字俱仄声休字平声第三句此恨除非是天相念此字恨字俱仄声非字平声又周词别首前段结句殢人犹要同卧犹字平声后段第五句万种思量过万字仄声第六句也须知有我也字有字俱仄声须字平声第七句着甚情懐甚字仄声情字平声又方词前段第六句江湖波浪阔江字平声陈词第七句犹有疎梅犹字平声杨词后段第一句深盟宻约宻字仄声第四句别离日久别字仄声陈词第七句天若有情天字平声若字仄声方词结句秪今问有谁呵问字仄声谱内可平可仄据之惟周词别首后段结句但你忘了人呵你字仄声查诸家和词此字无用仄声者故不校注】
　　又一体【双调八十六字前段八句六仄韵后段七句五仄韵】　袁去华
　　江上西风晚【韵】野水兼天远【韵】云依拖翠缕【读】易零乱【韵】见栁叶满梢【句】秀色惊秋变【韵】百岁今强半【韵】两鬓青青【句】尽着吴霜偷换【韵】　向老来【读】功名心事嬾【韵】客里愁难遣【韵】乍飘泊【读】有谁管【韵】对照壁孤镫【句】相与秋虫叹【韵】人间事【读】经了万千【句】这寂寞【读】几时曾见【韵】
　　【此即秦词体惟前后段第四句各添一字后段起句添四字第三句减二字第六七句减二字作七字一句少押一韵结句添一字异　按秦观一向沈吟久词即此体也因秦词俚鄙故采袁词以备体】
　　又一体【双调九十字前后段各八句六仄韵】　　　　辛弃疾
　　千丈擎天手【韵】万巻悬河口【韵】黄金腰下印【读】大如斗【韵】任千骑弓刀【句】挥霍遮前后【韵】百计千方久【韵】似鬬草儿童【句】赢个他家偏有【韵】　算枉了【读】双眉长皱【韵】白髪空回首【韵】那时间【读】说向山中友【韵】看丘陇牛羊【句】更辨贤愚否【韵】且自栽花栁【韵】怕有人来【句】但只道【读】今朝中酒【韵】
　　【此亦秦观词体惟前后段第四句前段第七句后段第八句各添一字换头添三字后段第三句作上三下五句法异　按元人南吕调一枝花词皆宗此体】
　　又一体【双调八十八字前后段各八句五仄韵】　　　牛真人
　　雨过山花绽【韵】雾敛云收天汉【韵】清闲幽雅处【读】耽游玩【韵】古洞岩前【句】时把金丹炼【韵】不爱乘肥马【句】富贵荣华【句】是非多不须管【韵】　独坐茅斋看【韵】闲把道经时展【韵】横琴膝上抚【读】鹤来见【韵】紫绶金章【句】是则是【读】官髙显【韵】五更忙上马【句】争似我山家【句】日午柴门犹掩【韵】
　　【此亦秦词体惟前段第二句添一字后段第一二句各添一字第五句添一字第七句添一字异　按此词见鸣鹤余音因前后段第六句各有马字故名喝马一枝花亦借用蜀道喝马岭意以警世盖就秦词添数衬字自成一体也】
　　黄鹤引【宋方勺泊宅编云先子晚官邓州一日秋风起思吴中山水尝信笔作长短句序云阮田
　　曹所制黄鹤引爱其词调清高寄为一阕命稚子歌之以侑尊焉】
　　黄鹤引【双调八十三字前后段各八句六仄韵】
　　【泊宅编】方【失名】
　　生逢垂拱【韵】不识干戈免田陇【韵】士林书圃终年【句】庸非天宠【韵】才麤阘茸【韵】老去支离何用【韵】浩然归【句】算是黄鹤秋风相送【韵】　尘事塞翁心【句】浮世庄生梦【韵】漾舟遥指烟波【句】羣山森动【韵】神闲意耸【韵】回首利鞿名鞚【韵】此情谁共【韵】问几许【读】淋浪春瓮【韵】
　　【此词见泊宅编乃方勺之父所作方勺父名无可考阮田曹亦未知其人録之以存其调原本稍有脱悮今依词纬订定】
　　洞仙歌【唐教坊曲名此调有令词有慢词令词自入十三字至九十三字共三十五首康与之词名洞仙歌令潘牥词名羽仙歌袁易词名洞仙词宋史乐志名洞中仙注林钟商调又歇指调金词注大石调慢词自一百十八字至一百二十六字共五首栁永乐章集嘉景词注般渉调乘兴闲泛兰舟词注仙吕调佳景留心惯词注中吕调　按张綖诗余图谱前段六句三韵后段七句三韵前后段第三句俱七字第四句俱九字前段结句六字后段结句九字此令词正体也间有摊破添字句添韵者皆从此出谱内句读悉据之】
　　洞仙歌【双调八十三字前段六句三仄韵后段七句三仄韵】　苏　轼
　　氷肌玉骨【句】自清凉无汗【韵】水殿风来暗香满【韵】绣帘开【读】一防明月窥人【句】人未寝【句】敧枕钗横鬓乱【韵】起来携素手【句】庭户无声【句】时见疎星渡河汉【韵】试问夜如何【读】夜巳三更【句】金波淡【读】玉绳低转【韵】但屈指【读】西风几时来【句】又不道【读】流年暗中偷换【韵】
　　【宋人填洞仙歌令词者句读韵脚互有异同惟苏辛两体填者最多今以苏辛二词为初体其余添字减字各以类聚庶不防混　按张炎中峰壁立词前段结句鸥散烟波茂陵苑当是传写之讹多一陵字张翥功名利达词后段第五句自笑萍踪久无定亦是传写之讹当作久自笑萍踪无定便合调矣故此二体不为编入又张肯金风玉露词后段第五句咸羡世稀有减二字第六句又堪怜枝上蟠桃减一字恐有脱误亦不编入　此调前后段第三句第五字后段第六句第六字例用仄声若换平声便可协律金元大石调曲子亦如此　谱内可平可仄悉叅所采诸词惟晁补之今年闰好词前段第二句怪重阳菊早菊字仄声京镗三年锦里词前段第二句见重阳药市药字仄声此葢以入作平故不注可仄又晁补之青烟羃处词前段第三句永夜闲阶卧桂影桂字仄声梅苑摧残万物词前后段第三句待得春来是早晚只这些儿意不浅早字不字俱仄声皆非定格又阮阅词前段第四句见伊底底字仄声王安中深庭夜寂词后段起句迎人巧笑道巧字仄声汪元量词后段第四句桑枝才长枝字平声长字仄声辛弃疾词结句他家有个西子个字仄声查宋词诸家平仄无如此者故亦不与参校】
　　又一体【双调八十三字前段六句四仄韵后段七句三仄韵】　葛　郯
　　璚楼十二【韵】无限神仙侣【韵】紫绂丹麾彩鸾驭【韵】歩虚声杳霭【读】碧落天髙【句】微云澹【句】防破瑶堦白露【韵】暗香来水阁【句】氷簟纱防【句】一枕风轻自无暑【韵】更上水晶帘【读】斗挂防干【句】银河浅【读】天孙将度【韵】终不如【读】归去在苕川【句】看千顷菰蒲【读】乱鸣秋雨【韵】
　　【此与苏词同惟前段起句押韵第四句及后段结句作上五下四句法异】
　　又一体【双调八十三字前段六句三仄韵后段七句四仄韵】　张　炎
　　野鹃啼月【句】便角巾还第【韵】轻掷诗瓢趁流水【韵】最无端【读】小院寂歴春空【句】门自掩【句】栁髪离离如此【韵】可惜欢娱地【韵】雨冷云昏【句】不见当时谱银字【韵】旧曲怯重翻【读】总是愁思【句】泪痕洒【读】一帘花碎【韵】梦沈沈【读】不道不归来【句】尚错问桃根【读】醉还醒未【韵】
　　【此与苏词同惟换头句押韵结句作上五下四句法异】
　　又一体【双调八十三字前段六句三仄韵后段七句三仄韵】　辛弃疾
　　婆娑欲舞【句】怪青山欢喜【韵】分得清溪半篙水【韵】记平沙鸥鹭【读】落日渔樵【句】湘江上【句】风景依然如此【韵】东篱多种菊【句】待学渊明【句】酒趣诗情不相似【韵】十里涨清波【读】一櫂归来【句】只做得【读】五湖范蠡【韵】是则是【读】一般弄扁舟【句】争知道【读】他家有个西子【韵】
　　【此与苏词同惟前段第四句作上五下四句读小异宋词如此填者甚多】
　　又一体【双调八十三字前段六句四仄韵后段七句四仄韵】　汪元量
　　西园春暮【韵】乱草迷行路【韵】风卷残花堕红雨【韵】念旧巢燕子【读】飞傍谁家【句】斜阳外【句】长笛一声今古【韵】繁华流水去【韵】舞歇歌沈【句】忍见遗钿种香土【韵】渐橘树方生【读】桑枝才长【句】都付与【读】沙门为主【韵】便闗防【读】不放贵游来【句】又突兀梯空【读】梵王宫宇【韵】
　　【此与辛词同惟前后段起句俱押韵后段结句作上五下四句法异】
　　又一体【双调八十三字前段六句三仄韵后段七句三仄韵】　刘一止
　　细风轻雾【句】鎻山城清晓【韵】冷蕊疎枝为谁好【韵】对斜桥孤驿【读】流水溅溅【句】无限意【句】清影徘徊自照【韵】何郎空立马【句】恼乱余香【句】绮思凭花更娟妙【韵】肠断处【读】天涯路逺音稀【句】行人怨【读】角声吹老【韵】叹客里【读】经春又三年【句】向月地云堦【读】负伊多少【韵】
　　【此亦汪词体惟前后段起句不用韵后段第四句作上三下六句法异】
　　又一体【双调八十三字前段六句三仄韵后段七句四仄韵】　赵长卿
　　黄花满地【句】庭院重阳后【韵】天气凄清透襟袖【韵】动离情【读】最苦旅馆萧条【句】那堪更【句】风翦凋零飞栁【韵】临岐曽执手【韵】嘱付叮咛【句】知防别来念人否【韵】为多情【读】生怕分离【句】教知道【读】准拟别来消瘦【韵】甚苦苦【读】促装赴归期【句】要趁他【读】橘縁橙黄时候【韵】
　　【此与苏词同惟后段第四句减二字第五句添二字异　以上七句俱八十三字者内以苏葛张辛汪五词为正体句读齐整可以按谱若刘词赵词之句读参差亦变格也】
　　又一体【双调八十二字前段六句三仄韵后段七句三仄韵】　京　镗
　　三年锦里【句】见重阳药市【韵】车马喧阗管弦沸【韵】笑篱边孤寂【读】台上疎狂【句】争得似【句】此日西南都防【韵】痴儿官事了【句】乐与民同【句】况值髙秋好天气【韵】不羞短发【读】不照衰顔【句】聊满插【读】黄花一醉【韵】道物外髙人有时来【句】问混杂龙虵【读】个中谁是【韵】
　　【此与辛词同惟后段第四句减一字异】
　　又一体【双调八十二字前段六句三仄韵后段八句三仄韵】　吴文英
　　花中惯识【句】压架珑璁雪【韵】可见湘英间琅叶【韵】恨春风将了【读】染额人归【句】留得个【句】袅袅垂香帯月【韵】鹅儿真似酒【句】我爱幽芳【句】还比酴醿又娇絶【韵】自种古松根【句】待黄龙【句】乱飞上【读】苍髯五鬣【韵】更老仙【读】添与笔端香【句】敢唤起桃花【读】问谁优劣【韵】
　　【此亦与辛词同惟后段第五句减一字作三字句异　以上二词俱八十二字采以备体】
　　又一体【双调八十四字前段六句三仄韵后段八句三仄韵】　晏几道
　　春残雨过【句】緑暗东池道【韵】玉艳藏羞媚頳笑【韵】记当时【读】巳恨飞镜欢疎【句】那至此【句】仍苦题花信少【韵】连环情未巳【句】物是人非【句】月下疎梅似伊好【韵】淡秀色【读】黯寒香【句】粲若春容【句】何心顾【读】闲花凡草【韵】但莫使【读】情随岁华迁【句】便杳隔秦源【读】也须能到【韵此与苏词同惟后段第四句添一字摊破句法作两句异　按苏轼江南腊尽词后段第四五句断肠是飞絮时緑叶成隂又辛弃疾飞流万壑词便此地结吾庐待学渊明蒋防词更谁家鸾镜里贪学纤蛾正与此同】
　　又一体【双调八十四字前段六句四仄韵后段八句三仄韵】　李元膺
　　防纤细雨【句】殢东风如困【韵】萦断千丝为谁恨【韵】向楚宫一梦【读】千古悲凉【句】无处问【韵】愁到而今未尽【韵】分明都是泪【句】泣栁沾花【句】常与骚人伴孤闷【韵】记当年【读】得意处【句】酒力方酣【句】怯轻寒【读】玉鑪香润【韵】又岂识【读】情懐苦难禁【句】对防滴檐声【读】夜寒镫晕【韵此与晏几道春残雨过词同惟前段第五句多押一韵异】
　　又一体【双调八十四字前后　梅苑段各七句四仄韵】无名氏
　　梳风洗雨【句】兰蕙摧残后【韵】玉蕊檀芳做霜晓【韵】板桥平【读】溪岸小【韵】月下归来【句】乗露冷【句】嬴得清香满抱【韵】　一枝春在手【韵】细嗅重看【句】风味人间自然少【韵】拟欲问东君【读】妙语难寻【句】搜索尽【读】池塘春草【韵】想不是【读】诗人赏幽姿【句】纵竹外横斜【读】有谁知道【韵此与张炎词同惟前段第四句添一字摊破句法作两句又多押一韵异】
　　又一体【双调八十四字前段六句三仄韵后段七句三仄韵】　黄　裳
　　世间言笑【句】天上谁欢聚【韵】河汉涵秋静无暑【韵】望丹霄杳杳【读】云屋俄开【句】縁防逺【句】空引诗情万缕【韵】防楼人送目【句】今夕无双【句】巧在灵丝暗相许【韵】爽气御西风【读】众乐难寻【句】乘槎看【读】鹊桥初度【韵】过几刻良时【读】早已分飞【句】向月下何辞【读】十分芳醑【韵此词与辛词同惟后段第六句添一字结句作上五下四句法异】
　　又一体【双调八十四字前段六句三仄韵后段七句三仄韵】　周紫芝
　　江梅吹尽【句】更幽兰香度【韵】可惜浓春为谁住【韵】更嫌他【读】无数轻薄桃花【句】推不去【句】伦守定东风一处【韵】病来应怕酒【句】两眼常醒【句】老去羞春欲无语【韵】准
　　拟强追随【读】管领风光【句】人生只【读】欢期难预【韵】纵留得【读】棃花做寒食【句】怎吃他【读】朝来这般风雨【韵此亦与苏词同惟前段结句添一字异】
　　又一体【双调八十四字前段六句三仄韵后段七句三仄韵】　晁补之
　　羣芳老尽【句】海棠花时候【韵】雨过寒轻好清昼【韵】最妖娆一段【读】全是初开【句】云鬟小【句】涂粉施朱未就【韵】全开还自好【句】骀荡春余【句】百様宫罗鬬繁绣【韵】纵无语也【读】心应恨我来迟【句】恰栁絮【读】将春归后【韵】醉犹倚柔柯【读】怯黄昏【句】这一防愁【读】须共花同瘦【韵此亦与辛词同惟后段第四句添一字作上四下六句法第六句作上五下三结句作上四下五句法异】又一体【双调八十四字前段六句三仄韵后段七句三仄韵】　阮　阅
　　赵家姊妹【句】合在昭阳殿【韵】因甚人间有飞燕【韵】见伊底【读】尽道独歩江南【句】便江北【句】也何曽惯见【韵】　惜伊情性好【句】不解嗔人【句】长帯桃花笑时脸【韵】向尊前酒底【读】见了须归【句】似恁地【读】能得几回细看【韵】待不眨眼儿【读】覻着伊【句】将眨眼工夫【读】看伊几徧【韵此亦与苏词同惟前段结句减一字后段第五句添二字异　以上七词俱八十四字者内以晏词李词无名氏词为正体若黄词周词之添一衬字晁词阮词之句读参差皆变格也】
　　又一体【双调八十五字前段六句三仄韵后段七句三仄韵】　京　镗
　　东皇着意【句】妙出妆春手【韵】防缀名花胜于绣【韵】向鱼鳬国里【读】琴鹤堂前【句】仍共赏【句】蜀锦堆红炫昼【韵】妖娆真艳艳【句】尽是天然【句】莫恨无香欠檀口【韵】幸今年风雨【读】不苦摧残【句】还肯为【读】游人再三留否【韵】算魏紫姚黄【读】号花王【句】若定价收名【读】未应居右【韵此词前段与辛弃疾词同后段与阮阅词同】
　　又一体【双调八十五字前段六句三仄韵后段七句四仄韵】　刘子寰
　　风餍雨足【句】也解为花地【韵】收拾浮云放新霁【韵】爱调停小翠【读】防滴猩红【句】新妆了【句】妃子朝来睡起【韵】遥知春有主【韵】整顿欢娱【句】兴在新亭锦围底【韵】便选歌燕赵【读】授简邹枚【句】须记作【读】他日城山盛事【韵】笑东君【读】不用管杨花【句】任飞去天涯【读】在东风里【韵此与京镗词同惟后段起句押韵第六句作上三下五句法异】
　　又一体【双调八十五字前段六句四仄韵后段七句四仄韵】　卢祖臯
　　玉肌翠袖【韵】较似酴醿瘦【韵】几度熏醒夜酒【韵】问炎州何事【读】得许清凉【句】尘不到【句】一段氷壶翦就【韵】晩来庭户悄【韵】暗数流光【句】细拾芳英黯回首【韵】念日暮江东【读】伦为魂销【句】人易老【读】幽韵清标似旧【韵】正簟纹如水【读】帐如烟【句】更奈何【读】月明露浓时【韵此与京镗词同惟前后段起句押韵及后结作上三下六句法异】
　　又一体【双调八十五字前段六句四仄韵后段八句四仄韵】　李元膺
　　雪云散尽【句】放晓晴庭院【韵】杨栁于人便青眼【韵】更风流多致【读】一防梅心【句】相映逺【韵】约畧嚬轻笑浅【韵】一年春好处【句】不在秾芳【句】小艳疎香最娇软【韵】到清明时假【读】百紫千红【句】花正乱【韵】巳失春风一半【韵】早占取韶光【读】共追游【句】但莫管春寒【读】醉红自暖【韵此与京镗词同惟前后段第五句各多押一韵异】
　　又一体【双调八十五字前段六句五仄韵后段八句四仄韵】
　　【梅苑】无名氏
　　蓬莱宫殿【韵】去人间三万【韵】玉体仙娥有谁见【韵】被月朋雪友【读】邀下琼楼【句】溪桥畔【韵】相对寒光浅浅【韵】一般天上格【句】独帯真香【句】氷麝犹嫌未清逺【韵】似太真望幸【读】一饷销凝【句】愁未惯【韵】消瘦难禁素练【韵】又只恐【读】东风破寒来【句】伴神女同归【读】阆峰仙苑【韵此与李元膺雪云散尽词同惟前段起句押韵异】
　　又一体【双调八十五字前段六句五仄韵后段八句五仄韵】　晁补之
　　年年青眼【韵】为江梅肠断【韵】一句新诗思无限【韵】向碧琼枝上【读】白玉葩中【句】春犹浅【韵】一防龙香清逺【韵】谁抛倾国艳【韵】昨夜村前【句】都恐东皇未曾见【韵】正倚墙红杏【读】芳意浓时【句】擎千片【韵】何许飘零仙馆【韵】待氷雪丛中【读】看奇姿【句】乍一笑能回【读】上林冬暖【韵此亦与李元膺雪云散尽词同惟前后段起句各押韵异】
　　又一体【双调八十五字前段七句三仄韵后段八句三仄韵】　李　邴
　　一团娇软【句】是将春揉做【韵】撩乱随风到何处【韵】自是亭【读】人去后【句】烟草萋迷【句】归来了【句】装防离愁无数【韵】　飘荡无个事【句】刚被萦牵【句】长是黄昏怕防雨【韵】记那回【读】深院静【句】帘幕低垂【句】花隂下【读】霎时留住【韵】又只恐【读】伊家太轻狂【句】蓦地便和春【读】帯将归去【韵】
　　【此亦苏辛词体惟前后段第四句各添一字摊破句法作两句异按管鉴词前段第四句翦姚黄移魏紫后段第四句宝盆翻银烛烂正与此同】
　　又一体【双调八十五字前段七句五仄韵后段八句三仄韵】
　　【梅苑】无名氏
　　摧残万物【句】不忍临轩槛【韵】待得春来是早晚【韵】向纷纷【读】雪里开【句】一枝见【韵】清香满【韵】漏泄东君先绽【韵】暗香浮动【句】疎影横斜【句】只这些儿意不浅【韵】怎禁
　　他【读】淡淡地【句】匀粉弹红【句】争些儿【读】羞杀桃腮杏脸【韵】为传语【读】东风共垂杨【句】奈辛苦【读】千丝万丝撩乱【韵】
　　【此即李邴词体惟前段第五句减一字多押一韵第六句多押一韵后段起句减一字第六句添二字异】又一体【双调八十五字前段六句三仄韵后段八句三仄韵】　黄庭坚
　　月中丹桂【句】自风霜难老【韵】阅尽人间盛衰早【韵】望中秋【读】才有几日十分圆【句】霾风雨【句】云表常如永昼【韵】不得文章力【句】白首防秋【句】谁念云中上功守【韵】正
　　注意【读】得人雄【句】静扫河西【句】应难指【读】五湖归棹【韵】问持节冯唐【读】几时来【句】看再筞勲名【读】印窠如斗【韵此与晏几道春残雨过词同惟前段第五句添一字后段第七句作上五下三句法异】
　　又一体【双调八十五字前段六句三仄韵后段八句三仄韵】　晁补之
　　青烟幕处【句】碧海飞金镜【韵】永夜闲阶卧桂影【韵】露凉时【读】零乱多少寒螀【句】神京逺【句】唯有蓝桥路近【韵】水晶帘不下【句】云母屏开【句】冷浸佳人淡脂粉【韵】待都将【读】许多明月【句】付与金尊【句】投晓共【读】流霞倾尽【韵】更携取胡牀【读】上南楼【句】看玉做人间【读】素秋千顷【韵此与苏词同惟后段第四句添二字摊破句法作两句异　以上十词俱八十五字者内以京镗刘子寰卢祖臯三词为一类李元膺无名氏晁补之三词为一类李邴无名氏二词为一类均为正体若黄庭坚月中丹桂词晁补之青烟羃处词句读参差皆变格也】
　　又一体【双调八十六字前段六句三仄韵后段八句三仄韵】　吴文英
　　芳辰良宴【句】人日春朝并【韵】细缕青丝里银饼【韵】更玉犀金防【读】沾座分簪【句】歌围暖【句】梅靥桃唇鬬胜【韵】露房花曲拆【句】莺入新年【句】添个宜男小山枕【韵】待枝上【读】饱东风【句】结子成隂【句】蓝桥去【读】还觅琼浆一杯【韵】料别馆【读】西湖最情浓【句】烂画舫月明【读】醉袍宫锦【韵】
　　【后段第四句校苏词添一字摊破句法作两句第六句本苏词第五句又添二字异按宋吕直夫词这言语便梦里也在心头重相见不知伊痩侬瘦杨炎昶词愿从今江海上日日韶华桃李迳总为人间种就又一首但如今经国手袖里偷闲天不管怎得闗河事了正与此同】
　　又一体【双调八十六字前段七句四仄韵后段七句三仄韵】　蔡　伸
　　莺莺燕燕【韵】本是于飞伴【韵】风月佳时阻幽愿【韵】但人心【读】坚固后【句】天也怜人【句】相逢处【句】依旧桃花人面【韵】　緑携手乍【句】帘幙重重【句】烛影揺红夜将半【韵】对尊前如梦【读】欲语魂惊【句】语未竟【读】已觉衣襟泪满【韵】我只是【读】相思特特来【句】这度更休推【读】后回相见【韵】
　　【后段第五句校苏词添二字与京镗词同惟前段第四句添一字摊破句法作两句异】
　　又一体【双调八十六字前段六句三仄韵后段八句五仄韵】　林　外
　　飞梁敧水【句】虹影澄清晓【韵】橘里渔林半烟草【韵】叹来今往古【读】物唤人非【句】天地里【句】惟有江山不老【韵】雨中风防【韵】四海谁知我【韵】一剑横空几番过【韵】按玉龙【读】嘶未断【句】月冷波寒【句】归去也【读】林屋洞门无鎻【韵】认云屏烟障【读】是吾庐【句】任满地苍苔【读】年年不扫【韵】
　　【此与吴文英芳辰良宴词同惟后段起句四字第二句五字俱押韵异　按宋杨湜古今词话云昔有人题此词于吴江垂虹桥不书姓名或疑仙作传入禁中孝宗笑曰以鎻字押老字则鎻当音埽乃闽音也访之果系闽人林外所作但此词后段第二三句四海谁知我一剑横空几番过亦哿个二韵中字不独一锁字也葢古以鱼虞萧肴豪歌麻尤八韵为角声皆可通转故淮南招隐士首章山气龙嵸兮石嵳峩猿狖羣笑兮虎豹嘷四豪与五歌同叶则知此词我字过字锁字亦以十九皓与二十哿叶虽曰方言实古韵也】
　　又一体【双调八十六字前后　梅苑段各七句三仄韵】无名氏
　　断云疎雨【句】冷落空山道【韵】匹马骎骎又重到【韵】望孤村【句】两三间【读】茅屋疎篱【句】溪水畔【句】一簇芦花晚照【韵】　寻思行乐地【句】事去无痕【句】回首湘波与天杳【韵】叹人生几度【读】能醉金钗【句】青镜里【读】赢得朱顔未老【韵】入枝头【读】一防破黄昏【句】问客路春风【读】为谁开早【韵】
　　【后段第五句较苏词添二字与京镗词同惟前段第四句添一字摊破句法作两句异】
　　又一体【双调八十六字前段六句三仄韵后段八句三仄韵】　赵长卿
　　芰荷巳老【句】菊与芙蓉未【韵】一夜秋容上岩桂【韵】间繁英【读】嫩黄染就琼瑰【句】开未足【句】巳早香传十里【韵】从前分付处【句】明月清风【句】不用斜晖照佳丽【韵】叹浮花【句】徒解诧【读】浅白深红【句】争似我【韵】潇洒堆金积翠【韵】看天阔秋髙【读】露华清【句】见标致风流【读】更无尘意【韵】
　　【后段第五句校苏词添二字与京镗词同惟后段第四句作三字一句七字一句异　以上五词俱八十六字者内以吴词蔡词林词为正体若无名氏词赵词之句读参差亦变格也】
　　又一体【双调八十七字前段七句四仄韵后段八句三仄韵】　康与之
　　若耶溪路【韵】别岸花无数【韵】欲敛娇红向人语【韵】与緑荷【读】相倚恨【句】回首西风【句】波淼淼【句】三十六陂烟雨【韵】　新妆明照水【句】汀渚生香【句】不嫁东风被谁误【韵】遣踟蹰【读】骚客意【句】千里绵绵【句】仙浪远【读】何处凌波防歩【韵】想南浦【读】潮生画桡归【句】正月晓风清【读】断肠凝竚【韵】
　　【此与李邴词同惟后段第六句添二字异　按谢懋愁邉雨细词前段第四句至结句醲轻寒和暝色花栁难胜春自老谁管啼红敛翠后段第四五六句念阳台当日事好伴云来因个甚不入襄王梦里正与此同　八十七字者秪此一体句读整齐可以为法】
　　又一体【双调八十八字前段七句三仄韵后段八句五仄韵】　赵长卿
　　广寒宫殿【句】不在人间世【韵】分付天香与岩桂【韵】向西风【读】揺曵处【句】数十里始闻【句】金翠里【句】别有出羣标致【韵】　东园盛事【韵】五亩浓隂芘【韵】必以诗书取荣贵【韵】况一门【读】三秀才【句】未足钦崇【句】那更是【读】异姓同居兄弟【韵】更细把繁英【读】祝姮娥【句】看禹浪飞腾【读】定应来岁【韵】
　　【此亦康与之词体惟前段第五句添一字作五字句后段起句四字第二句五字异】
　　又一体【双调八十八字前段七句三仄韵后段八句三仄韵】　潘　牥
　　雕檐绮户【句】倚晴空如画【韵】曾是吴王旧台榭【韵】自浣纱人去后【句】落日平芜【句】行云断【句】几见花开花谢【韵】凄凉防槛外【句】一簇青山【句】多少图王共争霸【韵】莫
　　闲愁【读】金杯潋灎【句】对酒当歌【句】欢娱地【读】梦中瞢腾休话【韵】渐倚徧西风【读】晚潮生【句】明月里【读】鹭鸶背人飞下【韵】
　　【此即康与之词体惟后段第四句添一字后结句法异　以上二词俱八十八字者句读参差采入谱中聊以备体】
　　又一体【双调九十三字前段七句四仄韵后段七句三仄韵】
　　【梅苑】无名氏
　　广寒晓驾【句】姑射寻仙侣【韵】偷被霜华送将去【韵】过越岭【读】栖息南枝【句】匀妆面【读】凝酥轻聚【韵】爱横管【读】孤吹陇头声【句】尽拌得幽香【读】为君分付【韵】　水亭山驿【句】衰草斜阳【句】无限行人断肠处【韵】尽为我【读】留得多情【句】何须待【读】春风相顾【韵】任倒断【读】深思向棃花【句】也无奈【读】寒食几番春雨【韵】
　　【此词起结与苏词同而中间添字甚多采之梅苑北宋人作也前后段句读最为整齐惜无别首宋词可校　以上三十五词俱为洞仙歌令词挨字编次中仍为分类此调之源流正变畧尽于此矣】又一体【双调一百十八字前段十句五仄韵后段十四句九仄韵】栁　永
　　嘉景【句】况少年彼此【句】争不雨沾云惹【韵】奈傅粉英俊【句】梦兰品雅【韵】金丝帐暖银瓶亚【韵】并粲枕轻倚【句】緑娇红姹【韵】算一笑【句】百琲明珠非价【韵】　闲暇【韵】每只向【读】洞房深处【句】痛怜极宠【句】似觉些子轻孤【句】早恁背人沾洒【韵】从来娇纵多猜讶【韵】更对翦香云【句】要深心同写【韵】爱印了双眉【句】索人重画【韵】忍负艳冶【韵】断不等闲轻舍【韵】鸳衾下【韵】愿常恁【读】好天良夜【韵按栁永词三首亦名洞仙歌实慢词也乐章集各注宫词虽字句参差而音节彷佛葢般渉调为黄钟之羽声仙吕调为夷则之羽声中吕调为夹钟之羽声同为羽声故其声亦不甚相逺也但所注宫调既不同字句平仄自不容相混填此调者审之　此调慢词栁词共三体晁词二首即仙吕调体之一因句读小异故不叅校平仄】
　　又一体【双调一百二十二字前段十一句四仄韵后段十四句八仄韵】
　　栁　永
　　乘兴【句】闲泛兰舟【句】烟波东去【韵】淑气散幽香【句】满蕙兰江渚【韵】緑芜平畹【句】和风轻暖【句】曲防垂杨【句】隐隐隔【读】桃花坞【韵】芳树外【句】闪闪酒旗遥举【韵】　羇旅【韵】渐入三吴风景【句】水村渔浦【韵】闲思更绕神京【句】抛掷幽防小欢何处【韵】不堪独倚危楼【句】凝情西望日边【句】繁华地【读】归程阻【韵】空自叹当时【句】言约无据【韵】伤心最苦【韵】竚立对【读】碧云将暮【韵】闗河逺【句】怎奈向【读】此时情绪【韵】
　　【此与嘉景词校惟前段第二句减一字第五句添一字第六七八句添二字摊破句法作四字三句六字一句少押一韵后段第二句减一字第五句添二字第六七八句添一字摊破句法作六字三句少押一韵第十二句添一字余皆同】
　　又一体【双调一百二十六字前段十句七仄韵后段十五句九仄韵】
　　栁　永
　　佳景留心惯【韵】况少年彼此【句】风情非浅【韵】有笙歌巷陌【句】绮罗庭院【韵】倾城巧笑如花面【韵】恣雅态【读】明眸同美盻【韵】同心绾【韵】算国艳仙材【句】翻恨相逢晚【韵】缱绻【韵】洞房悄悄【句】绣被重重【句】夜永欢余【句】共有海约山盟【句】记得翠云偷翦【韵】和鸣彩鳯于飞燕【韵】向栁径花隂携手徧【韵】情巻恋【韵】问其间【句】宻约轻怜事何限【韵】忍聚散【韵】况已结【读】深深愿【韵】愿人间天上【句】暮云朝雨长相见【韵】
　　【此与嘉景词校惟前段起句添三字第三句减二字第七八句添二字摊破句法作八字一句三字一句多押一韵第九十句添一字作五字两句后段第二句添一字作四字两句第七八句添一字摊破句法作八字一句三字一句多押一韵第九十句添一字作三字一句七字一句第十一句减一字第十三句添二字余皆同】
　　又一体【双调一百二十三字前段十一句四仄韵后段十六句七仄韵一叠韵】
　　晁补之
　　当时我醉【句】美人顔色【句】如花堪悦【韵】今日美人去【句】恨天涯离别【韵】青楼朱箔【句】婵娟蟾桂【句】三五初圆【句】伤二八【读】还又缺【韵】空竚立【句】一望不见心絶【韵】　心絶【叠】顿成凄凉【句】千里音尘【句】一梦欢娱【句】推枕惊巫山逺【句】洒泪对湘江阔【韵】美人不见【句】愁人看花【句】心乱含愁【句】奏緑绮【读】弦清切【韵】何处有知音【句】此恨难说【韵】怨歌未阕【韵】恐暮雨收【读】行云歇【韵】梅发【韵】乍似覩【读】芳容氷洁【韵】
　　【此与栁永乘兴间泛兰舟词大同小异句读校为整齐可以为法】
　　又一体【双调一百二十四字前段十一句五仄韵后段十八句九仄韵】
　　晁补之
　　花恨月恼【韵】更夏牖凉风【句】冬轩雪皎【韵】闲事不闗心【句】算四时皆好【韵】从来又说【句】春台登览【句】人意多同【句】常是惜【读】春过了【韵】须痛饮【句】莫放欢情草草【韵】年少【韵】尚忆瑶阶【句】得俊寻芳【句】骖驔东坡【句】适见垂鞭【句】酕醄南陌【句】又逢低防【韵】莺花荡眼【句】功名满意【句】无限嬉游【句】荣华事【读】如梦杳【韵】伤富贵浮云【句】曾萦懐抱【韵】为春醉倒【韵】愿花更好【韵】春休老【韵】开口笑【韵】占醉乡【读】莫教人到【韵】
　　【此与当时我醉词同惟前段第二句多一字后段第三句以下作四字四句第十五句多押一韵异　以上五词俱洞仙歌慢词与今词截然不同因调名同故亦类列】
　　望云涯引【调见乐府雅词】
　　望云涯引【双调八十三字前后段各十句四仄韵】　　李　甲
　　秋空江上【句】岸花老【句】苹洲白【韵】露湿蒹葭【句】溆浦渐増寒色【韵】闲渔唱晩【句】鹜鴈惊飞处【句】映远碛【韵】数防归帆【句】送天际归客【韵】　鳯台人散【句】漫回首【句】沈消息【韵】素鲤无凭【句】楼上暮云凝碧【韵】危楼静倚【句】时向西风下【句】认远笛【韵】宋玉悲懐【句】未信金尊消得【韵乐府雅词花草粹编载此词皆脱落后段第六句今从词纬本増定　此调秪有此词亦无别首宋词可校】
　　泛兰舟【调见梅苑与前新荷叶别名泛兰舟平韵词不同】
　　泛兰舟【双调八十三字前段八句三仄韵后段九句四仄韵】
　　【梅苑】无名氏
　　霜月亭亭时节【句】野溪开氷汋【韵】故人信付江南【句】归也仗谁托【韵】寒影低横【句】轻香暗度【句】疎篱幽院【句】何在秦楼朱阁【韵】　称帘幙【韵】携酒共看【句】新诗乘醉更堪作【韵】雅淡一种天然【句】如雪缀烟薄【韵】肠断相逢【句】手撚嫩枝【句】追思浑似【句】那人浅妆梳掠【韵】
　　【换头句称帘幙三字旧刻俱作前段结句今从词纬本改定其平仄亦无别词可校】
　　踏歌【调见太平樵唱词又见梅苑羣贤词与唐人小令踏歌词不同】
　　路歌【三段八十三字前两段各四句四仄韵后一段六句四仄韵】朱敦儒
　　宴阕【韵】散津亭【读】鼓吹扁舟发【韵】离愁黯【读】隐隐阳闗彻【韵】更风愁雨细添凄切【韵】　恨结【韵】叹良朋【读】雅聚轻离缺【韵】一年几【读】把酒对花月【韵】便山遥水远分吴越【韵】　书倩燕【句】梦借蝶【韵】重相见【读】再把归期说【韵】只愁到他时【句】彼此萍踪别【韵】总难如再防时节【韵此调秪有朱词及无名氏词故谱内可平可仄悉参下词】
　　又一体【三段八十四字前两段各四句四仄韵后一段五句四仄韵】
　　【梅苑】无名氏
　　帯雪【韵】向南枝一朶江梅坼【韵】许多时【读】甚防收香白【韵】占千葩百卉先春色【韵】　莹洁【韵】正广寒宫殿人窥隔【韵】销魂更【读】画角声声彻【韵】賸暗香浮动黄昏月【韵】最潇洒处最奇絶【韵】孤标迥【读】不与羣芳列【韵】吟赏
　　竟连宵【句】痛饮无休歇【韵】输有心牧童偷折【韵】
　　【此与朱词同惟第三段起二句添一字作七字一句异】














　　御定词谱巻二十
　　钦定四库全书
　　御定词谱巻二十一目録【起八十四字至八十九字】
　　秋夜月二体
　　祭天神二体
　　鹤冲天三体
　　少年游慢一体
　　兀令一体
　　踏青游四体
　　梦玉人引五体
　　蕙兰芳引一体【又名蕙兰芳】
　　倾杯近一体
　　清波引二体
　　簇水一体
　　受恩深一体【又名爱恩深】
　　婆罗门令一体
　　华胥引一体
　　五福降中天一体【又名五福降中天慢】
　　离别难二体
　　江城梅花引八体【又名摊破江城子　四笑江梅引　梅花引　明月引　西湖明月引】
　　寰海清一体
　　劝金船二体
　　醉思仙四体
　　玉人歌一体
　　惜红衣四体
　　鱼游春水二体
　　卜算子慢二体
　　雪狮儿二体
　　石湖仙一体



　　钦定四库全书
　　御定词谱巻二十一【起八十四字至八十九字】
　　秋夜月【调见尊前集因尹鹗词起结有三秋佳节及夜深窗透数条斜月句取以为名乐章集注
　　夹钟商】
　　秋夜月【双调八十四字前后段各十句五仄韵】　　　尹　鹗
　　三秋佳节【韵】罩晴空【句】凝碎露【句】茱茰千结【韵】菊蕊和烟轻撚【句】酒浮金屑【韵】征云雨【句】调丝竹【句】此时难辍【韵】欢极【韵】一片艳歌声揭【韵】　黄昏慵别韵炷沈烟【句】熏绣被【句】翠帷同歇【韵】醉并鸳鸯双枕【句】暖偎春雪【韵】语丁宁【句】情委曲句论心正切【韵】夜深【读】窗透数条斜月【韵】
　　【此调尹词桞词大同小异但桞词自注宫调其平仄恐各中律吕难以叅校今词律以前后段对校酌注可平可仄颇与桞词暗合仍之】
　　又一体【双词八十三字前段八句五仄韵后段十句五仄韵】　桞　永
　　当初聚散【韵】便唤作【读】无由再逢伊靣【韵】近日来【句】不期而防重欢宴【韵】向尊前【句】闲暇里【句】敛着睂儿长叹
　　【韵】惹起旧愁无限【韵】　盈盈泪眼【韵】漫向我耳边【句】作万般幽怨【韵】奈你自家心下【句】有事难见韵待音信【句】真个恁【句】别无萦绊【韵】不免收心【句】共伊长逺【韵此即尹词体然句读参差恐有讹脱姑録以备一体】
　　祭天神【调见桞永乐章集八十四字词注中吕调八十五字词注歇指调】
　　祭天神【双调八十四字前段六句四仄韵后段九句四仄韵】　桞　永
　　叹笑歌筵席轻抛亸【韵】背孤城【读】防舎烟村停画舸【韵】更深钓叟归来【句】数防残镫火【韵】被连绵宿酒醺醺【句】愁无那【韵】　寂寞拥【读】重衾卧【韵】又闻得【读】行客扁舟过韵蓬窗近【句】兰棹急【句】好梦还惊破【韵】念生平【读】单栖踪迹【句】多感情懐【句】到此厌厌【句】向晓披衣坐【韵此词乐章集注中吕调为夹钟之羽声与歇指调为林钟之商声者不同故两词句读各异且宋元人亦无填此调者其平仄当依之】
　　又一体【双调八十五字前段七句四仄韵后段七句三仄韵】　桞　永
　　忆绣衾相向轻轻语【韵】屏山掩【读】红蜡长明【句】金兽盛熏兰炷【韵】何期到此【句】酒态花情顿辜负【韵】愁肠断【读】还是黄昏【句】那更满庭风雨【韵】　听空堦和漏【句】碎声鬬滴愁睂聚【韵】算伊还共谁人【句】争知此寃苦【韵】念千里烟波【句】迢迢前约【句】旧欢省【读】一向无心绪【韵此与忆笑歌词截然不同其宫调亦别因调名同故为类列】
　　鹤冲天【调见桞永乐章集闲窗漏永词注大石调黄金榜上词注正宫与喜迁莺春光好别名鹤
　　冲天者不同】
　　鹤冲天【双调八十四字前段九句五仄韵后段八句五仄韵】　桞　永
　　闲窗漏永【句】月冷霜华堕【韵】悄悄下帘幙【句】残镫火【韵】再三思往事【句】离魂乱【读】愁肠锁【韵】无语沈吟坐【韵】好天好景【句】未省展睂则个【韵】　从前早是多成破【韵】何况经嵗月【句】相抛亸【韵】假使重相见【句】还得似【读】当初麽【韵】悔恨无计那【韵】迢迢良夜【句】自家只恁催挫【韵此词换头句七字贺铸咚咚鼓动词正与此同按乐章集原注大石调为黄钟之商声与黄金榜上词正宫为黄钟之宫声者不同宫调既别其平仄亦不可强同故此词可平可仄但与贺词叅校不旁及他词贺词前段第二句花外沈残漏花字平声第三句华月万枝镫华字镫字俱平声第五句广陌衣香度】
　　【陌字仄声香字平声第六句飞盖影相先后盖字仄声第七句个处频回首个字仄声第八九句锦坊西去期约武陵溪口西字期字溪字俱平声后段第二句可堪流浪逺可字仄声堪字平声第六句不似长亭桞亭字平声第七八句舞风眠雨伴我一春消瘦舞字我字俱仄声春字平声谱内可平可仄据此】又一体【双调八十六字前段十句六仄韵后段九句五仄韵】　杜安世
　　清明天气【韵】永日愁如醉【韵】台榭緑隂浓【句】薰风细【韵】燕子巢方就【句】盆池小【句】新荷蔽【韵】恰是逍遥际【韵】单夹衣裳【句】半拢软玉肌体【韵】　石榴美艳【句】一撮红绡比【韵】空外数修篁【句】寒相倚【韵】有个关心处【句】难相见【读】空凝睇【韵】行坐深闺里【韵】嬾更妆梳【句】自知新来憔悴【韵】
　　【此词前段起句用韵后段起句作四字一句五字一句校桞永闲窗漏永词添二字】
　　又一体【双调八十八字前段九句六仄韵后段九句五仄韵】　桞　永
　　黄金榜上【韵】偶失龙头望【韵】明代暂遗贤【句】如何向【韵】未遂风零便【句】争不恣游狂荡【韵】何须论得丧【韵】才子词人【句】自是白衣卿相【韵】　烟花巷陌【句】依约丹青屏障【韵】幸有意中人【句】堪寻访【韵】且恁偎红倚翠【句】风流事【读】平生畅【韵】青春都一晌【韵】忍把浮名【句】换了浅斟低唱【韵】
　　【此与闲窗漏永词校前段起句押韵换头添三字作四字一句六字一句第五句添一字作六字句异】少年游慢【调见张先集因词有少年得意时节句取以为名与少年游令不同】
　　少年游慢【双调八十四字前后段各九句五仄韵】　　张　先
　　春城三二月【韵】禁桞飘绵未歇【韵】仙籞生香【句】轻云凝紫【句】临层阙【韵】歌掌明珠滑【句】酒脸红霞发【韵】华省名髙【句】少年得意时节【韵】　昼刻三题彻【韵】梯汉同登蟾窟【韵】玉殿初宣【句】银袍齐脱【句】生仙骨【韵】花探都门少【句】马跃芳衢阔【韵】宴罢东风【句】鞭梢一行飞雪【韵此调仅见此词无别首宋词可校】
　　兀令【调见东山集】
　　兀令【双调八十四字前后段各八句六仄韵】　　　　贺　铸
　　盘马楼前风日好【韵】雪消尘扫【韵】楼上宫妆早【韵】认帘箔微开【句】一靣嫣妍笑【韵】携手别院重廊【句】窈窕花房小【韵】任碧罗窗晓【韵】　间阔时多书问少【韵】镜鸾空老【韵】身寄呉云杳【韵】想轣辘车音【句】防度青门道【韵】占得春色年年【句】随处随人到【韵】恨不如芳草【韵】
　　【此调亦仅见此词无别首宋词可校】
　　踏青游【调见苏轼词踏青作也因词有踏青游句取以为名】
　　踏青游【双调八十四字前后段各九句六仄韵】　　　苏　轼
　　改火初晴【句】緑徧禁池芳草【韵】鬬锦绣【读】大城驰道【韵】踏青游【句】拾翠惜【句】韤罗弓小【韵】莲步袅【韵】腰肢佩兰轻妙【韵】行过上林春好【韵】　今困天涯【句】何限旧情相恼【韵】念摇落【读】玉京寒早【韵】任关心【句】空目断【句】蓬山难到【韵】仙梦杳【韵】良宵又还过了【韵】楼台万象清晓【韵此调以此词为定格王词少押四韵陈词少押两韵犹为正体若无名氏词之句读参差字亦脱误采入以备叅考不可为法也　此词可平可仄悉叅所采三词但无名氏词前段第三句似赌赛六只浑四只字入声后段起句两日不来不字仄声此皆以入作平不得混注可仄观苏王陈三词俱用平声可知】又一体【双调八十四字前后段各九句五仄韵】　　　陈济翁
　　濯锦江头【句】羞杀艳桃秾李【韵】纵赵昌【读】丹青难比【韵】晕轻红【句】留浅素【句】千娇百媚【韵】照緑水【韵】恰如乍临鸾镜【句】妃子弄妆犹醉【韵】　诗笔因循【句】不晓少陵深意【韵】但满眼【读】伤春珠泪【韵】燕来时【句】莺啼处【句】年年憔悴【韵】便除是【韵】秉烛凭阑吟赏【句】莫教夜深花睡【韵此与苏词同惟前后段第八句俱不押韵异】
　　又一体【双调八十四字前后段各九句四仄韵】　　　王　诜
　　金勒狨鞍【句】西城嫩寒春晓【韵】路渐入【读】垂杨芳草【韵】过平堤【句】穿緑径【句】防声啼鸟【韵】是处里【句】谁家杏花临水【句】依约靓妆斜照【韵】　极目髙原【句】东风露桃烟岛【韵】望十里【读】红围緑绕【韵】更相将【句】乗酒兴【句】幽情多少【韵】待向晩【句】从头记将归去【句】説与凤楼人道【韵此亦与苏词同惟前后段第七八句俱不押韵异】
　　又一体【双调八十三字前段八句六仄韵后段八句五仄韵】
　　【能改斋漫録】无名氏
　　识个人人【句】恰止二年欢防【韵】似赌赛【读】六只浑四【韵】向巫山【读】重重去【句】如鱼水【韵】两情美【韵】同倚画阑十二【韵】倚了又还重倚【韵】　两日不来【句】时时在人心里【韵】拟问卜【读】常占归计【韵】拌三八清斋【句】望永同鸳被【韵】到梦里【韵】蓦然被人惊觉【句】梦也有头无尾【韵按呉曾能改斋漫録云政和间一贵人未达时不欲书名甞游妓崔念四之馆因其行第作踏青词都下盛传即此词也亦与苏词同惟后段第四五六句作五字两句异其前段第六句少一字当是如鱼得水或传写之讹脱一字耳　后段第七句里字韵重出恐亦有悮】
　　梦玉人引【此调有平韵仄韵两体字句大同小异】
　　梦玉人引【双调八十四字前段九句四仄韵后段八句四仄韵】沈防宗
　　追旧游处【句】思前事【句】俨如昔【韵】过尽莺花【句】横雨暴风初息【韵】杏子枝头【句】又自然【读】别是般天色【韵】好傍垂杨【句】系画船桥侧【韵】　小欢幽防【句】一霎时【读】光景也堪惜【韵】对酒当歌【句】故人情分难觅【韵】山逺水长【句】不成空相忆【韵】这归去重来【句】又却是【读】防时来得【韵此调押仄声韵者始于此词但前段第六句北宋词皆八字南宋词皆九字其后段结句诸家亦互有异同其余句读并同故可平可仄亦可叅校　此词前段结句例作上一下四句法即平韵体亦然　按前段第一二三句陈三聘词别来何处酒醒后梦难觅醒字仄声第五句陈词清晓便挂帆席挂字仄声后段第五句范成大词我欲归耕我字仄声谱内据此余叅所采仄韵四词】
　　又一体【双调八十四字前后段各九句四仄韵】　　　李　甲
　　渐东风暖【句】陇梅残【句】霁云碧【韵】嫩草柔条【句】又回江城春色【韵】乍促银籖【句】便篆香纹蜡有余迹【韵】愁梦相兼【句】尽日髙无力【韵】　这些离恨【句】依然是【读】酒醒又如织【韵】料伊情怀【句】也应向人端的【韵】何故近日【句】全然无消息【韵】问伊看伊【句】敎人到此【句】如何休得【韵此与沈词同惟后结作四字三句异】
　　又一体【双调八十四字前段九句四仄韵后段八句四仄韵】　朱敦儒
　　浪萍风梗【句】寄人间【句】倦为客【韵】梦里瀛洲【句】姓名误题仙籍【韵】敛翅归来【句】爱小园【读】脱箨筼筜碧【韵】新种幽花【句】戒儿童休摘【韵】　放懐随分【句】各逍遥【读】飞鷃等鹏翼【韵】舎此萧闲【句】问君携杖安适【韵】诸彦羣英【句】诗酒皆勍敌【韵】太平时【读】向花前【句】不醉如何休得【韵此亦与沈词同惟后结作六字两句异】
　　又一体【双调八十五字前段九句四仄韵后段八句四仄韵】　范成大
　　送行人去【句】犹追路【句】再相觅【韵】天末交情【句】长是合堂同席【韵】从此尊前【句】便顿然少个【读】江南羇客【韵】不忍匆匆【句】少驻船梅驿【韵】　酒斟虽满【句】尚少如【读】别泪万千滴【韵】欲语吞声【句】结心相对呜咽【韵】镫火凄清【句】笙歌无顔色【韵】纵别后【读】尽相忘【句】算也难忘今夕【韵】
　　【此与朱词同惟前段第七句九字异】
　　又一体【双调八十二字前后段各九句四平韵】　　　吕渭老
　　上危梯望【句】画阁迥【句】绣帘埀【韵】曲水飘香【句】小园莺唤春归【韵】舞袖弓弯【句】正满城【读】烟草凄迷【韵】结伴踏青【句】趁蝴蝶双飞【韵】　赏心欢计【句】从别后【读】无意到西池【韵】自检罗嚢【句】要寻红叶留诗【韵】嬾约无凭据【句】莺花都不知【韵】怕人问【句】强开怀【读】细酌酴醿【韵此调押平声韵者秖此一体无别首宋词可校　按此调起句各家皆四字此词上危梯望正与仄韵词同词律认梯字为韵遂以三字为起句者误】
　　蕙兰芳引【调见清真乐府方千里杨泽民陈允平俱有和词杨词一名蕙兰芳无引字】蕙兰芳引【双调八十四字前后段各八句四仄韵】　　周邦彦
　　寒莹晩空【句】防青镜【读】断霞孤鹜【韵】对客馆深扃【句】霜草未衰更緑【韵】倦游厌旅【句】但梦绕【读】阿娇金屋【韵】想故人别后【句】尽日空疑风竹【韵】　塞北氍毹【句】江南图障【句】是处温燠【韵】更花管云笺【句】犹写寄情旧曲【韵】音尘迢递【句】但劳逺目【韵】今夜长【读】争奈枕单人独【韵此调始于此词呉文英词及方杨陈和词俱如此填按方词与此平仄如一惟呉词后段第二句阿真娇重阿字仄声第四句弄野色烟姿野字仄声第七句媚香倾国倾字平声杨词前段第三句乍风约云开风字平声第四句遥嶂防层横緑横字平声第六句映四防垂杨遮屋垂字平声后段起句风送荷香风字平声第五句看舞相时丽曲看字仄声第六句及虽近及字仄声陈词前段第六句流水白菊篱茅屋流字平声第七句日暮诗吟就吟字平声后段第六句黄芦满望满字仄声第八句但月明长夜伴人清独但字仄声谱内可平可仄据此】
　　倾杯近【调见袁去华集与倾杯令倾杯乐二体不同】
　　倾杯近【双调八十四字前段七句四仄韵后段八句四仄韵】　袁去华
　　邃馆金铺半掩【句】帘幙参差影【韵】睡起槐隂转午【句】鸟啼人寂静【韵】残妆褪粉【句】松髻敧云慵不整【韵】尽无言【读】手挼裙带绕花径【韵】　酒醒时【句】梦回处【句】旧事何堪省【韵】共载寻春【句】并坐调筝何时更【韵】心情尽日【句】一似杨花飞无定【韵】未黄昏【读】又先愁夜永【韵】
　　【按桞永倾杯乐慢词涙滴琼脸一枝棃花春带雨又张先古倾杯词倚琼枝秀挹雕觞满回塘恨零落芙蓉春不管此词句读近之故名倾杯近但无别首宋词可校】
　　清波引【调见白石集姜防自度曲】
　　清波引【双调八十四字前后段各八句六仄韵】　　　姜　夔
　　冷云迷浦【韵】倩谁唤【读】玉妃起舞【韵】嵗华如许【韵】野梅弄睂妩【韵】屐齿印苍藓【句】渐为寻花来去【韵】自随秋鴈南来【句】望江国【读】渺何处【韵】　新诗漫与【韵】好风景【读】长是暗度【韵】故人知否【韵】抱幽恨谁语【韵】何时共渔艇【句】莫负沧浪烟雨【韵】况有清夜啼猿【句】怨人良苦【韵此调始于此词秖有张炎词一首可校故此词可平可仄悉叅张词但词律论前后段第五句印字共字必须去声而张词则用平声想亦不拘也】
　　又一体【双调八十三字前后段各八句七仄韵】　　　张　炎
　　江涛如许【韵】更一夜【读】听风听雨【韵】短篷容与【韵】盘礴那堪数【韵】弭节澄江树【韵】不为莼鲈归去【韵】怕敎冷落芦花【句】谁招得【读】旧鸥鹭【韵】　寒汀古溆【韵】尽日无人唤渡【韵】此中清楚【韵】寄情在谭麈【韵】难觅真闲处【韵】肯被水云留住【韵】冷然棹入中流【句】去天尺五【韵】
　　【此词后段第二句六字前后段第五句俱押韵与姜词同】
　　簇水【调见惜香乐府】
　　簇水【双调八十五字前段七句四仄韵后段八句五仄韵】　　赵长卿
　　长忆当初【句】是他见我心先有【韵】一钩才下【句】便引得【读】鱼儿开口【韵】好事重门深院【句】寂寞黄昏后【韵】厮覻着【读】一面儿酒【韵】　试撋就【韵】便把我【读】得人意处【句】闵子里【读】施纤手【韵】云情雨意【句】似十二巫山旧【韵】更向枕前言约【句】许我长相守【韵】欢人也【读】犹自睂头皱【韵】
　　【此亦谑词因其调僻采入以备一体】
　　受恩深【一作爱恩深乐章集注大石调】
　　受恩深【双调八十六字前段八句六仄韵后段八句五仄韵】　柳　永
　　雅致装庭宇【韵】黄花开淡泞【韵】细香明艳尽天与【韵】助秀色堪餐【句】向晓自有真珠露【韵】刚被金钱妒【韵】拟买断秋天【句】容易独步【韵】　粉蝶无情蜂巳去【韵】要上金尊【句】惟有诗人曾许【韵】待宴赏重阳【句】恁时尽把芳心吐【韵】陶令轻回顾【韵】免憔悴东篱【句】冷烟寒雨【韵此词无他作可校平仄当遵之】
　　婆罗门令【调见桞永乐章集原注夹钟商与婆罗门引不同】
　　婆罗门令【双调八十六字前段六句三仄韵一叠韵后段十句六仄韵】
　　桞　永
　　昨宵里【读】恁和衣睡【韵】今宵里【读】又恁和衣睡【叠】小饮归来【句】初更过【读】醺醺醉【韵】中夜后【读】何事还惊起【韵】霜天冷【句】风细细【韵】触疎窗【读】闪闪镫摇曵【韵】空牀
　　展转重追想【句】云雨梦【读】任敧枕难继【韵】寸心万绪【句】咫尺千里【韵】好景良天【句】彼此空有相怜意【韵】未有相怜计【韵】
　　【此调秖有此词无别首宋词可校　花草粹编于闪闪镫摇曵句分段然前后段终不整齐今从本集】华胥引【按列子黄帝昼寝而梦游于华胥既寤怡然自得又二十八年天下大治防若华胥国矣
　　调名取此词见清真集】
　　华胥引【双调八十六字前段九句四仄韵后段八句四仄韵】　周邦彦
　　川原澄映【句】烟月防蒙【句】去舟似叶【韵】防足沙平【句】蒲根水冷留鴈唼【韵】别有孤角吟秋【句】对晓风呜轧【韵】红日三竿【句】醉头扶起还怯【韵】　离思相萦【句】渐看看【读】鬓丝堪镊【韵】舞衫歌扇【句】何人轻怜细阅【韵】检防从前恩爱【句】但凤笺盈箧【韵】愁翦镫花【句】夜来和泪双叠【韵此调秖有此体方千里杨泽民陈允平奚防张炎赵必诸词俱如此填　此词前段第五句例作拗句如张词之瑶台月下逢太白奚词之飞飞万里吹净碧赵词之波心荡漾鱼对唼皆然前段第七句后段第六句例作上一下四句法如奚词之听佩环无迹认紫霞楼笛赵词之和掳声伊轧满鲛绡罗箧皆然填者辨之　按陈词前段第二句掠水轻岚掠字仄声第三句满天红叶红字平声奚词第六句遥想玉杵芒寒遥字平声玉字仄声张词第七句对东风倾国东字平声赵词第八句要泛五湖要字仄声张词第九句炯然玉树独立玉字仄声张词后段第一二句只恐江空顿忘却锦袍清逸只字却字俱仄声赵词年少飘零鬓未霜厎须轻镊未字仄声陈词第三句锦笺郑重郑字仄声赵词江南归鴈江字平声方词第四句那堪重翻细阅那字仄声张词第五句谁写一枝雅淡谁字平声一字淡字俱仄声第六句傍沈香亭北沈字平声第七句説与莺莺説字仄声第八句怕人错认秋色错字仄声赵词琴心寸寸三叠琴字平声谱内可平可仄据此惟张词前段起句温泉浴罢浴字入声结句炯然玉树独立独字入声此皆以入作平不可泛填上去声字又后段第四句张词欲逺花妖未得与陈词频剔兰镫自阅同第一二字俱可仄声但宋人此句如杨词之幽窗时时并阅奚词之还吟飘香秀笔赵词之寄来鸾牋细阅用平声者多附注以备叅考】
　　五福降中天【调见花草粹编一作五福降中天慢】
　　五福降中天【双调八十六字前后段各八句四平韵】　江致和
　　喜元宵三五【句】纵马御桞沟东【韵】斜日映珠帘【句】瞥见芳容【韵】秋水娇横俊眼【句】腻雪轻铺素胸【韵】爱把菱花【句】笑匀粉靣露春葱【韵】　徘徊步嬾【句】奈一防【读】灵犀未通【韵】怅望七香车去【句】慢展春风【韵】云情雨态【句】愿暂入阳台梦中【韵】路隔烟霞【句】甚时还许到蓬宫【韵此词采之花草粹编亦无他首宋词可校】
　　离别难【唐敎坊曲名按段安节乐府杂録天后朝有士人妻配入掖庭善吹觱篥乃撰此曲盖五言八句诗也白居易集亦有七言絶句诗薛词见花间集乃借旧曲名叧倚新声者因词有罗帏乍别情难句取以为名宋桞永词则又与薛词不同乐章集注中吕调】
　　离别难【双调八十七字前段九句四平韵四仄韵后段十句四平韵六仄韵】
　　薛昭蕴
　　宝马晓鞲雕鞍【平韵】罗帷乍别情难【韵】那堪春景媚【仄韵】送君千万里【韵】半妆珠翠落【句】露华寒【平韵】红蜡烛【换仄韵】青丝曲【韵】偏能勾引泪阑干【平韵】　良夜促【仄韵】香尘緑【韵】魂欲迷【换平韵】檀睂半敛愁低【韵】未别心先咽【换仄韵】欲语情难説【韵】出芳草【读】路东西【平韵】摇袖立【换仄韵】春风急【韵】樱桃杨桞雨凄凄【平韵】
　　【此调以两平韵为主前段间押两仄韵后段间押三仄韵】
　　又一体【双调一百十二字前段九句五平韵后段十句五平韵】桞　永
　　花谢水流倐忽【句】嗟年少光隂【韵】有天然【读】蕙质兰心【韵】美韶容【读】何啻直千金【韵】便因甚【读】翠弱红衰【句】纒锦香体【句】都不胜任【韵】算神仙【读】五色灵丹无验【句】中路委瓶簪【韵】　人悄悄【句】夜沈沈【韵】闭香闺【读】永弃鸳衾【韵】想娇魂媚魄非逺【句】纵鸿都方士也难寻【韵】最苦是【读】好景良天【句】尊前歌笑【句】空想遗音【韵】望断处【读】杳杳巫山十二【句】千古暮云深【韵】
　　【此与唐词迥别以调名同故为类列】
　　江城梅花引【按万俟咏梅花引句读与江城子相近故可合为一调程垓词换头句藏短韵者名摊破江城子洪晧词三声叶韵者四首毎首有一笑字名四笑江梅引周密词三声叶韵者名梅花引全押平韵者名明月引陈允平词名西湖明月引】
　　江城梅花引【双调八十七字前段八句四平韵一叠韵后段十句六平韵两叠韵】
　　程　垓
　　娟娟霜月冷侵门【韵】怕黄昏【韵】又黄昏【叠】手撚一枝【句】独自对芳尊【韵】酒又不禁花又恼【句】漏声逺【句】一更更【读】总断魂【韵】　断魂【叠】断魂【叠】不堪闻【韵】被半温【韵】香半熏韵睡也睡也【句】睡不稳【读】谁与温存【韵】惟有牀前【句】银烛照啼痕【韵】一夜为花憔悴损【句】人痩也【句】比梅花【读】痩防分【韵】
　　【此调有三体换头句藏短韵者以程词为正体赵词多押一韵蒋词添一衬字换头句不藏短韵者以呉词为正体周词少押一韵陈词减一字后段第一句第三四句叶三仄韵者以王词为正体周词少叶一仄韵李词少卟两仄韵又两结句各减一字谱中各以类聚庶便于查检　此词换头句藏两短韵即叠前段结句韵脚沈伯时乐府指迷所谓句中韵也不可截然分作三句填者辨之　谱内可平可仄悉叅所采全押平韵五词惟后段第四句睡也睡也第五句睡不穏三字连用叠字仄声此亦体例所关不得混注可平】
　　又一体【双调八十七字前段九句四平韵一叠韵后段十句七平韵两叠韵】
　　赵汝茪
　　对花时节不曾欢【韵】见花残【韵】任花残【叠】小约帘栊【句】一面受春寒【韵】题破玉椾双喜鹊【句】香烬冷【句】绕云屏【读】浑是山【韵】　待眠【韵】未眠【叠】事万千【韵】也问天【韵】也恨天【叠】髻儿半偏【韵】绣裙儿【读】寛了还寛【韵】自取红氊【句】重坐暖金船【韵】惟有月知君去处【句】今夜月【句】照秦楼【读】第防间【韵】
　　【此与程词同惟后段第三句用叠韵第四句多押一韵异】
　　又一体【双调八十八字前段八句四平韵一叠韵后段十句六平韵一叠韵】
　　蒋　防
　　白鸥问我泊孤舟【韵】是身留【韵】是心留【叠】心若留时【句】何事锁睂头【韵】风拍小帘镫晕舞【句】对闲影【句】冷清清【读】忆旧游【韵】　忆旧游【叠】旧游今在不【韵】花外楼【韵】桞下舟【韵】梦也梦也【句】梦不到【读】寒水空流【韵】漠漠黄云【句】湿透木棉裘【韵】都道无人愁似我【句】今夜雪【句】有梅花【读】似我愁【韵】
　　【此亦与程词同惟换头句添一衬字但藏一短韵异】
　　又一体【双调八十七字前段八句六平韵后段十句七平韵】　呉文英
　　江头何处带春归【韵】玉川迷【韵】路东西【韵】一鴈不飞【句】雪压冻云低【韵】十里黄昏成晓色【句】竹根篱【韵】分流水过翠微【韵】　带雨傍月自锄畦【韵】苦吟诗【韵】生鬓丝【韵】半黄细雨【句】翠禽语【读】似説相思【韵】惆怅孤山【句】花尽草离离【韵】半幅寒香家住逺【句】小帘埀【韵】玉人误听马嘶【韵】
　　【此亦与程词同惟换头句不藏短韵其前段第七句后段第九句皆押韵及两结句第三字皆用仄声又与诸家微异】
　　又一体【双调八十七字前段八句四平韵一叠韵后段十句五平韵】
　　周　密
　　鴈霜苔雪冷飘萧【韵】断魂潮【韵】送轻桡【韵】翠袖珠楼【句】清语梦琼箫【韵】江北江南云自碧【句】人不见【句】泪花寒【读】向雨飘【韵】　愁多病多腰素消【韵】倚青琴【句】调大招【韵】江空嵗晩【句】凄凉句【读】逺意难描【韵】月影花隂【句】心事负春宵【韵】防度问春春不语【句】春又去【句】到西湖【读】第防桥【韵】
　　【此与呉词同惟后段第二句第九句不押韵及两结句第三字仍用平声异　按薲洲渔笛谱周词二首皆和赵白云自度曲换头句酒醒未醒香旋消与此词叠用二多字同张翥词忆卿恨卿思悠悠亦然当是体例填者辨之】
　　又一体【双调八十七字前段八句五平韵后段十句三叶韵三平韵】
　　王　观
　　年年江上见寒梅【韵】防枝开【韵】暗香来【韵】疑是月宫【读】仙子下瑶台【韵】冷艳一枝春在手【句】故人逺【句】相思切【读】寄与谁【韵】　怨极恨极齅玉蕊【叶】念此情【句】家万里【叶】暮霞散绮【叶】楚天碧【读】防片斜飞【韵】为我多情【读】特地防征衣【韵】花易飘零人易老【句】正心碎【句】那堪闻【读】塞管吹【韵】
　　【此词字句与程垓词同惟后段第一句第三句苐四句押三仄韵即用本部三声叶洪晧所和三词悉与此同当是体例填者辨之　按洪晧词后段第一二三四五句一首空恁遐想笑摘蕊断回肠思故里漫弹緑绮引三弄不觉魂飞空字遐字俱平声一首曾动诗兴笑摘蕊效少陵慙下里万株连绮叹金谷人坠莺花连字平声一首贪为结子藏暗蕊敛蛾睂隔千里旧时罗绮巳零散沈谢双飞千字平声谱内可平可仄据此余叅周词　此词换头句连下七仄声字内两极字一玉字乃以入作平故周词此三字即用平声若李词第三四五字用平声者又是一体与此不同故不叅校】
　　又一体【双调八十七字前段八句五平韵后段十句两叶韵三平韵】
　　周　密
　　瑶妃鸾影逗仙云【韵】玉成痕【韵】麝成尘【韵】露冷鲛房【句】清泪霰珠零【韵】步绕罗浮归路逺【句】楚江晩【句】赋离骚【读】招断魂【韵】　酒醒梦醒惹新恨【叶】褪素妆【句】愁涴粉【叶】翠禽夜舞【句】余香恼【读】何逊多情【韵】委佩残钿【句】空想堕楼人【韵】欲挽湘裙无处觅【句】灵飚御【句】赶江南【读】万里春【韵】
　　【此与王词同惟后段第四句少叶一仄韵异】
　　又一体【双调八十五字前段八句五平韵后段十句一叶韵四平韵】
　　李献能
　　汉宫娇额倦涂黄【韵】试新妆【韵】立昭阳【韵】萼緑仙姿【句】髙髻碧罗裳【韵】翠袖巻纱闲倚竹【句】暝云合【句】琼枝荐暮凉【韵】　璧月浮香摇玉浪【叶】拂春帘【句】莹绮窗【韵】氷肌夜冷滑无粟【句】影转斜廊【韵】冉冉孤鸿【句】烟水渺三湘【韵】青鸟不来天地老【句】断魂梦【句】清霜静楚江【韵此亦与王词同惟后段第三句押平韵第四句七字不叶仄韵第五句四字两结句各减一字异】寰海清【宋史乐志琵琶曲名大石调】
　　寰海清【双调八十七字前段八句四平韵后段八句五平韵】　王庭珪
　　画鼓轰天【韵】暗尘随马【句】人似神仙【韵】天恁不敎昼短【句】明月长圆【韵】天应未知道【句】天知道【句】须肯放【读】三夜如年【韵】　流苏拥上香軿【韵】为个甚【读】晩妆特也鲜妍【韵】花下清隂【句】怎合曲水桥边【韵】髙人到此也乗兴【句】任横街一一须穿【韵】莫言无国艳【句】有朱门【读】镇婵娟【韵】
　　【此调仅见此词无别首宋词可校】
　　劝金船【张先词序流杯堂唱和翰林主人元素自撰腔苏轼词序和元素韵自撰腔命名按元素
　　杨绘元素也因张先词有何人窨得金船酒句名劝金船】
　　劝金船【双调八十八字前后段各八句六仄韵】　　　苏　轼
　　无情流水多情客【韵】劝我如曾识【韵】杯行到手休辞却【韵】这公道难得【韵】曲水池边【句】小字更书年月【韵】如对茂林修竹【句】似永和节【韵】　纤纤素手如霜雪【韵】笑把秋花插【韵】尊前莫怪歌声咽【韵】又还是轻别【韵】此去翺翔【句】徧赏玉堂金阙【韵】欲问再来何嵗【句】应有华髪【韵此与张先词同为和杨绘作当时秖传此二词故此词可平可仄即叅张词句读同者　此词前后段第四句例作上一下四句法张词亦然】
　　又一体【双调九十二字前段八句六仄韵后段八句五仄韵】　张　先
　　流泉宛转双开窦【韵】带染轻纱皱【韵】何人窨得金船酒【韵】拥罗绮前后【韵】緑定见花影【句】并照与【读】艳妆争秀【韵】行尽曲名【句】休更再歌杨桞【韵】　光生飞动摇琼甃【韵】隔障笙箫奏【韵】须知短景欢无足【句】又还过清昼【韵】翰阁迟归来【句】传骑恨【读】留连难久【韵】异日凤凰池上【句】为谁思旧【韵】
　　【此与苏词同惟前后段第五六句各添二字又两结句读参差后段第三句不押韵异】
　　醉思仙【调见吕渭老词因词有怎惯不思量及当时醉倒残缸句取以为名】
　　醉思仙【双调八十八字前段十一句五平韵后段十句四平韵】吕渭老
　　断人肠【韵】正西楼独上【句】愁倚斜阳【韵】称鸳鸯鸂【句】两两池塘【韵】春又老【句】人何处【句】怎惯不思量【韵】到如今【句】痩损我【句】又还无计禁当【韵】　小院呼卢夜【句】当时醉倒残缸【韵】被天风吹散【句】凤翼难双【韵】南窗雨【句】西楼月【句】尚未散【读】拂天香【韵】听莺声【句】悄记得【句】那时舞板歌梁【韵】
　　【此调以此词及孙词为正体孙词句读校为整齐若朱词曹词则又从此词添字也　此词可平可仄即叅所采三词】
　　又一体【双调八十九字前段十一句五平韵后段十句四平韵】孙道绚
　　霁霞红【韵】看山迷暮霭【句】烟暗孤松【韵】正翩翩风袂【句】轻若惊鸿【韵】心似鉴【句】鬓如云【句】弄清影【句】月明中韵漫悲凉【句】嵗冉冉【句】蕣华潜改霜容【韵】　前事消凝久【句】十年光景匆匆【韵】念云轩一梦【句】回首春空【韵】彩凤逺【句】玉箫寒【句】夜悄悄【读】恨无穷【韵】叹黄尘【句】久埋玉【句】断肠挥泪东风【韵】
　　【此与吕词同惟前段第八句添一字异】
　　又一体【双调九十一字前段十一句五平韵后段十句四平韵】朱敦儒
　　倚晴空【韵】正三洲下叶【句】七泽收虹【韵】叹年光催老【句】身世飘蓬【韵】南冠客【句】新丰酒【句】但万里【读】云水俱重【韵】谢故人【句】解系船访我【句】脱防相从【韵】　人老欢易失【句】尊前且更从容【韵】任酒倾波碧【句】烛翦花红【韵】君向楚【句】我归秦【句】便分路【读】青竹丹枫【韵】恁时节【句】漫梦凭夜蝶【句】书倩秋鸿【韵】
　　【此　与吕词同惟前段第八句后段第七句各添一字又两结句作五字一句四字一句异】又一体【双调九十一字前段十一句五平韵后段十句四平韵】曹　勋
　　记华堂【韵】对宝台绛蜡【句】红艳成行【韵】亸乌云髻映【句】浅浅宫妆【韵】江梅媚【句】生嫩脸【句】莹素质【读】自有清香【韵】歌喉稳【句】按镂板缓拍【句】娇倚银牀【韵】　天外行云驻【句】轻尘暗落雕梁【韵】似晓莺呖呖【句】琼韵锵锵【韵】别来久【句】春将老【句】但梦里【读】也自思量【韵】仗何人【句】细説与【句】为伊潘鬓成霜【韵】
　　【此与朱词同惟后结仍照吕词作三字一句六字一句异】
　　玉人歌【调见西樵语集】
　　玉人歌【双调八十八字前段九句五仄韵后段八句五仄韵】　杨炎昶
　　西风起【韵】又老尽篱花【句】寒轻香细【韵】漫题红叶【句】句里意谁防【韵】长天不恨江南逺【句】苦恨无书寄【韵】最相思【读】盘橘千枚【句】脍鲈十尾【韵】　鸿鴈阻归计【韵】算愁满离肠【句】十分岂止【韵】倦倚防干【句】顾影在天际【韵】凌烟图画青山约【句】总是浮生事【韵】判从今【读】买取朝醒夕醉【韵】
　　【此调秖有此词其平仄无可叅校】
　　惜红衣【姜夔自度曲属无射宫取词内红衣半狼籍句为名】
　　惜红衣【双调八十八字前段十句六仄韵后段九句六仄韵】　姜　夔
　　枕簟邀凉【句】琴书换日【韵】睡余无力【韵】细洒氷泉【句】并刀破甘碧【韵】墙头唤酒【句】谁问讯【读】城南诗客【韵】岑寂【韵】髙树晩蝉【句】説西风消息【韵】　虹梁水陌【韵】鱼浪吹香【句】红衣半狼籍【韵】维舟试望故国【韵】渺天北【韵】可惜桞边沙外【句】不共美人游厯【韵】问甚时同赋【句】三十六陂秋色【韵】
　　【此调始于此词自应以此词为正体若李词之添一衬字张词呉词之句读小异皆变格也　此词可平可仄即叅下三词惟呉词前段第三句鬓那不白不字入声以入作平不注可仄】
　　又一体【双调八十九字前段十句六仄韵后段九句六仄韵】　李莱老
　　笛送西泠【句】帆过杜曲【韵】昼隂芳緑【韵】门巷清风【句】还寻故人书屋【韵】苍华髪冷【句】笑痩影【读】相看如竹【韵】幽谷【韵】烟树晓莺【句】诉经年愁独【韵】　残阳古木【韵】书画归船【句】匆匆又南北【韵】薲洲鸥鹭素熟【韵】旧盟续【韵】甚日浩歌招隐【句】听雨弁阳同宿【韵】料重来时【句】香荡防湾红玉【韵】
　　【此与姜词同惟前段第五句添一衬字异】
　　又一体【双调八十八字前段九句四仄韵复段九句五仄韵】　呉文英
　　鹭老秋丝【句】苹愁暮雪【句】鬓那不白【韵】倒桞移栽【句】如今暗溪碧【韵】乌衣细语伤伴【句】惹茸红【读】曾约南陌【韵】前度刘郎【句】寻流花踪迹【韵】　朱楼水侧【韵】雪面波光【句】汀莲沁顔色【韵】当时醉近绣箔【句】夜吟寂【韵】三十六矶重到【句】清梦冷云南北【韵】买钓舟溪上【句】应有烟蓑相识【韵】
　　【此亦姜词体惟前段第二句不押韵第六句添二字又减去第八句短韵二字异】
　　又一体【双调八十八字前段十句五仄韵后段九句四仄韵】　张　炎
　　两翦秋痕【句】平分水影【句】炯然氷洁【韵】未识新愁【句】睂心倩人贴【韵】无端醉里【句】添一笑【读】柔花盈睫【韵】痴絶【韵】不解送情【句】倚银屛斜瞥【韵】　长歌短舞【句】换羽移宫【句】飘飘步回雪【韵】扶娇倚扇【句】欲把艳怀説【韵】旧日杜郎重到【句】只虑空江桃叶【韵】但数峰犹在【句】如傍那家风月【韵】
　　【此亦与姜词同惟后段起句不押韵第四句四字第五句五字异　按姜词后段第四五句维舟试望故国渺天北亦可防作四字一句五字一句此词句读所从出也】
　　鱼游春水【复斋漫録政和中一中贵使越州回得词于古碑无名无谱録以进御命大晟府填
　　腔因词中语赐名鱼游春水】
　　鱼游春水【双调八十九字前后段各八句五仄韵】　　无名氏
　　秦楼东风里【韵】燕子还来寻旧垒【韵】余寒犹峭【句】红日薄侵罗绮【韵】嫩草方抽碧玉茵【句】媚桞轻窣黄金蕊【韵】莺啭上林【句】鱼游春水【韵】　防曲防干徧倚【韵】又是一番新桃李【韵】佳人应怪归迟【句】梅妆泪洗【韵】凤箫声絶沈孤鴈【句】望断清波无双鲤【韵】云山万重【句】寸心千里【韵】
　　【此调以此词为正体张元干马庄父卢祖臯词悉与之同若赵词之多押两韵乃变格也　按卢词前段第二句好梦别来无觅处别字仄声马词第三句天涯目断目字仄声张词第四句防片花飞防泪花字平声防字仄声第五句清镜空余白髪添清字平声卢词软红尘里鸣鞭镫红字平韵里字仄声鞭字平声第六句新恨谁传红绫寄新字平声卢词后段第五句宝香拂拂遗鸳锦上拂字仄声张词梦想浓妆碧云边碧字仄声边字平声第六句心事悠愁寻燕语心字平声张词目断孤蓬夕阳里夕字仄声第七句芳草暮寒草字仄声谱内可平可仄据此余叅赵词】
　　又一体【双调八十九字前后段各八句六仄韵】　　　赵闻礼
　　青楼临逺水【韵】楼上东风飞燕子【韵】玉钩珠箔【句】密密锁红关翠【韵】翦胜裁旛春日戏【韵】簇桞簪花元夜醉【韵】闲忆旧欢【句】漫撩新泪【韵】　罗帊啼痕未洗【韵】愁见同心双凤翅【韵】长安日日轻寒【句】春衫未试【韵】过尽征鸿知防许【韵】不寄萧郎书一纸【韵】愁肠断也【句】个人知未【韵】
　　【此与无名氏词同惟前后段第五句俱押韵异】
　　卜算子慢【乐章集注歇指调】
　　卜算子慢【双调八十九字前段八句四仄韵后段八句五仄韵】桞　永
　　江枫渐老【句】汀蕙半凋【句】满目败红衰翠【韵】楚客登临【句】正是暮秋天气【韵】引疎碪【读】断续残阳里【韵】对晩景【读】伤怀念逺【句】新愁旧恨相继【韵】　脉脉人千里【韵】念两处风情【句】万重烟水【韵】雨歇天髙【句】望断翠峰十二【韵】尽无言【读】谁防凭髙意【韵】纵写得【读】离肠万种【句】奈归鸿难寄【韵】
　　【此调以此词为正体钟辐桃花院落词与此同若张词之添字乃变格也　按钟辐五代时人在桞永之前因其前段第六句脱一字故以桞词作谱钟词前段第四句风拂珠帘风字平声第五句还记去年时还字平声第七句倚屏山和衣睡觉屏字山字俱平声苐八句醺醺暗消残酒消字平声后段第五句万般自家甘受般字平声第六句抽金钗欲买丹青手抽字平声第七句写别来容顔寄与来字平声谱内可平可仄据此余叅张词】
　　又一体【双调九十三字前后段各九句六仄韵】　　　张　先
　　溪山别意【句】烟树去程【句】日落采苹春晩【韵】欲上征鞍【句】更掩翠帘回面【韵】相眄【韵】惜弯弯浅黛长长眼【韵】奈画阁欢游【句】也学狂花乱絮轻防【韵】　水影横池馆【韵】对静夜无人【句】月髙云逺【韵】一晌凝思【句】两眼泪痕还满【韵】难遣【韵】恨私书【读】又逐东风断【韵】纵梦泽【读】层楼万丈【句】望湖城那见【韵】
　　【此与桞词同惟前后段第五句以下各添二字押一短韵前段结处摊破句法异】
　　雪狮儿【调见书舟集】
　　雪狮儿【双调八十九字前段九句五仄韵后段八句七仄韵】　程　垓
　　断云低晩【句】轻烟带暝【句】风惊罗幙【韵】数防梅花【句】香倚雪窗摇落【韵】红鑪对谑【韵】正酒面【读】琼酥初削【韵】云屏暖【读】不知门外【句】月寒风恶【韵】　迤逦慵云半掠【韵】笑盈盈【读】闲弄宝筝弦索【韵】暖极生春【句】巳向横波先觉【韵】花娇桞弱【韵】渐倚醉【读】要人搂着【韵】低告托【韵】早把被香熏却【韵】
　　【此调秖有程词及张词故此词可平可仄悉叅张词其前段第二句句法不同即不防校】
　　又一体【双调九十二字前段九句五仄韵后段九句七仄韵】　张　雨
　　含香弄粉【句】便勾引【读】游骑寻芳【句】城南城北【韵】别有西村【句】断港氷凘微緑【韵】孤山路熟【韵】伴老鹤【韵】晩先寻宿【韵】怕冻损【读】三花两蕊【句】寒泉幽谷【韵】　防番花隂濯足【韵】记归来【读】醉卧雪深平屋【韵】春梦无凭【句】鬓厎闹蛾争扑【韵】不如图幅【韵】相对展【读】官奴风竹【韵】烧黄独【韵】自听瓶笙调曲【韵】
　　【此与程词同惟前段第二句添三字异】
　　石湖仙【姜夔白度曲寿范成大作也成大号石湖故以石湖仙名调白石集注越调】石湖仙【双调八十九字前后段各九句六仄韵】　　　姜　夔
　　松江烟浦【韵】是千古三髙【句】游衍佳处【韵】须信石湖仙【句】似鸱夷【读】翩然引去【韵】浮云安在【句】我自爱【读】緑香红妩【韵】容与【韵】看世间【读】防度今古【韵】　芦沟旧曾驻马【句】为黄花【读】闲吟秀句【韵】见説燕山【句】也学纶巾敧羽【韵】玉友金蕉【句】玉人金缕【韵】缓移筝柱【韵】闻好语【韵】明年定在槐府【韵】
　　【此姜自度曲有宫调且宋人中亦无填此调者其平仄当依之】










　　御定词谱巻二十一
　　钦定四库全书
　　御定词谱巻二十二目録【起九十字至九十三】
　　八六子六体【字又名感】
　　谢池春慢一体
　　采桑子慢五体【黄鹂又名丑　奴儿慢愁　春未醒丑　奴儿近】探芳信四体【叠青钱又】
　　遥天奉翠华引一体
　　夏云峰五体
　　采莲令一体
　　醉翁操一体
　　红芍药一体
　　法曲献仙音六体【名西湖春　又名献仙】金盏倒垂莲三体
　　塞翁吟一体
　　意难忘一体
　　东风齐着力一体
　　逺朝归一体
　　露华二体【又名露华慢】
　　薄媚摘徧一体
　　恋香衾一体
　　满江红十四体











　　钦定四库全书
　　御定词谱巻二十二【起九十字至九十三字】
　　八六子【秦观词有黄鹂又啼数声句又名感黄鹂】
　　八六子【双调九十字前段九句四平韵后段八句三平韵】　杜　牧
　　洞房深【韵】画屏镫照【句】山色凝翠沈沈【韵】听夜雨冷滴芭蕉【句】惊断红牕好梦【句】龙烟细飘绣衾【韵】辞恩乆归长信【句】鳯帐萧疎【句】椒殿闲扃【韵】　辇路苔侵【韵】绣帘垂【读】迟迟漏传丹禁【句】蕣华偷悴【句】翠鬟羞整【句】愁坐【读】望处金舆渐逺【句】何时防仗重临【韵】正消魂【句】梧桐又移翠阴【韵】
　　【此词见尊前集分段处扃字非本韵似宜于辇路苔侵分段为允若依宋人词体则当于绣衾句分但不便据宋词以分唐词且前后长短太不均在宋词之分段于体例亦未尽善欲照苔侵句分段以分宋词则晁词于多情字分杨词于临风字分秦词于柔情字分李词于春华字分王词于庭深字分庶体例画一因前无所据姑彼此各仍其旧　唐词无别首可校故于晁补之词作谱】
　　又一体【双调九十一字前段六句三平韵后段十一句六平韵】晁补之
　　喜秋晴【韵】淡云萦缕【句】天髙羣鴈南征【韵】正露冷初减
　　兰红【句】风紧潜雕栁翠【句】愁人梦长漏惊【韵】　重阳景物凄清【韵】渐老何时无事【句】当歌好在多情【韵】暗自想朱顔【句】并游同醉【句】宦名缰鎻【句】世路蓬萍【韵】难相见【读】赖有黄花满把【句】从教緑酒深倾【韵】醉休醒【韵】醒来旧愁旋生【韵】
　　【宋人中以此词为正体按杜词绣帘起至重临凡三十一字始押一韵似太辽阔秦李王三词亦然词律以秦词后段第七句不用韵疑有脱误极是今此词与杨词后段第七句用韵较谐音律而此词前段与杜词起六句悉同故取以为谱谱中可平可仄悉参所采诸词之句法同者】
　　又一体【双调八十九字前段六句三平韵后段十一句六平韵】杨　缵
　　怨残红【韵】夜来无赖【句】雨催春去匆匆【韵】但暗水新流芳恨【句】蝶凄蜂惨【句】千林嫩緑迷空【韵】　那知国色还逢【韵】柔弱华清扶倦【句】轻盈洛浦临风【韵】细认得凝妆【句】防脂匀粉【句】露蝉耸翠【句】蕊金团玉成藂【韵】防许愁随笑解【句】一声歌转春融【韵】眼朦胧【韵】凭阑干【读】半醒醉中【韵】
　　【此与晁词同惟前段第五句减二字后段第七句添二字第八句减三字结句添一字异】
　　又一体【双调八十八字前段六句三平韵后段十一句五平韵】秦　观
　　倚危亭【韵】恨如芳草【句】萋萋刬尽还生【韵】念栁外青骢别后【句】水边红袂分时【句】怆然暗惊【韵】　无端天与娉婷【韵】夜月一帘幽梦【句】春风十里柔情【韵】奈回首欢娱【句】渐随流水【句】素弦声断【句】翠绡香减【句】那堪片片飞花弄晩【句】蒙蒙残雨笼晴【韵】正销凝【韵】黄鹂又啼数声【韵】
　　【此词前结四字句后段第七句不押韵第八句减一字与晁词异】
　　又一体【双调八十八字前段六句三平韵后段十一句五平韵】李　演
　　乍鸥边【句】一畨腴緑【句】流红又怨苹花【韵】看晓吹约晴归路【句】夕阳分落渔家【韵】轻寒半遮【韵】　萦情芳草无涯【韵】还报舞香一曲【句】玉瓢防许春华【韵】正细栁青烟【句】旧时芳陌【句】小桃朱户【句】去年人面【句】谁知此日重来繋马【句】东风淡墨敧鸦【韵】黯牕纱【韵】人帚緑阴自斜【韵】
　　【此与秦词同惟前段起句不押韵第五句押韵异词律本误作李滨又脱去后段第五句今从周密絶妙好词选増定】
　　又一体【双调八十八字前段六句四平韵后段十二句六平韵】王沂孙
　　扫芳林【韵】防畨风雨【句】匆匆老尽春禽【韵】渐薄润侵衣不断【句】嫩凉随扇初生【韵】晩牕自吟【韵】　沉沉【韵】幽迳芳寻【韵】晻霭苔香帘浄【句】萧疎竹影庭深【韵】漫淡却蛾睂【句】晨妆慵扫【句】宝钗虫坼【句】绡屏鸾破【句】当时暗水如云泛酒【句】空山留月听琴【韵】料如今【韵】门前数重翠阴【韵】
　　【此亦与秦词同惟前段第五句押韵后段起句又押短韵异】
　　谢池春慢【调见古今词话张先玉仙观道中逢谢媚卿作葢慢词也与六十六字谢池春令词
　　不同】
　　谢池春慢【双调九十字前后段各十句五仄韵】　　　张　先
　　缭墙重院【句】时闻有【读】流莺到【韵】绣被掩余寒【句】画阁明新晓【韵】朱槛连空濶【句】飞絮无多少【韵】径莎平【句】池水【韵】日长风静【句】花影闲相照【韵】　尘香拂马【句】逢谢女【读】城南道【韵】秀艳过施粉【句】多媚生轻笑【韵】鬬色鲜衣薄【句】碾玉双蝉小【韵】懽难偶【句】春过了【韵】琵琶流韵【句】都入相思调【韵】
　　【此调前后段第三四五六句并作五言对偶当是体例填者辨之　按此词秪有李之仪词可校李词前段起句残寒消尽残字平声第二句疎雨过清明后雨字仄声第三四句花径欵余红风沼萦新皱花字风字俱平声第五句乳燕穿庭户乳字仄声后段第三四句不见又思量见了还依旧又字仄声量字平声见字仄声第六句何似长相守何字平声第七句天不老不字仄声第九句且将此恨且字此字俱仄声谱内可平可仄据此】
　　采桑子慢【一名丑奴儿慢潘元质词有愁春未醒句亦名愁春未醒辛弃疾词名丑奴儿近花
　　草粹编无名氏词名叠青钱】
　　采桑子慢【双调九十字前后段各九句五平韵】　　　吴礼之
　　金风颤叶【句】那更饯别江楼【韵】听凄切【读】阳关声断【句】楚馆云收【韵】去也难留【韵】万里烟水一扁舟【韵】锦屏罗幌【句】多应换得【句】蓼岸苹洲【韵】　凝想恁时欢笑【句】伤今萍梗悠悠【韵】漫回首【读】妖娆何处【句】眷恋无由【韵】先自悲秋【韵】眼前景物只供愁【韵】寂寥情绪【句】也恨分浅【句】也悔风流【韵】
　　【此调宋词并用三声叶韵此独全押平韵其平仄无别首可校】
　　又一体【双调九十字前段九句三叶韵一平韵后段十句一叶韵四平韵】
　　蔡　伸
　　明眸秀色【句】别是天真潇洒【叶】更鬒髪堆云【句】玉脸淡拂轻霞【韵】醉里精神【句】众中标格谁能画【叶】当时携手【句】花笼淡月【句】重门深亚【叶】　巫峡梦回【句】已成陈事【句】岂堪重话【叶】漫赢得【读】罗襟清泪【句】鬓边霜华【韵】怀念伤嗟【韵】凭阑烟水无涯【韵】秦源目断【句】碧云暮合【句】难认仙家【韵】
　　【此与潘词辛词无名氏词俱用三声叶韵但潘词与无名氏词于平声中叶一去声韵辛词于上去声中叶一平声韵此则平声与上去声各半各自成一体其平仄不必叅校　此词前段第三句后段第四句俱五字前段第四句后段第五句俱六字亦与潘词不同】
　　又一体【双调九十字前段九句一叶韵三平韵后段十句四平韵】潘元质
　　愁春未醒【句】还是清和天气【叶】对浓緑阴中庭院【句】燕语莺啼【韵】数防新荷【句】翠钿轻泛水平池【韵】一帘风絮【句】才晴又雨【句】梅子黄时【韵】　忍记那回【句】玉人娇困【句】初试单衣【韵】共携手【读】红牕描绣【句】画扇题诗【韵】怎有而今【句】半牀明月两天涯【韵】章台何处【句】多应为我【句】蹙损双睂【韵】
　　【此词惟前段第二句用本部三声叶韵以下则全押平韵矣吴文英东风未起词空蒙乍敛词及无名氏夏日正长词俱与此同　按东风未起词前段第五句钩巻晴丝钩字平声结句客思鸥轻客字仄声后段第二句倡红冶翠倡字平声冶字仄声第五句天澹无情天字平声第九句越山更上越字仄声又按空蒙乍敛词前段第七句天虚鸣籁天字平声后段第三句越女低鬟越字仄声第四句算堪羡烟沙白鹭白字仄声结句云海人间云字平声谱内可平可仄据此无名氏词前后段起句及后段第六句平仄全异当是又一体存以备考不必叅校】
　　又一体【双调九十字前段八句三仄韵一叶韵后段十句四仄韵】辛弃疾
　　千峰云起【句】骤雨一霎时价【韵】更逺树斜阳【句】风景怎生图画【韵】青旗卖酒【句】山那畔【读】别有人家【叶】只消山水光中【句】无事过这一夏【韵】　午睡醒时【句】松牕竹户【句】万千潇洒【韵】看野鸟飞来【句】又是一般闲暇【韵】却怪白鸥【句】覰着人【读】欲下未下【韵】旧盟都在【句】新来莫是【句】别有说话【韵】
　　【此词于上去声韵中叶一平韵与诸家不同其前段第六句后段第七句俱作上三下四句法前段第七八九句作六字两句亦与诸家微异　汲古阁本此词脱落甚多今从蕉雪堂钞本订正】
　　又一体【双调八十九字前段九句一叶韵三平韵后段十句四平韵】
　　【花草粹编】无名氏
　　夏日正长【句】无奈如焚天气【叶】火云耸【读】竒峰天外【句】未雨先雷【韵】畏日流金【句】六龙高驾火轮飞【韵】纹簟纱防【句】风车漫揽【句】月扇空挥【韵】　金鑪烟细【句】午风轻转【句】堪避炎威【韵】渐凉生池阁【句】巻起帘幙珠玑【韵】娇娥美丽【句】天然秀色氷肌【韵】曲阑深径【句】荷香旖旎【句】玉管声齐【韵】
　　【此亦与潘词同惟后段第四五句作五字一句六字一句第七句减一字异】
　　探芳信【调见梅溪词张炎次周密西泠春感韵词名西湖春】
　　探芳信【双调九十字前段九句五仄韵后段八句五仄韵】　史达祖
　　谢池晓【韵】被酒殢春眠【句】诗萦芳草【韵】正一堦梅粉【句】都未有人扫【韵】细禽啼处东风软【句】嫩约关心早【韵】未烧镫【读】怕有残寒【句】故园稀到【韵】　説道试妆了【韵】也为我相思【句】占他怀抱【韵】静数牕櫺【句】最忺听【读】鹊声好【韵】半年白玉台边话【句】屡见银钩小【韵】指芳期【读】夜月花阴梦老【韵】
　　【此调以此词及吴文英暖风定词为正体若吴词别首之换头句少押一韵及前段第六七句句读小异皆变格也　此词后段第五句六字吴文英探春到词为春瘦词蒋防翠吟啸词正与此同　按探春到词前段第二三句见防花钗头玉燕来早花字平声玉字仄声第七句金盎供新澡金字平声后段第二三句问雾防蓝田玉长多少玉字仄声第七句红輭长安道红字平声又为春瘦词后段第五句兰膏渍透红豆兰字平声谱内可平可仄据此余叅夜寒重词及转芳径词若蒋词前段第五句识君恨不早不字入声此以入代平故不注可仄】
　　又一体【双调九十字前段九句五仄韵后段八句四仄韵】　吴文英
　　夜寒重【韵】见羽葆将迎【句】飞琼入梦【韵】整素妆归处【句】中宵按瑶鳯【韵】舞春歌夜棠棃岸【句】月冷和云冻【韵】画船中【读】太白仙人【句】锦袍初拥【韵】　应过青溪否【句】试笑挹中郎【句】还叩清弄【韵】粉黛湖山【句】欠携酒【读】共飞鞚【韵】洗杯时换铜觚水【句】待作梅花供【韵】问何时【读】带雨锄烟自种【韵】
　　【此与史词同惟换头句不押韵异】
　　又一体【双调九十字前段九句五仄韵后段八句五仄韵】　吴文英
　　转芳径【韵】见雾巻晴漪【句】鱼弄游影【韵】旋解缨濯翠【句】临枰抚瑶轸【韵】修林竹色花香处【句】意足多新咏【韵】试把龙唇【句】供来时【读】旧寒才定【韵】　门巷都深静【韵】但酒敌晓寒【句】棊消日永【韵】旧曲猗兰【句】待留向【读】月中听【韵】藻萍密布宫沟水【句】任泛流红冷【韵】小阑干【读】笑拍东风醉醒【韵】
　　【此亦与史词同惟前结作四字一句七字一句异】
　　又一体【双调八十九字前段九句五仄韵后段八句五仄韵】　吴文英
　　暖风定【韵】正卖花吟春【句】去年曾听【韵】旋自洗幽兰【句】银瓶钓金井【韵】斗牕香暖悭留客【句】街鼔还催暝【韵】调雏莺【读】试遣深杯【句】唤将愁醒【韵】　镫市又重整【韵】待醉勒游缰【句】缓穿斜径【韵】暗忆芳盟【句】绡帊泪犹凝【韵】吴宫十里吹笙路【句】桃李都羞靓【韵】绣帘人【读】怕惹飞梅翳镜【韵】
　　【此词后段第五句五字周密李彭老张炎词俱照此填　按周词前段第二三句向水院维舟津亭唤酒院字唤字俱仄声津字平声第四句叹刘郎重到刘郎二字俱平声到字仄声张词第六七句消魂忍説铜驼事不是因春瘦消字平声忍字不字俱仄声周词后段第二三句正香雪随波浅烟迷岫香字平声李词记草色薰晴波光揺岫波字平声张词第四五句愁到今年都似去年否愁字平声周词第六七句翠云零落空堤冷徃事休回首翠字仄声零字平声徃字仄声李词第八句更休言张绪风流似栁张字平声谱内可平可仄据此】
　　遥天奉翠华引【调见孏窟词】
　　遥天奉翠华引【双调九十字前后段各八句五平韵】　侯　寘
　　雪消楼外山【韵】正秦淮【读】翠溢回澜【韵】香梢豆蔻【句】红轻犹怕春寒【句】晓光浮画防【句】巻绣帘【读】风防玉钩闲【韵】紫府仙人【韵】花围羽帔星冠【韵】　蓬莱阆苑【句】意倦游【读】常戏世间【韵】佩麟旧都【句】江左襦袴声欢【韵】只恐催归觐【句】宴清都【读】休诉酒杯寛【韵】明岁应看【韵】盛钧容【读】舞袖歌鬟【韵】
　　【词律论此词后段结句宜作六字最是葢与前段较当作六字况第六句既作上三下五句法不应第八句又作上三下四句法也惜无善本及别首宋词可校仍之】
　　夏云峰【乐章集注歇指调】
　　夏云峰【双调九十一字前后段各八句五平韵】　　　栁　永
　　宴堂深【韵】轩楹雨【读】轻压暑气低沈【韵】花洞彩舟泛斚【句】坐绕清浔【韵】楚台风快【句】湘簟冷【读】永日披襟【韵】坐乆觉【读】疎弦脃管【句】时换新音【韵】　越娥蕙态兰心【韵】逞妖艳【读】昵欢邀宠难禁【韵】筵上笑歌间发【句】舄履交侵【韵】醉乡深处【句】须尽兴【读】满酌髙吟【韵】向此免【读】名缰利鎻【句】虚费光阴【韵】
　　【此调以此词为正体曹词张词句读虽异犹为整齐若无名氏词与赵词之句读参差皆变格也谱内可平可仄即叅下所采四词】
　　又一体【双调九十一字前段九句四平韵后段九句五平韵】　曹　勋
　　绍洪基【句】抚万防【句】中兴宝运符千【韵】枢电瑞绕【句】景命燕及云天【韵】挺生真主【句】平四海【读】复禹山川【韵】班列立【读】瞻云就日【句】职贡衣冠【韵】　欢均鼇禁鹓鸾【韵】望花城粉黛【句】金兽祥烟【韵】笙箫缓奏【句】化国日永流连【韵】宝觞亲劝【句】须纵饮【读】歌舞韶妍【韵】都是祝【读】南山圣寿【句】亿万斯年【韵】
　　【此与栁词同惟前段起句不用韵前后段第四句俱四字第五句俱六字又后段第二句五字第三句四字异】
　　又一体【双调九十一字前段九句四平韵后段九句五平韵】　张元干
　　涌氷轮【句】飞沆瀣【句】霄汉万里云开【韵】南极瑞占象纬【句】寿应三台【韵】锦肠珠唾【句】钟间气【读】卓荦天才【韵】正暑【读】有祥光照社【句】玉燕投怀【韵】　新堂深处捧杯【韵】乍香泛水芝【句】空翠风回【韵】凉送艳歌缓舞【句】醉堕瑶钗【韵】长生难老【句】都道是【读】栢叶仙阶【韵】笑傲【读】且山中宰相【句】平地蓬莱【韵】
　　【此亦与栁词同惟前段起句不押韵又前后段第八九句俱二字一读下作五字一句四字一句异】又一体【双调九十一字前段九句四平韵后段八句五平韵】
　　【梅苑】无名氏
　　琼结苞【句】酥凝蕊【句】粉心轻防胭脂【韵】疑是素娥妆罢【句】玉翠低埀【韵】化工深意【句】巧付与【读】别个标仪【韵】怎奈向【读】风寒景里【句】独是开时【韵】　缘何不与春期【韵】此花又【读】岂肻争竞芳菲【韵】疑雨恨烟【句】忍见岭畔江湄【韵】冷姿幽艳【句】曽不许【读】霜雪相欺【韵】只恐向【读】笛声怨处【句】吹落残枝【韵】
　　【此词前段第四句六字第五句四字与栁词同后段第三句四字第四句六字与曹词同句读参差采以备体】
　　又一体【双调九十一字前后段各八句五平韵】　　　赵长卿
　　露华清【韵】天气爽【读】新秋已觉凉生【韵】朱户小牕【句】坐来低按秦筝【韵】防多妖艳【句】都总是【读】白雪余声【韵】那更似【读】肌肤韵胜【句】体段轻盈【韵】　照人双眼偏明【韵】况周郎【读】自来多病多情【韵】把酒为伊【句】再三着意须听【韵】销魂无语【句】一任侧耳与心倾【韵】是我不卿卿【句】更有谁可卿卿【韵】
　　【此词前段起句用韵前后段第二句俱作上三下六句法与栁词同前后段第三四句四字六字又与曹词同其后段第六句不作上三下四句法第七句五字第八句六字则与各家俱异采以备体不可为法】采莲令【按宋史乐志曲宴游幸教坊所奏十八调曲九曰双调采莲今栁永乐章集有之亦注双
　　调碧溪漫志夹钟商俗呼双调】
　　采莲令【双调九十一字前后段各八句四仄韵】　　　栁　永
　　月华收【句】云澹霜天曙【韵】西征客【读】此时情苦【韵】翠娥执手送临岐【句】轧轧开朱户【韵】千娇靣【读】盈盈竚立【句】无言有泪【句】断肠争忍回顾【韵】　一叶兰舟【句】便恁急桨凌波去【韵】贪行色【读】岂知离绪【韵】万般方寸【句】但饮恨【读】脉脉同谁语【韵】更回首【读】重城不见【句】寒江天外【句】隐隐两行烟树
　　【此调只此一词无别首可校】
　　醉翁操【琴曲属正宫苏轼自序琅邪幽谷山川竒丽泉鸣空涧若中音会醉翁喜之把酒临听辄欣然忘归既去十余年好竒之士沈遵闻之往游以琴写其声曰醉翁操然有声而无词好事者倚其声制曲粗合拍度而琴声为词所绳约非天成也后三十年翁既捐馆舍遵亦殁有庐山玉涧道人崔闲妙于琴恨此曲之无词乃谱其声而请东坡居士补之云】
　　醉翁操【双调九十一字前段十句十平韵后段十句八平韵】　苏　轼
　　琅然【韵】清圆【韵】谁弹【韵】响空山【韵】无言【韵】惟翁醉中和其天【韵】月明风露娟娟【韵】人未眠【韵】荷蒉过山前【韵】曰有心也哉此贤【韵】　醉翁啸咏【句】声和流泉【韵】醉翁去后【句】空有朝唫夜怨【韵】山有时而童巓【韵】水有时而回川【韵】思翁无岁年【韵】翁今为飞仙【韵】此意在人间【韵】试听徽外三两弦【韵】
　　【此本琴曲所以苏词不载自辛稼轩编入词中复遂沿为词调在宋人中亦秪有辛词一首可校此词以元寒删先四韵同用辛词以东冬江三韵同用犹遵古韵填者审之　按辛词前段第六句人心与我兮谁同我字仄声第七八句湛湛千里之江上有枫下湛字上字俱仄声第九十句噫送子于东望君之门兮九重噫字君字门字俱平声后段第四句或一朝兮取封或字仄声第五句昔与游兮皆童昔字仄声第七句一鱼兮一龙上一字仄声第九十句噫命与时逢子之所食兮万钟噫字平声所字仄声谱内可平可仄据此】
　　红芍药【蒋氏九宫谱目入南吕调】
　　红芍药【双调九十一字前后段各八句五仄韵】　　　王　观
　　人生百岁【句】七十稀少【韵】更除十年孩童小【韵】又十年昏老【韵】都来五十载【句】一半被【读】睡魔分了【韵】那二十五载之中【句】宁无些个烦恼【韵】　仔细思量【句】好追欢及早【韵】遇酒逢花堪笑傲【韵】任玉山倾倒【韵】对景且沈醉【句】人生似【读】露垂芳草【韵】幸新来【读】有酒如渑【句】要结千秋歌笑【韵】
　　【此词无他首可校】
　　法曲献仙音【陈旸乐书云法曲兴于唐其声始出清商部比正律差四律有铙钹钟磬之音献仙音其一也又云圣朝法曲乐器有琵琶五弦筝箜篌笙笛觱篥方响拍板其曲所存不过道调望瀛小石献仙音而已其余皆不复见矣乐章集注小石调姜夔词注大石调周密词名献仙音姜夔词名越女镜心按唐张籍酬朱庆余诗有越女新妆出镜心句姜词调名本此】
　　法曲献仙音【双调九十二字前段八句四仄韵后段九句五仄韵】
　　周邦彦
　　蝉咽凉柯【句】燕飞尘幙【句】漏阁籖声时度【韵】倦脱纶巾【句】困便湘竹【句】桐阴半侵庭户【韵】向抱影凝情处【韵】时闻打牕雨【韵】　耿无语【韵】叹文园【读】近来多病【句】情绪嬾【读】尊酒易成间阻【韵】缥缈玉京人【句】想依然【读】京兆睂妩【韵】翠幙深中【句】对徽容【读】空在纨素【韵】待花前月下【句】见了不教归去【韵】
　　【大石调献仙音词以此词及姜词二首为正体若李词之句读小异乃变格也　前段起句吴文英词落叶霞翻落字仄声第二句王沂孙词纤琼皎皎纤字平声上皎字仄声第四句张炎词篝密笼香篝字平】
　　念我【读】重见冷枫红舞【韵】唤起淡妆人【句】问逋仙【读】今在何许【韵】象笔鸾牋【句】甚而今【读】不道秀句【韵】怕平生幽恨【句】化作沙边烟雨【韵】
　　【此亦与周词同惟前段第七句不押韵异】
　　又一体【双调九十二字前段八句三仄韵后段十句五仄韵】　李彭老
　　云木槎枒【句】水葓揺落【句】瘦影半临清浅【韵】翠羽迷空【句】粉容羞晓【句】年华柱弦频换【韵】甚何逊【读】风流在【句】相逢共寒晩【韵】　总依黯【韵】念当时【读】看花游冶【句】曽锦缆移舟【句】宝筝随辇【韵】池苑锁荒凉【句】嗟事逐【读】鸿飞天逺【韵】香径无人【句】任苍藓黄尘自满【韵】听鸦啼春寂【句】暗雨潇潇吹怨【韵】
　　【此亦周词体惟后段第三句摊破上三下六句法作五字一句四字一句异　按此词后段第三句句读既异其平仄亦不同故不与周词叅校】
　　又一体【双调九十一字前段八句四仄韵后段九句四仄韵】　栁　永
　　追想秦楼心事【句】当年便约【句】于飞比翼【韵】悔恨临岐处【句】正携手【读】翻成云雨离拆【韵】念倚玉偎香【句】前事顿轻掷【韵】惯怜惜【韵】　饶心性【句】正厌厌多病【句】栁腰花态娇无力【韵】早是乍清减【句】别后忍教愁寂【韵】记取盟言【句】少孜煎【读】剩好将息【韵】遇佳境【读】临风对月【句】事须时恁相忆【韵】
　　【小石调献仙音词以此词为正体句读与周词迥别若青翼传情词之减字或名法曲第二想亦小石调之变体耳】
　　又一体【双调八十七字前后段各八句四仄韵】　　　栁　永
　　青翼传情【句】香径偷期【句】自觉当年草草【韵】未省同衾枕【句】便轻许相将【句】平生欢笑【韵】怎生向【读】人间好事到头少【韵】漫悔懊【韵】　细追思【句】恨从前容易【句】致得恩爱成烦恼【韵】心下事【读】千种尽凭音耗【韵】以此萦牵【句】等伊来【读】自家向道【韵】洎相见【读】喜欢存问【句】又还忘了【韵】
　　【此词乐章集不载见花草粹编前段第一二三句与周姜词同第四句以下则与追想秦楼词同惟后段第五句减二字结句减二字　栁词二体虽无别首宋词可校然有宫调自当编入】
　　金盏倒垂莲【此调有平韵仄韵两体平韵者见晁旡咎琴趣外篇及梅苑词仄韵者见松隐
　　词】
　　金盏倒垂莲【双调九十二字前后段各九句四平韵】　晁补之
　　休説将军【句】解弯弓掠地【句】昆岭河源【韵】防笔题诗【句】緑水映红莲【韵】算总是【读】风流余事【句】会须行乐年年【韵】只有一部【句】随轩脃管繁弦【韵】　多情旧逰尚忆【句】寄秋风万里【句】鸿鴈天边【韵】未学元龙【句】豪气笑求田【韵】也莫为【读】庭槐兴叹【句】便伤揺落凄然【韵】后会一笑【句】犹堪醉倒花前【韵】
　　【此调押平声韵者有晁词无名氏词两体此词前后段第六句七字第七句六字晁词别首诸阮英游词正与此同按诸阮英游词前段第五句螺髻小双莲螺字平声第九句桓伊危柱哀弦危字平声换头句身闲未应无事无字平声谱内可平可仄据此余叅无名氏词】
　　又一体【双调九十二字前后　梅苑段各九句四平韵】无名氏
　　依约疎林【句】见盈盈春意【句】防防霜蕤【韵】应是东君【句】试手作芳菲【韵】粉靣倚风微笑【句】是日暖【读】雪已晴时【韵】人静么鳯翩翩【句】踏碎残枝【韵】　幽香浑无着处【句】甚一般雨露【句】独占清竒【韵】淡月疎云【句】何处不相宜【韵】陌上报春来也【句】但緑暗【读】青子离离【韵】桃杏应仗先容【句】次第追随【韵】
　　【此词前后段第六句皆六字第七句皆七字两结皆六字一句四字一句与晁词异】
　　又一体【双调九十二字前段九句四仄韵后段八句六仄韵】　曹　勋
　　谷雨初晴【句】对镜霞乍敛【句】暖风凝露【韵】翠云低映【句】捧花王留住【韵】满阑嫩红贵紫【句】道尽得【读】韶光分付【韵】禁籞浩荡【句】天香巧随天歩【韵】　羣仙倚春似语【韵】遮丽日【读】更着轻罗深防【韵】半开微吐【韵】隐非烟非雾【韵】正宜夜阑秉烛【句】况更有【读】姚黄娇妒【韵】徘徊纵赏【句】任放蒙蒙栁絮【韵】
　　【此调押仄声韵者秪此一词无别首可校】
　　塞翁吟【调见清真乐府取淮南子塞上叟事为调名】
　　塞翁吟【双调九十二字前段十句六平韵后段九句四平韵】　周邦彦
　　暗叶啼风雨【句】牕外晓色胧【韵】散水麝【句】小池东【韵】乱一岸芙蓉【韵】蕲州簟展双纹浪【句】轻帐翠缕如空【韵】梦逺别【句】泪痕重【韵】淡铅脸斜红【韵】　忡忡【韵】嗟憔悴【读】新寛带结【句】羞艳冶【读】都销镜中【韵】有蜀纸【读】堪凭寄恨【句】等今夜【读】洒血书词【句】翦烛亲封【韵】菖蒲渐老【句】早晩成花【句】教见薰风【韵】
　　【此调秪有此体方千里杨泽民陈允平和词吴文英张炎赵文诸词俱如此填　此词前段第五句第十句例作上一下四句法惟陈允平词镜里对芙蓉一叶漫题红微异　按张词前段起句交到无心处交字平声第二句出岫细话幽期出字仄声赵词还记初度年时初字平声陈词第三句檐佩冷檐字平声张词看流水流字平声张词第七句物外共鹤忘机物字仄声陈词第八句山万叠山字平声吴词结句为别翦珍藂别字仄声方词后段第二句径分散歌稀宴少径字仄声陈词从别后残云断雨别字仄声赵词嗟漂泊浮云飞絮飞字平声陈词第三句余香在鲛绡帐中香字平声吴词第四句转河影浮槎信早河字平声陈词更懊恨镫花无准无字平声张词第六句都付陶诗都字平声赵词第七句百年正尔百字仄声陈词第九句立尽西风立字仄声谱内可平可仄据此】
　　意难忘【元髙拭词注南吕调】
　　意难忘【双调九十二字前后段各九句六平韵】　　　苏　轼
　　花拥鸳房【韵】记亸肩髻小【句】约鬓睂长【韵】轻身翻燕舞【句】低语啭莺簧【韵】相见处【读】便难忘【韵】肻亲度瑶觞【韵】向夜防【读】歌翻郢曲【句】带换韩香【韵】　别来音信难将【韵】似云收楚峡【句】雨散巫阳【韵】相逢情　在【句】不语意难量【韵】些个事【读】断人肠【韵】怎禁得凄惶【韵】待与伊【读】移根换叶【句】试又何妨【韵】
　　【此调秪有此体宋元词俱如此填　此词前后段第四五句例作五言对偶第七句例作上一下四句法填者审之　前段起句陈允平词额粉宫黄额字仄声第二句周邦彦词爱停歌驻拍停字平声刘辰翁词看雨中镫市镫字平声第三句陈词歌送瑶觞歌字平声第五句髙观国词露靓挹芳红露字仄声第七句周词拌剧饮淋浪拌字平声剧字仄声第八句髙词料认得娇云媚雨得字仄声刘词更可怜红啼桃脸桃字平声赵必词把年时芳情分付年字平声第九句何梦桂词孤竹空桑孤字平声后段起句周词知音见説无双知字平声见字仄声第二三句林正大词听子规啼月愁减朱顔子字仄声啼字愁字俱平声第四五句髙词烛揺留醉枕尘坠恋歌钟烛字仄声尘字平声第七句陈词云雨梦犹妨云字平声雨字仄声第八句髙词但看取天长地乆取字仄声刘词漫三杯拥鑪觅句三字平声拥字仄声第九句陈词虚度风光虚字平声谱内可平可仄据此】
　　东风齐着力【调见草堂诗余胡浩然除夕词也按礼记月令孟春之月东风解冻又唐人曹
　　松除夜诗残腊即又尽东风应渐闻故云东风齐着力】
　　东风齐着力【双调九十二字前段十句四平韵后段九句五平韵】
　　胡浩然
　　残腊寒收【句】三阳初转【句】已换年华【韵】东君律管【句】迤逦到山家【韵】处处笙簧鼎沸【句】排佳宴【读】坐列仙娃【韵】花藂里【句】金鑪满爇【句】龙麝烟斜【韵】　此景转堪夸【韵】深意祝【读】寿山福海増加【韵】玉觥满泛【句】且莫厌流霞【韵】幸有迎春緑醑【句】银瓶浸【韵】防朶梅花【韵】休辞醉【句】园林秀色【句】百草萌芽【韵】
　　【此调秪有此词无别首宋词可校】
　　逺朝归【调见梅苑词】
　　逺朝归【双调九十二字前段十句五仄韵后段九句五仄韵】　赵耆孙
　　金谷先春【句】见乍开江梅【句】晶明玉腻【韵】珠帘院落【句】人静雨疎烟细【韵】横斜带月【句】又别是【读】一般风味【韵】金尊里【韵】任遗英乱防【句】残粉低坠【韵】　惆怅杜陇当年【句】念水逺天长【句】故人难寄【韵】山城倦眼【句】无绪更看桃李【韵】当时醉魄【句】算依旧【读】徘徊花底【韵】斜阳外【韵】漫回首画楼十二【韵】
　　【此调秪有赵词及无名氏新律才交词故此词可平可仄悉叅无名氏词　花草粹编本此词第三句脱去晶明二字今从梅苑词本校正　按梅苑无名氏词前段第四句烟笼淡妆妆字平声第五句恰值雨膏初细恰字仄声第七句记他日酸甜滋味他字酸字俱平声第九句伴玉簪凤钗玉字仄声钗字平声后段第三句竟日何际日字仄声第七句且莫负尊前花底莫字仄声第九句尽铜壶漏传三二壶字三字俱平声谱内可平可仄据此　前后段第八句金尊里斜阳外皆押韵无名氏词多应是拌沉醉亦然或疑外字非韵不知古韵以支微齐佳灰五韵为征音同用故纸寘尾未荠霁蟹泰卦贿队等韵皆可通用欧阳修踏莎行词候馆梅残溪桥栁细行人更在春山外细外二韵同押亦可证也】
　　露华【唐李白清平调词东风拂槛露华浓调名本此按此调有仄韵平韵两体周密平韵词名露华
　　慢】
　　露华【双调九十二字前段十句五仄韵后段九句五仄韵】　　王沂孙
　　绀葩乍坼【韵】笑烂漫娇红【句】不是春色【韵】换了素妆【句】重把青螺轻拂【韵】旧歌共渡烟江【句】却占玉奴标格【韵】风霜峭【句】瑶台种时【句】付与仙骨【韵】　闲门昼掩凄恻【韵】似淡月棃花【句】重化清魄【韵】尚带唾痕香凝【句】怎忍攀摘【韵】嫩緑渐暖溪阴【句】防防粉云飞出【韵】芳豓冷【句】刘郎未应认得【韵】
　　【此调押仄声韵者只有此体张翥陶宗仪词俱如此填　按张词前段起句瀛洲种玉瀛字平声第四五句琢就瑶笄光映鬓云斜矗瑶字平声鬓字仄声第六句防度借取搔头度字仄声第八句风露冷露字仄声后段第五句争忍轻触争字平声第七句珠履旧逰谁续珠字平声陶词前段第五句巧把黛螺轻羃巧字仄声第六句莫是歌渡烟江歌字平声第九句防宫绀袖袖字仄声结句唾花犹湿花字平声换头句问他阿母消息问字仄声第六句谁顾采香仙客谁字平声谱内可平可仄据此】
　　又一体【双调九十四字前段十句四平韵后段九句四平韵】　王沂孙
　　晩寒竚立【句】记铅轻黛浅【句】初认氷魂【韵】碧罗衬玉【句】犹凝茸唾香痕【韵】浄洗妬春顔色【句】胜小红【读】临水湔裙【韵】烟渡逺【句】应怜旧曲【句】换叶移根【韵】　山中去年人别【句】怪月悄风轻【句】闲掩重门【韵】琼肌瘦损【句】那堪燕子黄昏【韵】防片过溪浮玉【句】似夜归【读】深雪前村【韵】芳梦冷【句】双禽悮宿粉痕【韵】
　　【此调押平声韵者只此一体句读与仄韵词同惟前后段第七句各添一字周密张炎词俱如此填　按周词后段第四五句选歌试舞连宵恋醉瑶藂选字仄声连字平声张词前段第二三句正翠蹊悮晓玉洞明春翠字玉字俱仄声第四五句蛾眉淡扫背风不语盈盈蛾字平声背字不字俱仄声第七句引刘郎不是飞琼刘字平声不字仄声后段起句一掬莹然生意一掬二字俱仄声第六七句花下可怜仙子醉东风犹自吹笙花字东字俱平声第九句渔翁正迷武陵迷字平声谱内可平可仄据此】薄媚摘徧【沈括梦溪茟谈所谓大徧者凡数十解每解有数叠裁截用之则谓之摘徧按薄媚
　　大曲凡十徧此葢摘其入破之一徧也】
　　薄媚摘徧【双调九十二字前段十一句三仄韵一叶韵后段十句四仄韵一叶韵】
　　赵以夫
　　桂香消【句】梧影瘦【句】黄菊迷深院【韵】倚西风【句】看落日【句】长江东去如练【韵】先生底事【句】有赋飘然【句】刚道为田园【叶】独醒何为【句】持杯自观未能免【韵】　休把茱萸吟翫【韵】但管年年健【韵】千古事【句】防凭防【句】吾生九十强半【韵】欢娱终日【句】富贵何时【句】一笑醉乡寛【叶】倒载归来【句】回廊月又满【韵】
　　【此词仄韵中入平韵亦是本部三声叶与大曲薄媚入破第一词大同小异惟虚斋乐府有之其平仄无别首宋词可校】
　　恋香衾【金词注仙吕调】
　　恋香衾【双调九十二字前后段各八句四平韵】　　　吕渭老
　　记得花阴同携手【句】指定日【读】许我同欢【韵】唤做真成【句】耳热心安【韵】打叠从来不成器【句】待做个【读】平地神仙【韵】又却不成些事【句】蓦地惊残【韵】　据我如今没投奔【句】见着你【读】泪早偷弹【韵】对月临风【句】一味埋寃【韵】笑则人前不妨笑【句】行笑里【读】斗觉心烦【韵】怎生分得烦恼【句】两处匀摊【韵】
　　【此亦谑词因其调僻采以备体　按金元曲子仙吕调者前后段第二句皆六字较此词各减一字在宋词中无别首可校】
　　满江红【此调有仄韵平韵两体仄韵词宋人填者最多其体不一今以栁词为正体其余各以类列乐章集注仙吕调元髙拭词注南吕调平韵词只有姜词一体宋元人俱如此填】
　　满江红【双调九十三字前段八句四仄韵后段十句五仄韵】　栁　永
　　暮雨初收【句】长川静【读】征帆夜落【韵】临岛屿【读】蓼烟疎淡【句】苇风萧索【韵】几许渔人横短艇【句】尽将镫火归村落【韵】遣行客【读】当此念回程【句】伤漂泊【韵】　桐江好【句】烟漠漠【韵】波似染【句】山如削【韵】绕严陵滩畔【句】鹭飞鱼跃【韵】逰宦区区成底事【句】平生况有云泉约【韵】归去来【读】一曲仲宣吟【句】从军乐【韵】
　　【此调押仄声韵者以栁词此体为定格若张词之多押两韵戴词之多押一韵吕词之减字苏赵辛栁杜词之添字以及叶词之句读异同王词之句读全异皆变格也　周紫芝词前后两结问向晚谁欲画渔蓑寒江立便准拟一醉广寒宫千山白向晚凖拟四字俱仄声把功名收拾付君侯如椽笔正梅花万里雪深时须相忆功名梅花四字俱平声程垓词但独褰幽幌悄无音伤离别问甚时重理锦囊书从头説独字甚字俱仄声褰字时字俱平声均属正体填者不拘又换头四句原属六字折腰两句当以此词之平仄为定格如谱内张词戴词亦为合格若蔡伸词起句之并兰舟舟字平声范成大词起句之志千里志字仄声袁去华词第二句之道傍李道字仄声曹冠词第三句之醉梦里醉字仄声杨炎昶词第四句之酒无力酒字仄声非定格也又侯寘词后段第六句经营拂掠拂字入声张炎词结句白鸥识白字入声此皆以入作平不注可仄又苏轼词后段第七句欲向佳人诉离恨离字平声栁词别首后段第九句待到头终乆问伊着着字仄声赵师侠词结句无杜宇杜字仄声此皆偶误亦不注可平可仄　按张孝祥词前段第三四句动逺思空江小艇髙丘乔木髙字平声范成大词后段第六句桃根双檝桃字平声谱内据此余叅张元干以下八词】
　　又一体【双调九十三字前段八句五仄韵后段十句六仄韵】　张元干
　　春水连天【句】桃花浪【读】防番风恶【韵】云乍起【读】逺山遮尽【句】晚风还作【韵】緑徧芳洲生杜若【韵】楚帆带雨烟中落【韵】认向来【读】沙嘴共停桡【句】伤飘泊【韵】　寒犹在【句】衾偏薄【韵】肠欲断【句】愁难着【韵】倚蓬牕无寐【句】引杯孤酌【韵】寒食清明都过却【韵】可怜辜负年时约【韵】想小楼【读】日日望孤舟【句】人如削【韵】
　　【此与栁词同惟前段第五句后段第七句皆押韵异按程泌颇恨登临词前段第五六句当日卧龙商畧处秦淮王气真何许后段第七八句可笑唐人无意度却言此虎凌波去正与此同】
　　又一体【双调九十三字前段八句四仄韵后段十句六仄韵】　戴复古
　　赤壁矶头【句】一番过【读】一番怀古【韵】想当时【读】周郎年少【句】气呑区宇【韵】万骑临江貔虎噪【句】千艘烈炬鱼龙怒【韵】巻长波【读】一鼓困曹瞒【句】今如许【韵】　江上渡【韵】江边路【韵】形胜地【句】兴亡处【韵】览遗踪【句】胜读史书言语【韵】防度东风吹世换【句】千年往事随潮去【韵】问道旁【读】杨栁为谁春【句】揺金缕【韵】
　　【此与栁词同惟换头句多押一韵按晁补之莫话南征词清时事羇逰意尽付与狂歌醉段克已词活国手谈天口都付与尊中酒正与此同　此词后段第五六句作上三下六句法宋词如此者甚多如栁词别首之尽思量休又怎生休得周紫芝词又何如聊遣舞衣红湿皆与此同】
　　又一体【双调九十一字前段八句四仄韵后段十句五仄韵】　吕渭老
　　燕拂危樯【句】斜日外【读】数峰凝碧【韵】正暗潮生渚【句】暮风飘席【韵】初过南村沽酒市【句】连空十顷菱花白【韵】想故人【读】轻箑障逰丝【句】闻遥笛【韵】　鱼与鴈【句】通消息【韵】心与梦【句】空牵役【韵】到如今相见【句】怎生休得【韵】斜抱琵琶传密意【句】一襟新月横空碧【韵】问甚时【读】同作醉中仙【句】烟霞客【韵】
　　【此亦栁词体惟前段第三句减二字异按程垓词况人间元似泛家浮宅吕本中词对一川平野数椽茅屋康与之词正青春未老流莺方歇严羽词正钱唐江上潮头如雪俱与此同】
　　又一体【双调八十九字前段七句四仄韵后段十句五仄韵】　吕渭老
　　晚浴新凉【句】风蒲乱【读】松梢见月【韵】庭阴静【读】暮蝉啼歇【韵】萤绕井防帘入燕【句】荷香兰气供揺箑【韵】赖晚来【读】一雨洗防尘【句】无些热【韵】　心下事【句】峯重叠【韵】人甚处【句】星明灭【韵】想行云应在【句】凤凰城阙【韵】曽约佳期同菊蕊【句】当时共指镫花説【韵】据眼前【读】何日是西风【句】吹凉叶【韵】
　　【此亦栁词体惟前段第三句减四字按吕词别首笑语移时词鲜明是晚来妆饰正与此同】又一体【双调九十四字前段八句四仄韵后段十句五仄韵】　苏　轼
　　东武城南【句】新堤固【读】涟漪初溢【韵】隐隐徧【读】长林髙阜【句】卧红堆碧【韵】枝上残花吹尽也【句】与君试向江边覔【韵】问向前【读】犹有防多春【句】三之一【韵】　官里事【句】何时毕【韵】风雨外【句】无多日【韵】相将泛曲水【句】满城争出【韵】君不见【读】兰亭修禊事【句】当时座上皆豪逸【韵】到如今【读】修竹满山阴【句】空陈迹【韵】
　　【此亦与栁词同惟后段第七句添一字按苏词别首忧喜相寻词后段第七八句君不见周南歌汉广天教夫子休乔木李婴荆楚风烟词君不见凌烟冠劔客何人气貌长似旧正与此同】
　　又一体【双调九十四字前段八句四仄韵后段十句五仄韵】　赵　鼎
　　惨结秋阴【句】西风送【读】丝丝雨湿【韵】凝望眼【读】征鸿防字【句】暮投沙碛【韵】欲往乡关何处是【句】水云浩荡连南北【韵】但修眉【读】一抹有无中【句】遥山色【韵】　天涯路【句】江上客【韵】肠已断【句】头应白【韵】空搔首兴欢【句】暮年离隔【韵】欲待忘忧除是酒【句】奈酒行欲尽愁无极【韵】便挽将【读】江水入尊罍【句】浇胷臆【韵】
　　【此亦与栁词同惟后段第八句添一字按李昴英薄冷催霜词后段第七八句万里寒云迷北斗望逺峯夕照频西顾正与此同】
　　又一体【双调九十四字前段八句四仄韵后段十句五仄韵】　辛弃疾
　　防火樱桃【句】照一架【读】酴醿如雪【韵】春正好【读】见龙孙穿破【句】紫苔苍壁【韵】乳燕引雏飞力弱【句】流莺唤友娇声怯【韵】问春归【读】不肻带愁归【句】肠千结【韵】　层楼望【句】春山叠【韵】家何在【句】烟波隔【韵】把古今遗恨【句】向他谁説【韵】蝴蝶不传千里梦【句】子规呌断三更月【韵】听声声【读】枕上劝人归【句】归难得【韵】
　　【此亦与栁词同惟前段第三句添一字异】
　　又一体【双调九十七字前段八句五仄韵后段十句六仄韵】　栁　永
　　万恨千愁【句】将年少【读】衷肠牵繋【韵】残梦断【读】酒醒孤馆【句】夜长滋味【韵】可惜许【读】枕前多少意【韵】到如今【读】两总无终始【韵】独自个【读】赢得不成眠【句】成憔悴【韵】添伤感【句】消何计【韵】空只恁【句】厌厌地【韵】无人处思量【句】防度垂泪【韵】不曾得【读】都来些子事【韵】甚恁底【读】扺死难拌弃【韵】待到头【读】终乆问伊着【句】如何是【韵此即暮雨初收词体惟前段第五六句后段第七八句各添一衬字又意字事字皆押韵】
　　又一体【双调九十四字前段九句四仄韵后段十句五仄韵】　杜　衍
　　无名无利【句】无荣无辱【句】无烦无恼【韵】夜镫前【读】独歌独酌【句】独吟独笑【韵】又值羣山初雪满【句】又兼明月交光好【韵】便假饶【读】百岁拟如何【句】从他老【韵】　知富贵【句】谁能保【韵】知功业【句】何时了【韵】算簟瓢金玉【句】所争多少【韵】一瞬光阴何足道【句】但思行乐常不早【韵】待春来【读】携酒殢东风【句】眠芳草【韵】
　　【此词见花草粹编采之言行録即栁词九十三字体惟前段第一句平仄不同第二句添一衬字作四字两句若减去衬字则无荣辱无烦无恼仍是上三下四句法便合调矣】
　　又一体【双调九十一字前段八句四仄韵后段十句五仄韵】　叶梦得
　　雪后郊原【句】烟林外【读】梅花初坼【韵】春欲半【句】犹自探春消息【韵】一眼平芜看不尽【句】夜来小雨催新碧【韵】笑去年【读】携酒折花人【句】花应识【韵】　兰舟漾【句】城南陌【韵】云影淡【句】天容窄【韵】绕风漪十顷【句】防浮晴色【韵】恰是槎头收钓处【句】坐中仍有江南客【韵】问如何【读】两浆下苕溪【句】吞云泽【韵】
　　【此亦与栁词同惟前段第三四句作三字一句六字一句异】
　　又一体【双调九十一字前段八句四仄韵后段九句五仄韵】　叶梦得
　　一朶黄花【句】先催报【读】秋归消息【韵】满芳枝凝露【句】为谁装饰【韵】便向尊前拌醉倒【句】古今同是东篱侧【韵】问何须【读】特地赋归来【句】抛彭泽【韵】　回首去年时节【韵】开口笑【句】真难得【韵】使君今那更【句】自成行客【韵】霜鬓不辞重插满【句】他年此防何人忆【韵】记多情【读】曽伴小防干【句】亲攀摘【韵】
　　【此亦与栁词同惟后段起句作六字一句异】
　　又一体【双调九十二字前段八句五仄韵后段八句七仄韵】　王之道
　　竹马来迎【句】留不住【读】寸心如结【韵】厯湖濵【读】须濡相望【句】近同吴越【韵】阙里风流今未灭【韵】此行报政看期月【韵】已騐康沂富国【句】千古曽无别【韵】　多谢润沾枯辙【韵】令我神思清发【韵】新命欢浃【韵】两邦情惬【韵】明日西风帆巻席【韵】髙樯到处旌麾列【韵】忽相思【读】吾当往【句】谁谓三山隔【韵】
　　【此词前后段两结及换头句句读与诸家全异谱中采入以备一格】
　　又一体【双调九十三字前段八句四平韵后段十句五平韵】　姜　防
　　仙姥来时【句】正一望【读】千顷翠澜【韵】旌旗与【读】乱云俱下【句】依约前山【韵】命驾羣龙金作轭【句】相从诸娣玉为冠【韵】向夜深【读】风定悄无人【句】闻佩环【韵】　神竒处【句】君试看【韵】奠淮右【句】阻江南【韵】遣六丁雷电【句】别守东关【韵】应笑英雄无好手【句】一篙春水走曹瞒【韵】又怎知【读】人在小江楼【句】帘影间【韵】
　　【此调押平声韵者只有此体句读与仄韵词同　按姜词自序云满江红旧词用仄韵多不叶律如周邦彦词无心扑句歌者将心字融入去声方谐音律予欲以平韵为之乆不能成因泛巢湖祝曰得一席风当以平韵满江红为神姥寿言讫风与帆俱驶顷刻而成未句云闻佩环则叶律矣此词两结三字句并用平仄平吴文英彭元逊彭芳逺李琳诸词皆然按吴词前段第一二句竹下门敲又呼起蝴蝶梦清竹字仄声呼字平声又一首云气楼台分一沧浪翠蓬分字浪字俱平声第三四句闲里看邻墙梅子几度生仁里字仄声邻字平声几字仄声彭词西楼外天低水涌龙挟秋吟水字仄声吴词第五六句风送流花时过岸浪揺晴栋欲飞空风字平声浪字仄声彭词衔尽吴花成鹿苑人间不恨雨和风不字仄声吴词第七句算鲛宫只隔一红尘鲛字平声只字仄声彭词后段第一二三四句山雾湿倚熏笼垂防叶鬓酥融雾字倚字俱仄声熏字垂字俱平声防字仄声第五六句恨宫云一朶飞过空同宫字平声一字仄声飞字平声吴词第七句秋色未教飞尽鴈未字仄声李词佛界三千笼日月佛字仄声第八句仙楼十二挂星辰仙字平声十字仄声吴词第九句看髙鸿飞上碧云中高字平声彭词问故人忍更负东风忍字仄声谱内可平可仄据此】










　　御定词谱巻二十二
　　钦定四库全书
　　御定词谱巻二十三目録【起九十三字至九十】
　　凄凉犯三体【五字又名瑞】
　　浣溪纱慢一体【鹤仙影又名】
　　四犯剪梅花三体【浣溪纱慢又　名辘轳金井三犯锦　园春月】高平探芳新一体
　　临江仙慢一体
　　雪明鳷鹊夜一体
　　玉漏迟七体
　　尾犯五体【城春锦园】
　　驻马听一体
　　雪梅香二体
　　六么令三体【春又名碧　芙蓉　又名】
　　保夀乐一体
　　惜秋华五体
　　古香慢一体
　　芙蓉月一体
　　一枝春二体
　　梅子黄时雨一体
　　如鱼水一体
　　赏松菊一体
　　二色莲一体
　　塞孤二体
　　水调歌头八体【又名元防曲　凯歌】








　　钦定四库全书
　　御定词谱巻二十三【起九十三字至九十五字】
　　凄凉犯【白石词注仙吕调犯商调一名瑞鹤仙影其自序曰合肥巷陌皆种桞秋风夕起骚骚然余客居阖户时闻马嘶出城四顾则荒烟野草不胜凄黯乃着此解琴有凄凉调假以为名凡曲言犯者谓以宫犯商商犯宫之类如道调宫上字住双调亦上字住所住字同故道调曲中犯双调或于双调曲中犯道调其他准此唐人乐书云犯有正防偏侧宫犯宫为正宫犯商为旁宫犯角为偏宫犯羽为侧此説非也十二宫所住字各不同不容相犯十二宫特可犯商角羽耳】
　　凄凉犯【双调九十三字前段九句六仄韵后段九句四仄韵】　姜　防
　　緑杨巷陌【韵】西风起【读】边城一片离索【韵】马嘶渐逺【句】人归甚处【句】戍楼吹角【韵】情怀正恶【韵】更衰草寒烟淡薄【韵】似当时【读】将军部曲【句】迤逦度沙漠【韵】　追念西湖上【句】小舫携歌【句】晩花行乐【韵】旧游在否【句】想如今【读】翠凋红落【韵】漫写羊裙【句】等新鴈来时系着【韵】怕匆匆【读】不肯寄与【句】悮后约【韵】
　　【此调为姜防自度曲自应以此词为正体呉文英空江浪阔词正与此同若张词之前段第一二句句读】
　　【小异或添一字皆变体也　按呉词前段起句空江浪阔空字平声第五句露搔泪湿泪字仄声后段起句樊姊玉奴恨玉字仄声第八句倚瑶台十二金钱钱字平声诸内可平可仄据此余叅张词二首】又一体【双调九十三字前段九句五仄韵后段九句四仄韵】　张　炎
　　西风暗翦荷衣碎【句】柔丝不解重缉【韵】荒烟断浦【句】晴晖凌乱【句】半江摇碧【韵】悠悠望极【韵】忍独听【读】秋声渐急韵更怜他【读】桞髪萧条【句】相为动愁色【韵】　老态今如此【句】犹自留连【句】醉笻游屐【韵】不堪痩影【句】渺天涯【读】尽成行客【韵】因甚忘归【句】漫吹裂【读】山阳夜篴【韵】梦三十六陂流水【句】去未得【韵】
　　【此亦姜词体惟前段起句七字不押韵第二句六字后段第八句不折腰异】
　　又一体【双调九十四字前段九句五仄韵后段九句四仄韵】　张　炎
　　萧疎野桞嘶寒马【句】芦花深【读】还见游猎【韵】山势北来【句】甚时曾到【句】醉魂飞越【韵】酸风自咽【韵】拥吟鼻【读】征衣暗裂【韵】正凄迷【读】天涯羇旅【句】不似灞桥雪【韵】　谁念而今老【句】嬾赋长杨【句】倦怀休説【韵】空怜断梗【句】梦依依【读】嵗华轻别【韵】待击歌壶【句】怕如意【读】和氷冻折【韵】且行行【读】平沙万里【句】尽是月【韵】
　　【此与西风暗翦词同惟前段第二句添一字作上三下四句法异】
　　浣溪沙慢【调见片玉集亦名浣溪纱慢】
　　浣溪沙慢【双调九十三字前段九句五仄韵后段十句五仄韵】周邦彦
　　水竹旧院落【句】莺引新雏过【韵】嫩英翠幄【句】红杏交榴火【韵】心事暗卜【句】叶厎寻双朶【韵】深夜归青琐【韵】镫尽酒醒时【句】晓窗明【读】钗横鬓亸【韵】　怎生那【韵】被间阻时多【句】奈愁肠数叠【句】幽恨万端【句】好梦还惊破【韵】可怪近来【句】传语也无个【韵】莫是嗔人呵【韵】果若是嗔人【句】却因何【读】逢人问我【韵】
　　【此词清真集不载故方千里杨泽民陈允平皆无和词　前段第二句坊刻作樱笋新蔬果今依苕溪词话订正】
　　四犯翦梅花【调见龙洲词前后段首句不押韵者名四犯翦梅花押韵者名辘轳金井卢祖
　　皋词名月城春又名锦园春一名三犯锦园春】
　　四犯翦梅花【双调九十三字前段九句五仄韵后段十句五仄韵】
　　刘　过
　　水殿风凉【句】赐环归【读】正是梦熊华旦【韵】叠雪罗轻【句】称云章题扇【韵】西清侍宴【韵】望黄伞【读】日华笼辇【韵】金劵三王【句】玉堂四世【句】帝恩偏眷【韵】　临安记【读】龙飞凤舞【句】信神明有后【句】竹梧隂满【韵】笑折花看【句】裛荷香红浅【韵】功名嵗晩【韵】带河与【读】砺山长逺【韵】麟脯杯行【句】狨韀坐稳【句】内家宣劝【韵】
　　【此调前段第一二句即解连环之第一二三句第三四句即醉蓬莱之第四五句第五六句即雪狮儿之第六七句第七八九句即醉蓬莱之第九第十第十一句后段第一二三句即解连环之第一二三句第四五句即醉蓬莱之第五六句第六七句即雪狮儿之第六七句第八九十句即醉蓬莱之第十第十一十二句凡集四调故曰四犯本属三调故又曰三犯细辨句读应以卢词为合格若刘词之前后段起句不押韵第二句作上三下六句法后段起句又多一字似与解连环不合因相传巳久故仍列刘词于前以备叅考其可平可仄则注于卢词之下以见此调之正体也】
　　又一体【双调九十三字前段九句六仄韵后段十句六仄韵】　刘　过
　　翠睂重扫【韵】后房深【读】自唤小蛮娇小【韵】绣带罗垂【句】报浓妆才了【韵】堂虚夜悄【韵】但依约【读】鼓箫声閙【韵】一曲梅花【句】尊前舞彻【句】棃园新调【韵】　髙阳醉【读】玉山未倒【韵】看鞵飞凤翼【句】玉钗微袅【韵】秋满东湖【句】更西风凉早【韵】桃源路杳【韵】记流水【读】泛舟曾到【韵】桂子香浓【句】梧桐影转【句】月寒天晓【韵】
　　【此与水殿风凉词同惟前段起句及换头句皆押韵异】
　　又一体【双调九十二字前后段各十句六仄韵】　　　卢祖臯
　　五云腾晓【韵】望凝香画防【句】恍然蓬岛【韵】玉露氷壶【句】昭神仙风表【韵】诗书坐啸【韵】唤淮楚【读】满城春好【韵】雨谷催耕【句】风帘戏鼓【句】家家欢笑【韵】　南湖细吟未了【韵】看金莲夜直【句】丹凤飞诏【韵】鬓影青青【句】办功名多少【韵】持杯满釂【韵】听千里【读】咸歌难老【韵】试问尊前【句】蟠桃次第【句】红芳犹小【韵】
　　【此词前段第一句押韵第二句五字第三句四字后段第一句六字押韵方与解连环调句读合卢词三首并同　按卢词别首前段第四五句丝雨蒙晴放珠帘髙巻丝字平声后段第一二三句洛阳画图旧见向天香深处犹认娇面洛字仄声深字平声第四五句露縠霞绡闻绮罗裁翦闻字平声绮字仄声余叅刘词惟前段起句刘词第一首不押韵换头句刘词二首俱七字不便叅校因不据作谱】髙平采芳新【调见梦窗词呉文英自度髙平调曲】
　　高平采芳新【双调九十三字前段十二句一叶韵四仄韵后段十二句五仄韵】
　　呉文英
　　九街头【叶】正软尘酥润【句】雪消残溜【韵】褉赏祗园【句】花艳云隂笼昼【韵】层梯峭【句】空麝散【句】拥凌波【句】萦翠袖【韵】叹年端【句】连环转【句】烂漫游人如绣【韵】　肠断回廊竚久【韵】便写意溅波【句】传愁蹙岫【韵】渐没飘红【句】空惹闲情春瘦【韵】椒杯香【句】干醉醒【句】怕西窗【句】人散后【韵】暮寒深【句】迟回处【句】自攀庭桞【韵】
　　【此调渊源似出探芳讯但摊破句法移换宫调自成新声即与探芳讯不同故另编一体　此词可平可仄亦无别首可校】
　　临江仙慢【乐章集注仙吕调】
　　临江仙慢【双调九十三字前段十一句五平韵后段十一句六平韵】
　　桞　永
　　梦觉小庭院【句】冷风淅淅【句】疎雨萧萧【韵】绮窗外【读】秋声败叶狂飘【韵】心摇【韵】奈寒漏永【句】孤帏悄【句】泪烛空烧【韵】无端处【句】是绣衾鸳枕【句】闲过清宵【韵】　萧条【韵】牵情系恨【句】争向年少偏饶【韵】觉新来【读】憔悴旧日风标【韵】魂消【韵】念欢娯事【句】烟波阻【句】后约方遥【韵】还经嵗【句】问怎生禁得【句】如许无聊【韵】
　　【此调秖有此词平仄无别首可校　此词押三短韵前后段第六句作上一下三句法第十句作上一下四句法当是体例填者审之】
　　雪明鳷鹊夜【调见花草粹编】
　　雪明鳷鹊夜【双调九十四字前段十句四仄韵后段八句四仄韵】
　　宋徽宗
　　望五云多处【句】探春开阆苑【句】别就瑶岛【韵】正梅雪韵清【句】桂月光皎【韵】凤帐龙帘萦嫩风【句】御座深【读】翠金间绕【韵】半天中【句】香泛千花【句】镫挂百宝【韵】　圣时观风重腊【句】有箫鼓沸空【句】锦绣匝道【韵】竞呼卢气贯调欢笑【韵】袖里金钱掷下【句】来侍宴【读】歌太平睿藻【韵】愿年年此际【句】迎春不老【韵】
　　【此调仅见此词无别首可校】
　　玉漏迟【蒋氏九宫谱黄钟宫】
　　玉漏迟【双调九十四字前段十句五仄韵后段九句五仄韵】　宋　祁
　　杏香飘禁苑【句】须知自昔【句】皇都春早【韵】燕子来时【句】绣陌渐薰芳草【韵】蕙圃夭桃过雨【句】弄碎影【读】红筛清沼【韵】深院悄【韵】緑杨巷陌【句】莺声争巧【韵】　早是赋得多情【句】更遇酒临花【句】镇辜欢笑【韵】数曲阑干【句】故国漫劳登眺【韵】汉外微云尽处【句】乱峰锁【读】一竿斜照【韵】归路杳【韵】东风泪零多少【韵】
　　【此词前段起句不押韵北宋词俱照此填按前段起句葛立方词窗戸明环堵窗字平声第二三句刘因词人生何必武陵溪上何字平声第六句刘词不似东山髙卧髙字平声第七句周密词惊醉语香红围绕惊字平声第九句张炎词诗梦正迷诗字平声梦字仄声迷字平声后段起句周词雨窗短梦无凭窗字平声张词幽趣尽属间僧幽字平声第二句张词浑未识人间浑字平声第四句何梦桂词何处玉堂玉字仄声第五句何词满地苍苔不扫苍字平声第六句刘词天设四时佳兴佳字平声第九句张词那更好游人老那更二字俱仄声谱内可平可仄据此余叅所采六词若呉文英词之前段结句分秋一半张埜词之后段结句忘却镜中白髪又何梦桂词之后段第五句满地苍苔不扫一字白字不字俱入声此以入替平不注可仄又何梦桂词前段起句问春先开未元好问第六句不如麒麟画里开字如字平声查宋元词此二字并无用平声者故亦不注可平】
　　又一体【双调九十四字前段十句六仄韵后段九句五仄韵】　呉文英
　　絮花寒食路【韵】晴丝罥日【句】緑隂吹雾【韵】客防欺风【句】愁满画船烟浦【韵】彩挂秋千散后【句】怅尘销【读】燕帘莺户【韵】从间阻【韵】梦云无准【句】鬓霜如许【韵】　夜久绣阁藏娇【句】记掩扇传歌【句】翦镫留语【韵】月约星期【句】细把花防频数【韵】弹指一襟怨恨【句】漫空倩【读】啼鹃声诉【韵】深院宇【韵】黄昏杏花微雨【韵】
　　【此与宋祁词同惟前段起句押韵异按南宋人词俱如此填】
　　又一体【双调九十四字前后段各十句六仄韵】　　　张　翥
　　病怀因酒恼【韵】依稀梦里【句】呉娃娇小【韵】金缕歌残【句】人去月斜云杳【韵】怕见栖香燕晩【句】又怕听【读】啼花莺晓【韵】庭院悄【韵】生衣欲试【句】风寒犹峭【韵】　窈窕【韵】青粉墙低【句】送影过秋千【句】蓦然间笑【韵】半朶常棃【句】微露凤钗红嫋【韵】近日琴心倦写【句】更逺信【读】西沈青鸟【韵】虚负了【韵】花月一春多少【韵】
　　【此与呉词同惟换头句多押一短韵按白朴词缥缈露阁云窗恨梦断青鸾夜深寒峭又刘因词且唱一曲渔歌当无复当年缺壶悲壮张埜词浪走紫陌红尘笑厎用腰间印金悬斗元词无不藏短韵者正与此同】
　　又一体【双调九十四字前后段各十句五仄韵】　　　呉文英
　　鴈边风信小【句】飞琼望杳【句】碧云先晩【韵】露冷阑干【句】定怯藕丝氷腕【韵】净洗浮云片玉【句】賸花影【读】春镫相乱【韵】秦镜满【韵】素娥未肯【读】分秋一半【韵】　每圆处【读】即良宵【韵】甚此夕偏饶【句】对歌临怨【韵】万里婵娟【句】防许雾屏云幔【韵】孤凄凉照水【句】晓风起【读】银河西转【韵】摩泪眼【韵】瑶台梦回人逺【韵】
　　【此亦与宋词同惟换头作六字折腰句法异】
　　又一体【双调九十六字前段十句五仄韵后段九句五仄韵】　程　垓
　　一春浑不见【句】那堪又是【句】花飞时节【韵】忍对危阑数曲【句】暮云千叠【韵】门外星星桞眼【句】看谁是【读】当时风月【韵】愁万结【韵】凭谁问我【句】慇懃低説【韵】　不是惯却春心【句】奈新燕传情【句】旧鸎饶舌【韵】冷篆余香【句】莫放等闲消歇【韵】纵使繁红褪尽【句】犹自有【读】酴醿堪折【韵】魂梦切【韵】如今不耐【读】飞来蝴蝶【韵】
　　【此亦与宋词同惟前段第四句六字第五句四字后段结句添二字作八字句异】
　　又一体【双调九十三字前段十句六仄韵后段九句五仄韵】　蒋　防
　　翠鸳双穗冷【韵】莺声唤转【句】春风芳景【韵】花涌袖香【句】此度徐妆偏称【韵】水月仙人院宇【韵】到处有【读】西湖如镜【韵】烟岫暝【韵】纤葱悮指【句】莲峰篁岭【韵】　料想小阁初逢【句】正浪拍红猊【句】袖飞金饼【韵】楼倚斜晖【句】賸把佳期重省【韵】万种惺松笑语【句】一防温柔情性【韵】钗倦整【韵】盈盈背镫娇影【韵】
　　【此与呉文英絮花寒食词同惟后段第七句减一字异】
　　又一体【双调九十字前段九句六仄韵后段八句五仄韵】　滕　宾
　　问谁争乞巧【韵】谁知巧处成烦恼【韵】天上佳期【句】厎事别多欢少【韵】雨梦云情半饷【句】又早被【读】西风吹晓【韵】愁未了【韵】星桥隔断【句】银河深杳【韵】　可笑儿女浮名【句】似果【读】丝萦绕【韵】百拙无能【句】赢得自家华晧【韵】我笑嫦娥解事【句】但嵗嵗【读】蛾睂空老【韵】归去好【韵】江上緑波烟草【韵】
　　【此见鳯林书院元词亦呉词体惟前段第二三句减一字作七字一句后段第二三句减三字作六字一句异】
　　尾犯【调见乐章集夜雨滴空阶词注正宫睛烟羃羃词注林钟商秦观词名碧芙蓉】
　　尾犯【双调九十四字前段十句四仄韵后段八句四仄韵】　　桞　永
　　夜雨滴空阶【句】孤馆梦回【句】情绪萧索【韵】一片闲愁【句】想丹青难貌【韵】秋渐老【读】蛩声正苦【句】夜将阑【读】镫花渐落【韵】最无端处【句】忍把良宵【句】只恁孤眠却【韵】　佳人应怪我【句】别后寡信轻诺【韵】记得当时【句】翦香云为约【韵】甚时向【读】幽闺深处【句】按新词【读】流霞共酌【韵】再同欢笑【句】肯把金玉珍珠博【韵】
　　【此调九十四字者以此词为正体秦观呉文英赵以夫诸词俱如此填若蒋词之后段第二句添一字结句句法不同乃变格也　沈伯时乐府指迷论此词结句金字应用去声按异文英绀海掣微云词满地桂隂无人惜赵以夫词殷勤更把茱萸嘱桂字更字去声但呉词隂字平声赵词殷勤二字平声呉词别首逺梦越来溪上月上字仄声则又与此词不同今以满地桂隂句为定格盖隂字平声可以玉字入声替也　按赵词前段第一句长啸蹑髙寒长字平声第六句引光禄清吟兴动引字仄声光字平声第七句忆龙山旧游梦断旧字仄声秦词第八九十句阑干闲倚庭院无人颠倒飘黄叶阑字庭字颠字俱平声呉词第九十句忍向夜深帘户照陈迹夜字照字俱仄声秦词后段第一二句故园当此际遥想弟兄罗列故字仄声遥字兄字俱平声第三句防酒登髙防字平声呉词第五句二十五声声秋防十字仄声第六句梦不认屏山路窄不字认字俱仄声秦词第七句长吟抱膝长字平声抱字仄声谱内可平可仄据此余叅蒋词　此词前段第五句后段第四句例作上一下四句法如秦词之喜秋光清絶把茱茰簪彻呉词之想清光先得记年时相识又冷霜波成缬渺平芜烟阔赵词之与斜阳天逺觅东篱幽伴皆然填者辨之】
　　又一体【双调九十五字前段十句四仄韵后段八句四仄韵】　蒋　防
　　夜倚读书牀【句】敲碎唾壶【句】镫晕明灭【韵】多事西风【句】把斋铃频掣【韵】人笑语【读】温温芋火【句】鴈孤飞【读】萧萧稷雪【韵】徧阑干外【句】万顷鱼天【句】未了予愁絶【韵】　鸡边长劒舞【句】念不到【读】此样豪杰【韵】瘦骨棱棱【句】但凄其衾铁【韵】是非梦【读】无痕堪记【句】似双瞳【读】缤纷翠缬【韵】浩然心在【句】我逢着【读】梅花便説【韵】
　　【此与桞词同惟后段第二句添一字结句作上三下四句法异】
　　又一体【双调九十八字前段十句五仄韵后段十句六仄韵】　桞　永
　　晴烟羃羃【韵】渐东郊芳草【句】染成轻碧【韵】野塘风暖【句】游鱼动触【句】氷澌微坼【韵】防行断鴈【句】旋次第【读】归霜碛【韵】咏新诗【读】手撚江梅【句】故人增我春色【韵】　似此光隂催逼【韵】念浮生【句】不满百【韵】虽照人轩冕【句】润屋金珠【句】于身何益【韵】一种劳心力【韵】图利禄【读】殆非长策【韵】除是恁【读】检防笙歌【句】访寻罗绮消得【韵】
　　【此调九十八字者以此词为正体若晁词之添一字无名氏词之添二字皆变体也　此词可平可仄即叅下晁词及无名氏词】
　　又一体【双调九十八字前段九句五仄韵后段十句六仄韵】　晁补之
　　庐山小隐【韵】渐年来疎嬾【句】浸浓归兴【韵】防桥飞过深溪【句】池厎奔雷余韵【韵】香鑪照日【句】望处与【读】青霄近【韵】想羣仙【读】呼我应还【句】怪晓来【读】鬓丝垂镜【韵】　海上云车回轫【韵】少姑传【句】金母信【韵】森翠裾琼防【句】落日初霞【句】纷纭相映【韵】谁见湖中景【韵】花洞里【读】杳然渔艇【韵】别是个【读】潇洒乾坤【句】世情尘土休问【韵此与桞词同惟前段第四五六句作六字两句结句添一字作上三下四七字句异】
　　又一体【双调一百字前段十句六仄韵后段九句六仄韵】
　　【梅苑】无名氏
　　轻风淅淅【韵】正园林萧索【句】未回暖律【韵】岭头昨夜【句】寒梅初发【句】一枝消息【韵】香苞渐坼【韵】天不许【读】雪霜欺得【韵】望东呉【读】驿使西来【句】为谁折赠春色【韵】　玉莹氷清容质【韵】逈不同【读】羣花品格【韵】如晓妆匀罢【句】夀阳香脸【句】徐妃粉额【韵】好把琼英摘【韵】频醉赏【读】舞筵歌席【韵】休待听【读】呜咽临风【句】数声月下羌笛【韵此亦与桞词同惟前段第八句后段第二句校桞词各添一字异】
　　驻马听【乐章集注林钟商】
　　驻马听【双调九十四字前段十句六平韵后段九句四平韵】　桞　永
　　凤枕鸳帏【韵】二三载【读】如鱼似水相知【韵】良天好景【句】深怜多爱【句】无非尽意依随【韵】奈何伊【韵】恣性灵【读】忒杀些儿【韵】无事孜煎【句】万回千度【句】怎免分离【韵】　而今渐行渐逺【句】渐觉虽悔难追【韵】漫恁寄消传息【句】终久奚为【韵】也拟重论缱绻【句】争奈反覆思惟【韵】纵再防【句】秖恐恩情【句】难似当时【韵】
　　【此调惟见乐章集一词其平仄当遵之】
　　雪梅香【乐章集注正宫】
　　雪梅香【双调九十四字前段九句四平韵后段十一句五平韵】桞　永
　　景萧索【句】危楼独立面晴空【韵】动悲秋情绪【句】当时宋玉应同【韵】渔市孤烟袅寒碧【句】水村残叶舞愁红【韵】楚天阔【句】浪浸斜阳【句】千里溶溶【韵】　临风【韵】想佳丽【句】别后愁顔【句】镇敛睂峰【韵】可惜当年【句】顿乖两迹云踪【韵】雅态妍姿正欢洽【句】落花流水忽西东【韵】无憀意【句】尽把相思【句】分付征鸿【韵】
　　【此词前段第六句后段第七句例作拗体填者辨之可平可仄叅下无名氏词】
　　又一体【双调九十四字前段九句四平韵后段十句四平韵】
　　【梅苑】无名氏
　　嵗将暮【句】云帆风巻正凄凉【韵】见梅花呈瑞【句】素英澹薄含芳【韵】千片逞姿向江国【句】一枝无力倚邻墙【韵】凝眸望【句】昨夜前村【句】雅态难忘【韵】　争妍鬬鲜洁【句】晧彩寒辉【句】冷艳清香【韵】姑射真人【句】更兼傅粉容光【韵】梁苑竒才动佳句【句】汉宫娇态学严妆【韵】无憀恨【句】独对光辉【句】别岸垂杨【韵】
　　【此与桞词同惟换头句不藏短韵异】
　　六幺令【碧鸡漫志六幺一名緑腰一名乐世一名録要或云此曲拍无过六字者故曰六幺今六幺行于世者曰黄钟羽即俗呼般涉调曰夹钟羽即俗呼中吕调曰林钟羽即俗呼髙平调曰夷则羽即俗呼仙吕调皆羽调也按今乐章集桞永九十四字词原注仙吕调即碧鸡漫志所云羽调之一】
　　六幺令【双调九十四字前后段各九句五仄韵】　　　桞　永
　　澹烟残照【句】摇曵溪光碧【韵】溪边浅桃深杏【句】迤逦染春色【韵】昨夜扁舟泊处【句】枕簟当滩碛【韵】波声渔笛【韵】惊回好梦【句】梦里欲归怎归得【韵】　展转翻成无寐【句】因此伤行役【韵】思念多媚多娇【句】咫尺千里隔【韵】都为深情密爱【句】不忍轻离坼【韵】好天良夕【韵】鸳帏寂静【句】算得也应暗思忆【韵】
　　【此调以此词为正体若贺词之多押三韵辛词陈词之句读或异皆变体也　此词前段第三句或作平平仄平平仄或作仄平仄平平仄或作平平平仄平仄若贺词之平平仄仄仄仄此亦偶误不必从又换头句晏防道词遥想疎梅此际此字仄声周邦彦词华堂花艳对列华堂二字平声艳字对字俱仄声填者或宗一体不可三体合而为一　按周密词前段起句痴云翦素痴字平声翦字仄声晏防道词第二句唤起嬾妆束唤字仄声第三句晩来翠睂宫样晚字仄声又年年花落时花字平声落字仄声周词第六句寒鹊争枝晓寒字平声晏词第八句采弦声里防字仄声声字平声李琳词后段第三句翠袖折取娇红翠字折字俱仄声晏词第五句莫道伤髙恨逺莫字仄声谱内可平可仄据此余叅贺词陈词李琳词前段第五句依约天涯芳草芳字仄声辛弃疾词第七句故人欲接欲字仄声查宋元词并无同此者故不注可平可仄】
　　又一体【双调九十四字前段九句六仄韵后段九句七仄韵】　贺　铸
　　暮云消散【句】帘巻画堂晓【韵】残熏烬蜡隐映【句】绮席金壶倒【韵】尘送行鞭袅袅【韵】醉指长安道【韵】泌平天杳【韵】兰舟欲上【句】回首离愁满芳草【韵】　身外浮名扰扰【韵】已负狂年少【韵】无奈风月多情【句】此去应相笑【韵】心记歌声缥缈【韵】翻是相思调【韵】明年春早【韵】宛溪杨桞【句】依旧青青为谁好【韵】
　　【此与桞词同惟前后段第五句及换头句俱押韵异按周密词前后段第五句白战清吟未了玉鉴新睂未扫换头句交映虚窗净沼正与此同】
　　又一体【双调九十四字前后段各九句五仄韵】　　　陈允平
　　授衣时节【句】犹未定寒燠【韵】长空雨收云霁【句】湛碧秋容沭【韵】还是鲈肥蟹美【句】橡栗村村熟【韵】不堪追逐【韵】龙山梦逺【句】惆怅田园自黄菊【韵】　醉中还念倦旅【句】触景伤心目【韵】羞破防【读】把茱茰【句】更忆尊前玉【韵】愁立梧桐影下【句】月转回廊曲【韵】归期将卜【韵】西风吹鴈【句】嬾寄斜封但相嘱【韵】
　　【此亦与桞词同惟后段第三句六字折腰句法异】
　　保夀乐【周密天基圣节乐次再坐第六盏觱篥独吹商角调筵前保夀乐】
　　保夀乐【双调九十四字前段十句四仄韵后段九句五仄韵】　曹　勋
　　和气暖回元日【句】四海充庭琛贡至【韵】仗衞俨东朝【句】郁郁葱葱【句】响传环佩【韵】凤厯无穷【句】庆慈闱上夀【句】皇情与天俱喜【韵】念永锡难老【句】在昔难比【韵】　六宫嫔嫱罗绮【韵】奉圣徳【读】坤灵俱至【韵】箫韶动钧奏【句】花似锦【句】广筵启【韵】同祝宴赏处【句】从教月明风细【韵】亿载享温凊【句】长生久视【韵】
　　【此调仅见松隠集一词无他作可校】
　　惜秋华【呉文英自度曲】
　　惜秋华【双调九十四字前段八句五仄韵后段九句六仄韵】　呉文英
　　思渺西风【句】怅行踪【读】浪逐南飞髙鴈【韵】怯上翠微【句】危楼更堪凭晩【韵】蓬莱对起幽云【句】澹埜色山容愁巻【韵】清浅【韵】瞰沧波【读】静衔秋痕一线【韵】　十载寄呉苑【韵】惯东篱深处【句】把露黄偷翦【韵】移莫景【读】照越镜【句】意销香断【韵】秋娥赋得闲情【句】倚翠尊【读】小睂初展【韵】深欢【韵】待明朝【读】醉巾重防【韵】
　　【此调见梦窗词凡五首句读韵脚互有异同故悉载以尽其变　此词可平可仄即叅下四词句法同者惟路逺仙城词后段第六句愁边暮合碧云碧字入声数日西风词后段第七句巳近紫霄尺五尺字入声结句问别来解相思否别字入声此皆以入作平不注可仄】
　　又一体【双调九十三字前段十句四仄韵一叶韵后段九句六仄韵】
　　呉文英
　　路逺仙城【句】自玉郎去却【句】芳卿憔悴【韵】锦段镜空【句】重铺步幢新绮【韵】凡花痩不禁秋【句】幻腻玉腴红鲜丽【韵】相携【叶】试新妆乍毕【句】交扶轻醉【韵】　长记断桥外【韵】骤玉骢过处【句】千娇凝睇【韵】昨梦顿醒【句】依约旧时睂翠【韵】愁边暮合碧云【句】倩唱入【读】六幺声里【韵】风起【韵】舞斜阳【读】阑干十二【韵】
　　【此与思渺西风词同惟后段第三句减一字第五句不作六字折腰法句异又思渺西风词前段第八句短韵仍押仄声韵此用平声乃本部三声叶】
　　又一体【双调九十三字前段八句四仄韵后段十句六仄韵】　呉文英
　　细响残蛩【句】傍镫前【读】似説深秋怀抱【韵】怕上翠微【句】伤心乱烟残照【韵】西湖镜掩尘沙【句】翳晓影【读】秦鬟云扰【韵】新鸿【句】唤凄凉【读】渐入红茰乌防【韵】　江上故人老【韵】视东篱秀色【句】依然娟好【韵】晩梦趁【读】邻杵断【句】乍将愁到【韵】秋娘泪湿黄昏【句】又满城【读】雨轻风小【韵】闲了【韵】看芙蓉【读】画船多少【韵】
　　【此亦与思渺西风词同惟前段第八句不押短韵后段第三句亦减一字异】
　　又一体【双调九十三字前段十句五仄韵后段九句六仄韵】　呉文英
　　数日西风【句】打秋林枣熟【句】还催人去【韵】果夜深【句】斜河拟看星度【韵】怱怱便倒离尊【句】怅遇合【读】云销萍聚【韵】留连【句】有残蝉韵晩【句】时歌金缕【韵】　緑水暂如许【韵】奈南墙冷落【句】竹烟槐雨【韵】此去杜曲【句】巳近紫霄尺五【韵】扁舟夜宿呉江【句】正水佩霓裳无数【韵】睂妩【韵】问别来【读】解相思否【韵】
　　【此与细响残蛩词同惟后段第五句不作折腰句法异】
　　又一体【双调九十三字前段九句四仄韵后段九句六仄韵】　呉文英
　　露罥蛛丝【句】小楼隂堕月【句】秋惊华鬓【韵】宫漏未央【句】当时钿钗遗恨【韵】人间梦隔西风【句】算天上【读】年华一瞬【韵】相逢【句】纵相疎【读】胜却巫阳无准【韵】　何处动凉讯【韵】听露井梧桐【句】楚骚成韵【韵】防云断【读】翠羽防【句】此情难问【韵】银河万古秋声【句】但望中【读】婺星清润【韵】轻俊【韵】度金鍼【读】漫牵方寸【韵】
　　【此与数日西风词同惟前段第九句作上三下五句法后段第四句折腰句法异】
　　古香慢【呉文英自度曲原注夷则商犯无射宫】
　　古香慢【双调九十四字前段九句四仄韵后段九句五仄韵】　呉文英
　　怨蛾坠桞【句】离佩摇葓【句】霜讯南浦【韵】漫惜佳人【句】倚竹袖寒日暮【韵】还问月中游【句】梦飞过【读】金风翠羽【韵】把残云剰水万顷【句】暗熏冷麝凄苦【韵】　渐浩【读】凌山髙处【韵】秋澹无光【句】残照谁主【韵】露粟侵肌【句】夜约羽林轻误【韵】翦碎惜秋心【句】更肠断【读】珠尘藓露【韵】怕重阳【句】又催近【读】满城风雨【韵】
　　【此呉文英自度腔其平仄当悉遵之】
　　芙蓉月【调见虚斋乐府盖咏芙蓉因词中有残月澹句故名芙蓉月】
　　芙蓉月【双调九十四字前段九句四仄韵后段十一句六仄韵】赵以夫
　　黄叶舞空碧【句】临水处【读】照眼红葩齐吐【韵】柔情媚态【句】竚立西风如诉【韵】遥想仙家城阙【句】十万緑衣童女【韵】云缥缈【句】玉娉婷【句】隐隐彩鸾飞舞【韵】　尊前更风度【韵】记天香国色【句】曾占春暮【韵】依然好在【句】还伴清霜凉露【韵】一曲阑干敲徧【句】悄无语【韵】空相顾【韵】残月澹【句】酒防时【句】满城钟鼓【韵】
　　【此赵自度曲无别首可校】
　　一枝春【调见杨缵词其自度曲也】
　　一枝春【双调九十四字前段八句四仄韵后段八句五仄韵】　杨　缵
　　竹爆惊春【句】竞喧阗【读】夜起干门箫鼓【韵】流苏帐暖【句】翠鼎缓腾香雾【韵】停杯未举【句】奈刚要【读】送年新句【韵】应自有【读】歌字清圆【句】未夸上林莺语【韵】　从他嵗穷日暮【韵】纵闲愁【读】怎减刘郎风度【韵】屠苏办了【句】迤逦桞欺梅妒【韵】宫壶未晓【句】早娇马绣车盈路【韵】还又把【读】月夜花朝【句】自今细数【韵】
　　【此调始于此词当以此词为正体若张炎词之多押一韵乃变体也　此词前后段第二句俱作上三下六句法张词则俱作上一下四五字一句四字一句他如周密词之前段第二句桞眠醒似怯朝来疎雨后段第二句爱歌云袅袅低随金缕张翥词之前段第二句向云窗鬬巧宫罗轻翦后段第二句閙春风簇定冠儿争转宋元人间一为之亦无不可　按周词前段起句帘影移隂帘字平声第七句空自伤杨桞风流伤字平声后段第六句曾记是倚娇成妒曾字平声记字仄声第七句深院悄门掩棃花门字平声谱内可平可仄据此余叅所采张词】
　　又一体【双调九十四字前段十句五仄韵后段九句五仄韵】　张　炎
　　竹外横枝【句】并阑干试数【句】风才一信【韵】幺禽对语【句】髣髴醉眠初醒【韵】遥知是雪【句】甚都把【读】暮寒消尽【韵】清更润【韵】明月飞来【句】痩却旧时疎影【韵】　东阁漫撩诗兴【韵】料西湖树老【句】难认和靖【韵】晴窗自好【句】胜事每来独领【韵】融融向暖【句】笑尘世【读】万花犹冷【韵】须酿成【读】一防春腴【句】暗香在鼎【韵】
　　【此与杨词同惟前后段第二句俱作五字一句四字一句前段第八句多押一韵异】
　　梅子黄时雨【调见山中白云词】
　　梅子黄时雨【双调九十四字前段十句五仄韵后段十句七仄韵】
　　张　炎
　　流水孤村【句】爱尘事顿消【句】来访深隐【韵】向醉里谁扶【句】满身花影【韵】鸥鹭相看如此痩【句】近来不是伤春病【韵】嗟流景【韵】竹外野桥【句】犹系烟艇【韵】　谁引【韵】斜川归兴【韵】便啼鹃纵少【句】无奈时听【韵】待棹击空明【句】鱼波千顷【韵】弹到琵琶留不住【句】最愁人是黄昏近【韵】江风紧【韵】一行桞丝吹暝【韵】
　　【此张自度曲其平仄无他词可校】
　　如鱼水【乐章集注仙吕调】
　　如鱼水【双调九十四字前段九句六平韵后段九句七平韵】　桞　永
　　轻霭浮空【句】乱峰倒影【句】潋滟十里银塘【韵】绕防垂杨【韵】红楼朱阁相望【韵】芰荷香【韵】双双戏【读】鸂鸳鸯【韵】乍雨过【读】兰芷汀洲【句】望中依约似潇湘【韵】　风淡淡【句】水茫茫【韵】摇动一片晴光【韵】画舫相将【韵】盈盈红粉清商【韵】紫薇郎【韵】修褉饮【读】且乐仙乡【韵】便归去【读】徧厯鸾城凤沼【句】此景也难忘【韵】
　　【此调秖有此词其平仄无他首可校】
　　赏松菊【调见曹勋松隐集】
　　赏松菊【双调九十五字前段九句四仄韵后段九句五仄韵】　曹　勋
　　凉飚应律惊潮韵【句】晓对彩蟾如水【韵】庆占梦月【句】已开天地【韵】圣主中兴大业【句】二南化【读】恭勤补翊【韵】
　　抚宫闱【句】看仪型海宇【句】尽成和气【韵】　禁掖西瑶宴席【韵】泛天风【读】响钧韶空外【韵】贵是至尊母【句】极人间崇贵【韵】缓引长生丽曲【句】翠林正【读】香传瑞桂【韵】向灵华【句】奉光尧【句】同万万嵗【韵】
　　【此调系曹勋自度腔无别首可校　换头席字用中原韵】
　　二色莲【调见松隐集即咏二色莲】
　　二色莲【双调九十五字前段九句四仄韵后段十句五仄韵】　曹　勋
　　凤沼湛碧【句】莲影明洁【句】清泛波面【韵】素肌鉴玉【句】烟脸晕红深浅【韵】占得薰风弄色【句】照醉眼【读】梅妆相间【韵】堤上桞垂青帐【句】飞尘尽教遮断【韵】　重重翠荷浄【句】列向横塘暖【韵】争映芳草防【韵】画船未桨【句】清晓最宜遥看【韵】似约鸳鸯并侣【句】又更与【读】春锄为伴【韵】频宴赏【句】香成阵【句】瑶池任晩【韵】
　　【此曹自度曲其平仄无别首可校】
　　塞孤【调见乐章集原注般涉调本名塞孤词律编入塞姑词后者误】
　　塞孤【双调九十五字前段十句六仄韵后段九句六仄韵】　　桞　永
　　一声鸡【句】又报残更歇【韵】秣马巾车催发【韵】草草主人镫下别【韵】山路险【句】新霜滑【韵】瑶珂响【读】起栖乌【句】金镫冷【读】敲残月【韵】渐西风紧【句】襟袖凄裂【韵】　遥指白玉京【读】望断黄金阙【韵】逺道何时行彻【韵】算得佳人凝恨切【韵】应念念【句】归时节【韵】相见了【读】执柔荑【句】幽防处【读】偎香雪【韵】免鸳衾【读】两恁虚设【韵】
　　【此调秖有桞词及朱词故此词平仄叅下朱词　按前后段第五六句例作三字两句第七八句例作六字折腰两句填者辨之】
　　又一体【双调九十三字前段九句六仄韵后段八句六仄韵】　朱　雍
　　雪江明【句】练静波声歇【韵】玉浦梅英初发【韵】隐隐瑶林堪乍别【韵】琼路冷【句】云堦滑【韵】寒枝晩【读】巳黄昏【句】铺碎影【读】留新月【韵】向亭臯【读】一任风冽【韵】　歌起郢曲时【句】目断秦城阙【韵】逺道氷车清彻【韵】追念酥妆凝望切【韵】淡泞迎佳节【韵】应暗想【读】日边人【句】聊寄与【读】同欢悦【韵】劝清尊【读】忍负盟设【韵】
　　【此和桞词韵校桞词前段结句少一字后段第五六句亦少一字作五字一句异】
　　水调歌头【碧鸡漫志属中吕调毛滂词名元防曲张榘词名凯歌按水调乃唐人大曲凡大曲
　　有歌头此必裁截其歌头叧倚新声也】
　　水调歌头【双调九十五字前段九句四平韵后段十句四平韵】毛　滂
　　九金赠宋重【句】八玉变秦余【韵】千年清浸【句】先净河洛出图书【韵】一段升平光景【句】不但五星随轨【韵】万防共连珠【韵】垂衣本神圣【句】补衮妙工夫【韵】　朝元去【句】锵环佩【句】冷云衢【韵】芝房雅奏【句】仪凤矫首听笙竽【韵】天近黄麾仗晓【句】春早红鸾扇暖【句】迟日上金铺【韵】万嵗南山色【句】不老对唐虞【韵】
　　【此调以此词及周词蘓词为正体若贺词之偷声王词刘词之添字傅词之减字皆变体也　此词前后段不间入仄韵宋词俱如此填其前段第三四句后段第四五句俱四字一句七字一句其七字句并作拗体惟葛郯词翠光千顷为谁来去为谁留跳珠翻沬轰雷掣电防时收吕渭老词醉魂何在应骑箕尾到青天黄梁未熟经游都在梦魂间刘过词日髙花困海棠风暖想都开人生行乐且须痛饮莫辞杯谁字雷字骑字游字棠字须字俱平声与此异又前段起句毛词别首金马空故事辛弃疾词四坐且勿语叶梦得词修睂扫遥碧换头三句毛词别首双石健古色照新堂石字古字俱仄声蘓轼词众鸟里真彩凤独不鸣彩字不字俱仄声辛词回首处云正出鸟倦飞首字正字倦字俱仄声俱与此词异谱内可平可仄据此其余叅下六词】
　　又一体【双调九十五字前段九句四平韵后段十句四平韵】　周紫芝
　　嵗晩念行役【句】江阔风烟【韵】六朝文物何在【句】回首更凄然【韵】倚尽危楼杰观【句】暗想琼枝璧月【句】罗韤步承莲【韵】桃叶山前鹭【句】无语下寒滩【韵】　潮寂寞【句】浸孤垒【句】涨平川【韵】莫愁艇子何处【句】烟树杳无边【韵】王谢堂前双燕【句】空绕乌衣门巷【句】斜日草连天【韵】只有台城月【句】千古照婵娟【韵】
　　【此词前段第三句六字第四句五字后段第四句六字第五句五字与毛词异按蘓轼词中年亲友离别丝竹缓离忧故乡归去千里佳处輙迟留叶梦得词倚空千嶂横起银阙正当中遥知玉斧初斵重到广寒宫正与此同宋词如呉文英刘克庄方岳金元词如蔡松年王庭筠元好问赵孟頫皆如此填】又一体【双调九十五字前段九句四平韵两仄韵后段十句四平韵两仄韵】
　　蘓　轼
　　明月防时有【句】把酒问青天【平韵】不知天上宫阙【句】今夕是何年【韵】我欲乗风归去【仄韵】又恐琼楼玉宇【韵】髙处不胜寒【平韵】起舞弄清影【句】何事在人间【韵】　转朱阁【句】低绮户【句】照无眠【韵】不应有恨【句】何事常向别时圆【韵】人有悲欢离合【换仄韵】月有隂晴圆缺【韵】此事古难合【平韵】但愿人长久【句】千里共婵娟【韵】
　　【此词前段第五六句后段第六七句间入两仄韵按刘仲芳词极目平沙千里惟见雕弓白羽堂有经纶贤相边有纵横谋将叶梦得词分付平云千里包巻骚人遗思却叹从来贤士如我与公多矣辛弃疾词好巻埀虹千尺只放氷壶一色寄语烟波旧侣闻道鲈正美段克己词神既来兮庭宇飒飒西风吹雨风外渊渊萧鼓醉饱满城黎庶正与此同但叶梦得词里思士矣段克己词宇雨鼓庶前后段同一韵与此词前后各韵者又微有别此外又有前段第五六句押仄韵后段不押者或有后段第六七句押仄韵前段不押者此则偶合不复分体】
　　又一体【双调九十五字前段九句四平韵五叶韵后段十句四平韵五叶韵】
　　贺　铸
　　南国本潇洒【叶】六代浸豪奢【韵】台城游冶【叶】襞牋能赋属宫娃【韵】云观登临清夏【叶】碧月留连长夜【叶】吟醉送年华【韵】回首飞鸳瓦【叶】如羡井中蛙【韵】　访乌衣【句】成白社【叶】不容车【韵】旧时王谢【叶】堂前双燕过谁家【韵】楼外河横斗挂【叶】淮上潮平霜下【叶】樯影落寒沙【韵】商女篷窗罅【叶】犹唱后庭花【韵】
　　【此词每句押韵以平韵为主其仄韵即用本部麻马祃三声叶间入平韵之内宋人只此一体并无别首可校若其前段第三四句后段第五六句俱作四字一句七字一句则与毛词同但不作拗体耳】又一体【双调九十七字前后段各十句四平韵】　　　王之道
　　斜阳明薄暮【句】暗雨霁凉秋【韵】弱云狼籍【句】晩来风起【句】席巻更无留【韵】天外老蟾髙挂【句】皎皎寒光照水【句】金碧共沈浮【韵】宾主一时兴【句】倾动庾公楼【韵】　渡银汉【句】溥玉露【句】势如流【韵】刀妨吟赏【句】坐拥红袖舞还讴【韵】暗祝今宵素魄【句】助我清才逸气【句】稳步上瀛洲【韵】欲识瀛洲路【句】雄据六鼇头【韵】
　　【此与毛词同惟前段毛词第四句系七字此则添二字作四字五字两句异】
　　又一体【双调九十七字前段九句四平韵后段十一句四平韵】张孝祥
　　雪洗卤尘净【句】风约楚云留【韵】何人为写悲壮【句】吹笛古城楼【韵】湖海平生豪气【句】关塞如今风景【句】翦烛看呉钩【韵】賸喜然犀处【句】骇浪与天浮【韵】　忆当年【句】周与谢【句】富春秋【韵】小乔初嫁【句】香囊犹在【句】功业故优游【韵】赤壁矶头落照【句】淝水桥边衰草【句】唤人愁【韵】我欲乗风去【句】击楫誓中流【韵】
　　【此与周词同惟后段周词第四句系六字此则添二字作四字两句异】
　　又一体【双调九十六字前段九句四平韵后段十句四平韵】　刘　因
　　一诺与金重【句】一笑比河清【韵】风花不遇真赏【句】终古未全平【韵】前日青春归去【句】今日尊前笑语【句】春意满西城【韵】花鸟喜相对【句】宾主眼俱明【韵】　平生事【句】千古意【句】两忘情【韵】醉眠君且去我【句】扶我者【读】有门生【韵】窗下烟江白鸟【句】空外浮云苍狗【句】未肯便寒盟【韵】从此洛阳社【句】莫厌小车行【韵】
　　【此与周词同惟后段第五句添一字作六字折腰句法异】
　　又一体【双调九十四字前后段各九句四平韵】　　　傅公谋
　　草草三间屋【句】爱竹旋添栽【韵】碧纱窗户【句】眼前都是翠云堆【韵】一月山翁髙卧【句】踏雪水村清冷【句】木落逺山开【韵】惟有平安竹【句】留得伴寒梅【韵】　家童开门看【句】有谁来【韵】客来一笑【韵】清话煮茗更传杯【韵】有酒只愁无客【句】有客又愁无酒【句】酒熟且徘徊【韵】明日人间事【句】天自有安排【韵】
　　钦定四库全书
　　御定词谱巻二十四目録【起九十五字至九十】
　　扫地游三体【六字又名】
　　满庭芳七体【扫花游又　名锁阳　台满庭霜潇湘夜　雨话桐　乡江南　好满庭花转】
　　白雪一体
　　徴招三体
　　双瑞莲一体
　　玉京秋一体
　　小圣乐一体【调满庭芳又名】
　　玉女迎春慢一体
　　玉梅香慢一体
　　金浮图一体
　　阳台路一体
　　黄莺儿三体
　　天香八体
　　熙州慢一体
　　汉宫春十体【又名汉宫春慢】
　　倦寻芳二体【又名倦寻芳慢】
　　剑噐近一体
　　秋兰香一体
　　鳯鸾双舞一体
　　行香子慢一体
　　甘露滴松一体
　　庆千秋一体







　　钦定四库全书
　　御定词谱巻二十四【起九十五字至九十六字】
　　扫地游【调见清真词因词有占地持杯扫花寻路句取以为名又名扫地游】
　　扫地游【双调九十五字前段十一句六仄韵后段十句七仄韵】周邦彦
　　晓隂翳日【句】正雾霭烟横【句】远迷平楚【韵】暗黄万缕【韵】听鸣禽按曲【句】小腰欲舞【韵】细绕回堤【句】驻马河桥避雨【韵】信流去【韵】问一叶怨题【句】今到何处【韵】　春事能几许【韵】任占地持杯【句】扫花寻路【韵】泪珠溅爼【韵】叹将愁度日【句】病伤幽素【韵】恨入金徽【句】见说文君更苦【韵】黯凝竚【韵】掩重闗【读】徧城钟鼓【韵】
　　【此调以此词为正体若扬词之多押一韵王词之减字皆变体也　宋元人填此调者其字句韵悉同惟王沂孙词前后段第五六句但匆匆暗里换将花去想参差渐满野塘山路吴文英词前段第五六句想玉人误惜章台春色张炎词后段第五六句步仙风怕有采芝人到俱作上三下六句法与此词小异按前段第一句王沂孙词商飚乍发商字平声第三句王词萧萧还住上萧字平声第五六句张翥词怅香销尘土泪殷玉井尘字平声第七句张炎词几日不来不字仄声第八句张半湖词料想酒阑歌罢酒字仄声歌字平声第十句吴文英词似山隂夜晴山隂二字俱平声第十一句吴词胜看花好胜字仄声】
　　【看字平声后段第一句陈允平词后期重细许后字仄声期字平声吴词芳架雪未扫雪字仄声张半湖词外竹声打声字平声第二三句张炎词听虚籁泠泠飞下孤峭虚字飞字俱平声下字仄声吴词和鳯筑东风宴歌曲水曲字仄声第四句张炎词山空翠老山字平声第五句张半湖词唤石鼎烹茶石鼎二字俱仄声烹茶二字俱平声第八句张炎词芳草不除更好芳字平声不字仄声张半湖词天外新蟾低挂低字平声第九句张半湖词凉无价凉字平声第十句吴词掩重城暮钟不到不字仄声谱内可平可仄据此余叅下词】
　　又一体【双调九十五字前段十一句七仄韵后段十句七仄韵】杨无咎
　　乳莺啭午【韵】好梦正初醒【句】小轩清楚【韵】水沈细缕【韵】趁游丝落絮【句】缓随风舞【韵】罥起春心【句】又是愁云怨【韵】玉人去【韵】徧徙倚旧时【句】曽并肩处【韵】　相望知几许【韵】纵远隔云山【句】不遮愁路【韵】捧杯荐俎【韵】记低歌丽曲【句】共论心素【韵】薄恨斜阳【句】不道离情最苦【韵】正凝竚【韵】向谯楼【读】又催笳鼓【韵】
　　【此和周词也惟前段起句多用一韵异】
　　又一体【双调九十四字前段十一句六仄韵后段十句七仄韵】王沂孙
　　小亭防碧【句】遇骤雨疎风【句】剩红如扫【韵】翠交径小【韵】问攀条弄蕊【句】有谁重到【韵】漫说青青【句】比似花时更好【韵】怎知道【韵】一别汉南【句】遗恨多少【韵】　清昼人悄悄【韵】任宻防帘寒【句】暗迷晓【韵】旧盟悮了【韵】又新枝嫩子【句】总随春老【韵】渐隔相思【句】极目长亭路杳【韵】搅懐抱【韵】听防茸【读】数声啼鸟【韵】
　　【此亦与周词同惟前段第十句减一字异】
　　满庭芳【此调有平韵仄韵两体平韵者周邦彦词名锁阳台葛立方词有要看黄昏庭院横斜映霜月朦胧句名满庭霜晁补之词有堪与潇湘暮雨图上画扁舟句名潇湘夜雨韩淲词有甘棠遗爱留与话桐乡句名话桐乡吴文英词因苏轼词有江南好千钟美酒一曲满庭芳句名江南好张埜词名满庭花太平乐府注中吕宫髙拭词注中吕调仄韵者乐府雅词名转调满庭芳】
　　满庭芳【双调九十五字前后段各十句四平韵】　　　晏几道
　　南苑吹花【句】西楼题叶【句】故园欢事重重【韵】凭防秋思【句】闲记旧相逢【韵】几处歌云梦雨【句】可怜便【读】流水西东【韵】别来久【句】浅情未有【句】锦字系征鸿【韵】　年光还少味【句】开残槛菊【句】落尽溪桐【韵】漫留得【句】尊前淡月西风【韵】此恨谁堪共说【句】清愁付【读】緑酒杯中【韵】佳期在【句】归时待把【句】香防看啼红【韵】
　　【此调以此词及周词为正体若黄词之减字程赵元三词之添字与无名氏词之转调皆变体也　此词换头句不藏短韵宋元人如此填者亦多　前段第三句舒亶词楼台半在云间楼字平声第九句周邦彦词全胜瀛海瀛字平声后段第一二三句葛立方词北枝方半吐水疎影绰约娉婷北字仄声疎字平声第四五句周紫芝词且细看八砖花影迟迟细字仄声第六句向子諲词常被此花相恼此字仄声相字平声第九句周邦彦词笛声吹彻笛字仄声吹字平声谱内可平可仄据此余叅所采平韵五词此调前后段第八句例作平平仄平平仄此词前段第八句别字以入替平如毛滂词之后段第八句北晩北字又一首玉台畔玉字亦是以入替平不可泛填上去声字又苏轼词前段第三句算只君与长江又万里烟浪云帆第二字俱用仄声查别首宋词无用仄声者故不注可仄】
　　又一体【双调九十五字前段十句四平韵后段十一句五平韵】周邦彦
　　风老莺雏【句】雨肥梅子【句】午隂嘉树清圆【韵】地卑山近【句】衣润费鑪烟【韵】人静乌鸢自乐【句】小桥外【读】新緑溅溅【韵】凭防久【句】黄芦苦竹【句】拟泛九江船【韵】　年年【韵】如社燕【句】飘流瀚海【句】来寄修椽【韵】且莫思身外【句】长近尊前【韵】憔悴江南倦客【句】不堪听【读】急管繁弦【韵】歌筵畔【句】先安枕簟【句】容我醉时眠【韵】
　　【此与晏词同惟后段第四五句作五字一句四字一句又换头句藏短韵异】
　　又一体【双调九十三字前段十句四平韵后段十一句五平韵】黄公度
　　一径义分【句】三亭鼎峙【句】小园别是清幽【韵】曲防低槛【句】春色四时留【韵】怪石参差卧虎【句】长松偃蹇拏虬【韵】携笻晩【句】风来万里【句】冷撼一天秋【韵】　优游【韵】销永昼【句】琴尊左右【句】賔主风流【韵】且偷闲【句】不妨身在南州【韵】故国归帆隐隐【句】西昆往事悠悠【韵】都休问【句】金钗十二【句】满酌听轻讴【韵】
　　【此与周词同惟前后段第七句各减一字作六字句及后段第四五句仍用晏词体异　按此词前后段第六七句俱作对偶填者遵之】
　　又一体【双调九十六字前后段各十句四平韵】　　　程　垓
　　南月惊乌【句】西风破鴈【句】又还是【读】秋满平湖【韵】采莲人静【句】寒色战菰蒲【韵】旧信江南好景【句】一万里【读】轻觅莼鲈【韵】谁知道【句】吴侬未识【句】蜀客已情孤【韵】　凭髙增怅望【句】湘云尽处【句】都是平芜【韵】问故乡何日【句】重见吾庐【韵】纵有荷纫芰制【句】终不似【读】菊短篱疎【韵】归情远【句】三更雨梦【句】依旧绕庭梧【韵】
　　【此与晏词同惟前段第三句添一衬字异　按此词起句南月惊乌与晁端礼词之雪满貂裘向子諲词之月窟蟠根石孝友词之修竹挼蓝等句同偶然合韵旧谱误注用韵不知此调两句对起必无首句用韵之理填者辨之】
　　又一体【双调九十六字前后段各十句四平韵】　　　赵长卿
　　斜防银釭【句】髙擎莲炬【句】夜寒不奈微风【韵】重重帘幙【句】掩映画堂中【韵】香渐远【读】长烟袅穟【句】光不定【读】寒影揺红【韵】偏竒处【句】当庭月暗【句】吐熖亘如虹【韵】　红裳逞艳丽【句】翠蛾一见【句】无奈狂踪【韵】试烦纤手【句】巻上纱笼【韵】开正好【读】银花照夜【句】堆不尽【读】金粟凝空【韵】叮咛语【句】烦将好事【句】来报主人公【韵】
　　【此与晏词同惟前后段第六句各添一字作七字句后段第四五句减一字作四字两句异　按此词前后段第六七句亦用对偶填者遵之　汲古阁刻惜香乐府此词颇有脱误今依词纬本校定】又一体【双调九十六字前后段各十句四平韵】　　　元好问
　　天上殷韩【句】解羁官府【句】烂游舞榭歌楼【韵】开花酿酒【句】来看帝王州【韵】常见牡丹开后【句】独占断【读】谷雨风流【韵】仙家好【句】霜天槁叶【句】秾艳破春柔【韵】　狂僧谁借手【句】一杯唤起【句】緑怨红愁【韵】天香国艳【句】梅菊背人羞【韵】尽掲纱笼防日【句】容光动【读】玉斚琼舟【韵】都人士女【句】年年十月【句】常记遇仙楼【韵】
　　【此亦与晏词同惟前后段第四五句俱作四字五字其后段第八句亦添一衬字异】
　　又一体【双调九十六字前段十句四仄韵后段九句四仄韵】
　　【古今词话】无名氏
　　风急霜浓【句】天低云淡【句】过来孤鴈声切【韵】鴈儿且住【句】略听自家说【韵】你为离羣到此【句】我共个【读】人人才别【韵】松江防【句】黄芦丛里【句】天更待飞雪【韵】　声声肠欲断【句】和我也【读】防防珠泪成血【韵】这一江流水【句】流也呜咽【韵】告你髙飞远举【句】前程事【读】永无磨折【韵】休烦恼【句】飘零散聚【句】终有见时节【韵】
　　【此词见乐府雅词又见古今词话押仄声韵与晏词平韵体同惟后段第二三句添一字作九字一句异乐府雅词抄本与此小异今从花草粹编所采古今词话原本】
　　白雪【调见逃禅集杨无咎自制曲题本赋雪故即以白雪名调】
　　白雪【双调九十五字前段九句五平韵后段九句四平韵】　　杨无咎
　　檐收雨脚【句】云乍敛【读】依然又满长空【韵】纹蜡熖低【句】熏鑪烬冷【句】寒衾拥尽重重【韵】隔帘栊【韵】听撩乱【读】扑漉青虫【韵】晓来见【读】玉楼珠殿【句】恍若在蟾宫【韵】　长爱越水泛舟【句】蓝闗立马【句】画图中【韵】怅望几多诗思【句】无句可形容【韵】谁与问【读】已经三白【句】或是报年丰【韵】未应真个【句】情多老却天公【韵】
　　【汲古阁本后段第四句缺一字又结句或作扫除隂翳惟祈红日生东今照花草粹编校定　此词无别首可校其平仄须遵之】
　　征招【宋史乐志政和间诏以大晟雅乐施于燕飨御殿按试补征角二调播之教坊调名始此】征招【双调九十五字前段九句五仄韵后段八句五仄韵】　　赵以夫
　　玉壶冻裂琅玕折【句】骎骎逼人衣袂【韵】暖絮涨空飞【句】失前山横翠【韵】欲低还又起【韵】似妆防【读】满园春意【韵】记忆当时【句】剡中情味【句】一溪云水【韵】　天际絶人行【句】髙吟处【读】依稀灞桥邻里【韵】更翦翦梅花【句】落云阶月砌【韵】化工真解事【韵】强勾引【读】老来诗思【韵】楚天暮【读】驿使不来【句】怅曲防频倚【韵】
　　【此调以此词为正体周宻江蓠揺落词张炎秋风吹碎词俱如此填若张词别首之少押两韵彭词之句读小异皆变格也　此词前后段第四句及后段结句例作上一下四句法填者依之　此词后段第四句月字入声以入替平观周词之吹字张词之空字可见第七句不字亦以入替平观周词之难字张词之纷字可见　按周宻词前段第四句奈曲终人杳曲字仄声张炎词第五句余音犹在耳余字平声后段起句客里可消忧客字仄声第五句心尘聊更洗心字平声谱内可平可仄据此余叅张词　彭词平仄自成一体故不校注　此词前段第二句后段第二句下六字俱作平平仄平平仄周宻词霜空鴈程初到寂寂怨琴凄调张炎词石牀自听流水寥寥几年无此寂寂字石字俱以入作平故不注可仄】又一体【双调九十五字前段九句四仄韵后段八句四仄韵】　张　炎
　　可怜张绪门前栁【句】相看顿非年少【韵】三径已荒凉【句】更如今懐抱【韵】薄游浑是感【句】满烟水【读】东风残照【韵】古调谁弹【句】古音谁赏【句】岁华空老【韵】　京洛染缁尘【句】悠然意【读】独对南山一笑【韵】只在此山中【句】甚相逢不早【韵】瘦吟心共苦【句】知几度【读】翦镫小【韵】何时更【读】听雨巴山【句】赋草池春晓【韵】
　　【此与赵词同惟前后段第五句俱不押韵异　此词后段第二句一字以入为平对字用去声与诸家不同】
　　又一体【双调九十五字前段九句四仄韵后段八句四仄韵】　彭元逊
　　人间无欠秋风处【句】伦到霜痕月杪【韵】细雨船篷【句】日夜风波未了【韵】忽潮生海立【句】又天阔江清欲晓【韵】孤迥幽深【句】激扬悲壮【句】浮沈浩【韵】　行路古来难【句】貂裘敝【读】匹马闗山人老【韵】锦字未成【句】寒到君邉书到【韵】料倚门回首【句】更儿女【读】镫前欢笑【韵】早斟酌【读】万里封侯【句】怕镜霜催照【韵】
　　【此与张词同惟前后段第三句俱四字第四句俱六字异　后段第六句花草粹编脱一字今从鳯林书院元词増定　此词平仄颇与各家不同前后段第二句月字匹字皆以入作平】
　　双瑞莲【调见虚斋乐府词咏并头莲即以为名】
　　双瑞莲【双调九十五字前段十句六仄韵后段九句五仄韵】　赵以夫
　　千机云锦里【韵】看并蔕新房【句】骈头芳蕊【韵】清标艳态【句】两两翠裳霞袂【韵】似是商量心事【句】倚緑盖【读】无言相对【韵】天蘸水【韵】彩舟过处【句】鸳鸯惊起【韵】　缥缈漾影揺香【句】想刘阮风流【句】双仙妹丽【韵】闲情未断【句】犹恋人间欢防【韵】莫待西风吹老【句】荐玉醴【读】碧筒拌醉【韵】清露底【韵】月照一襟凉思【韵】
　　【此调近玉漏迟但前段第二句多一字前后段第四句平仄不同耳然无别首宋词可校】
　　玉京秋【调见薲洲渔笛谱】
　　玉京秋【双调九十五字前段十一句六仄韵后段九句六仄韵】周　宻
　　烟水阔【韵】髙林弄残照【句】晩蜩凄切【韵】画角吹寒【句】碧砧度韵【句】银牀飘叶【韵】衣湿桐隂露冷【句】采凉花【读】时赋秋雪【韵】难轻别【韵】一襟幽事【句】砌蛩能说【韵】　客思吟商还怯【韵】怨歌长【读】琼壶暗缺【韵】翠扇隂疎【句】红衣香褪【句】翻成销歇【韵】玉骨西风【句】恨最恨【读】闲却新凉时节【韵】楚箫咽【韵】谁倚西楼淡月【韵】
　　【此周宻自度腔无别首宋词可校其平仄当依之词律前段第四句脱画角吹寒四字后段第三句翠扇隂疎脱隂字今从词纬校正】
　　小圣乐【金元好问自度曲太平乐府太和正音谱俱注双调蒋氏九宫谱目入小石调因词中前
　　结有骤雨过打徧新荷句更名骤雨打新荷】
　　小圣乐【双调九十五字前段十句三平韵一叶韵后段十句四平韵】
　　元好问
　　緑叶隂浓【句】徧池亭水阁【句】伦趁凉多【韵】海榴初绽【句】朶朶蹙红罗【韵】乳燕雏莺弄语【句】对髙栁【读】鸣蝉相和【叶】骤雨过【句】似琼珠乱撒【句】打徧新荷【韵】　人生百年有几【句】念良辰美景【句】休放虚过【韵】富贫前定【句】何用苦奔波【韵】命友邀賔宴赏【句】饮芳醑【读】浅斟低歌【韵】且酩酊【句】从敎二轮【句】来往如梭【韵】
　　【此元曲也旧谱亦编入词调故为采入　前段和字韵亦是三声叶葢以五歌与二十二个叶也】玉女迎春慢【调见鳯林书院元词】
　　玉女迎春慢【双调九十五字前段九句六仄韵后段九句五仄韵】
　　彭元逊
　　才入新年【句】逢人日【读】拂拂淡烟无雨【韵】叶底妖禽自语【韵】小啄幽香还吐【韵】东风辛苦【韵】便怕有【读】踏青人误【韵】清明寒食【句】消得渡江【句】黄翠千缕【韵】　看临小帖宜春【句】填轻晕碧【句】碧花生雾【韵】为说钗头袅袅【句】系着轻盈不住【韵】问留郎否【韵】似昨夜【读】教成鹦鹉【韵】走马章台【句】忆得画眉归去【韵】
　　【此词无别首可校其平仄须遵之】
　　玉梅香慢【调见梅苑与梅香慢早梅香雪梅香不同】
　　玉梅香慢【双调九十五字前段十一句五仄韵后段八句五仄韵】
　　【梅苑】无名氏
　　寒色犹髙【句】春力尚怯【韵】微律先摧梅坼【韵】晓日轻烘【句】清风频触【句】疑散疎林残雪【韵】嫩英妒粉【句】嗟素豓【读】有蜂蝶【韵】全似人人【句】向我依然【句】顿成离【韵】徘徊寸肠万结【韵】又因花【读】暗成凝咽【韵】撚蕊怜香【句】不禁恨深难絶【韵】若是芳心解语【句】应共把【读】此情细细说【韵】泪满防干【句】无言强折【韵】
　　【此调惟有此词无别首可校】
　　金浮图【调见尊前集】
　　金浮图【双调九十六字前后段各十句七仄韵】　　　尹　鹗
　　繁华地【韵】王孙富贵【韵】玳瑁筵开【句】下朝无事【韵】压红裀【读】凤舞黄金翅【韵】玉立纎腰【句】一片揭天歌吹【韵】满目绮罗珠翠【韵】和风淡荡【句】偷送沈檀气【韵】　堪判醉【韵】韶光正媚【韵】折尽牡丹【句】艳迷人意【韵】纵金张许史应难比【韵】贪恋欢娱【句】不觉金乌西坠【韵】还惜防难别易【韵】金船更劝【句】勒住花骢辔【韵】
　　【后段第五句纵字第七句西字从词纬本増入　此词无别首可校词律以前后段对注平仄毕竟无据】阳台路【乐章集注林钟商】
　　阳台路【双调九十六字前段九句六仄韵后段八句四仄韵】　柳　永
　　楚天晩【韵】坠冷枫败叶【句】疎红零乱【韵】冐征尘【读】匹马驱驱【句】愁见水遥山逺【韵】追念年时【句】正恁凤帏【读】倚香偎暖【韵】嬉逰惯【韵】又岂知【读】前欢云雨分散【韵】　此际空劳回首【句】望帝里【读】难收泪眼【韵】暮烟衰草【句】算暗锁【读】路岐无限【韵】今宵又【读】依前寄宿【句】甚处苇村山馆【韵】寒镫半夜厌厌【句】凭何消遣【韵】
　　【此调秖有此词无别首可校栁词俱入宫调其句读平仄须遵之】
　　黄莺儿【调见乐章集原注正宫即咏黄莺儿取以为名】
　　黄莺儿【双调九十六字前段十句四仄韵后段十句五仄韵】　栁　永
　　园林晴昼谁为主【韵】暖律潜催【句】幽谷暄和【句】黄鹂翩翩【句】乍迁芳树【韵】观露湿缕金衣【句】叶映如簧语【韵】晓来枝上绵蛮【句】似把芳心【句】深意低诉【韵】　无据【韵】乍出暖烟来【句】又趁逰蜂去【韵】恣狂踪迹【句】两两相呼【句】终朝雾吟风舞【韵】当上苑栁浓时【句】别馆花深处【韵】此际海燕偏饶【句】都把韶光与【韵】
　　【此调以此词为正体王诜陈允平词正与此同若晁词之句读小异无名氏词之减字皆变体也　按此词前段第二句至第五句与王诜词北圃人来传道江梅依稀芳姿数枝新发陈允平词南陌嘤嘤乔木初迁纱无眠画阑凭晓句读平仄如一俱作四字四句词律防作六字一句四字一句又六字一句者误至前段第六句作上一下五句法第七句即与上句作五字对偶王词夸嫩脸着胭脂腻骨凝香雪陈词看止宿暗黄深织雾金梭小后段第二三句亦作五言对偶第六七句与前段同五首皆然当是此调体例填者辨之　陈词前段起句六波烟黛浮空杳六字仄声第二句南陌嘤嘤南字平声谱内可平可仄据此余防下晁词梅苑词】
　　又一体【双调九十七字前段九句四仄韵后段十句五仄韵】　晁补之
　　南园佳致偏宜暑【韵】两两三三【句】修篁新笋出初齐【句】猗猗过檐侵户【韵】听乱防芰荷风【句】细洒梧桐雨【韵】午余帘影参差【句】逺树蝉声【句】幽梦残处【韵】　凝竚【韵】既往尽成空【句】蹔过何曽住【韵】算人间事【句】岂足追思【句】依依梦中情绪【韵】观数防茗浮花【句】一缕香萦炷【韵】怪来人道陶潜【句】做得羲皇侣【韵】
　　【此与栁词同唯前段第三四五句添一字作七字一句六字一句异此词第二句至第五句悉遵琴原本词律改篁字为竹字连上作六字句删去出字防作四字句且谓竹字叶主字与栁词谷字叶古字皆中州韵不知中州韵始自元时全为作北曲而发若填词自依古韵岂有宋词在前反遵后世曲韵之理此论纰缪不可从】
　　又一体【双调九十五字前段十句四仄韵后段十句五仄韵】
　　【梅苑】无名氏
　　香梢匀蕊先回暖【韵】防防胭脂【句】轻衬红苞【句】隐映疎篁【句】红翠相间【韵】方瑞雪乍晴时【句】爱日初添线【韵】五云楼上遥看【句】似覩溪边【句】仙子妆面【韵】　堪羡【韵】影转玉枝斜【句】艳拂朝霞浅【韵】就中妖娆【句】独得芬芳【句】偏教容易开徧【韵】序启一阳时【句】不似莺声唤【韵】肻与桃脸争春【句】靓笑羣芳晚【韵】
　　【此与栁词同惟后段第七句减一字异】
　　天香【法苑珠林云玉童子天香甚香调名本此】
　　天香【双调九十六字前段十句五仄韵后段八句六仄韵】　　贺　铸
　　烟络横林【句】山沈逺照【句】迤逦黄昏钟鼓【韵】烛映帘栊【句】蛩催机杼【句】共惹清秋风露【韵】不眠思妇【韵】齐应和【读】几声砧杵【韵】惊动天涯倦客【句】骎骎岁华行暮【韵】当年酒狂自负【韵】谓东君【读】以春相付【韵】流浪征骖北道【句】客樯南浦【韵】幽恨无人晤语【韵】赖明月【读】曾知旧逰处【韵】好伴云来【句】还将梦去【韵】
　　【此调以贺王毛吴四词为正体南宋人则填吴词体为多若刘词之减字吴词别首景词二首之句读不同皆变体也　按吴文英词前段第二句罗囊闲鬬闲字平声吕同老词水沈换骨水字仄声第三句蜿蜒梦断瀛岛蜿字仄声周密词第九十句金饼着衣余润银叶透帘微袅着字叶字俱仄声后段起句素被琼篝夜悄素字仄声琼字平声无名氏词第二句绣罗帏依旧痕少依字平声旧字仄声谱内可平可仄据此余叅所采诸词】
　　又一体【双调九十六字前段十句四仄韵后段八句五仄韵】　王　观
　　霜瓦鸳鸯【句】风帘翡翠【句】今年较是寒早【韵】矮钉明【句】侧开朱户【句】断莫乱教人到【韵】重阴未解【句】云共雪【读】商量未了【韵】青帐氊要密【句】红鑪围炭宜小【韵】呵梅弄妆试巧【韵】绣罗衣【读】瑞云芝草【韵】伴我语时同语【句】笑时同笑【韵】已被金尊劝酒【句】又唱个【读】新词故相恼【韵】尽道穷冬【句】元来恁好【韵】
　　【此与贺词同惟前段第七句后段第五句俱不押韵异　花草粹编后段第六句脱一字今从乐府雅词校定　词律前段讹二字脱一字后段第三句亦脱一字乃引毛词残缺者曲为之説以驳草堂不知草堂前结原作六字两句后段第三句亦六字但鑪字讹作字炭字讹作放字耳句读依然不失也】又一体【双调九十六字前段十句四仄韵后段八句六仄韵】　毛　滂
　　进止详华【句】文章尔雅【句】金銮恩异羣彦【韵】尘断银台【句】天低鼇禁【句】最是玉皇香案【韵】燕公视草【句】星斗动【读】照回云汉【韵】对罢宵分还又【句】金莲烛引帚院【韵】年来偃籓江畔【韵】赖湖山【读】慰公心眼【韵】碧瓦千家【句】共惜袴襦余防【韵】黄气珠庭渐满【韵】望红日【读】长安殊刀逺【韵】缓辔端门【句】芳春未晩【韵】
　　【此与贺词同惟前段第七句不押韵后段第三句四字第四句六字异按周密碧脑浮氷词前段第七八句浓熏浅注疑醉度千花春晓后段第三四句一缕旧情空趁断烟飞绕正与此同　汲古阁本前段第九句脱一字后段第四句脱一字今从词纬校定】
　　又一体【双调九十六字前段十句四仄韵后段八句六仄韵】　吴文英
　　碧藕藏丝【句】红莲并蔕【句】荷塘水暖香斗【韵】窈窕文【句】深沈书幔【句】锦瑟岁华依旧【韵】洞箫韵里【句】共跨鹤【读】青田碧岫【韵】菱镜妆台挂玉【句】芙蓉艳褥铺绣【韵】西邻障蓬漂手【韵】并华朝【读】梦兰分秀【韵】未冷绮帘犹巻【句】浅冬时候【韵】秋到霜黄半畆【韵】便准拟【读】携花就君酒【韵】花酒年华【句】天长地乆【韵】
　　【此与贺词同惟前段第七句不押韵异吴词别首珠络玲珑词正与此同按宋乐府补题咏龙涎香诸词俱本此填】
　　又一体【双调九十五字前段十句四仄韵后段八句四仄韵】　刘　儗
　　漠漠江臯【句】迢迢驿路【句】天教为春传信【韵】万木丛边【句】百花头上【句】不管雪飞风紧【韵】寻交访旧【句】惟翠竹寒松相认【韵】不意牵思动兴【句】何心衬妆添晕【韵】　孤标最甘冷落【句】不许蝶亲蜂近【韵】直自从来洁白【句】个中清韵【韵】尽做重闻塞管【句】也何害【读】香销粉痕尽【韵】待到和羮【句】才明防蕴【韵】
　　【此与王观词同惟后段起句不押韵第二句减一字异】
　　又一体【双调九十六字前段十一句四仄韵后段八句六仄韵】吴文英
　　蝉叶黏霜【句】蝇苞缀冻【句】生香逺带风峭【韵】岭上寒多【句】溪头月冷【句】北枝瘦【句】南枝小【韵】玉奴有姊【句】先占立【读】墙阴春早【韵】初试宫黄澹薄【句】偷分寿阳纎巧【韵】银烛泪深未晓【韵】酒钟悭【读】贮愁多少【韵】记得短亭
　　归马【句】暮衙蜂閙【韵】豆防钗梁恨袅【韵】但怅望【读】天涯岁华老【韵】逺信难封【句】吴云鴈杳【韵】
　　【此与碧藕藏丝词同惟前段第六句作三字两句异】
　　又一体【双调九十六字前段十一句四仄韵后段八句五仄韵】景　覃
　　市逺人稀【句】林深犬吠【句】山连水村幽寂【韵】田里安闲【句】东邻西舍【句】准拟醉时欢适【韵】社祈雩祷【句】有箫鼓【读】喧天吹击【韵】宿雨新晴【句】陇头闲看【句】露桑风陌【韵】无端晓亭暮驿【韵】恨连年【读】此时行役【韵】何似临流
　　萧散【句】缓衣轻帻【韵】炊黍烹鸡自劳【句】有脆緑甘红荐芳液【韵】梦里春泉【句】糟牀夜滴【韵】
　　【此与王观词同惟前结作四字三句异】
　　又一体【双调九十六字前段十一句四仄韵后段八句五仄韵】景　覃
　　百岁中分【句】流年过半【句】尘劳系人无尽【韵】桑柘周围【句】菅茅低架【句】且喜水亲山近【韵】倦飞髙鸟【句】算也有【读】闲枝栖稳【韵】纸帐绸衾【句】日髙睡起【句】嬾梳蓬鬓【韵】闲堦土花碧润【韵】缓芒鞵【读】恐伤蜗蚓【韵】倒掩衡门
　　【句】空解草元谁信【韵】俗驾轻云易散【句】赖独有【读】蓬峰破孤闷【韵】世事悠悠【句】从教莫问【韵】
　　【此与王观词同惟后段第三句四字第四句六字异】
　　熈州慢【唐书礼乐志天宝乐曲皆以边地名若伊州甘州凉州之类按宋改镇洮军为熙州本秦
　　汉时陇西郡亦边地也调名熙州义或取此】
　　熈州慢【双调九十六字前段十句三仄韵一叶韵后段八句六仄韵】
　　张　先
　　武林乡【读】占第一湖山【句】咏画争巧【韵】鹫石飞来【句】倚翠楼烟霭【句】清猿啼晓【韵】况值禁垣师帅【句】惠政流入歌謡【叶】朝暮万景【句】寒潮弄月【句】乱峰回照【韵】　天使寻春不早【韵】并行乐【读】免有花愁花笑【韵】持酒更听【句】红儿肉声长调【韵】潇湘故人未归【句】但目送【读】逰云孤鸟【韵】际天杪【韵】离情尽寄芳草【韵】
　　【此调秖有此词无别首可校　前段第七句謡字韵亦用三声叶】
　　汉宫春【髙丽史乐志名汉宫春慢此调有平韵仄韵两体平韵词八首仄韵词二首皆以前后段
　　起句用韵不用韵辨体】
　　汉宫春【双调九十六字前后段各九句四平韵】　　　晁冲之
　　黯黯离怀【句】向东门系马【句】南浦移舟【韵】薰风乱飞燕子【句】时下轻鸥【韵】无情渭水【句】问谁教【读】日日东流【韵】常是送【读】行人去后【句】烟波一向离愁【韵】　回首逰旧如梦【句】记踏青殢饮【句】拾翠狂逰【韵】无端防云易散【句】覆水难收【韵】风流未老【句】拌千金【读】重入扬州【韵】应又似【读】当年载酒【句】依前名占青楼【韵】
　　【此调平韵词前后段起句不用韵者以晁词及梅苑防防江梅词为正体如梅苑别首之换头句法不同无名氏词之添字彭词之减字皆变体也两起句用韵者以张词为正体如沈词之句读参差亦变体也前段起句用韵后段起句不用韵者惟京词一体梅苑词史达祖词俱与此同　按李柄辛弃疾刘镇陆游周紫芝吴文英方岳诸词皆如此填辛词前段第四句维摩定自非病自字仄声非字平声第六句君如星斗星字平声第七句觉团扇便与人疎扇字仄声第八句回首听月明天籁天字平声第九句只今还有公无只字仄声后段起句最喜阳春妙句最字妙字俱仄声第四句夜来归梦江上夜字仄声归字平声第六句荻花深处深字平声第七句问何不鼓瑟吹竽不字仄声第八句归去也絶交何必絶字仄声又陆词后段起句何事又作南来来字平声方词前段第四句当年东阁诗兴东字平声谱内可平可仄据此余叅所采平韵诸词至辛词前后段第六句白头自惜荻花深处白字荻字俱以入作平前段第四句不知云者为雨不字亦以入作平查宋词此三字无用仄声者故不注可仄】
　　又一体【双调九十六字前后　梅苑段各九句四平韵】无名氏
　　防防江梅【句】对寒威强出【句】一弄新竒【韵】零珠碎玉【句】为谁密上南枝【韵】幽香冷艳【句】纵孤髙【读】却遣谁知【韵】惟只有【读】江头驿畔【句】征鞍独为迟迟【韵】　聊撚粉香重问【句】问春来甚日【句】春去何时【韵】移将院落【句】算应未肻头低【韵】无人共折【句】傍溪桥【读】雪压霜欺【韵】君不见【读】长安陌上【句】只夸桃李芳菲【韵】
　　【此与晁词同惟前后段第四句四字第五句六字异】
　　又一体【双调九十六字前段九句四平韵后段十句四平韵】
　　【梅苑】无名氏
　　梅萼知春【句】见南枝向暖【句】一朶初芳【韵】氷清玉丽【句】自然赋得幽香【韵】烟庭水榭【句】更无花【读】争染春光【韵】休漫説【读】桃夭杏冶【句】年年蝶閙蜂忙【韵】　立马竚【句】凝情乆【句】念美人自别【句】鳞羽茫茫【韵】临岐记伊【句】尚带宿酒残妆【韵】云疎雨濶【句】又怎知【读】千里思量【韵】除是托【读】多情驿使【句】殷勤折寄仙乡【韵】
　　【此与防防江梅词同惟换头句作三字两句异按老学丛谈无名氏横笛声沈词换头句情知道山中好正与此同但前后段第四句俱六字第五句俱四字仍如晁词体填】
　　又一体【双调九十七字前后段各九句四平韵】
　　【花草粹编】无名氏
　　玉减香消【句】被婵娟误我【句】临镜妆慵【韵】无聊强开强解【句】蹙破眉峰【韵】凭髙望逺【句】但断肠【读】残月初钟【韵】须信道【读】承恩不在貌【句】如何教妾为容【韵】　风暖鸟声如碎【句】更日髙院静【句】花影重重【韵】愁来待只殢酒【句】酒薄愁浓【韵】长门怨感【句】恨无金【读】买赋临卭【韵】翻动念【读】年年女伴【句】越溪共采芙蓉【韵】
　　【此与晁词同惟前段第八句添一衬字异】
　　又一体【双调九十四字前后段各九句四平韵】　　　彭元逊
　　十日春风【句】又一番调弄【句】怕暖愁阴【韵】夜来风雨【句】揺得杨栁黄深【韵】熏篝未断【句】梦旧寒【读】浅醉同衾【韵】便是鬬镫见月【句】看花对酒惊心【韵】　携手满身花阴【句】香霏冉冉【句】露湿罗襟【韵】笙歌殢人归去【句】回首沈沈【韵】人间此夜【句】误春光【读】一刻千金【韵】明日问【读】红巾青鸟【句】苍苔自拾遗簪【韵】
　　【此词前段与防防江梅词同惟第八句减一字后段与晁词同惟第二句减一字见凤林书院元词采以备体　以上五词皆前后段起句不用韵者】
　　又一体【双调九十六字前后段各九句五平韵】　　　张　先
　　红粉苔墙【韵】透新春消息【句】梅粉先芳【韵】竒葩异卉【句】汉家宫额涂黄【韵】何人鬬巧【句】运紫檀【读】翦出蜂房【韵】应为是【读】中央正色【句】东君别与清香【韵】　仙姿自称霓裳【韵】更孤标俊格【句】霏雪凌霜【韵】黄昏院落【句】为谁密解罗囊【韵】银瓶注水【句】浸数枝【读】小阁幽【韵】春睡起【读】纎条在手【句】厌厌宿酒残妆【韵】
　　【此即晁词体惟前后段起句各用韵其第四五句俱上作四字下作六字异按髙丽史乐志汉宫春慢词正与此同惟换头三句光阴迅速如飞邀酒明共欢且恁开眉邀字欢字俱平声酒字且字俱仄声异】又一体【双调九十六字前后段各九句五平韵】　　　沈防宗
　　别酒初醒【韵】似一番梦觉【句】屈指堪惊【韵】犹疑送消寄息【句】遇着人听【韵】当初唤作【句】据眼前【读】畧畧看承【韵】及去了【读】从头想伊【句】心下始觉宁宁【韵】　黄昏画角重城【韵】更伤髙念逺【句】怀抱何胜【韵】良时好景【句】算来半为愁生【韵】幽期暂阻【句】更就中【读】月白风清【韵】千万计【读】年年断除不得【句】是这些情【韵】
　　【此词两起句亦用韵与张词同但前段第四句六字第五句四字后段第四句四字第五句六字前结七字一句六字一句后结九字一句四字一句句读参差采以备体　以上二词皆前后段起句用韵者】又一体【双调九十六字前段九句五平韵后段九句四平韵】　京　镗
　　暖律初回【韵】又烧镫市井【句】卖酒楼台【韵】谁将星移万防【句】月满千街【韵】轻车细马【句】隘通衢【读】蹴起香埃【韵】今岁好【读】土牛作伴【句】挽留春色同来【韵】　不是天公省事【句】要一时壮观【句】特地安排【韵】何妨防楼鼓吹【句】绮席尊罍【韵】良宵胜景【句】语邦人【读】莫惜徘徊【韵】休笑我【读】痴顽不去【句】年年烂醉金钗【韵】
　　【此与晁词同惟前段起句用韵异按梅苑雨打风摧词史达祖花隔东垣词及京词别首看透尘寰词俱如此填惟梅苑词前段第八句须凭取东君为我凭字平声史词后段第一二三句唐昌故宫何许顿翦霞裁雾摆落尘縁昌字何字裁字俱平声巳于晁词体内叅校作图兹不复注】
　　又一体【双调九十六字前段九句四仄韵后段九句五仄韵】　康与之
　　云海沈沈【句】峭寒收建章【句】雪残鳷鹊【韵】华镫照夜【句】万井禁城行乐【韵】春随鬓影【句】映参差【读】栁丝梅萼【韵】丹禁杳【读】鼇峰对耸【句】三山上通寥廓【韵】　春衫绣罗香薄【韵】步金莲影下【句】三千绰约【韵】氷轮桂满【句】皓色冷侵楼阁【韵】霓裳帝乐【句】奏升平【读】天风吹落【韵】留凤辇【读】通宵宴赏【句】莫放漏声闲却【韵】
　　【此词全押仄韵其句读与张先平韵体同有乐府雅词一首可校虽用韵多少不同均为此调正体】又一体【双调九十四字前段九句五仄韵后段十句六仄韵】
　　【乐府雅词】无名氏
　　江月初圆【句】正新春夜永【句】镫市行乐【韵】芙蕖万朶【句】向晩为谁开却【韵】层楼画阁【韵】尽巻上【读】东风帘幙【韵】罗绮拥【读】欢声和气【句】惊破栁梢梅萼【韵】　绰约【韵】暗尘浮动【句】正鱼龙曼衍【句】戏车交作【韵】髙牙影里【句】缓控玉羁金络【韵】铅华间错【韵】更一部【读】笙歌围着【韵】香散处【读】厌厌醉听【句】南楼画角【韵】
　　【此即康词体惟前后段第六句俱押韵换头句藏一短韵结句减二字异】
　　倦寻芳【王雱词注中吕宫潘元质词名倦寻芳慢】
　　倦寻芳【双调九十六字前段十一句四仄韵后段十句五仄韵】王　雱
　　露晞向晓【句】帘幔风轻【句】小院闲昼【韵】翠迳莺来【句】惊下乱红铺绣【韵】倚危防【句】登髙榭【句】海棠着雨胭脂透【韵】算韶华【句】又因循过了【句】清明时候【韵】　倦逰燕【读】风光满目【句】好景良辰【句】谁共携手【韵】恨被榆钱【句】买断两眉长鬬【韵】忆得髙阳人散后【韵】落花流水仍依旧【韵】这情怀【句】对东风【句】尽成消瘦【韵】
　　【此词前段第六句作三字两句后段第六句押韵宋词无如此填者因有宫调録以备体】
　　又一体【双调九十七字前后段各十句四仄韵】　　　潘元质
　　兽镮半掩【句】鸳甃无尘【句】庭院潇洒【韵】树色沈沈【句】春尽燕娇莺姹【韵】梦草池塘青渐满【句】海棠轩槛红相亚【韵】听箫声【句】记秦楼夜约【句】彩鸾齐跨【韵】　渐迤逦【读】更催银箭【句】何处贪欢【句】犹系骢马【韵】旋翦镫花【句】两防翠眉谁画【韵】香灭羞回空帐里【句】月髙犹在重帘下【韵】恨疎狂【句】待归来【句】碎揉花打【韵】
　　【此词前段第五句七字后段第五句不押韵宋人俱如此填　按前段第一二三句卢祖臯词香泥垒燕密叶巢莺春晴寒浅香字平声密字仄声晴字平声汤恢词箫吹暖蜡烛分烟春思无限吹字平声第四五句汤词风到栋花二十四番吹徧风字平声栋字二字俱仄声第六句汤词烟湿浓堆杨栁色烟字平声第七句卢词秋千影落人逰倦秋字平声第九句卢词记宝帐歌慵宝帐二字俱仄声歌慵二字俱平声后段第一二三句吴文英词听细语琵琶幽怨客鬓苍华衫袖湿徧细字湿字俱仄声卢词别来怅光阴容易还又酴醿牡丹开徧牡字仄声丹字平声第五句吴词谁念故人逰倦谁字平声第七句卢词长安犹近归期逺长字平声结三句卢词倚危楼但镇日绣帘髙巻镇日二字俱仄声谱内本此作图其余可平可仄悉防王词】
　　剑器近【宋史乐志教坊奏剑器曲其一属中吕宫其二属黄钟宫又有剑器舞队此云近者其声
　　调相近也】
　　剑器近【双调九十六字前段八句八仄韵后段十二句七仄韵】袁去华
　　夜来雨【韵】赖倩得【读】东风吹住【韵】海棠正妖娆处【韵】且留取【韵】悄庭户【韵】试细听【读】莺啼燕语【韵】分明共人愁绪【韵】怕春去【韵】　佳树【韵】翠阴初转午【韵】重帘未巻【句】乍睡起【句】寂寞看风絮【韵】偷弹清涙寄烟波【句】见江头故人【句】为言憔悴如许【韵】彩笺无数【韵】去却寒暄【句】到了浑无定据【韵】断肠落日千山暮【韵】
　　【此调惟有此词无别首可校】
　　秋兰香【调见全芳备祖】
　　秋兰香【双调九十六字前后段各九句五平韵】　　　陈　亮
　　未老金茎【句】些子正气【句】东篱淡泞齐芳【韵】分头添様白【句】同局防般黄【韵】向闲处【读】须一一排行【韵】浅深饶间新妆【韵】那陶令【读】漉他谁酒【句】趁醒消详【韵】　况是此花开后【句】便蝶乱无花【句】管甚蜂忙【韵】你从今【读】采却蜜成房【韵】秋英试商量【韵】多少为谁【句】甜得清凉【韵】待説破【读】长生真诀【句】要饱风霜【韵】
　　【此见全芳备祖咏菊词也龙川集不载亦无别首宋词可校】
　　凤鸾双舞【调见水云词】
　　凤鸾双舞【双调九十六字前段十二句四仄韵后段八句六仄韵】
　　汪元量
　　慈元殿【句】薰风宝鼎【句】喷香云飘坠【韵】环立翠羽【句】双歌丽调【句】舞腰新束【句】舞缨新缀【韵】金莲步【读】轻揺凤儿【句】翩翩作势【韵】便似月里姮娥谪来【句】人间天上【句】一番游戏【韵】　圣人乐意【韵】任乐部【读】箫韶声沸【韵】众妃欢也【句】渐调笑微醉【韵】兢捧霞觞【句】深深愿【读】圣母寿如松桂【韵】迢递【韵】赏更万年千岁【韵】
　　【此词无别首可枝其句读平仄须从之】
　　行香子慢【调见髙丽史乐志此行香子慢词与行香子小令不同】
　　行香子慢【双调九十六字前段十句五平韵后段十一句六平韵】
　　【髙丽史乐志】无名氏
　　瑞景光融【韵】焕中天霁烟【句】佳气葱葱【韵】皇居崇壮丽【句】金碧辉空【韵】彤霄外【读】瑶殿深处【句】帘巻花影重重【韵】迎步辇【句】防簇真仙【句】贺庆寿新宫【韵】　方逢【韵】圣主飞龙【韵】正休盛大宁【句】朝野欢同【韵】何妨宴赏【句】奉宸意慈容【韵】韶音按【读】霞觞将进【句】蕙鑪飘馥香浓【韵】长愿承顔【句】千秋万岁【句】明月清风【韵】
　　【此调亦无别首可校】
　　甘露滴乔松【调见翰墨全书】
　　甘露滴乔松【双调九十六字前段十句四仄韵一叶韵后段九句四仄韵一叶韵
　　翰墨全书】无名氏
　　沙堤路近【句】喜五年相遇【句】朱顔依旧【韵】尽道名世半千【句】公望三九【韵】是今日【读】富民矦【叶】早生聚【读】考堂户口【韵】谁欤兼致【句】文章燕许【句】歌辞苏栁【韵】　更饶万巻图书【句】把藤笈芸编【句】徧题青镂【韵】一经传得【句】旧事韦平先后【韵】试衮衮【读】数英游【叶】问好事【读】如今能否【韵】麯车正满【句】自酌太和春酒【韵】
　　【此词前后段第六句叶两平韵是本部三声叶有鸣鹤余音词可校因词甚鄙俚其可平可仄恐不足据故不校注作谱】
　　庆千秋【调见翰墨全书周密天基圣节乐次云第十盏笛独吹髙平调庆千秋】庆千秋【双调九十六字前后段各九句四平韵】
　　【翰墨全书】无名氏
　　防检尧蓂【句】自元宵过了【句】两荚初飞【韵】葱葱郁郁【句】佳气喜溢庭闱【韵】谁知降【读】月里姮娥【句】欣对良时【韵】但见婺星腾瑞彩【句】年年辉映南箕【韵】　好是庭阶兰玉【句】伴一枝丹桂【句】戏舞莱衣【韵】椒觞迭将捧献【句】歌曲吟诗【韵】如王母【读】欵对羣仙【句】同宴瑶池【韵】萱草茂【读】长春不老【句】百千祀寿无期【韵】
　　【此调平仄无别首可校】
　　御定词谱巻二十四
　　钦定四库全书
　　御定词谱巻二十五目録【起九十六字至九十七字】
　　塞垣春四体
　　望云间一体
　　歩月二体
　　早梅香一体
　　八声甘州七体【又名甘州　萧萧雨　防瑶池】迷神引二体
　　醉蓬莱二体【又名雪月交光　氷玉风月】鳯凰台上忆吹箫六体【又名忆吹箫】
　　夜合花五体
　　采明珠一体
　　庆清朝四体【又名庆清朝慢】
　　黄鹂绕碧树一体
　　帝台春一体
　　瑶台第一层三体
　　暗香二体【又名红情】
　　梦芙蓉一体
　　西子妆慢一体
　　玉京謡一体
　　被花恼一体
　　緑葢舞风轻一体
　　月边娇一体
　　松梢月一体
　　四槛花一体
　　长亭怨慢四体【又名长亭怨】
　　玉簟凉一体





　　钦定四库全书
　　御定词谱巻二十五【起九十六字至九十七字】
　　塞垣春【调见片玉词】
　　塞垣春【双调九十六字前段九句六仄韵后段八句四仄韵】　周邦彦
　　暮色分平野【韵】傍苇防【读】征帆卸【韵】烟深极浦【句】树藏孤馆【句】秋景如画【韵】渐别离气味难禁也【韵】更物象【读】供潇洒【韵】念多才【读】浑衰减【句】一懐幽恨难写【韵】　追念绮牕人【句】天然自【读】风韵闲雅【韵】竟夕起相思【句】漫嗟怨遥夜【韵】又还将【读】两袖珠泪【句】沈吟向【读】寂寥寒镫下【韵】玉骨为多感【句】瘦来无一把【韵】
　　【此调以此词为正体若方杨和词之减字吴词之添字皆变格也　按陈允平词与此句韵悉同惟后段第四句啼螀叹凉夜不作上一下四句法其啼字平声亦与此异其余可平可仄悉校方杨吴三词　吴词后段第二句看争拜东风因与此词字句不同故不叅校平仄】
　　又一体【双调九十五字前段九句六仄韵后段八句四仄韵】　方千里
　　四远天垂野【韵】向晚景【读】雕鞍卸【韵】吴蓝滴草【句】塞緜藏栁【句】风物堪画【韵】对雨收雾霁初晴也【韵】正陌上【读】
　　烟光洒【韵】听黄鹂【读】啼红树【句】短长音如写【韵】　懐抱防多愁【句】年时趁【读】欢防幽雅【韵】尽日足相思【句】奈春昼难夜【韵】念征尘【读】堆满襟袖【句】那堪更【读】独游花隂下【韵】一别鬓毛减【句】镜中霜满把【韵】
　　【此与周词同惟前段结句减一字异词律谓此句必脱一字但按杨泽民词亦作五字句或宋人另有此体故为编入】
　　又一体【双调九十五字前段九句六仄韵后段九句四仄韵】　杨泽民
　　绣阁临芳野【韵】向晚把【读】花枝卸【韵】竒容艳质【句】世间寻觅【句】除是图画【韵】这欢娱巳系人心也【韵】更翰墨【读】亲挥洒【韵】展蛮牋【读】明牕底【句】把心事都写【韵】　谢女与檀郎【句】清才对真态俱雅【韵】鳯枕乐春宵【句】绛帷度秋夜【韵】便同云黯淡【句】氷霰纵横【句】也共眠【读】鸳衾下【韵】假使过炎暑【句】共将罗帊把【韵】
　　【此亦与周词同惟前段结句减一字后段第五六句作五字四字六字三句异】
　　又一体【双调九十八字前段九句六仄韵后段十句四仄韵】　吴文英
　　漏瑟侵琼管【韵】润鼓借【读】烘鑪防【韵】藏钩怯冷【句】画鸡临晓【句】邻语莺啭【韵】殢緑牕【读】细咒浮梅醆【韵】换蜜炬【读】花心短【韵】梦惊回【读】林鸦起【句】曲屏春事天逺【韵】迎路栁丝裙【句】看争拜东风【句】盈灞桥防【韵】髻落宝钗寒【句】恨花胜迟燕【韵】渐街帘影转【句】还似新年【句】过邮亭【读】一相见【韵】南陌又镫火【句】绣囊尘香浅【韵】
　　【此亦与周词同惟后段第二句添二字作五字一句四字一句其第五六句亦作五字四字六字三句异后段结句香字平声查别首宋词此字俱用仄声恐非定格故周词不注可平】
　　望云间【调见翰墨全书赵可登代州南楼自度此腔】
　　望云间【双调九十六字前后段各十句四平韵】　　　赵　可
　　云朔南陲【句】全赵宝符【句】河山襟帯名藩【韵】有朱楼缥缈【句】千雉回旋【韵】云度飞狐絶险【句】天围紫塞髙寒【韵】吊兴亡遗迹【句】咫尺西陵【句】烟树苍然【韵】　时移事改【句】极目春心【句】不堪独倚危防【韵】惟是年年飞鴈【句】霜雪知还【韵】楼上四时长好【句】人生一世谁闲【韵】故人有酒【句】一尊髙兴【句】不减东山【韵】
　　【此调惟此一词无别首可校】
　　歩月【此调有平韵仄韵两体平韵者见史达祖梅溪词仄韵者见施岳梅川词】
　　歩月【双调九十六字前段九句四平韵后段十句五平韵】　　史达祖
　　翦栁章台【句】问梅东阁【句】醉中携手初归【韵】逗香帘下【句】璀璨缕金衣【韵】正依约【读】氷丝射眼【句】更荏苒【读】蟾玉西飞【韵】轻尘外【读】双鸳细蹙【句】谁赋洛滨妃【韵】　霏霏【韵】红雾绕【句】歩揺共鬓影【句】吹入花围【韵】管弦将散【句】人静烛笼稀【韵】泥私语【读】香樱乍破【句】怕夜寒【读】罗韤先知【韵】归来也【句】相偎未肯入重帏【韵】
　　【此词押平韵前结七字一句五字一句后结三字一句七字一句换头句藏短句较仄韵词多二字前段少押一韵】
　　又一体【双调九十四字前后段各九句五仄韵】　　　施　岳
　　玉宇薫风【句】宝堦明月【韵】翠丛万防晴雪【韵】錬霜不就【句】散广寒霏屑【韵】采珠蓓【读】緑蕚露滋【句】嗔银艳【读】小莲氷洁【韵】花魂在【读】纤指嫩痕【句】素英重结【韵】　枝头香未絶【韵】还是过中秋【句】丹桂时节【韵】醉乡冷境【句】怕翻成消歇【韵】翫芳味【读】春焙旋熏【句】贮秾韵【读】水沈频爇【韵】堪怜处【句】输与夜凉睡蝶【韵】
　　【此词押仄韵前结七字一句四字一句后结三字一句六字一句较平韵词少两字前段次句押韵换头句不押短韵而押于句末较平韵词多一韵】
　　早梅香【调见梅苑因词中有探得早梅及乱飞香雪句故名】
　　早梅香【双调九十六字前段十一句四仄韵后段十句四仄韵】
　　【梅苑】无名氏
　　北帝收威【句】又探得早梅【句】漏春消息【韵】粉蕊琼苞【句】拟将胭脂【句】轻染顔色【韵】素质盈盈【句】终不许【读】雪霜欺得【韵】奈化工【句】偏宜赋与【句】夀阳妆饰【韵】　独自逞氷姿【句】比夭桃繁杏殊别【韵】为报山翁【句】逢此有花【句】尊前且须攀折【韵】醉赏吟恋【句】莫孤负【读】好天风月【韵】恐笛声悲【句】纷纷便似【句】乱飞香雪【韵】
　　【此调秪此一词无别首可校】
　　八声甘州【碧鸡漫志甘州仙吕调有曲破有八声有慢有令按此调前后段八韵故名八声乃慢词也与甘州徧之曲破甘州子之令词不同乐章集亦注仙吕调周宻词名甘州张炎词因栁词有对萧萧暮雨洒江天句更名萧萧雨白朴词名防瑶池】
　　八声甘州【双调九十七字前后段各九句四平韵】　　栁　永
　　对萧萧暮雨洒江天【句】一番洗清秋【韵】渐霜风凄紧【句】闗河冷落【句】残照当楼【韵】是处红衰緑减【句】苒苒物华休【韵】惟有长江水【句】无语东流【韵】　不忍登髙临逺【句】望故乡【句】归思难收【韵】叹年来踪迹【句】何事苦淹留【韵】想佳人【读】妆楼长望【句】误防回【读】天际识归舟【韵】争知我【读】倚防干处【句】正恁凝愁【韵】
　　【此调以此词为正体若张词之添声刘过以下五词之灭字皆变体也　按此词后段第六句作上三下四句法宋词俱照此填惟程垓词纵使梁园赋犹在句法异注明不另録　周宻词前段起二句渐萋萋芳草緑江南轻晖弄春容芳字平声后段起句还是春光梦晓还字平声谱内可平据此其余平仄悉叅所采六词　萧词前段起句可怜生飘零到酴醿零字平声郑词后段第四句頼东君能容容字平声与诸家不同此自成一体谱内不注可平】
　　又一体【双调九十七字前段九句五平韵后段九句四平韵】　张　炎
　　记玉闗踏雪事清游【韵】寒气脃貂裘【韵】傍枯林古道【句】长河饮马【句】此意悠悠【韵】短梦依然江表【句】老泪洒西州【韵】一字无题处【句】落叶都愁【韵】　载取白云归去【句】问谁留楚佩【句】弄影中洲【韵】折芦花赠逺【句】零落一身秋【韵】向寻常【读】野桥流水【句】待招来【读】不是旧沙鸥【韵】空懐感【读】有斜阳处【句】却怕登楼【韵】
　　【此与栁词同惟前段起句押韵异】
　　又一体【双调九十五字前段八句四平韵后段九句四平韵】　刘　过
　　问紫岩去后汉公卿【句】不知几貂蝉【韵】谁能借留侯筯【句】着祖生鞭【韵】依旧尘沙万里【句】河洛黯风烟【韵】谁识道山客【句】衣鉢曽传【韵】　共记玉堂对防【句】欲先明大义【句】次第筹邉【韵】况重湖八桂【句】袖手巳多年【韵】望中原【读】驰驱去也【句】拥十州【读】牙纛正翩翩【韵】春风早【读】看东南王气【句】飞绕星躔【韵】
　　【此与栁词同惟前段第三四句减三字作六字一句后段第八句添一字作八字句异】
　　又一体【双调九十五字前后段各九句四平韵】　　　汤　恢
　　摘青梅荐酒【句】甚残寒【读】犹怯苎罗衣【韵】正栁腴花瘦【句】緑云冉冉【句】红雪霏霏【韵】隔屋秦筝依约【句】谁品春词【韵】回首繁华梦【句】流水斜晖【韵】　寄隐孤山山下【句】但一瓢饮水【句】深掩苔扉【韵】羡青山有思【句】白鹤忘机【韵】怅年华【读】不禁搔首【句】又天涯【读】弹泪送春归【韵】销魂逺【读】千山啼鴂【句】十里酴醿【韵】
　　【此与栁词同惟前段第一句五字第二句八字第七句减一字作四字句后段第五句亦减一字作四字句异】
　　又一体【双调九十五字前段九句四平韵后段十句四平韵】　萧　列
　　可怜生【读】飘零到酴醿【句】依然旧销魂【韵】残春几许【句】风风雨雨【句】客里又黄昏【韵】无奈一江烟雾【句】腥浪巻河豚【韵】身世忽如叶【句】那是清浑【韵】　莫厌悲歌笑语【句】奈天涯有梦【句】白发无根【韵】怕相思别后【句】无字写回文【韵】更月明洲渚【句】杜鹃声里【句】立向临分【韵】三生石【读】情縁千里【句】风月柴门【韵】
　　【此亦与栁词同惟前段第三句减一字第五句添一字后段第六七句减二字作五字一句四字两句异】又一体【双调九十八字前段九句五平韵后段九句四平韵】　姚云文
　　巻丝丝【读】雨织半晴天【韵】櫂歌发清舷【韵】甚苍虬怒跃【句】灵鼍急吼【句】云涌平川【韵】楼外榴裙几防【句】描破緑杨烟【韵】把画罗遥指【句】助啸争先【韵】　憔悴潘郎【句】曽记得【读】青龙千舸【句】采石矶邉【韵】叹内家帖子【句】闲却缕金笺【韵】觉素标【读】插头如许【句】尽风情【读】终不似鬬赢船【韵】人声断【读】云斋半掩【句】月印枯禅【韵】
　　【此亦与栁词同惟前段起句八字添一韵与张炎记玉闗词同后段起句四字第二句七字第七句九字添一衬字异】
　　又一体【双调九十六字前后段各九句四平韵】　　　郑子玉
　　渐莺声近也【句】探年芳【读】河畔扼轻轮【韵】旋东风染緑【句】緜緜平野【句】无际烟春【韵】最苦夕阳天外【句】愁损倚防人【韵】无奈潇湘杳【句】留滞王孙【韵】　冷落池塘残梦【句】是送君归后【句】南浦销魂【韵】頼东君能容【句】醉临展香裀【韵】尽教更【读】行人逺也【句】相伴连水复连云【韵】闗山道【读】算无今古【句】客恨长新【韵】
　　【此亦与栁词同惟后段第七句减一字作七字拗句异】
　　迷神引【乐章集注中吕调】
　　迷神引【双调九十七字前段十一句六仄韵后段十三句六仄韵】栁　永
　　红板桥头秋光暮【韵】淡日映烟方煦【韵】寒溪蘸碧【句】绕垂杨路【韵】重分飞【句】携纎手【句】泪如雨【韵】波急隋堤逺【句】片帆举【韵】倏忽年华改【句】尚期阻【韵】　暗觉春残【句】渐渐飘花絮【韵】好晚凉天【句】长孤负【韵】洞房闲掩【句】小屏空【读】无心覻【韵】指归云【句】仙乡杳【句】在何处【韵】遥夜香衾暖【句】算谁与【韵】知他深深约【句】记得否【韵】
　　【此调以此词为正体有栁词别首可校若朱词之多押两韵乃变体也　此词前段起句桥头秋光四字俱平声如栁词别首一叶扁舟轻帆巻朱词白玉楼高云光绕俱与此同惟晁补之词黯黯青山红日暮日字以入作平后段第十三句知他深深四字俱平声如栁词别首佳人无消息朱词飞英难拘束俱与此同惟晁词烛暗不成眠烛字不字以入作平暗字去声独异至前段第四句后段第三句俱作上一下三句法如栁词别首之引金笳怨觉客程劳朱词之霁梅林道觉璧华轻晁词之向烟波路觉阮途穷俱与此同　晁词前段第八九句防防渔镫小迷近坞防字近字俱仄声迷字平声谱内可平可仄据此余叅朱词又晁词前段第十句一片客帆低后段第七句怪竹枝第十句猿鸟一时啼第十二句烛暗不成眠客字竹字以入作平不注可仄其低字啼字眠字俱用平声与诸家异亦不注可平　晁词句读正与此同因汲古阁刻晁词前段第四句多一回字后段第八句多一声字词律误编入九十九字内若以栁词二首朱词一首叅校便可正其句读矣】
　　又一体【双调九十七字前段十一句八仄韵后段十三句六仄韵】朱　雍
　　白玉楼髙云光绕【韵】望极新蟾同照【韵】前邨暮雪【句】霁梅林道【韵】涧风平【句】波声【韵】喜登眺【韵】疎影寒枝袅【韵】太春早【韵】临水凝清浅【句】靓妆巧【韵】　瘦体伤离【句】向此萦懐抱【韵】觉璧华轻【句】氷痕小【韵】倦听寒管【句】转呜咽【读】令人老【韵】素光回【句】长亭静【句】无尘到【韵】烟锁横塘暖【句】香径悄【韵】飞英难拘束【句】任春晓【韵】
　　【此与栁词同惟前段第六句第八句押韵异】
　　醉蓬莱【乐章集注林钟商赵磻老词有璧月流光雪消寒峭句名雪月交光韩淲词有玉作山前
　　氷为水际几多风月句名氷玉风月】
　　醉蓬莱【双调九十七字前段十一句四仄韵后段十二句四仄韵】栁　永
　　渐亭臯叶下【句】陇首云飞【句】素秋新霁【韵】华阙中天【句】锁葱葱佳气【韵】嫩菊黄深【句】拒霜红浅【句】近宝阶香砌【韵】玉宇无尘【句】金茎有露【句】碧天如水【韵】　正值升平【句】万防多暇【句】夜色澄鲜【句】漏声迢逓【韵】南极星中【句】有老人呈瑞【韵】此际宸游【句】鳯辇何处【句】度管弦清脃【韵】太液波翻【句】披香帘巻【句】月明风细【韵】
　　【此调以此词为正体若苏词之句读小异乃变格也此词前段起句第五句第八句后段第六句第九句例作上一下四句法惟刘圻父词前段第五句一防和羮信第八句瑞启千年运后段第九句万字同歌咏又王沂孙词第段第八句聊慰登临眼后段第六句谁念幽芳逺仍作五言俱无领字此亦间一为之不可从　前段第一句刘一止词正五云飞仗五字仄声飞字平声第三句吕渭老词裙腰芳草裙字平声第四句万俟咏词绛烛银镫绛字仄声第五句黄庭坚词锁楚宫佳丽楚字仄声第六句刘圻父词淮海维扬淮字平声第七句谢薖词归心暗折归字平声暗字仄声第八句杨无咎词冠中州双井中字平声第九句赵彦端词东阁诗成东字平声第十句谢词锦袍何处锦字仄声何字平声结句刘词高空真侣高字平声后段第一二句万俟词金阙南邉防山北面金字平声北字仄声谢词好在南邻诗盟酒社诗字平声第三句叶梦得词弦管风高弦字平声第五句叶词曲水流觞曲字仄声第六句叶词有山中行处山字平声第八句无名氏词山中古寺山中二字俱平声古字仄声第九句赵磻老词映山河多少山字平声第十句十一句万俟词太平无事君臣宴乐平字平声事字宴字俱仄声结句叶词重翻新曲重字平声谱内可平可仄据此余叅苏词至前段第三句杨无咎词地灵境胜境字仄声第四句陈瓘词狼山相望山字平声望字仄声无名氏词小雨弄晴弄字仄声第六句万俟词明月逐人逐字入声后段第四句赵词笑花寂寞寂字入声第六句无名氏词作江南一瑞一字入声结句谢词又成浩叹浩字仄声或以入作平或偶然误用俱不校注平仄】
　　又一体【双调九十七字前后段各十一句四仄韵】　　　苏　轼
　　笑劳生一梦【句】羇旅三年【句】又还重九【韵】华髪萧萧【句】对荒园搔首【韵】赖有多情【句】好饮无事【句】似古人贤守【韵】嵗嵗登髙【句】年年落防【句】物华依旧【韵】　此防应须烂醉【句】仍把紫菊茱萸【句】细看重嗅【韵】揺落霜风【句】有手栽双栁【韵】来嵗今朝【句】为我西顾【句】酹羽觞江口【韵】曽与州人【句】饮公遗爱【句】一江醇酎【韵】
　　【此与栁词同惟换头四字三句作六字两句异　此词前段第七句饮字仄声查宋词此字无用仄声者或是吟字之讹故前谱内不注可仄】
　　鳯凰台上忆吹箫【列仙传拾遗云萧史善吹箫作鸾鳯之响秦穆公有女弄玉善吹箫公以妻之遂教弄玉作鳯鸣居十数年鳯凰来止公为作鳯台夫妇止其上数年弄玉乗鳯萧史乘龙去调名取此高丽史乐志一名忆吹箫】
　　鳯凰台上忆吹箫【双调九十七字前段十句四平韵后段九句四平韵】
　　晁补之
　　千里相思【句】况无百里【句】何妨暮往朝还【韵】又正是【读】梅初淡泞【句】莺未緜蛮【韵】陌上相逢缓辔【句】风细细【读】云日斑斑【韵】新晴好【句】得意未妨【句】行尽春山【韵】　应携后房小妓【句】来为我【句】盈盈对舞花间【韵】便拌却【读】松醪翠满【句】蜜炬红残【韵】谁信轻鞍射虎【句】清世里【读】曾有人闲【韵】都休説【句】帘外夜久春寒【韵】
　　【此调以晁词为正体若曹词以下或添声或减字皆变体也　此词前后段第四句皆上三下四七字前结三字一句四字两句后结三字一句六字一句权无染俟寘张炎彭履道词俱如此填　按张词前段第四句犹记得琵琶半面犹字平声权词后段第一句应是飞琼弄玉飞字平声俟词第二三句湘裙窄一钩龙射随鞍一字仄声龙字平声彭词第八九句石城晓数声又逓寒砧石字仄声谱内可平可仄据此余叅下词帷张台卿词起二句平仄全异故不校注】
　　又一体【双调九十七字前段十句四平韵后段十句五平韵】　曹　勋
　　碧玉烟塘【句】绛罗艳卉【句】朱清炎驭升旸【韵】正应运【读】真人诞节【句】宝绪灵光【韵】海防均颁湛露【句】环佩拱【读】北极称觞【韵】欢声浃【句】三十六宫【句】齐捧披香【韵】　芬芳【韵】宝熏如霭【句】仙仗捧【句】椒扉秀绕嫔嫱【韵】上万夀【读】双鬟妙舞【句】一部丝簧【韵】花满篷莱殿里【句】光照坐【读】尊俎生凉【韵】南山祝【句】常对化日舒长【韵】
　　【此词句读悉同晁词惟换头句藏短韵异】
　　又一体【双调九十七字前段十句四平韵后段九句四平韵】　张台卿
　　长天霞散【句】逺浦潮平【句】危阑注目江臯【韵】长记年年荣遇【句】同是今朝【韵】金銮两回命相【句】对清光【读】频许挥毫【韵】雍容久【句】正茶杯初赐【句】香袖时飘【韵】　归去玉堂深夜【句】泥封罢【句】金莲一寸才烧【韵】帝语丁宁曽被【句】华衮亲褒【韵】如今漫劳梦想【句】叹尘迹【读】杳隔仙鼇【韵】无聊意【句】强当歌对酒怎消【韵】
　　【此与晁词同惟前后段第四句各减一字第九句各添一字异　此词前段起二句第二字平仄与各家异若起句作第二句便与晁词同恐有传写之讹故不彚校入图】
　　又一体【双调九十六字前段十句四平韵后段九句四平韵】　吴元可
　　更不成愁【句】何曽是醉【句】豆花雨后轻隂【韵】似此心情自可【句】多了闲吟【韵】秋在西楼西畔【句】秋较浅【读】不似情深【韵】夜来月【句】为谁瘦小【句】尘镜羞临【韵】　弹筝旧家伴侣【句】记鴈啼秋水【句】下指成音【韵】听未稳【读】当时自误【句】又况如今【韵】那是柔肠易断【句】人间事【读】独此难禁【韵】雕笼近【句】数声别似春禽【韵】
　　【此亦与晁词同惟前段第四句减一字异】
　　又一体【双调九十五字前段十句四平韵后段十一句五平韵】李清照
　　香冷金猊【句】被翻红浪【句】起来慵自梳头【韵】任宝奁尘满【句】日上帘钩【韵】生怕离懐别苦【句】多少事【读】欲说还休【韵】新来瘦【句】非千病酒【句】不是悲秋【韵】　休休【韵】这回去也【句】千万徧阳闗【句】也则难留【韵】念武陵人逺【句】烟锁秦楼【韵】惟有楼前流水【句】应念我【读】终日凝眸【韵】凝眸处【句】从今又添【句】一段新愁【韵】
　　【此与晁词同惟前后段第四句各减二字换头句藏短韵后段结句添二字作四字两句异　按赵文白玉搓成词前后段第四五句羡司花神女有此清闲怪天上氷轮移下尘寰换头句凭防防回澹月后结三句聊寄与诗人案头氷雪相看正与此同】
　　又一体【双调九十五字前后段各十句四平韵】　　　张　翥
　　琪树锵鸣【句】春氷碎落【句】玉盘珠泻还停【韵】渐一丝风嫋【句】照飏清冥【韵】疑把红牙趁节【句】想有人【读】记豆银屏【韵】何须教【句】琵琶汉女【句】锦瑟湘灵【韵】　追思旧时胜赏【句】醉防度西湖【句】山馆池亭【韵】惯倚歌花月【句】按舞娉婷【韵】嵗晚相逢客里【句】且一尊【读】同慰漂零【韵】君休惜【句】吴音朔调【句】尽与吹听【韵】
　　【此与李词同惟换头句不藏短韵异】
　　夜合花【调见琴趣外篇按夜合花合欢树也唐韦应物诗夜合花开香满庭调名取此】夜合花【双调九十七字前段十句五平韵后段十句六平韵】　晁补之
　　百紫千红【句】占春多少【句】共推絶世花王【韵】西都万户【句】擅名不为姚黄【韵】漫肠断巫阳【韵】对沈香亭北新妆【韵】记清平调【句】词成进了【句】一梦仙乡【韵】　天葩秀出无双【韵】倚朝晖【句】半如酣醉成狂【韵】无言自省【句】檀心一防偷芳【韵】念往事情伤【韵】又新艳曽说滁阳【韵】纵归来晚【句】君王殿后【句】别是风光【韵】
　　【此调始于此词前后段第六句俱五字换头第二句三字第三句六字宋人如此填者止此一词无别首可校故可平可仄详注于添字史词之下　此词前后段第八句俱作上一下三句法如史词之向销凝里把间言语曹词之庆天申旦献南山夀最为合法】
　　又一体【双调一百字前段十一句五平韵后段十一句六平韵】史达祖
　　冷截龙腰【句】偷拏鸾爪【句】楚山长锁秋云【韵】梅花未落【句】年年怨入江城【韵】千嶂碧【句】一声清【韵】枉人间【读】儿女箫笙【韵】共苍凉处【句】琵琶湓浦【句】长啸苏门【韵】　当时低度西邻【韵】天澹防干欲暮【句】曽赋髙情【韵】子期老矣【句】不堪殢酒重听【韵】纎手静【句】七星明【韵】有新声【读】应更魂惊【韵】梦回人世【句】寥寥夜月【句】空照天津【韵此词前后段第六句俱作三字两句较晁词添二字换头第二句六字第三句四字较晁词添一字史词别首栁锁莺魂词周宻月地无尘词俱与此同　按周词前段第五句仙子误入唐昌子字仄声吴文英词第八句翦蜡花壶箭催忙蜡字仄声周词第九句棃花云暖梨字平声后段第三句素手相将素字仄声第五句指痕犹映瑶房犹字平声谱内可平可仄据此余叅所采四词】
　　又一体【双调一百字前段十一句五平韵后段十二句七平韵】高观国
　　斑驳云开【句】蒙防雨过【句】海棠花外寒轻【韵】湖山翠暖【句】东风正要新晴【韵】又换醒【句】旧游情【韵】记年时【读】今日清明【韵】隔花隐浅【句】香随笑语【句】特地逢迎【韵】　人生【韵】好景难并【韵】依旧千秋巷陌【句】花月蓬瀛【韵】春衫抖擞【句】余香半染芳尘【韵】念嫩约【句】杳难凴【韵】被防声【读】啼鸟惊心【韵】一庭芳草【句】危防晚日【句】无限消凝【韵此与史词添字体同惟换头句藏短韵异】
　　又一体【双调一百字前后段各十句五平韵】　　　　曹　勋
　　星拱尧眉【句】日临云幄【句】晓天初静炎曦【韵】香凝翠扆【句】花笼禁殿风迟【韵】防山高与天齐【韵】奉明主【读】玉斚交挥【韵】庆天申旦【句】九州四海【句】同咏昌时【韵】　今年麦有双岐【韵】别有琅玕并节【句】深秀聨枝【韵】丰世瑞物【句】嘉祥效祉熙熙【韵】坐中莫惜沈醉【句】仰三圣【读】玉德光辉【韵】献南山夀【句】严宸万载【句】永奉垂衣【韵】
　　【此亦史词添字体惟前后段第六七句合作一句后段第六句又少押一韵异】
　　又一体【双调九十九字前段十一句五平韵后段十一句六平韵】孙惟信
　　风叶敲牕【句】露蛩吟甃【句】谢娘庭院秋宵【韵】鳯屏半掩【句】钗花映烛红揺【韵】润玉暖【句】腻云娇【韵】染芳情【读】香透鲛绡【韵】断魂留梦【句】烟迷楚驿【句】月落蓝桥【韵】　谁念卖药文箫【韵】望仙城路杳【句】莺燕迢迢【韵】罗衫暗折【句】兰痕粉迹都销【韵】流水逺【句】乱花飘【韵】苦相思【读】寛尽香腰【韵】几时重恁【句】玉骢过处【句】小袖轻招【韵此亦史词添字体惟后段第二句减一字异按吴文英栁暝河桥词后起三句十年一梦凄凉似西湖燕去吴馆巢荒正与此同】
　　采明珠【曹植洛神赋或采明珠调名取此宋史乐志曲破中吕调采明珠】
　　采明珠【双调九十七字前段九句四仄韵后段十一句七仄韵】杜安世
　　雨乍收【读】小院尘消【句】云淡天高露冷【韵】坐看月华生【句】射玉楼清莹【韵】蟋蟀鸣金井【韵】下帘帏【读】悄悄空阶【句】败叶坠风【句】惹动闲愁【句】千端万绪难整【韵】　秋夜永【韵】凉天迥【韵】可不念光景【韵】嗟薄命【韵】倏忽少年【句】忍教孤另【韵】镫闪红牕影【韵】歩回廊【读】嬾入香闺【句】暗落泪珠满面【句】谁人知我【句】为伊成病【韵】
　　【此调惟此一词无别首可校】
　　庆清朝【一作庆清朝慢】
　　庆清朝【双调九十七字前后段各十句四平韵】　　　王　观
　　调雨为酥【句】催氷做水【句】东君分付春还【韵】何人便将轻暖【句】防破残寒【韵】结伴踏青去好【句】平头鞵子小双鸾【韵】烟郊外【句】望中秀色【句】如有无间【韵】　晴则个【读】隂则个【句】饾饤得天气【句】有许多般【韵】须教撩花拨栁【句】争要先看【韵】不道吴绫绣韈【句】香泥斜沁防行斑【韵】东风巧【句】尽收翠緑【句】吹上眉山【韵】
　　【此调前后段第四五句惟王词作上六下四宋人如此填者甚少史词作上四下六曹词李词前段用王词体后段用史词体而宋人依史词体者为多故可平可仄详注史词之下　谱内四词字数韵脚俱同惟句法有异耳今各注明分为四体编入　此词前后段第四五句俱上六下四换头句六字折腰】又一体【双调九十七字前后段各十句四平韵】　　　史达祖
　　坠防孳萍【句】狂鞭孕竹【句】偷移红紫池亭【韵】余花未落【句】似供残蝶经营【韵】赋得送春诗了【句】夏帷撺断緑隂成【韵】桑麻外【句】乳鸦穉燕【句】别様芳情【韵】　荀令旧香易冷【句】叹俊游疎嬾【句】枉是销凝【韵】尘侵谢屐【句】幽径斑驳苔生【韵】便觉寸心尚老【句】故人前度漫丁宁【韵】空相悮【句】祓兰曲水【句】挑菜东城【韵】
　　【此词前后段第四五句俱上四下六换头句六字不折腰李居厚王沂孙张炎三词俱与此同　按李词前段第二句地钟上瑞地字仄声第五句防曽鹤发貂冠鹤字仄声王词第六句前度緑隂载酒前字平声李词后段起句运庆今朝初度运字仄声今字初字俱平声王词第六句颠倒绛英满径颠字平声张词第七句好诗尽在夕阳山尽字仄声谱内可平可仄据此余叅曹李二词　曹词前段起句平仄与诸家异不为叅校第九句幄字入声张词后段第二句待携琴独去独字入声俱以入作平亦不注可仄】又一体【双调九十七字前后段各十句四平韵】　　　曹　勋
　　绛罗萦色【句】茸金丽蕊【句】秀格压尽羣芳【韵】人间第一娇妩【句】深紫轻黄【韵】乍过夜来谷雨【句】盈盈明艳惹天香【韵】春风暖【句】宝幄兢倚【句】名称花王【韵】　朝槛五云拥秀【句】防晓日【句】偏宜翠幕髙张【韵】秾姿露叶【句】临赏须趁韶光【韵】最喜鉴鸾初试【句】一枝姚魏插宫妆【韵】燃绛蜡【句】共花拌醉【句】莫靳瑶觞【韵】
　　【此词前段用王词体后段用史词体惟后段第二句三字第三句六字异】
　　又一体【双调九十七字前后段各十句四平韵】　　　李清照
　　禁幄低张【句】彤防巧防【句】就中独占残春【韵】容华淡泞绰约【句】俱见天真【韵】待得羣花过后【句】一番风露晓妆新【韵】妖娆态【句】妒风笑月【句】长殢东君【韵】　东城边【读】南陌上【句】正日烘池馆【句】竞走香轮【韵】绮筵散日【句】谁人可继芳尘【韵】更好明光宫殿【句】防枝先近日边匀【韵】金尊倒【句】拌了尽烛【句】不爱黄昏【韵】
　　【此与曹词同惟换头作三字两句第二三句作五字一句四字一句仍用王词体异】
　　黄鹂绕碧树【调见清真乐府】
　　黄鹂绕碧树【双调九十七字前段十句四仄韵后段八句五仄韵】
　　周邦彦
　　双阙笼佳气【句】寒威日晚【句】嵗华将暮【韵】小院闲庭【句】对寒梅照雪【句】淡烟凝素【韵】忍当迅景【句】动无限【读】伤春情绪【韵】犹赖是【读】上苑风光渐好【句】芳容将煦【韵】草荚兰芽渐吐【韵】且寻芳【读】更休思虑【韵】这浮世【读】甚驱驰利禄【句】奔竞尘土【韵】纵有魏珠照乘【句】未买得流年住【韵】争如盛饮流霞【句】醉偎琼树【韵】
　　【按方千里杨泽民陈允平皆无和词宋人亦无填此调者其句读平仄宜依之】
　　帝台春【唐教坊曲名宋史乐志琵琶曲有帝台春属无射宫】
　　帝台春【双调九十七字前段十句五仄韵后段十一句七仄韵】李　甲
　　芳草碧色【韵】萋萋徧南陌【韵】暖絮乱红【句】也似知人【句】春愁无力【韵】忆得盈盈拾翠侣【句】共携赏【读】鳯城寒食【韵】到今来【句】海角逢春【句】天涯倦客【韵】　愁旋释【韵】还似织【韵】泪暗拭【韵】又偷滴【韵】漫倚徧危防【句】尽黄昏【句】也只是【读】暮云凝碧【韵】拌则而今已拌了【句】忘则怎生便忘得【韵】又还问鳞鸿【句】试重寻消息【韵】
　　【此调惟此一词无他首可校】
　　瑶台第一层【宋陈师道后山诗话武才人出庆夀宫裕陵得之曾教坊献新声为作词号瑶
　　台第一层】
　　瑶台第一层【双调九十七字前段十句四平韵后段十一句六平韵】
　　张元干
　　宝厯祥开【句】飞练上【读】青冥万里光【韵】石城形胜【句】秦淮风景【句】威鳯来翔【韵】腊余春色早【句】兆钓璜【读】贤佐兴王【韵】对熙旦【句】正格天同德【句】全魏分疆【韵】　荧煌【韵】五云深处【句】化钧独运斗魁旁【韵】绣裳龙尾【句】千官师表【句】万事平章【韵】景钟文瑞世【句】醉尚方【读】难老天浆【韵】庆垂裳【韵】看云屏闲坐【句】象笏堆牀【韵】
　　【此词平仄秪有张词别首及赵词可校】
　　又一体【双调九十八字前段十句四平韵后段十一句六平韵】张元干
　　江左风流【句】钟间气【读】洲分二水长【韵】鳯凰台畔【句】投懐玉燕【句】照社神光【韵】豆花初秀雨【句】散暑空【读】洗出秋凉【读】庆生诞【句】正圆蟾呈瑞【句】仙粟飘香【韵】　眉扬【韵】掞文摛藻【句】看乘云跨鹤下鹓行【韵】紫枢将命【句】紫防加綍【句】常近君王【韵】旧山同梓里【句】荷月旦【读】久已平章【韵】九霞觞【韵】荐刀圭丹饵【句】衮绣朝裳【韵】
　　【此与宝厯祥开词同惟后段第三句添一字异】
　　又一体【双调九十八字前段十句五平韵后段十一句六平韵】赵与防
　　嶰管声催【韵】人报道【读】嫦娥歩月来【韵】鳯镫鸾炬【句】寒轻帘箔【句】光泛楼台【韵】万年正春未老【句】更傍那【读】日月蓬莱【韵】从仙仗【句】看星河银界【句】锦绣天街【韵】　欢陪【韵】千官万骑【句】九霄人在五云堆【韵】赭袍光里【句】星毬宛转【句】花影徘徊【韵】未央宫漏永【句】散异香【读】龙阙崔嵬【韵】翠舆回【韵】奏仙韶歌吹【句】宝殿尊罍【韵】
　　【此亦与宝厯祥开词同惟前段起句用韵第六句添一字异】
　　暗香【宋姜防自度仙吕宫曲咏梅花作也张炎以此调咏荷花更名红情】
　　暗香【双调九十七字前段九句五仄韵后段十句七仄韵】　　姜　夔
　　旧时月色【韵】算防番照我【句】梅边吹笛【韵】唤起玉人【句】不管清寒与攀摘【韵】何逊而今渐老【句】都忘却【读】春风词笔【韵】但怪得【读】竹外疎花【句】香冷入瑶席【韵】　江国【韵】正寂寂【韵】叹寄与路遥【句】夜雪初积【韵】翠尊易泣【韵】红蕚无言耿相忆【韵】长记曽携手处【句】千树压【读】西湖寒碧【韵】又片片【读】吹尽也【句】防时见得【韵】
　　【此调始自此词有赵以夫吴文英陈允平张炎诸词可校　按张词前段第二三句抱孤琴思逺几番弹彻孤字思字俱平声陈词第五句闲数星河手堪摘闲字平声赵词第六句为问玉堂富贵玉字仄声张词第七句黯消魂恨听啼鴂黯字仄声魂字平声张词第八句想少陵还叹飘零还字平声陈词烟溆阔云逺波平烟字平声张词后段第一二句忆昨更情恶忆字仄声第三句漫认着梅花梅字平声赵词第四句云弄疎影云字平声张词第七句一自飘零去后一字仄声赵词将见青青如豆如字平声张词第八句有羇懐未须轻说有字未字俱仄声羇字懐字俱平声张词第九十句莫相忘堤上栁此时共折相忘二字俱平声又一首便到此归未得几曽忘却忘字平声谱内可平可仄据此余叅下词　此词后段第八句陈词作古今但双流一碧一字以入作平故不叅校入谱】
　　又一体【双调九十七字前段九句五仄韵后段十句七仄韵】　张　炎
　　无边香色【韵】记渉江自采【句】锦机云宻【韵】翦翦红衣【句】学舞波心旧曾识【韵】一见依然似语【句】流水逺【读】防回空忆【韵】看亭亭【读】倒影窥妆【句】玉润露痕湿【韵】　闲立【韵】翠屏侧【韵】爱向人弄芳【句】背酣斜日【韵】料应太液【韵】三十六宫土花碧【韵】清兴后【读】风更爽【句】无数满【读】汀洲如昔【韵】泛片叶【读】烟浪里【句】卧横紫笛【韵】
　　【此与姜词同惟后段第七句作折腰句法异】
　　梦芙蓉【吴文英自度曲题赵昌所画芙蓉作也因词有梦断琼仙句故名梦芙蓉】
　　梦芙蓉【双调九十七字前后段各十句六仄韵】　　　吴文英
　　西风揺歩绮【韵】记长堤骤过【句】紫骝十里【韵】断桥南防【句】人在晚霞外【韵】锦温花共醉【韵】当时曽共秋波【韵】自别霓裳【句】想红消翠冷【句】霜枕正慵起【韵】　惨淡西湖栁底【韵】揺荡秋魂【句】夜月归环佩【韵】画图重展【句】惊认旧梳洗【韵】去来双翡翠【韵】难传眼恨眉意【韵】梦断琼仙【句】怅云深路杳【句】城影照流水【韵】
　　【此调只此一词无别首可校】
　　西子妆【张炎词序吴梦窓自制此曲或加慢字】
　　西子妆【双调九十七字前段十句五仄韵后段九句六仄韵】　吴文英
　　流水麯尘【句】艳阳酷酒【句】画舸游情如雾【韵】笑拈芳草不知名【句】乍凌波【读】断桥西堍【韵】垂杨漫舞【韵】总不解【读】将春系住【韵】燕归来【句】问防绳纎手【句】如今何许【韵】欢盟误【韵】一箭流光【句】又趁寒食去【韵】不堪衰鬓着
　　飞花【句】傍緑隂【读】冷烟深树【韵】元都秀句【韵】记前度【读】刘郎曽赋【韵】最伤心【句】一片孤山细雨【韵】
　　【此调始自此词有张炎词一首可校按张词前段起三句白浪揺天青隂涨地一片野懐幽意白字野字俱仄声揺字青字俱平声第四句杨花防防是春心杨字平声防字仄声第七句有谁识朝来清气谁字清字俱平声第九句甚流光轻掷流字平声后段第三句隔坞闲门闭门字平声第四句渔舟何似莫归来渔字平声第五句想桃源路通人世桃字平声第七句千年事都消一醉千字平声一字仄声结句愁落鹃声万里愁字平声谱内可平可仄据此】
　　玉京謡【吴文英自度曲自注夷则商犯无射宫按枕中书玉京在大罗天之上李白诗有手把芙蓉朝玉京句此文英赠陈藏一词见随隐漫録葢赋京华羇旅之况故借玉京以为调名】
　　玉京謡【双调九十七字前段十句五仄韵后段九句五仄韵】　吴文英
　　蝶梦迷清晓【句】万里无家【句】嵗晚貂裘敝【韵】载取琴书【句】长安闲看桃李【韵】烂锦绣【读】人海花塲【句】任客燕【读】飘零谁计【韵】春风里【韵】香泥九陌【句】文梁孤垒【韵】　防吟怕有诗声【句】翳镜慵看【句】但小楼独倚【韵】金屋千娇【句】从他鸳暖秋被【韵】蕙帐移【读】烟雨孤山【句】待对景【读】落梅清泚【韵】终不似【韵】江上翠防流水【韵】
　　【此调创自此词无别首可校】
　　被花恼【杨缵自度曲因词中有被花恼句取以为名】
　　被花恼【双调九十七字前后段各九句四仄韵】　　　杨　缵
　　疎疎宿雨酿轻寒【句】帘幙静垂清晓【韵】宝鸭防温瑞烟少【韵】檐声不动【句】春禽对语【句】梦怯频惊觉【韵】敧珀枕【句】倚银牀【句】半牕花影明东照【韵】　惆怅夜来风【句】生怕娇香混瑶草【韵】披衣便起【句】小径回廊【句】处处都行到【韵】正千红万紫竞芳妍【句】又还似【读】年时被花恼【韵】蓦忽地【句】省得而今双鬓老【韵】
　　【此调秪此一词无别首可校】
　　緑葢舞风轻【调见薲洲渔笛谱周宻咏荷花自度曲也】
　　緑葢舞风轻【双调九十七字前段十一句四仄韵后段十句五仄韵】
　　周　宻
　　玉立照新妆【句】翠葢亭亭【句】凌波歩秋绮【韵】真色生香【句】明珰揺淡月【句】舞袖斜倚【韵】耿耿芳心【句】奈千缕【读】晴丝萦系【韵】恨开迟【句】不嫁东风【句】颦怨娇蕊【韵】　花底【韵】漫卜幽期【句】素手采珠房【句】粉艳初洗【韵】雨湿铅腮【句】碧云深【读】暗聚软绡清泪【韵】访藕寻莲【句】楚江远【读】相思谁寄【韵】棹歌回【句】衣露满身花气【韵】
　　【此调秪此一词无别首可校】
　　月边娇【调见薲洲渔笛谱周宻自度曲】
　　月边娇【双调九十七字前段十句四仄韵后段十句五仄韵】　周　宻
　　酥雨烘晴【句】早栁眄娇颦【句】兰芽愁醒【韵】九街月淡【读】千山夜暖【句】十里宝光花影【韵】歩韈尘凝【句】送艳笑【读】争夸轻俊【韵】笙箫迎晓【句】翠幙巻【读】天香宫粉【韵】　少年韦曲疎狂【句】絮花踪迹【句】夜蛾心性【韵】戏丛围锦【句】镫帘转玉【句】拌却舞勾歌引【韵】前欢漫省【韵】又辇路【读】东风吹鬓【韵】醺醺倚醉【句】任夜深春冷【韵】
　　【此调秪此一词无别首可校】
　　松梢月【调见曹勋松隐集因词有喜挹蟾华当松顶句取以为名】
　　松梢月【双调九十七字前段十句五平韵后段十句四平韵】　曹　勋
　　院静无声【韵】天边正皓月【句】初上重城【韵】羣朩揺落【句】松路径暖风轻【韵】喜挹蟾华当松顶【句】照谢阁【读】细影纵横【韵】杖防徐歩【句】空明里【句】但襟袖皆清【韵】　恍如临异境【句】漾鳯沿防阔【句】波浄鱼惊【韵】气入层汉【句】疑有素鹤飞鸣【韵】夜色徘徊迟宫漏【句】渐坐久【读】露湿金茎【韵】未忍归去【句】闻何处【句】更吹笙【韵】
　　【此曹勋自度曲无别词可校　前后段第六句俱仄仄平平平平仄倒作拗体填者辨之】
　　四槛花【调见曹勋松隐集】
　　四槛花【双调九十七字前段十二句六平韵后段十一句五平韵】曹　勋
　　鸳瓦霜凝【韵】兽鑪烟冷【句】琐牕渐明【韵】芙蓉红晕减【句】疎篁晓风清【韵】睡觉犹眠【句】怯新寒【句】仍宿酒【句】尚有余酲【韵】拥闲衾【韵】先记早梅糁糁【句】流水泠泠【韵】　须知嵗月堪惊【韵】最难管【读】霜华满镜生【韵】心地还自乐【句】谁能问枯荣【韵】一味情尘【句】指麾尽【句】人间世【句】更没亏成【韵】惟萧散【句】眠食外【句】且乐升平【韵】
　　【此亦曹勋自度曲无别首可校】
　　长亭怨慢【姜防自度中吕宫曲或作长亭怨无慢字】
　　长亭怨慢【双调九十七字前后段各九句五仄韵】　　姜　夔
　　渐吹尽【读】枝头香絮【韵】是处人家【句】緑深门户【韵】逺浦萦回【句】暮帆零乱向何处【韵】阅人多矣【句】谁得似【读】长亭树【韵】树若有情时【句】不曾得【读】青青如许【韵】　日暮【韵】望髙城不见【句】只见乱山无数【韵】韦郎去也【句】怎忘得【读】玉环分付【韵】第一是【读】早早归来【句】怕红蕚【读】无人为主【韵】算只有并刀【句】难翦离千缕【韵】
　　【此调创自姜夔应以此词为正体周宻王沂孙俱照此填若周词别首之句法小异张词之添字减字皆变格也　按王词前段起三句泛孤艇东臯过徧尚记当日緑隂门巷过字日字俱仄声张词笑海上白鸥盟冷飞过前滩又顾秋影海字顾字俱仄声张词后起三句归去问当初鸥鹭防度西湖霜露鸥字西字俱平声诸内可平可仄据此余叅所采三词前段第五句句法微拗向字必须仄声各家皆然】又一体【双调九十七字前段九句六仄韵后段九句五仄韵】　周　宻
　　记千竹万荷深处【韵】緑浄池台【句】翠凉庭宇【韵】醉墨题香【句】闲箫横玉尽吟趣【韵】胜流星聚【韵】知几诵【读】燕台句【韵】零落碧云空【句】叹转眼【读】嵗华如许【韵】　凝竚【韵】望潇潇一水【句】梦到隔花牕戸【韵】十年旧事【句】尽消得【读】庾郎愁赋【韵】燕楼鹤表半漂零【句】算惟有【读】盟鸥堪语【韵】漫倚徧河桥【句】一片凉云吹雨【韵】
　　【此与姜词同惟前段第六句多押一韵后段第六句不作上三下四句法异】
　　又一体【双调九十七字前段九句六仄韵后段九句七仄韵】　张　炎
　　记横笛【读】玉闗高处【韵】万里沙寒【句】雪深无路【韵】破却貂裘【句】远游归后与谁语【韵】故人何许【韵】浑忘了【读】江南旧雨【韵】不拟重逢【句】应笑我【读】飘零如羽【韵】　同去【韵】钓瑚海树【韵】底事又成行旅【韵】烟篷断浦【韵】更防防【读】恋人飞絮【韵】如今又【读】京洛寻春【句】定应被【读】薇花留住【韵】且莫把孤愁【句】说与当时歌舞【韵】
　　【此词前段第七句较姜词添一字第八句较姜词减一字前段第六句后段第二句第四句皆押韵较姜词多三韵按张别首跨匹马东瀛烟树词正与此同】
　　又一体【双调九十七字前段九句四仄韵后段九句五仄韵】　张　炎
　　望花外【读】小桥流水【句】门巷愔愔【句】玉箫声絶【韵】鹤去台空【句】佩环何处弄明月【韵】十年前事【句】愁千折【读】心情顿别【韵】露粉风香【句】谁为主【读】都成消歇【韵】　凄咽【韵】小牕分袂处【句】同把帯鸳亲结【韵】江空嵗晚【句】便忘了【读】尊前曾说【韵】恨西风【读】不庇寒蝉【句】便扫尽【读】一林残叶【韵】谢杨栁多情【句】还有緑隂时节【韵】
　　【此与横笛玉闗词同惟前段起句不押韵又前段第六句后段第二句第四句俱不押韵异】玉簟凉【调见梅溪词】
　　玉簟凉【双调九十七字前后段各十句五平韵】　　　史达祖
　　秋是愁乡【韵】自锦瑟断弦【句】有泪如江【韵】平生花里活【句】奈旧梦难忘【韵】蓝桥云树正绿【句】料抱月【读】防夜眠香【韵】河汉阻【句】但鳯音传恨【句】防影敲凉【韵】　新妆【韵】莲娇试晓【句】梅瘦破春【句】因甚却扇临牕【韵】红巾衔翠翼【句】早弱水茫茫【韵】柔情各自未翦【句】问此女【读】莫负王昌【韵】芳信准【句】更敢寻【读】红杏西厢【韵】
　　【此调无别词可校　前段第五句后段第六句皆五字倒作上一下四句法与上句五言者不同】










　　御定词谱巻二十五
　　钦定四库全书
　　御定词谱巻二十六目録【起九十八字至九十九字】
　　留客住二体
　　书一夜乐二体
　　雨中花慢十三体
　　万年欢十一体
　　燕春台四体【又名夏初临】
　　逍遥乐一体
　　八节长欢二体
　　忆东坡一体
　　粉蝶儿慢一体
　　并蔕芙蓉一体
　　黄河清慢一体
　　春草碧一体
　　芰荷香二体
　　绣停鍼一体
　　扬州慢三体
　　舞杨花一体
　　双双燕二体
　　孤鸾四体
　　云仙引一体
　　玲珑玉一体
　　陌上花一体
　　福寿千春一体
　　夏日燕黉堂二体
　　水晶帘一体
　　三部乐四体
　　梦扬州一体




　　钦定四库全书
　　词谱巻二十六【起九十八字至九十九字】
　　留客住【唐教坊曲名乐章集注林钟商】
　　留客住【双调九十八字前叚九句四仄韵后叚十句五仄韵】　柳　永
　　偶登眺【韵】恁小楼【读】艳阳时节【句】乍晴天气【句】是处闲花野草【韵】遥山万叠云散【句】涨海千里【句】潮平波浩【韵】烟邨院落【句】是谁家【读】绿树数声啼鸟【韵】　旅情悄【韵】念逺信沈沈【句】离魂杳杳【韵】对景伤怀【句】度日无言谁表【韵】惆怅旧欢何处【句】后约难凭【句】看看春又老【韵】盈盈泪眼【句】望仙乡【读】隐隐断霞残照【韵】
　　【此调惟柳周二词但周词减字其句读亦异故不校注平仄】
　　又一体【双调九十四字前叚九句三仄韵后段九句五仄韵】
　　嗟乌兔【韵】正茫茫【读】相催无定【句】只恁东生西没【句】半均寒暑【韵】昨见花红柳緑【句】处处林茂【句】又覩霜前篱畔【句】菊散余香【句】看看又还秋暮【韵】　忍思虑【韵】念古往贤愚【句】终归何处【韵】争似高堂【句】日夜笙歌齐举【韵】选甚连宵彻昼【句】再三留住【韵】待拟沈醉扶上马【句】怎生向【读】主人未肯教去【韵】
　　【此校柳词前段第三句添二字第四句减二字第七句添一字少一韵结句减三字后段第七句多一韵第八句添二字少一韵第九句减四字　柳词前段四韵此词前段三韵词律误认北音以没字緑字为韵不知宋人长调以韵多者为急曲子韵少者为慢词原不必强注韵脚也】
　　昼夜乐【乐章集注中吕宫】
　　昼夜乐【双调九十八字前段八句六仄韵后段八句五仄韵】　柳　永
　　洞房记得初相遇【韵】便只合【读】长相聚【韵】何期小防幽欢【句】变作别离情绪【韵】况值阑春色暮【韵】对满目【读】乱花狂絮【韵】直恐好风光【句】尽随伊归去【韵】　一塲寂寞凭谁诉【韵】算前言【读】总轻负【韵】早知恁地难拌【句】悔不当初留住【韵】其奈风流端正外【句】更别有【读】系人心处【韵】一日不思量【句】也攒睂千度【韵】
　　【此调创自柳永有前后段第五句俱押韵者有前段第五句押韵后段第五句不押韵者此词后段第五句不押韵黄庭坚词正与此同按黄词前段第二句説花时归来去时字平声第五六句其奈佳音无定防约云朝又还雨暮其字平声雨字仄声结两句将泪入鸳衾总不成行步将字平声不字仄声后段起句元来也解知思虑元字平声第三句情知玉帐堪欢情字平声第五句直待腰金拖紫后直字仄声第六句有夫人县君相与人字平声又柳词别首这欢娱渐入佳境入字仄声第七句争奈防分疏争字平声谱内可平可仄防此余叅梅苑无名氏词　此词前后段两结句俱上一下四句法与第七句秪作五言者不同】
　　又一体【双调九十八字前后　梅苑段各八句六仄韵】无名氏
　　一阳生后风光好【韵】百花瘁【读】羣木槁【韵】南枝探暖欺寒【句】嘉卉争先占早【韵】晓来风送清香杳【韵】映园林【读】报春来到【韵】素艳自超羣【句】似姑射容貌【韵】　画堂开宴邀朋友【韵】赏琼英【读】同欢笑【韵】陇头寄信叮咛【句】楼上新妆鬬巧【韵】对景乘兴倾芳酒【韵】拌沈醉【读】玉山频倒【韵】结实用和羮【句】是真竒国宝【韵】
　　【此与柳词同惟后段第五句押韵异按柳词别首前后段第六句爱把歌喉当筵逞无限狂心乗酒兴亦各押韵因词俚不録　此词后段起句友字第六句酒字萧尤同押用古韵】
　　中花慢【此词有平韵仄韵两体平韵者始自蘓轼仄韵者始自秦观柳永平韵词乐章集注
　　林钟商】
　　中花慢【双调九十八字前段十一句四平韵后段十句四平韵】
　　苏　轼
　　今岁花时深院【句】尽日东风【句】荡飏茶烟【韵】但有緑苔芳草【句】柳絮榆钱【韵】闻道城西【句】长林古寺【句】甲第名园【韵】有国艳帯酒【句】天香染袂【句】为我留连【韵】　清明过了【句】残红无处【句】对此泪洒尊前【韵】秋向晩【读】一枝何事【句】向我依然【韵】高防聊追短景【句】清商不假余妍【韵】不如留取【句】十分春态【句】付与明年【韵】
　　【此调平韵词九首惟吴礼之一体宋人依此填者颇多故可平可仄校注吴词之下若柳词之一百字刘词之九十九字虽句读整齐无别首可校亦不注可平可仄　此词前段第六七句作四字三句与各家稍异宋人仄韵词亦有如此填者平韵词则秪此一体耳】
　　又一体【双调九十八字前后段各十句四平韵】　　　张孝祥
　　一叶凌波【句】十里御风【句】烟鬟鬓萧萧【韵】认得江臯玉佩【句】水馆冰绡【韵】秋净明霞乍吐【句】曙凉宿霭初消【韵】恨微颦不语【句】欲进还休【句】凝竚迢遥【韵】　神交冉冉【句】愁思盈盈【句】断魂欲遣谁招【韵】还似待【读】青鸾传信【句】乌鹊成桥【韵】怅望胎仙琴叠【句】羞看翡翠兰苕【韵】梦囘人逺【句】红云一片【句】天际笙箫
　　【此词前段第六七句作六字两句按于湖集有一舸凌风词与此同】
　　又一体【双调九十九字前后段各十句四平韵】　　　刘　褒
　　缥蔕缃枝【句】玉叶翡英【句】百梢争趂春忙【韵】正雨后【读】蜂粘落絮【句】燕扑晴香【韵】遗防谁家荡子【句】唾花何处新妆【韵】想流红有恨【句】拾翠无心【句】往事凄凉【韵】　春愁如海【句】客思翻空【句】帯围只看东阳【韵】更那堪【读】玉笙度曲【句】翠羽传觞【韵】红泪不胜闺怨【句】白云应老他乡【韵】梦囘攲枕【句】风惊庭树【句】月在西厢【韵】
　　【此词前段第四句七字较张词添一字句读整齐但宋词无如此填者】
　　又一体【双调一百字前后段各十句四平韵】
　　坠髻慵梳【句】愁蛾懒画【句】心绪事事防【韵】觉新来憔悴【句】金缕衣寛【韵】认得这【读】疎狂意下【句】向人诮【读】譬如闲【韵】把芳容陡顿【句】恁地轻孤【句】争忍心安【韵】　依前过了旧约【句】甚当初赚我【句】偷剪香鬟【韵】几时得归来【句】香阁深关【韵】待伊要【读】尤云殢雨【句】缠鸳衾【读】不与同欢【韵】尽更深款款【句】问伊今后【句】更敢无端【韵此词换头三句前后段第六七句句读与各家异虽有宫调因无别首可校故不注可平可仄】又一体【双调九十七字前后段各十句四平韵】　　　吴礼之
　　眷浓恩重【句】长离永别【句】凭谁为返香魂【韵】忆湘裙霞袖【句】杏脸樱唇【韵】睂埽春山淡淡【句】眼裁秋水盈盈【韵】便如何忘得【句】温柔情态【句】恬静天真【韵】　凭阑念及【句】夕阳西下【句】暮烟四起江邨【韵】渐入夜【读】疎星映柳【句】新月笼云【韵】醖造一生清瘦【句】能消几个黄昏【韵】断肠时【句】帘垂深院【句】人掩重门【韵】
　　【此词前段第四句五字校张词减一字按辛弃疾马上三年词旧雨常来词苏泂十载尊前词俱与此同此词可平可仄即叅谱内所采平韵诸词句法同者】
　　又一体【双调九十六字前后段各十句四平韵】　　　京　镗
　　玉局祠前【句】铜壶阁畔【句】锦城药市争竒【韵】正紫萸缀席【句】黄菊浮卮【韵】巷陌聨镳并辔【句】楼台吹竹弹丝【韵】登髙望逺【句】一年好景【句】九日佳期【韵】　自怜行客【句】犹对嘉賔【句】留连岂是贪痴【韵】谁防得【读】心驰北阙【句】兴寄东篱【韵】惜别未催鹢首【句】追欢且醉蛾睂【韵】明年此防【句】他乡今日【句】总是相思【韵】
　　【此与吴词同惟前段第八字减一字异按张才翁万缕青青词松坡集跨鹤仙姿词俱与此同】又一体【双调九十八字前后段各十句四平韵】　　　高观国
　　斾拂西风【句】客应汉星【句】行参玉节征鞍【韵】缓帯轻裘【句】争看盛世衣冠【韵】吟倦西湖风月【句】去看北塞关山【韵】过离宫禾黍【句】故叠烟尘【句】有泪应弹【韵】　文章俊伟【句】颖露囊锋【句】名动万里呼韩【韵】知素有【读】平戎手段【句】小试何难【韵】情寄吴梅香冷【句】梦随陇鴈霜寒【韵】立勋未晩【句】归来依旧【句】酒社诗坛【韵】
　　【此与张词同惟前段第四句四字第五句六字异】
　　又一体【双调九十七字前后段各十句四平韵】　　　葛立方
　　寄径睢阳【句】陌上忽看【句】夭桃秾李争春【韵】又见楚宫【句】行雨洗芳尘【韵】红艳霞光夕照【句】素华琼树朝新【韵】为竒姿芳润【句】拟倩游丝【句】留住东君【韵】　拾遗杜老【句】犹爱南塘【句】寄情萝薜山邨【韵】争似此【读】花如姝丽【句】獭髓轻匀【韵】不数江陵玉杖【句】休夸花岛红云【韵】少须澄霁【句】一番清影【句】更待冰轮【韵】
　　【此词前段第四句四字第五句五字与各家异按归愚集有壮岁嬉游词与此同】
　　又一体【双调九十六字前后段各十句四平韵】
　　【玉照新志】无名氏
　　事往人离【句】还似暮峡归云【句】陇上流泉【韵】奈向分圆镜【句】已断幺弦【韵】长记酒防歌罢【句】难忘月夕花前【韵】相携手处【句】琼楼朱户【句】触目依然【韵】　从来惯共【句】绣帏罗帐【句】镇效比翼文鸳【韵】谁念我【读】而今清夜【句】常是孤眠【韵】入户不如飞絮【句】傍怀争及鑪烟【韵】这囘休也【句】一生心事【句】为你萦牵【韵】
　　【此与京镗词同惟前段第二句六字第三句四字异　以上九词皆押平韵】
　　又一体【双调九十八字前后段各十句四仄韵】　　　秦　观
　　指防虚无征路【句】醉乗斑虬【句】逺访西极【韵】见天风吹落【句】满空寒白【韵】玉女明星迎笑【句】何苦自淹尘域【韵】正火轮飞上【句】雾巻烟开【句】洞观金碧【韵】　重重观阁【句】横枕鼇峯【句】水面倒衔苍石【韵】随处有【读】竒香异火【句】杳然难测【韵】好是蟠桃熟后【句】阿环偷报消息【韵】在青天碧海【句】一枝难遇【句】占取春色【韵】
　　【吴礼之平韵词句读与此同所小异者惟前起三句耳此词可平可仄即叅所采仄韵诸词句法同者】又一体【双调九十八字前段十一句四仄韵后段十句四仄韵】
　　【梅苑】无名氏
　　梦破江南春信【句】渐入江梅【句】暗香初发【韵】乞与横斜疎影【句】为怜清絶【韵】梁苑相如【句】平生有赋【句】未甘华髪【韵】便广寒争遣【句】昭华惊怨【句】讵妨轻折【韵】　扬州歌吹【句】二十四桥【句】不道画楼声歇【韵】生怕有【读】江边一树【句】要堆轻雪【韵】老去苦无欢事【句】凌波空有纤韤【韵】恨无好语【句】何郎风味【句】定教难説【韵】
　　【此与秦词同惟前后段第四句多一字第六七句作四字三句后段第八句少一字异按蘓轼平韵词句读与此同】
　　又一体【双调九十七字前段十一句四仄韵后段十句四仄韵】黄庭坚
　　正乐中和【句】夷夏燕喜【句】官梅乍传消息【韵】待新年欢计【句】断送春色【韵】桃李成阴【句】甘棠少讼【句】又移旌防【韵】念画楼朱阁【句】风流高防【句】顿冷谈席【韵】　西川纵有【句】舞裙歌板【句】谁共茗邀棊敌【韵】归来未【读】先霑离袖【句】管弦催滴【韵】乐事赏心易散【句】良辰美景难得【韵】防须醉倒【句】玉山扶起【句】更倾春碧【韵】
　　【此与梅苑无名氏词同惟前段起二句句读小异第四句减一字异】
　　又一体【双调九十七字前段十一句五仄韵后段九句五仄韵】
　　【髙丽史乐志】无名氏
　　宴阕倚防郊外【句】乍别芳姿【句】醉登长陌【韵】渐觉联绵离绪【句】淡薄秋色【韵】寳马频嘶【句】寒蝉噪晩【句】正伤行客【韵】念少年踪迹【韵】风流声价【句】泪珠偷滴【韵】　从前与【读】酒朋花侣【句】镇赏画楼瑶席【韵】今夜里【读】清风明月【句】水邨山驿【韵】往事悠悠似梦【句】新愁苒苒如织【韵】断肠望极【韵】重逢何处【句】暮云凝碧【韵】
　　【此亦与梅苑无名氏词同惟换头作七字一句六字一句前段第九句后段第八句多押两韵异　以上四词皆押仄韵】
　　万年欢【唐教坊曲名宋史乐志中吕宫髙丽史乐志名万年欢慢元史乐志舞队曲此调有三体
　　平韵者始自王安礼仄韵者始自晁补之平仄韵互叶者始自元赵孟頫】
　　万年欢【双调九十八字前段九句五平韵后段九句四平韵】　王安礼
　　雅出羣芳【韵】占春前信息【句】腊后风光【韵】野岸邮亭【句】繁似万防轻霜【韵】清浅溪流倒影【句】更黯淡【读】月色笼香【韵】浑疑是【读】姑射冰姿【句】寿阳粉面初妆【韵】　多情对景易感【句】况淮天庾岭【句】迢递相望【韵】愁听龙吟凄絶【句】画角悲凉【韵】念昔因谁醉赏【句】向此际【读】空恼囘肠【韵】终须待【读】结实恁时【句】佳味堪赏【韵】
　　【此调押平韵者以此词为正体余皆变格也此词可平可仄即叅下平韵词】
　　又一体【双调一百字前后段各九句五平韵】
　　【高丽史乐志】无名氏
　　禁籞初晴【韵】见万年枝上【句】巧啭莺声【韵】藻殿连云【句】萍曦高照檐楹【韵】好是帘开丽景【句】袅金鑪【读】香暖烟轻【韵】传呼道【读】天跸来临【句】两行拱引簪缨【韵】　看看筵敞三清【韵】洞宝玉杯中【句】满酌犀觥【韵】烂漫芳葩【句】斜簪庆快春情【韵】更有箫韶九奏【句】簇鱼龙【读】百戏俱呈【韵】吾皇愿【读】永保洪图【句】四方长乐升平【韵】
　　【此与王词同惟换头句押韵第四五句作四字一句六字一句结句添二字异】
　　又一体【双调一百一字前后段各十句四平韵】　　　赵师侠
　　电绕神枢【句】虹流华渚【句】诞弥良用佳辰【韵】万防讴歌归舞【句】宝厯增新【韵】四七年间盛事【句】皇威畅【读】边鄙无尘【韵】仁恩被【句】华夏咸安【句】太平极治欢声【韵】　重华道隆德茂【句】亘古今希有【句】揖逊重闻【韵】圣子三宫欢聚【句】两世慈亲【韵】幸际千秋圣旦【句】霑镐宴【读】普率惟均【韵】封人祝【句】亿万斯年【句】寿皇尊并髙真【韵此亦与王词同惟前段起句不用韵第二句四字第三句六字前段第四句六字第五句四字异】又一体【双调一百二字前段九句四平韵后段十句四平韵】　贺　铸
　　淑质柔情【句】靓妆艳笑【句】末容桃李争妍【韵】红粉墙东【句】曾记窥宋三年【韵】不问云朝雨暮【句】向西楼南馆留连【韵】何尝信【读】美景良辰【句】赏心乐事难全【韵】　青门解袂【句】画桥囘首【句】初沈汉佩【句】永断湘弦【韵】漫写浓愁幽恨【句】封寄鱼牋【韵】拟话当时旧好【句】问同谁【读】与醉尊前【韵】除非是【读】明月清风【句】向人今夜依然【韵此与赵词同惟前段第四五句仍照王词体换头添一字作四字四句异】
　　又一体【双调一百字前段九句四仄韵后段九句五仄韵】　晁补之
　　十里环溪【句】记当年并游【句】依旧风景【韵】防舫红妆【句】重泛九秋清镜【韵】莫叹歌台蔓草【句】喜相逢【读】欢情犹胜【韵】苹洲畔【读】横王惊鸾【句】半天云正愁凝【韵】　中秋醉魂未醒【韵】又佳辰授衣【句】良防堪更【韵】蚤岁功名【句】豪气尚凌汝颍【韵】能致黄金百镒【句】也莫负【读】鸱夷高兴【韵】别有个【读】潇洒田园【句】醉乡天地同永【韵】
　　【此调押仄韵者以晁词二首为正体若程词之换头句六字折腰程词别首之后段第七句添字史词及晁词别首之前后段第四五句句读参差皆变格也按程大昌词前段第二句放两枝三朶三字平声第六句七十古稀今独古字仄声胡浩然词花艳惊郎醉日花字平声程词第七句花钗底髻云堆绿花字平声梅苑词结句才説清香寻得才字香字俱平声説字仄声后段起句别来又经歳隔别字仄声结句偏与羣芳春色偏字芳字俱平声与字仄声其余可平可仄即所采五词】
　　又一体【双调一百字前段九句五仄韵后段九句六仄韵】　晁补之
　　心忆春归【句】似佳人未来【句】香径无迹【韵】雪里江梅【句】因甚早知消息【韵】百卉芳心正寂【韵】夜不寐【读】幽姿脉脉【韵】图清晓【读】先作宫妆【句】似防人见偷得【韵】　真香媚情动魄【韵】算当时寿阳【句】无此标格【韵】应寄扬州【句】何郎旧曾相识【韵】花似何郎鬓白【韵】恐多笑【读】逢花羞摘【韵】那堪听【读】羌管惊心【句】也随繁杏抛掷【韵】
　　【此词前后段第六句俱押韵按梅苑北陆风囘词天气严凝词胡浩然镫月交光词俱与此同　汲古阁刻本后段第八句脱一听字今从梅苑增入】
　　又一体【双调一百字前段九句四仄韵后段十句五仄韵】　程大昌
　　岁岁梅花【句】向寿尊画阁【句】长报春起【韵】恰似今朝【句】分外香肥萼韡【韵】杂佩就列【句】映蓝袂【读】宝熏擎跽【韵】道这囘【读】屋舍团圞【句】四时风月桃李【韵】　囘头处【句】无限思【韵】看秋前药裹【句】而今鼎匕【韵】须把康强【句】收作玳筵欢喜【韵】况是鬓云全緑【句】顶珈筓【读】笑陪星履【韵】新年动是拥新祺【句】有孙来捧醪醴【韵】
　　【此即十里环溪词体惟换头作三字两句异按程词别首诗翁笑但休问又一首星辰履堦庭玉俱与此同】
　　又一体【双调一百一字前段九句五仄韵后段十句六仄韵】　程大昌
　　老钝迂疎【句】尽世间乐事【句】不忺不覻【韵】痴向韦编【句】根究卦爻来处【韵】浑沌包中天地【韵】谢东家【读】从头指示【韵】便和那【读】八八机关【句】并将题钥分付【韵】　行年数【句】六十四【韵】把一年一卦【句】恰好相拟【韵】妙道生生【句】既济还存未济【韵】身愿河图比似【韵】每演九后【读】重从一始【韵】待人问【读】甲子何其【句】剰书亥字为戏【韵此与岁岁梅花词同惟后段第七句添一衬字异其前后段第六句押韵照晁词心忆春归一首填】又一体【双调一百字前段八句四仄韵后段九句五仄韵】　史达祖
　　两袖梅风【句】谢桥边【读】岸痕犹帯残雪【韵】过了匆匆镫市【句】草根青发【韵】燕子春愁未醒【句】悮几处【读】芳音辽絶【韵】烟溪上【读】采绿人归【句】定应愁沁花骨【韵】　非干厚情易歇【韵】奈燕台句老【句】难道离别【韵】小径吹衣【句】曾记故园风物【韵】多少惊心旧事【句】第一是【读】侵堦罗韤【韵】如今但【读】柳髪晞春【句】夜来和露梳月【韵】
　　【此亦十里环溪词体惟前段第二三句作九字一句第四句六字第五句四字异】
　　又一体【双调一百字前段九句四仄韵后段九句五仄韵】　晁补之
　　忆昔论心【句】尽青云少年【句】燕赵豪俊【韵】二十游南【句】曾上防稽千仞【韵】振袂江中往岁【句】有骚人【读】兰荪遗韵【韵】嗟管鲍【读】当日贫交【句】半成翻手难信【韵】　君如未遇元礼【句】肯抽身盛时【句】寻我幽隐【韵】此事谈何容易【句】骥才方骋【韵】防舫红妆围定【句】笑西风【读】黄花斑鬓【韵】君欲问【读】投老生涯【句】醉乡岐路偏近【韵】
　　【此亦十里环溪词体惟后段第四句六字第五句四字异　此词换头句不押韵与赵师侠平韵词体同】又一体【双调一百字前段九句四平韵一叶韵后段九句两平韵三叶韵】
　　赵孟頫
　　天上春来【韵】正阳和布泽【句】斗柄初囘【韵】一朶祥云捧日【句】万象生辉【韵】帝德光昭四表【句】玉帛尽【读】梯航来防【叶】彤庭敞【读】花覆千官【句】紫霄鸳鹭徘徊【韵】　仁风徧满九垓【韵】望霓旌缓引【句】宝扇齐开【韵】喜动龙顔【句】和气蔼然交泰【叶】九奏箫韶舜乐【句】兽尊举【读】麒麟香靉【叶】从今数【读】亿万斯年【句】圣主福如天大【叶】
　　【此词以灰贿队佳蟹泰三声叶韵句读与无名氏平韵词同按赵孟頫又有阊阖初开词亦三声叶与此同惟后段第三句仄韵第五句结句平韵与此稍异注明不录】
　　燕春台【此调始自张先盖春宴词也因黄裳有夏宴词刘泾改名夏初临旧谱或以燕春台与夏
　　初临两列者误】
　　燕春台【双调九十八字前段十句五平韵后段十一句五平韵】张　先
　　丽日千门【句】紫烟双阙【句】琼林又报春囘【韵】殿阁风微【句】当时去燕还来【韵】五侯池馆屏开【韵】探芳菲【读】走马天街【韵】重帘人语【句】辚辚车幰【句】逺近轻雷【韵】　雕觞霞滟【句】醉幕云飞【句】楚腰舞柳【句】宫面妆梅【韵】金猊夜暖【句】罗衣暗裛香煤【韵】洞府人归【句】拥笙歌【读】镫火楼台【韵】下蓬莱【韵】犹有花上月【句】清影徘徊【韵】
　　【此调后段第七句不押韵第十句五字凡调名燕春台者俱如此填按赵以夫词二首与此句读如一惟前段第八句此时新事此字仄声后段起句锦帆开晓锦字仄声第四句月淡天低月字仄声第十句金鼎调羮也羮字平声又曹冠词前段起句琴拂虞薰琴字平声后段第八句任玉山频醉花前玉字仄声又洪咨防词后段第二句冰粉光中冰字平声第七句凉入琵琶凉字平声谱内可平可仄防此余所采三词】
　　又一体【双调九十八字前段十句五平韵后段十一句五平韵】　王之道
　　翠竹扶疎【句】丹葵隐映【句】緑窗朱户萦回【韵】帘巻虾须【句】清风时自南来【韵】题舆好客筵开【韵】俨新妆【读】深出云街【韵】歌珠累贯【句】一时倾坐【句】全胜腰雷【韵】　金猊袅碧【句】玉兕浮红【句】令传三杏【句】情寄双梅【韵】楼头漏促【句】笼纱暗落花煤【韵】锦里遗音【句】忆当年【读】曾赋春台【韵】醉蓬莱【韵】归欤无寐【句】想余韵徘徊
　　【此和张词惟后段第十句四字结句五字异】
　　又一体【双调九十七字前段十句五平韵后段十一句六平韵】黄　裳
　　夏景舒长【句】麦天清润【句】高低万木成阴【韵】晓意寒轻【句】一声未放蝉吟【韵】但闻莺友同音【韵】防华堂【读】绿水中心【韵】芙蓉都没【句】红妆信息【句】终待重寻【韵】　清泠相照【句】邂逅俱欢【句】翠娥簇拥【句】芳醖频斟【韵】笙歌引步【句】登临更向遥岑【韵】卧影沈沈【韵】好风来【读】与客披襟【韵】纵更深【韵】洞府迟归【句】红烛如林【韵】
　　【此词后段第七句押韵第十句四字凡调名夏初临者俱如此填按刘泾洪咨防曹冠词与此句读如一惟前段第九句后段第十句平仄稍异　此调前段第九句以上后段第十句以上其可平可仄与张先词同】
　　又一体【双调九十七字前段十句五平韵后段十一句五平韵】曹　冠
　　翠入烟岚【句】绿铺槐幄【句】薰风初扇微和【韵】茂樾扶疎【句】绛榴花映庭柯【韵】瀑泉飞下层坡【韵】间新篁【读】夹径青莎【韵】良辰佳景【句】登临隽游【句】清兴何多【韵】　流觞高防【句】不减兰亭【句】感怀书事【句】聊寄吟哦【韵】升沈变化【句】任他造物如何【韵】蹑磴攀萝【韵】上冲霄【读】满饮高歌【韵】醉还醒【句】重宴画楼【句】赏翫金波【韵】
　　【此与黄词同惟后段第九句不押韵异按燕喜词别首醉挥毫知音为我发兴高歌与此同】逍遥乐【调见黄庭珏琴趣外篇即赋本意】
　　逍遥乐【双调九十八字前段十一句六仄韵后段九句五仄韵】黄庭坚
　　春意渐归芳草【韵】故国佳人【句】千里信沈音杳【韵】雨润烟光【句】晩景澄明【句】极目危防斜照【韵】梦当年少【韵】对尊前【读】上客邹枚【句】小鬟燕赵【韵】共舞雪歌尘【句】醉里谈笑【韵】　花色枝枝争好【韵】鬓丝年年渐老【韵】如今遇风景【句】空瘦损【句】向谁道【韵】东君幸赐与【句】天幕翠遮红绕【韵】休休醉乡岐路【句】华胥蓬岛【韵】
　　【此调秪此一词无别首可校】
　　八节长欢【调见东堂词】
　　八节长欢【双调九十八字前段九句五平韵后段八句五平韵】毛　滂
　　名满人间【韵】记黄金殿【句】旧试清闲【韵】才高鹦鹉赋【句】风凛惠文冠【韵】波涛何处试蛟鳄【句】到白头【读】犹守溪山【韵】且做龚黄様度【句】留与人看【韵】　桃蹊柳曲阴圆【韵】离唱断【读】旌旗却巻春还【韵】襦袴寄余温【句】双石畔【读】惟闻吏胆长寒【韵】诗翁去【句】谁细绕【读】屈曲防干【韵】从今后【读】南来幽梦【句】应随月度云端【韵】
　　【此词平仄叅下毛词别首惟前段第八句句法不同因不叅校】
　　又一体【双调九十九字前段九句五平韵后段八句五平韵】　毛　滂
　　泽国秋深【韵】绣楹天近【句】坐久魂清【韵】溪山绕尊酒【句】云雾浥衣襟【韵】余霞孤鴈送乡愁【句】寄寒闺【读】一防离心【韵】杜陵老【读】两峯秀处【句】短髪疎巾【韵】　佳人为折寒英【韵】罗袖湿【读】真珠露冷钿金【韵】幽艳为谁妍【句】东篱下【读】却教醉倒渊明【韵】君但饮【句】莫覻他【读】落日芜城【韵】从教夜【读】龙山明月【句】端的更解留人【韵】
　　【此与前词同惟前段第八句添一字异】
　　忆东坡【调见相山居士词盖忆东坡作也即以题为调名】
　　忆东坡【双调九十八字前后段各九句四仄韵】　　　王之道
　　雪霁柳舒容【句】日薄梅摇影【韵】新岁换符来天上【句】初见颁桃梗【韵】试问我酬君唱【句】何如博塞欢娱【句】百万呼卢胜【韵】投珠报玉【句】须放骚人遣春兴【韵】　诗成谈笑【句】写出无穷景【韵】不妨时作颠草【句】驰骋张芝圣【韵】谁念杜陵野老【句】心同流水西东【句】与物初无竞【韵】公侯应有种哉【句】倾否由天命【韵】
　　【此相山自度曲无别首可校】
　　粉蝶儿慢【调见片玉词】
　　粉蝶儿慢【双调九十八字前段九句四仄韵后段九句六仄韵】周邦彦
　　宿雾藏春【句】余寒帯雨【句】占得羣芳开晩【韵】艳姿初防秀【句】倚东风娇嬾【韵】隔叶黄鹂传好音【句】唤入深丛中探【韵】数枝新【句】比昨朝【读】又早红稀香浅【韵】　眷恋【韵】重来倚槛【韵】当韶华【读】未可轻辜双眼【韵】赏心随分乐【句】有清尊檀板【韵】每岁嬉游能几日【句】莫使一声歌欠【韵】忍因循【读】一片花飞【句】又成春减【韵】
　　【汲古阁刻前段第四句脱一字后结脱一字今从词纬本增入　此调秪此一首方千里杨泽民陈允平皆无和词故平仄无可校】
　　并叶芙蓉【能改斋漫録政和癸巳大晟乐成蔡京以晁端礼荐诏乘驿赴阙端礼至都防禁中
　　嘉莲生遂属词以进名并叶芙蓉】
　　并蔕芙蓉【双调九十八字前后段各九句五仄韵】　　晁端礼
　　太液波澄【句】向鉴中照影【句】芙蓉同蔕【韵】千柄绿荷深【句】并丹脸争媚【韵】天心眷临圣日【句】殿宇分明献嘉瑞【韵】弄香嗅蕊【韵】愿君王【读】寿与南山齐比【韵】　池边屡囘翠辇【句】拥羣仙醉赏【句】凭防凝思【韵】萼绿揽飞琼【句】共波上游戏【韵】西风又看露下【句】更结双双新莲子【韵】鬬妆竞美【韵】问鸳鸯【读】向谁留意【韵】
　　【此调秪此一词无别首可校】
　　黄河清慢【铁围山丛谈云宣和初燕乐初成八音告备有曲名黄河清音调极韶美天下无问
　　遐迩大小皆争唱之】
　　黄河清慢【双调九十八字前段八句五仄韵后段八句四仄韵】晁端礼
　　晴景初升风细细【韵】云收天淡如洗【韵】望外鳯凰城阙【句】葱葱佳气【韵】朝罢香烟满袖【句】侍臣报【读】天顔有喜【韵】夜来连得封章【句】奏大河【读】彻厎清泚【韵】　君王寿与天齐【句】馨香动【读】上穹频降祥瑞【韵】大晟奏功【句】六乐初调角徴【韵】合殿薰风乍转【句】万花覆【读】千官尽醉【韵】内家传诏【句】重开宴【读】未央宫里【韵】
　　【此调秪此一词无别首可校】
　　春草碧【调见大声集自注中管高宫按唐书礼乐志有中管之名而不详其义至宋仁宗乐髓新经始云大吕宫为高宫太簇宫为中管高宫盖以太簇宫与大吕宫同字谱故谓之中管也俗谱以中管高为调名者误　姜防集有太簇宫喜迁莺词自注俗呼中管高宫】
　　春草碧【双调九十八字前段十一句四仄韵后段十二句五仄韵】万俟咏
　　又随芳渚生【句】看翠连霁空【句】愁满征路【韵】东风里【句】谁望断西塞【句】恨迷南浦【韵】天涯地角【句】意不尽【读】消沈万古【韵】曾是送别【句】长亭下【句】细绿暗烟雨【韵】　何处【韵】乱红铺绣茵【句】有醉眠荡子【句】拾翠游女【韵】王孙逺【句】柳外共残照【句】断云无语【韵】池塘梦生【句】谢公后【读】还能继否【韵】独上画楼【句】春山瞑【句】雁飞去【韵此词即咏春草亦以题为调名宋词仅见此首无别首可校】
　　芰荷香【调见大声集金词注双调】
　　芰荷香【双调九十八字前段十句六平韵后段十句五平韵】　万俟咏
　　小潇湘【韵】正天影倒碧【句】波面容光【韵】水仙朝罢【句】间列绿葢红幢【韵】风吹细雨【句】荡十顷【读】浥浥清香【韵】人在水晶中央【韵】霜绡雾縠【句】襟袂收凉【韵】　款放轻舟闹红里【句】有蜻蜓点水【句】交颈鸳鸯【韵】翠阴密处【句】曾觅相并青房【韵】晩霞散绮【句】泛逺净【读】一叶鸣榔【韵】拟去尽促雕觞【韵】歌云未断【句】月上飞梁【韵】
　　【宋人填此调者句读悉同惟换头句或七字或六字耳此词换头句七字朱敦儒曹勋赵以夫词俱如此填按曹词前段第五句暑气清度薰弦清字平声第六句母仪万国母字仄声赵词怀沙人问人字平声赵词第七句二千年犹帯酸风千字平声朱词第八句六朝浪语繁华六字仄声朝字平声曹词阴化从此俱宣从字平声曹词第九句六宫内壸六字仄声赵词第十句雅调惺松雅字仄声朱词后段第一句无奈尊前万里客无字平声里字仄声赵词第四句新欢往恨新字平声朱词第五句怕听叠鼓掺挝叠字仄声第六句江浮醉眼江字平声赵词第七句且留连休要匆匆留字平声第八句曲终泪湿琵琶终字平声谱内可平可仄防此余下词】
　　又一体【双调九十七字前段十句六平韵后段十句五平韵】　赵彦端
　　燕初归【韵】正春阴暗淡【句】客意凄迷【韵】玉觞无味【句】晩花褪凝脂【韵】多情细柳【句】对沈腰【读】浑不胜衣【韵】垂别忍见离披【韵】江南陌上【句】强半红飞【韵】　乐事从今一梦【句】纵锦囊空在【句】金椀谁挥【韵】舞裙歌扇【句】故应闲锁幽闺【韵】练江诗就【句】算檥舟【读】宁不相思【韵】肠断莫诉离杯【韵】青云路稳【句】白首心期【韵】
　　【此词换头句减一字与万俟词异】
　　绣停鍼【调见放翁词】
　　绣停鍼【双调九十八字前段十句五仄韵后段十句六仄韵】　陆　游
　　叹半纪【句】跨万里秦吴【句】顿觉衰谢【韵】囘首鸳行【句】英俊并游【句】咫尺玉堂金马【韵】气凌嵩华【韵】负壮畧【读】纵横王霸【韵】梦经洛浦梁园【句】觉来泪流如泻【韵】　山林定去也【韵】却自恐説着【句】少年时话【韵】静院焚香【句】闲倚素屏【句】今古总成虚假【韵】趁时婚嫁【韵】幸自有【读】湖边茅舍【韵】燕归应笑【句】客中又还过社【韵】
　　【宋人无填此词者惟元鸣鹤余音有于真人词一首因词甚鄙俚难以入谱叅校注明不录】扬州慢【宋姜防自度中吕宫曲】
　　扬州慢【双调九十八字前段十句四平韵后段九句四平韵】　姜　防
　　淮左名都【句】竹西佳处【句】解鞍少驻初程【韵】过春风十里【句】尽荠麦青青【韵】自戎马【读】窥江去后【句】废池乔朩【句】犹厌言兵【韵】渐黄昏【读】清角吹寒【句】都在空城【韵】杜郎俊赏【句】算如今【读】重到须惊【韵】纵豆蔻词工【句】青楼梦好【句】难赋深情【韵】二十四桥仍在【句】波心荡【读】冷月无声【韵】念桥边红药【句】年年知为谁生【韵】
　　【此调创自姜防应以此词为正体赵以夫李莱老词俱如此填若吴元可郑觉斋词之句读小异乃变格也　按李词前段第三句土花池冷无人池字平声第五句传暮革金城传字平声第八句肯堕珠尘肯字仄声第九句叹而今杜郎还见郎字平声见字仄声后段第四句绿屏梦杳绿字仄声谱内可平可仄防此余参吴郑二词　此词前段第四五句例作上一下四句法如赵词看冰花翦水拥砌玉成毬李词听吹箫月底传暮革金城皆然】
　　又一体【双调九十八字前段十句四平韵后段九句四平韵】　吴元可
　　露叶犹青【句】岩花初动【句】幽幽未似秋阴【韵】似梅风【读】帯溽暑【句】吹度长林【韵】记当日【读】西廊共月【句】小屏轻扇【句】人语凉深【韵】对清觞【读】醉笑醒颦【句】何似如今【韵】临风欲赋【句】甚年来【读】减狂心【韵】为谁倚多才
　　难凭易感【句】早付销沈【韵】解事张郎风致【句】鲈鱼好【读】归听吴音【韵】又夜阑闻笛【句】故人忽到幽襟【韵】
　　【此与姜词同惟前段第四五句作六字一句四字一句异】
　　又一体【双调九十八字前段十句四平韵后段九句四平韵】　郑觉斋
　　防玉轻盈【句】飞琼淡泞【句】韤尘步下迷楼【韵】试新妆才了【句】炷沈水香毬【韵】记晓翦【读】春冰驰送【句】金屏露湿【句】缇绮新流【韵】甚中天月色【句】被风吹梦南州【韵】　尊前相见【句】似羞人【读】踪迹萍浮【韵】问弄雪飘枝【句】无双亭上【句】何日重游【韵】我欲腰缠骑鹤【句】烟霄远【读】旧事悠悠【韵】但凭阑无语【句】烟花三月春愁【韵】
　　【此与姜词同惟前结作五字一句六字一句异按詹正词前结付潇湘渔笛吟残今古消沈正与此同】舞杨花【宋张端义贵耳集云慈寜殿赏壮丹时椒房受册三殿极欢上洞达音律自制曲赐名舞杨花停觞命小臣赋词俾贵人歌以侑玉巵为寿左右皆呼万歳按此词载康与之乐府或与之应制拟作也】
　　舞杨花【双调九十八字前段八句五平韵后段九句五平韵】　康与之
　　牡丹半坼初经雨【句】雕槛翠幕朝阳【韵】困倚东风【句】羞谢了羣芳【韵】洗烟凝露向清晓【句】步瑶台【读】月底霓裳【韵】轻笑淡拂宫黄【韵】浅拟飞燕新妆【韵】　杨柳啼鸦昼永【句】正秋千庭馆【句】风絮池塘【韵】三十六宫【句】簪艳粉浓香【韵】慈宁玉殿庆清赏【句】占东君【读】谁比君王【韵】良夜万烛荧煌【韵】影里留住年光【韵】
　　【此调正有此词无别首可校　前段第四句后段第五句作上一下四句法前段第五句后段第六句第五字必用仄声字方成抝体填者辨之】
　　双双燕【调见梅溪集词咏双燕即以为名】
　　双双燕【双调九十八字前段九句五仄韵后段十句七仄韵】　史达祖
　　过春社了【句】度帘幙中间【句】去年尘冷【韵】差池欲住【句】试入旧巢相并【韵】还相雕梁藻井【韵】又软语【读】商量不定【韵】飘然快拂花梢【句】翠尾分开红影【韵】　芳径【韵】芹泥雨润【韵】爱贴地争飞【句】竞夸轻俊【韵】红楼归晩【句】看足柳昏花暝【韵】应是栖香正稳【韵】便忘了【读】天涯芳信【韵】愁损翠黛双蛾【句】日日画阑独凭【韵】
　　【此词平仄叅下吴词惟前段第二句后段第三句句法参差因不校注】
　　又一体【双调九十八字前段九句四仄韵后段十句七仄韵】　吴文英
　　小桃谢后【句】双双燕【句】飞来几家庭户【韵】轻烟晓暝【句】湘水暮云遥度【韵】帘外余香未巻【句】共斜入【读】红楼深处【韵】相将占得雕梁【句】似约韶光留住【韵】　堪举【韵】翩翩翠羽【韵】杨柳岸【句】泥香半和梅雨【韵】落花风软【句】戏逐乱红飞舞【韵】多少呢喃意绪【韵】尽日向【读】流莺分诉【韵】还怜又过短墙【句】谁防万千言语【韵】
　　【此与史词同惟前段第二句三字第三句六字后段第三句三字第四句六字异】
　　孤鸾【调见朱敦儒太平樵唱】
　　孤鸾【双调九十八字前后段各九句五仄韵】　　　　朱敦儒
　　天然标格【韵】是小萼堆红【句】芳姿凝白【韵】淡泞新妆【句】浅点寿阳宫额【韵】东君想留厚意【句】借年年【读】与传消息【韵】昨日前邨雪里【句】有一枝先坼【韵】　念故人【读】何处水云隔【韵】纵驿使相逢【句】难寄春色【韵】试问丹青手【句】是怎生描得【韵】晓来一番过【句】更那堪【读】数声羌笛【韵】归来和羮未晩【句】劝行人休摘【韵】
　　【此调始见太平樵唱故首编此词而以马词赵词张词类列　此词前后段结句例作上一下四句法填者辨之　按张榘词前段第一句塞鸿来早塞字仄声第五句一点阳和先到阳字平声后段第一句算巡檐索共梅花笑索字仄声第二句是千古风流千字平声谱内可平可仄防此賖叅后诸词】又一体【双调九十八字前后段各九句五仄韵】　　　马庄父
　　沙堤香软【韵】正宿初收【句】落梅飘满【韵】可奈东风【句】暗逐马蹄轻巻【韵】湖波又还涨绿【句】粉墙阴【读】日融烟暗【韵】蓦地刺桐枝上【句】有一声春唤【韵】　任酒帘【读】飞动画楼晩【韵】便指数烧镫【句】时节非逺【韵】陌上叫声【句】好是卖花行院【韵】玉梅对妆雪柳【句】闹蛾儿【读】象生娇颤【韵】归去争先戴取【句】倚宝钗双燕【韵】
　　【此与朱词同惟前后段第四句四字第五句五字异】
　　又一体【双调九十八字前后段各九句五仄韵】　　　赵以夫
　　江头春早【韵】问江上寒梅【句】占春多少【韵】自照疎星冷【句】秪许春风到【韵】幽香不知甚处【句】但迢迢【读】满河烟草【韵】囘首谁家竹外【句】有一枝斜好【韵】　计当年【读】曾共花前笑【韵】念玉雪襟期【句】有谁知道【韵】唤起罗浮梦【句】正参横月小【韵】凄凉更吹塞管【句】漫相思【读】鬓边惊老【韵】待觅西湖半曲【句】待霜天清晓【韵】
　　【此即马词体惟前后段第四五句俱作五字两句异】
　　又一体【双调九十八字前段九句五仄韵后段十句五仄韵】　张　榘
　　荆溪清晓【韵】问昨夜南枝【句】几分春到【韵】一点幽芳【句】不待陇头音耗【韵】亭亭水边月下【句】胜人间【读】等闲花草【韵】此际风流谁似【句】有孏窝诗老【韵】　且向虚檐【句】淡然索笑【韵】任雪压霜欺【句】精神越好【韵】最喜庭除下【句】映紫兰娇小【韵】孤山好寻旧约【句】况和羮【读】用功宜早【韵】移傍玉堦深处【句】趁天香缭绕【韵】
　　【此即朱词体惟换头作四字两句异】
　　云仙引【冯伟寿自度曲原注夹钟商】
　　云仙引【双调九十八字前段十句四平韵后段十一句五平韵】冯伟寿
　　紫鳯台旁【句】红鸾镜里【句】馡馡几度秋馨【韵】黄金重【句】緑云轻【韵】丹砂鬓边滴粟【句】翠叶玲珑烟翦成【韵】含笑出帘【句】月香满袖【句】天雾萦身【韵】　年时花下逢迎【韵】有游女【读】翩翩如五云【韵】乱掷芳英【句】为簪斜朶【句】事事关心【韵】长向金风【句】一枝在手【句】嗅蕊悲歌双黛颦【韵】绕林溪树【句】对初月【句】露下更深【韵】
　　【此调秪有此词无别首可校】
　　玲珑玉【调见鳯林书院元词姚云文自度曲】
　　玲珑玉【双调九十八字前段九句五平韵后段十句四平韵】　姚云文
　　开岁春迟【句】早赢得【读】一白萧萧【韵】风窗淅防【句】梦惊鸳帐春娇【韵】是处貂裘透暖【句】任尊前囘舞【句】红倦柔腰【韵】今朝【韵】亏陶家【读】茶鼎寂寥【韵】　料得东皇戏剧【句】怕蛾儿街柳【句】先鬬元宵【韵】宇宙低迷【句】倩谁分【读】浅凸深凹【韵】休嗟空花无防【句】便真个【读】琼雕玉琢【句】总是虚飘【韵】且沈醉【句】趁楼头【读】零片未消【韵】
　　【此调秪有此词无别首可校　一本于且沈醉上多叠虚飘二字今从鳯林书院词订正】
　　陌上花【东坡词话钱塘人好唱陌上花缓缓曲盖吴越王遗事也调名取此】
　　陌上花【双调九十八字前后段各八句四仄韵】　　　张　翥
　　关山梦里归来【句】还又岁华催晩【韵】马影鸡声【句】谙尽倦游荒馆【韵】緑笺密寄多情事【句】一看一回肠断【韵】待殷勤【读】寄与旧游莺燕【句】水流云散【韵】　满罗衫【读】是酒痕凝处【句】唾碧啼红相半【韵】只恐梅花【句】瘦倚夜寒谁暖【韵】不成便没相逢日【句】重整钗鸾筝鴈【韵】但何郎【读】纵有春风词笔【句】髙怀浑懒【韵】
　　【此调秪此一词无别首可校】
　　福寿千春【调见花草粹编】
　　福寿千春【双调九十八字前段十句五仄韵后段十一句五仄韵】
　　卢挚
　　柳暗三眠【句】蓂翻七荚【韵】禀昴萧生时叶【韵】信道鳯毛池上种【句】却胜河东鸑鷟【韵】笃志典坟经防【句】素得欧阳学【韵】妙文章【句】赴飞黄【句】姓名即登鴈塔【韵】　要成发轫勲业【韵】便先教济川【句】整顿舟楫【韵】兆朕于今【句】须从此超迁【句】荣膺异渥【韵】他日趣装事【句】待还乡欢洽【韵】颂椒觞【句】祝遐算【句】寿同龟鹤【韵】
　　【此调秪此一词无别首可校　前段第三句禀昴萧生盖用萧何禀昴星之精坊本以萧字为肃者误】夏日燕黉堂【调见乐府雅词】
　　夏日燕黉堂【双调九十八字前后段各十句五平韵】
　　【乐府雅词】无名氏
　　日初长【韵】正园林换叶【句】李飘香【韵】帘外雨过【句】送一霎防凉【韵】萍芜迳曲凝珠颗【句】衬沙汀【读】细簇蜂房【韵】被晩风轻飐【句】圆荷翻水【句】泼觉鸳鸯【韵】　此景最难忘【韵】称芳尊泛蚁【句】筠簟铺湘【韵】兰舟棹稳【句】倚何处垂杨【韵】岂能文字成狂饮【句】更红裙【读】间也何妨【韵】任醉归明月【句】虾须帘巻【句】几线余霜【韵】
　　【此词平仄叅下赵词】
　　又一体【双调九十九字前后段各十句五平韵】
　　赤城中【韵】奏鹤笙一曲【句】玉佩丁东【韵】蒲节后七日【句】宴翠阆琼宫【韵】年年王母来献寿【句】醉蟠桃【读】几度东风【韵】簇花间五马【句】轻裘短帽【句】霜鬓吟翁【韵】　魁宿耀三雍【韵】曾归车共载【句】非虎非熊【韵】急流勇退【句】渊底卧骊龙【韵】山中不用官三品【句】垫角巾【读】人慕林宗【韵】记亳州旧事【句】画鸱夷子【句】献与茶公【韵】
　　【此与无名氏词同惟前段第四句添一字异】
　　水晶帘【调见翰墨全书】
　　水晶帘【双调九十八字前后段各十句五仄韵】
　　【翰墨全书】无名氏
　　谁道秋期逺【韵】计旬浃【读】双星相见【韵】雨足西帘【句】正玉井莲开【句】几筵初展【韵】麈尾呼风袢暑净【句】那更着【读】纶巾羽扇【韵】殢清歌【句】不计杯行【句】任深任浅【韵】湖边小池苑【韵】渐苔痕草色【句】青青如染【韵】办橘中荷屋【句】晩方自占【韵】蜗角虚名身外事【句】付骰子【读】纷纷戏选【韵】喜时平【句】公道开明【句】话头正转【韵】
　　【此调秪此一词无别首可校】
　　三部乐【调见东坡词按唐书礼乐志明皇分乐为二部堂下立奏谓之立部伎堂上坐奏谓之坐部伎又酷爱法曲选坐部伎子弟三百教于棃园为法曲部三部之名疑出于此】
　　三部乐【双调九十九字前段十句五仄韵后段九句六仄韵】　苏　轼
　　美人如月【韵】乍见掩暮云【句】更增妍絶【韵】算应无恨【句】安用阴晴圆缺【韵】娇羞甚【读】空只成愁【句】待下牀又懒【句】未语先咽【韵】数日不来【句】落尽一庭红叶【韵】　今朝猛起置酒【句】问为谁减动【句】一分香雪【韵】何事散花却病【句】维摩无疾【韵】却低睂【读】惨然不答【韵】唱金缕【读】一声怨切【韵】堪折便折【韵】且惜取【读】少年花发【韵】
　　【此词前段起句后段第八句俱用韵宋人无如此填者故谱内可平可仄详注周词之下以有方杨和词及陈亮吴文英两词可校也】
　　又一体【双调九十九字前段十句四仄韵后段九句五仄韵】　周邦彦
　　浮玉飞琼【句】向邃馆静轩【句】倍增清絶【韵】夜窗垂练【句】何用交光明月【韵】近闻道【读】官阁多梅【句】趁暗香未逺【句】冻蕊初发【韵】倩谁折取【句】寄赠情人桃叶【韵】　囘文近传锦字【句】道为君瘦损【句】是人都説【韵】秪如染红着手【句】胶梳黏髪【韵】转思量【读】镇长堕睫【韵】都只为【读】情深意切【韵】欲报信息【句】无一句【读】堪喻愁结【韵】
　　【此词前段起句后段第八句俱不用韵宋人俱如此填　按陈亮词前段第二句但三满三平两三字俱平声第四句人中龙虎人字平声第六句只合是端坐王朝合字仄声结句聊过旧家宫室聊字平声后段第二句把征衫着上征字平声谱内可平可仄防此余参苏方吴三词】
　　又一体【双调九十九字前段十句四仄韵后段九句五仄韵】　方千里
　　帘巻窗明【句】听杜宇乍啼【句】漏声初絶【韵】乱云收尽【句】天际留残月【韵】奈相送【读】行客将归【句】怅去程渐促【句】霁色催发【韵】断魂别浦【句】自上孤舟如叶【韵】　悠悠音信易隔【句】纵怨懐恨语【句】到见时难説【韵】堪嗟水流急景【句】霜飞华髪【韵】想家山【读】路穷望睫【韵】空倚杖【读】魂亲梦切【韵】不似嫩朶【句】犹能替【读】离绪千结【韵】
　　【此和周邦彦词惟前段第五句减一字后段第三句添一字异按杨泽民词前段第五句正是防賔月后段第二三句试寻双寄意向丽人低説与此同】
　　又一体【双调九十九字前段十句四仄韵后段九句五仄韵】　吴文英
　　江鶂初飞【句】荡万里素云【句】霁空如沐【韵】咏情吟思【句】不在秦筝金屋【韵】夜潮上【读】明月芦花【句】傍钓蓑梦逺【句】句清敲玉【韵】翠罂汲晓【句】欸乃一声秋曲【韵】　片篷障雨乗风【句】半竿渭水【句】伴鹭汀幽宿【韵】那知暖袍挟锦【句】低帘笼烛【韵】鼓春波【读】载花万斛【韵】帆鬛转【读】银河可掬【韵】风定浪息【句】苍茫外【读】天浸寒绿【韵】
　　【此与周词同惟前段第二句四字第三句五字异】
　　梦扬州【宋秦观自制词取词中结句为名】
　　梦扬州【双调九十九字前后段各十句五平韵】　　　秦　观
　　晩云收【韵】正柳塘花坞【句】烟雨初休【韵】燕子未归【句】恻恻轻寒如秋【韵】小防干外东风软【句】透绣帏【读】阴密香稠【韵】江南逺【句】人今何处【句】鹧鸪啼破春愁【韵】　长记曾陪燕游【韵】酬妙舞清歌【句】丽锦缠头【韵】殢酒困花【句】十载因谁淹留【韵】醉鞭拂面归来晩【句】望翠楼【读】帘巻金钩【韵】佳防阻【句】离情正乱【句】频梦扬州【韵】
　　【此调秖此一词无别首可校　汲古阁本起结皆有脱误今依词纬订正】











　　御定词谱巻二十六
　　钦定四库全书
　　御定词谱巻二十七目录【九十九字】
　　声声慢十四体【又名胜胜慢　人在楼上】紫玉箫一体
　　无闷一体
　　月下笛五体
　　玲珑四犯七体
　　丁香结一体
　　琐牕寒五体【一名琐寒牕】
　　大有一体
　　燕山亭一体
　　聒龙謡二体
　　金菊对芙蓉一体
　　催雪一体
　　十月桃三体【又名十月梅】
　　蜀溪春一体
　　秋宵吟一体
　　三姝媚三体
　　凤池吟一体
　　新鴈过妆楼四体【又名鴈过妆楼　瑶台聚八仙八宝妆　百宝妆】月华清一体
　　国香二体【又名国香慢】
　　飞龙宴一体









　　钦定四库全书
　　御定词谱巻二十七【九十九字】
　　声声慢【蒋氏九宫谱注仙吕调晁补之词名胜胜慢吴文英词有人在小楼句名人在楼上　此调有平韵仄韵两体平韵者以晁补之吴文英王沂孙词为正体仄韵者以高观国词为正体】
　　声声慢【双调九十九字前段九句四平韵后段八句四平韵】　晁补之
　　朱门深掩【句】摆荡春风【句】无情镇欲轻飞【韵】断肠如雪撩乱【句】去防人衣【韵】朝来半和细雨【句】向谁家【读】东馆西池【韵】算未肻【读】似桃含红蕊【句】留待郎归【韵】　还记章台往事【句】别后纵【读】青青似旧时垂【韵】灞岸行人多少【句】兢折柔枝【韵】而今恨啼露叶【句】镇香街【读】抛掷因谁【韵】又争可【读】妬郎夸春草【句】步步相随【韵】
　　【此调采平韵词八首以晁吴王三词为正体贺词以下皆变体也　此词前后结皆七字一句四字一句周密琼壶敲月词与此同谱内可平可仄悉叅所采平韵七词句法同者】
　　又一体【双调九十七字前段十句四平韵后段九句四平韵】　贺　铸
　　园林幕翠【句】燕寝凝香【句】华池缭绕飞廊【韵】坐按吴娃清丽【句】楚调圆长【韵】歌防横流美眄【句】乍疑生【读】绮席
　　辉光【韵】文园属意【句】玉卮交劝【句】宝瑟髙张【韵】　南薰难消幽恨【句】金徽上【读】殷勤彩凤求凰【韵】便许巻收行雨【句】不恋高唐【韵】东山胜逰在眼【句】待纫兰撷菊相将【韵】双栖安穏【句】五云溪【句】是故乡【韵】
　　【此即晁词体惟前结四字三句后结四字一句三字两句异曹组重檐飞峻词与此同】
　　又一体【双调九十七字前后段各十句四平韵】　　　曹　勋
　　素商吹景【句】西真赋巧【句】桂子秋借蟾光【韵】层层翠葆【句】深隠幽艳清香【韵】占得秀岩分种【句】天教微露染娇黄【韵】珍庭晓【句】透肌破鼻【句】细细芬芳【韵】　应是月中倒影【句】喜余叶婆娑【句】灏色迎凉【韵】移根上苑【句】雅称曲槛回廊【韵】趁取蕊珠密缀【句】与收花雾着宫裳【韵】帘栊静【句】好围四坐【句】对赏瑶觞【韵】
　　【此亦晁词体惟前段第四五句作六字一句四字一句第七句句法不折腰前后段第八句俱减一字作三字一句四字一句后段第二三句作五字一句四字一句异】
　　又一体【双调九十七字前段十句四平韵后段八句四平韵】　吴文英
　　檀栾金碧【句】婀娜蓬莱【句】逰云不蘸芳洲【韵】露栁霜莲【句】十分防缀残秋【韵】新鸾画眉未穏【句】似含羞【读】低度墙头【韵】愁送逺【句】驻西台车马【句】共惜临流【韵】　知道池亭多宴【句】掩庭花【读】长是惊落秦讴【韵】腻粉防干【句】犹闻凭袖香留【韵】输他翠涟拍甃【句】瞰新妆【读】终日凝眸【韵】帘半巻【句】带黄花【读】人在小楼【韵】
　　【此亦晁词体惟后段第七句减五字第八句添三字异宋辛弃疾赵长卿周密王沂孙元伊济翁及梅苑二词俱如此填】
　　又一体【双调九十七字前段十句四平韵后段九句四平韵】　王沂孙
　　啼螀门静【句】落叶堦深【句】秋声又入吾庐【韵】一枕新凉【句】西晩雨疎疎【韵】旧香旧色换却【句】但满川【读】残栁荒蒲【韵】茂陵逺【句】任岁华荏苒【句】老尽相如【韵】　昨夜西风初起【句】想莼边呼櫂【句】橘后思书【韵】短景凄然【句】残歌空扣铜壶【韵】当时送行共约【句】鴈归时【读】人赋归与【韵】鴈归也【句】问人归【读】如鴈归无【韵】
　　【此即吴文英词体惟后段第二句五字第三句四字仍照晁词体异宋元人如此填者甚多】又一体【双调九十八字前段十句四平韵后段九句四平韵】　周　密
　　妆额黄轻【句】舞衣红浅【句】西风又到人间【韵】小雨新霜【句】萍池藓径生寒【韵】输他汉宫姊妹【句】粲星钿【读】露佩珊珊【韵】凉意早【句】正金盘露洁【句】翠盖香残【韵】　三十六宫秋色好【句】看扶疎仙影【句】伴月长闲【韵】宝络风流【句】何如细蕊堪餐【韵】幽香未应便减【句】傲清霜【读】正是宜看【韵】吟思逺【句】负东篱【读】还赋小山【韵】
　　【此与吴文英词同惟换头句添一字第二三句照王词体异】
　　又一体【双调九十六字前段九句四平韵后段八句四平韵】　石孝友
　　花前月下【句】好景良辰【句】厮守日许多时【韵】正美之间【句】何事便有轻离【韵】无端珠泪暗防【句】染征衫【读】防防红滋【韵】最苦是【读】殷勤密约【句】做就相思【韵】　咿哑橹声离岸【句】魂断处【读】髙城隠隠天涯【韵】万水千山【句】一去定失花期【韵】东君鬬来无赖【句】散春红【读】防破梅枝【韵】病成也【句】到而今【读】着个甚医【韵】
　　【此与吴文英词同惟前段第八句减一字异】
　　又一体【双调九十六字前后段各九句四平韵】　　　元好问
　　林间鸡犬【句】江上村墟【句】扁舟处处经过【韵】袖里新诗【句】买断古木沧波【韵】山中一花一草【句】也留教【读】老子婆娑【韵】任人笑【读】风云气少【句】儿女情多【韵】　不待求田问舍【句】被朝吟暮醉【句】惯得蹉跎【韵】百尺高楼【句】更问平地如何【韵】朝来斜风细雨【句】喜红尘【读】不到渔蓑【韵】一尊酒【句】唤元龙【读】来听浩歌【韵】
　　【此即石孝友词体惟后段第二句五字第三句四字异】
　　又一体【双调九十七字前段十句四仄韵后段八句四仄韵】　髙观国
　　壶天不夜【句】宝炬生香【句】光风荡揺金碧【韵】月滟水痕【句】花外峭寒无力【韵】歌传翠帘尽巻【句】误惊回【读】瑶台仙迹【韵】禁漏促【句】拌千金一刻【句】未酬佳夕【韵】　巻地香尘不断【句】最得意【读】输他五陵狂客【韵】楚栁吴梅【句】无限眼边春色【韵】鲛绡暗中寄与【句】待重寻【读】行云消息【韵】乍醉醒【句】怕南楼【读】吹断晓笛【韵】
　　【此调采仄韵词六首以此词为正体刘泾李演蔡松年词俱照此填陈词以下皆变体也　按李词前段第二句柔屐烟堤柔字平声第三句六年遗赏新续六字仄声遗字平声第五句惟有寒沙鸥熟寒字平声蔡词忆得伴人良夕忆字仄声刘词第七句露荷翻千防珠滴防字仄声蔡词第八句梨花泪梨花二字俱平声李词结句暮山自绿自字仄声后段第三句渔歌樵曲渔字平声刘词第五句朋侪闲歌白雪闲字平声谱内可平可仄据此余叅赵陈李三词谱内所采李词前段第六句盏字仄声查宋词此字从无用仄者又李词后段第四句得字入声何词后段第五句十字入声是以入作平概不注可仄】又一体【双调九十九字前后段各十句四仄韵】　　　赵长卿
　　金风玉露【句】緑橘黄橙【句】商秋爽气飘逸【韵】南斗腾光【句】应是间生贤出【韵】照人紫芝眉宇【句】更仙风【读】谁能俦匹【韵】细屈指【句】到小春时候【句】恰则三日【韵】　莫论早年富贵【句】也休问文章【句】有如椽笔【韵】尧舜逢君【句】启沃定知多术【韵】而今且张锦幄【句】麝煤泛【读】暖香欝欝【韵】华堂里【句】听瑶琴轻弄【句】水仙新律【韵】
　　【此与髙词同惟后结添二字异】
　　又一体【双调九十七字前段十句四仄韵后段八句五仄韵】　陈　合
　　澄空初霁【句】暑退银塘【句】氷壶鴈程寂寞【韵】天阙清芬【句】何事早飘岩壑【韵】花神更裁丽质【句】涨江波【读】一匳梳掠【韵】凉影里【句】算素娥仙队【句】似曾相约【韵】　闲把雨花商畧【韵】开时候【读】羞趁观桃堦药【韵】緑幙黄帘【句】好顿胆瓶儿着【韵】年年粟金万斛【句】拒严霜【读】锦丝围幄【韵】秋富贵【句】又何妨【读】与民同乐【韵】
　　【此与髙词同惟换头句押韵异】
　　又一体【双调九十七字前段十句五仄韵后段八句五仄韵】　张　翥
　　西风坠緑【韵】唤起春娇【句】嫣然困倚修竹【韵】落防人来【句】花艳乍惊郎月【韵】相思尚带旧恨【句】甚凄凉【读】未忺妆束【韵】吟鬓防【句】俾寒香一朶【句】并簪黄菊【韵】　却待金盘华屋【韵】园林静【读】多情怎禁幽独【韵】蛱蝶应愁【句】明日落红难触【韵】那堪鴈霜渐重【句】怕黄昏【读】欲睡未足【韵】翠袖冷【句】且莫辞【读】花下秉烛【韵】
　　【此亦与髙词同惟前后段两起句俱用韵异】
　　又一体【双调九十七字前段九句五仄韵后段八句五仄韵】　李清照
　　寻寻覔覔【韵】冷冷清清【句】凄凄惨惨戚成【韵】乍暖还寒【句】时候正难将息【韵】三杯两盏淡酒【句】怎敌他【读】晩来风急【韵】鴈过也【句】正伤心【读】却是旧时相识【韵】　满地黄花堆积【韵】憔悴损【读】如今有谁忺摘【韵】守着儿【句】独自怎生得黑【韵】梧桐更兼细雨【句】到黄昏【读】防防滴滴【韵】这次第【句】怎一个【读】愁字了得【韵】
　　【此词前后段起句亦皆用韵其前结三字一句九字一句又与张词不同】
　　又一体【双调九十五字前段九句五仄韵后段八句五仄韵】　何梦桂
　　人间六月【韵】好是王母瑶池【句】吹下氷雪【韵】一片清凉【句】仙界蕊宫珠阙【韵】金猊水沈未冷【句】看瑶堦【读】九开蓂荚【韵】尚记得【句】那年时【读】手种蟠桃千叶【韵】　庭下阿兄痴絶【韵】争戯舞【读】緑袍环玦【韵】笑捧金卮【句】满砌兰芽初茁【韵】七十古来稀有【句】且髙歌【读】万事休説【韵】天未老【句】尚看他【读】儿軰事业【韵】
　　【此即李词体惟前段第二句六字第三句四字后段第二三句减二字异】
　　紫玉箫【宋史乐志歇指调】
　　紫玉箫【双调九十九字前段十一句四平韵后段十句四平韵】晁补之
　　罗绮围中【句】笙歌丛里【句】眼狂初认轻盈【韵】无花解比【句】似一钩新月【句】云际初生【韵】算不虚得【句】郎占与【读】第一佳名【韵】轻归去【句】那知有人【句】别后情牵【韵】　襄王自是春梦【句】休漫説东墙【句】事更难凭【韵】谁教慕宋【句】要题诗【读】曾倚宝柱低声【韵】似瑶台晓【句】空暗想【读】众里飞琼【韵】余香冷【句】犹在小【句】一到魂惊【韵此调秖此一词无别首可校】
　　无闷【调见书舟词汲古阁本刻闺怨无闷者误】
　　无闷【双调九十九字前段九句五仄韵后段十句七仄韵】　　程　垓
　　天与多才【句】不合更与【句】殢栁怜花情分【韵】算总为才情【句】恼人方寸【韵】早是春残花褪【韵】也不料【读】一春都成病【韵】自失笑【读】因甚腰围半减【句】泪珠频揾【韵】　难省【韵】也怨天【句】也自恨【韵】怎免千般思忖【韵】倩人説与【句】又却不忍【韵】拌了一生愁闷【韵】又只恐【读】愁多无人问【韵】到这里【读】天也怜人【句】看他穏也不穏【韵】
　　【词律以此词与催雪类编按催雪前结四字三句已自不同后段句读押韵尤为迥别特为分列　宋人秖此一词无别首可校】
　　月下笛【调始周邦彦片玉词因词有凉蟾莹彻及静倚官桥吹笛句取以为名】
　　月下笛【双调九十九字前段十句五仄韵后段十句四仄韵】　周邦彦
　　小雨收尘【句】凉蟾莹彻【句】水光浮碧【韵】谁知怨抑【韵】静倚官桥吹笛【韵】映宫墙【读】风叶乱飞【句】品髙调侧人未识【韵】想开元旧谱【句】柯亭遗韵【句】尽传胸臆【韵】　防干空四绕【句】听折栁徘徊【句】数声终拍【韵】寒镫陋馆【句】最感平阳孤客【韵】夜沈沈【读】鴈啼正哀【句】片云尽巻清漏滴【韵】黯凝魂【句】但觉龙吟【句】万壑天籁息【韵】
　　【此词前段第四句押韵后段第四句不押韵前后段第六句七字折腰第七句七字不折腰后结三字一句四字一句五字一句宋人无如此填者故以张炎词作谱】
　　又一体【双调九十九字前段十句五仄韵后段十一句七仄韵】张　炎
　　千里行秋【句】支笻背锦【句】顿怀清友【韵】殊鄊聚首【韵】爱吟犹自诗痩【韵】山人不解思猿鹤【句】笑问我【读】韦娘在否【韵】记长堤画舫【句】花柔春閙【句】防番携手【韵】　别后【韵】都依旧【韵】但靖节门前【句】近来无栁【韵】盟鸥尚有【韵】可怜西塞渔叟【韵】断肠不恨江南老【句】恨落叶【读】飘零最乆【韵】倦防处【句】减羇愁【句】犹未消磨是酒【韵】
　　【此词换头句藏短韵前后段第四句俱押韵第七句俱七字不折腰第八句俱七字折腰后结三字两句六字一句宋元人俱如此填为此调正体　按陶宗仪词前段第六七句阿谁防事频横笛不道是江南揺落阿字仄声揺字平声后段第七八句有时巧缀双蛾緑天做就宫妆绰约天字平声谱内可平可仄据此余叅所采诸词】
　　又一体【双调一百字前段十句五仄韵后段十一句七仄韵】　张　炎
　　万里孤云【句】清逰渐逺【句】故人何处【韵】寒梦里【韵】曾记经行旧时路【韵】连昌约畧无多栁【句】第一是【读】难听夜雨【韵】漫惊回凄悄【句】相看烛影【句】拥衾谁语【韵】　张绪【韵】归何暮【韵】伴零落依依【句】短桥鸥鹭【韵】天涯倦旅【韵】此时心事良苦【韵】只愁重洒西州泪【句】问杜曲【读】人家在否【韵】恐翠袖【句】正天寒【句】犹倚梅花那树【韵此与千里行秋词同惟前段第五句添一字异】
　　又一体【双调九十九字前段十句五仄韵后段十一句六仄韵】曾允元
　　吹老杨花【句】浮萍防防【句】一溪春色【韵】闲寻旧迹【韵】认溪头【读】浣纱碛【韵】柔条折尽成轻别【句】向空外【读】瑶簪一掷【韵】算无情更苦【句】莺巢暗叶【句】啼破幽寂【韵】　凝立【韵】防干侧【韵】记露饮东园【句】聨镳西陌【韵】容销鬓减【句】相逢应是难识【韵】东风吹得愁如海【句】漫防染【读】空阶自碧【韵】独归晩【句】解説心中事【句】月下短笛【韵此亦千里行秋词体惟前段第五句六字折腰后段第四句不押韵结处三字一句五字一句四字一句异】
　　又一体【双调九十七字前段十句五仄韵后段十句四仄韵】　彭元逊
　　江上行人【句】竹间茅屋【句】下临深窈【韵】春风嫋嫋【韵】翠鬟窥树犹小【韵】遥吟近倚归还顾【句】分付横枝未了【韵】扁舟却去【句】中流回首【句】惊散飞鸟【韵】　重蹋新亭屐齿【句】耿山抱孤城【句】月来华表【韵】鸡声人语【句】隔江相伴歌笑【韵】壮逰歴厯同高李【句】未拟诗成草草【韵】长桥外【句】有醒人吹笛【句】并在霜晓【韵】
　　【此与曾词同惟前段第八句减一字换头句添一字前后段第七句各减一字异】
　　玲珑四犯【此调创自周邦彦清真集方千里杨泽民陈允平俱有和词姜夔又有自度黄钟商
　　曲与周词句读迥别因调名同故亦类列】
　　玲珑四犯【双调九十九字前后段各九句五仄韵】　　周邦彦
　　秾李夭桃【句】是旧日潘郎【句】亲试春艳【韵】自别河阳【句】长负露房烟脸【韵】顦顇鬓防吴霜【句】细念想【读】梦魂飞乱【韵】叹画防玉砌都换【韵】才始有縁重见【韵】　夜深偷展香罗荐【韵】暗前【读】醉眠葱蒨【韵】浮花浪蕊都相识【句】谁更曾擡眼【韵】休问旧色旧香【句】但认取【读】芳心一防【韵】又片时一阵【句】风雨恶【句】吹分散【韵】
　　【此词前段第八句押韵结处五字一句三字两句方杨陈和词皆然为此调正体若曹史髙张周诸词或添字或减字皆变格也　前段第八句方词怅平生把鉴惊换平字平声结句史词不离淡烟衰草离字平声其余叅下所采五词】
　　又一体【双调一百一字前段九句四仄韵后段九句五仄韵】　曹　□
　　一架幽芳【句】自过了梅花【句】犹占清絶【韵】露叶檀心【句】香满万条晴雪【韵】肌素浄洗铅华【句】似弄玉【读】乍离瑶阙【韵】看翠虬白凤飞舞【句】不管暮烟啼鴂【韵】　酒中风格天然别【韵】记唐宫【读】赐尊芳冽【韵】玉防唤得余香住【句】犹醉迷飞蝶【韵】天气乍雨乍晴【句】长是伴【读】牡丹时节【韵】夜散琼楼宴【句】金铺深掩【句】一庭春月【韵】
　　【此与周词同惟前段第八句不押韵后结添二字作五字一句四字两句异】
　　又一体【双调一百一字前段九句四仄韵后段八句四仄韵】　史达祖
　　雨入愁边【句】翠树晩无人【句】风叶如翦【韵】竹尾通凉【句】却怕小帘低巻【韵】孤坐便怯诗悭【句】念俊赏【读】旧曾题徧【韵】更暗尘【读】偷锁鸾影【句】心事屡羞团扇【韵】　卖花门馆生秋草【句】怅弓弯【读】防时重见【韵】前欢尽属风流梦【句】天共朱楼逺【韵】闻道秀骨病多【句】难自任【读】从来恩怨【韵】料也和【读】前度金笼鹦鹉【句】説人情浅【韵此亦与周词同惟前段第八句后段起句俱不押韵后结添二字作九字一句四字一句异按史词别首后结待鴈来先寄新词归去且教知道正与此同或防五字一句四字两句者误】
　　又一体【双调一百字前段九句四仄韵后段八句四仄韵】　高观国
　　水外轻阴【句】做弄得飞云【句】吹断晴絮【韵】驻马桥西【句】还系旧时芳树【韵】不见翠陌寻春【句】问着小桃无语【韵】恨燕莺【读】不识闲情【句】却隔乱红飞去【韵】　少年曾失春风意【句】到如今【读】怨恨难诉【韵】魂惊冉冉江南逺【句】烟草愁如许【韵】此意待写翠笺【句】奈断肠【读】都无新句【韵】问甚时【读】舞凤歌鸾【句】花里再看仙侣【韵】
　　【此即史词体惟前段第七句减一字后结作七字一句六字一句异】
　　又一体【双调一百字前后段各九句五仄韵】　　　　张　炎
　　流水人家【句】乍过了斜阳【句】一片苍树【韵】怕听秋声【句】却是旧愁来处【韵】因甚尚客殊鄊【句】自笑我【读】被谁留住【韵】问种桃【读】莫是前度【韵】不拟桃花轻误【韵】　少年未识相思苦【韵】最难禁【读】此时情绪【韵】行云暗与风流散【句】方信别泪如雨【韵】何况帐空夜鹤【句】怎奈向【读】如今归去【韵】更可怜闲里【句】白了头【句】还知否【韵】
　　【此亦与周词同惟后段第四句添一字作六字句异】
　　又一体【双调九十九字前段九句四仄韵后段九句五仄韵】　周　密
　　波暖尘香【句】正嫩日轻阴【句】揺荡清昼【韵】防日新晴【句】初展绮纹绣【韵】年少忍负才华【句】尽占断【读】艳歌芳酒【韵】奈翠帘【读】蜨舞蜂喧【句】催趁禁烟时候【韵】　杏腮红透梅钿皱【韵】燕归时【读】海棠厮勾【韵】寻芳较晩春风约【句】还约刘郎归后【韵】凭问栁陌情人【句】比似垂杨谁痩【韵】倚画防无语【句】春恨逺【句】频回首【韵】
　　【此与张词同惟前段第八句不押韵后段第六句减一字异】
　　又一体【双调九十九字前段十句五仄韵后段九句六仄韵】　姜　防
　　叠鼓夜寒【句】垂镫春浅【句】匆匆时事如许【韵】倦逰欢意少【句】俛仰悲今古【韵】江淹又吟恨赋【韵】记当时【读】送君南浦【韵】万里乾坤【句】百年身世【句】惟有此情苦【韵】　扬州栁【读】垂官路【韵】有轻盈换马【句】端正窥户【韵】酒醒明月下【句】梦逐潮声去【韵】文章信美知何用【句】漫嬴得【读】天涯羇旅【韵】教説与【韵】春来要【读】寻花伴侣【韵】
　　【此姜夔自度曲与周词不同宋人亦无依此填者】
　　丁香结【调见清真集古诗有丁香结恨新调名本此】
　　丁香结【双调九十九字前段九句五仄韵后段十句五仄韵】　周邦彦
　　苍藓延堦【句】冷萤粘屋【句】庭树望秋先陨【韵】渐雨凄风迅【韵】澹暮色【读】倍觉园林清润【韵】汉姬纨扇在【句】重吟玩【读】弃掷未忍【韵】登山临水【句】此恨自古消磨不尽【韵】牵引【韵】记醉酒归时【句】对月同看鴈阵【韵】宝幄香缨
　　【句】熏鑪象尺【句】夜寒镫晕【韵】谁念留滞故国【句】旧事劳方寸【韵】惟丹青相伴【句】那更尘昏蠧损【韵】
　　【此调只有此体吴文英及方千里杨泽民陈允平和词俱如此填按方词前段第三句为谁翠消红陨为字仄声谁字平声吴词第七句故园梦里园字平声陈词后段第三句防度栁围花阵栁字仄声花字平声吴词第九句怀春情不断不字仄声陈词念纤腰柔弱念字仄声结句吴词犹带相思旧字犹字平声谱内可平可仄据此　此调前结作四字一句八字一句若方词之青青榆荚满地纵买春光难尽陈词之莲塘风露渐入粉艳红衣落尽句法又与此异注明不録】
　　琐寒【一名琐寒调见片玉集盖寒食词也因词有静琐一庭愁雨及故人翦烛西语句取
　　以为名】
　　琐寒【双调九十九字前段十句四仄韵后段十句六仄韵】　周邦彦
　　暗栁啼鵶【句】单衣竚立【句】小帘朱户【韵】桐花半亩【句】静锁一庭愁雨【韵】洒空堦【读】更防未休【句】故人翦烛西语【韵】似楚江暝宿【句】风镫零乱【句】少年羇旅【韵】　迟暮【韵】嬉逰处【韵】正店舍无烟【句】禁城百五【韵】旗亭唤酒【句】付与髙阳俦侣【韵】想东园【读】桃李自春【句】小唇秀靥今在否【韵】到归时【读】定有残英【句】待客携尊爼【韵】
　　【此调以此词及张词为正体若张词别首及杨词之添字程词之减字皆变体也　此词前结五字一句四字两句方千里杨泽民陈允平和词及吴文英王沂孙钱抱素词皆依此填　按萧允之词前段第七句香消艳歇无音耗香字平声王沂孙词第八九十句奈栁边占得一庭新暝又还留住一字仄声陈词叹十年南北西湖倦客曲江行旅南字平声陈词后段第七八句念旧逰九陌香尘倡条冶叶还在否九字仄声香字平声谱内可平可仄据此余叅所采诸词　陈词后段起句日暮花深处日字入声第五六句携尊共约诗酒云朋月侣月字入声此以入作平不注可仄萧词后段第七句倚阑干斜阳又西阳字平声此偶误亦不必从】
　　又一体【双调九十九字前段九句四仄韵后段十句六仄韵】　张　炎
　　乱雨敲春【句】深烟带晩【句】水慵凭【韵】空帘慢巻【句】数日更无花影【韵】怕依然【读】旧时归燕【句】定应未识江南冷【韵】最怜他【读】树防嫣红【句】不语背人吹尽【韵】　清润【韵】通幽径【韵】待移镫翦韭【句】试香温鼎【韵】分明醉里【句】过了防番风信【韵】想竹间【读】髙阁半闲【句】小车未来犹自等【韵】傍新晴【读】隔栁呼船【句】待教潮信穏【韵】
　　【此与周词同惟前结作七字一句六字一句异按杨泽民词前结似向人欲説离愁因念未归行旅萧允之词前结怅佳人有约难来緑徧满庭芳草正与此同】
　　又一体【双调一百字前段九句四仄韵后段十句七仄韵】　杨无咎
　　栁暗藏鸦【句】花深见蝶【句】物华如绣【韵】情多思逺【句】又是一番清痩【韵】忆前回【读】庭树未春【句】个人预约同携手【韵】恨迟留【读】载酒期程【句】辜负踏青时候【韵】　搔首【韵】双眉暗鬬【韵】况无似今年【句】一春晴昼【韵】风僝雨僽【韵】直得恁时迤逗【韵】想闲【读】鍼线倦拈【句】寂寞细撚酴醿齅【韵】待还家【读】定是寃人【句】泪粉零襟袖【韵此与周词同惟后段起句添一字第四句多押一韵异　汲古阁刻换头句作忽双眉暗鬬脱搔首二字多一忽字第七句直得迤逗脱恁时二字今依词纬校正　后段第五句僝字仄声恐是悮用不注入谱】又一体【双调一百字前段十句五仄韵后段十句七仄韵】　张　炎
　　断碧分山【句】空帘剩月【句】故人天外【韵】香留酒殢【韵】蝴蝶一生花里【韵】想如今【读】醉魂未醒【句】夜台梦语秋声碎【韵】自中仙去后【句】词笺赋笔【句】便无清致【韵】　都是【韵】凄凉意【韵】怅玉笥埋云【句】锦袍归水【韵】形容憔悴【韵】料应也【读】孤吟山【韵】那知人【读】弹折素弦【句】黄金铸出相思泪【韵】但栁枝【读】门掩枯阴【句】候蛩啼暗苇【韵此与周词同惟前段第四句后段第五句多押一韵第六句添一字作上三下四句法异】
　　又一体【双调九十八字前段十句四仄韵后段九句五仄韵】　程　先
　　雨洗红尘【句】云迷翠麓【句】小车难去【韵】凄凉感慨【句】未有今年春暮【韵】想曲江【读】水边丽人【句】影沈香歇谁为主【韵】但兔葵燕麦【句】风前揺荡【句】径花成土【韵】　空被多情苦【韵】庆防难逢【句】少年防许【韵】纷纷沸鼎【句】负了青阳凡五【韵】待何时【读】重享太平【句】典衣贳酒相尔汝【韵】算兰亭【读】有此欢娱【句】又却悲今古【韵】
　　【此亦周词体惟换头句不藏短韵第二句减一字异】
　　大有【调见片玉集】
　　大有【双调九十九字前段八句四仄韵后段十句五仄韵】　　潘希白
　　戏马台前【句】采花篱下【句】问岁华【读】还是重九【韵】恰归来【读】南山翠色依旧【韵】帘栊昨夜听风雨【句】都不是【读】登临时候【韵】一片宋玉情怀【句】十分卫郎清瘦【韵】　红萸佩【句】空对酒【韵】砧杵动微寒【句】暗欺罗袖【韵】秋色无多【句】早是败荷衰栁【韵】强整防檐敧侧【句】曾经向【读】天涯搔首【韵】防回忆【读】故国莼鲈【句】霜前鴈后【韵】
　　【此调始自周邦彦词其后段第七句押韵因词欠雅驯故采此词作谱按周词前段第三句见傍人惊怪消瘦傍字平声第五句都縁薄幸赋情浅赋字仄声第六句许多时不成欢偶许字仄声多时二字俱平声不字仄声前结何须负这心口何字平声这字仄声后段第三句断了更思量断字仄声第四句没心永守永字仄声谱内可平可仄据此】
　　燕山亭【燕或作宴然与山亭宴无涉】
　　燕山亭【双调九十九字前段十一句五仄韵后段十句五仄韵】曾　观
　　河汉风清【句】庭户夜凉【句】皓月澄秋时候【韵】氷鉴乍开【句】跨海飞来【句】光掩满天星斗【韵】四巻珠帘【句】渐移影【读】宝阶鸳甃【韵】还又【韵】看岁岁婵娟【句】向人依旧【韵】朱邸高宴簪缨【句】正歌吹瑶台【句】舞翻宫袖【韵】银管兢酬【句】棣萼相辉【句】风流古来谁有【韵】玉笛横空【句】更听彻【读】霓裳三奏【韵】难偶【韵】拌醉倒【读】参横晓漏【韵此调只此一体有宋徽宗毛开王之道张雨诸词可校　前段起句毛词暖霭辉迟暖字仄声第二句张词猬肌粟聚猬字聚字俱仄声肌字平声第三句毛词帘外春风徐转帘字平声第六句毛词亭亭万枝开徧下亭字平声张词红泉流齿上字仄声红字平声第七句王词娇软酴醿娇字平声第八句毛词犹记有画图曾见犹字平声记字仄声张词笑尚带儒酸风味儒字平声第十句王词对佳时媚景佳时二字俱平声媚景二字俱仄声第十一句毛词弄妆日晩日字仄声后段起句王词曾约小桃春宴小字宴字俱仄声桃字平声张词君家防度尊前家字平声第二句王词有蜂媒蝶使媒字平声蝶字使字俱仄声第三句毛词贪新双燕贪字平声第四句宋徽宗词地逺天遥地字仄声天字平声第五句王词东坡苏老束坡二字俱平声老字仄声第六句王词道也道应难尽道也二字俱仄声第七八句毛词银烛光中且更待夜深重看银字平声夜字仄声张词珍果同时惟醉写来禽青李惟字平声第十句毛词愁酒醒绯桃千片千字平声谱内可平可仄据此】
　　聒龙謡【调见朱敦儒樵歌词因词有聒龙啸句取以为名】
　　聒龙謡【双调九十九字前后段各十句四仄韵】　　　朱敦儒
　　肩拍洪厓【句】手擕子晋【句】梦里暂辞尘宇【韵】高步层霄【句】俯人间如许【韵】算蜗战【读】多少功名【句】问蚁聚【读】防同今古【韵】度银潢【读】展尽参旗【句】桂华淡【句】月飞去【韵】天风紧【句】玉楼斜【句】舞万女霓袖【句】光揺金缕【韵】明
　　廷燕阕【句】倚青蓂回顾【韵】过瑶池【读】重惜双成【句】就楚岫【读】更邀巫女【韵】转云车【读】指防虚无【句】引蓬莱路【韵此词前段第二句不用韵宋徽宗汪莘词与此同按徽宗词前段第一二句紫阁苕荛绀宇邃深紫字字字俱仄声深字平声汪词梦下瑶台神飞阆苑神字平声第三句汪词自叹尘寰乆客尘字平声乆字仄声第五句望皇居帝宅帝字仄声徽宗词第七句玳瑁筵玉钩云巻筵字平声第八句动深思清籁萧萧清字平声汪词结句天垂晩月生魄天字平声后段第一句故人少故字仄声第三句引壶觞自酌壶觞二字俱平声自字仄声第八句遇鸿蒙顿超元黙鸿字平声徽宗词第九句从宸逰前后争趋前字平声谱内可平可仄据此余叅下词】
　　又一体【双调九十九字前段十句五仄韵后段十句四仄韵】　朱敦儒
　　凭月擕箫【句】遡空秉羽【韵】梦踏绛绡仙去【韵】花冷街榆【句】悄中天风露【韵】并真官【读】蕊佩芬芳【句】望帝所【读】紫云容与【韵】享钧天【读】九奏传觞【句】聒龙啸【句】看鸾舞【韵】惊尘世【句】悔平生【句】叹万感千恨【句】谁怜深素【韵】羣
　　仙念我【句】好人间难住【韵】劝阿母【读】徧与金桃【句】教酒星【读】賸斟琼醑【韵】醉归时【读】手授丹经【句】指长生路【韵此与前词同惟前起第二句用韵异】
　　金菊对芙蓉【蒋氏九宫谱中吕引子】
　　金菊对芙蓉【双调九十九字前段十句四平韵后段十句五平韵】
　　康与之
　　梧桐飘黄【句】万山空翠【句】断霞流水争辉【韵】正金风西起【句】海燕东归【韵】凭防不见南来鴈【句】望故人【读】消息迟迟【韵】木犀开后【句】不应误我【句】好景良时【韵】　只念独守孤帏【韵】把枕前嘱付【句】一旦分飞【韵】上秦楼逰赏【句】酒殢花迷【韵】谁知别后相思苦【句】悄为伊【读】瘦损香肌【韵】花前月下【句】黄昏院落【句】珠泪偷垂【韵】
　　【此调秖此一体宋词俱如此填　按辛弃疾词前段第一二句逺水生光遥山耸翠逺字耸字俱仄声遥字平声第四句正零瀼玉露玉字仄声刘清夫词第六句素弦瑶轸调新韵素字仄声瑶字平声苏轼词第七句潇洒处旖旎非常潇字平声处字旖字俱仄声辛词第八句重阳佳致重字平声刘词第九句轻挑慢摘轻字平声冯取洽词满憹氷雪氷字平声冯词第十句云海弥茫云字平声刘词后段起句泛商刻羽无穷商字平声第二句似和鸣鸾凤和字鸾字俱平声辛词叹少年胸襟襟字平声冯词第四五句听小楼哀管偷弄初凉小字仄声偷字平声第六句夜深欢极忘归去夜字仄声欢字平声辛词第七句座中拥红粉娇容中字红字俱平声拥字仄声冯词第八句对花无语对字仄声无字平声刘词第九句琴心三叠三字平声冯词结句不似张郎不字仄声谱内可平可仄据此】
　　催雪【此调始自姜夔本催雪词也即以为名吴文英王沂孙俱有此调词与无闷调不同词律类列
　　者误】
　　催雪【双调九十九字前段十句四仄韵后段九句六仄韵】　　姜　防
　　风急还收【句】云冻未解【句】海阔无人翦水【韵】算六出工夫【句】怎教容易【韵】刚被郢歌楚舞【句】镇独向【读】尊前飘轻细【韵】谢庭吟咏【句】梁园宴赏【句】未成欢计【韵】　天意【韵】是则是【韵】怎下得控持【句】栁梢梅蕊【韵　又】争奈【读】看看渐回春意【韵】好趁东君未觉【句】便先把【读】园林都装缀【韵】看是处【读】玉树琼枝【句】胜却万红千紫【韵】
　　【此调秖有此体吴文英王沂孙词俱如此填按王词前段第二句寒度鴈门门字平声第三句西北高楼独倚西字平声第六句欲唤飞琼起舞欲字仄声飞字平声第八句冻云一片一字仄声后段第二句悄无似无字平声第三句有照水南枝南字平声第五句误防度凭防莫愁凝睇防字仄声第六句应是梨花梦好应字平声第七句未肻放东风来人世肻字仄声吴词第八句还怕掩深院梨花还字深字俱平声谱内可平可仄据此　前后段第七句尊前飘轻园林都装八字俱平声如吴词之瑶笙飞环重寒侵罗王词之纷纷银河东风来人皆然恐是音律所阕填者当依之】
　　十月桃【调见乐府雅词赋十月桃即以为名梅苑无名氏词咏十月梅即名十月梅】十月桃【双调九十九字前段十句四平韵后段十句五平韵】　张元干
　　年华催晚【句】听尊前偏唱【句】冲暖欺寒【韵】乐府谁知【句】分付防化金丹【韵】中原旧逰何在【句】频入梦【读】老眼空澘【韵】撩人冷蕊【句】浑似当时【句】无语低鬟【韵】　有多情多病文园【韵】向雪后寻春【句】醉里凭防【韵】独歩羣芳【句】此花风度天然【韵】罗浮淡妆素质【句】呼翠凤【读】飞舞斓斑【韵】参横月落【句】留恨醒来【句】满地香残【韵】
　　【此调秖有乐府雅词及梅苑词可校故可平可仄悉叅二词】
　　又一体【双调九十九字前段十句四平韵后段九句五平韵】
　　【乐府雅词】无名氏
　　东篱菊尽【句】徧园林败叶【句】满地寒荄【韵】露井平明【句】破香笼粉初开【韵】佳人共喜芳意【句】呵手翦【读】密插鸾钗【韵】无言有艳【句】不避繁霜【句】变作春媒【韵】　问武陵溪上谁栽【韵】分付与【读】南园舞榭歌台【韵】恰似凝酥衬玉【句】防缀装裁【韵】东君自是为主【句】先暖信【读】律管飞灰【韵】从今雪里【句】一番花信【句】休话江梅【韵】
　　【此与张词同惟后段第三句六字第四句四字异】
　　又一体【双调九十八字前段十句四平韵后段九句五平韵】
　　【梅苑】无名氏
　　千林凋尽【句】一阳未报【句】已绽南枝【韵】独对霜天【句】冐寒先占花期【韵】清香映月浮动【句】临浅水【读】疎影斜敧【韵】孤标不似【句】緑李夭桃【句】取次成蹊【韵】　纵寿阳妆脸偏宜【韵】应未笑　天然雅态氷肌【韵】寄语髙楼【句】凭防羌管休吹【韵】东君自是为主【句】调鼎鼐【读】终负他时【韵】从今防缀【句】百草千花【句】须待春归【韵】
　　【此亦与张词同惟前段第二句减一字异】
　　蜀溪春【调见松隠集咏黄蔷薇花因词有蜀景风迟浣花溪边占上苑留住春句取以为名】蜀溪春【双调九十九字前后段各十一句四平韵】　　　曹　勋
　　蜀景风迟【句】浣花溪边【句】谁种芬芳【韵】天与蔷薇【句】露华匀脸【句】繁蕊兢拂娇黄【韵】枝上标韵别【句】浑不染【读】铅粉红妆【韵】念杜陵【句】曾见时【句】也为赋篇章【韵】　如今盛开禁掖【句】千万朶莺羽【句】先借朝阳【韵】待得君王【句】看花明艳【句】都道赭袍同光【韵】须趁为幙席【句】偏宜带【读】疎雨笼香【韵】占上苑【句】留住春【句】奉玉觞【韵此曹勋自度曲无别词可校】
　　秋宵吟【宋姜防自度越调曲】
　　秋宵吟【双调九十九字前段十句六仄韵后段十句五仄韵】　姜　防
　　古帘空【句】坠月皎【韵】坐乆西人悄【韵】蛩吟苦【读】渐漏永丁丁【句】箭壶催晩【韵】引凉飔【句】动翠葆【韵】露脚斜飞云表【韵】因嗟念【读】似去国情怀【句】暮帆烟草【韵】　带眼消磨【句】为近日【读】愁多顿老【韵】卫娘何在【句】宋玉归来【句】两地暗萦绕【韵】揺落江枫早【韵】嫩约无凭【句】幽梦又杳【韵】但盈盈【读】泪洒单衣【句】今夕何夕恨未了【韵此词前段十句后五句与前五句句读平仄全同如瑞龙吟调之所谓双拽头也或是此调体例宜然填者辨之此词亦无别首可校】
　　三姝媚【调见梅溪集】
　　三姝媚【双调九十九字前段十一句五仄韵后段十句五仄韵】史达祖
　　烟光揺缥瓦【韵】望晴檐多风【句】栁花如洒【韵】锦瑟横牀【句】想泪痕尘影【句】凤弦长下【韵】倦出犀帏【句】频梦见【读】王孙骄马【韵】讳道相思【句】偷理绡裙【句】自惊腰衩【韵】惆怅南楼遥夜【韵】省翠箔张镫【句】枕肩歌罢【韵】又入铜驼【句】徧旧家门巷【句】首询声价【韵】可惜东风【句】将恨与【读】闲花俱谢【韵】记取崔徽模样【句】归来暗写【韵】
　　【此调以史词为正体如吴词之添字薛词之句读不同皆变体也　按此词前段第二句晴檐多风四字俱平声如吴文英词之清波明眸及王孙重来与春衫啼痕王沂孙词之金铃枝深及西凄凄等句皆然惟张炎词作卸却单衣及雪窦高寒卸却雪窦四字俱仄声又后段结句归来暗写用去上二字宋词多如此填惟詹正词江南烟雨烟字平声　按詹词前段第一句一篷儿别苦一字仄声王词第三句瑶堦多少瑶字平声第五句漫相看华髪相字平声张词第七八句记得小楼听一夜江南春雨小字仄声王词第九句何况如今何字平声詹词第十句舞袖笼香舞字仄声吴词后段起句曲榭芳亭初扫曲字仄声王词今夜山高水浅水字仄声詹词第四五句金屋银屏被西风将换金字西字俱平声张词第八句试与问酒家何处试字酒字俱仄声第九句曾醉梢头双果曾字平声谱内可平可仄据此余叅吴薛二词　张炎芙蓉城畔词前后段第五六句细看来浑似阮郎前度带笑痕来伴栁枝娇舞俱作三字六字句宋词如此等句法往往不拘故不复分体　又张炎苍潭枮海词后结待得相逄却説巴山夜雨作四字一句六字一句与此不同因薛词有此句法故不复列】
　　又一体【双调一百一字前后段各十一句五仄韵】　　　吴文英
　　酣春清镜里【韵】照清波明眸【句】暮云愁思【韵】半緑垂丝【句】正楚腰纤痩【句】舞衣初试【韵】燕客飘零【句】烟树冷【读】青骢曾系【韵】画馆朱桥【句】还把清尊【句】慰春顦顇【韵】离苑幽芳深闭【韵】恨浅薄东风【句】褪香销腻【韵】防箑翻歌【句】最赋情偏在【句】笑红颦翠【韵】暗拍防干【句】看散尽【读】斜阳船市【韵】付与娇莺【句】金衣清晓【句】花深未起【韵此与史词同惟后结添二字作四字三句异】
　　又一体【双调九十九字前段十一句五仄韵后段十句五仄韵】薛梦桂
　　蔷薇花谢去【韵】更无情【句】连夜送春风雨【韵】燕子呢喃【句】似念人憔悴【句】往来朱户【韵】涨緑烟波【句】早零落【读】防池萍絮【韵】暗忆年华【句】罗帐分钗【句】又惊春暮【韵】芳草凄迷征路【韵】待去也【句】还将画轮留住【韵】纵使重来【句】怕粉容销腻【句】却羞郎觑【韵】细数盟言犹在【句】怅青楼【韵】绾尽垂杨【句】争似相思寸缕【韵】
　　【此与史词同惟后段第七句六字第八句五字异至前后段第二句三字第三句六字按詹正词是谁家花天月地儿女又怎知道人间匆匆今古正与此同】
　　凤池吟【调见梦词】
　　凤池吟【双调九十九字前段十一句四平韵后段十句四平韵】吴文英
　　万丈巍台【句】碧罘罳外【句】衮衮野马防尘【韵】旧文书几阁【句】昏朝醉暮【句】覆雨翻云【韵】忽变清明【句】紫垣勅使下星辰【韵】经年事静【句】公门如水【句】帝甸阳春【韵】　长年父老相语【句】防百年见此【句】独驾氷轮【韵】又凤鸣黄幕【句】玉霄平遡【句】鹊锦新恩【韵】画省中书【句】半红梅子荐盐新【韵】归来晩【句】待赓吟【读】殿阁南薰【韵】
　　【此调秖此一词无别首可校】
　　新鴈过妆楼【一名鴈过妆楼张炎词名瑶台聚八仙陈允平词名八宝妆高丽史乐志名百
　　宝妆】
　　新鴈过妆楼【双调九十九字前段九句六平韵后段十句四平韵】
　　吴文英
　　阆苑高寒【韵】金枢动【读】氷宫桂树年年【韵】翦秋一半【句】难破万户连环【韵】织锦相思楼影下【句】钿钗暗约小帘间【韵】共无眠【韵】素娥惯得【句】西坠防干【韵】　谁知壶中自乐【句】正醉围夜玉【句】浅鬬婵娟【韵】鴈风自劲【句】云气不上凉天【韵】红芽润沾素手【句】听一曲清歌双雾鬟【韵】徐郎老【句】恨断肠声在【句】离镜孤鸾【韵】
　　【此调以此词为正体若吴词别首及张词之少押一韵无名氏词之添字皆变格也　此词前段起句第七句皆用韵有张炎词四首可校　张词前段第二句千日酒乐意稍稍渔樵日字乐字俱仄声第三四句散迹苔茵墨荤浄洗铅华茵字平声墨字仄声后段起句三十六梯眺逺六字仄声又竹篱防番倦倚竹字仄声第二句看垂垂短髪上垂字平声第七句又知在烟波第防桥第字仄声第九句有天开仙境天字平声谱内可平可仄据此余叅下二词　谱内所采吴文英词后段结句月字入声张炎词前段起句不字入声后段第九句不字入声及张词别首前段结句来问寂寥寂字入声后段起句十字入声俱以入作平查宋词诸字从无用上去声者故不注可仄】
　　又一体【双调九十九字前段九句五平韵后段十句四平韵】　吴文英
　　梦醒芙蓉【韵】风帘近【读】浑疑佩玉丁东【韵】翠微流水【句】都是惜别行踪【韵】宋玉秋风相比痩【句】赋情更苦似秋浓【韵】小黄昏【句】绀云暮合【句】不见征鸿【韵】　宜城当时放客【句】认燕泥旧迹【句】返照楼空【韵】夜防心事【句】镫前败壁寒蛩【韵】江寒夜枫怨落【句】怕流作【读】题情肠断红【韵】行云逺【句】料澹蛾人在【句】秋香月中【韵】
　　【此与阆苑高寒词同惟前段第七句不用韵异】
　　又一体【双调九十九字前段九句五平韵后段十句四平韵】　张　炎
　　风雨不来【句】深院悄【读】秋事正满东篱【韵】杖藜重到【句】秋气冉冉吹衣【韵】痩碧飘萧揺露梗【句】腻黄秀野拂霜枝【韵】忆芳时【韵】翠微唤酒【句】江鴈初飞【韵】　湘潭无人吊楚【句】叹落英自采【句】谁寄相思【韵】淡泊生涯【句】聊伴老圃斜晖【韵】寒香应徧故里【句】想鹤怨山空人未归【韵】归何晩【句】问径松不语【句】只有花知【韵】
　　【此亦与阆苑高寒词同惟前段起句不押韵异】
　　又一体【双调一百六字前后段各九句四平韵】
　　【高丽史乐志】无名氏
　　一抺弦器【句】初宴画堂【句】琵琶人抱当头【韵】髻云腰素【句】仍占絶风流【韵】轻拢慢撚生情态【句】翠眉颦【读】无愁漫似愁【韵】变新声【读】自成濩索【句】还共听【读】一奏梁州【韵】　弹到徧急敲频【句】分明似语【句】争知指面纤柔【韵】坐中无语【句】惟断续金虬【韵】曲终暗防王孙意【句】转步莲【读】徐徐卸凤钩【韵】捧瑶觞【读】为喜知音【句】劝佳人【读】沈醉迟留【韵】
　　【此词校阆苑高寒词前后段句法添减字数颇极参差録备一体不与吴词叅校】
　　月华清【调见空同词】
　　月华清【双调九十九字前段十句五仄韵后段十句六仄韵】　洪　瑹
　　花影揺春【句】虫声吟暮【句】九霄云幕初巻【韵】谁驾氷蟾【句】拥出桂轮天半【韵】素魄映【读】青琐前【句】皓彩散【读】画防干畔【韵】凝眄【韵】见金波滉漾【句】分辉鹊殿【韵】　况是风柔夜暖【韵】正燕子新来【句】海棠微绽【韵】不似秋光【句】只照离人肠断【韵】恨无奈【读】利锁名缰【句】谁为唤【读】舞裙歌扇【韵】吟玩【韵】怕铜壶催晩【句】玉绳低转【韵此调秖有一体宋元人俱照此填有马庄父朱淑真蔡松年高丽史乐志词可校　按马词前段第一句瑟瑟秋声上瑟字仄声蔡词第三句故国秋光如水国字仄声光字平声马词第四句数徧丹枫数字仄声第六句人何处千里婵娟人字何字俱平声蔡词到而今桂影寻人桂字仄声朱词第七句清梦与寒云寂寞清字寒字俱平声寂字仄声无名氏词第八句此际此字仄声蔡词第九句望白苹风里风字平声马词结句碧空无际碧字仄声无字平声朱词后段第一句长恨晓风飘泊长字飘字俱平声晓字仄声蔡词第二三句有少年玉人吟啸天外年字吟字俱平声玉字啸字俱仄声朱词第四五句深杏夭桃端的为谁零落深字端字俱平声为字仄声马词第六句心里恨莫结丁香心字平声里字仄声朱词况天气装防清明装字平声蔡词第七句空解道人生适意人字平声适字仄声朱词对美景不妨行乐对字仄声马词第八句暗里暗字仄声第九句又悲来老却老字仄声蔡词结句空庭鹤唳空字平声鹤字仄声谱内可平可仄据此　蔡词前段第四句常记别来别字入声以入作平故不注可仄】国香【周密词名国香慢自注夷则商】
　　国香【双调九十九字前段十句五平韵后段十句四平韵】　　张　炎
　　空谷幽人【韵】曵水簪雾带【句】古意生春【韵】结根倦随萧艾【句】独抱孤贞【韵】自分生涯淡薄【句】隠蓬蒿【读】甘老山林【韵】风烟共憔悴【句】冷落吴宫【句】草暗花深【韵】　霁痕消冻雪【句】向厓阴饮露【句】应是知心【韵】所思何处【句】愁满楚水湘云【韵】肻信遗芳千古【句】尚依依【读】泽畔行吟【韵】香魂已成梦【句】短操谁弹【句】月冷瑶琴【韵】
　　【此调以此词为正体有周密词及张词别首可校若曹词之句读参差乃变体也　按周词前段第二句记曲屏小几曲字仄声张词别首记未吟青子青字平声周词第四句经年汜人重见经字平声第六句雨带风襟零落零字平声第七句步云冷鹅管吹春冷字仄声结句仙掌凝尘仙字平声张词别首后段第三句一朶云飞一字仄声第四句丁香枝上丁字平声第五句防度欵语深期防字仄声周词应念矾弟梅兄矾字平声周词第七句五十弦愁满湘云十字仄声愁字平声张词别首结句犹道休归犹字平声谱内可平可仄据此余叅曹词】
　　又一体【双调九十九字前段十句五平韵后段十句四平韵】　曹　勋
　　十月新阳【韵】喜桃李秀发【句】宫殿春香【韵】宝厯开图【句】文母协应时康【韵】诞庆欣逢令旦【句】向花闺【读】罄列嫔嫱【韵】欢荣是九五【句】侍膳芳筵【句】翠扆龙章【韵】　天心人共喜【句】拱三钗瑞彩【句】同捧瑶觞【韵】禁中和气【句】都入法部丝簧【韵】一片神仙锦绣【句】正珠帘【读】乍巻云光【韵】遐龄祝亿载【句】永奉慈顔【句】地乆天长【韵】
　　【此与张词同惟前段第四句四字第五句六字异】
　　飞龙宴【调见花草粹编注吴七郡王姬苏小娘制】
　　飞龙宴【双调九十九字前段十句五仄韵后段十句八仄韵】
　　【宋媛】苏　氏
　　炎炎暑气时【句】流光闪烁【句】闲扃深院【韵】水阁凉亭【句】半开帘幙遥看【韵】灼灼榴花吐艳【韵】细雨洒【读】小荷香浅【韵】树阴竹里【句】清凉潇洒【句】枕簟揺纨扇【韵】　堪叹【韵】浮世忙如箭【韵】对良辰欢乐【句】莫辞频劝【韵】遇酒逢歌【句】恣情遂意迷恋【韵】须信人生聚散【韵】奈区区【读】利牵名绊【韵】少年未倦【韵】良天皓月金尊满【韵】











　　御定词谱巻二十七
　　钦定四库全书
　　御定词谱巻二十八目録【一百字】
　　御帯花一体
　　定风波慢四体
　　芳草五体【又名鳯萧吟】
　　念奴娇十二体【又名大江东　去酹江　月赤壁　词酹　月壶中天　慢大江西上　曲太平　欢寿南　枝古梅　曲湘月淮甸　春白雪　词百字　令百字　謡无俗　念千秋　岁庆长　春杏花】
　　解语花三体
　　绕佛阁一体
　　渡江云三体【天又名三犯渡】
　　腊梅香二体
　　大椿一体
　　八音谐一体
　　绛都春八体
　　琵琶仙一体
　　换巢鸾鳯一体
　　东风第一枝四体
　　高阳台三体【又名庆春泽慢　庆宫春】
　　春夏两相期一体
　　垂杨二体
　　采緑吟一体
　　长夀仙一体
　　雪夜渔舟一体
　　惜寒梅一体
　　惜花春起早慢一体






　　钦定四库全书
　　御定词谱巻二十八【一百字】
　　御带花【调见六一居士词】
　　御带花【双调一百字前段九句四仄韵后段十句四仄韵】　欧阳修
　　青春何处风光好【句】帝里偏爱元夕【韵】万重缯防【句】搆一屏峯岭【句】半空金碧【韵】宝檠银缸【句】耀绛幕【读】龙腾虎掷【韵】沙堤远【读】雕轮绣毂【句】争走五侯宅【韵】　雍雍熙熙作昼【句】防乐府神姬【句】海洞仙客【韵】曳香揺翠【句】称执手行歌【句】锦街天陌【韵】月淡寒轻【句】渐向晓【读】漏声寂寂【韵】当年少【读】狂心未已【句】不醉怎归得【韵此调秪有此词无别首可校】
　　定风波慢【此调有两体一百字者栁永词注林钟商张翥词注商角调有梅苑词可校一百五
　　字者栁永词注夹钟商无宋词可校】
　　定风波慢【双调一百字前段十一句六仄韵后段十一句七仄韵】
　　栁　永
　　自春来【读】惨緑愁红【句】芳心是事可可【韵】日上花梢【句】
　　莺穿栁帯【句】犹压香衾卧【韵】暖酥销【句】腻云亸【韵】终日厌厌倦梳裹【韵】无那【韵】怅薄情一去【句】音书无个【韵】早知恁般麽【韵】悔当初【读】不把雕鞍鎻【韵】向鸡【句】只与鸾牋象管【句】拘束教吟和【韵】镇相随【句】莫抛躱【韵】鍼线闲拈伴伊坐【韵】和我【韵】免使少年【句】光隂虚过【韵此调创自此词张词及梅苑词俱从此出故可平可仄悉叅二词　此定风波慢词虽押两短韵实与定风波令不同】
　　又一体【双调九十九字前段十一句六仄韵后段十一句七仄韵】张　翥
　　恨行云【读】特地高寒【句】牢笼好梦不定【韵】晼晩年华【句】凄凉客况【句】泥酒浑成病【韵】画阑深【句】碧静【韵】一树瑶花可怜影【韵】低映【韵】怕明月照见【句】青禽相并【韵】表衾正冷【韵】又寒香【读】枕上熏愁醒【韵】甚银牀霜冻【句】山童未起【句】谁汲墙隂井【韵】玉箫残【句】锦书迥【韵】应是多情道薄幸【韵】争肯【韵】等闲孤负【句】西湖春兴【韵此与栁词同惟换头句减一字第三句五字第四句四字异】
　　又一体【双调一百一字前段十一句六仄韵后段十一句七仄韵】
　　【梅苑】无名氏
　　漏新春【读】消息前邨【句】数枝楚梅轻绽【韵】正雪艳精神【句】冰肤淡泞【句】姑射依稀见【韵】冷香凝【句】金蕊浅【韵】青女饶伊妒无限【韵】堪羡【韵】似夀阳妆阁【句】初匀粉面【韵】纎条绿染【韵】异羣葩【读】不似和风扇【韵】向深冬【句】免
　　使游蜂舞蝶【句】撩拨春心乱【韵】水亭边【句】山驿畔【韵】立马行人暗肠断【韵】吟恋【韵】又忍随羌管【句】飘零千片【韵此亦与栁词同惟前段第三句后段第十句各添一衬字换头句亦减一字异】
　　又一体【双调一百五字前段九句四仄韵后段十一句六仄韵】栁　永
　　竚立长亭【句】澹荡晚风起【韵】骤雨歇【读】极目萧疎【句】塞栁万株【句】掩映箭波千里【韵】走舟车向此【句】人人奔名竞利【韵】念荡子【读】终日驱驰【句】争觉乡闗转迢递【韵】何意【韵】绣阁轻抛【句】锦字难逢【句】等闲度岁【韵】奈泛泛旅迹【句】厌厌病绪【韵】近来谙尽【读】宦游滋味【韵】此情懐【读】纵写香笺【句】凭谁寄与【韵】算孟光【读】安得知我【句】继日添憔悴【韵】
　　【此词前后段不押短韵与自春来词宫调不同其句读亦别因调名同故为类列】
　　芳草【晁补之词名鳯箫吟】
　　芳草【双调一百字前段十句四平韵后段十句五平韵】　　韩　缜
　　鎻离愁【句】连绵无际【句】来时陌上初薫【韵】绣阁人念远【句】暗垂珠露泣【句】送征轮【韵】长行长在眼【句】更重重【读】逺水孤邨【韵】但望极【读】楼高尽日【句】目断王孙【韵】　消魂【韵】池塘从别后【句】曾行处【读】緑妒轻裙【韵】恁时携素手【句】乱花飞絮里【句】缓歩香茵【韵】朱顔空自改【句】向年年【读】芳意常新【韵】徧緑野【读】嬉游醉眼【句】莫负青春【韵此调前段起句不用韵者以韩词为正体前段起句用韵者以晁词为正体可平可仄悉防所采诸词不复详注】
　　又一体【双调一百字前段十句四平韵后段十一句五平韵】　奚　防
　　笑湖山【句】纷纷歌舞【句】花边如梦如薫【韵】响烟惊落日【句】长桥芳草外【句】客愁醒【韵】天风吹送逺【句】向两山【读】唤醒痴云【韵】犹自有【读】迷林去鸟【句】不信黄昏【韵】　销凝【韵】油车归后【句】一眉新月【句】独印湖心【韵】蕊宫相答处【句】空岩虚谷应【句】猿语香林【韵】正酣红紫梦【句】便市朝【读】有耳谁听【韵】怪玉兔金乌不换【句】只换游人【韵此与韩词同惟后段第二三句俱四字异】
　　又一体【双调一百一字前段十句五平韵后段十一句五平韵】晁补之
　　晓曈昽【韵】风和雨细【句】南国次第春融【韵】岭梅犹妒雪【句】露桃云杏【句】已绽碧呈红【韵】一年春正好【句】助人狂【读】飞燕游蜂【韵】更吉梦良辰【句】对花忍负金钟【韵】　香浓【韵】博山沈水【句】小楼清旦【句】佳气葱葱【韵】旧游应未改【句】武陵花似锦【句】笑语相逢【韵】蕊宫传妙诀【句】小金丹【读】同换冰容【韵】况共有【读】芝田旧约【句】归去双峯【韵此词前段起句用韵第五句四字第六句五字结作五字一句六字一句后段第二三句作四字两句与韩词异】
　　又一体【双调一百一字前段十句五平韵后段十一句五平韵】曹　勋
　　列旂常【韵】中宵天浄【句】郊丘展采圆苍【韵】肇禋三岁礼【句】圣天子为民【句】致福穰穰【韵】凝旒亲奠至【句】粲珠聨【读】星斗垂芒【韵】渐月转燔柴【句】露重烟断坛旁【韵】　欢康【韵】青霞催晓【句】六乐均调【句】响逐新阳【韵】辇回天仗肃【句】庆千官抃舞【句】绣锦成行【韵】鸡竿双鳯阙【句】肆颁宣【读】恩动荣光【韵】赞永御【读】萝图霈泽【句】常抚殊方【韵此与晁词同惟前段第五句五字第六句四字异】
　　又一体【双调一百一字前后段各十句五平韵】　　　王之道
　　雨溟蒙【韵】年年今日【句】农夫共卜新丰【韵】登高随处好【句】银缾突兀【句】南峙对三公【韵】真珠漙露菊【句】更芙蓉【读】照水匀红【韵】但华髪衰顔【句】不堪频鉴青铜【韵】　相逢【韵】行藏休借问【句】且徘徊【读】目送飞鸿【韵】十年湖海【句】千里云山【句】几番残照凄风【韵】蟹螯粗似臂【句】金英碎【读】琥珀香浓【韵】请细读离骚【句】为君一饮千钟【韵此亦与晁词同惟后段第二句五字第三四句作七字一句第五六句作四字两句第七句作六字一句异】
　　念奴娇【碧鸡漫志云大石调又转入道调宫又转入高宫大石调姜夔词注双调元高拭词注大石调又大吕调苏轼赤壁懐古词有大江东去一尊还酹江月句因名大江东去又名酹江月又名赤壁词又名酹月曽觌词名壶中天慢戴复古词有大江西上句名大江西上曲姚述尧词有太平无事欢娯时节句名太平欢韩淲词有年年眉寿坐对南枝句名夀南枝又名古梅曲姜防词名湘月自注即念奴娇鬲指声张辑词有栁花淮甸春冷句名淮甸春米友仁词名白雪词张翥词名百字令又名百字謡丘长春词名无俗念游文仲词名千秋嵗翰墨全书词名庆长春又名杏花天　此调有平韵仄韵二体凡句读参差大同小异者谱内各以类列】
　　念奴娇【双调一百字前后段各十句四仄韵】　　　　苏　轼
　　凭空眺逺【句】见长空万里【句】云无留迹【韵】桂魄飞来光射处【句】冷浸一天秋碧【韵】玉宇琼楼【句】乗鸾来去【句】人在清凉国【韵】江山如画【句】望中烟树歴歴【韵】　我醉拍手狂歌【句】举杯邀月【句】对影成三客【韵】起舞徘徊风露下【句】今夕不知何夕【韵】便欲乗风【句】翻然归去【句】何用骑鹏翼【韵】水晶宫里【句】一声吹断横笛【韵】
　　【此调仄韵词以此词为正体若苏词别首大江东去词姜防五湖旧约词句读参差姜防閙红一舸词张炎行行且止词多押一韵张炎长流万里词多押两韵仄张辑赵长卿词之添字皆变体也　此词前段第二句五字后段第二句四字第八句五字前后段第四句皆七字宋元人多如此填按辛弃疾词前段第二三句问阿谁堪比太真顔色阿字太字俱仄声张元干词第六句荷芰波生荷字平声赵师侠词后段第四句回首重城天様逺回字平声第五句独拥闲衾展转独字仄声谱内可平可仄据此余叅所采仄韵诸词若沈公述词前段第五句难托春心脉脉上脉字入声黄庭坚词第八句驾此一轮玉一字入声赵师侠词第九句蜂闲蝶怨蝶字入声赵长卿词后段起句竹外孤袅一枝一字入声赵师侠词第五句只管声声歴歴上歴字入声第九句愁遮不断不字入声张词第十句翠楼空锁十二十字入声及谱内所采张炎词前段第三句平分一水一字入声姜词前结画桡不防清镜后结旧家乐事谁省不字乐字俱入声此俱以入作平故不注可仄又本词前结中上歴字亦是以入替平填者勿混用上去声字】又一体【双调一百字前段十句四仄韵后段十句四仄韵】　苏　轼
　　大江东去【句】浪淘尽【读】千古风流人物【韵】故垒西边【句】人道是【读】三国周郎赤壁【韵】乱石穿空【句】惊涛拍防【句】巻起千堆雪【韵】江山如画【句】一时多少豪杰【韵】　遥想公瑾当年【句】小乔初嫁了【句】雄姿英发【韵】羽扇纶巾【句】谈笑处【读】樯艣灰飞烟灭【韵】故国神游【句】多情应笑我【句】早生华发【韵】人间如寄【句】一尊还酹江月【韵】
　　【此词前段第二句三字第三句六字后段第二句五字第三句四字前后段第四句俱四字第五句俱九字与前词异宋元人如此填者甚少故以前词作谱容齐随笔载此词云大江东去浪声沈千古风流人物故垒西边人道是三国孙吴赤壁乱石崩云惊涛掠防巻起千堆雪江山如画一时多少豪杰遥想公瑾当年小乔初嫁了雄姿英发羽扇纶巾谈笑处樯艣灰飞烟灭故国神游多情应是笑我生华髪人间如梦一尊还酹江月词综云他本浪声沈作浪淘尽与调未协孙吴作周郎犯下公瑾崩云作穿空掠防作拍防又多情应是笑我生华髪作多情应笑我早生华髪益非而小乔初嫁宜絶句以了字属下句乃合按容齐洪迈南渡词家去苏轼不逺又本黄鲁直手书必非伪托词综所论最为谛当但此词传诵已久采之以备一体】
　　又一体【双调一百字前后段各十句四仄韵】　　　　姜　夔
　　五湖旧约【句】问经年底事【句】长负清景【韵】暝入西山【句】渐唤我【读】一叶夷犹乗兴【韵】倦网都收【句】归禽时度【句】月上汀洲冷【韵】中流容与【句】画桡不防清镜【韵】　谁解唤起湘灵【句】烟鬟雾鬓【句】理哀弦鸿阵【韵】玉麈清谈【句】叹坐客【读】多少风流名胜【韵】暗栁萧萧【句】飞萤冉冉【句】夜久知秋信【韵】鲈鱼应好【句】旧家乐事谁省【韵】
　　【此与凭空眺逺词同惟前后段第四句四字第五句九字异按此词第四五句句读即大江东去词体因姜防自注念奴娇之鬲指声转入双体采以备体】
　　又一体【双调一百字前段十句四仄韵后段十一句五仄韵】　姜　夔
　　闹红一舸【句】记来时【句】常与鸳鸯为侣【韵】三十六陂人未到【句】水佩风裳无数【韵】翠叶吹凉【句】玉容消酒【句】更洒菰蒲雨【韵】嫣然揺动【句】冷香飞上诗句【韵】　日暮【韵】青葢亭亭【句】情人不见【句】争忍凌波去【韵】只恐舞衣容易落【句】愁入西风南浦【韵】高栁垂隂【句】老鱼吹浪【句】留我花间住【韵】田田多少【句】防回沙际归路【韵】
　　【此亦与凭空眺逺词同惟前段第二三句仍照大江东去词体及换头句押短韵异按刘克庄老夫白首词后段起句尝试铨次羣芳梅花差可伯仲之间耳正与此同】
　　又一体【双调一百字前段九句五仄韵后段十句四仄韵】　张　炎
　　行行且止【韵】把乾坤【读】收入篷深里【韵】星散白鸥三四防【句】数笔横塘清意【韵】防嘴冲波【句】篱根受月【句】野径通邨市【韵】疎风迎面【句】湿衣原是空翠【韵】　堪叹敲雪门荒【句】争棋墅冷【句】苦竹鸣山【韵】纵使如今犹有晋【句】无复清游如此【韵】落日黄沙【句】远天云淡【句】弄影芦花外【韵】几时归去【句】翦取一半烟水【韵】
　　【此亦与凭空眺逺词同惟前段起句即用韵异按刘儗词西风何事为行人埽荡襟烦如洗黄机词春愁防许似春云蔼蔼连空无数方岳词花风初逗喜边亭依旧春开营栁俱与此同】
　　又一体【双调一百字前段十句五仄韵后段十一句五仄韵】　张　炎
　　长流万里【韵】与沈沈苍海【句】平分一水【韵】孤白争流蟾不没【句】影落潜蛟腾起【韵】莹玉悬秋【句】緑房迎晓【句】楼观光凝洗【韵】紫箫声嫋【句】四檐吹下清气【韵】　遥睇【韵】浪击空明【句】古愁休问【句】消长盈虚理【韵】风入芦花歌忽断【句】知有渔舟闲檥【韵】露已沾衣【句】沤犹栖草【句】一片潇湘意【韵】人方酣梦【句】长翁元自如此【韵】
　　【此亦与凭空逺眺词同惟前段起句用韵后段起句藏短韵异】
　　又一体【双调一百一字前后段各十句四仄韵】　　　张　辑
　　嫩凉生晓【句】怪得今朝【句】湖上秋风无迹【韵】古寺桂香山色外【句】肠断幽丛金碧【韵】骤雨俄来【句】苍烟不见【句】苔径孤吟屐【韵】系船高栁【句】晚蝉嘶破愁寂【韵】　且约携酒高歌【句】与鸥相好【句】分坐渔矶石【韵】算只藕花知我意【句】犹把红芳留客【韵】楼阁空蒙【句】管弦清润【句】一水盈盈隔【韵】不知休去【句】月悬良夜千尺【韵】
　　【此亦与凭空眺逺词同惟前段第二句添一衬字异】
　　又一体【双调一百二字前后段各十句四仄韵】　　　赵长卿
　　银蟾光满【句】弄余辉【读】冷浸江梅无力【韵】缓引柔条浮素蕊【句】横在闲虚壁【韵】染纸挥毫【句】粉涂墨晕【句】不似今端的【韵】天然造化【句】别是一般【句】清瘦踪迹【韵】今夜翠葆堂深【句】梦回风定【句】因月才相识【韵】先自离愁【句】那更被【读】晓角残更催逼【韵】曙色将分【句】轻隂移尽【句】过眼难寻觅【韵】江南图上【句】画工应为描得【韵此亦与凭空眺逺词同惟前段结句添二衬字作四字两句异】
　　又一体【双调一百字前后段各十句四平韵】　　　　陈允平
　　江汉露冷【句】是谁将瑶瑟【句】弹向云中【韵】一曲清冷声渐杳【句】月高人在珠宫【韵】晕额黄轻【句】涂腮粉艳【句】罗帯织青葱【韵】天香吹散【句】环佩犹自丁东【韵】　回首杜若汀洲【句】金钿玉镜【句】何日得相逢【韵】独立飘飘烟浪远【句】罗韈羞溅春红【韵】予懐【句】迢迢良夜【句】三十六陂风【韵】九嶷何处【句】断云飞度千峯【韵】
　　【此调平韵词以此词为正体若张词叶词之句读参差又换头句押韵曹词之前后段第六句押韵皆变体也　此词有陈词叶词别首可校按陈词别首前段第三句荻絮初残荻字仄声第七句水融沙甃水字仄声第九句风镫渐暗渐字仄声叶词别首酒阑歌罢酒字仄声后段第四句闲蹋轻澌来荐菊闲字平声第五句半潭新涨防澜半字仄声第六七句红叶无情黄花有恨红字平声有字仄声第九句归心如醉归字平声谱内可平可仄据此余叅所采三词】
　　又一体【双调一百字前后段各十句四平韵】　　　　张元干
　　吴淞初冷【句】记垂虹南望【句】残日西沈【韵】秋入青防三万顷【句】蟾影吞尽湖隂【韵】玉斧为谁【句】冰轮如许【句】宫阙想寒深【韵】人间奇观【句】古今豪士悲吟【韵】　苍髯丹颊仙翁【句】淮山风露底【句】曽赋幽寻【韵】老去专城仍好客【句】时拥歌吹登临【韵】坐揖龙江【句】举杯相属【句】桂子落波心【韵】一声猿啸【句】醉来虚籁千林【韵】
　　【此与陈词同惟后段第二句五字第三句四字异】
　　又一体【双调一百字前段十句四平韵后段十句五平韵】　叶梦得
　　故山渐近【句】念渊明归意【句】萧然谁论【韵】归去来兮【句】秋已老【读】松菊三径犹存【韵】稚子欢迎【句】飘飘风袂【句】依约旧衡门【韵】琴书萧散【句】更欣有酒盈尊【韵】　惆怅萍梗无根【韵】天涯行已徧【句】空负田园【韵】去矣何之【句】户小【读】容膝聊倚南轩【韵】倦鸟知还【句】晚云遥映【句】山气欲黄昏【韵】此中真意【句】故应欲辨忘言【韵】
　　【此亦与陈词同惟后段第二句五字第三句四字又前后段第四句四字第五句九字换头句押韵异】又一体【双调一百字前段九句五平韵后段十句六平韵】　曹　勋
　　半隂未雨【句】洞房深【读】门掩清润芳辰【韵】古鼎金鑪【句】烟细细【读】飞起一缕轻云【韵】罗绮娇春【韵】争拢翠袖【句】笑语惹兰芬【韵】歌筵初罢【句】最宜斗帐黄昏【韵】　楼上念逺佳人【韵】心随沈水【句】学兰灺俱焚【韵】事与人非【句】争似此【读】些子香气常存【韵】记得临分【韵】罗巾余赠【句】尽日把浓熏【韵】一回开看【句】一回肠断重闻【韵】
　　【此亦与陈词同惟前段第二三句作九字一句前后段第四句四字第五句九字又前后段第六句及换头句俱押韵异】
　　解语花【王行词注林钟羽】
　　解语花【双调一百字前段九句六仄韵后段九句七仄韵】　秦　观
　　涵月影【句】瓦冷霜华【句】深院重门悄【韵】画楼雪杪【韵】谁家篴【读】弄彻梅花新调【韵】寒镫凝照【韵】见锦帐【读】双鸾飞绕【韵】当此时【读】倚几沈吟【句】好景都成恼【韵】　曾过云山烟岛【韵】对绣襦甲帐【句】亲逢一笑【韵】人间年少【韵】多情子【读】惟恨相逢不早【韵】如今见了【韵】却又惹【读】许多愁抱【韵】算此情【读】除是青禽【句】为我殷勤报【韵此调以此词为正体若施词之减字周词之添字皆变格也周邦彦杨泽民吴文英方千里张炎陈允平王行诸词俱如此填惟王行词前后段两结句折暗香盈袖镇年年如旧俱作上一下四句法与各家小异　按周词前段第五句纎云散耿耿素娥欲下欲字仄声王词第六句浅黄晕栁浅字仄声周词第七句几曽放好春闲了好字仄声王词第八句最爱他纎指轻轻最字仄声后段起句艳质固应低首固字仄声周词第二句望干门如画如字平声吴词第七句应翦断红情緑意緑字仄声第八句年少时偏爱轻怜年字平声王词结句镇年年如旧上年字平声谱内可平可仄据此余叅施词周词】
　　又一体【双调九十八字前段十一句六仄韵后段十句七仄韵】施　岳
　　云容沍雪【句】暮色添寒【句】楼台共登眺【韵】翠丛深窅【韵】无人处【句】数蕊弄春犹小【韵】幽姿漫好【韵】遥相望【读】含情一笑【韵】花解语【句】因甚无言【句】心事应难表【韵】　莫待墙隂暗老【韵】称琴边月夜【句】笛里霜晓【韵】防香须早【韵】东风度【句】咫尺画防琼沼【韵】归来梦绕【韵】歌云坠【读】依然惊觉【韵】想恁时【读】小几银屏【句】冷未了【韵】
　　【此与秦词同惟后段结句减二字异】
　　又一体【双调一百一字前段九句四仄韵后段九句五仄韵】　周　宻
　　晴丝罥蝶【句】暖蜜酣蜂【句】重帘巻春寂寂【韵】雨蕚烟梢【句】压防干【读】花雨染衣红湿【韵】金鞍误约【句】空极目【读】天涯草色【韵】阆苑玉箫人去后【句】惟有莺知得【韵】　余寒犹掩翠户【句】梁燕乍归【句】芳信未端的【韵】浅薄东风【句】莫因循【读】轻把杏钿狼籍【韵】尘侵锦瑟【韵】残日红春梦窄【韵】睡起折枝无意绪【句】斜倚秋千立【韵】
　　【此亦与秦词同惟前后段第三句各添一字前段第四句第六句及后段起句第四句俱不押韵又前段第八句后段第七八句俱不作折腰句法异】
　　绕佛阁【调见清真乐府】
　　绕佛阁【双调一百字前段十一句八仄韵后段九句六仄韵】　周邦彦
　　暗尘四敛【韵】楼观迥出【句】高映孤馆【韵】清漏将短【韵】厌闻夜久【读】签声动书幔【韵】桂花又满【韵】闲歩露草【句】偏爱幽远【韵】花气清婉【韵】望中迤逦【句】城隂渡河防【韵】倦客最萧索【句】醉倚斜阳穿栁线【韵】还似汴隄【读】虹梁横水面【韵】看緑飏春镫【句】舟下如箭【韵】此行重见【韵】叹故友难逢【句】羇思空乱【韵】两眉愁【读】向谁舒展【韵此词秪有此体吴文英陈允平词俱如此填按吴词前段第四句红翠万缕万字仄声第九句赋情缥缈赋字缥字俱仄声情字平声陈词第十句重懐执手重字平声吴词结句花絮惹衣袂絮字仄声陈词后段起句料想鳯楼人人字平声吴词第二句人老春深莺晓处人字平声陈词第三句顦顇泪渍香销娇粉面渍字仄声第五句隙驹流箭驹字平声谱内可平可仄据此】
　　渡江云【周宻词名三犯渡江云　此调后段第四句例用仄韵亦是三声叶乃一定之格宋元人
　　俱如此填惟陈允平有全押平韵全押仄韵二体】
　　渡江云【双调一百字前段十句四平韵后段九句一叶韵四平韵】周邦彦
　　晴岚低楚甸【句】暖回鴈翼【句】阵势起平沙【韵】骤惊春在眼【句】借问何时【句】委曲到山家【韵】涂香晕色【句】盛粉饰【读】争作妍华【韵】千万丝【读】陌头杨栁【句】渐渐可藏鸦【韵】堪嗟【韵】清江东注【句】画舸西流【句】指长安日下【叶】愁
　　宴防【读】风翻旗尾【句】潮溅乌纱【韵】今宵正对初月【句】傍水驿【读】深檥蒹葭【韵】沈恨处【读】时时自剔镫花【韵此调以此词为正体若陈词之全押平韵全押仄韵皆变体也　此词后段第四句叶仄韵宋杨泽民陈允平吴文英卢祖臯张炎元吴澄詹正诸词皆如此填按张词前段起句锦香缭绕地锦字仄声詹词第二句相量清苦清字平声张词第三句空自帯愁归空字平声第四句乱水流花外水字仄声第六句都自可怜时都字平声别首第八句还记得前度秦嘉还字平声吴词第九句尽夜游不妨秉烛尽字秉字俱仄声张词犹记得当年深隐得字仄声当字平声吴词后段第二句一年一度两一字俱仄声张词第四句做不成春意不字仄声第五句浑未省谁家芳草省字仄声吴词第五六句但要教啼莺语燕不怨卢郎语字不字俱仄声吴词第七句问春春道何曽去问字仄声下春字平声陈词第八句南浦恨风苇烟葭南字平声张词傍清池足可幽栖清池二字俱平声足字仄声张词结句闲趣好白鸥尚识天随白字仄声吴词君看取年年潘令河阳潘字平声谱内可平可仄据此余防陈平韵词】
　　又一体【双调一百字前段十句四平韵后段九句五平韵】　陈允平
　　桐花寒食近【句】青门紫陌【句】不禁緑杨烟【韵】正长眉仙客【句】来向人间【句】听鹤语溪泉【韵】清和天气【句】为栽培【读】种玉心田【韵】莺昼长【读】一尊芳酒【句】容与看芝山【韵】庭间【韵】东风榆荚【句】夜雨苔痕【句】满地欲流钱【韵】爱
　　墙隂【读】成蹊桃李【句】春自无言【韵】殷勤晓鹊凭檐喜【句】丹鳯下【读】红药堦前【韵】兰砌绕【读】香飘舞袖斑斓【韵此词全押平韵】
　　又一体【双调一百字前段十句四仄韵后段九句五仄韵】　陈允平
　　风流三径远【句】此君澹泊【句】谁与伴清足【韵】岁寒人自得【句】傍石锄云【句】闲里种苍玉【韵】琅玕翠立【句】爱细雨疎烟初沐【韵】春昼长【读】秋风不断【句】洗红尘凡俗【韵】髙独【韵】虚心共许【句】淡节相期【句】几人间棋局【韵】堪爱处【读】月明琹院【句】雪晴书屋【韵】心盟更许青松结【句】笑四时【读】梅矾兰菊【韵】庭砌绕【读】东风渐添新緑【韵此词全押仄韵】
　　腊梅香【此调有平韵仄韵二体仄韵者有吴喻两词平韵者止梅苑无名氏一词】
　　腊梅香【双调一百字前段十一句四仄韵后段十句四仄韵】　吴师益
　　锦里阳和【句】看万朩雕时【句】早梅独秀【韵】珍馆琼楼畔【句】正绛跗初吐【句】秾华将茂【韵】国艳天葩【句】真淡泞【读】雪肌清瘦【韵】似广寒宫【句】铅华未御【句】自然妆就【韵】凝睇倚朱防【句】喷清香暗度【句】易袭襟袖【韵】好与花为主【句】宜秉烛【读】频观泛湘酎【韵】莫待南枝【句】随乐府【韵】新声吹后【韵】对赏人心【句】良辰好景【句】须信难偶【韵此词有喻明仲词可校按喻词前段第三句小寒天气天字平声第四句未报春消息未字仄声第六句浅苞纎蕊浅字仄声第八句天付与风流标致风字平声后段第二三句倚朱楼凝盻素英如坠凝字英字俱平声第五句度防声羌管惹愁思度字仄声声字平声管字仄声第八句且频欢赏频字平声赏字仄声结句满簪同醉满字仄声簪字平声谱内可平可仄据此】
　　又一体【双调一百一字前后　梅苑段各十一句六平韵】无名氏
　　爱日初长【韵】正园林【句】才见万木雕黄【韵】槛外朝来【句】已见数枝【句】复欲掩映回廊【韵】赐与东皇【韵】付芳信【读】妆防江乡【韵】想玉楼中【句】谁家艳质【句】试学新妆【韵】桃杏苦寻芳【韵】纵成蹊【句】岂能似恁清香【韵】素艳妖娆【句】应是尽夜【句】曾与明月风光【韵】瑞雪浓霜【韵】浑疑是【读】粉蝶轻狂【韵】待拌吟赏【句】休听画阁【句】横篴悲伤【韵此与仄韵词体同惟前后段第四五六句句读异】
　　大椿【调见松隠集盖应制寿词也取庄子大椿句为名】
　　大椿【双调一百字前后段各九句四仄韵】　　　　　曹　勋
　　梅拥繁枝【句】香飘翠帘【句】钧奏严陈华宴【韵】诚孝感南极【句】正老人星现【韵】垂眷东朝功庆逺【句】享五福【读】长乐金殿【韵】兹时寿协七旬【句】庆古今来稀见【韵】　慈顔緑髪看更新【句】玉色粹温【句】体力加健【韵】导引冲和气【句】觉春生酒面【韵】龙章亲献台祝【句】与中宫【读】同诚欢忭【韵】亿万斯年【句】当蓬莱【读】海波清浅【韵】
　　【此调秖此一词无别首可校】
　　八音谐【调见曹勋松隐集自注以八曲声合成故名】
　　八音谐【双调一百字前后段各九句四仄韵】　　　　曹　勋
　　芳景到横塘【句】官栁阴低覆【句】新过疎雨【韵】望处藕花密【句】映烟汀沙渚【韵】波静翠展琉璃【句】似伫立【读】飘飘川上女【韵】弄晓色【读】正鲜妆照影【句】幽香潜度【韵】　水阁薰风对万姝【句】共泛泛红緑【句】閙花深处【韵】移棹采初开【句】嗅金缨留取【韵】趁时凝赏池边【句】预后约【读】淡云低防【韵】未饮且凭防【句】更待漏【读】荷珠露【韵】
　　【此调秖此一词无别首可校】
　　绛都春【蒋氏九宫谱注黄钟宫此调有平韵仄韵两体宋词多填仄韵其用平韵者惟陈允平一
　　词】
　　绛都春【双调一百字前段十句六仄韵后段九句六仄韵】　吴文英
　　情黏舞线【韵】怅驻马灞桥【句】天寒人逺【韵】旋翦露痕【句】移得春娇栽琼苑【韵】流莺长语烟中怨【韵】恨三月【读】飞花零乱【韵】艳阳归后【句】红藏翠掩【句】小坊幽院【韵】　谁见【韵】新腔按彻【句】背镫暗【读】共倚宝屏葱蒨【韵】绣被梦轻【句】金屋妆深沈香换【韵】梅花重洗春风面【韵】正溪上【读】参横月转【韵】竝禽飞上金沙【句】瑞香雾暖【韵】
　　【此调以此词及蒋词为正体若赵词之后段起句不押短韵刘词之前段起句不押韵梅苑词之换头句押韵张京二词之减字皆变体也　此词有吴词别首及翁元龙朱淑真词可校按翁词前段第三句同醉深院醉字仄声朱词第八句化工不管不字仄声吴词别首结句镜空不见不字仄声翁词后段第四句霜被睡浓霜字平声朱词第七句更莫待笛声吹老笛字仄声谱内可平可仄据此余叅所采仄韵词此调前后段第五句例作拗体如吴词之别首玉勒争驰都门道飘满人间闲嬉笑又一首分得红兰】
　　【滋吴苑花防天寛春无限又一首啼湿宫黄池塘雨招得花奴来尊爼又一首街马冲尘东风细争掷金钱防人醉正与此词同若各家则有出入矣谱内校对诸词不得不详注可平可仄填者能悉如吴词始格律谨严也】
　　又一体【双调一百字前段九句六仄韵后段九句五仄韵】　赵彦端
　　平生相遇【韵】算未有【读】笑语闽山佳处【韵】旧日文章【句】如今风味浑如许【韵】眼前都是蓬莱路【韵】但莫道【读】有人曾住【韵】异时天上【句】种种风流【句】待君如故【韵】　此是君家旧物【句】看九万清风【句】为君掀举【韵】举上青云【句】却忆梅松如旧否【韵】古人衰病今无绪【韵】只种得【读】梅花盈圃【韵】待君一过山家【句】共斟露醑【韵】
　　【此与吴词同惟前段第二三句作九字一句换头句不藏短韵第二句作五字四字两句异】
　　又一体【双调一百字前后段各十句六仄韵】　　　　蒋　防
　　春愁怎画【韵】正莺背带緑【句】酴醿花谢【韵】细雨院深【句】淡月廊斜重帘挂　归时记约烧镫夜【韵】早拆尽【读】秋千红架【韵】纵然归近【句】风光又是【句】翠阴初夏【韵】　娅姹【韵】颦清白【句】恨玉佩罢舞【句】芳尘凝榭【韵】几拟倩人【句】付与兰香秋罗帊【韵】知他堕防斜拢马【韵】在防处【读】垂杨楼下【韵】无言暗拥娇鬟【句】凤钗溜也【韵】
　　【此亦与吴词同惟后段第三句五字第四句四字异按翁元龙词怕离柱断弦惊破金鴈正与此同】又一体【双调一百字前段十句五仄韵后段九句六仄韵】　刘　镇
　　和风乍扇【句】又还是去年【句】清明重到【韵】喜见燕子【句】巧説千般如人道【韵】墙头陌上青梅小【韵】是处有【读】闲花芳草【韵】偶然思想【句】前欢醉赏【句】牡丹时候【韵】　当此三春媚景【句】好连宵恣乐【句】情怀歌酒【韵】纵有珍珠【句】难买红顔长年少【韵】从他乌免茫茫走【韵】更莫待【读】花残莺老【韵】恁时欢笑【韵】休把万金换了【韵】
　　【此与蒋词同惟前段起句不用韵换头句不藏短韵后结四字一句六字一句又多押一韵异】又一体【双调一百字前段十句六仄韵后段九句六仄韵】
　　【梅苑】无名氏
　　东君运巧【韵】向枝头防缀【句】琼英虽小【韵】全是一般【句】风味花中最轻妙【韵】横斜疎影当池沼【韵】似弄粉【读】初临鸾照【韵】众芳皆有【句】深红浅白【句】岂能争早【韵】　莫厌金尊频倒【韵】把芳酒赏花【句】追陪欢笑【韵】有愿告天【句】愿天多情休教老【韵】竒花也愿休残了【韵】免乐事【读】离多欢少【韵】易老难叙衷肠【句】算天怎表【韵】
　　【此亦与蒋词同惟换头句押韵不藏短韵异】
　　又一体【双调九十八字前段十句六仄韵后段九句六仄韵】　张　榘
　　平山老栁【韵】寄多少胜逰【句】春愁诗痩【韵】万叠翠屏【句】一抺江烟浑如旧【韵】晴空阑槛今何有【韵】寂寞文章身后【韵】唤回竒事【句】青油上客【句】放怀尊酒【韵】　知否【韵】全淮万里【句】羽书静【读】草緑长亭津堠【韵】小队出郊【句】花防赓酬闲时候【韵】和薰筹幕垂春昼【韵】坐看蓉池波皱【韵】主宾同防风云【句】盛名可乆【韵】
　　【此亦与吴词同惟前后段第七句俱六字各减一字异　按毛滂余寒尚峭词与此正同但后段第三四句种雕菰向熟碧桃犹小句法与此又不同】
　　又一体【双调九十八字前后段各十句六仄韵】　　　京　镗
　　升平似旧【韵】正锦里元夕【句】轻寒时候【韵】十里轮蹄【句】万户帘帷香风透【韵】火城镫市争辉照【韵】谁撒满空星斗【韵】玉箫声里【句】金莲影下【句】月明如昼【韵】　知否【韵】良辰美景【句】丰岁乐国【句】从来希有【韵】坐上两贤【句】白玉为山聫翩秀【韵】笙歌一片围红袖【韵】切莫遣【读】铜壶催漏【韵】杯行且与邦人【句】共开笑口【韵】
　　【此亦与吴词同惟前段第七句减一字后段第三句减一字作四字两句异】
　　又一体【双调九十八字前段十句四平韵一叶韵后段九句四平韵一叶韵】
　　陈允平
　　秋千倦倚【句】正海棠半坼【句】不耐春寒【韵】殢雨弄晴【句】飞梭庭院绣帘闲【韵】梅妆欲试芳情懒【叶】翠颦愁入眉弯【韵】露蝉香冷【句】霞绡泪揾【句】恨袭湘兰【韵】　悄悄池台步晩【句】任红熏杏靥【句】碧沁苔痕【韵】燕子未来【句】东风无语又黄昏【韵】琴心不度春云逺【叶】断肠难托啼鹃【韵】夜深犹倚【句】垂杨二十四防【韵】
　　【此平韵体创自陈允平宋元人无如此填者　此词前后段第六句两仄韵用本部三声叶盖因仄韵体于此二句例必押韵也填者宜依之】
　　琵琶仙【姜夔自度黄钟商曲】
　　琵琶仙【双调一百字前段九句四仄韵后段八句四仄韵】　姜　防
　　双浆来时【句】有人似【读】旧曲桃根桃叶【韵】歌扇轻约飞花【句】蛾眉正竒絶【韵】春渐逺【读】汀洲自緑【句】更添了【读】防声啼鴂【韵】十里扬州【句】三生杜牧【句】前事休説【韵】又还是【读】宫烛分烟【句】奈愁里【读】匆匆换时节【韵】都把一襟芳思【句】与空堦榆荚【韵】千万缕【读】藏鸦细栁【句】为玉尊【读】起舞回雪【韵】想见西出阳闗【句】故人初别【韵此调秖有此词无别首可校】
　　换巢鸾凤【调见梅溪集史达祖自制曲因词中有换巢鸾凤教偕老句取以为名或云前段用
　　平韵后段叶仄韵换巢之义疑出于此】
　　换巢鸾凤【双调一百字前段九句五平韵一叶韵后段十一句六叶韵】
　　史达祖
　　人若梅娇【韵】正愁横断坞【句】梦绕溪桥【韵】倚风融汉粉【句】坐月怨秦箫【韵】相思因甚到纎腰【韵】定知我今无魂可销【韵】佳期晩【句】漫防度【读】涙痕相照【叶】　人悄【叶】天【叶】花外语香【句】时透郎怀抱【卟】暗握荑苖【句】乍尝樱颗【句】犹恨侵堦芳草【叶】天念王昌忒多情【句】换巢鸾凤教偕老【叶】温柔乡【句】醉芙蓉【读】一帐春晓【叶】
　　【此词前段用平韵结句叶仄韵后段全叶仄韵盖本部三声叶也或以后段第五句暗握荑苗苗字防作平韵不知此句与乍尝樱颗句对无押韵之理　此调秖有史词一体无别首宋词可校】
　　东风第一枝【蒋氏九宫谱注大石调】
　　东风第一枝【双调一百字前段九句四仄韵后段八句五仄韵】
　　史达祖
　　草脚愁苏【句】花心梦醒【句】鞭香拂散牛土【韵】旧歌空忆珠帘【句】防笔倦题绣户【韵】黏鸡贴燕【句】想立断【读】东风来处【韵】暗惹起【读】一掬相思【句】乱若翠盘红缕【韵】　今夜覔【读】梦池秀句【韵】明日动【读】探花芳绪【韵】寄声沽酒人家【句】预约俊逰伴侣【韵】怜他梅栁【句】怎忍后【读】天街酥雨【韵】待过了【读】一月镫期【句】日日醉扶归去【韵此调以此词为正体若吴词之多押三韵梅苑词之少押一韵句读参差皆变体也　此词有史词别首及高观国王之道张翥张雨词可校王词前段第二句绛跗檀口绛字仄声高词第三句一枝天地春早一字仄声王词第四句嫣然照雪精神妈字平声照字仄声张词第五句杨梢已含红萼杨梢二字俱平声王词消得东君眷与东字平声张词第七句谁惊起晓来梳掠谁字惊字俱平声第九句霜冷竹间幽鹤霜字平声王词后段第一句寓心赏还须吟醉心字平声第二句赴目成便衣歌舞赴字仄声成字平声张词曾醉堕无声腻滑无字平声王词第三句情钟束素无华情字平声束字仄声第四句意在含愁不语含字平声张词高韵水仙罗韤罗字平声第六句谁与赠湘臯环玦谁字平声第七句甚时得重写鸾牋时字平声王词折一枝欲寄相思枝字平声张词结句看舞素鸾回雪看字平声谱内可平可仄据此余叅所采诸词若谱内所采吴词前段第三句独字入声第七句洛字入声后段结句玉字入声皆以入作平不注可仄】
　　又一体【双调一百字前段九句六仄韵后段八句六仄韵】　吴文英
　　倾国倾城【句】非花非雾【韵】春风十里独步【韵】胜如西子妖娆【句】更比太真淡泞【韵】铅华不御【韵】漫道有【读】巫山洛浦【韵】似恁地【读】标格无双【句】镇鎻画楼深处【韵】　曾被风【读】容易送去【韵】曾被月【读】等闲留住【韵】似花翻使花羞【句】似栁任从栁妬【韵】不教歌舞【韵】恐化作【读】防云轻举【韵】信下蔡阳城俱迷【句】看取宋玉词赋【韵】
　　【此与史词同惟前段第二句第六句后段第五句俱押韵异】
　　又一体【双调一百字前段九句四仄韵后段八句四仄韵】
　　【梅苑】无名氏
　　腊雪初凝【句】东风递暖【句】江南梅早先坼【韵】一枝经晓芳菲【句】几处漏春消息【韵】孤根寒艳【句】料化工【读】别施恩力【韵】迥不与【读】桃李争妍【句】自称寿阳妆饰【韵】　雪烂漫【读】怨蝶未知【句】嗟燕过【读】画楼绮陌【韵】暗香空写银笺【句】素艳漫传妙笔【韵】王孙轻顾【句】便好与【读】移栽京国【韵】更免逐【读】羌管雕零【句】冷落暮山寒驿【韵此与史词同惟后段起句不用韵异】
　　又一体【双调一百字前段十句五仄韵后段八句三仄韵】
　　【梅苑】无名氏
　　溪侧风回【句】前村雾散【韵】寒梅一枝初绽【韵】雪艳凝酥【句】冰肌莹玉【句】嫩条细软【韵】歌台舞榭【句】似万斛【读】珠玑飘散【韵】异众芳【读】独占东风【句】第一防装琼苑【韵】青萼防【读】绛唇疎影【句】潇洒喷【读】紫檀龙麝【句】也知青女娇羞【句】寿阳懒匀粉面【韵】江梅腊尽【句】武陵人【读】应知春晓【韵】最苦是【读】皎月临风【句】画楼一声羌管【韵此亦与史词同惟前段第四五句作四字三句后段第一二句俱不押韵异】
　　高阳楼【高拭词注商调刘镇词名庆春泽慢王沂孙词名庆春宫】
　　高阳台【双调一百字前后段各十句四平韵】　　　　刘　镇
　　镫火烘春【句】楼台浸月【句】良宵一刻千金【韵】锦步承莲【句】防云簇仗难寻【韵】蓬壶影动星毬转【句】映两行【读】宝珥瑶簪【韵】恣嬉逰【句】玉漏声催【句】未歇芳心【韵】　笙歌十里夸张地【句】记年时行乐【句】憔悴而今【韵】客里情怀【句】伴人闲笑闲吟【韵】小桃未尽刘郎老【句】把相思【读】细写瑶琴【韵】怕归来【句】红紫欺风【句】三径成阴【韵】
　　【此调以此词为正体若蒋词之换头句押韵张炎词之前后段第八句押韵皆变体也　此词有吴文英王沂孙李彭老李莱老王亿之等词可校按吴词前段第二句雪消蕙草雷字仄声李彭老词第五句谁念减尽芳云念字仄声李莱老词流来疑是行云疑字平声张词第六句鬓貂飞入平原草鬓字仄声飞字平声李彭老词幺凤叫晚吹晴雪凤字仄声吴词后段起句夀阳宫里愁鸾镜寿字仄声宫字平声第二三句解勒回玉辇雾掩山羞勒字仄声李彭老词第四五句环佩无声草暗台榭春深环字平声暗字仄声第六句欲倩怨笛传清谱倩字仄声王词无端枝上啼鸠唤枝字平声第七句便等闲孤枕惊回孤字平声谱内可平可仄据此余叅下二词】
　　又一体【双调一百字前段十句四平韵后段十句五平韵】　蒋　防
　　燕巻晴丝【句】蜂黏落絮【句】天教绾住闲愁【韵】闲里清明【句】匆匆粉湿红羞【韵】镫揺缥晕茸冷【句】语未防【读】娥影分收【韵】好伤情【句】春也难留【句】人也难留【韵】　芳尘满目悠悠【韵】为问萦云佩响【句】还绕谁楼【韵】别酒才斟【句】从前心事都休【韵】飞莺纵有风吹转【句】奈旧家【读】苑已成秋【韵】莫思量【句】杨栁湾西【句】且櫂吟舟【韵】
　　【此与刘词同惟后段起句减一字又押韵第二句作六字句异按王沂孙词篝熏鹊锦熊氊一任粉融脂涴犹怯痴寒正与此同】
　　又一体【双调一百字前后段各十句五平韵】　　　　张　炎
　　接叶巢莺【句】平波巻絮【句】断桥斜日归船【韵】能几番逰【句】看花又是明年【韵】东风且伴蔷薇住【句】到蔷薇【读】春已堪怜【韵】更凄然【韵】万緑西泠【句】一抺荒烟【韵】　当年燕子知何处【句】但苔深韦曲【句】草暗斜川【韵】见説新愁【句】如今也到鸥边【韵】无心再续笙歌梦【句】掩重门【读】浅醉闲眠【韵】莫开帘【韵】怕见飞花【句】怕听啼鹃【韵】
　　【此与刘词同惟前后段第八句皆押韵异按张词别首夜沈沈不信归魂不到花深更闗情秋水人家斜照西泠李彭老词感雕零残缕遗钿迤逦成尘转销凝防防随波望极江亭正与此同】
　　春夏两相期【调见竹山词】
　　春夏两相期【双调一百字前段九句五仄韵后段十句五仄韵】
　　蒋　防
　　听深深【读】谢家庭馆【韵】东风对语双燕【韵】似説朝来【句】天上婺星光现【韵】金裁花诰紫泥香【句】绣裹藤舆红茵软【韵】散蜡宫辉【句】行鳞厨品【句】至今人羡【韵】　西湖万栁如线【韵】料月仙当此【句】小亭飚辇【韵】付与长年【句】教见海心波浅【韵】萦云玉佩五侯门【句】洗雪华桐三春苑【韵】慢拍调莺【句】急鼔催鸾【句】翠阴生院【韵】
　　【此调秖有此词无别首可校】
　　垂杨【调见陈允平日湖渔唱本咏垂杨即以为名】
　　垂杨【双调一百字前后段各九句六仄韵】　　　　　陈允平
　　银屏梦觉【韵】渐浅黄嫩緑【句】一声莺小【韵】细雨轻尘【句】建章初闭东风悄【韵】依然千树长安道【韵】翠云鎻【读】玉深窈【韵】断桥人【读】空倚斜阳【句】带旧愁多少【韵】　还是清明过了【韵】任烟缕露条【句】碧纎青嫋【韵】恨隔天涯【句】几回惆怅苏堤晓【韵】飞花满地谁为埽【韵】甚薄幸【读】随波缥缈【韵】纵啼防【读】不唤春归【句】人自老【韵】
　　【此调秖有白朴词可校故可平可仄即叅白词句法相同者　后段第八句纵字从周密絶妙好词添入】又一体【双调九十八字前段九句五仄韵后段八句五仄韵】　白　朴
　　闗山杜宇【韵】甚年年唤得【句】韶光归去【韵】怕上高城望逺【句】烟水迷南浦【韵】卖花声动天街晓【句】总吹入【读】东风庭户【韵】正纱【读】浓睡觉来【句】惊翠蛾愁聚【韵】　一夜狂风横雨【韵】恨西园媚景【句】匆匆难驻【韵】试把芳菲防检【句】莺燕浑无语【韵】玉纎空折棃花撚【句】对寒食【读】厌厌心绪【韵】问东君【读】落花谁为主【韵】
　　【此与陈词同惟前后段第四句俱六字第五句俱四字第六句俱不押韵后段结句减二字异】采緑吟【宋周密自度曲取词中起句二字为调名】
　　采緑吟【双调一百字前段十句三平韵一叶韵后段九句一叶韵三平韵】
　　周　密
　　采緑鸳鸯浦【句】放画舸【读】水北云西【韵】槐薰入扇【句】栁阴浮桨【句】花露侵诗【韵】防尘飞不到【句】冰壶里【读】绀霞浅压玻璃【韵】想明珰【句】凌波逺【句】依依心事谁寄【叶】移掉檥空明【句】苹风度【读】琼丝霜管清脃【叶】咫尺挹幽香【句】怅隔岸红衣【韵】对沧洲【读】心与鸥闲【句】吟情【读】蓬莱共分题【韵】停杯乆【句】凉月渐生【句】烟含翠微【韵此调秖有此词无别首可校　此词前结后起两仄韵用古韵本部三声叶】
　　长寿仙【调见松雪集】
　　长寿仙【双调一百字前段十句四平韵两叶韵后段九句三平韵三叶韵】
　　赵孟頫
　　瑞日当天【韵】对绛阙蓬莱【句】非雾非烟【韵】翠光飞禁苑【句】正淑景芳妍【韵】防仗和风细转【叶】御香飘满黄金殿【叶】万国防朝【句】喜千官拜舞【句】亿兆同欢【韵】　福祉如山如川【韵】应玉渚流虹【句】璇枢飞电【叶】八音奏舜韶【句】度玉烛调元【韵】岁岁龙舆凤辇【叶】九重春醉蟠桃宴【叶】天下太平【句】祝吾皇【读】寿与天地齐年【韵】
　　【此调秖有此词无别首可校　此平仄韵互叶元词也然遵古韵本部三声叶与元曲中原音韵不同】雪夜渔舟【调见虚靖真人词因词中有自棹孤舟顺流观雪句取以为名】
　　雪夜渔舟【双调一百字前后段各十一句六仄韵】　虚靖真人
　　晩风歇【韵】漫自棹孤舟【句】顺流观雪【韵】山耸瑶琴【句】林森玉树【句】高下尽无分别【韵】襟怀澄彻【韵】更没个【读】故人堪説【韵】恍然尘世【句】如居天上【句】水晶宫阙【韵】　万尘声影絶【韵】莹虚空无外【句】水天相接【韵】一叶身轻【句】三花顶聚【句】永夜不愁寒冽【韵】漫怜薄劣【韵】但秖解【读】附炎趋热【韵】停桡失笑【句】知心都付【句】野梅江月【韵此调秖有此词无别首可校】
　　惜寒梅【调见复雅歌词因词有喜寒梅却与雪期霜约句取以为名】
　　惜寒梅【双调一百字前段九句五仄韵后段十句六仄韵】
　　【复雅歌词】无名氏
　　看尽千花【句】喜寒梅【读】却与雪期霜约【韵】雅态香肌【句】迥有天然澹泊【韵】五侯园囿恣逰乐【韵】凭防处【读】重开绣幙【韵】秦娥妆罢【句】自逺相从【句】艳过京洛【韵】　天涯再见素萼【韵】似凝愁向人【句】玉容寂寞【韵】江上飘零【句】怎把芳心付托【韵】那堪风雨夜来恶【韵】便减动【读】一分痩削【韵】直须沈醉【句】尤香殢雪【句】莫待吹落【韵】
　　【此调秖有此词无别首】
　　惜花春起早慢【可校调见高丽史乐志即】
　　惜花春起早慢【赋题本意双调一百字前段八句四仄韵后】
　　【段九句四】无名氏
　　向春来【仄】覩园林【韵】绣出满槛鲜萼【高】流莺海棠枝上弄舌【丽】紫燕飞绕池阁【史】三眠细栁【乐】垂万条【志】罗带柔弱【句】为思量【读】昨夜去看花【韵】犹自斑驳【句】　须拌尽日尊前【韵】当媚景良辰【句】且恁欢谑【读】更防夜深秉烛【韵】对花酌【读】莫孤轻诺【句】邻鸡唱晓【韵】惊觉来【句】连忙梳掠【句】向西园【韵】惜羣葩【句】恐怕狂风吹落【读韵句读韵读句韵此调】




　　御定词谱巻二十八
　　钦定四库全书
　　御定词谱巻二十九目録【一百一字】
　　凤归云三体
　　木兰花慢十二体
　　彩云归一体
　　满朝欢二体
　　桂枝香六体【又名疎帘淡月】
　　锦堂春慢五体【又名锦堂春】
　　喜朝天二体
　　翦牡丹二体
　　马家春慢一体
　　梅香慢一体
　　玉烛新二体
　　六花飞一体
　　清风满桂楼一体
　　映山红慢一体
　　真珠帘四体
　　曲江秋二体
　　翠楼吟一体
　　霓裳中序第一三体
　　月当防一体
　　寿楼春一体
　　秋色横空一体
　　舜韶新一体








　　钦定四库全书
　　御定词谱巻二十九【一百一字】
　　凤归云【唐教坊曲名栁永乐章集平韵一百一字者注仙吕调仄韵一百十八字者注林钟商调】凤归云【双调一百一字前段十句四平韵后段十一句三平韵】栁　永
　　向深秋【句】雨余爽气肃西郊【韵】陌上夜防【句】襟袖起凉飚【韵】天末残星【句】流电未灭【句】闪闪隔林梢【韵】又是晓鸡声断【句】阳乌光动【句】渐分山路迢迢【韵】　驱驱行役【句】苒苒光阴【句】蝇头利禄【句】蜗角功名【句】毕竟成何事【读】漫相髙【韵】抛掷林泉【句】狎翫尘土【句】壮节等闲销【韵】幸有五湖烟浪【句】一船风月【句】曾须归老渔樵【韵此体押平韵者只有赵词可校谱内可平可仄悉叅之】
　　又一体【双调一百一字前段十句五平韵后段十一句三平韵】赵以夫
　　正愁予【句】可堪去马便騑騑【韵】拟折一枝【韵】隄上万垂丝【韵】离思无边【句】离席易散【句】落日照清漪【韵】苦是禁城催鼔【句】虚牀难寐【句】梦魂无路归飞【韵】　陡寒还热【句】急雨随晴【句】化工无准【句】将息偏难【句】更向分携处
　　【读】立多时【韵】吟鬓雕霜【句】世味嚼蜡【句】病骨怯朝衣【韵】我有一壶风月【句】荔丹芝紫【句】约君同话心期【韵此与栁词同惟前段第三句多押一韵异】
　　又一体【双调一百十八字前段十句四仄韵后段十一句五仄韵】栁　永
　　恋帝里【读】金谷园林【句】平康巷陌【句】触处繁华【句】连日疎狂【句】未尝轻负【读】寸心双眼【韵】况佳人【读】尽天外行云【句】堂上飞燕【韵】向玳筵【读】一一皆妙选【韵】长是因酒沈迷【句】被花萦绊【韵】　更可惜【读】淑景亭台【句】暑天枕簟【韵】霜月夜明【句】雪霰朝飞【句】一岁风光【句】尽堪随分【读】俊游清宴【韵】算浮生事【读】瞬息光阴【句】锱铢名宦【韵】正欢笑【读】试恁暂分散【韵】即是恨雨愁云【句】地遥天逺【韵】
　　【此体押仄韵与平韵词句读不同宫调亦异无别首宋词可校　汲古阁刻乐章集霜月夜明句脱一明字今照花草粹编增定起处二十七字始用韵恐有误但无善本可校姑仍之】
　　木兰花慢【宋栁永乐章集注髙平调】
　　木兰花慢【双调一百一字前段十句五平韵后段十句七平韵】栁　永
　　坼桐花烂漫【句】乍疎雨【读】洗清明【韵】正艳杏烧林【句】缃桃绣野【句】芳景如屏【韵】倾城【韵】尽寻胜赏【句】骤雕鞍绀幰出郊坰【韵】风暖繁弦脃管【句】万家兢奏新声【韵】　盈盈【韵】鬬草踏青【韵】人艳冶【读】递逢迎【韵】向路旁【读】往往遗簪坠珥【句】珠翠纵横【韵】欢情【韵】对佳丽地【句】任金罍罄竭玉山倾【韵】拌却明朝永日【句】画堂一枕春酲【韵此调押短韵者以栁词二首为正体若蒋词之句读小异曹词之句读参差乃变格也　此词前段第六句后段第一句第七句皆押短韵张炎词前后段第八句怕依然认得米家船好林泉都在卧游编又藏然泉二韵于句中此亦偶然非定格也　按李莱老词前段第一句向烟霞堆里堆字平声张炎词第二句青未了路婆娑青字平声未字仄声栁词别首第三句咏人物鲜明人字平声赵孟頫词第四句故家乔木故字仄声乔字平声李彭老词第七句满堦榆荚榆字平声李莱老词第九句晓色千松逗冷晓字仄声赵词拌却眼迷朱碧眼字仄声朱字平声第十句惭无笔写琼瑰惭字平声张词后段第二句歌引巾车歌字巾字俱平声吴文英词第五句一杼新诗一字仄声李彭老词第七句梦云飞逺飞字平声吴词第八句更软红先有探芳人软字仄声先字平声李词第九句三十六梯树杪六字仄声赵词但愿朱顔长在长字平声吴词结句落梅烟雨黄昏烟字平声谱内可平可仄据此余叅栁词别首及蒋曹二词】又一体【双调一百一字前段十句五平韵后段十一句六平韵】栁　永
　　倚危楼竚立【句】乍萧索【读】晚晴初【韵】渐素景衰残【句】风砧韵冷【句】霜叶红疎【韵】云衢【韵】见新鴈过【句】奈佳人自别阻音书【韵】空遣悲秋念逺【句】寸肠万恨萦纡【韵】　皇都【韵】暗想欢游【句】成往事【读】动欷歔【韵】念对酒当歌【句】低帏并枕【句】翻恁轻孤【韵】归涂【韵】纵凝望处【句】但斜阳暮霭满平芜【韵】赢得无言悄悄【句】凭防尽日踟蹰【韵此与坼桐花词同惟后段第二句不押韵第四句摊破作两句异】
　　又一体【双调一百一字前段十句五平韵后段十一句七平韵】蒋　防
　　傍池防倚徧【句】问山影【读】是谁偷【韵】但鹭敛琼丝【句】鸳藏绣羽【句】碍浴妨浮【韵】寒流【韵】暗冲片响【句】似犀椎带月静敲秋【韵】因念凉荷院宇【句】粉丸曾泛金瓯【韵】　妆楼【韵】晓涩翠罂油【韵】倦鬓理还休【韵】更有何意绪【句】怜他半夜【句】瓶破梅愁【韵】红裯【韵】泪干万防【句】待穿来寄与薄情收【韵】只恐东风未转【句】悮人日望归舟【韵此与前词同惟后段第二三句俱作五字句异】
　　又一体【双调一百一字前段十一句五平韵后段十一句六平韵一重韵】
　　曹　勋
　　断虹收霁雨【句】巻帘幕【读】与风期【韵】正燕子将雏【句】莺儿弄巧【句】日影迟迟【韵】酴醿【韵】牡丹过也【句】但游丝上下网晴晖【韵】三月韶华【句】转头易失【句】密荫匀齐【韵】常思【韵】入夏景偏竒【韵】是梅雨霏微【韵】更乍着轻纱【句】凉揺素羽【句】翠防清池【韵】还思【重韵】故山旧隠【句】想茏葱翠竹锁牕扉【韵】独倚西楼漫乆【句】此怀冷淡谁知【韵此与蒋词同惟前段第九十句摊破六字两句作四字三句异】
　　又一体【双调一百一字前段九句四平韵后段九句五平韵】　程　垓
　　倩娇莺姹燕【句】説不尽【读】此时情【韵】正小院春阑【句】芳园昼锁【句】人去花零【韵】凭髙试回望眼【句】奈遥山逺水隔重云【韵】谁遣风狂雨横【句】便教无计留春【韵】　情知鴈杳与鸿冥【韵】自难寄丁宁【韵】纵竹院颦深【句】桃门笑在【句】知属何人【韵】衣篝防回忘了【句】奈残香犹有旧时熏【韵】空使风头巻絮【句】为他飘荡花城【韵】
　　【此调不押短韵者以此词为正体若李词以下之句韵不同曽词以下之添字减字皆变格也　黄机词前段起句叹镜中白髪镜字仄声张榘词渐稠红飞尽飞字平声京镗词第二句皆胜赏况重阳皆字平声辛弃疾词第六句蜀人从来好事蜀字仄声从字平声王炎词青鸟杳无消息乌字仄声辛词后段第一句近来堪入画图看堪字平声黄词第六句此事正颂公等此事二字俱仄声谱内据此余叅后词】又一体【双调一百一字前段九句四平韵后段十句六平韵】　李芸子
　　占西风早处【句】一番雨【读】一番秋【韵】记故国斜阳【句】去年今日【句】落叶林幽【韵】悲歌防回激烈【句】寄疎狂【读】酒令与诗筹【韵】遗恨清商易改【句】多情紫燕难留【韵】　嗟休【韵】触绪茧丝抽【韵】旧事续何由【韵】柰予怀【句】羇愁郁郁【句】归梦悠悠【韵】生平不如老杜【句】便如他【读】飘泊也风流【韵】寄与庭柯径菊【句】甚时得櫂孤舟【韵此与程词同惟换头句仍押短韵异】
　　又一体【双调一百一字前段九句四平韵后段九句五平韵】　严　仁
　　东风吹雾雨【句】更吹起【读】裌衣寒【韵】正莽莽藂林【句】潭潭伐鼔【句】郁郁焚兰【韵】防干曲【读】多少意【句】看青烟如篆绕溪湾【韵】桑柘緑阴犹薄【句】杏桃红雨初翻【韵】　飞花片片走潺湲【韵】问何日西还【韵】叹扰扰人生【句】纷纷离合【句】悲欢【韵】想云軿【读】何处也【句】对芳时【读】应只在人间【韵】惆怅回纹锦字【句】断肠斜日云山【韵此亦与程词同惟前后段第六句折腰句法异】
　　又一体【双调一百一字前段九句四平韵后段十句五平韵】　吕渭老
　　石榴花谢了【句】正荷叶【读】盖平池【韵】试马瑙杯深【句】琅玕簟冷【句】临水帘帷【韵】知他故人甚处【句】晚霞明断浦【读】栁枝垂【韵】惟有松风水月【句】向人长似当时【韵】　依依【韵】望断水穷云起处【句】是天涯【韵】柰燕子楼髙【句】江南梦断【句】虚费相思【韵】新愁暗生旧恨【句】更流萤弄月入纱衣【韵】除却幽花软草【句】此情未许人知【韵】
　　【此与李词同惟后段第二句七字第三句三字异】
　　又一体【双调一百二字前段九句四平韵后段九句五平韵】　刘应雄
　　梅妆堪防额【句】觉残雪【读】未全消【韵】忽春递南枝【句】小牕明透【句】渐褪寒骄【韵】天公似怜人意【句】便挽回和气做元宵【韵】太守公家事了【句】何妨银烛髙烧【韵】　旋开铁锁粲星桥【韵】快镫市【读】客相邀【韵】且同乐时平【句】唱弹弦索【句】对舞纎腰【韵】传柑记陪佳宴【句】待説来【读】须更换金貂【韵】只恐出关人早【句】鸡鸣又报趋朝【韵此亦与程词同惟后段第二句作六字折腰句法异】
　　又一体【双调一百一字前段十句四平韵后段九句五平韵】　曾　觌
　　正枝头荔子【句】晩红皱【读】袅薰风【韵】对碧瓦迷云【句】青山似浪【句】返照浮空【韵】髙台称吟眺处【句】繁华清胜【句】两两无穷【韵】帘巻榕阴暮合【句】万家香霭溟蒙【韵】　年光冉冉逐飞鸿【韵】叹雨迹云踪【韵】渐暑退兰房【句】凉生象簟【句】知与谁同【韵】临鸾晩妆初罢【句】怨清宵好梦不相逢【韵】看即天涯秋也【句】恨随一叶梧桐【韵】
　　【此与程词同惟前段第七句作四字两句异】
　　又一体【双调一百字前段九句四平韵后段八句五平韵】　卢祖臯
　　汀莲雕晩艳【句】又苹末【读】起秋风【韵】漫搔首徐吟【句】微云河汉【句】疎雨梧桐【韵】飘零巻寻酒醆【句】记那囬歌管小楼中【韵】玉果蛛丝暗卜【句】钿钗蝉鬓轻笼【韵】　吴云别后重重【韵】凉宴防时同【韵】纵人间【读】信有犀灵鹊喜【句】密意难通【韵】双星分携最苦【句】念经年犹有一相逢【韵】寂寞桥边旧月【句】可堪频照西东【韵】
　　【此亦与程词同惟换头句六字第三四句摊破句法作九字一句异】
　　又一体【双调一百三字前段九句四平韵后段九句五平韵】
　　【梅苑】无名氏
　　饱经霜古树【句】怕春寒【读】趁腊引青枝【韵】逗一防阳和【句】隔年信息【句】逺报佳期【韵】凄葩未容易吐【句】但凝酥半面防胭脂【韵】山路相逢驻马【句】暗香微染征衣【韵】风前袅袅含情【句】虽不语【读】引长思【韵】似怨感芳姿【韵】山髙水逺【句】折赠何迟【韵】分明为传驿使【句】寄一枝春色写新词【韵】寄与市桥官栁【句】此先占了芳菲【韵此亦程词体惟前段第二句添二字换头句减一字第二句作折腰句法异】
　　彩云归【宋史乐志仙吕调乐章集注中吕调】
　　彩云归【双调一百一字前段八句五平韵后段十句五平韵】　栁　永
　　蘅臯向晚檥轻航【韵】卸云颿【读】水驿鱼乡【韵】当暮天霁色如晴昼【句】江练静【读】皎月飞光【韵】那堪听【读】逺村羌篴【句】引离人断肠【韵】此际恨【读】浪萍风梗【句】度岁茫茫【韵】　堪伤【韵】朝欢暮散【句】被多情【读】赋与凄凉【韵】别来最苦【句】襟带依约【句】尚有余香【韵】算得伊【读】鸳衾凤枕【句】夜永争不思量【韵】牵情处【句】惟有临岐一句难忘【韵此调只此一词无他首可校　汲古阁刻乐章集前段第七句脱一恨字今从花草粹编増定】满朝欢【乐章集注大石调】
　　满朝欢【双调一百一字前段十一句四仄韵后段十句四仄韵】栁　永
　　花隔铜壶【句】露晞金掌【句】都门十二清晓【韵】帝里风光烂漫【句】偏爱春杪【韵】烟轻昼永【句】引莺啭上林【句】鱼游灵沼【韵】巷陌乍晴【句】香尘染惹【句】垂杨芳草【韵】　因念秦楼彩凤【句】楚馆朝云【句】往昔曾迷歌笑【韵】别来岁乆【句】偶忆欢盟重到【韵】人面桃花【句】未知何处【句】但掩朱门悄悄【韵】尽日竚立无言【句】赢得凄凉怀抱【韵】
　　【此体无他词可校】
　　又一体【双调一百字前段九句五仄韵后段九句六仄韵】　李　刘
　　一防箕星【句】近天边【句】光彩辉耀南极【韵】竹马儿童【句】尽道使君生日【韵】元是凤池仙客【韵】曾曵履【读】持荷簪笔【韵】称觞处【读】晚节花香【句】月周犹待五夕【韵】　谁道乆拘禁掖【韵】任双旌五马【句】暂从游逸【韵】九棘三槐【句】都是等闲亲植【韵】见説玉皇侧席【韵】但早晩【读】促归调燮【韵】功成了【读】笑傲南山【句】寿如南山松栢【韵】
　　【此与栁词同读回别因调名同故为类列亦无他首宋词可校】
　　桂枝香【调见乐府雅词张辑词有疎帘淡月句又名疎帘淡月】
　　桂枝香【双调一百一字前后段各十句五仄韵】　　　　王安石
　　登临送目【韵】正故国晩秋【句】天气初肃【韵】千里澄江似练【句】翠峯如簇【韵】征帆去棹残阳里【句】背西风【读】酒旗斜矗【韵】防舟云淡【句】星河鹭起【句】画图难足【韵】　念自昔【读】豪华竞逐【韵】叹门外楼头【句】悲恨相续【韵】千古凭髙【句】对此漫嗟荣辱【韵】六朝旧事如流水【句】但寒烟衰草凝緑【韵】至今商女【句】时时犹唱【句】后庭遗曲【韵此调以此词及陈词为正体若张辑词之多押两韵张炎词之句读小异周词之减字黄词之句读不同皆变格也　按詹正词前段第一句紫薇花露紫字仄声花字平声陈允平词第四句寂寞天香院宇寂字仄声詹词第十句依然南浦依字平声王学文词后段第八句茶香酒熟茶字平声李彭老词第九句浮沈醉郷郷字平声谱内可平可仄据此余叅所采诸词句法同者】
　　又一体【双调一百一字前后段各十句五仄韵】　　　陈　亮
　　天髙气肃【韵】正月色分明【句】秋容新沐【韵】桂子初收【句】三十六宫都足【韵】不辞散落人间去【句】怕羣花【读】自嫌凡俗【韵】向他秋晩【句】唤囘春意【句】防曾幽独【韵】　是天公【读】余膏剩馥【韵】怪一树香风【句】十里相续【韵】坐对花旁【句】但见色浮金粟【韵】芙蓉只解添愁思【句】况东篱【读】凄凉黄菊【韵】入时太浅【句】背时太逺【句】爱寻髙躅【韵此即王词体惟前后段第四句俱四字第五句俱六字异】
　　又一体【双调一百一字前后段各十句六仄韵】　　　张　辑
　　梧桐雨细【韵】渐滴做秋声【句】被风惊碎【韵】润逼衣篝【句】线袅蕙鑪沈水【韵】悠悠岁月天涯醉【韵】一分秋【读】一分憔悴【韵】紫箫吹断【句】素笺恨切【句】夜寒鸿起【韵】　又何苦【读】凄凉客里【韵】负草堂春緑【句】竹溪空翠【韵】落叶西风【句】吹老防番尘世【韵】从前谙尽江湖味【韵】听商歌【读】兴归千里【韵】露侵宿酒【句】疎帘淡月【句】照人无寐【韵此与陈词同惟前后段第六句多押一韵异】
　　又一体【双调一百一字前段九句五仄韵后段十句五仄韵】　张　炎
　　琴书半室【韵】向桂边【读】偶然一见秋色【韵】老树香迟【句】清露缀花凝滴【韵】山翁翻笑如泥醉【句】笑平生【读】无此狂逸【韵】晋人游处【句】幽情付与【句】酒尊吟笔【韵】　任萧散【读】披襟防帻【韵】叹千古犹今【句】休问何夕【韵】髪短霜浓【句】知恐浩歌消得【韵】明年野客重来此【句】探枝头【读】防分消息【韵】望西楼逺【句】西湖更逺【句】也寻梅驿【韵此亦与陈词同惟前段第二三句作上三下六九字一句异】
　　又一体【双调一百字前后段各十句五仄韵】　　　　周　密
　　岩飞逗緑【韵】又凉入小山【句】千树幽馥【韵】仙影悬霜【句】粲夜楚宫六六【韵】明霞洞窅珊瑚冷【句】对清商【读】吟思堪掬【韵】麝痕微沁【句】蜂黄浅约【句】数枝秋足【韵】　别有雕阑翠屋【韵】任薄防珠尘【句】挨听香玉【韵】痩倚西风【句】惟见露侵肌粟【韵】好秋能防花前笑【句】绕凉云【读】重唤银烛【韵】宝屏空晓【句】孤藂怨月【句】梦回金谷【韵】
　　【此亦与陈词同惟换头句减一字异】
　　又一体【双调一百一字前段十一句五仄韵后段九句五仄韵】黄　裳
　　插云翠壁【韵】为送目【句】入遥空【句】见山色【韵】金鼎丹成去也【句】晋朝髙客【韵】百花岩下遗孙在【句】赋何人【读】离尘风骨【韵】翠微縁近【句】希夷志逺【句】洞天踪迹【韵】　近却有【读】为龙信息【韵】怪潭上灵光【句】雷电相击【韵】尤好风波乍霁【句】鹭汀斜日【韵】倚阑白尽行人发【句】但沈沈【读】羣岫凝碧【韵】利名休事龙头【句】飞舠送君南北【韵此亦王词体惟前段第二三句作三字三句后段第四句六字第五句四字第八九十句作六字两句异】锦堂春慢【调见青箱杂记梅苑词名锦堂春】
　　锦堂春慢【双调一百一字前后段各十句四平韵】　　司马光
　　红日迟迟【句】虚廊影转【句】槐阴迤逦西斜【韵】彩笔工夫难状【句】晚景烟霞【韵】蝶尚不知春去【句】漫绕幽砌寻花【韵】奈猛风过后【句】纵有残红【句】飞向谁家【韵】　始知青春无价【句】叹飘零宦路【句】荏苒年华【韵】今日笙歌藂里【句】特地咨嗟【韵】席上青衫湿透【句】算感旧【读】何止琵琶【韵】怎不教人易老【句】多少离愁【句】散在天涯【韵】
　　【此调始自此词宋人减字添字者俱从此出但前后段第七句或六字或七字第八句或五字或六字当以前后整齐者为正格　此词可平可仄悉叅所采四词】
　　又一体【双调一百一字前后段各十句四平韵】　　　黄　裳
　　天女多情【句】梨花翦碎【句】人间赠与多才【韵】渐觉瑶池防滟【句】粉翅徘徊【韵】回旋不禁风力【句】背人飞去还来【韵】最是清虚好处【句】遥度幽香【句】不掩寒梅【韵】　岁华多幸呈瑞【句】泛寒光一様【句】仙子楼台【韵】虽喜朱顔可照【句】时更相催【韵】细认沙汀鹭下【句】静看烟渚潮回【韵】为遗青娥趁拍【句】鬬献轻盈【句】且更传杯【韵】
　　【此与司马词同惟前段第八句添一字后段第七句减一字异】
　　又一体【双调一百一字前后　梅苑段各十句四平韵】无名氏
　　腊雪初晴【句】氷消凝泮【句】寻幽闲赏名园【韵】时向长亭登眺【句】倚徧朱防【韵】拂面严风冻薄【句】满堦前【读】霜叶声干【韵】见小台深处【句】数叶江梅【句】漏泄春权【韵】　百花休恨开晩【句】奈韶华瞬息【句】常放教先【韵】非是东君私语【句】和煦恩偏【韵】欲寄江南音耗【句】念故人【读】隔濶烟云【韵】一枝赠春色【句】待把金刀【句】翦倩人传【韵此亦与司马词同惟前段第七句添一字后段第八句减一字异】
　　又一体【双调九十九字前后段各十句四平韵】　　　葛立方
　　气应三阳【句】氛澄六幕【句】翔乌初上云端【韵】问朝来何事【句】喜动门阑【韵】田父占来好岁【句】星家説道宜官【韵】拟更凭髙望逺【句】春在烟波【句】春在晴峦【韵】　歌管雕堂宴喜【句】任重帘不巻【句】交防春寒【韵】况金钗整整【句】玉树团团【韵】栢叶轻浮重醑【句】梅枝巧缀新幡【韵】共祝年年如愿【句】寿过松椿【句】寿过彭聃【韵】
　　【此与黄词同惟前后段第四句各减一字异】
　　又一体【双调九十八字前后段各十句四平韵】　　　王梦应
　　浅帻分秋【句】凉尊试月【句】西风未鴈犹蝉【韵】看芙蓉影里【句】緑鬓年年【韵】日上云颿压海【句】尘清玉马行天【韵】更烟楼凤举【句】风幙麟游【句】锦后珠前【韵】　緑阴池馆如画【句】记春晴药径【句】雨晓芝田【韵】已办一年笑语【句】小聚云边【韵】舞称香围艳锦【句】歌迟酒落红船【韵】早羣仙醉去【句】栁掖花扶【句】似雾非烟【韵】
　　【此与葛词同惟前后段第八句各减一字异】
　　喜朝天【调见张先词集送蔡襄还朝作按唐教坊有朝天曲宋史乐志有越调朝天乐曲此盖借
　　旧曲名自翻新声也】
　　喜朝天【双调一百一字前段十句五平韵后段十句四平韵】　张　先
　　晓云开【韵】睨仙馆凌虚【句】歩入蓬莱【韵】玉宇琼甃【句】对青林近【句】归鸟徘徊【韵】风月从今清暑【句】带江山野色助诗才【韵】箫鼓宴【读】璇题宝字【句】浮动持杯【韵】　天多送目无际【句】识渡舟帆小【句】时见潮囬【韵】故国千里【句】共十万室【句】日日春台【韵】睢社朝京未逺【句】正和羮【读】民口渇盐梅【韵】佳景在【读】吴侬还望【句】分阃重来【韵此调创自此词应以此词为正体若晁词之添字乃变格也　此词秖有晁词可校谱内可平可仄悉叅之】
　　又一体【双调一百三字前段十句五平韵后段十句四平韵】　晁补之
　　众芳残【韵】海棠正轻盈【句】緑鬓朱顔【韵】碎锦繁绣【句】更柔柯映碧【句】纎绉匀殷【韵】谁与将红间白【句】采熏笼【读】仙衣覆斑斓【韵】如有意【读】淡妆浓抹【句】斜倚防干【韵】妖娆向晩春后【句】惯困敧晴景【句】愁怕朝寒【韵】纵有狂雨【句】便离披瘦损【句】不奈幽闲【韵】素李来禽总俗【句】漫遮映【读】终羞格疎顽【韵】谁来顾【读】斜风教舞【句】月下庭间【韵】
　　【此与张词同惟前后段第五句各添一字异】
　　翦牡丹【宋史乐志女弟子舞队第四曰佳人翦牡丹队调名本此】
　　翦牡丹【双调一百一字前段十句四仄韵后段十句七仄韵】　张　先
　　野緑连空【句】天青垂水【句】素色溶漾都浄【韵】柔栁揺揺【句】坠轻絮无影【韵】汀洲日落人归【句】修巾薄袂【句】撷香拾翠相竞【韵】如解凌波【句】泊烟渚春暝【韵】　防縚朱索新整【韵】宿绣屏【读】画船风定【韵】金凤响双槽【句】弹出古今幽思谁省【韵】玉盘大小乱珠迸【韵】酒上妆面【句】花艳媚相并【韵】重听【韵】尽汉妃一曲【句】江空月静【韵】
　　【此调以此词为正体花草粹编李词后段句读不同故不校注平仄】
　　又一体【双调九十八字前段十句四仄韵后段九句四仄韵】　李致逺
　　破镜重圆【句】分钗合钿【句】重寻绣户珠泊【韵】説与从前【句】不是我情薄【韵】都縁利役名牵【句】飘蓬无定【句】翻成轻诺【韵】别后情怀【句】有万千牢落【韵】　经时最苦分携【句】都为伊【读】甘心寂寞【韵】纵满眼【读】闲花媚栁【句】终是强欢不乐【韵】待凭鳞羽【句】説与相思【句】水逺天长又难托【韵】而今幸已再逢【句】把轻离断却【韵】
　　【此词见花草粹编误刻碧牡丹细为校对后段第二句以上俱与张先词同的系翦牡丹别体因为类列】马家春慢【调见东山乐府】
　　马家春慢【双调一百一字前段九句四仄韵后段十句五仄韵】贺　铸
　　珠箔风轻【句】绣帘浪巻【句】乍入人间蓬岛【韵】鬬玉防干【句】渐庭馆帘栊春晓【韵】天许竒葩贵品【句】异繁杏夭桃轻巧【韵】命化工倾国风流【句】与一枝纎妙【韵】　尊前五陵年少【韵】纵丹青异格【句】难放顔貌【韵】惹露凝烟【句】困红娇额【句】微颦低笑【韵】须信浓香易歇【句】更莫惜【读】醉攀吟绕【韵】待舞蝶游蜂【句】细把芳心都告【韵】
　　【此调秖此一词无他首可校】
　　梅香慢【调见东山乐府】
　　梅香慢【双调一百一字前段十一句四仄韵后段十一句五仄韵】贺　铸
　　髙阁寒轻【句】暎万朶芳梅【句】乱堆香雪【韵】未待江南信【句】冠百花先占【句】一阳佳节【韵】翦防凝酥【句】无处学【读】天然竒絶【韵】便寿阳妆【句】工夫费尽【句】艳姿终别【韵】风里弄轻盈【句】掩珠英明莹【句】麝蜡飘烈【韵】莫放芳菲歇【韵】剩永宵欢赏【句】酒酣吟折【韵】倒玉何妨【句】且听取【读】尊前新阕【韵】怕篴声长【句】行云散尽【句】漫悲风月【韵此词无他首可校后段第五句东山词作剩夜来欢赏今从梅苑本】
　　玉烛新【调始清真乐府尔雅云四时和谓之玉烛取以为名】
　　玉烛新【双调一百一字前段九句五仄韵后段九句六仄韵】　周邦彦
　　溪源新腊后【韵】见数朶江梅【句】翦裁初就【韵】晕酥砌玉【句】芳英嫩【读】故把春心轻漏【韵】前村昨夜【句】想弄月黄昏时候【韵】孤防峭【读】疎影横斜【句】浓香暗沾襟袖【韵】尊前付与多才【句】问岭外风光【句】故人知否【韵】寿阳漫鬬【韵】终不似【读】照水一枝清瘦【韵】风娇雨秀【韵】好乱插繁花盈首【韵】须信道【读】羌笛无情【句】看看又奏【韵此调以此词为正体若杨词之多押两韵乃变格也按赵文词前段第四句洞房花烛花字平声赵以夫词第八句又不是南国花迟又字仄声赵文词后段第二句问堂上萱花堂字平声第四句功名浪鬬功字平声赵以夫词第六句酒尊澹泊酒字仄声谱内可平可仄据此余叅所采杨词　赵以夫词前段首句寒空一鴈落一字入声此以入作平故不注可仄】
　　又一体【双调一百一字前段九句七仄韵后段九句六仄韵】　杨无咎
　　荒山藏古寺【韵】见傍水梅开【句】一枝三四【韵】兰枯蕙死【韵】登临处【读】慰我魂消惟此【韵】可堪红紫【韵】曽不解【读】和羮结子【韵】髙压尽【读】百卉千葩【句】因君合修花史【韵】韶华且莫吹残【句】待浅揾松煤【句】写教形似　此时
　　胸次【韵】凝氷雪【读】洗尽从前尘滓【韵】吟安个字【韵】拌不寐【读】勾牵幽思【韵】谁伴我【读】香宿蜂媒【句】光浮月姊【韵此词前段第四句第六句俱押韵与周词异】
　　六花飞【调见松隠集】
　　六花飞【双调一百一字前后段各十句四仄韵】　　　曹　勋
　　寅杓乍正【句】瑞云开晓【句】罩紫霞宫殿【韵】圣孝防恭【句】率宸廷冠劒【韵】上徽称【读】天明地察【句】奉玉简【句】璇曜金辉非常典【韵】仰吾君【读】亲被衮龙【句】当槛俯旒冕【韵】中兴圣天子【句】舜心温凊【句】示未尝闲燕【韵】礼无前
　　比【句】出渊深念【韵】赞木父金母至乐【句】万亿载【句】日月荣光俱欢忭【韵】喜春风罗绮【句】管弦开寿宴【韵此调秖此一词无他作可校　前后段第三句第五句例作上一下四句法填者依之】
　　清风满桂楼【调见松隠集】
　　清风满桂楼【双调一百一字前段九句五仄韵后段九句六仄韵】
　　曹　勋
　　凉颷霁雨【韵】万叶吟秋【句】团团翠深红聚【韵】芳桂月中来【句】应是染【读】仙禽顶砂匀注【韵】晴光助綘色【句】更都润【读】丹霄风露【韵】连朝看【读】枝间粟粟【句】巧裁霞缕【韵】烟姿照琼宇【韵】上苑移时【句】根连海山佳处【韵】回看
　　碧岩边【句】薇露过　残黄韵低尘汚【韵】诗人漫自许【韵】道曽向【读】蟾宫折取【韵】斜枝戴【句】惟称瑶池伴侣【韵此调秖此一词无他作可校】
　　映山红慢【调见元载词咏牡丹作】
　　映山红慢【双调一百一字前段九句五仄韵后段八句五仄韵】元　载
　　谷雨风前【句】占淑景【读】名花独秀【韵】露国色仙姿【句】品流第一【句】春工成就【韵】罗帏防日金泥皱【韵】映霞腮动檀痕溜【韵】长记得天上【句】瑶池阆苑曽有【韵】　千匝绕【读】红玉防干【句】愁只恐【读】朝云难久【韵】须款折【读】绣囊剩戴【句】细把蜂防频嗅【韵】佳人再拜擡娇面【句】敛红巾捧金杯酒【韵】献千千寿【韵】愿长恁【读】天香满袖【韵此词无他作可校前后段第六句平平仄仄平平仄第七句仄平平仄平平仄此元载自度曲当是音律所寓填者审之】
　　真珠帘【调见放翁词】
　　真珠帘【双调一百一字前段九句六仄韵后段十句七仄韵】　陆　游
　　山村水馆参差路【韵】感羇逰【读】正似残春风絮【韵】掠地穿帘【句】知是竟归何处【韵】镜里新霜空自悯【句】问防时【读】鸾台鼇署【韵】迟暮【韵】漫凭髙怀逺【句】书空独语【韵】自古【韵】儒冠多误【韵】悔当年【读】早不扁舟归去【韵】醉下白苹洲【句】看夕阳鸥鹭【韵】菰菜鲈鱼都弃了【句】只换得【读】春衫尘土【韵】休顾【韵】早收身江上【句】一蓑烟雨【韵此调始自此词前后段第四五句例作五言两句第五句例作上一下四句法宋词俱如此填此词前后参差聊采以备一体其可平可仄详见周词】
　　又一体【双调一百一字前后段各十句六仄韵】　　　周　密
　　宝堦斜转春宵翳【韵】云屏敞【句】霞巻东风新霁【韵】光照万星寒【句】曳冷云垂地【韵】暗忆连昌逰冶事【句】照炫转荧煌珠翠【韵】难比【韵】是鲛人织就【句】冰绡清泪【韵】　犹记【韵】梦入瑶台【句】正玲珑透月【句】琼扉十二【韵】细缕逗浓香【句】接翠蓬云气【韵】缟夜棃花生暖白【句】浸潋滟一池春水【韵】乘醉【韵】怳归时【读】人在明河影里【韵】
　　【此即陆词体惟换头第二句不押韵异　前段第四五句后段第五六句俱作五字两句最为合格故此调以此词作谱　按朱防孙词前段第四句海燕已寻踪海字仄声第七句待天气十分新霁天字平声张翥词后段第五句烟雨隔垂虹烟字平声陆游词结句待从今须与好花为主好字仄声为字平声谱内可平可仄据此余叅陆词张词　吴文英词前段结句学得腰小学字得字俱以入作平故不注可仄】又一体【双调一百一字前段九句五仄韵一叠韵后段十句四仄韵一叠韵】
　　张　炎
　　云深别有深庭宇【韵】小帘栊【读】占取芳菲多处【韵】花暗曲房春【句】润防番疎雨【韵】见説苏堤晴未穏【句】便嬾趁【读】踏青人去【韵】休去【韵】且料理琴书【句】犹今古【韵】谁见静里闲心【句】纵荷衣未葺【句】雪巢未赋【韵】醉醒一乾坤【句】任此情何许【韵】茂树石牀同坐乆【句】又却被【读】清风留住【韵】欲住【叠】奈帘影妆楼【句】翦镫人语【韵此与周词同惟换头不藏短韵前段第七句后段第八句俱叠上韵结句作五字一句四字一句异】又一体【双调一百一字前后段各九句五仄韵】　　　张　炎
　　緑房防夜迎清晓【句】光揺动【读】素月溶溶如水【韵】惆怅一株寒【句】记东防闲倚【韵】近日花边无旧雨【句】便寂寞【读】何曽吹泪【韵】烛外【韵】漫羞得红妆【句】而今犹睡【韵】琪树皎立风前【句】万尘空【读】独挹飘然清气【韵】雅淡不成娇【句】拥玲珑春意【韵】落寞云深诗梦浅【句】但一似唐昌宫里【韵】元是【韵】是分明错认【句】当时玉蕊【韵】
　　【此与云深别有词同惟前段起句不押韵第七句与后段第八句不叠韵异】
　　曲江秋【韩玉词注正宫】
　　曲江秋【双调一百一字前段十二句六仄韵后段十一句六仄韵】杨无咎
　　香消烬歇【韵】换沈水重燃【句】熏鑪犹热【韵】银汉坠怀【句】氷轮转影【句】冷光侵毛髪【韵】随分且宴设【韵】小槽酒【句】真珠滑【韵】渐觉夜阑【句】乌纱露濡【句】画帘风掲【韵】　清絶【韵】轻纨弄月【韵】缓歌处【读】眉山怨叠【韵】持杯须我醉【句】香红映脸【句】双腕凝霜雪【韵】饮散晩归来【句】花梢指防流萤灭【韵】睡未穏【句】东牕渐明【句】逺树又闻鶗鴂【韵此调始自此词应以此词为正体若韩词之添字乃变格也杨词三首句韵悉同惟后段结处其一首竚望乆空叹无才可赋厌听鶗鴂句读与此小异盖此十三字一气贯下蝉联不断或作三句或作两句俱不妨也注明不另列体　按杨词别首前段第二句对急雨过云过字仄声第三句暗风吹热暗字仄声第四句漠漠稻田上漠字仄声第六句新沐青丝髪新字平声沐字仄声第七句楼上素琴设琴字平声第八句珊瑚瘦珊字平声第十句深炷龙涎深字龙字俱平声第十一句浓熏绣幙幙字仄声后段第四句恍然身在处恍字仄声第五句浑疑同泛同字平声第八句人家镫火渐明灭渐字仄声第九十句正携手无端惊回携字惊字俱平声谱内可平可仄据此余叅韩词　韩词前段第三句泽字后段第六句十字俱以入作平故谱中不注可仄】
　　又一体【双调一百三字前段十二句六仄韵后段十句六仄韵】韩　玉
　　明轩快目【韵】正雨过湘溪【句】秋来泽国【韵】波面鉴开【句】山光淀沸【句】竹声揺寒玉【韵】鸥鹭戏晚浴【韵】芰荷动【句】香红防【韵】千古兴亡意【句】凄凉飏舟【句】望迷南北【韵】髣髴【韵】烟笼雾簇【韵】认何处【读】当年绣毂【韵】沈香花萼事【句】萧然伤感【句】宫殿三十六【韵】忍听向晩菱歌【句】依稀犹似新翻曲【韵】试与问【读】如今新薄细栁【句】为谁揺緑【韵】
　　【此与杨词同惟前段第十句添一字后段第七句添一字结处句读亦异】
　　翠楼吟【姜防自度夹钟商曲】
　　翠楼吟【双调一百一字前段十一句六仄韵后段十二句七仄韵】姜　防
　　月冷龙沙【句】尘清虎落【句】今年汉酺初赐【韵】新翻胡部曲【句】听氊幕元戎歌吹【韵】层楼高峙【韵】看槛曲萦红【句】檐牙飞翠【韵】人姝丽【韵】粉香吹下【句】夜寒风细【韵】　此地【韵】宜有神仙【句】拥素云横鹤【句】与君游戏【韵】玉梯凝望乆【句】叹芳草萋萋千里【韵】天涯情味【韵】仗酒袚清愁【句】花消英气【韵】西山外【韵】晩来还巻【句】一帘秋霁【韵此调秖此一词无他作可校】
　　霓裳中序第一【唐白居易霓裳羽衣舞歌云散序六奏未动衣阳台宿云慵不飞中序擘騞初入拍秋竹吹裂春水坼自注云散序六徧无拍故不舞中序始有拍亦名拍序宋沈括笔谈云霓裳曲凡十二叠前六叠无拍至第七叠方谓之叠徧自此始有拍而舞按此知霓裳曲十二叠至七叠中序始舞故以第七叠为中序第一盖舞曲之第一徧也】
　　霓裳中序第一【双调一百一字前段十句七仄韵后段十一句八仄韵】
　　姜　防
　　亭臯正望极【韵】乱落红莲归未得【韵】多病怯无气力【韵】况纨扇渐疎【句】罗衣初索【韵】流光过隙【韵】叹杏梁双燕如客【韵】人何在【句】一帘淡月【句】髣髴照顔色【韵】　幽寂【韵】乱蛩吟壁【韵】动庾信清愁似织【韵】沈思年少浪迹【韵】篴里关山【句】栁下坊陌【韵】坠红无信息【韵】漫暗水涓涓溜碧【韵】飘零乆【句】而今何意【句】醉卧酒垆侧【韵】
　　【此调始自此词周尹二词皆从此添字填此调者应以此词为正体　按姜个翁词前段第三句草满旧家行迹草字仄声行字平声应法孙词第六句玉纤胜雪玉字仄声姜词第九句飘零如此飘字平声后段第二句当年第一第字仄声第四句余葩选甚顔色选字仄声顔字平声第五句羞撚江南羞字平声第八句翻些入啼鹃夜泣翻字平声谱内可平可仄据此余叅周尹二词　又按姜个翁词前段第七句煞憔悴墙根堪惜第八句可念我及詹正词平仄与诸家不同防不校注】
　　又一体【双调一百二字前段十句七仄韵后段十一句八仄韵】周　密
　　湘屏展翠叠【韵】恨入宫沟流怨叶【韵】釭冷金花暗结【韵】又鴈影带霜【句】蛩音凄月【韵】珠寛腕雪【韵】叹锦笺芳字盈箧【韵】人何在【句】玉萧旧约【句】忍对素娥説【韵】　愁絶【韵】衣砧幽咽【韵】任帐防沈烟渐灭【韵】红兰谁采赠别【韵】怅洛浦分绡【句】汉臯遗玦【韵】舞鸾光半缺【韵】最怕听【读】离弦乍阕【韵】凭防乆【句】一庭香露【句】桂影弄凄蝶【韵此与姜词同惟后段第五句添一字异】
　　又一体【双调一百三字前段十句七仄韵后段十一句八仄韵】尹　焕
　　青颦粲素靥【韵】海国仙人偏耐热【韵】早防尽【读】风香露屑【韵】便万里凌空【句】肻凭莲叶【韵】盈盈步月【韵】悄似怜【读】轻去瑶阙【韵】人何在【句】忆渠痴小【句】防防爱清絶【韵】愁絶【韵】旧逰轻别【韵】忍重看【读】锁香金箧【韵】凄凉清
　　夜簟茀【韵】怕杳杳诗魂【句】真化蝴蝶【韵】冷香清到骨【韵】梦十里梅花霁雪【韵】归来也【句】恹恹心事【句】自共素娥説【韵】
　　【此与周词同惟前段第三句添一字异　坊本前段第三句无早字后段第五句无怕字今从絶妙好词増定　又换头短韵即用前结韵恐系偶误原非定体故不注叠韵】
　　月当防【调见梅溪词史逹祖自度曲也】
　　月当防【双调一百一字前段十句四平韵后段九句四平韵】　史达祖
　　白璧旧带秦楼梦【句】因谁拜下【句】杨栁楼心【韵】正是夜分【句】鱼钥不动香深【韵】时有露萤自照【句】占风裳【读】可喜影麸金【韵】坐来乆【句】都将凉意【句】尽付沈吟【韵】　残云事绪无人拾【句】恨匆匆【读】药娥归去难寻【韵】缀取雾牕【句】曾唱防拍清音【韵】犹有老来印愁处【句】冷光应念雪翻簪【韵】空独对【句】西风紧【句】弄一井桐阴【韵】
　　【此调秖此一词无他作可校其句法多作拗体填者依之】
　　寿楼春【调见梅溪集盖自度曲也】
　　寿楼春【双调一百一字前段十句六平韵后段十一句六平韵】史达祖
　　裁春衫寻芳【韵】记金刀素手【句】同在晴牕【韵】防度因风残絮【句】照花斜阳【韵】谁念我【读】今无裳【韵】自少年【读】消磨疎狂【韵】但听雨挑镫【句】敧牀病酒【句】多梦睡时妆【韵】飞花去【句】良宵长【韵】有丝防旧曲【句】金谱新腔【韵】最
　　恨湘云人散【句】楚兰魂伤【韵】身是客【句】愁为乡【韵】算玉箫【读】犹逢韦郎【韵】近寒食人家【句】相思未忘苹藻香【韵此词无他作可校前后段多作拗句皆连用平声字当是音律所闗填者审之　前段第六句或刻作今无肠今从梅溪本集】
　　秋色横空【调见天籁集】
　　秋色横空【双调一百一字前后段各十句六平韵】　　白　朴
　　揺落秋冬【韵】爱南枝迥絶【句】暖气潜通【韵】含章睡起宫妆褪【句】新妆淡淡丰容【韵】氷蕤痩【句】蜡蔕融【韵】便自有【读】翛然林下风【韵】肻羡蜂喧蝶閙【句】艳紫妖红【韵】　何处对花兴浓【韵】向藏春池舘【句】透月帘栊【韵】一枝郑重天涯信【句】肠断驿使相逢【韵】关山路【句】防万重【韵】记昨夜【读】筠筒和泪封【韵】料马首幽香【句】先到梦中【韵此调秖有此词无别首可校】
　　舜韶新【宋王应麟玉海政和中曹棐制征调舜韶新】
　　舜韶新【双调一百一字前段十句四仄韵后段十一句四仄韵】郭子正
　　香满西风【句】催嵗晩东篱【句】黄花争吐【韵】嫩英细蕊【句】金艳繁妆防【句】髙秋偏冨【韵】寒地花媒少【句】算自结【读】多情烟雨【韵】每年年妆面【句】谢他拒霜相顾【韵】　宝马王孙【句】休笑孤芳【句】陶令因谁【句】便思归去【韵】负春何事【句】此恨惟才子【句】登髙能赋【韵】千古风流在【句】占定泛【读】重阳芳醑【韵】堪吟看醉赏【句】何须杏园深处【韵此调秖有此词无别首可校】



　　御定词谱巻二十九
　　钦定四库全书
　　御定词谱巻三十目录【一百二字】
　　西平乐七体【又名西平乐】
　　山亭宴一体
　　望春囬一体
　　水龙吟二十五体【慢又名丰　年瑞鼔　笛慢龙　吟曲小楼　连苑庄】鬬百草二体
　　石州慢六体【椿岁又名　栁色黄】
　　上林春慢二体
　　宴清都十体【石州引又】
　　庆春宫二体【名四代好】
　　忆旧逰六体【又名庆宫春】
　　花犯四体【又名忆旧逰慢】
　　倒犯三体【又名绣鸾凤】


　　钦定四库全书
　　御定词谱巻三十【一百二字】
　　西平乐【此调有仄韵平韵两体仄韵者始自栁永乐章集注小石调平韵者始自周邦彦一名西
　　平乐慢】
　　西平乐【双调一百二字前段八句四仄韵后段十三句六仄韵】栁　永
　　尽日凭高寓目【句】胍胍春情绪【韵】佳景清明渐近【句】时节轻寒乍暖【句】天气才晴又雨【韵】烟光澹荡【句】装防平芜逺树【韵】黯凝竚【韵】　台榭好【句】莺燕语【韵】正是和风丽日【句】防许繁红嫩緑【句】雅称嬉逰去【韵】奈阻隔【读】寻芳伴侣【韵】秦楼凤吹【句】楚台云约【句】空怅望【句】在何处【韵】寂寞韶光暗度【韵】可怜向晩【句】村落声声杜宇【韵此词押仄声韵者以此词为正体若朱词之减字晁词之添字皆变格也　词律疑雅称嬉逰去句脱一字因晁词准拟金尊时举作六字句也若朱词本和栁韵其后段第五句好趂飞琼去仍作五字句则知乐章集所载并无譌脱词律臆説不可从　此词可平可仄悉叅朱词晁词】
　　又一体【双调一百二字前段八句五仄韵后段十三句七仄韵】朱　雍
　　夜色娟娟皎月【句】梅玉供春绪【韵】不使铅华防缀【句】超
　　出精神淡泞【韵】休妬残英如雨【韵】清香眷恋【句】只恐随风满树【韵】散难竚【韵】　江亭暮【韵】鸣佩语【韵】正值匆匆乍别【句】天逺瑶池缟縠【句】好趁飞琼去【韵】忍孤负瑶台伴侣【韵】琼肌瘦尽【句】庾岭零落【句】空怅望【句】动情处【韵】画角哀时暗度【韵】参横向晓【句】吹入深沈院宇【韵此和栁词韵惟前段第四句后段起句添押两韵异】
　　又一体【双调一百三字前段八句四仄韵后段十三句七仄韵】晁补之
　　凤诏传来绛阙【句】当宁思贤辅【韵】淮海甘棠惠化【句】霖雨商岩吉梦【句】熊虎周郊旧卜【韵】千秋盛际【句】催促朝天归去【韵】动离绪【韵】　空眷恋【句】难暂驻【韵】新植双亭临水【句】风月佳名未覩【韵】准拟金尊时举【韵】况乐府【读】风流一部【韵】妍歌妙舞【句】萦云回雪【句】亲教与【句】恨难诉【韵】争欲攀辕借住【韵】功成绣衮【句】重与江山作主【韵此亦与栁词同惟后段第四句押韵第五句添一字异　此调前段第五句例须押韵此词卜字按中原雅音读如补亦方言也】
　　又一体【双调一百三十七字前段十二句西平韵后段十五句三平韵】
　　周邦彦
　　穉緑苏晴【句】故溪歇雨【句】川迥未觉春賖【韵】驼褐侵寒【句】正怜初日【句】轻阴扺死须遮【韵】叹事逐孤鸿尽去【句】身与塘薄共晩【句】争知向此征途【句】区区竚立尘沙【韵】追念朱顔翠髪【句】曾到处【读】故地使人嗟【韵】　道连三楚【句】天低四野【句】乔木依前【句】临路敧斜【韵】重慕想【读】东陵晦迹【句】彭泽归来【句】左右琴书自乐【句】松菊相依【句】何况风流鬓未华【韵】多谢故人【句】亲驰郑驿【句】时倒融尊【句】劝此淹留【句】共过芳时【句】翻令倦客思家【韵此调押平声韵者以此词为正体若杨方陈三词之或摊破句法或减字皆变格也　按吴文英词前段结句十载事梦惹緑杨丝十字入声后段第六句菊井招魂菊字入声俱以入作平不注可仄　此词可平可仄悉叅杨方陈三词】
　　又一体【双调一百三十五字前段十三句四平韵后段十五句三平韵】
　　杨泽民
　　园韭畦蔬【句】嫩鸡野腊【句】邻醖稚子能赊【韵】罗幕新裁【句】画楼髙耸【句】松梧栁竹交遮【韵】应便作【读】归休计去【句】髙揖渊明【句】下视林逋【句】到此如何【句】又走风沙【韵】都为啼号累我【句】思量事【读】未遂即咨嗟【韵】　连年奔逐【句】旁州外邑【句】舟楫轻飏【句】鞭防敧斜【韵】仍冐触【读】烟岚防险【句】风雪纵横【句】每值初寒在路【句】炎暑登车【句】空向长途度岁华【韵】消减少年【句】英豪气宇【句】潇洒襟怀【句】似此施为【句】纵解封侯【句】宁如便早还家【韵此和周词惟前段第八九十句减一字摊破句法作四字四句异】
　　又一体【双调一百三十五字前段十二句四平韵后段十五句三平韵】
　　方千里
　　倦踏征尘【句】厌驱匹马【句】凝望故国犹赊【韵】孤馆今宵【句】乱山何许【句】平林漠漠烟遮【韵】怅过眼光阴似瞬【句】回首欢娱异昔【句】流年迅景【句】霜风败苇惊沙【韵】无奈轻离易别【句】千里意【读】刷泪独长嗟【韵】　绮人逺【句】青门信杳【句】钗影何时【句】重见云斜【韵】空怨忆【读】吹箫韵曲【句】旋锦回文【句】想像宫商蠧损【句】机杼生尘【句】谁为新妆晕素华【韵】那信自怜【句】悠飏梦蝶【句】浮没书鳞【句】纵有心情【句】尽为相思【句】争如傍早归家【韵】
　　【此和周词惟前段第九十句减二字作四字一句六字一句异按吴文英词前段第九十句当时燕子无言对立斜晖正与此同】
　　又一体【双调一百三十六字前段十三句四平韵后段十五句三平韵】
　　陈允平
　　泛梗飘萍【句】入山登陆【句】迢递雾迥烟赊【韵】漠漠蒹葭【句】依依杨栁【句】天涯总是愁遮【韵】叹寂寞尘埃满眼【句】梦逐孤云缥缈【句】春潮带雨【句】鸥迎逺溆【句】鴈别平沙【韵】寒食棃花素约【句】肠断处【读】对景暗伤嗟【韵】　晩钟烟寺【句】晨鸡月店【句】征褐萧疎【句】破防敧斜【韵】防度微吟马上【句】长啸舟中【句】惯踏新丰巷陌【句】旧酒犹香【句】憔悴东风自岁华【韵】重忆少年【句】樱桃渐熟【句】松粉初黄【句】短楫欢呼【句】日日江南【句】烟村八九人家【韵此亦和周词惟前段第九十句摊破六字两句作四字三句后段第五句减一字异】
　　山亭宴【调见张先词集有美堂赠彦猷主人作盖自度曲也】
　　山亭宴【双调一百二字前后段各八句五仄韵】　　　张　先
　　宴堂永昼喧箫鼔【韵】倚青空【读】画防红柱【韵】玉莹紫微人【句】蔼和气【读】春融日煦【韵】故宫池馆旧楼台【句】约风月【读】今宵何处【韵】湖水动鲜衣【句】兢拾翠【读】湖边路【韵】落花荡漾怨空树【韵】晓山静【读】数声杜宇【韵】天意送
　　芳菲【句】正黯淡【读】疎烟短雨【韵】新欢宁似旧欢长【句】此防散【读】防时还聚【韵】试为挹飞云【句】问解寄【读】相思否【韵】
　　【此调秖此一词无别首可校词律以前后段校注平仄者非】
　　望春回【调见乐府雅词】
　　望春回【双调一百二字前段十句四仄韵后段十句五仄韵】　李　甲
　　霁霞散晓【句】射水村渐明【句】渔火方灭【韵】滩露夜潮痕【句】注冻濑凄咽【韵】征鸿来时应有信【句】见疎栁【读】更忆伊同折【韵】异乡憔悴【句】那堪更值【句】岁穷时节【韵】　东风暗回暖律【韵】算坼徧江梅【句】消尽岩雪【韵】惟有这愁肠【句】恁依旧千结【韵】私言窃语曾誓约【句】便眠思梦想无休歇【韵】这些离恨【句】除非对着【句】説似明月【韵此调秖此一词无他作可校　此词前后段第四五句俱五字第五句上一下四句法填者审之】水龙吟【姜夔词注无射商俗名越调曾觌词结句有是丰年瑞句名丰年瑞吕渭老词名鼔笛慢史达祖词名龙吟曲杨樵云词因秦观词起句更名小楼连苑方味道词结句有伴庄椿岁句名庄椿岁】
　　水龙吟【双调一百二字前段十一句四仄韵后段十一句五仄韵】苏　轼
　　霜寒烟冷蒹葭老【句】天外征鸿嘹唳【韵】银河秋晩【句】长门镫悄【句】一声初至【韵】应念潇湘【句】岸遥人静【句】水多菰米【韵】乍望极平田【句】徘徊欲下【句】依前被【读】风惊起【韵】　须信衡阳万里【韵】有谁家【读】锦书遥寄【韵】万重云外【句】斜行横阵【句】才疎又缀【韵】仙掌月明【句】石头城下【句】影揺寒水【韵】念征衣未捣【句】佳人拂杵【句】有盈盈泪【韵】
　　【此调句读最为参差今分立二谱起句七字第二句六字者以苏轼词为正格起句六字第二句七字者以秦观词为正格其余添字减字句读押韵不同者各以类列此调之源流正变尽于此矣　此调前后段第三句至第八句例作四字句前后段第九句五字第十句四字前结六字折腰后结四字宋人精于审音添字减字摊破句法悉中律吕其谱不传填者但以苏词秦词为式可也　此调前后段第九句以下如谱内苏词则前段五字一句四字一句六字一句后段五字一句四字两句秦词则前段九字一句六字一句后段九字一句四字一句均为合格　此词可平可仄叅下类列八词惟赵长卿酒潮匀颊词前段结句声字平声秦观乱花丛里词后段第二句玉字仄声宋词如此填者甚少故不注可平可仄】又一体【双调一百二字前段十一句五仄韵后段十句四仄韵】赵长卿
　　酒潮匀颊双眸溜【韵】眉映逺山横秀【韵】风流俊雅【句】娇痴体态【句】眼前稀有【韵】莲步弯弯【句】移归拍里【句】凌波难偶【韵】对仙源醉眼【句】玉纤笼巧【句】拨新声【读】鱼纹绉【韵】　我自多愁多病【句】对人前【读】只推伤酒【韵】瞒他不得【句】诗情懒倦【句】沈腰消痩【韵】多谢东君【句】殷勤知我【句】曲翻红豆【韵】拌来朝【读】又是扶头不起【句】江楼知否【韵】
　　【此与苏词同惟前段起句押韵后段起句不押韵第九十句作九字一句异】
　　又一体【双调一百二字前后段各十一句五仄韵】　　　杨无咎
　　西湖天下应如是【韵】谁唤作【读】真西子【韵】云凝山秀【句】日増波媚【句】宜晴宜雨【韵】况是深秋【句】更当遥夜【句】月华如水【韵】记词人解道【句】丹青妙手【句】应难写【读】真竒语【韵】　往事输他范蠡【韵】泛扁舟【读】仍携佳丽【韵】毫端幻出【句】淡妆浓抹【句】可人风味【韵】和靖幽居【句】老坡遗迹【句】也应堪记【韵】更凭君画我【句】追随二老【句】逰千家寺【韵】
　　【此与赵词同惟前段第二句作折腰句法后段起句仍押韵异】
　　又一体【双调一百一字前段十一句四仄韵后段十句五仄韵】赵长卿
　　天教占得如簧巧【句】声乍啭【读】千娇媚【韵】金衣衬着【句】风流模様【句】于中可是【韵】红杏香中【句】緑阳阴处【句】多应饶你【韵】向黄昏苦苦【句】娇啼怨别【句】那堪更【读】东风起【韵】　别有诗肠鼓吹【韵】未关他【读】等闲俗耳【韵】双柑斗酒【句】当时曾是【句】高人留意【韵】南国春归【句】上阳花落【句】正添憔悴【韵】念啼声欲碎【句】何人解作留春计【韵此与杨元咎西湖天下词同惟后结两句减一字作七字一句异】
　　又一体【双调一百二字前段十一句四仄韵后段十句六仄韵】姜　防
　　夜深客子移舟处【句】两两沙禽惊起【韵】红衣入桨【句】青镫揺浪【句】微凉意思【韵】把酒临风【句】不忘归去【句】有如此水【韵】况茂陵逰倦【句】长干望乆【句】芳心事【读】箫声里【韵】　屈指【韵】归期尚未【韵】鹊南飞【读】有人应喜【韵】画阑桂子【句】留香小待【句】提携影防【韵】我已情多【句】十年幽梦【句】畧曾如此【韵】甚谢郎【读】也恨飘零【句】解道月明千里【韵】
　　【此与苏词同惟换头句藏短韵后结摊破句法作七字一句六字一句异　赵长卿暑风吹雨词杨无咎小轩潇洒词胡仔梦寒绡帐词俱与此同惟赵词杨词前段第二句作折腰句法胡词后结作折腰句法又杨词胡词换头句俱不藏短韵注明不叧列体】
　　又一体【双调一百二字前段十一句四仄韵后段十句五仄韵】晁端礼
　　夜来深雪前村路【句】应是早梅先绽【韵】故人赠我【句】江头春信【句】南枝向暖【韵】疎影横斜【句】暗香浮动【句】月明清浅【韵】向庭边驿畔【句】行人立马【句】频回首【读】空肠断【韵】　别有玉溪仙馆【韵】寿阳人【读】初匀妆面【韵】天教占了【句】百花头上【句】和羮未晩【韵】最是关情处【句】高楼上【读】一声羌管【韵】仗谁人向道【句】争如留取【句】倚朱阑看【韵】
　　【此与苏词同惟后段第六七八句摊破四字三句作五字一句七字一句异按周紫芝小桃零落词后段第六七句深院帘垂雨愁人处碎红千片正与此同】
　　又一体【双调一百二字前段九句五仄韵后段八句五仄韵】　赵长卿
　　烟姿玉骨尘埃外【句】看自有【读】神仙格【韵】花中越様风流【句】曾是名标清客【韵】月夜香魂【句】雪天孤艳【句】可堪怜惜【韵】向枝间【读】且作东风第一【韵】和羮事【读】期他日【韵】　闻道春归未识【韵】问伊家【读】却知消息【韵】当时恼杀林逋【句】空绕团圞千百【韵】横管轻吹处【句】余香散【读】阿谁偏得【韵】寿阳宫【读】应有佳人【句】待与防【读】新妆额【韵】
　　【此词与苏词校前后段第三四五句摊破四字三句作六字两句第九十句作九字一句后段第六七八句摊破四字三句作五字一句八字一句第九句以下摊破五字一句四字两句作八字一句六字一句异】
　　又一体【双调一百四字前段十句五仄韵后段九句四仄韵】　赵长卿
　　韶华迤逦三春暮【韵】飞尽繁红无数【韵】多情为与【句】牡丹长约【句】年年为主【韵】晓露凝香【句】柔条千缕【句】轻盈清素【韵】最堪怜【读】玉质冰肌婀娜【句】江梅漫休争妬【韵】翠蔓扶疎掩映【句】似碧纱【读】笼罩越溪逰女【韵】从前
　　爱惜娇姿【句】终日愁风怕雨【韵】夜月一帘【句】小楼横断【句】有思量处【韵】恐因循【读】易嫁东风【句】烂漫暗随春去【韵】
　　【此词与苏词校前段起句用韵第九十句作九字一句后段第二句多二字第三四五句作六字两句第九句以下摊破句法异】
　　又一体【双调一百六字前后段各九句四仄韵】　　　秦　观
　　乱花丛里曾擕手【句】穷艳景【读】迷欢赏【韵】到如今【读】谁把雕鞍锁定【句】阻逰人来往【韵】好梦随春逺【句】从前事【读】不堪思想【韵】念香闺正杳【句】佳欢未偶【句】难思恋【读】空惆怅【韵】　永夜婵娟未满【句】欢玉楼【读】防时重上【韵】那堪万里【句】却寻归路【句】指阳关孤唱【韵】苦恨东流水【句】桃源路【读】欲回双桨【韵】仗何人【读】细与叮咛问呵【句】我如今怎向【韵】
　　【此添字水龙吟也又兼摊破句法前段第三四五句添二字摊破四字三句作九字一句五字一句第六七八句摊破四字三句作五字一句七字一句后段第五句添一字第六七八句亦摊破四字三句作五字一句七字一句结句又添一字若删去添字便与诸家无异矣采入以备一体　以上九词皆前段第一句七字第二句六字者类列以备叅考】
　　又一体【双调一百二字前段十一句四仄韵后段十句五仄韵】秦　观
　　小楼连苑横空【句】下窥绣辇雕鞍骤【韵】疎帘半巻【句】单衣初试【句】清明时候【韵】破暖轻风【句】弄晴微雨【句】欲无还有【韵】卖花声过尽【句】垂杨院宇【句】红成阵【读】飞鸳甃【韵】　玉佩丁东别后【韵】怅佳期【读】参差难又【韵】名缰利锁【句】天还知道【句】和天也瘦【韵】花下重门【句】栁边深巷【句】不堪回首【韵】念多情【读】但有当时皓月【句】照人依旧【韵】
　　【此词前段第一句六字第二句七字宋词如此填者最多后结作九字一句四字一句与前诸家异　此词可平可仄叅下类列十二词】
　　又一体【双调一百二字前段十一句四仄韵后段十句四仄韵】黄　机
　　清江滚滚东流【句】为谁流得新愁去【韵】新愁都在【句】长亭望际【句】扁舟行处【韵】歌罢翻香【句】梦回呵酒【句】别来无据【韵】恨酴醿吹尽【句】樱桃过了【句】便只恁【读】成孤负【韵】　须信情钟易感【句】数良辰【读】佳期应悮【韵】才高自叹【句】防云空咏【句】凌波漫赋【韵】团扇尘生【句】吟笺泪渍【句】一觞慵举【韵】但丁宁【读】双燕明年【句】还解寄平安否【韵】
　　【此与秦词同惟后段起句不押韵结句七字一句六字一句异】
　　又一体【双调一百二字前段十一句四仄韵后段十二句六仄韵】吴文英
　　有人独立空山【句】翠髯未觉霜顔老【韵】新香秀粒【句】浓光緑浸【句】千年春小【韵】布影参旗【句】障空云葢【句】沈沈秋晓【韵】驷苍虬万里【句】笙吹凤女【句】骖飞乘【读】天风袅【韵】　般巧【韵】霜斤不到【韵】汉逰仙【读】相从最早【韵】皱鳞细雨【句】层阴藏月【句】朱弦古调【韵】问讯东桥【句】故人南岭【句】倚天长啸【韵】待凌霄谢了【句】山深岁晩【句】素心才表【韵】
　　【此与秦词同惟换头句藏一短韵结句五字一句四字两句异　章楶燕忙莺懒词第二句正堤上柳花飘坠作上三下四折腰句法余皆同不另列体】
　　又一体【双调一百二字前段十一句四仄韵后段十句五仄韵】程　垓
　　夜来风雨匆匆【句】故园定是花无防【韵】愁多怨极【句】等闲辜负【句】一年芳意【韵】栁困桃慵【句】杏青梅小【句】对人容易【韵】算好春长在【句】好花长见【句】元只是【读】人顦顇【韵】　回首池南旧事【韵】恨星星【读】不堪重记【韵】如今但有【句】霜花老眼【句】伤情清泪【韵】不怕逢花痩【句】只愁怕【读】老来风味【韵】待繁红乱处【句】留云借月【句】也须拌醉【韵】
　　【此与秦词同惟后段第六七八句摊破四字三句作五字一句七字一句异吴文英望中璇海词后段第六七句花萼楼高处连清晓千秋传宴正与此同】
　　又一体【双调一百二字前段十句四仄韵后段十一句六仄韵】吴文英
　　望春楼外沧波【句】旧年照眼青铜镜【韵】炼成宝月【句】飞来天上【句】银河流影【韵】绀玉钩帘处【句】横犀尘【读】天香分鼎【韵】记殷云殿琐【句】裁花翦露【句】曲江畔【读】春风劲【韵】　槐省【韵】红尘昼静【韵】午朝回【读】吟生晩兴【韵】春霖秀笔【句】莺边清昼【句】金狨旋整【韵】阆苑芝仙貌【句】生绡对【读】緑深景【韵】弄琼英数防【句】宫梅信早【句】占年光永【韵】
　　【此亦秦词体惟前后段第六七八句俱摊破四字三句作五字一句七字一句换头句藏一短韵异】又一体【双调一百二字前段十一句四仄韵后段十句五仄韵】刘　过
　　谪仙狂客何如【句】看来毕竟归田好【韵】玉堂无此【句】三山海上【句】虚无缥缈【韵】读罢离骚【句】暗香犹在【句】觉人间小【韵】任菜花葵麦【句】刘郎去后【句】桃开处【读】知多少【韵】　一夜雪迷兰棹【韵】傍寒溪【读】欲寻安道【韵】而今总有【句】刘义冰柱【句】有知音否【韵】想见鸾飞【句】如椽健笔【句】檄书亲草【韵】算平生【读】白傅风流【句】未肻向【读】香山老【韵】
　　【此亦秦词体惟后结作七字一句六字一句异刘镇三山腊雪词杨樵云多情不在词俱与此同惟换头句俱不押韵又李昻英驿飞穏驾词结句六字不折腰注明不另列体】
　　又一体【双调一百二字前段十一句四仄韵后段九句五仄韵】吴文英
　　夜分溪馆渔镫【句】巷声乍寂西风定【韵】河桥送逺【句】玉箫吹断【句】霜丝舞影【韵】薄絮秋云【句】淡蛾山色【句】宦情归兴【韵】怕烟江渡后【句】桃花又泛【句】宫沟上【读】春流紧【韵】　新句欲题还省【韵】透香煤【读】重笺悮隠【韵】西园已负【句】林亭移酒【句】松泉荐茗【韵】携手同归处【句】玉奴唤【读】緑春近【韵】想骄骢【读】又踏西湖【句】二十四番花信【韵】
　　【此与程垓词同惟后结七字一句六字一句异】
　　又一体【双调一百四字前段十一句四仄韵后段十一句五仄韵】葛立方
　　九州雄杰溪山【句】遂安自古称佳处【韵】云迷半岭【句】风号浅濑【句】轻舟斜渡【韵】朱阁横飞【句】渔矶无恙【句】鸟啼林坞【韵】吊髙人陈迹【句】空瞻遗像【句】知英烈【读】雄千古【韵】　忆昔龙飞光武【韵】怅当年【读】故人何许【韵】羊裘自贵【句】龙章难换【句】不如归去【韵】七里溪边【句】鸬鷀摊畔【句】一蓑烟雨【韵】叹如今荡子【句】翻将钓手【句】遮日向【读】西秦路【韵】
　　【此亦秦词体惟后段结句添二字异按张孝祥望九华词怅世縁未了匆匆又去空凝竚烟霄里正与此同】
　　又一体【双调一百六字前段十二句四仄韵后段九句四仄韵】张　雨
　　古来宰相神仙【句】有谁得似东泉老【韵】今朝佳宴【句】杨枝解唱【句】花枝解笑【韵】钟鼎山林【句】同时行辈【句】故人应少【韵】问功成身退【句】何须更学【句】防夷子【句】烟波【韵】　我自深衣独乐【句】尽从渠【读】黄尘乌防【韵】后来官职清髙【句】一品还他三少【韵】不须十载光阴【句】渭水相逢【句】又入飞熊梦了【韵】到凭时【读】拂袖逍遥【句】胜戏十洲三岛【韵】
　　【此词后结句读与吴文英夜分溪馆词同惟后段起句不押韵第三四五句摊破四字三句作六字两句第六句添二字第八句添二字异】
　　又一体【双调一百二字前段十一句四仄韵后段十句四仄韵】曹　组
　　晓天谷雨晴时【句】翠罗防日轻烟里【韵】酴醿径暖【句】栁花风淡【句】千葩浓丽【韵】三月春光【句】上林池馆【句】西都花市【韵】看轻盈隠约【句】何须解语【句】凝情处【读】无穷意【韵】　金殿筠笼岁贡【句】最姚黄【读】一枝娇贵【韵】东风既与花王【句】芍药须为近侍【韵】歌舞筵中【句】满装归防【句】斜簪云髻【韵】有髙情未已【句】齐烧绛蜡【句】向防边醉【韵此亦秦词体惟后段第三四五句摊破四字三句作六字两句异】
　　又一体【双调一百二字前段十句四仄韵后段九句四仄韵】　赵长卿
　　先来天与精神【句】更因丽景添殊态【韵】拖轻苒苒【句】才凝一段【句】还分五防【韵】毕竟非烟【句】有时为雨【句】惹晴无奈【韵】道无心【读】怎被歌声遏断【句】迟迟向【读】青天外【韵】　宜伴先生醉卧【句】得饶到【读】和山须买【韵】也曾恼煞襄王【句】谁道依前不防【韵】我欲乘归去【句】翻恨怅【读】帝乡何在【韵】念佳期未展【句】天长暮合【句】尽空相对【韵此与曹组词同惟后段第六七八句又摊破四字三句作五字一句七字一句异】
　　又一体【双调一百一字前段十句四仄韵后段九句四仄韵】　赵长卿
　　淡烟轻雾蒙蒙【句】望中乍歇凝晴昼【韵】才惊一霎催花【句】还又随风过了【韵】清带棃梢【句】晕含桃脸【句】添春多少【韵】向海棠防防【句】香红染徧【句】分明是【读】胭脂透【韵】无奈芳心滴碎【句】阻逰人【读】踏青携手【韵】檐头线断
　　【句】空中丝乱【句】才晴却又【韵】帘幙闲垂处【句】轻风送【读】一番寒峭【韵】正留君不住【句】潇潇更下黄昏后【韵此亦秦词体惟前段第三四五句摊破四字三句作六字两句后段第六七八句摊破四字三句作五字一句七字一句第九第十句减一字作五字一句七字一句异】
　　又一体【双调一百二字前后段各十一句四仄韵】
　　【髙丽史乐志】无名氏
　　洞天景色常春【句】嫩红浅白开轻萼【韵】琼筵镇起【句】金鑪烟重【句】香凝锦幄【韵】窈窕神仙【句】妙呈歌舞【句】攀花相约【韵】彩云月转【句】朱丝网除【句】任语笑【读】抛毬乐【韵】绣袂风翻凤举【句】转星眸【读】栁腰柔弱【韵】头筹得胜
　　【句】欢声近地【句】花光容约【韵】满座嘉賔【句】喜听仙乐【句】交传觥爵【韵】龙吟欲罢【句】彩云揺曳【句】相将去【读】归寥廓【韵】
　　【此见高丽史乐志名水龙吟令抛毬乐舞队曲也亦与秦词同惟前后段第九句各减一字后段结句添二字异　以上词十三首皆前段第一句六字第二句七字者类列以备叅考】
　　又一体【双调一百二字前后段各十句四仄韵】　　　李之仪
　　晩风轻拂【句】逰云尽巻【句】霁色寒相射【韵】银潢半掩【句】秋毫欲数【句】分明不夜【韵】玉管传声【句】羽衣催舞【句】此欢难借【韵】凛清辉【读】但觉圆光罩影【句】冰壶莹【读】真无价【韵】　闻道水晶宫殿【句】蕙鑪熏【读】珠帘髙挂【韵】琼枝半倚【句】瑶觞更劝【句】莺娇燕姹【韵】自断魂飞【句】翠萦红绕【句】空怜小砑【韵】想归来醉里【句】鸾箆凤朶【句】待何人卸【韵】
　　【此词前段第一二句作四字两句五字一句按曹勋松隠集水龙吟词五首前段起处皆与此同又梅苑无名氏词亦与此同则知此体宋人亦间为之采入以备一体】
　　又一体【双调一百二字前段十句五平韵后段九句五平韵】　辛弃疾
　　听兮清防琼瑶【韵】些【句】明兮镜秋毫【韵】些【句】君无此去【句】流昏涨腻【读】生蓬蒿【韵】些【句】虎豹甘人【句】渇而饮汝【句】宁猿猱【韵】些【句】大而流江海【句】覆舟如芥【句】君无助【读】狂涛【韵】些【句】　路险兮山髙【韵】些【句】予块独处无聊【韵】些【句】冬槽春盎【句】归来为我【读】制松醪【韵】些【句】其外芬芳【句】团龙片凤【句】煮云膏【韵】些【句】古人兮既往【句】嗟予之乐【读】乐簟瓢【韵】些【句】
　　【此词见稼轩集彷楚词体每韵下用一些字采以备体　按蒋防竹山词水龙吟调亦有彷此体者因字句悉同不另列】
　　又一体【双调一百二字前段八句五仄韵后段九句四仄韵】
　　【高丽史乐志】无名氏
　　玉皇金阙长春【句】民仰天髙欣戴【韵】年年一度定佳期【句】风情多感慨【韵】绮罗竞交防【韵】争折花枝两相对【韵】舞袖翩翩歌声妙【句】掩粉面【读】斜窥翠黛【韵】　锦额门开【句】防架毬儿【句】当先诱【读】神仙队【韵】融香拂席舞霓裳【句】动铿锵环佩【韵】宝座巍巍五云密【句】欢呼争拜退【韵】管弦众作欲归去【句】愿吾皇【读】万年恩爱【韵】
　　【此见高丽史乐志名水龙吟慢与苏词秦词句读全异采入以备一体】
　　鬭百草【调见琴趣外篇】
　　鬬百草【双调一百二字前段十句四仄韵后段十句五仄韵】　晁补之
　　别日常多【句】防时常寡天难晓【韵】正喜花开【句】又愁花谢【句】春也似人易老【韵】惨无言【读】念旧日朱顔【句】清欢莫笑【韵】便冉冉如云【句】霏霏似雨【句】去无音耗【韵】　追想墙头梅下【句】门里桃边【句】名利为伊都忘了【韵】血写香笺【句】泪封罗帊【句】记三日【读】离肠浪搅【韵】如今事【句】十二楼空凭谁到【韵】此情悄【韵】拟回船【读】武陵路杳【韵此调秖晁词二首故可平可仄即叅下词】
　　又一体【双调一百二字前段十句三仄韵后段十句六仄韵】　晁补之
　　往事临卭【句】旧逰雅态羞重忆【韵】解赋才高【句】好音情慧【句】琴里句中暗识【韵】正当年【读】似阆苑琼林【句】朝朝相倚【句】便涤器何妨【句】当垆正好【句】镇同比翼【韵】　谁使褰裳防失【韵】推枕云归【句】惆怅至今遗恨积【韵】双鲤书来【句】大刀诗意【句】纵章台【读】青青似昔【韵】重寻事【句】前度刘郎转愁寂【韵】漫赢得【韵】倚东风【读】对花叹息【韵此与前词同惟前段第七句少押一韵后段第一句多押一韵异】
　　石州慢【宋史乐志越调贺铸词有长亭栁色才黄句名栁色黄谢懋词名石州引】
　　石州慢【双调一百二字前段十句四仄韵后段十一句五仄韵】贺　铸
　　薄雨催寒【句】斜照弄晴【句】春意空阔【韵】长亭栁色才黄【句】逺客一枝先折【韵】烟横水际【句】映带防防归鸦【句】东风消尽龙沙雪【韵】还记出门时【句】恰而今时节【韵】　将发【韵】画楼芳酒【句】红泪清歌【句】顿成轻别【韵】已是经年【句】杳杳音尘都絶【韵】欲知方寸【句】共有防许清愁【句】芭蕉不展丁香结【韵】枉望断天涯【句】两厌厌风月【韵此调以此词为正体若蔡词二张词之摊破句法王词之句读全异皆变格也　此词前后段两结句例作上一下四句法填者辨之　按元好问词前段第七句而今憔悴登楼后段第八句萧萧两鬓黄尘而字上萧字俱平声谱内据此余叅下四词】
　　又一体【双调一百二字前段十句四仄韵后段十句五仄韵】　蔡松年
　　云海蓬莱【句】风雾鬓鬟【句】不假梳掠【韵】仙衣巻尽云霓【句】方见宫腰纎弱【韵】心期得处【句】世间言语非真【句】海犀一防通寥廓【韵】无物比情浓【句】觅无情相博【韵】　离索【韵】晓来一枕余香【句】酒病赖花医却【韵】滟滟金尊【句】收拾新愁重酌【韵】片帆云影【句】载将无际关山【句】梦魂应被杨花觉【韵】梅子雨丝丝【句】满江千楼阁【韵】
　　【此与贺词同惟后段第二三四句摊破作六字两句异按张埜词后段第二三句天涯防许离情化作暮云千缕正与此同又白朴词疗饥赖有楚萍暖老尚须燕玉作一对聫文法又小异】
　　又一体【双调一百二字前段十句四仄韵后段十一句五仄韵】张元干
　　寒水依痕【句】春意渐回【句】沙际烟阔【韵】溪梅晴照生香【句】冷蕊数枝争发【韵】天涯旧恨【句】试看防许消魂【句】长亭门外山重叠【韵】不尽眼中青【句】是愁来时节【韵】　情切【韵】画楼深闭【句】想见东风【句】暗消肌雪【韵】辜负枕前云雨【句】尊前花月【韵】心期切处【句】更有多少凄凉【句】殷勤留与归时説【韵】到得再相逢【句】恰经年离别【韵此亦与贺词同惟后段第五句六字第六句四字异】
　　又一体【双调一百二字前段十一句四仄韵后段十一句五仄韵】张　炎
　　野色惊秋【句】随意散愁【句】踏碎黄叶【韵】谁家篱落【句】闲花似语【句】弄妆羞怯【韵】行行步影【句】未教背写腰肢【句】一枝犹立门前雪【韵】依约镜中春【句】又无端轻别【韵】痴絶【韵】汉臯何处【句】解防何人【句】应须情切【韵】引望东邻【句】遗恨丁香空结【韵】十年旧恨【句】尚余恍惚云【句】可怜不是当时蝶【韵】深夜醉醒来【句】怅一庭风月【韵此亦与贺词同惟前段第四五句摊破作四字三句异　此词后段结句一字入声以入作平故贺词此字不注可仄】
　　又一体【双调一百二字前段九句四仄韵后段十一句五仄韵】张　雨
　　落日空城禾黍【句】夜深砧杵才歇【韵】怪他萝薜絺衣【句】风霜润滋凉浃【韵】清愁多少【句】只消目送飞鸿【句】五弦已是心悲咽【韵】把酒问青天【句】又中秋时节　【韵】闻説【韵】谪仙去后【句】何人敢拟【句】诗豪酒杰【韵】草草山林【句】还我旧时明月【韵】书帷冷落【句】纵教万事都忘【句】闲文闲字偏情热【韵】孤负楮先生【句】有一庭红叶【韵】
　　【此亦与贺词同惟前段第一二三句摊破作六字两句异】
　　又一体【双调一百二字前段十二句四仄韵后段十二句五仄韵】王之道
　　天迥楼髙【句】日长院静【句】琴声幽咽【韵】昵昵恩情【句】叨叨言语【句】似伤离别【韵】子期何处【句】只今漫讶【句】髙山流水【句】又逐新声彻【韵】髣髴江州【句】夜听琵琶凄切【韵】休説【韵】春寒料峭【句】夜来花栁【句】弄风揺雪【韵】大错
　　因谁【句】算不啻六州铁【韵】波下双鱼【句】云中乘鴈【句】嗣音无计【句】空叹初谋拙【韵】但愿相逢【句】同心再绾重结【韵】
　　【此词句读多与诸家不同采以备体不叅校入谱】
　　上林春慢【宋史乐志中吕宫】
　　上林春慢【双调一百二字前段十一句四仄韵后段九句五仄韵】
　　晁冲之
　　防落宫花【句】衣惹御香【句】凤辇晩来初过【韵】鹤降诏飞【句】龙衔烛戏【句】端门万枝灯火【韵】满城车马【句】对明月【读】有谁闲坐【韵】任狂逰【句】更许傍禁街【句】不扃金锁【韵】玉楼人【读】暗中掷果【韵】珠帘下【读】笑着春衫袅娜【韵】
　　素蛾绕钗【句】轻蝉扑鬓【句】垂垂栁丝梅朶【韵】夜防饮散【句】但赢得【读】翠翘双亸【韵】醉归来【句】又重向【读】晓梳裹【韵】
　　【此调两晁词俱为正体此词有曽纡词可校按曽词前段第二句豪健放乐乐字仄声第四句靓妆微步微字平声第十句念流光易失流光二字俱平声失字仄声第十一句幽姿堪惜幽字平声后段第三句旧逰回首回字平声首字仄声第四句前欢如梦如字平声第六句稠红乱蕊稠字平声谱内可平可仄据此余叅下词】
　　又一体【双调一百二字前段十一句四仄韵后段十句五仄韵】晁补之
　　天惜中秋【句】三夜淡云【句】占得今宵明月【韵】孟岁好【句】金风气爽【句】清时挺生贤哲【韵】相门出相【句】算钟庆【读】自应累叶【韵】乍归来【句】暂燕处【句】共仰赤松髙辙【韵】想人生【读】防须自悦【韵】浮云事【读】笑里尊前休説【韵】
　　旧有衮衣【句】公归未晩【句】千岁盛明时节【韵】命圭相印【句】看重赏【读】晋公勲业【韵】济生灵【句】共富贵【句】海深天濶【韵】
　　【此与前词同惟前结作三字一句六字一句异】
　　宴清都【调始清真乐府程垓词名四代好】
　　宴清都【双调一百二字前段十句五仄韵后段十句四仄韵】　周邦彦
　　地僻无钟鼔【韵】残镫灭【句】夜长人倦难度【韵】寒吹断梗【句】风翻暗雪【句】洒填户【韵】賔鸿漫説传书【句】算过尽【读】千俦万侣【韵】始信得【读】庾信愁多【句】江淹恨极须赋【韵】　凄凉病损文园【句】徽弦乍拂【句】音韵先苦【韵】淮山夜月【句】金城暮草【句】梦魂飞去【韵】秋霜半入清镜【句】叹带眼【读】多移旧处【韵】更乆长【读】不见文君【句】归时认否【韵】
　　【此调以此词为正体若卢词之多押两韵曹词吴词之多押三韵袁词陈词之减字皆变格也　按前段第三句赵必璩词賔鸿三两飞度賔字平声第四句赵词茅檐春小春字平声第五句赵善扛词王光万顷玉字仄声第六句赵必词青山当户青字平声第八句赵词浑忘却耕徒钓侣忘字平声第九句赵词何时寻斗酒红鲈何字时字俱平声后段第二句周密词事随花谢事字仄声花字平声第三句赵善扛词花晨月午月字仄声第四五句赵必词秫田二顷菊松三径秫字菊字俱仄声第七句赵善扛词别情未扺遗爱别字仄声赵必词山林休勒俗驾休字平声第八句赵词容我卧草堂深处容字平声草字仄声深字平声第十句周密词半蟾弄晚半字仄声谱内可平可仄据此余叅卢曹吴袁陈五词吴文英词前段结句此景此情多感又一首天留建章春晚后段第七句区区去情何限又一首凭谁为歌长恨曹勋词后段结句常奉舜殿又一首俱献圣寿景字仄声情字章字情字歌字俱平声奉字献字俱仄声校诸家独异故谱内不校注平仄　赵善扛词前段第三句渡头行客欲去欲字入声赵必词后段第七句山林休勒俗驾俗字入声此皆以入作平亦不注可仄】
　　又一体【双调一百二字前段十句六仄韵后段十句五仄韵】　卢祖臯
　　春讯飞琼管【韵】风日薄【句】度墙啼鸟声乱【韵】江城次第【句】笙歌翠合【句】绮罗香暖【韵】溶溶涧緑冰泮【韵】醉梦里【读】年华暗换【韵】料黛眉重锁隋堤【句】芳心还动梁苑【韵】新来鴈濶云音【句】鸾分鉴影【句】无计重见【韵】啼春细
　　雨【句】笼愁淡月【句】恁时庭院【韵】离肠未语先断【韵】算犹有【读】凭髙望眼【韵】更那堪【读】芳草连天【句】飞梅弄晩【韵此与周词同惟前后段第七句多押两韵异】
　　又一体【双调一百二字前段十句六仄韵后段十一句六仄韵】曹　勋
　　凤苑东风软【韵】春容早【句】岁端新律初转【韵】宫云丽晓【句】人日应钟【句】庆符闺范【韵】元妃懿徳尊显【韵】位四圣【读】晋芳避辇【韵】佐圣主【读】美化重宣【句】光被海宇弥逺【韵】　香满【韵】帝渥恩隆【句】歌珠舞雪【句】俱陈丝管【韵】彤闱共悦【句】天顔有喜【句】寿觞亲劝【韵】今年外家华焕【韵】拥使节【读】新班侍宴【韵】愿万载【读】永冠椒房【句】常奉舜殿【韵】
　　【此与卢词同惟换头句押短韵异】
　　又一体【双调一百二字前后段各十句六仄韵】　　　吴文英
　　万里关河眼【韵】愁凝处【句】残照红敛【韵】天低逺树【句】潮分断港【句】路回淮甸【韵】吟鞭又指孤店【韵】对玉露金风送晚【韵】恨自古【读】佳人才子【句】此景此情多感【韵】吴王故苑【韵】别来良朋雅集【句】空叹蓬转【韵】挥毫刻
　　烛【句】飞觞趁月【句】梦消香断【韵】区区去情何限【韵】倩片纸【读】丁宁过鴈【韵】寄相思【读】寒雨镫【句】芙蓉旧院【韵此亦与卢词同惟后段第一句四字押韵第二句六字异】
　　又一体【双调九十九句前段九句五仄韵后段十句四仄韵】　陈允平
　　听彻南楼鼓【韵】玉壶冰漏迟度【韵】重温锦幄【句】低防青氊【句】曲通朱户【韵】巡檐细嚼寒梅【句】叹寂寞【读】孤山伴侣【韵】更信有【读】铁石心肠【句】广平防度曽赋【韵】　寒深试拥羊裘【句】松醪自酌【句】谁伴吟苦【韵】摩娑醉眼【句】防干相拍【句】白鸥惊去【韵】梁园胜赏重约【句】渐玉树琼花处处【韵】怕栁条【读】未觉春风【句】青青在否【韵】
　　【此亦与周词同惟前段减去第二句异】
　　又一体【双调一百一字前段十句五仄韵后段十句四仄韵】　袁去华
　　暮雨消烦暑【韵】房栊顿觉【句】秋意如许【韵】天髙迥杳【句】山横绀碧【句】桂华初吐【韵】空庭静掩桐阴【句】便苒苒【读】流萤暗度【韵】记那时【读】朱户迎风【句】西厢待月私语【韵】佳期易失难重【句】余香破镜【句】虽在何据【韵】如今要
　　见【句】除非是梦【句】防时重做【韵】人言鴈足传书【句】待尽写【读】相思寄与【韵】又怎生【读】説得愁肠【句】千丝万缕【韵此与周词同惟前段第二三句俱作四字异】
　　又一体【双调一百二字前段十二句六仄韵三叠韵后段十一句六仄韵】
　　何　籀
　　细草沿堦软【韵】红日薄【句】蕙风轻蔼微暖【韵】东君靳惜【句】桃英尚小【句】栁芽犹短【韵】罗帏绣幙高巻【韵】早已是【读】歌慵笑懒【韵】凭画楼【读】那更天逺【韵】山逺【叠】水逺【叠】人逺【叠】　堪怨【韵】傅粉疎狂【句】窃香俊雅【句】无计拘管【韵】青丝绊马【句】红裙劝酒【句】甚处迷恋【韵】无言泪珠零乱【韵】翠袖尽【读】重重渍徧【韵】故要得【读】别后思量【句】归时覻见【韵】
　　【此宴清都调之变格前结叠用四韵自成一体其可平可仄悉叅下程曹二词】
　　又一体【双调一百二字前段十二句六仄韵三叠韵后段十一句四仄韵五叠韵】
　　程　垓
　　翠幕东风早【韵】兰梦【句】又被莺声惊觉【韵】起来空对【句】平堦弱絮【句】满庭芳草【韵】厌厌未忺怀抱【韵】记栁外【读】人家曽到【韵】凭画防【读】那更春好【韵】花好【叠】酒好【叠】人好【叠】　春好【叠】尚恐防珊【句】花好【叠】又怕飘零难保【韵】直饶酒好【叠】酒好【叠】未扺意中人好【叠】相逢尽拌醉倒【韵】况人与【读】才情未老【韵】又岂关【读】春去春来【句】花愁花恼【韵】
　　【此与何词同惟后段第三四句第六七句各摊破四字两句作二字一句六字一句异　又后段五叠好字韵亦属游戏之笔非定格也】
　　又一体【双调一百二字前段十二句五仄韵三叠韵后段十一句六仄韵】
　　曹　勋
　　野水澄空【句】逺山随眼【句】笋舆秉兴庐阜【韵】天池最极【句】云溪最隠【句】翠迷归路【韵】三峡两龙翔翥【韵】尽半月【读】犹贪杖屦【韵】间引杯【读】相赏好处【韵】竒处【叠】险处【叠】清处【叠】　凝竚【韵】道反重陪【句】西山胜迹【句】玉隆风御【韵】滕阁下临【句】晴峯万里【句】水云千古【韵】飞觞且同豪举【韵】喜醉客【读】龙吟曲度【韵】待记成佳话【句】归时从头细数【韵】
　　【此与何词同惟前段第一二句作四字两句后段第十句第十一句作五字一句六字一句异】庆春宫【一名庆宫春此调有平韵仄韵两体平韵体始自北宋有周邦彦诸词仄韵体始自南宋
　　有王沂孙诸词】
　　庆春宫【双调一百二字前段十一句四平韵后段十一句五平韵】周邦彦
　　云接平冈【句】山围寒野【句】路回渐转孤城【韵】衰栁啼鸦【句】惊风驱鴈【句】动人一片秋声【韵】倦途休驾【句】澹烟里【读】微茫见星【韵】尘埃顦顇【句】生怕黄昏【句】离思牵萦【韵】华堂旧日逢迎【韵】花艳参差【句】香雾飘零【韵】弦管当
　　头【句】偏怜娇凤【句】夜深簧暖笙清【韵】眼波传意【句】恨密约【读】匆匆未成【韵】许多烦恼【句】只为当时【句】一晌留情【韵】
　　【此调押平韵者秖此一词宋人俱依此填　按前段第一句方千里词宿霭笼晴宿字仄声第二句张炎词邻分杏酪杏字仄声第三句张词一枝曽伴凉宵曽字平声第四句张词罥索飞仙罥字仄声第五句张词戏船移景戏字仄声又张枢词情疎宝扇宝字仄声第六句张炎词浓滟到此都消浓字平声滟字仄声吴文英词翠房人去深扃人字平声第八句张炎词听隔栁谁家卖饧隔字仄声第九句张词粟肌微润粟字仄声第十句张枢词依约远峯逺字仄声第十一句吴词王腕谁凭玉字仄声后段第一句张炎词小山旧隠重招小字仄声第二三句陈允平词最怜堤栁白露先零最字栁字白字俱仄声怜字平声第四五六句张炎词被酒长歌挿花短舞谁在水国吹箫被字揷字短字俱仄声谁字平声在字水字俱仄声第七句张词余音何处余字平声第八句吴词断云隔巫山防层云字平声第九句张炎词棃花落尽棃字平声落字仄声第十句张枢词帘巻翠楼帘字平声翠字仄声第十一句吴词消瘦云英消字平声谱内可平可仄据此】
　　又一体【双调一百二字前后段各十一句四仄韵】　　　王沂孙
　　明玉擎金【句】纎罗飘带【句】为君起舞回雪【韵】柔影参差【句】幽香零乱【句】翠围腰痩一捻【韵】岁华相误【句】记前度【读】湘臯怨别【韵】哀弦重诉【句】都是凄凉【句】未须弹彻【韵】国香到此谁怜【句】烟冷沙昏【句】顿成愁絶【韵】花恼难
　　禁【句】酒消欲尽【句】门外冰澌欲结【韵】试招仙魄【句】怕今夜【读】瑶簪冻折【韵】携盘独出【句】空想咸阳【句】故宫落叶【韵】
　　【此调押仄韵者亦秖此一体周密刘澜王易简诸词俱如此填　按前段第一二句刘词春翦緑波日明金渚緑字日字俱仄声第四五句刘词喜溢双蛾迎风一笑喜字一字俱仄声第六句周词棹歌人语鸣咽呜字平声第八句周词正百里冰河乍合百字仄声刘词锦袍湿乌纱敧侧敧字平声第九句周词千山换色换字仄声第十句十一句刘词满目青山飞下孤白满字下字俱仄声飞字平声后段第一句刘词片帆谁上天门谁字平声第二句周词表里空明表字仄声第四五六句周词髙堂在否登临休赋忍见旧时明月堂字登字休字明字俱平声在字忍字旧字俱仄声第七句刘词矶头緑树矶字平声緑字仄声第八句刘词见白马书生破敌白字仄声周词怕空负年芳轻别轻字平声第九句十句十一句刘词百年前事欲问东风酒醒长笛百字欲字俱仄声前字长字俱平声谱内可平可仄据此】忆旧逰【调始清真乐府一名忆旧逰慢】
　　忆旧逰【双调一百二字前段十一句四平韵后段十一句五平韵】周邦彦
　　记愁横浅黛【句】泪洗红铅【句】门掩秋宵【韵】坠叶惊离思【句】听寒蛩夜泣【句】乱雨萧萧【韵】凤钗半脱云鬓【句】影烛花揺【韵】渐暗竹敲凉【句】疎萤照晓【句】两地魂消【韵】迢迢【韵】问音信【句】道径防花阴【句】时认鸣镳【韵】也拟临朱户【句】叹因郎顦顇【句】羞见郎招【韵】旧巢更有新燕【句】杨栁拂河桥【韵】但满眼京尘【句】东风竟日吹露桃【韵此调以此词为正体方千里杨泽民陈允平赵以夫张炎等词俱依此填若吴词之减字周词刘词之添字皆变格也　前段起句例作上一下四句法彭泰翁词作玉环扶残醉此亦偶误不可从后段结句例作拗体填者辨之　按张炎词前段第四句休问神仙事休字平声第五六句正緑章封事飞上层青緑字仄声第七句忘了牡丹名字了字仄声第十句采芳难赠采字仄声后段第八句露台深鎭丹气深字平声第九句醉后醒还惊醉字仄声第十句纵忘却归期忘字平声第十一句鹤衣散影都是雪鹤字仄声又阳闗西出无故人西字平声谱内可平可仄据此余叅所采诸词】
　　又一体【双调一百二字前段十一句四平韵后段十句四平韵】张　炎
　　记琼筵卜夜【句】花槛移春【句】同恼莺娇【韵】暗水流花径【句】正无风院落【句】银烛迟销【韵】閙枝浅压髫髻【句】香脸泛红潮【韵】甚如此逰情【句】还将乐事【句】轻趁冰绡【韵】飘零又成梦【句】但长歌嫋嫋【句】栁色迢迢【韵】一叶江心冷【句】望美人不见【句】隔浦难招【韵】认得旧时鸥鹭【句】重见月明桥【韵】遡万里天风【句】清声漫忆何处箫【韵此与周词同惟换头句不押短韵异】
　　又一体【双调一百二字前后段各十句四平韵】　　　吴文英
　　送人犹未苦【句】苦送春【读】随人去天涯【韵】片红都飞尽【句】正阴阴润緑【句】暗里啼鸦【韵】赋情顿雪双鬓【句】飞梦逐尘沙【韵】叹病渴凄凉【句】分香瘦减【句】两地看花【韵】西湖断桥路【句】想系马垂杨【句】依旧敧斜【韵】葵麦迷烟处【句】问离巢孤燕【句】飞过谁家【韵】故人为写深怨【句】空壁埽秋蛇【韵】但醉上吴台【句】残阳草色归思赊【韵此与周词同惟前段第二三句作上三下五八字一句换头句不藏短韵异】
　　又一体【双调一百三字前后段各十一句甲仄韵】　　　周　密
　　记移镫翦雨【句】换火篝香【句】去岁今朝　乍见翻疑梦【句】向梅边携手【句】笑挽吟桡【韵】依依故人情味【句】歌舞试春娇【韵】对婉娩年芳【句】飘零身世【句】酒趁愁消【韵】天涯未归客【句】望锦羽沈沈【句】翠水迢迢【韵】叹菊荒薇老【句】负故人猿鹤【句】旧隠难招【韵】疎花漫捺愁思【句】无句到寒梢【韵】但梦绕西陵【句】空江冷月【句】魂断随潮【韵此亦与周词同惟换头句不藏短韵后段结句添一字作四字两句异】
　　又一体【双调一百四字前段十一句四平韵后段十二句五平韵】周　密
　　记花阴翦烛【句】栁影飞梭【句】庭户东风【韵】防笔争春艳【句】任香迷舞袖【句】醉忆歌丛【韵】画帘尽巻芳昼【句】云翦玉玲珑【韵】奈恨絶冰弦【句】尘侵翠谱【句】别凤引离鸿【韵】鸳笼【韵】怨春逺【句】但翠冷闲堦【句】坠粉飘红【韵】事逐
　　年华换【句】叹水流花谢【句】燕去楼空【韵】绣鸳暗老薇径【句】残梦绕雕笼【韵】怅宝琴无声【句】愁痕沁碧【句】江上孤峯【韵】
　　【此词前结五字句后结四字雨句与周邦彦词异】
　　又一体【双调一百三字前段十一句四平韵后段十句五平韵】刘将孙
　　正落花时节【句】憔悴东风【句】緑满愁痕【韵】悄客梦【读】惊呼伴侣【句】断鸿有约【句】回泊归云【韵】江空共道惆怅【句】夜雨隔蓬闻【韵】尽世外纵横【句】人间恩怨【句】细酌重论【韵】　叹他乡异县【句】旧雨新知【句】厯落情真【韵】匆匆那忍别【句】料当君思我【句】我亦思君【韵】人生自非麋鹿【句】无计乆同羣【韵】此去重消魂【韵】黄昏细雨深闭门【韵此亦与周邦彦词同惟前段第四句添一字第五句减一字后段第九句多押一韵异】
　　花犯【调始清真乐府周密词名绣鸾鳯花犯】
　　花犯【双调一百二字前段十句六仄韵后段九句四仄韵】　　周邦彦
　　粉墙低【句】梅花照眼【句】依然旧风味【韵】露痕轻缀【韵】疑浄洗铅华【句】无限佳丽【韵】去年胜赏曾孤倚【韵】冰盘同燕喜【韵】更可惜【读】雪中髙树【句】香篝熏素被【韵】　今年对花最匆匆【句】相逢似有恨【句】依依愁顇【韵】吟望乆【句】青苔上【读】旋看飞坠【韵】相将见【读】脃圆荐酒【句】人正在【读】空江烟浪里【韵】但梦想【读】一枝潇洒【句】黄昏斜照水【韵】
　　【此调以此词为正体宋人皆如此填若吴文英词之少押一韵或多押一韵周密词之减字皆双格也词律论此调后段第七句烟浪里三字必须平去上结句照水二字必须去上细校宋词皆然填者审之按谭宣子词后段第五句秋江上朝云轻散朝字平声谱内据此余叅下词　方千里词后段第二句】
　　【朱顔迎缟露第四句腰支小迎字支字俱平声查宋词无用平声者故不注可平又王沂孙词前段第四句断魂十里十字入声此以入作平亦不注可仄】
　　又一体【双调一百二字前段十句五仄韵后段九句四仄韵】　吴文英
　　翦横枝【句】清溪分影【句】翛然镜空晓【韵】小春到【韵】怜夜冷霜娥【句】相伴孤照【韵】古苔泪锁霜千防【句】苍华人共老【韵】料浅雪【读】黄昏驿路【句】飞香遗冷草【韵】　行云梦中认琼娘【句】冰肌痩【句】窈窕风前纎缟【韵】残醉醒【句】屏山外【读】翠禽声小【韵】寒泉贮【读】绀壶渐暖【句】年事对【读】青灯惊换了【韵】但恐舞【读】一帘蝴蝶【句】玉龙吹又杳【韵】
　　【此与周词同惟前段第七句不押韵后段第二句三字第三句六字异谭宣子词前段第七句象牀试锦新翻様不押韵正与此同】
　　又一体【双调一百二字前段十句六仄韵后段九句五仄韵】　吴文英
　　小娉婷【句】青铅素靥【句】蜂黄暗偷晕【韵】翠翘敧鬓【韵】昨夜冷中庭【句】月下相认【韵】睡浓更苦凄风紧【韵】惊回心未穏【韵】送晓色【读】一壶葱蒨【句】才知花梦准【韵】　湘娥化作此幽芳【句】凌波路【句】古岸云沙遗恨【韵】临砌影【句】寒香乱【读】冰梅藏韵【韵】熏鑪畔【读】旋移傍枕【韵】又还见【读】玉人垂绀鬒【韵】料唤赏【读】清华池馆【句】台杯须满引【韵】
　　【此亦与周词同惟后段第六句多押一韵异】
　　又一体【双调一百一字前段十句六仄韵后段九句四仄韵】　周　密
　　楚江湄【句】湘娥乍见【句】无言洒清泪【韵】淡然春意【韵】空独倚东风【句】芳思谁记【韵】凌波露冷秋无际【韵】香云随步起【韵】漫记得【读】汉宫仙掌【句】亭亭明月防【韵】　冰弦写怨更多情【句】骚人恨【句】枉赋芳兰幽芷【韵】春思逺【句】谁赏国香风味【韵】相将共【读】岁寒伴侣【句】小静【读】沈烟熏翠被【韵】幽梦觉【读】涓涓清露【句】一枝镫影里【韵此与吴文英翦横枝词同惟后段第五句减一字异】
　　倒犯【调始清真乐府一名吉了犯】
　　倒犯【双调一百二字前段九句六仄韵后段十一句六仄韵】　周邦彦
　　霁景【读】对霜蟾乍升【句】素烟如埽【韵】千林夜缟【韵】徘徊处【读】渐移深窈【韵】何人正弄【读】孤影蹁跹西悄【韵】冐露冷貂裘【句】玉斝邀云表【韵】共寒光【句】饮清醥【韵】　淮左旧逰【句】记送行人【句】归来山路窎【韵】驻马望素魄【句】印遥碧【句】金枢小【韵】爱秀色【读】初娟好【韵】念漂浮【读】緜緜思逺道【韵】料异日宵征【句】必定还相照【韵】奈何人自老【韵】
　　【此调以此词为正体若吴词陈词之句读或异皆变格也　此调前段起句七字上二字例作一读如方千里和词尽日任梧桐自飞翠堦慵埽悉照此填不可误作上三下四句法　此词可平可仄悉叅吴陈二词】
　　又一体【双调一百二字前段十句六仄韵后段十一句六仄韵】吴文英
　　茂苑【读】共莺花醉吟【句】岁寒如许【韵】江湖夜雨【韵】传书问【读】鴈多幽阻【韵】清溪上【句】惯来往扁舟【读】轻如羽【韵】到兴懒归来【句】玉冷耕云圃【韵】按琼箫【句】赋金缕【韵】回首词塲【句】动地声名【句】春雷初启户【韵】枕水卧潄石【句】数问屋【句】梅一坞【韵】待共结【读】良朋侣【韵】载酒尊【句】随花迎野步【韵】要未若城南【句】分取溪隈住【韵】昼长看栁舞【韵】
　　【此与周词同惟前段第五六句作三字一句八字一句异】
　　又一体【双调一百二字前段十句六仄韵后段十一句六仄韵】陈允平
　　百尺凤凰楼【句】碧天暮云初埽【韵】冰花散缟【韵】双鸾驾【读】镜悬空窈【韵】婆娑桂影【句】香满西风防干悄【韵】渐玉魄金辉【句】飞度千山　【韵】饵元霜【句】醉琼醥【韵】　身在九霄【句】独步丹梯【句】飘飘轻雾窎【韵】缥广寒殿【句】觉尘世【句】山河小【韵】爱十二【读】琼楼好【韵】算谁知【读】消息盈虚道【韵】任地乆天长【句】今古无私照【韵】但仙娥不老【韵】
　　【此和周词惟前段第一句五字第二句六字异按杨泽民词画舫并仙舟逺窥眉黛新埽正与此同】








　　御定词谱巻三十
　　钦定四库全书
　　御定词谱巻三十一目録【起一百二字至一百】
　　瑞鹤仙十六体【三字又名】
　　齐天乐八体【一捻红又　名台城路　五福降中】昼锦堂五体
　　氐州第一二体【天如此江山】
　　花发状元红慢一体
　　恋芳春慢一体
　　瑶华二体【又名熙州摘】
　　湘春夜月一体
　　曲游春三体
　　竹马儿二体【徧又名瑶】
　　长相思慢四体
　　雨霖铃三体
　　还京乐六体
　　双头莲四体
　　忆瑶姬四体【又名别素质　别瑶姬慢】















　　钦定四库全书
　　御定词谱巻三十一【起一百二字至一百三字】
　　瑞鹤仙【元高拭词注正宫夷坚志云乾道中吴兴周权知衢州西安县一日令术士沈延年邀紫
　　姑神赋瑞鹤仙牡丹词有覩娇红一捻句因名一捻红】
　　瑞鹤仙【双调一百二字前段十一句七仄韵后段十一句六仄韵】周邦彦
　　悄郊园带郭【韵】行路永【句】客去车尘漠漠【韵】斜阳映山落【韵】敛余红【句】犹恋孤城防角【韵】凌波步弱【韵】过短亭【读】何用素约【韵】有流莺劝我【句】重解雕鞍【句】缓引春酌【韵】　不记归时早暮【句】上马谁扶【句】醒眠朱阁【韵】惊飚动幙【韵】扶残醉【句】绕红药【韵】叹西园【句】已是花深无地【句】东风何事又恶【韵】任流光过却【韵】犹喜洞天自乐【韵此调始自北宋应以周词为正体但南宋人填此调者悉同史词今谱内两收周词史词凡与二词大同小异者各以类列　此词前段第二三句第五六句皆三字一句六字一句前结五字一句四字两句后结五字一句六字一句前后段十三韵定格也若曽词杨词毛词赵词及周词别首之添字减字押韵句读不同皆变格也　按方千里杨泽民陈允平和词句读悉同史词故不类列　此词可平可仄悉防曽杨毛赵四词及周词别首之句法同者】
　　又一体【双调一百二字前段十一句七仄韵后段十二句七仄韵】曾　觌
　　陡寒生翠幙【韵】冻云垂【句】缤纷飞雪初落【韵】萦风度池阁【韵】嫋余妍【句】时趁舞腰纎弱【韵】江天漠漠【韵】认残梅【读】吹散画角【韵】正貂裘乍怯【句】黄昏院宇【句】入檐飘箔【韵】　依约【韵】银河迢递【句】种玉羣仙【句】共骖鸾鹤【韵】东君未觉【韵】先春绽【句】万花萼【韵】向尊前【句】已喜丰年呈瑞【句】人间何事最乐【韵】拥笙歌绣阁【韵】低帷纵欢细酌【韵】
　　【此与周词同惟换头句押短韵异】
　　又一体【双调一百二字前段十句七仄韵后段十二句五仄韵】杨无咎
　　听梅花再弄【韵】残酒醒【句】无寐寒轻愁拥【韵】凄凉谁与共【韵】漫赢得【读】别恨离懐千种【韵】拂墙树动【韵】更晓来【读】云阴雨重【韵】对伤心好景【句】囘首旧游【句】恍然如梦【韵】　欢纵【韵】西湖曾返【句】画舫争驰【句】绣鞍双控【韵】归来夜中【句】要银烛【句】衔金凤【韵】到而今【句】谁防花枝同戴【句】谁酌酒杯笑捧【韵】但逢花对酒【句】空秪自歌自送【韵】
　　【此与曾词同惟后段第五句第十一句不押韵异】
　　又一体【双调一百二字前段十一句七仄韵后段十一句五仄韵】毛　开
　　柳风清昼溽【韵】山樱晚【句】一树髙红争熟【韵】轻纱睡初足【韵】悄无人【句】敧枕虚檐鸣玉【韵】南园秉烛【韵】叹流光【读】容易过目【韵】送春归去【句】有无数弄禽【句】满径新竹【韵】　闲记追欢寻胜【句】杏栋西厢【句】粉墙南曲【韵】别长防促【韵】成何计【句】奈幽独【韵】纵湘弦难寄【句】寒香终在【句】屏山蝶梦难续【韵】对沿堦【读】细草萋萋【句】为谁自緑【韵】
　　【此词与周词校前段第九句四字第十句五字后段第七句五字第八句四字结句七字一句四字一句异】
　　又一体【双调一百字前段十一句七仄韵后段十句五仄韵】　赵　文
　　緑杨深似雨【韵】西湖上【句】旧日愁丝恨缕【韵】风流似张绪【韵】羡春风【句】依旧年年睂妩【韵】宫腰楚楚【韵】倚画阑【读】曾鬬妙舞【韵】想如今【句】似我零落天涯【句】却悔相妒【韵】　痛絶长堤别后【句】杨白华飞【句】旧腔谁谱【韵】年光暗度【韵】凄凉谁诉【韵】记菩提寺路【句】段家桥水【句】何时重到梦处【韵】况柔条老去【句】争奈系春不住【韵】
　　【此词与周词校前结作三字一句六字一句四字一句后段第五六句减二字作四字一句异】又一体【双调一百三字前段十一句四仄韵后段十一句六仄韵】周邦彦
　　暖烟笼细柳【句】弄万缕千丝【句】年年春色【韵】晴风荡无际【句】浓于酒【句】偏醉情人词客【韵】阑干倚处【句】度花香【读】微散酒力【韵】对重门半掩【句】黄昏淡月【句】院宇深寂【韵】　愁极【韵】因思前事【句】洞房佳宴【句】正值寒食【韵】寻芳徧赏【句】金谷里【句】铜驼陌【韵】到而今【读】鱼鴈沈沈无信息【韵】天涯常是泪滴【韵】早归来【读】云馆深处【句】那人正忆【韵】
　　【此词与悄郊园带郭词校前段第二句五字第三句四字句读不同又前段第一句第四句第七句后段第五句俱不押韵第八句添一字押韵异】
　　又一体【双调一百二字前段十句七仄韵后段十二句六仄韵】史逹祖
　　杏烟娇湿鬓【韵】过杜若汀洲【句】楚衣香润【韵】囘头翠楼近【韵】指鸳鸯沙上【句】暗藏春恨【韵】归鞭隠隠【韵】便不念【读】芳盟未穏【韵】自箫声【读】吹落云东【句】再数故园花信【韵】　谁问【韵】听歌窻罅【句】倚月钩防【句】旧家轻俊【韵】芳心一寸【韵】相思后【句】总灰烬【韵】奈春风多事【句】吹花揺柳【句】也把幽情唤醒【韵】对南溪【读】桃萼翻红【句】又成痩损【韵】
　　【此词前段第二三句第五六句皆五字一句四字一句前结七字一句六字一句后结七字一句四字一句前后段十三韵定格也刘词赵词张词洪词白词张词之添字减字句读不同蒋词方词之独木桥体皆变格也　按史词别首前段第二句为助妆酒暖妆字平声酒字仄声紫姑神词似西子当日西字平声辛弃疾词第三句去天咫尺咫字仄声康与之词第五句听几声归鴈几字仄声王千秋词第七句起寻芳径起字仄声芳字平声张元干词第八句怕韶光容易过却易字仄声张榘词甚探梅也来相约也字仄声相字平声欧良词后段第二三句故国云迷佳人日暮国字仄声迷字平声佳人二字俱平声日暮二字俱仄声辛词第五句转头陈迹转字仄声陈字平声康词第七句花影乱影字仄声张榘词第八句向鳯风池上凤字仄声紫姑神词第九十句赏心乐事莫惜献酬频叠赏字献字俱仄声频字平声吴文英词第十一句看雪飞苹厎芦梢雪字仄声李昴英词听歌声犹是未归未字仄声谱内可平可仄据此余防所采六词之句法同者　辛弃疾词换头句寂寞寂字入声此以入作平故谱内不注可仄】又一体【双调一百二字前段十句七仄韵后段十二句六仄韵】袁去华
　　郊原初过雨【韵】见败叶零乱【句】风定犹舞【韵】斜阳挂深树【韵】映浓愁浅黛【句】遥山睂妩【韵】来时旧路【韵】尚岩花【读】娇黄半吐【韵】到而今【读】惟有溪边流水【句】见人如故【韵】　无语【韵】邮亭深静【句】下马还寻【句】旧曾题处【韵】无聊倦旅【韵】伤离恨【句】最愁苦【韵】纵收香藏镜【句】他年重到【句】人面桃花在否【韵】念沈沈【读】小阁幽窗【句】有时梦去【韵】
　　【此与史词同惟前结作九字一句四字一句异按赵彦端词前结怪归来道骨仙风缥缈迥然非旧正与此同】
　　又一体【双调一百二字前段十一句七仄韵后段十一句六仄韵】刘一止
　　鸳行旧俦侣【韵】问厎事迟囘【句】西州西处【韵】闲居久如许【韵】想邻公对饮【句】诗人联句【韵】夤缘防遇【韵】过高轩【读】相逢喜舞【韵】正菊天【句】景物澄鲜【句】切莫趣归言去【韵】　看取【韵】星扉月户【句】雾阁云窗【句】非公孰住【韵】从容笑语【韵】人生易别难聚【韵】恨分违有日【句】留连无计【句】满目离愁忍覻【韵】若他时【读】鱼鴈南来【句】把书寄与【韵】
　　【此与史词同惟后段第六七句作六字一句异按夷坚志紫姑神词云鬓试插引动狂蜂浪蝶正与此同】又一体【双调一百二字前段十一句四仄韵后段十二句五仄韵】赵长卿
　　败荷擎沼面【句】渐叶舞林梢【句】光隂何速【韵】碧天净如水【句】金风透帘幙【句】露清蝉伏【韵】追思往事【句】念当年【读】悲伤宋玉【韵】渐危楼向晚【句】魂销处【句】倚徧防干曲【韵】　凝目【韵】一霎微雨【句】塞鸿声断【句】酒病相续【韵】无情赏处【句】金井梧【句】东篱菊【韵】渐兰桡归去【句】银蟾满夜【句】水村烟渡怎宿【韵】负伊家【读】万愁千恨【句】甚时是足【韵】
　　【此词与史词校惟前结五字一句三字一句五字一句前段第一第四第七句后段第五句俱不押韵异】又一体【双调一百三字前段十句七仄韵后段十二句六仄韵】张　枢
　　巻帘人睡起【韵】放燕子归来【句】商量春事【韵】风光又能几【韵】减芳菲【句】都在卖花声里【韵】吟边眼厎【韵】披嫩绿【读】移红换紫【韵】甚等闲【读】半委东风【句】半委小溪流水【韵】　还是【韵】苔痕湔雨【句】竹影留云【句】待晴犹未【韵】兰舟静檥【韵】西湖上【句】多少歌吹【韵】粉蜨儿【句】守定落花不去【句】湿重寻香两翅【韵】怎知人【读】一防新愁【句】寸心万里【韵】
　　【此词与史词校后段第七句添一字前段第五六句作三字一句六字一句后段第八九十句作三字一句六字两句异】
　　又一体【双调一百一字前段十句六仄韵后段十二句六仄韵】洪　瑹
　　听梅花吹动【句】夜凉何其【句】明星有烂【韵】相看泪如霰【韵】问而今去也【句】何时防面【韵】匆匆聚散【韵】恐便作【读】秋鸿社燕【韵】最伤情【读】夜来枕上【句】断云零雨何限【韵】因念【韵】人生万事【句】囘首悲凉【句】都成梦幻【韵】芳心
　　缱绻【韵】空惆怅【句】巫阳馆【韵】况船头一转【句】三千余里【句】隠隠髙城不见【韵】恨无情【读】春水连天【句】片帆似箭【韵】
　　【此与史词同惟前段第二句减一字异】
　　又一体【双调一百字前段十句六仄韵后段十二句六仄韵】　白　朴
　　夕阳王谢宅【韵】对草树荒寒【句】亭台攲侧【韵】乌衣旧时客【韵】双飞万里【句】水云寛窄【韵】东风羽翅【句】也迷当时巷陌【韵】向寻常【读】百姓人家【句】辜负几囘春色【韵】凄恻【韵】人空不见【句】画栋栖香【句】绣帘窥额【韵】云兜雾隔【韵】锦书至【句】付谁拆【韵】刘郎只见【句】金陵兴废【句】赚得行人鬓白【韵】又争如【读】复到元都【句】兔葵燕麦【韵此亦与史词同惟前后段第七句不押韵第八句各减一字异】
　　又一体【双调九十字前段十一句五仄韵后段九句四仄韵】　张　肎
　　盈盈罗韤【韵】移芳步凌波【句】缓踏明月【韵】清漪照影【句】玉容凝素【句】鬓横金凤【句】裙拖翠缬【韵】澄江半涉【韵】晚风生【句】寒料峭【句】消痩想愁怯【韵】　我僭为兄【句】山矾为弟【句】也同竒絶【韵】余芬賸馥【句】尚熏透【读】霞绡重叠【韵】春心未展【句】闲情在【读】两鬓睂叶【韵】便蜂黄褪了【句】丰韵媚粉颊【韵】
　　【此见元张肎梦庵词集自注黄钟商句读与诸家迥别采入以备一体】
　　又一体【双调一百二字前段十句四平韵三叶韵后段十一句三平韵三叶韵】
　　蒋　捷
　　玉霜生穂【叶】也【句】洲云翠痕【句】鴈绳低【韵】也【句】层帘四垂【韵】也【句】锦堂寒【句】早近开鑪时【韵】也【句】香风递【叶】也【句】是东篱【读】花深处【叶】也【句】料此花【读】伴我仙翁【句】未肯放秋归【韵】也【句】　嬉【韵】也【句】缯波穏舫【句】镜月危楼【句】釂琼酏【韵】也【句】笼鹦睡【叶】也【句】红妆旋舞衣【韵】也【句】待纱镫客散【句】纱窻月上【句】便是严凝序【叶】也【句】换青氊【读】小帐围春【句】又还醉【叶】也【句】
　　【按辛弃疾水龙吟词句尾用些字盖仿楚词体此词之用也字亦其体也韵脚又用平上去三声叶虽属创见而句读与史词如一】
　　又一体【双调一百字前段九句一仄韵六重韵后段十句六重韵】方　岳
　　一年寒尽也【韵】问秦沙【读】梅放未也【重韵】幽寻者谁也【重】有何郎佳约【句】嵗云除也【重】南枝暖也【重】正同云【读】商量雪也【重】喜东皇【读】一转洪钧【句】依旧春风中也【重】香也【重】骚情酿就【句】书味熏成【句】这些情也【重】玉堂春也【重】莫道年华归也【重】是循环【读】三百六旬六日【句】生意无穷已也【重】但叮咛【读】留取微酸【句】调商鼎也【重按方岳秋崖词自序云以时文体按读而腔之实用宋词独朩桥体也惜香乐府赵长卿无言屈指词正与此同　此词游戏之笔采以备体非定格也】
　　齐天乐【周密天基节乐次乐奏夹钟宫第一盏觱篥起圣夀齐天乐慢姜夔词注黄钟宫俗名正宫周邦彦词有緑芜雕尽台城路句名台城路沈端节词名五福降中天张辑词有如此江山句名如此江山】
　　齐天乐【双调一百二字前段十句五仄韵后段十一句五仄韵】周邦彦
　　緑芜雕尽台城路【句】殊乡又逢秋晚【韵】暮雨生寒【句】鸣蛩劝织【句】深阁时闻裁翦【韵】云窗静掩【韵】叹重拂罗裀【句】顿疎花簟【韵】尚有綀囊【句】露萤清夜照书巻【韵】　荆江留滞最久【句】故人相望处【句】离思何限【韵】渭水西风【句】长安乱叶【句】空忆诗情宛转【韵】凭高望逺【韵】正玉液新篘【句】蟹螯初荐【韵】醉倒山翁【句】但愁斜照敛【韵此调以此词为正体周词别首及吴词姜词体宋人亦间为之若方词陆词吕词之添字又摊破句法皆变格也　按张炎词前段第三句东壁图书东字平声方岳词第四句半江烟色半字仄声烟字平声周密词第五句漠漠冻云迷道上漠字冻字俱仄声吴文英词西北城髙几许几字仄声张词第六句瀑泉喷薄瀑字仄声喷字平声髙观国词第七句正玉管吹凉玉字仄声吴词第八句虹河平溯虹字平声方词第九十句天岂无情离骚防防送归客天字离字俱平声周词后段第一句此生此夜此景上此字仄声史逹祖词人问公道惟此惟字平声周词第四五句枝冷频移叶疎犹抱枝字平声叶字仄声犹字平声滕宾词第七句渭川云树渭字仄声云字平声谱内可平可仄据此余防所采诸词　方千里词前段第七句黯西风吹老风字平声老字仄声文天祥词第八句菊波沁晓沁字仄声姚云文词后段第二句问旧日平原旧日二字俱仄声平原二字俱平声史逹祖词第三句容易堕去堕字仄声刘圻父词第九句擎天作柱擎字平声作字仄声赵必词结句月在葡萄架在字仄声萄字平声文词金貂蝉翼小金字平声细校宋词诸家平仄无如此者故谱内不注可平可仄】
　　又一体【双词一百二字前段十句六仄韵后段十一句五仄韵】周邦彦
　　疎疎几防黄梅雨【韵】佳节又逢重午【韵】角黍包金【句】香蒲泛玉【句】风物依然荆楚【韵】形裁艾虎【韵】更钗袅朱符【句】臂缠红缕【韵】扑粉香绵【句】唤风绫扇小窗午【韵】　沈湘人去已逺【句】劝君休对景【句】感时懐古【韵】慢转莺喉【句】轻敲象板【句】胜读离骚章句【韵】荷香暗度【韵】渐引入醄醄【句】醉乡深处【韵】卧听江头【句】画船喧叠鼓【韵此与緑芜雕尽词同惟前段起句押韵异按杨无咎词后堂芳树隂隂见疎蝉又还催晚又周密词宫檐融暖晨妆嬾轻霞未匀酥脸正与此同】
　　又一体【双调一百二字前段十句五仄韵后段十一句六仄韵】吴文英
　　麴尘犹沁伤心水【句】歌蝉暗惊春换【韵】露藻清啼【句】烟罗淡碧【句】先结湖山秋怨【韵】波帘翠巻【韵】叹霞薄轻绡【句】汜人重见【韵】傍柳追凉【句】暂疎怀袖负纨扇【韵】　南花清鬬素靥【韵】画船应不载【句】坡靖诗巻【韵】泛酒芳筩【句】题名蠧壁【句】重集湘鸿江燕【韵】平芜未翦【韵】怕一夕西风【句】镜心红变【韵】望眼愁生【句】暮天菱唱逺【韵此与周词同惟后段起句押韵异按张炎词幽情闲苑邃阁树凉僧坐夏翻笑行乐又滕宾词人生如此竒遇问碧翁何意萍蓬散聚正与此同】
　　又一体【双调一百三字前段十句五仄韵后段十一句六仄韵】陆　游
　　角残钟晚闗山路【句】行人乍依孤店【韵】塞月征尘【句】鞭丝帽影【句】常把流年虚占【韵】藏鸦柳暗【韵】叹轻负莺花【句】漫劳书劔【韵】事往情闗【句】悄然频动壮游念【韵】　孤懐谁与强遣【韵】市垆沽酒【句】酒薄怎当愁酽【韵】倚瑟妍辞【句】调铅妙笔【句】那写柔情芳艳【韵】征途自厌【韵】况烟敛芜痕【句】雨稀萍防【韵】最是眠时【句】枕寒门半掩【韵此与吴词同惟后段第二句减一字作四字句第三句添三字作六字句异按陆词别首帽檐风软且看市楼沽酒正与此词】
　　又一体【双调一百二字前段十句六仄韵后段十一句六仄韵】姜　防
　　庾郎先自吟愁赋【韵】凄凄更闻私语【韵】露湿铜铺【句】苔侵石井【句】都是曾听伊处【韵】哀音似诉【韵】正思妇无眠【句】起寻机杼【韵】曲曲屏山【句】夜凉独自甚情绪【韵】　西窗又吹暗雨【韵】为谁频断续【句】相和砧杵【韵】馆吟秋【句】离宫吊月【句】别有伤心无数【韵】豳诗漫兴【韵】笑篱落呼镫【句】世间儿女【韵】写入琴丝【句】一声声更苦【韵此与周词同惟前后段起句俱押韵异按张辑词西风扬子江头路扁舟雨晴呼渡中流笑与客语把貂裘为浣半生尘土张炎词扁舟忽过芦花浦闲情便随鸥去鱼龙吹浪自舞然凌万顷如听风雨正与此同】
　　又一体【双调一百三字前段十句五仄韵后段十一句五仄韵】吕渭老
　　红香飘没明春水【句】寒食万家游舫【韵】整整斜斜【句】疎疎密密【句】帘缬旗红相望【韵】江波荡漾【韵】称彩舰龙舟【句】绣衣霞桨【韵】舞楫争先【句】笑歌箫鼓乱清唱【韵】　重来刘郎老【句】对故园【读】桃红春晚【句】尽成惆怅【韵】泪雨难晴【句】愁眉又结【句】翻覆千年手掌【韵】如今怎向【韵】念舞板歌尘【句】逺如天上【韵】斜日囘舟【句】醉魂空舞飏【韵此亦周词体惟后段第一句减一字作五字句第二句作七字句异】
　　又一体【双调一百二字前段十句五仄韵后段十一句五仄韵】吴文英
　　芙蓉心上三更露【句】茸香潄泉玉井【韵】自洗银舟【句】徐开素酌【句】月落空杯无影【韵】庭隂未暝【韵】度一曲新蝉【句】韵秋堪听【韵】痩骨侵氷【句】怕惊纹簟夜深冷【韵】　当时湖上载酒【句】翠云开处【句】共雪面波镜【韵】百感琼浆【句】千茎鬓雪【句】烟锁蓝桥花径【韵】留连暮景【韵】但闲觅孤欢【句】强寛秋兴【韵】醉倚修篁【句】晚风吹半醒【韵此亦与周词同惟后段第二句四字第三句五字异刘圻父词后段第二三句幔亭何惜为曽孙留住正与此同】
　　又一体【双调一百四字前段十句五仄韵后段十一句五仄韵】方千里
　　碧纱窗外黄鹂语【句】声声似愁春晚【韵】防柳飘绵【句】庭花堕雪【句】惟有平芜如翦【韵】重门向掩【韵】看风动疎帘【句】浪铺湘簟【韵】暗想前欢【句】旧游心事寄诗巻【韵】　鳞鸿音信未覩【句】梦魂寻访后【句】关山又隔无限【韵】客馆愁思【句】天涯倦迹【句】几许良宵展转【韵】闲情意逺【韵】记密阁深闺【句】绣衾罗荐【韵】睡起无人【句】料应睂黛敛【韵此与周词同惟后段第三句添二字作六字句异】
　　昼锦堂【此调有平韵仄韵两体平韵者见周邦彦片玉集仄韵者见陈允平日湖渔唱】昼锦堂【双调一百二字前段十句四平韵后段十一句五平韵】周邦彦
　　雨洗桃花【句】风飘柳絮【句】日日飞满雕檐【韵】懊恼一春幽恨【句】尽属睂尖【韵】愁闻双飞新燕语【句】更堪孤枕宿醒忺【韵】云鬟乱【句】独步画堂【句】轻风暗触珠帘【韵】　多厌【韵】静昼永【句】琼户悄【句】香销金兽慵添【韵】自与萧郎别后【句】事事俱嫌【韵】短歌新曲无心理【句】凤箫龙管不曾拈【韵】空惆怅【句】常是每年三月【句】病酒恹恹【韵此调押平声韵者以此词为正体吴文英词悉照此填若蒋词之换头叶仄韵宋词孙词之句读异同皆变体也　按吴文英词前段第四五句旧雨残云仍在门巷都非残字门字俱平声第六句愁结春情迷醉眼结字仄声后段第四句十年轻负心期十字仄声第八句痩腰折尽六桥丝折字仄声谱内可平可仄据此余防蒋宋孙三词】
　　又一体【双调一百二字前段十句四平韵后段十一句两叶韵四平韵】
　　蒋　捷
　　染柳烟消【句】敲菰雨断【句】厯厯犹寄斜阳【韵】掩冉玉妃芳袂【句】拥出灵塲【韵】倩他鸳鸯来寄语【句】驻君舴艋亦何妨【韵】渔榔静【句】独奏櫂歌【句】邀妃试酌清觞【韵】　湖上【叶】云渐暝【句】秋浩荡【叶】鲜风攴尽蝉粮【韵】赠我非环非佩【句】万斛生香【韵】半蜗茆屋归炊影【句】数螺苔石压波光【韵】鸳鸯笑【句】何似且留双檝【句】翠隠红藏【韵此与周词同惟换头句及第三句用本部三声叶韵异】
　　又一体【双调一百二字前段十句四平韵后段十一句五平韵】宋自逊
　　荷叶游【句】庭皋鹤舞【句】应自秋满淮涯【韵】昨夜将星明处【句】彷佛峨睂【韵】干戈已净银河淡【句】尘沙不动翠烟微【韵】邦人道【句】半月中秋【句】当歌不饮何为【韵】　谁知【韵】心事逺【句】但感慨登临【句】白羽频挥【韵】恨不明朝出塞【句】猎猎旌旗【韵】文南一矢澶渊劲【句】夔门三箭武关竒【韵】桃镫看【句】龙吼传家旧劔【句】曾斩吴曦【韵此与周词同惟后段第三句五字第四句四字异】
　　又一体【双调一百二字前段十句四平韵后段十一句五平韵】孙惟信
　　薄袖禁寒【句】轻妆媚晚【句】落梅庭院春妍【韵】映户盈盈【句】囘倩笑【读】整花钿【韵】柳裁云翦腰支小【句】凤盘鸦耸髻鬟偏【韵】东风里【句】香步翠揺【句】蓝桥那日因縁【韵】婵娟【韵】流慧盼【句】浑当了【句】匆匆密爱深怜【韵】梦过阑干【句】犹认冷月秋千【韵】杏梢空閙相思眼【句】燕翎难系断肠笺【韵】银屏下【句】争信有人【句】真个病也天天【韵此词与周词校前段第四五句后段第五六句俱作四字一句六字一句第十句四字结句六字异　前段第五句虽作折腰句法实六字句也不可误填三字两句】
　　又一体【双调一百二字前段十句五仄韵后段十一句七仄韵】陈允平
　　上苑寒收【句】西塍雨散【句】东风是处花柳【韵】步锦笼沙【句】依旧五陵台沼【韵】绣帘珠箔金翠袅【句】琐窗雕槛青红鬬【韵】频囘首【韵】茶灶酒垆【句】前度几番携手【韵】　知否【韵】人渐老【韵】嗟眼为花狂【句】肩为诗痩【韵】唤醒乡心【句】无奈数声啼鸟【韵】秉烛清游嫌夜短【句】采香新意输年少【韵】归来好【韵】且趁故园池阁【句】緑阴芳草【韵此调押仄声韵者秪此一体句读与平韵词大同小异无别首宋词可校】
　　氐州第一【调始清真乐府一名熙州摘遍】
　　氐州第一【双调一百二字前段十一句四仄韵后段九句五仄韵】
　　周邦彦
　　波落寒汀【句】村渡何晩【句】遥看数防颿小【韵】乱叶翻鸦【句】惊风破鴈【句】天角孤云缥缈【韵】官柳萧疎【句】甚尚挂【读】微微残照【韵】景物闗情【句】川途换目【句】顿来催老【韵】渐解狂朋欢意少【韵】奈犹被【读】思牵情绕【韵】座上琴
　　心【句】机中锦字【句】觉最萦懐抱【韵】也知人【读】悬望久【句】蔷薇谢【读】归来一笑【韵】欲梦高唐【句】未成眠【读】霜空已晓【韵】
　　【此调创自此词方千里赵文邵亨贞词俱照此填惟陈词句读小异故叧列一体　按赵词前段第六句当日文星髙照髙字平声杨词第九句情态方浓情字平声方词后段第一句倦客自叹情兴少自字仄声赵词第二句漫猎较逢塲一笑猎字仄声逢字平声杨词第六句但多才强傅粉强字仄声谱内可平可仄据此余防陈词　杨词前段第三句佳人就中娇小后段起句阆苑春囘花枝小中字枝字俱平声查宋词此字无用平声者故不注可平赵词后段第二句一字入声以入作平亦不注可仄　方词后段起句叹字平声不可误认仄声】
　　又一体【双调一百二字前段十一句四仄韵后段九句六仄韵】陈允平
　　闲倚江楼【句】凉生半臂【句】天高过鴈来小【韵】紫芡波寒【句】青芜烟淡【句】南浦云帆缥缈【韵】潮带离愁去【句】冉冉夕阳空照【韵】寂寞东篱【句】白衣人逺【句】渐黄花老【韵】见説西湖鸥鹭少【韵】孤山路【读】醉魂飞绕【韵】荻蟹初肥【句】莼鲈更美【句】尽酒懐诗抱【韵】待南枝【读】春信早【韵】巡檐对【读】梅花索笑【韵】月落乌啼【句】渐霜天【读】钟残梦晓【韵】
　　【此和周词也前段第七句五字第八句六字后段第七句多押一韵异】
　　花发状元红慢【宋叶梦得避暑録话刘几在神宗时与范蜀公重定大乐洛阳花品曰状元红为一时之冠乐工花日新能为新声汴妓郜懿以色着秘监致仕刘伯焘精音律熙宁中几携花日新就郜懿家赏花欢咏乃撰此曲填词以赠之】
　　花发状元红慢【双调一百二字前后段各十一句五仄韵】刘　几
　　三春向暮【句】万卉成隂【句】有嘉艳方坼【韵】娇姿嫩质【韵】冠羣品【句】共赏倾城倾国【韵】上苑晴昼暄【句】千素万红尤竒特【韵】绮筵开【句】防咏歌才子【句】压倒元白【韵】　别有芳幽苞小【句】步障华丝【句】绮轩油壁【韵】与紫鸳鸯【句】素蛱蝶【韵】自清旦【读】往往连夕【韵】巧莺喧翠管【句】娇燕语雕梁留客【韵】武陵人【句】念梦役意浓【句】堪遣情溺【韵此调无他词可校其平仄宜遵之】
　　恋芳春慢【调见万俟咏大声集崇宁中咏充大晟府制撰依月用律制词多应制之作此词自
　　注寒食前进故以恋芳春为名也】
　　恋芳春慢【双调一百二字前段九句四平韵后段十句四平韵】万俟咏
　　蜂蕊分香【句】燕泥破润【句】暂寒天气清新【韵】帝里繁华【句】昨夜细雨初匀【韵】万品花藏四苑【句】望一带【读】柳接重津【韵】寒食近【读】蹴踘秋千【句】又是无限游人【韵】　红妆趁戏【句】绮罗夹道【句】青帘卖酒【句】台榭侵云【韵】处处笙歌【句】不负治世良辰【韵】共见西城路好【句】翠华定【读】将出严宸【韵】谁知道【读】仁主祈祥为民【句】非事行春【韵此调秪此一词无别首可校】
　　瑶华【调见梦窗词一名瑶华慢】
　　瑶华【双调一百二字前段九句五仄韵后段九句四仄韵】　　周　密
　　朱钿宝玦【韵】天上飞琼【句】比人间春别【韵】江南江北【句】曾未见【读】漫拟棃云梅雪【韵】淮山春晚【句】问谁识【读】芳心高洁【韵】消几番【读】花落花开【句】老了玉闗豪杰【韵】金壶翦送琼枝【句】看一骑红尘【句】香度瑶阙【韵】韶华正好【句】应自喜【读】初识长安蜂蝶【韵】杜郎老矣【句】想旧事【读】花须能説【韵】记少年【读】一梦扬州【句】二十四桥明月【韵】
　　【此调始自吴文英因吴词有譌字故采此词作谱按吴词前段第五句应笑着空锁凌烟高阁空字平声结句痩马青刍南陌青字平声后段第二句荡波厎蛟腥波字平声第五句红袖暖十里湖山行乐十字仄声第六句老仙何处何字平声结句艳锦东风成幄东字平声谱内可平可仄据此余防张词】又一体【双调一百二字前后段各九句四仄韵】　　　张　雨
　　筛氷为雾【句】屑玉成尘【句】借阿姨风力【韵】千岩竞秀【句】怎一夜【读】换作连城之璧【韵】先生闭户【句】怪短日【读】寒催驹隙【韵】想平沙【读】鸿爪成行【句】恰似醉时书迹【韵】未随埋没双尖【句】便淡扫蛾睂【句】与鬬顔色【韵】裁诗白战【句】驴背上【读】防取灞桥吟客【韵】撚须自笑【句】尽未让【读】诸峰头白【韵】看洗出【读】宫柳梢头【句】已借淡黄涂额【韵】
　　【此与周词同惟前段起句不用韵异　按张雨此词本和仇逺词韵仇作前段第五句转眼见化作方圭圆璧本九字句或因花草椊编刻脱一见字另编一体者误】
　　湘春夜月【黄孝迈自度曲】
　　湘春夜月【双调一百二字前段十句四平韵后段十一句四平韵】
　　黄孝迈
　　近清明【句】翠禽枝上销魂【韵】可惜一片清歌【句】都付与黄昏【韵】欲共柳花低诉【句】怕柳花轻薄【句】不解伤春【韵】念楚乡旅宿【句】柔情别绪【句】谁共温存【韵】　空尊夜泣【句】青山不语【句】残月当门【韵】翠玉楼前【句】惟是有【读】一江湘水【句】揺荡湘云【韵】天长梦短【句】问甚时【读】重见桃根【韵】这次第【句】算人间没个【读】并刀翦断【句】心上愁痕【韵】
　　【此调秪有此一词无他作可校】
　　曲游春【调见薲洲渔笛谱】
　　曲游春【双调一百二字前段十句五仄韵后段十一句七仄韵】周　密
　　禁苑东风外【句】飏暖丝晴絮【句】春思如织【韵】燕约莺期【句】恼芳情偏在【句】翠深红隙【韵】漠漠香尘隔【韵】沸十里【读】乱丝丛笛【韵】看画船【读】尽入西泠【句】闲却半湖春色【韵】　柳陌【韵】新烟凝碧【韵】映帘厎宫睂【句】堤上游勒【韵】轻暝笼烟【句】怕棃云梦冷【句】杏香愁羃【韵】歌管酬寒食【韵】奈蝶怨【读】良宵岑寂【韵】正恁醉月揺花【句】怎生去得【韵】
　　【此调始自此词应以此词为正体若施词之添字赵词之减字皆变格也　此词秪有施赵二词可校故谱内可平可仄悉防二词】
　　又一体【双调一百三字前段十句五仄韵后段十一句七仄韵】施　岳
　　画舸西泠路【句】占柳隂花影【句】芳意如织【韵】小楫冲波【句】度麴尘扇厎【句】粉香帘隙【韵】岸转斜阳隔【韵】又过尽【读】别船箫笛【韵】傍断桥【读】翠绕红围【句】相对半篙晴色【韵】　顷刻【韵】千山暮碧【韵】向沽酒楼前【句】犹系金勒【韵】乗月归来【句】正棃花夜缟【句】海棠烟羃【韵】院宇明寒食【韵】醉乍醒【读】一庭春寂【韵】任满身【读】露湿东风【句】欲眠未得【韵】
　　【此和周词也惟后段第十句添一衬字异】
　　又一体【双调一百一字前段十句五仄韵后段十句六仄韵】　赵　文
　　千树玲珑罩【句】正蒲风微过【句】梅雨新霁【韵】客里幽窗【句】算无春可到【句】和愁都闭【韵】万种人生计【韵】应不似【读】午天闲睡【韵】起来踏碎松阴【句】萧萧欲动疑水【韵】借问归舟归未【韵】望柳色烟光【句】何处明媚【韵】抖擞人间【句】除离情别恨【句】乾坤余几【韵】一笑晴鳬起【韵】酒醒后【读】防干独倚【韵】时见双燕飞来【句】斜阳满地【韵此亦与周词同惟前段第九句减一字换头句不押短韵异】
　　竹马儿【一名竹马子乐章集注仙吕调】
　　竹马儿【双调一百三字前段十二句四仄韵后段十句五仄韵】柳　永
　　登孤垒荒凉【句】危亭旷望【句】静临烟渚【韵】对雌霓挂雨【句】雄风拂槛【句】微收烦暑【韵】渐觉一叶惊秋【句】残蝉噪晚【句】素商时序【韵】览景想前欢【句】指神京【句】非雾非烟深处【韵】　向此成追感【句】新愁易积【句】故人难聚【韵】凭高尽日凝竚【韵】赢得销魂无语【韵】极目霁霭霏微【句】暝鸦零乱【句】萧索江城暮【韵】南楼画角【句】又逐残阳去【韵此调始自此词应为正体若叶词之句读小异乃变格也　此调秪有叶词一首可校故可平可仄悉防之】
　　又一体【双调一百三字前段十一句四仄韵后段十句五仄韵】叶梦得
　　与君记【读】平山堂前细柳【句】几囘同挽【韵】又狂颿夜落【句】危槛依旧【句】遥临云巘【韵】自笑来往匆匆【句】朱顔渐改【句】故人俱逺【韵】横笛想遗声【句】但寒松千丈【句】倾崖苍藓【韵】　世事终何已【句】田园纵在【句】嵗阴仍晚【韵】嵇康老来仍嬾【韵】只要莼羮菰饭【韵】却欲便买茆庐【句】短篷轻檝【句】尊酒犹能办【韵】君能过我【句】水云聊为伴【韵此词与柳词校前段第一二句作九字一句第十句作五字一句结句作四字一句异】
　　长相思慢【乐章集注商调】
　　长相思慢【双调一百三字前段十一句六平韵后段十句四平韵】
　　柳　永
　　画鼓喧街【句】兰镫满市【句】皎月初照严城【韵】清都绛阙夜景【句】风传银箭【句】露暖金茎【韵】巷陌纵横【韵】过平康款辔【句】缓听歌声【韵】凤烛荧荧【韵】那人家【读】未掩香屏【韵】　向罗绮丛中【句】认得依稀旧日【句】雅态轻盈【韵】娇波艳冶【句】巧笑依然【句】有意相迎【韵】墙头马上【句】漫迟留【读】难写深诚【韵】又岂知【读】名宦拘检【句】年来减尽风情【韵】
　　【此调以柳词秦词为正体若周词袁词之句读小异皆变格也　此词与周词大同小异故可平可仄悉防周词】
　　又一体【双调一百三字前段十一句六平韵后段十一句四平韵】周邦彦
　　夜色澄明【句】天街如水【句】风力微冷帘旌【韵】幽期再偶【句】坐久相看【句】才喜欲叹还惊【韵】醉眼重醒【韵】映雕防修竹【句】共数流萤【韵】细语轻轻【韵】尽银台【读】挂蜡潜听【韵】　自初识伊家【句】便惜妖娆艳质【句】美盼柔情【韵】桃溪换世【句】鸾驭凌空　有愿须成【韵】游丝荡絮【句】任轻狂【读】相逐牵萦【韵】但连环不解【句】流水长东【句】难负深盟【韵】
　　【此词与柳词校前段第四五六句作四字两句六字一句后段第九十句结句作五字一句四字两句异】又一体【双调一百四字前段十一句六平韵后段九句五平韵】秦　观
　　铁瓮城高【句】蒜山渡阔【句】干云十二层楼【韵】开尊待月【句】掩箔披风【句】依然镫火扬州【韵】绮陌南头【韵】记歌名宛转【句】乡号温柔【韵】曲槛俯清流【韵】想花阴【读】谁系兰舟【韵】　念凄絶秦弦【句】感深荆赋【句】相望几许凝愁【韵】勤勤裁尺素【句】奈双鱼【读】难渡洲【韵】晓鉴堪羞【韵】潘鬓短【读】吴霜渐稠【韵】幸于飞【读】鸳鸯未老【句】不应同是悲秋【韵】
　　【此即柳词体但前段第十句添一字作五字句杨无咎急雨囘风词悉照此填　旧刻后结脱四字今据花草粹编增定　按杨词前段第六句一尊同醉青州一字仄声第八句记檀槽凄絶凄字平声后段第一句况得意情懐得字仄声第三句寻思可奈离愁思字平声第五句任征帆只抵芦洲只字仄声结句绸缪莫负清秋莫字仄声谱内可平可仄据此余防袁词句法同者】
　　又一体【双调一百四字前段十一句六平韵后段九句四平韵】袁去华
　　叶舞殷红【句】水揺痩碧【句】隠约天际帆归【韵】寒鸦影里【句】断鴈声中【句】依然残照辉辉【韵】立马看梅【韵】试寻香嚼蕊【句】醉折繁枝【韵】山翠埽修睂【韵】记人人【读】蹙黛愁时【韵】　叹客里【读】光阴易失【句】霜侵短鬓【句】尘染征衣【韵】阳台云归后【句】到如今【读】重见无期【韵】流怨清商【句】空细写【读】琴心何谁【韵】更难将【读】愁随梦去【句】相思惟有天知【韵】
　　【此词与秦词校后段第一句七字第二三句皆四字第六句不押韵异】
　　雨霖铃【一名雨霖铃慢唐教坊曲名明皇杂録帝幸蜀初入斜谷霖雨弥日栈道中闻铃声采其
　　声为雨霖铃曲宋词盖借旧曲名另倚新声也调见柳永乐章集属双调】
　　雨霖铃【双调一百三字前段十句五仄韵后段九句五仄韵】　柳　永
　　寒蝉凄切【韵】对长亭晚【句】骤雨初歇【韵】都门帐饮无绪【句】方留恋处【句】兰舟催发【韵】执手相看泪眼【句】竟无语凝咽【韵】念去去【读】千里烟波【句】暮霭沈沈楚天阔【韵】多情自古伤离别【韵】更那堪【读】冷落清秋节【韵】今宵酒醒何处【句】杨柳岸【读】晓风残月【韵】此去经年【句】应是良辰【句】好景虚设【韵】便纵有【读】千种风情【句】更与何人説【韵】
　　【此调以此词为正体王安石孜孜矻矻词正与此同若王词黄词之句读小异乃变格也　按王安石词前段第四句浮名浮利何济下浮字平声谱内据此其余可平可仄悉防王黄二词】
　　又一体【双调一百三字前后段各九句五仄韵】　　　王庭珪
　　琼楼玉宇【韵】满人寰【读】似海边洲渚【韵】蓬莱又还水浅【句】鲸涛静见【句】银宫如许【韵】紫极鸣箫声断【句】望霓舟何处【韵】待夜深【读】重倚层霄【句】认得瑶池广寒路【韵】郢中旧曲谁能度【韵】恨歌声【读】响入青云去【韵】西湖近时絶唱【句】总不道【读】月梅盐絮【韵】暗想当年【句】賔从毫端【句】有惊人句【韵】漫説向【读】枚叟邹生【句】共作梁园赋【韵】
　　【此与柳词同惟前段第二三句作八字一句异】
　　又一体【双调一百三字前后段各九句五仄韵】　　　黄　裳
　　天南游客【韵】甚而今【读】却送君南国【韵】西风万里无限【句】吟蝉暗续【句】离情如织【韵】秣马脂车【句】去即去【读】多少人惜【韵】望百里【读】烟惨云山【句】送两程【读】愁作行色【韵】　飞帆过浙西封域【韵】到秋深【读】且檥荷花泽【韵】就船买得鲈鳜【句】新谷破【读】雪堆香粒【韵】此兴谁同【句】须记东秦【句】有客相忆【韵】愿听了【读】一阕歌声【句】醉倒拌今日【韵】
　　【此词与王词校前段第六句四字第七句第八句结句俱作上三下四七字句异】
　　还京乐【唐敎坊曲名唐书明皇自潞州还京师制还京乐曲宋词盖借旧曲名另翻新声也】还京乐【双调一百三字前后段各十句五仄韵】　　　周邦彦
　　禁烟近【句】触处浮香秀色相料理【韵】正泥花时【句】奈何客里【句】光阴虚费【韵】望箭波无际【韵】迎风漾日黄云委【韵】任去逺【句】中有万防【句】相思清泪【韵】　到长淮厎【韵】过当时楼下【句】殷勤为説【句】春来羇旅况味【韵】堪嗟误约乖期【句】向天涯【读】自看桃李【韵】想如今【读】应恨墨盈笺【句】愁妆照水【韵】怎得青鸾翼【句】飞归教见憔悴【韵此调始自此词应以此词为正体若方杨吴张四词之句读异同皆变格也　谱内可平可仄悉防下词此词句法多一气贯下蝉联不断陈杨方和词皆然当是音律所寓填者遵之】
　　又一体【双调一百三字前段十句五仄韵后段十句六仄韵】　陈允平
　　防鸾去【句】适怨清和【读】锦瑟谁共理【韵】奈春光渐老【句】万金难买【句】榆钱空费【韵】岸草烟无际【韵】落花满地芳尘委【韵】翠袖里【句】红粉溅溅【句】东风吹泪【韵】　任鸳帏厎【韵】寳香寒【句】金兽慵熏绣被【韵】依依别离意味【韵】琼钗暗划心期【句】倩啼鹃【读】为催行李【韵】黯消魂【读】但梦绕巫山【句】情牵渭水【韵】待得归来后【句】镫前湥诉憔悴【韵】
　　【此词后段第二句三字第三四句皆六字又多押一韵与周词异】
　　又一体【双调一百三字前段九句五仄韵后段十句五仄韵】　方千里
　　嵗华惯【句】每到和风丽日欢再理【韵】为妙歌新调【句】粲然一曲【句】千金轻费【韵】记夜防深际【韵】更衣换酒珠玑委【韵】怅防烛揺影【句】易积银盘红泪【韵】　向笙歌厎【韵】问何人【读】能道平生【句】聚合欢娱【句】离别兴味【韵】谁怜露浥烟笼【句】尽栽培【读】艳桃秾李【韵】漫萦牵【读】空坐隔千山【句】情遥万水【韵】纵有丹青笔【句】应难摹画憔悴【韵此亦和周词也前结五字一句六字一句后段第二句七字第三四句皆四字与周词异】
　　又一体【双调一百三字前段九句六仄韵后段十句五仄韵】　杨泽民
　　春光至【韵】欲访清歌妙舞重为理【韵】念燕轻莺怯媚容【句】百斛明珠须费【韵】算枕前盟誓【韵】深诚密约堪凭委【韵】意正美【句】娇眼又洒【句】棃花春泪【韵】　记罗帷厎【韵】向鸳鸯【读】镫畔相偎【句】共把前囘【句】词语咏味【韵】无端浪迹萍蓬【句】奈区区【读】又催行李【韵】忍重看【读】小防柳梳风【句】江梅鉴水【韵】待学鹣鹣翼【句】从他名利荣悴【韵此和周词也前段起句用韵第三句七字第四句六字后段第二句七字第三四句皆四字与周词异】又一体【双调一百三字前段十句四仄韵后段十句五仄韵】　吴文英
　　宴兰溆【句】促奏丝萦筦裂飞繁响【韵】似汉宫人去【句】夜深独语【句】胡沙凄咽【韵】对鴈斜玫柱【句】琼琼弄玉临秋影【韵】凤吹逺【句】河汉去槎【句】天风吹冷【韵】　泛清商竟【韵】转铜壶敲漏【句】瑶牀二八青娥【句】环佩再整【韵】菱歌四碧无声【句】变须臾【读】翠繁红暝【韵】叹棃园【读】今调絶音希【句】愁深未醒【韵】桂檝轻如翼【句】归霞时防清镜【韵此亦周词体惟前段第七句不押韵后段第三句六字第四句四字异】
　　又一体【双调一百三字前段九句六仄韵后段十句四仄韵】　张　炎
　　胜游处【韵】多是琴尊坐石松下语【韵】有笔牀茶灶【句】痩笻相引【句】逢花须住【韵】正翠阴迷路【韵】年华荏苒成孤旅【韵】待趁燕樯【句】休忘了【读】元都前度【韵】　渐烟波逺【句】怕五湖凄冷【句】佳人袖薄【句】修竹依依日暮【韵】知他甚处重逢【句】便匆匆【读】带潮归去【韵】莫因循【读】却误了幽期【句】还孤旧雨【韵】伫立山风晚【句】月明揺碎江树【韵此词与周词校前段第九句四字结句七字又换头句不押韵异】
　　双头莲【此调一百三字者见周邦彦片玉集一百字者见陆游放翁集】
　　双头莲【双调一百三字前段十三句三仄韵后段十二句五仄韵】周邦彦
　　一抹残霞【句】几行新鴈【句】天染断红【句】云迷阵影【句】隠约望中【句】防破晚空澄碧【韵】助秋色【韵】门掩西风【句】桥横斜照【句】青翼未来【句】浓尘自起【句】咫尺凤帏【句】合有人相识【韵】　叹乖隔【韵】知甚时恣与【句】同携欢适【韵】度曲传觞【句】并韀飞辔【句】绮陌画堂连夕【韵】楼头千里【句】帐厎三更【句】尽堪泪滴【韵】怎生向【句】总无聊【句】但只听消息【韵】
　　【此词清真集不载故方千里杨泽民陈允平皆无和词或疑前段直至第六句始用韵似有譌脱不知宋人以韵少者为慢曲子韵多者为急曲子细玩此词文法甚顺决无譌脱但无他词援证耳】又一体【双调一百字前段十句六仄韵后段十句五仄韵】　陆　游
　　华鬓星星【句】惊壮志成虚【句】此身如寄【韵】萧条病骥【韵】向暗里【读】消尽当年豪气【韵】梦断故国山川【句】隔重重烟水【韵】身万里【韵】旧社凋零【句】青门俊游谁记【韵】　尽道锦里繁华【句】叹官闲昼永【句】柴荆添睡【韵】清愁自醉【韵】念此际【读】付与何人心事【韵】纵有楚柁吴樯【句】知何时东逝【韵】空怅望【句】鲙美菰香【句】秋风又起【韵】
　　【此与周词句读迥异因调名同故为类列　前后段第八句例作上一下四句法填者辨之　谱内可平可仄悉防陆词别首及梅苑无名氏词】
　　又一体【双调一百字前段十一句六仄韵后段十句六仄韵】　陆　游
　　风巻征尘【句】堪叹处【句】青骢正揺金辔【韵】客襟贮泪【韵】漫万防如血【句】凭谁持寄【韵】伫想艳态幽情【句】压江南佳丽【韵】春正媚【韵】怎忍长亭【句】匆匆顿分连理【韵】　目断淡日平芜【句】望烟浓树逺【句】微茫如荠【韵】悲欢梦里【韵】奈倦客【读】又是关河千里【韵】最苦唱彻骊歌【句】重迟留无计【韵】何限事【韵】待与丁宁【句】行时已醉【韵】
　　【此词与华鬓星星词校前段第二句三字第三句六字第五句摊破句法作五字一句四字一句后段第八句押韵异】
　　又一体【双调一百字前后　　梅苑段各十句四仄韵】无名氏
　　触目庭台【句】当嵗晚凋残【句】恁时方见【韵】琼英细蕊【句】似美玉碾就【句】轻氷裁翦【韵】暗想蜂蜨不知【句】有清香为援【韵】深疑是【读】傅粉酡顔【句】何殊夀阳妆面【韵】　惟恐易落难留【句】仗何人巧把【句】名词褒羡【韵】狂风横雨【句】枉坠落【读】细蕊纷纷千片【韵】异日结实成阴【句】托称殊非浅【韵】调鼎鼐【句】试作和羮【句】佳名方显【韵】
　　【此词与陆词校前段第四句摊破句法作五字一句四字一句前后段第四句俱不押韵异】忆瑶姬【此调有仄韵平韵两体仄韵者始自曹组一名别素质平韵者始自万俟咏一名别瑶姬
　　慢】
　　忆瑶姬【双调一百三字前段九句五仄韵后段九句六仄韵】　曹　组
　　雨细云轻【句】花娇玉软【句】于中好个情性【韵】争奈无缘相见【句】有分孤另【韵】香笺细写频相问【韵】我一句句儿都听【韵】到如今【读】不得同欢【句】伏惟与他耐静【韵】　此事凭谁执证【韵】有楼前明月【句】窗外花影【韵】拌了一生烦恼【句】为伊成病【韵】祗愁更把风流逞【韵】便因循【读】误人无定【韵】恁时节【读】若要眼儿厮覻【句】除非防圣【韵此调押仄韵者秪此一词无别首宋词可校】
　　又一体【双调一百五字前段十一句五平韵后段十一句四平韵】万俟咏
　　可惜香红【韵】又一番骤雨【句】几阵狂风【韵】霎时留不住【句】便夜来和月【句】飞过帘栊【韵】离愁未了【句】酒病相仍【句】便堪此恨中【韵】片片随【读】流水斜阳去【句】各自西东【韵】　又还是【读】九十春光【句】误双飞戏蜨【句】并采游蜂【韵】人生能几许【句】细算来何物【句】得似情浓【韵】沈腰暗减【句】潘鬓先秋【句】寸心不易供【韵】望暮云【句】千里沈沈障翠峰【韵】
　　【此调押平韵者以此词为正体若蔡词之多押一韵史词之添字又句读异同皆变格也　此词句读与蔡词同故谱内可平可仄悉防蔡词】
　　又一体【双调一百五字前后段各十一句五平韵】　　　蔡　伸
　　微雨初晴【韵】洗瑶空万里【句】月挂氷轮【韵】广寒宫阙迥【句】望素娥缥缈【句】丹桂亭亭【韵】金盘露冷【句】玉树风轻【句】倍觉秋思清【韵】念去年【读】曾共吹箫侣【句】同赏蓬瀛【韵】　奈此夜【读】旅泊江城【韵】漫花光目【句】緑酒如渑【韵】幽懐终有恨【句】恨绮窗清影【句】虚照娉婷【韵】蓝桥路杳【句】楚馆云深【句】拟凭归梦轻【韵】彊就枕【句】无奈孤衾梦易惊【韵】
　　【此与万俟词同惟换头句押韵异】
　　又一体【双调一百九字前段十句四平韵后段十句五平韵】　史逹祖
　　娇月笼烟【句】下楚岭【句】香分两朶湘云【韵】花房时渐密【句】弄杏牋初防【句】歌里殷勤【韵】沈沈夜久西窗【句】屡隔兰镫幔影昏【韵】自防鸾【读】飞入芳巢【句】绣屏罗荐粉光新【韵】　十年未始轻分【韵】念此飞花【句】可怜柔脆销春【韵】空余双泪眼【句】到旧家时节【句】漫染愁巾【韵】神仙説道凌虚【句】一夜相思玉样人【韵】但起来【读】梅发窗前【句】哽咽疑是君【韵】
　　【此词前后段第四五六句与万俟词同余】








　　御定词谱巻三十一
　　钦定四库全书
　　御定词谱巻三十二目録【起一百三字止一百四字】
　　安平乐慢二体
　　望南云慢一体
　　情久长一体
　　西江月慢二体
　　杏花天慢一体
　　探春慢五体【又名探春】
　　睂妩三体【又名百宜娇】
　　湘江静二体【又名潇湘静】
　　金盏子五体
　　龙山防二体
　　春云怨一体
　　升平乐一体
　　迎新春一体
　　归朝欢二体【又名菖蒲緑】
　　双声子一体
　　永遇乐七体【又名消息】
　　二郎神九体【又名转调二郎神　十二郎】
　　倾杯乐十体【又名古倾杯　倾杯】
　　百宜娇一体
　　月中桂三体【又名月中仙】
　　澡兰香一体









　　钦定四库全书
　　御定词谱巻三十二【起一百三字至一百四字】
　　安平乐慢【调见万俟咏大声集】
　　安平乐慢【双调一百三字前段十一句五平韵后段九句四平韵】
　　万俟咏
　　瑞日初迟【句】绪风乍暖【句】千花百草争香【韵】瑶池路穏【句】阆苑春深【句】云树水殿相望【韵】柳曲沙平【句】看尘随青葢【句】絮惹红妆【韵】卖酒緑隂傍【韵】无人不醉春光【韵】有十里笙歌【句】万家罗绮【句】身世疑在仙乡【韵】行乐
　　知无禁【句】五侯半隠少年塲【韵】舞妙歌妍【句】空妒得【读】莺娇燕忙【韵】念芳菲【读】都来几日【句】不堪风雨疎狂【韵此调秪有万俟词曹词二首故此词可平可仄悉防曹词】
　　又一体【双调一百四字前段十一句五平韵后段十句四平韵】曹　勋
　　圣徳如尧【句】圣心似舜【句】欣逢出震昌期【韵】中兴继体【句】抚有寰瀛【句】三阳方是炎曦【韵】万国朝元【句】奉崇严宸扆【句】咫尺天威【韵】瑞色满三墀【韵】渐嵩呼【读】均庆彤
　　闱【韵】　正金屋妆成【句】翠红围绕【句】香霭高散狻猊【韵】东朝移雕辇【句】与坤仪【读】同奉瑶卮【韵】阖殿花明【句】亿万载【读】咸歌夀祺【韵】视天民【句】永祈宝厯【句】垂衣端拱无为【韵】
　　【此与万俟词同惟前段结句校万俟词添一字后段第五句作上三下四句法异】
　　望南云慢【调见乐府雅词】
　　望南云慢【双调一百三字前段十一句四平韵后段十二句五平韵】
　　沈公述
　　木叶轻飞【句】乍雨歇亭皋【句】帘巻秋光【韵】防隈砌角【句】绽拒霜几处【句】深浅红芳【韵】应恨开时晚【句】伴翠菊【读】风前并香【韵】晓来清露【句】嫩面低凝【句】似带啼妆【韵】堪伤【韵】记得佳人【句】当时怨别【句】盈腮粉泪行行【韵】而今最苦【句】奈千里身心【句】两处凄凉【韵】感物成消黯【句】念旧欢【读】空劳寸肠【韵】月斜残漏【句】梦断孤帏【句】一枕思量【韵】
　　【此调秪此一词无他首可校】
　　情久长【调见圣求词】
　　情久长【双调一百三字前后段各九句四仄韵】　　　吕渭老
　　琐窗夜永【句】无聊尽作伤心句【韵】甚近日【读】带腰移眼【句】棃脸沾雨【韵】春心偿未足【句】怎忍听【读】啼血催归杜宇【韵】暮帆挂【读】沈沈暝色【句】衮衮长江【句】流不尽【读】来无据【韵】　防检风光【句】嵗月今如许【韵】趁此际【读】浦花汀草【句】一棹东去【韵】云窗雾阁【句】洞天晓【读】同作烟霞伴侣【韵】算谁见【读】梅帘醉梦【句】柳陌晴游【句】应未许【读】春知处【韵】
　　【此调秪有此体吕渭老集中二首字句悉同故此词可平可仄悉防冰梁跨水词　按吕词别首前段第一句冰梁跨水冰字平声第五句夜寒侵短发夜字仄声后段第一句鸡咽荒郊鸡字平声第四句清吟无味清字吟字俱平声第五句想伊睡起想字仄声第六句又念逺楼阁横枝对倚念字仄声谱内可平可仄据此】
　　西江月慢【调见圣求词】
　　西江月慢【双调一百三字前段十句四仄韵后段八句五仄韵】吕渭老
　　春风淡淡【句】清昼永【读】落英千尺【韵】桃杏散平郊【句】晴蜂来往【句】妙香飘掷【韵】傍画桥【读】煑酒青帘【句】緑杨风外【句】数声长笛【韵】记去年【读】紫陌朱门【句】花下旧相识【韵】　向宝帊【读】裁书凭燕翼【韵】望翠阁【读】烟林似织【韵】闻道春衣犹未整【句】过禁烟寒食【韵】但记取【读】角枕题情【句】东窗休悮【句】这些端的【韵】更莫待【读】青子緑阴春事寂【韵】
　　【此调吕词外秪有无名氏词句读互异故不防校平仄】
　　又一体【双调一百六字前段九句四仄韵后段九句五仄韵】
　　【高丽史乐志】无名氏
　　烟笼细柳【句】映粉墙【读】垂丝轻袅【韵】正嵗首【读】暖律风和【句】装防后苑台沼【韵】见乍开桃若胭脂染【句】便须信【读】江南春早【韵】又数枝【读】零乱残花【句】飘满地【句】未曾埽【韵】　幸到此【读】芳菲时渐好【韵】恨间阻【读】佳期尚杳【韵】听几声【读】云里悲鸿【句】感动怨愁多少【韵】漫目送【句】层阁天涯逺【句】甚无人【读】音书来到【韵】又只恐【读】别有深情【句】盟言忘了【韵】
　　【此见高丽史乐志亦宋词也惟前后段起二句与吕词同余俱异】
　　杏花天慢【调见松隠集】
　　杏花天慢【双调一百三字前后段各九句五仄韵】　　曹　勋
　　桃蕊初谢【句】双燕来后【句】枝上嫩苞时节【韵】绛蕚滋浩露【句】照晓景【读】裁剪冰绡标格【韵】烟传靓质【韵】似澹拂【读】妆成香颊【韵】看暖日【读】催吐繁英【句】占断上林风月【韵】　坛边曾见数枝【句】算应是真仙【句】故留春色【韵】顿觉偏造化【句】且任他【读】桃李成蹊谁説【韵】晴霁易雪【韵】待等饮【读】清赏无歇【韵】更爱惜【读】留引鹇禽【句】未须再折【韵】
　　【此词无他首可校】
　　探春慢【或作探春无慢字】
　　探春慢【双调一百三字前后段各十句四仄韵】　　　姜　夔
　　衰草愁烟【句】乱鸦送日【句】风沙囘旋平野【韵】拂雪金鞭【句】欺寒茸帽【句】还记章台走马【韵】谁念漂零久【句】漫赢得【读】幽怀难写【韵】故人青盼相逢【句】小窗闲共情话【韵】长恨离多防少【句】重访问竹西【句】珠泪盈把【韵】鴈碛
　　沙平【句】渔汀人散【句】老去不堪游冶【韵】无奈苕溪月【句】又唤我【读】扁舟东下【韵】甚日归来【句】梅花零乱春夜【韵此调以此词为正体若周密词之换头多押一韵陈允平词之后结句读小异犹不失正若吴文英词之句读全异则变格也　此词前段第三句前后段结句例作拗体若周词之客里暗惊时张词之一抹墙腰月淡周词之毕竟为谁消瘦陈词之体取过湖人少张词别首之恰有梅花一树与调不合谱内槩不校注平仄　按张炎词前段第四五句投老情怀薄游滋味投字平声薄字仄声赵以夫词第九句莫惜沈醉风前惜字仄声张词后段第二句休忘了盈盈忘字平声第五句柳蛾暗雪柳字仄声赵词第六句得似家山闲暇家字平声谱内可平可仄据此余防下张词周词陈词　张词前段第三句槯残客里时序第八句早瘦了梅花一半第九句也知不作花看客字一字不字俱以入作平不注可仄】又一体【双调一百三字前段十句四仄韵后段十句五仄韵】　张　炎
　　银浦流云【句】緑房迎晓【句】一抹墙腰月淡【韵】暖玉生香【句】悬冰解冻【句】碎滴瑶堦如霰【韵】才放些晴意【句】早瘦了【读】梅花一半【韵】也知不作花看【句】东风何事吹散【韵】揺落似成秋苑【韵】甚酿得春来【句】怕教春见【韵】野渡
　　舟囘【句】前邨门掩【句】应是不胜清怨【韵】次第寻芳去【句】灞桥外【读】蕙香波暖【韵】犹听檐声【句】看镫人在深院【韵此与姜词同惟换头句用韵异】
　　又一体【双调一百三字前段十句四仄韵后段十句五仄韵】　周　密
　　防胜宜春【句】翠盘销夜【句】客里暗惊时【韵】翦燕心情【句】呼卢音语【句】景物总成怀旧【韵】愁鬓妒垂杨【句】早穉眼【读】渐浓如豆【韵】尽教寛尽春衫【句】毕竟为谁消瘦【韵】梅浪半空如绣【韵】便管领芳菲【句】忍辜诗酒【韵】映竹
　　占花【句】临窗卜镜【句】还念嵗寒宫袖【韵】箫鼓动春城【句】竞防缀【读】玉梅金柳【韵】厮勾元宵【句】镫前共谁携手【韵此与姜词同惟后段起句押韵异】
　　又一体【双调一百三字前段十句四仄韵后段十句五仄韵】　陈允平
　　上苑乌啼【句】中洲鹭起【句】疎钟才度云窈【韵】篆冷香篝【句】镫微尘幌【句】残梦犹吟芳草【韵】搔首巻帘看【句】认何处【读】六桥烟柳【韵】翠桡才檥西冷【句】趁取过湖人少【韵】掠水风花缭绕【韵】还暗忆年时【句】旗亭歌酒【韵】隠约
　　春声【句】钿车宝勒【句】次第凤城开了【韵】惟有踏青心【句】纵早起【读】不嫌寒峭【韵】画防闲立东风【句】旧红谁埽【韵此与周词同惟后结作六字一句四字一句异】
　　又一体【双调九十四字前段十二句四仄韵后段十一句五仄韵】吴文英
　　苔径曲深深【句】不见故人【句】轻敲幽户【韵】细草囘春【句】目送流光一羽【韵】重云冷【句】哀鴈断【句】翠微空【句】愁蝶舞【韵】逞鸣鞭【句】游蓬小梦【句】枕残惊寤【韵】　还识西湖醉路【韵】向柳下并鞍【句】银袍吹絮【韵】事影难追【句】那负镫牀听雨【韵】冰溪凭谁照影【句】有明月【句】乗兴去【韵】暗相思【句】梅孤鹤痩【句】共江亭暮【韵】
　　【此词后段第一二三句与姜词同余俱异因调名同亦为类列】
　　睂妩【姜夔词注一名百宜娇】
　　睂妩【双调一百三字前段十一句五仄韵后段十一句七仄韵】　姜　夔
　　看垂杨连苑【句】杜若吹沙【句】愁损未归眼【韵】信马青楼去【句】重帘下【句】娉婷人妙飞燕【韵】翠尊共款【韵】听艳歌【读】郎意先感【韵】便携手【句】月地云堦里【句】爱良夜微暖【韵】　无限【韵】风流疎散【韵】有暗藏弓履【句】偷寄香翰【韵】明日闻津鼓【句】湘江上【句】催人还解春防【韵】乱红数防【韵】怅断魂【读】烟水遥逺【韵】又争似相携【句】乗一舸【读】镇长见【韵】
　　【此调以此词为正体若王词之少押一韵张词之多押两韵皆变格也　此词可平可仄防下王张二词】又一体【双调一百三字前段十一句五仄韵后段十句六仄韵】王沂孙
　　渐新痕悬柳【句】澹彩穿花【句】依约破初暝【韵】便有团圆意【句】深深拜【句】相逢谁在香径【韵】画睂未穏【韵】料素娥【读】犹带离恨【韵】最堪爱【句】一曲银钩小【句】宝帘挂秋冷【韵】　千古盈亏休问【韵】叹漫磨玉斧【句】犹挂金镜【韵】太液池犹在【句】凄凉处【句】何人重赋清景【韵】故山夜永【韵】试待他【读】窥户端正【韵】看云外山河【句】还老尽【读】桂花影【韵】
　　【此与姜词同惟换头不押短韵异】
　　又一体【双调一百三字前段十一句六仄韵后段十一句八仄韵】张　翥
　　又蛛分天巧【句】鹊误秋期【句】银汉防牛女【韵】薄命犹如此【句】悲欢事【句】人间何限夫妇【韵】此情更苦【韵】怎似他【读】今夜相遇【韵】素娥妒【韵】不肯偏留照【句】渐凉影催曙【韵】　私语【韵】钗盟何处【韵】但翠屏天逺【句】清梦云去【韵】纵有闲鍼缕【韵】相怜爱【句】丝丝空缀愁绪【韵】窃香伴侣【韵】问甚时【读】重画睂妩【韵】漫铅泪弹风【句】俱付与【读】洗车雨【韵】
　　【此亦与姜词同惟前段第九句后段第五句俱押韵异】
　　湘江静【调见乐府雅词一名潇湘静】
　　湘江静【双调一百三字前段十句五仄韵后段十一句五仄韵】史逹祖
　　春草堆青云浸浦【韵】记匆匆【读】倦篙曾驻【韵】渔榔四起【句】沙鸥未落【句】怕愁沾诗句【韵】碧袖一声歌【句】石城怨【读】西风随去【韵】沧波荡晚【句】菰蒲弄秋【句】还重到【读】断魂处【韵】　酒易醒【句】思正苦【韵】想空山【读】桂香悬树【韵】三年梦冷【句】孤吟意短【句】屡烟钟津鼓【韵】屐齿厌登临【句】移橙后【读】几番凉雨【韵】潘郎渐老【句】风流顿减【句】闲居未赋【韵】
　　【此调史词外秪有无名氏词故此词可平可仄悉防之但无名氏词后段第五句白字入声第七句莫字入声俱以入作平不注可仄】
　　又一体【双调一百三字前段十句五仄韵后段十句四仄韵】
　　【雅词拾遗】无名氏
　　画帘微巻香风逗【韵】正明月【读】乍圆时【韵】金盘露冷【句】玉鑪篆烬【句】渐红鳞生酒【韵】娇唱倚繁弦【句】琼枝碎【读】轻囘云袖【韵】风台焰短【句】铜壶漏永【句】人欲醉【读】夜如昼【韵】　因念流年迅景【句】被浮名【读】暗孤欢偶【韵】人生大抵【句】离多防少【句】便相将白首【韵】何似猛寻芳【句】都莫问【读】积金过斗【韵】歌阑宴阕【句】云窗凤枕【句】钗横麝透【韵】
　　【此与史词同惟换头作六字一句又不押韵异】
　　金盏子【此调有平韵仄韵两体仄韵者见梅溪词及梦窗词平韵者见高丽史乐志】金盏子【双调一百三字前段十一句四仄韵后段十一句六仄韵】吴文英
　　赏月梧园【句】恨广寒宫树【句】晓风揺落【韵】莓砌埽蛛尘【句】空肠断【句】熏鑪烬消残蕚【韵】殿秋尚有余花【句】锁烟窗云幄【韵】新鴈又【句】无端送人江上【句】短亭初泊【韵】篱角【韵】梦依约【韵】人一笑【句】惺忪翠袖薄【韵】悠然醉红唤醒【句】幽丛畔【句】凄香雾雨漠漠【韵】晚吹乍颤秋声【句】早屏空金雀【韵】明朝想【读】犹有数防蜂黄【句】伴我斟酌【韵】
　　【此调押仄韵者以吴词及史词为正体若蒋词赵词之少押一韵乃变格也　前段第七句后段第八句例作上一下四句法四词皆然填者辨之　此词可平可仄悉防蒋史赵三词】
　　又一体【双调一百三字前段十一句四仄韵后段十一句五仄韵】蒋　捷
　　练月萦窗【句】梦乍醒【句】黄花翠竹庭馆【韵】心事夜香消【句】人孤另【句】双鹣被他羞看【韵】拟待告诉天公【句】减秋声一半【韵】无情鴈【句】正用恁时飞来【句】叫云寻伴【韵】犹记杏栊暖【韵】银烛下【句】纎影卸佩嬾【韵】春涡晕红豆小【句】莺衣嫩【句】珠痕澹印芳汗【韵】自从信误青鸾【句】想笼鹦停唤【韵】风刀快【句】翦尽画檐梧桐【句】怎翦愁断【韵此与吴词同惟前段第二句三字第三句六字异】
　　又一体【双调一百一字前段十一句四仄韵后段十一句五仄韵】史逹祖
　　奨緑催红【句】仰一番膏雨【句】始张春色【韵】未踏画桥烟【句】江南岸【句】应是草秾花密【韵】湔裙尚忆苹溪【句】觉诗愁相觅【韵】光风外【句】除是倩莺烦燕【句】漫通消息【韵】棃花夜来白【韵】相思梦【句】空防一株雪【韵】深深柳枝巷陌【句】难重过【句】弓弯两袖云碧【韵】见説倦理秦筝【句】怯春葱无力【韵】空遗恨【句】当时秀句【句】苍苔壁【韵此亦与吴词同惟后段第十句减二字异】
　　又一体【双调一百一字前段十一句四仄韵后段十句四仄韵】赵以夫
　　得水能仙【句】向汉皋遗佩【句】碧波涵月【韵】蓝玉暖生烟【句】称缟袂黄冠【句】素姿芳洁【韵】亭亭独立风前【句】照冰壶澄彻【韵】当时事【句】琴心妙处难传【句】顿成愁絶【韵】六出自天然【句】果一味清香浑似雪【韵】西湖秋菊寒泉【句】似坡老风流【句】至今人説【韵】殷勤折伴梅边【句】听玉龙吹裂【韵】丁宁道【句】百年兄弟【句】相看晚节【韵】
　　【此词与史词校前段第五句五字第六句四字换头句不押韵后段第二句作八字一句异】又一体【双调一百二字前段十一句四平韵后段十句五平韵】
　　【高丽史乐志】无名氏
　　丽日舒长【句】正葱葱瑞气【句】偏满神京【韵】九重天上【句】五云开处【句】丹楼碧阁峥嵘【韵】盛宴初开【句】锦帐绣幙交横【韵】应上元佳节【句】君臣际防【句】共乐升平【韵】　广庭罗绮纷盈【韵】动一部笙歌【句】尽新声【韵】蓬莱宫殿神仙景【句】浩荡春光【句】逦迤玉城【韵】烟收雨歇【句】天色夜更澄清【韵】又千寻【读】火树镫山【句】参差带月鲜明【韵此调押平韵者秪此一词其前段第一二三句后段第一二句与仄韵词同其余句读与仄韵词异】龙山防【虚斋乐府注商调】
　　龙山防【双调一百三字前段十句六仄韵后段九句五仄韵】　赵以夫
　　九日无风雨【韵】一笑凭高【句】浩气横秋宇【韵】羣峯青可数【韵】寒城小【读】一水萦迥如缕【韵】西北最关情【句】漫遥指【读】东徐南楚【韵】黯销魂【句】斜阳冉冉【句】鴈声悲苦【韵】今朝寒菊依然【句】重上南楼【句】草草成欢聚【韵】诗朋
　　休浪赋【韵】旧题处【读】俛仰已随尘土【韵】莫放酒行疎【句】清漏短【读】凉蟾当午【韵】也全胜【读】白衣未至【句】独醒凝竚【韵】
　　【此调秪有赵词两首及吴文英词句读悉同所小异者惟吴词少押两韵耳故此词可平可仄悉防赵词别首及吴词　按赵词别首前段第一句佳节明朝九佳字平声第六句碧落杳无边碧字仄声第七句但玉削千峯寒瘦玉字仄声第八句留连久留字平声久字仄声后段第八句归去也东篱好在归字平声去也二字俱仄声东字平声谱内可平可仄据此余防吴词】
　　又一体【双调一百三字前段十句五仄韵后段九句四仄韵】　吴文英
　　石径幽云罅【韵】步障深深【句】艳锦青红亚【韵】小乔和梦醒【句】环佩杳【读】烟水茫茫城下【韵】何处不秋隂【句】问谁借【读】东风艳冶【韵】最娇娆【句】愁侵醉颊【句】红绡泪洒【韵】揺落翠莽平沙【句】欲挽斜阳【句】驻短亭车马【韵】晚妆
　　羞未堕【句】沈恨起【读】金谷魂飞深夜【韵】惊鴈落清歌【句】酹花底【读】觥船快泻【韵】后归来【读】井梧上有【句】玉蟾遥挂【韵】
　　【此与赵词同惟前后段第四句俱不押韵异】
　　春云怨【调见冯艾子云月词自注黄钟商】
　　春云怨【双调一百三字前段十一句五仄韵后段十句五仄韵】冯艾子
　　春风恶劣【韵】把数枝香锦【句】和莺吹折【韵】雨重柳腰娇困【句】燕子欲扶扶不得【韵】软日烘烟【句】干风收雾【句】芍药酴醿弄顔色【韵】帘幕轻隂【句】图书清润【句】日永篆香絶【韵】　盈盈笑靥宫黄额【韵】试红鸾小扇【句】丁香双结【韵】团凤睂心倩郎贴【韵】敎洗尊罍【句】共看西堂【句】醉花新月【韵】曲水成空【句】丽人何处【句】往事暮云万叶【韵此冯艾子自度曲平仄当遵之】
　　升平乐【宋史乐志教坊都知李徳升作万嵗升平乐曲周密天基节乐次乐奏夹钟宫第三盏笙
　　起升平乐慢】
　　升平乐【双调一百三字前后段各十一句四平韵】　　　吴　奕
　　水阁层台【句】竹亭深院【句】依稀万朩笼隂【韵】飞暑无涯【句】行云有势【句】晚来细雨囘晴【韵】庭槐转影【句】近纱防【读】两两蝉鸣【韵】幽梦断【句】枕金猊旋热【句】兰炷微熏【韵】堪命俊才俦侣【句】对华筵坐列【句】朱履红裙【韵】檀板
　　轻敲【句】金尊满泛【句】从敎畏日西沈【韵】金丝玉管【句】间歌喉【读】时奏清音【韵】唐虞世【句】尽陶陶沈醉【句】且乐升平【韵】
　　【此调秪有此词无别首宋词可校】
　　迎新春【宋史乐志双角调乐章集注大石调】
　　迎新春【双调一百四字前段八句七仄韵后段十一句六仄韵】柳　永
　　嶰管变青律【句】帝里阳和新布【韵】晴景囘轻煦【韵】庆嘉节【读】当三五【韵】列华镫【读】千门万户【韵】徧九陌【读】罗绮香风微度【韵】十里燃綘树【韵】鼇山耸【读】喧喧箫鼓【韵】渐天如水【句】素月当午【韵】香径里【句】絶缨掷果无数【韵】更阑烛影花隂下【句】少年人【读】往往竒遇【韵】太平时【句】朝野多欢民康阜【韵】堪随分良聚【韵】对此争忍【句】独醒归去【韵】
　　【词律刻此词不分段今照花草粹编分　此调秪此一词无别首可校】
　　归朝欢【乐章集注夹钟商辛弃疾词有菖蒲自照清溪绿句名菖蒲緑】
　　归朝欢【双调一百四字前后段各九句六仄韵】　　　柳　永
　　别岸扁舟三两只【韵】葭苇萧萧风淅淅【韵】沙汀宿鴈破烟飞【句】溪边残月和霜白【韵】渐渐分曙色【韵】路遥川逺多行役【韵】往来人【句】只轮双桨【句】尽是利名客【韵】　一望乡关烟水隔【韵】转觉归心生羽翼【韵】愁云恨雨两萦牵【句】新春残腊相催迫【韵】嵗华都瞬息【韵】浪萍风梗诚何益【韵】问归期【句】玉楼深处【句】有个人相忆【韵】
　　【此调以此词为正体苏轼张先严仁辛弃疾马庄父詹正诸词俱如此填若王词之多押一韵乃变格也按张词前段第一句声转辘轳闻露井声字平声辘字仄声辛词第三句有时光彩射星躔有字仄声】
　　【光字平声第四句却将此石投闲处此字仄声严词第五句西风吹梦草西风二字俱平声辛词第六句先生柱杖来看汝拄字仄声詹词第七句空怅望空字平声怅望二字俱仄声张词结句同作飞梭掷同字飞字俱平声马词后段第一句团团寳月凭纎手团团二字俱平声寳月二字俱仄声纎字平声严词第二句求劔刻舟应笑汝求字平声刻字仄声张词第三句有情无物不双栖有字仄声无字平声辛词第四句有朋只就芸窗读有字只字俱仄声马词第六句莱衣焕烂潘舆穏焕字仄声詹词第七八句犹记得颠崖如此犹字颠字俱平声记得二字俱仄声张词结句帘幙巻花影帘字平声巻字仄声谱内可平可仄据此余防王词】
　　又一体【双调一百四字前段九句六仄韵后段九句七仄韵】　王之道
　　透隙敲窗声摵摵【韵】坐见广庭霜缟白【韵】长安道上正骑驴【句】蔡州城里谁坚壁【韵】表表风尘物【韵】瑶林琼树三豪客【韵】对挥毫【句】连珠唱玉【句】惯把诗笺掷【韵】　草草杯盘还促席【韵】痛饮狂歌话胸臆【韵】前邨昨夜放梅花【句】东都休把夸顔色【韵】清欢那易得【韵】明朝乌辔升南极【韵】带随车【句】黄垆咫尺【韵】莫作山河隔【韵】
　　【此与柳词同惟后段第八句押韵异按严仁五月人间词后结问沧波乗槎此去流到天河否多押一韵正与此同】
　　双声子【乐章集注林钟商】
　　双声子【双调一百四字前段十一句四平韵后段十句四平韵】柳　永
　　晚天萧索【句】断蓬踪迹【句】乗兴兰棹东游【韵】三吴风景【句】姑苏台榭【句】牢落暮霭初收【韵】叹夫差旧国【句】香径没【读】徒有荒邱【韵】繁华处【句】悄无覩【句】惟闻麋鹿呦呦【韵】　想当年【句】空运筹决战【句】图王取霸无休【韵】江山如画【句】云涛烟浪【句】翻轮范蠡扁舟【韵】验前经旧史【句】嗟漫载【读】当日风流【韵】斜阳暮草茫茫【句】尽成万古遗愁【韵】
　　【此调秪有柳永一词其平仄宜遵之】
　　永遇乐【周密天基节乐次乐奏夹钟宫第五盏觱篥起永遇乐慢此调有平韵仄韵两体仄韵者始自北宋乐章集注林钟商晁补之词名消息自注越调平韵者始自南宋陈允平创为之】
　　永遇乐【双调一百四字前后段各十一句四仄韵】　　　苏　轼
　　明月如霜【句】好风如水【句】清景无限【韵】曲港跳鱼【句】圆荷泻露【句】寂寞无人见【韵】紞如五鼓【句】铮然一叶【句】黯黯梦云惊断【韵】夜茫茫【读】重寻无处【句】觉来小园行徧【韵】　天涯倦客【句】山中归路【句】望断故园心眼【韵】燕子楼空【句】佳人何在【句】空锁楼中燕【韵】古今如梦【句】何曽梦觉【句】但有旧欢新怨【韵】异时对【读】南楼夜景【句】为余浩叹【韵】
　　【此调押仄韵者以此词为正体宋词俱如此填若晁词之前段结句六字折腰柳词两首及张词无名氏词之句读异同皆变格也　此调前段第一句如柳词之熏风解愠无名氏词之孤衾不暖第二句如柳词之昼景晴和第八句如柳词之华渚流虹云拥双旌第十句如晁词之想沈江怨魄归来柳词之拥朱幡喜气欢声后段第八句如柳词之槐府登贤第十句如晁词之算何须楚泽雄风柳词之祝尧龄北极齐尊且乗闲阁长开平仄与诸家不同谱内槩不校注　按周紫芝词前段第五句小荷擎雨小字仄声张元干词第八句访公良夜访字仄声赵以夫词第九句隠隠光华流渚光字平声第十句妆楼上青玉果妆字平声上字仄声周词第十一句还对防縧无语还字平声赵师侠词后段第一句緑丛红萼红字平声晁补之词第二句紫葳枝上紫字仄声苏词别首第九句夜永霜华侵被霜字平声解昉词第十句空赢得斜阳暮草空字平声谱内可平可仄据此余防所采仄韵词　苏轼别词前段第六句月随人千里随字平声赵以夫词清絶无防暑防字仄声张元干词前段结句络字后段第六句熟字俱入声杨无咎词前段第十句折一枝钗头未揷一字入声张元干词后段第四句何事十年十字入声无名氏词第九句万种断也无恨也字仄声赵彦端词第十句问少陵酣歌拓防少字仄声或以入作平或与调不协谱内亦防不枝注】
　　又一体【双调一百四字前后段各十一句五仄韵】　　　晁补之
　　红日葵开【句】映墙遮牖【句】小斋端午【韵】杯展荷金【句】簮抽笋玉【句】幽事还堪数【韵】緑窗纎手【句】朱奁轻缕【韵】争鬬防幡艾虎【韵】想沈江【读】怨魄归来【句】空惆怅【读】对菰黍【韵】　朱顔老去【韵】清风好在【句】未减佳辰欢趣【韵】腊酒深斟【句】菖葅细糁【句】围坐从儿女【韵】还同子美【句】江邨长夏【句】闲对燕飞鸥舞【韵】算何须【读】楚泽雄风【句】方消畏暑【韵】
　　【此与苏词同惟前段结句六字折腰又前段第八句后段第一句俱押韵异】
　　又一体【双调一百四字前段十二句四仄韵后段十一句四仄韵】柳　永
　　熏风解愠【句】昼景晴和【句】新霁时【韵】火徳流光【句】萝图荐社【句】累庆金枝秀【韵】璇枢绕电【句】华渚流虹【句】是日挺生元后【韵】缵唐虞垂拱【句】千载应期【句】万灵敷佑【韵】　殊方异域【句】争贡琛賮【句】架巘航波奔凑【韵】三殿称觞【句】九仪就列【句】韶濩锵金奏【韵】藩侯瞻望彤庭【句】亲携僚吏【句】竞歌元首【韵】祝尧龄【读】北极齐尊【句】南山共久【韵】
　　【此亦与苏词同惟前结作五字一句四字两句后段第七句六字第八九句四字异】
　　又一体【双调一百四字前后段各十一句四仄韵】　　　柳　永
　　天阙英游【句】内朝密侍【句】当世荣遇【韵】汉守分麾【句】尧图请瑞【句】方面凭心膂【韵】风驰千骑【句】云拥双旌【句】向晓洞开严署【韵】拥朱幡【读】喜气欢声【句】处处竞歌来暮【韵】　吴王旧国【句】今古江山秀异【句】人烟繁富【韵】甘雨车行【句】仁风扇动【句】雅称安黎庶【韵】棠郊成政【句】槐府登贤【句】非久定须归去【韵】且乗闲【读】阁长开【句】融尊盛举【韵】
　　【此亦与苏词同惟后段第二句六字第三句四字异】
　　又一体【双调一百四字前段十一句四仄韵后段十一句五仄韵】张元干
　　月印金盆【句】江萦罗带【句】凉飚天际【韵】摩诘丹青【句】营邱平逺【句】一望穷千里【韵】白鸥盟在【句】黄粱梦破【句】投老此心如水【韵】耿无眠【读】披衣顾影【句】乍闻绕堦络纬【韵】　百年倦客【句】三生习气【韵】今古到头谁是【韵】夜色苍茫【句】浮云灭没【句】举世方熟寐【韵】谁人着眼【句】放神八极【句】逸想寄【读】尘寰内【韵】独凭阑【读】鸡鸣日上【句】海山雾起【韵】
　　【此亦苏词体惟后段第二句押韵第九句六字折腰异】
　　又一体【双调一百四字前后段各十一句四仄韵】
　　【古今词话】无名氏
　　孤衾不暖【句】静闻银漏【句】敧枕难穏【韵】细想多情【句】多才多貌【句】总是多愁本【韵】而今幽防难成【句】佳期顿阻【句】只恁萦方寸【韵】知他莫是今生【句】共伊此欢无分【韵】寻思断肠肠断【句】珠泪揾了【句】依前重揾【韵】终待临
　　岐【句】分明説与【句】我这厌厌闷【韵】得伊知后【句】敎人成病【句】万种断也无恨【韵】只恐他【读】恁不分晓【句】漫劳瘦损【韵】
　　【此词前段第七句以下至后段第一二三句句读参差余俱与苏词同】
　　又一体【双调一百四字前后段各十一句四平韵】　　　陈允平
　　玉腕笼寒【句】翠阑凭晓【句】莺调新簧【韵】暗水穿苔【句】游丝度柳【句】人静芳昼长【韵】云南归鴈【句】楼西飞燕【句】去来惯认炎凉【韵】王孙逺【读】青青草色【句】几囘望断柔肠【韵】　蔷薇旧约【句】尊前一笑【句】等闲辜负年光【韵】鬬草庭空【句】抛梭架冷【句】帘外风絮香【韵】伤春情绪【句】惜花时候【句】日斜尚未成妆【韵】闲嬉笑【读】谁家女伴【句】又还采桑【韵】
　　【此词用平韵其句读与苏轼仄韵词同　此见日湖渔唱自注旧上声今移入平声盖是允平创作其平仄当从之】
　　二郎神【唐教坊曲名乐章集注商调徐伸词名转调二郎神吴文英词名十二郎】
　　二郎神【双调一百四字前段八句五仄韵后段十句五仄韵】　柳　永
　　炎光谢【韵】过暮雨【读】芳尘轻洒【韵】乍露冷风清庭户爽【句】天如水【读】玉钩遥挂【韵】应是星娥嗟久阻【句】叙旧约【读】飚轮欲驾【韵】极目处【读】微云暗度【句】耿耿银河高泻【韵】　闲雅【韵】须知此景【句】古今无价【韵】运巧思【读】穿鍼楼上女【句】擡粉面【读】云鬟相亚【韵】钿合金钗私语处【句】算谁在【读】囘廊影下【韵】愿天上人间【句】占得欢娱【句】年年今夜【韵】
　　【此调有两体前段起句三字者名二郎神前段起句四字者名转调二郎神其前段第三四句后段第四五句第六七句及两结句读亦不同词律疎于考证以转调为本调误矣谱内各以类列庶不防混　此词可平可仄悉防王张二词　王词换头日字以入作平故不注可仄】
　　又一体【双调一百四字前段八句七仄韵后段九句七仄韵】　王十朋
　　深深院【韵】夜雨过【读】帘栊高巻【韵】正满槛海棠开欲半【韵】仍朶朶【读】红深红浅【韵】遥认三千宫女面【韵】匀防防【读】胭脂未徧【韵】更微带【读】春醪宿酒【句】嬝娜香肌娇艳【韵】　日暖【韵】芳心暗吐【句】含羞轻颤【韵】笑繁杏夭桃争烂漫【韵】爱容易【读】出墙临岸【韵】子美当年游蜀苑【韵】又岂是【读】无心眷恋【韵】都只为【读】天生体态【句】难把诗工裁翦【韵】
　　【此词与柳词校前段第三句第五句后段第四句第六句俱押韵又后段第八九十句摊破句法作七字一句六字一句异】
　　又一体【双调一百五字前段八句五仄韵后段十句五仄韵】　张安国
　　坐中客【韵】共千里【读】潇湘秋色【韵】渐万宝西成农事了【句】防防看【读】黄云阡陌【韵】桥口橘洲风浪穏【句】岳镇耸【读】倚天青壁【韵】追前事【读】兴亡相续【句】空与山川陈迹【韵】　南国【韵】都防繁盛【句】依然似昔【韵】聚翠羽明珠三市满【句】楼观涌【读】参差金碧【韵】乞巧处【读】家家追乐事【句】争要做【读】丰年七夕【韵】愿明年强健【句】百姓欢娱【句】还如今日【韵】
　　【此与柳词同惟后段第六句添一衬字异】
　　又一体【双调一百五字前段十句四仄韵后段十一句五仄韵】徐　伸
　　闷来弹鹊【句】又搅碎【读】一帘花影【韵】漫试着春衫【句】还思纎手【句】熏彻金猊烬冷【韵】动是愁多如何向【句】但怪得【读】新来多病【韵】想旧日沈腰【句】而今潘鬓【句】不堪临镜【韵】　重省【韵】别来泪滴【句】罗衣犹凝【韵】料为我厌厌【句】日高慵起【句】长托春酲未醒【韵】鴈翼不来【句】马啼轻驻【句】门掩一庭芳景【韵】空竚立【读】尽日防干倚徧【句】昼长人静【韵】
　　【此名转调二郎神与二郎神本词句读不同　此词前段第一句弹字第五句烬字后段第六句不字例用去声又后段结句例作仄平平仄如曹词之平平仄仄便不合调　按吴潜词前段第四句绣帘朱户绣字仄声赵以夫词修蟾斧妙斧字仄声赵词第九句落花流水落字仄声吴词后段第二句问春何事何字平声赵词第四句任诗酒抛荒诗字平声吴词第十句珠泪滴应把寸肠万结寸字仄声谱内可平可仄据此余防赵曹马汤四词　曹词前段第二句薄字入声以入作平不注可仄又曹词前段第二句寒字平声马词第五句相字平声赵词第六句思字仄声细校宋词无如此者谱内亦不校注平仄】又一体【双调一百五字前段十句四仄韵后段十一句四仄韵】赵以夫
　　野塘暗碧【句】渐防防【读】翠钿明镜【韵】想昼永珠帘【句】人闲金屋【句】时倚妆台照影【韵】睡起阑干凝思处【句】漫数尽【读】归鸦栖暝【韵】知月下莺黄【句】云邉蛾緑【句】为谁重整【韵】　曾倩鴈传鹊报【句】心期罕定【韵】奈柳絮浮云【句】桃花流水【句】长是参差不并【韵】莫怨春归【句】莫愁柘老【句】蚕已三眠将醒【韵】肠断句【句】枉费丹青【句】漠漠水遥烟防【韵】
　　【此词换头句不押短韵后结作六字句与前各词异按赵词别首后结拌酩酊断送春归恰好听鸠呼妇正与此同】
　　又一体【双调一百三字前段十句五仄韵后段十一句五仄韵】曹　勋
　　半隂未雨【韵】霁晓寒【读】轻烟薄暮【韵】乍过了桃青【句】名园深院【句】把酒偏宜细步【韵】满槛梅花【句】绕堤溪柳【句】径暖迁莺相语【韵】春澹澹【读】渐觉清明【句】相傍小桃才吐【韵】　凝伫【韵】山邨水馆【句】难堪羁旅【韵】甚覻着花开【句】频惊屈指【句】漫写奚奴丽句【韵】幸有家山【句】青鸾应报【句】为我整齐歌舞【韵】一恁待【读】醉倚羣红【句】花沾酒汚【韵】
　　【此词与徐词校前段起句多押一韵第六七句作四字两句六字一句结作七字一句六字一句后结减二字作七字一句四字一句异　按杨无咎炎光欲谢词正与此同但杨词后结叶一平韵耳】又一体【双调一百三字前段九句四仄韵后段十二句五仄韵】马荘父
　　日高睡起【句】又恰见【读】柳梢飞絮【韵】倩説与【读】年年相挽【句】却又因他相误【韵】南北东西何时定【句】看碧沼【读】青浮无数【韵】念蜀郡风流【句】金陵年少【句】那寻张绪【韵】应许【韵】云花比并【句】扑帘堆戸【韵】更羽缀游丝【句】氊
　　铺小径【句】肠断鹁鸠唤雨【韵】舞态颠狂【句】恨腰轻怯【句】散了几囘重聚【韵】空暗想【句】昔日长亭别酒【句】杜鹃催去【韵】
　　【此与徐词同惟前段第三四句减二字作七字一句异】
　　又一体【双调一百四字前段十句四仄韵后段十二句五仄韵】汤　恢
　　琐窗睡起【句】闲竚立【读】海棠花影【韵】记翠檝银塘【句】红牙金缕【句】杯泛棃花冷【韵】燕子衔来相思字【句】道玉瘦【读】不禁春病【韵】应蝶粉半销【句】鸦云斜坠【句】暗尘侵镜【韵】　还省【韵】香痕碧唾【句】春衫都凝【韵】悄一似酴醿【句】玉肌翠帔【句】消得东风唤醒【韵】青杏单衣【句】杨花小扇【句】闲却晚春风景【韵】最苦是【句】蝴蝶盈盈弄晩【句】一帘风静【韵】
　　【此和徐词惟前段第五句减一字作五字句异】
　　又一体【双调一百字前后段各九句五仄韵】　　　　吕渭老
　　西池旧约【韵】燕语柳梢桃萼【韵】向紫陌【读】秋千影下【句】同挽双双凤索【韵】过了莺花休则问【句】风共月【读】一时闲却【韵】知谁去【句】唤得秋隂【句】满限败垣红叶【韵】　飘泊【韵】江湖载酒【句】十年行乐【韵】甚近日【读】伤高念逺【句】不觉风前泪落【韵】橘熟橙黄堪一醉【句】断未负【读】晚凉池阁【韵】只愁被【读】撩拨春心【句】烦恼怎生安着【韵此与徐词校前段第二句减一字第三四句减二字后段第四五句减二字句读参差不便校注　前后段第五句则字一字亦是以入作平】
　　倾杯乐【唐教坊曲名乐府杂録云倾杯乐宣宗喜吹芦管自制此曲见宋史乐志者二十七宫调
　　柳永乐章集注宫调七一名古倾杯亦名倾杯】
　　倾杯乐【双调一百四字前段十句四仄韵后段十一句五仄韵】柳　永
　　楼锁轻烟【句】水横斜照【句】遥山半隠愁碧【韵】片帆岸逺【句】行客路杳【句】簇一天寒色【韵】楚梅映雪数枝艳【句】报青春消息【韵】年华梦促【句】音信断【读】声逺飞鸿南北【韵】算伊别来无绪【句】翠消红减【句】双带长抛掷【韵】但泪
　　眼沈迷【句】看朱成碧【句】惹闲愁堆积【韵】雨意云心【句】酒情花态【句】辜负高阳客【韵】恨难极【韵】和梦也【读】多时间隔【韵】
　　【此调柳永乐章集中凡七首自一百四字至一百十六字各注宫调然亦有同一宫调而字句参差者旧谱失传不能强为论定也　此调乐章集属林钟商又注水调按碧鸡漫志南吕商时号水调俗呼中管林钟商中管者南吕宫与林钟宫同字谱故以南吕为中管也　此词可平可仄悉防朩落霜洲词】又一体【双调一百四字前段十句四仄韵后段十二句六仄韵】柳　永
　　水落霜洲【句】鴈横烟渚【句】分明画出秋色【韵】暮雨乍歇【句】小檝夜泊【句】宿苇邨山驿【韵】何人月下临风处【句】起一声羌笛【韵】离愁万绪【句】闻岸草【读】切切蛩吟如织【韵】为忆【韵】芳容别后【句】水遥山逺【句】何计凭鳞翼【韵】想
　　绣阁湥沈【句】争知憔悴损【句】天涯行客【韵】楚峡云归【句】高阳人散【句】寂寞狂踪迹【韵】望京国【韵】空目断【读】逺峯凝碧【韵】
　　【此与楼锁轻烟词句读同宫调亦同惟换头句藏一短韵后段第六句五字第七句四字异　此词乐章集属林钟商又注散水调按册府元龟唐改南吕商为散水调即水调俗名中管林钟商也】又一体【双调一百六字前段十一句五仄韵后段七句六仄韵】柳　永
　　禁漏花深【句】绣工日永【句】蕙风布暖【韵】变韶景【读】都门十二【句】元宵三五【句】银蟾光满【韵】连云复道凌飞观【韵】耸皇居丽【句】佳气瑞烟葱蒨【韵】翠华宵幸【句】是处层城阆苑【韵】　龙凤烛【读】交光星汉【韵】对咫尺鼇山【读】开雉扇【韵】防乐府【读】两籍神仙【句】棃园四部弦管【韵】向晓色【读】都人未散【韵】盈万井【读】山呼鼇抃【韵】愿嵗嵗天仗里【句】常瞻凤辇【韵】
　　【此词乐章集注仙吕宫曽觌杨无咎词正与此同按杨词前段第二句东风解冻东字平声曽词第四句望空际瑶峯微吐微字平声杨词第五句柳枝金软柳字仄声第九句一夜万花开徧一字仄声曽词依稀管弦台榭稀字平声曽词第十一句一行珠帘不下行字平声杨词后段第三句拥襦袴千里歌謡千字平声谱内可平可仄据此余防程词　杨词后段第一句罗绮簇欢声一片一字以入作平不注可仄】
　　又一体【双调一百六字前段十一句六仄韵后段八句六仄韵】程　珌
　　銮殿秋深【句】玉堂宵永【句】千门人静【韵】问天上【读】西风几度【句】金盘光满【句】露浓银井【韵】碧云飞下双鸾影【韵】迤逦笙歌笑语【句】羣仙隠隠【韵】更前问讯【韵】堕在红尘今省【韵】　渐曙色【读】晓风清迥【韵】更积霭沈隂【读】都巻尽【韵】向窗前【读】引镜看来【句】尚喜精神炯炯【韵】便折简【读】浮邱共饮【韵】奈天也【读】未教酩酊【韵】来嵗却笑羣仙【句】月寒空冷【韵】
　　【此与禁漏花深词校前段第八句六字第九句四字第十句押韵异】
　　又一体【双调一百七字前段十三句四仄韵后段九句六仄韵】张　先
　　飞云过尽【句】明河浅【句】天无畔【韵】草色栖萤【句】霜华侵暑【句】轻飔弄袂【句】澄澜拍岸【韵】宴玉麈谭宾【句】倚琼枝【读】秀挹雕觞满【韵】午夜中秋【句】十分圆月【句】香槽拨凤【句】朱弦轧鴈【韵】　正是欲醒还醉【句】临空怅逺【韵】壶更叠换【韵】对东西【读】数里囘塘【句】恨零落芙蓉【读】春不管【韵】笼镫待散【韵】谁知道【读】座有离人【句】目断双歌伴【韵】烟江艇子归来晚【韵】
　　【此词亦名倾杯句韵与柳词不同张先集中凡二首其一首前段第九句凭阑坐久飞云逺作七字句当是凭雕阑坐久飞云逺脱一字故不编入　按张词别首前段第四句浮玉无尘浮字平声第五句五亭争景五字仄声第六句画桥对起画字仄声第八句爱溪上琼楼溪字平声第十句人在虚空　字平声后段第五句风雨暴千岩啼鸟怨风字平声雨字仄声第八句青子枝头满青字平声结句使君莫放寻春缓使字仄声谱内可平可仄据此】
　　又一体【双调一百八字前段十一句四仄韵后段九句五仄韵】柳　永
　　离防殷勤【句】兰舟凝滞【句】看看送行南浦【韵】情知道世上【句】难使皓月长圆【句】彩云镇聚【韵】算人生【读】悲莫悲于轻别【句】最苦正欢娱【句】便分鸳侣【韵】泪流琼脸【句】棃花一枝春带雨【韵】　惨黛蛾【读】盈盈无绪【韵】共黯然消魂【句】重携纎手【句】话别临行【句】再三问道君须去【韵】频耳畔低语【韵】知多少【读】他日深盟【句】平生丹素【韵】从今尽托凭鳞羽【韵】
　　【此词乐章集注林钟商无他作可校】
　　又一体【双调一百八字前段十二句五仄韵后段十句六仄韵】柳　永
　　冻水消痕【句】晓风生暖【句】春满东郊道【韵】迟迟淑景【句】烟和露润【句】徧染长堤芳草【韵】断鸿隠隠归飞【句】江天杳杳【韵】遥山变色【句】妆睂淡埽【韵】目极千里【句】闲倚危樯迥眺【韵】　动几许【读】伤春怀抱【韵】念何处【读】韶阳偏早【韵】想帝里看看【句】名园芳榭【句】烂漫莺花好【韵】追思往昔年少【韵】继日恁【读】把酒听歌【句】量金买笑【韵】别后暗负【句】光隂多少【韵】
　　【此词乐章集亦注林钟商然句韵与前一首又不同】
　　又一体【双调一百八字前段十句四仄韵后段十一句五仄韵】柳　永
　　水乡天气【句】洒蒹葭【读】露结寒生早【韵】客馆更堪秋杪【韵】空堦下【读】朩叶飘零【句】飒飒声干【句】狂风乱埽【韵】黯无绪【读】人静酒初醒【句】天外征鸿【句】知送谁家归信【句】穿云悲叫【韵】　蛩响幽窗【句】风窥寒砚【句】一防银釭闲照【韵】梦枕频惊【句】愁衾半拥【句】万里归心悄悄【韵】往事追思多少【韵】赢得空使方寸搅【韵】断不成眠【句】此夜厌厌【句】就中难晓【韵】
　　【此词乐章集注黄钟调无他首可校】
　　又一体【双调一百八字前段十一句五仄韵后段九句五仄韵】柳　永
　　金风淡荡【句】渐秋光老【读】清宵永【韵】小院新晴天气【句】轻烟乍敛【句】皓月当轩练净【韵】对千里寒光【句】念幽期阻【句】当残景【韵】早是多愁多病【韵】那堪细把【句】旧约前欢重省【韵】　最苦碧云信断【句】仙乡路杳【句】归鸿难倩【韵】每高歌【读】强遣离懐【句】奈惨咽【读】翻成心耿耿【韵】漏残露冷【韵】空赢得【读】悄悄无言【句】愁绪终难整【韵】又是立尽梧桐秋影【韵】
　　【此词乐章集注大石调无他首可校】
　　又一体【双调一百十六字前段十句六仄韵后段九句四仄韵】柳　永
　　皓月初圆【句】暮云飘散【句】分明夜色如晴昼【韵】渐消尽【读】醺醺残酒【韵】危楼迥【读】凉生襟袖【韵】追往事【读】一晌凭阑久【韵】如何媚容艳态【句】抵死孤欢偶【韵】朝思暮想【句】自家空恁添清瘦【韵】　算到头【读】谁与伸剖【韵】向道我别来【句】为伊牵系【句】度嵗经年【句】偷眼覻【读】也不忍覻花柳【韵】可惜恁【读】好景良宵【句】未曾畧展双睂暂开口【韵】问甚时与你【句】深怜痛惜还依旧【韵】
　　【此词乐章集亦注大石调然句读与前一首又不同】
　　百宜娇【调见圣求词与睂妩词别名百宜娇者不同】
　　百宜娇【双调一百四字前段十句四仄韵后段十句五仄韵】　吕渭老
　　隙月垂箆【句】乱蛩催织【句】秋晩嫩凉庭戸【韵】燕拂帘旌【句】防窥窗网【句】寂寂飞萤来去【韵】金铺镇掩【句】漫记得【读】花时南浦【韵】约重阳【读】萸糁菊英【句】小楼遥夜歌舞【韵】　银烛暗【读】佳期细数【韵】帘幙渐西风【句】午窗秋雨【韵】叶厎翻红【句】水面皱碧【句】镫火裁缝砧杵【韵】登高望极【句】正雾锁【读】官槐归路【韵】定须将【读】宝马钿车【句】访吹箫侣【韵】
　　【此调祗有此词无别首可校】
　　月中桂【调见赵彦端词集赵孟頫词平仄韵互押者名月中仙】
　　月中桂【双调一百四字前段十一句五仄韵后段十句五仄韵】赵彦端
　　露醑无情【句】送长歌未终【句】已醉离别【韵】何如暮雨【句】酿一襟凉润【句】来留佳客【韵】好山侵座碧【韵】胜昨夜【读】疎星淡月【韵】君欲翩然去【句】人间厎许【句】员峤问帆席【韵】　诗情病非畴昔【韵】赖亲朋对影【句】且慰良夕【韵】风流雨散【句】定几囘肠断【句】能禁头白【韵】为君烦素手【句】翦碧藕【读】轻丝细雪【韵】去去江南路【句】犹应水云秋共色【韵】
　　【此调赵词外秪有无名氏词故此词可平可仄悉防之】
　　又一体【双调一百四字前段十一句四仄韵后段十句四仄韵】
　　【鸣鹤余音】无名氏
　　日色西沈【句】上高台【句】迥观天地寥廓【韵】疎星隠现【句】又一轮明月【句】昭昭无着【韵】皓然三界外【句】似百錬【读】青铜镜濯【韵】处处恩光被【句】家家照临【句】庭户起防漠【韵】　长空万里清风【句】助乾坤荡揺【句】云雾难作【韵】仙宫玉殿【句】正链霞金碧【句】相辉参错【韵】大哉清夜景【句】镇万古【读】含磊落【韵】有志攀青桂【句】蟾宫兔边看捣药【韵】
　　【此词与赵词校前段第二句三字第三句六字第七句及换头句俱不押韵异】
　　又一体【双调一百二字前段十一句四平韵两叶韵后段十句两平韵三叶韵】
　　赵孟頫
　　春满皇州【韵】见祥烟拥日【句】初照龙楼【韵】宫花苑柳【句】映仙仗云移【句】金鼎香浮【韵】宝光生玉斧【句】听鸣凤【读】箫韶乐奏【叶】徳与和气游【韵】天生圣人【句】千载希有【叶】祥瑞电绕虹流【韵】有云成五色【句】芝生三秀【叶】四海
　　太平【句】致民物雍熙【句】朝野歌讴【韵】千官齐拜舞【句】玉杯进【读】长生春酒【叶】愿皇庆万年【句】天子与天齐夀【叶此词句读与仄韵词同惟前后段结句各减一字此词平仄韵互押亦是本部三声叶然遵古韵与元曲不同】
　　澡兰香【调见吴文英梦窗甲稿因词有午镜澡兰帘幙句取以为名】
　　澡兰香【双调一百四字前后段各十句四仄韵】　　　吴文英
　　盘丝系腕【句】巧篆垂簮【句】玉隠绀纱睡觉【韵】银缾露井【句】彩箑云窗【句】往事少年依约【韵】为当时【读】曾写榴裙【句】伤心红绡褪萼【韵】炊黍梦【读】光隂渐老【句】汀洲烟蒻【韵】　莫唱江南古调【句】怨抑难招【句】楚江沈魄【韵】薫风燕乳【句】暗雨梅黄【句】午镜澡兰帘幙【韵】念秦楼【读】也拟人归【句】应翦菖蒲自酌【韵】但怅望【读】一缕新蟾【句】随人天角【韵】
　　【此吴文英自度曲无他作可校其平仄宜】












　　御定词谱巻三十二
　　钦定四库全书
　　御定词谱巻三十三目録【起一百四字至一百五字】
　　宴琼林二体
　　潇湘逢故人慢二体
　　惜余欢一体
　　拜星月慢四体【又名拜新月】
　　绮寮怨三体
　　花心动九体【又名好心动　桂香飘　上升花花心动慢】向湖边一体
　　阳春二体【又名阳春曲】
　　送入我门来一体
　　绕池游慢一体
　　索酒一体
　　瑞云浓慢一体
　　霜花腴一体
　　绮罗香三体
　　玉连环一体
　　春从天上来四体
　　西湖月二体
　　爱月夜眠迟慢一体
　　合欢带二体
　　曲玊管一体
　　早梅芳慢一体
　　尉迟杯七体
　　花发沁园春二体
　　赏南枝一体
　　南浦五体





　　钦定四库全书
　　御定词谱巻三十三【起一百四字至一百五字】
　　宴琼林【唐教坊曲名宋史乐志双调】
　　宴琼林【双调一百四字前段十句四仄韵后段十句五仄韵】　黄　裳
　　红紫趁春阑【句】独万簇琼英【句】犹未开罢【韵】问谁共【读】緑幄宴羣眞【句】晧雪肌肤相亚【韵】华堂路【句】小桥边【句】向晴阴一架【韵】为香清【读】把作寒梅看【句】喜风来偏惹【韵】　莫笑因缘【句】见影跨春空【句】荣称亭榭【韵】助巧笑【读】晓妆如画【韵】有花钿堪借【韵】新醅泛【读】寒冰几点【句】拌今日【读】醉犹飞斝【韵】翠罗帏中【句】卧蟾光碎【句】何须待还舍【韵】
　　【此调帷黄裳词二首句读大同小异此词可平可仄即叅下词句读同者】
　　又一体【双调一百三字前段九句四仄韵后段八句四仄韵】　黄　裳
　　霜月和银镫【句】乍送目楼台【句】星汉高下【韵】爱东风【读】已暖绮罗香【句】竞走去来车马【韵】红莲万斛【句】开尽处【读】长安一夜【韵】少年郎【读】两两桃花面【句】有余光相借
　　【韵】　因甚灵山在此【句】是何人【读】能运神化【韵】对景便作神仙防【句】恐云骈且驾【韵】思曾侍【读】龙楼俯览【句】笑声远【读】洞天飞斝【韵】向来犹幸时如故【句】羣芳未开谢【韵】
　　【此词前段第六七句后段起结处俱与前首不同】
　　潇湘逢故人慢【调见花庵词选】
　　潇湘逢故人慢【双调一百四字前后段各十句五平韵】王安礼
　　薰风微动【句】方榴花弄色【句】萱草成窝【韵】翠帷敞轻罗【韵】试冰簟初展【句】几尺湘波【韵】疎檐广厦【句】称潇湘【读】一枕南柯【韵】引多少【读】梦魂归绪【句】洞庭雨棹烟蓑【韵】惊回处【句】闲昼永【句】更时时【读】燕雏莺友相过【韵】正
　　绿影婆娑【韵】况庭有幽花【句】池有新荷【韵】青梅煑酒【句】幸随分【读】赢取高歌【韵】功名事【读】到头终在【句】歳华忍负清和【韵】
　　【此调秪有王词及钱词两体故此词可平可仄即叅钱词句法同者】
　　又一体【双调一百四字前段十一句四平韵后段十句五平韵】钱应金
　　深秋邨落【句】夸青菱香熟【句】素芋甜和【韵】擘紫蟹【句】蒸黄雀【句】知已团聚【句】笑语婆娑【韵】浓烟淡雪【句】翦湘湖【读】几尺渔蓑【韵】纵消受【读】白苹红蓼【句】生平未免情多【韵】　空懐古【句】时悱恻【句】十年来【读】可偿文债诗魔【韵】叹世路蹉跎【韵】恐心费参熊【句】睂费松螺【韵】风期阔絶【句】喜今夕【读】重话云窝【韵】寒潭月【读】皎然见厎【句】问君不醉如何【韵】
　　【此调前段第四句例作五字句又押韵第五句作上一下四句法此词第四句作三字两句不押韵第五句作四字一句与调不合因此调宋词絶少采以备体　词统有王秋英仄韵词句读与王词同因见明人小说恐不足据故不编入】
　　惜余欢【黄庭坚自度腔因词有少延欢洽句取以为名】
　　惜余欢【双调一百四字前段十一句四仄韵后段十一句五仄韵】黄庭坚
　　四时美景【句】正年少赏心【句】频启东阁【韵】芳酒载盈车【句】喜朋侣簪盍【韵】杯觯交飞【句】劝酬互献【句】正酣饮【读】醉主公陈榻【韵】坐来争奈【句】玉山未颓【句】兴寻巫峡【韵】歌阑旋烧绛蜡【韵】况漏转铜壶【句】烟断香鸭【韵】犹整
　　醉中花【句】借纤手重挿【韵】相将扶上【句】金鞍騕褭【句】碾春焙【读】愿少延欢洽【韵】未须归去【句】重寻艳歌【句】更留时霎【韵】
　　【此调秖有此词无别首可校　前段第七句坊本脱一互字与调不合今为増定】
　　拜星月慢【一作拜新月唐教坊曲名宋史乐志般涉调】
　　拜星月慢【双调一百四字前段十句四仄韵后段八句六仄韵】周邦彦
　　夜色催更【句】清尘收露【句】小曲幽坊月暗【韵】竹槛镫窗【句】识秋娘庭院【韵】笑相遇【句】似觉【读】琼枝玉树相倚【句】暖日明霞光烂【韵】水眄兰情【句】总平生稀见【韵】　画图中【读】旧识春风面【韵】谁知道【读】自到瑶台畔【韵】眷恋雨润云温【句】苦惊风吹散【韵】念荒寒【读】寄宿无人馆【韵】重门闭【读】败壁秋虫叹【韵】争奈向【读】一缕相思【句】隔溪山不断【韵】
　　【此调始自此词应以此词为正体吴文英词照此塡若周词之句读小异陈词彭词之减字皆变格也此词前段第七句八字上二字例作一读第八句六字与上六字对偶如吴文英词之暂赏吟花酌露尊俎冷玉红香罍洗最为合格　此词前段第五句结句后段第四句结句例作上一下四句法如吴文英词之老扁舟身世古陶洲十里洗湘娥春腻泣秋檠烛外皆然　按吴文英词前段第二句碧霞笼夜碧字仄声第九句眼意迷意字仄声谱内据此其余平仄悉叅周陈彭三词　吴文英词前段结句古陶洲十里十字入声后段第六句吹不散绣屋重门闭不字入声俱以入作平不注可仄】
　　又一体【双调一百四字前段十句四仄韵后段八句六仄韵】　周　密
　　腻叶阴清【句】孤花香冷【句】迤逦芳洲春换【韵】薄酒孤吟【句】怅相如游倦【韵】想人在【读】絮幙香帘凝望【句】误认几许【句】烟樯风幔【韵】芳草天涯【句】负华堂双燕【韵】　记箫声【读】淡月棃花院【韵】砑红笺【读】漫写东风怨【韵】一夜落红啼鴂【句】唤河桥吟徧【韵】荡归心【读】又过江南岸【韵】清宵梦【读】远逐飞花乱【韵】几千万【读】丝缕垂杨【句】系春愁不断【韵】
　　【此与周邦彦词同惟前段第六七八句作九字一句四字两句异】
　　又一体【双调一百二字前段十句四仄韵后段八句六仄韵】　陈允平
　　漏阁闲签【句】琴窗倦谱【句】露湿宵萤欲暗【韵】鴈咽凉声【句】寂寞芙蓉院【韵】画檐外【句】树色惊霜渐改【句】淡碧云疎星烂【韵】旧约桐阴【句】问何时重见【韵】　倚银屏【读】更忆秋娘面【韵】想凌波【读】共立河桥畔【韵】重念酒汚罗【句】渐金篝香散【韵】翦孤镫【读】伴宿西风馆【韵】黄花梦【读】对发凄凉叹【韵】但怅望【读】一水家山【句】被红尘隔断【韵此和周词也惟前段第七句减二字异　此调前段第五句例作上一下四句法此词泛作五言与调不合故不校注】
　　又一体【双调一百一字前段九句四仄韵后段八句六仄韵】　彭泰翁
　　雾滑觚棱【句】尘侵团扇【句】恨满哀弹倦理【韵】控雨笼云【句】共闲情孤倚【韵】敛蛾黛【读】怕似流莺歴歴【句】惹得玉销琼碎【韵】可惜防干【句】但苔花沈穗【韵】　算天音【读】不入人间耳【韵】何人漫【读】裛损青衫泪【韵】不是旧谱都忘【句】厌新腔娇脃【韵】多生不得丹青意【韵】重来又【读】花锁重门闭【韵】到夜永【读】笙鹤归时【句】月明天似水【韵此与陈词同惟后段第五句又减一字异　诸家前后段结句俱作上一下四句法此词后结亦与调不合】
　　绮寮怨【调见片玉词】
　　绮寮怨【双调一百四字前段八句四平韵后段九句七平韵】　周邦彦
　　上马人扶残醉【句】晓风吹未醒【韵】映水曲【读】翠瓦朱檐【句】垂杨里【读】乍见津亭【韵】当时曾题败壁【句】蛛丝罩【读】淡墨苔晕青【韵】念去来【读】歳月如流【句】徘徊久【读】叹息愁思盈【韵】　去去倦寻路程【韵】江陵旧事【句】何曾再问杨琼【韵】旧曲凄清【韵】敛愁黛【读】与谁听【韵】尊前故人如在【句】想念我【读】最关情【韵】何须渭城【韵】歌声未尽处【读】先泪零【韵】
　　【此调以此词为正体赵文王学文词俱依此塡若陈词之前结减二字鞠词之后结减一字皆变格也按王词前段第一句忽忽东风又老又字仄声第三句疎帘下茶鼎孤烟疎字帘字茶字俱平声第四句断桥外梅豆千林断字仄声梅字平声赵词第五句当时防云滴雨防字仄声王词江南庾郎憔悴憔字平声王词第六句睡未醒病酒愁乍禁睡字未字俱仄声赵词第七句算人间最苦多情人字平声第八句争知道天上情更深天字平声王词后段第一句千曲囊中古琴千字囊字俱平声第三句不堪旧事重寻不字仄声第四句当日登临当字平声第五句都化作梦销沈化字仄声第六句元龙丘坟无恙丘字平声赵词第七句吹紫宇澹成林吹字平声王词第九句问何似啼鸟枝上音问字仄声啼字平声谱内可平可仄据此余叅所采二词】
　　又一体【双调一百二字前段八句四平韵后段九句四平韵】　陈允平
　　满架酴醿开尽【句】杜鹃啼梦醒【韵】记晓月【读】緑水桥边【句】东风又【读】折栁旗亭【韵】蒙茸轻烟草色【句】疎帘净【读】乱织罗带青【韵】对一尊别酒【句】征衫上【读】防滴香泪盈【韵】　几度恨沈断云【句】飞鸾何处【句】连环尚结双琼【韵】一曲琵琶【句】湓江上【读】惯曾听【韵】依依翠屏香冷【句】听夜雨【读】动离情【韵】春深小楼【句】无心对锦瑟【读】空涕零【韵】
　　【此和周词也惟前段第七句减二字又后段第四句第八句俱不押韵异】
　　又一体【双调一百三字前段八句四平韵后段九句七平韵】　鞠华翁
　　又见花阴如水【句】两心犹未平【韵】正坐久【读】客主成三【句】空无语【读】影落楸枰【韵】千年人间事业【句】垂成处【读】一着容易倾【韵】便解围【读】小住何妨【句】机锋在【读】瞬息天又明【韵】　甚似汉吴对营【韵】纷纷不了【句】孤光照彻连城【韵】又似残星【韵】向零落【读】有余情【韵】嫦娥笑人迟暮【句】念未力【读】厎须争【韵】从亏又成【韵】何人正【读】隔屋睡声【韵】
　　【此亦与周词同惟后段结句减一字异】
　　花心动【金词注小石调元词注双调曹勋词名好心动曹冠词名桂香飘鸣鹤余音词名上升花
　　高丽史乐志名花心动慢】
　　花心动【双调一百四字前段十句四仄韵后段八句五仄韵】　史达祖
　　风约帘波【句】锦机寒【读】难遮海棠烟雨【韵】夜酒未苏【句】春枕犹敧【句】曾是误成歌舞【韵】半褰薇帐云头散【句】奈愁味【读】不随香去【韵】尽沈静【句】文园更渇【句】有人知否【韵】　懒记温柔旧处【韵】偏只怕【读】临风见他桃树【韵】绣户鎻尘【句】锦瑟空弦【句】无复画睂心绪【韵】待拈银管书春恨【句】被双燕【读】替人言语【韵】望不尽【读】垂杨几千万缕【韵】
　　【此调始自周邦彦但周词后段多押两韵家人照此塡者甚少故以史词作谱若吴词之多押一韵赵词之多押两韵或添字刘词之句读小异谢词之句读不同曹词无名氏词之减字悉为类列以备各体谱内可平可仄叅下周吴刘赵四词　此词前段第二句例作仄平平平平仄平平仄若赵长卿词之暗香飘扑面无限清楚与调不合又前后段第三四句俱四字句第二字例用仄声第四字例用平声若张元干词簟枕乍闲襟裾初试旧恨未平幽欢难驻与诸家不同槩不校注平仄　又按黄子行词前段第二句把谪仙长笛一声吹裂谪字入声以入作平张元干词前段第八句夜未阑未字仄声阑字平声后段结句南楼画角自语角字仄声马古洲词前段第二句被年时桃花杏花占了占字仄声前后段第七句试浓抹当塲索笑又何必拈枝比较索字比字仄声俱与诸家不同及谱中刘词后段第三句一字入声第八句不字入声俱以入作平赵词前段结句满字仄声曹词后段结句鳯字仄声俱与调不合亦不校注平仄】
　　又一体【双调一百四字前段十句四仄韵后段九句七仄韵】　周邦彦
　　帘巻青楼【句】东风满【读】杨花乱飘晴昼【韵】兰袂褪香【句】罗帐褰红【句】绣枕旋移相就【韵】海棠花谢春融暖【句】偎人恁【读】娇波频溜【韵】象牀稳【句】鸳衾漫展【句】浪翻红绉【韵】　一夜情浓似酒【韵】香汗渍【读】鲛绡几番微透【韵】鸾困鳯慵【句】娅姹双眼【句】画也画应难就【韵】问伊可煞于人厚【韵】梅萼露【读】胭脂檀口【韵】从此后【韵】纤腰为郎管痩【韵】
　　【此与史词同惟后段第六句第八句俱押韵异　后段第四句眼字仄声诸家如此塡者甚少故此词虽始自周词亦不校注平仄】
　　又一体【双调一百四字前段十句五仄韵后段九句五仄韵】　吴文英
　　十里东风【句】袅垂杨【读】长似舞时腰瘦【韵】翠馆朱楼【句】紫陌青门【句】处处燕莺晴书【韵】乍看摇曳金丝绶【韵】青浅映【读】鵞黄如酒【韵】嫩阴里【句】烟滋露染【句】翠娇红溜【韵】　此际雕鞍去久【韵】空追念【读】邮亭短枝盈首【韵】海角天涯【句】寒食清明【句】泪防絮花沾袖【韵】年年折赠行人远【句】今年恨【读】依然纤手【韵】断肠也【句】羞睂画应未就【韵】
　　【此与史词同惟前段第七句押韵异按张元干词断云却送轻雷去疎林外玉钩微吐正与此同】又一体【双调一百四字前段十句四仄韵后段九句五仄韵】　刘　焘
　　偏忆江梅【句】有尘表丰仪【句】世外标格【韵】低傍小桥【句】斜出疎篱【句】似向陇头曾识【韵】暗香孤韵冰霜里【句】初不怕【读】春寒要勒【韵】问桃李贤们【句】怎生向前争得【韵】省共萧娘去摘【韵】玉纤映琼枝【句】照人一色【韵】淡粉
　　晕酥【句】多少工夫【句】到得夀阳宫额【韵】再三留待东君管【句】都拌醉【读】别花不惜【韵】但只恐【读】高楼又三弄笛【韵】
　　【此词亦史词体惟前后段第二句作五字一句四字一句前结作五字一句六字一句异】
　　又一体【双调一百四字前段十句五仄韵后段九句六仄韵】　赵长卿
　　风软寒轻【句】暗香飘【读】扑面无限清楚【韵】乍淡乍浓【句】应想前邨【句】定是早梅初吐【韵】马儿行过坡儿下【句】危桥外【读】竹梢疎处【韵】半斜露【韵】花花蕊蕊【句】灿然满树【韵】　一晌看花凝竚【韵】因念我【读】西园玉英眞素【韵】最是系心【句】婉娩精神【句】伴得水云仙侣【韵】断肠没奈人千里【句】无计向【读】钗头频覻【韵】泪如雨【韵】那堪又还日暮【韵】
　　【此亦史词体惟前后段第九句俱押韵异按鹤鸣余音吴眞人词静无触气财色酒一齐须逐异香簇祥光烂结成仙曲正与此同】
　　又一体【双调一百四字前段十句四仄韵后段十一句五仄韵】谢　逸
　　风里杨花轻薄性【句】银烛高烧心热【韵】香饵悬钩【句】鱼不轻吞【句】辜负钓儿虚设【韵】桑蚕到老丝长绊【句】鍼刺眼【读】泪流成血【韵】思量起【句】拈枝花朶【句】果儿难结【韵】海样情深忍撇【韵】似梦里相逢【句】不胜欢悦【韵】出水
　　双莲【句】摘取一枝【句】可惜并头分折【韵】猛期月满防姮娥【句】谁知是【句】初生新月【韵】折翼鸟【句】甚日于飞时节【韵】
　　【此词前段第一二句作七字一句与诸家不同因宋人传诵巳久谓其得风人比兴遗意采以备体】又一体【双调一百字前段十句四仄韵后段十句五仄韵】　曹　勋
　　椒柏称觞【句】抚寰瀛良辰【句】正临端月【韵】瑞应屡臻【句】宫籞多祥【句】气候暖回微冽【韵】圣母七旬夀【句】夐无前【读】天心昭格【韵】溥庆处【读】坤珍効祉【句】晏开清切【韵】金殿箫韶备设【韵】锵钓奏留云【句】舞容回雪【韵】赭袍绣拥【句】祎翟同城【句】递捧玉杯欢悦【韵】愿将亿万喜【句】祝亿万【读】从兹无缺【韵】太平主【句】永隆圣孝凤阙【韵此亦史词体惟前后段第七句各减二字俱作五字句异按曹词别首瑞非兰麝比最是闗情处正与此同　此词平仄亦与诸家小异】
　　又一体【双调一百五字前段十一句四仄韵后段九句六仄韵】赵长卿
　　绿水平湖【句】浸芙蕖烂锦【句】艳胜倾国【韵】半敛半开【句】斜立斜敧【句】好是困娇无力【韵】水仙应赴瑶池宴【句】醉归去【读】美人扶防【韵】驻香驾【句】拥波心【句】媚容靓妆顔色【韵】　曾见苕川澄碧【韵】匀粉面【读】溪头旧时相识【韵】翠被绣裀【句】彩扇香篝【句】度岁杳无消息【韵】露痕滴尽风前泪【句】追往恨【读】悠悠踪迹【韵】动怨忆【韵】多情自家赋得【韵】
　　【此词前结添一字与诸家异后结多押一韵与周词同】
　　又一体【双调一百一字前段九句四仄韵后段十句五仄韵】
　　【花草粹编】无名氏
　　忽覩菱花【句】这一程【读】减却风流顔色【韵】邻姬戏问【句】愧我为羞【句】无语低头寥寂【韵】珠泪纷纷和粉垂【句】襟袂旧痕干又湿【韵】但感起愁怀【句】堆堆积积【韵】　杜宇催春急【韵】烟笼花栁【句】粉蝶难寻觅【韵】紫燕喃喃【句】黄莺恰恰【句】对景脂消香浥【韵】篆烟将尽愁未休【句】乍得御沟玻璃碧【韵】教红叶往来【句】传个消息【韵】
　　【此亦史词体惟前结减二字换头句减一字异　此词前后没第七八句句读与诸家不同平仄亦异】向湖边【江纬自制曲因词有向湖边栁外之句取以为名】
　　向湖边【双调一百四字前段十句四仄韵后段十句六仄韵】　江　纬
　　退处乡关【句】幽栖林薮【句】舍宇苐须茅葢【韵】翠巘清泉【句】启轩窗遥对【韵】遇等闲【读】邻里过从【句】亲朋临顾【句】草草便成欢防【韵】防杖携壶【句】向湖边栁外【韵】　旋买溪鱼【句】便斫银丝鲙【韵】谁复欲痛饮【句】如长鲸吞海【韵】共惜醺酣【句】恐欢娱难再【韵】矧清风明月非钱买【韵】休追念【读】金马玉堂心胆碎【韵】且鬬尊前【句】有阿谁身在【韵】
　　【此词前段第五句结句后段第四句第六句结句作上一下四句法塡者辨之　此调秪有江纬自制词及张栻和词一首故此词可平可仄悉叅张词　按张词前段第一句百花风榭百字仄声第三句游女翩翩羽葢游字上翩字俱平声羽字仄声第六句矧门外森立乔松门字平声外字仄声第七八句日光争丽犹若当年文防日字仄声犹字当字俱平声第九十句廊庙防龙暂卜邻郊外廊字平声卜字仄声郊字平声后段第一句共讲眞率率字仄声第三句同萧散寄傲萧字平声第四句尊罍倾北海北字仄声第五句佳处难忘佳字平声第七八句况风月不用一钱买但回首七虎堂中心欲碎月字不字一字但字七字俱仄声堂字平声第九句及结句千里相思幸前盟犹在千字前字俱平声谱内可平可仄据此】
　　阳春【一名阳春曲】
　　阳春【双调一百四字前段九句五仄韵后段八句五仄韵】　　杨无咎
　　蕙风轻【句】莺语巧【句】应喜乍离幽谷【韵】飞过北窗前【句】迎清晓【读】丽日明透翠帏縠【韵】篆台芬馥【韵】初睡起【读】横斜簪玉【韵】因甚自觉腰肢瘦【句】新来又寛裙幅【韵】对青镜无心【读】忺梳裹【句】谁问着【读】余醒带宿【韵】寻思前欢往事【句】似惊回【读】好梦难续【韵】花亭徧倚槛曲【韵】厌满眼【读】争春凡朩【韵】尽憔悴【读】过了清明【句】愁红惨绿【韵】
　　【此调宋人塡者甚少其可平可仄惟史达祖一词可校】
　　又一体【双调一百四字前段九句五仄韵后段八句五仄韵】　史达祖
　　杏花烟【句】棃花月【句】谁与晕开春色【韵】坊巷晓愔愔【句】东风断【读】旧火销处近寒食【韵】少年踪迹【韵】愁暗隔【读】水南山北【韵】还是宝络雕鞍【句】被莺声【读】唤来香陌【韵】记飞葢西园【读】寒犹凝【句】惊醉耳【读】谁家夜笛【韵】镫
　　前重帘不挂【句】殢华裾【读】粉泪曾拭【韵】如今故里信息【韵】赖海燕【读】年时相识【韵】奈芳草【读】正鎻江南梦【句】春衫怨碧【韵】
　　【此与杨词同惟前段第八句六字第九句七字异】
　　送入我门来【调见草堂诗余宋胡浩然除夕词有东风尽力一齐吹送入此门来之句取以
　　为名】
　　送入我门来【双调一百四字前后段各十句四平韵】　胡浩然
　　荼垒安扉【句】灵馗挂户【句】神傩裂竹轰雷【韵】动念流光【句】四序式周回【韵】须知今岁今宵尽【句】似顿觉明年明日催【韵】向今夕【句】是处迎春送腊【句】罗绮筵开【韵】　今古偏同此夜【句】贤愚共添一岁【句】贵贱仍偕【韵】互祝遐龄【句】山海固难摧【韵】石崇富贵籛铿夀【句】更潘岳仪容子建才【韵】仗东风尽力【句】一齐吹送【句】入此门来【韵此体创自胡浩然明人有减字者恐不中律吕故不编入】
　　绕池游慢【调见涧泉词韩淲西湖看荷作】
　　绕池游慢【双调一百四字前后段各十句四平韵】　　韩　淲
　　荷花好处【句】是红酣落照【句】翠霭余凉【韵】绕郭从前无此乐【句】空浮动【读】山影林篁【韵】几度薰风晩【句】留望眼【读】立尽濠梁【音】谁知好事【句】初移画舫【句】特地相将【韵】惊起双飞属玉【句】萦小檝冲岸【句】犹带生香【韵】莫问
　　西湖西畔路【句】但九里【读】松下侯王【韵】且举觞寄兴【句】看闲人【读】来伴吟章【韵】寸折柄枝【句】蓬分莲实【句】徒系柔肠【韵】
　　【此韩淲自度腔无他首宋词可校】
　　索酒【调见松隠集自注四时景物须酒之意】
　　索酒【双调一百四字前段十句四仄韵后段九句四仄韵】　　曹　勋
　　乍喜惠风初到【句】上林红翠【句】竞开时候【韵】四吹花香扑鼻【句】露裁烟染【句】天地如绣【韵】渐觉南薰【句】总冰绡纱扇避烦昼【韵】共游凉亭销暑【句】细酌轻讴须酒【韵】江枫装锦鴈横秋【句】正晧月莹空【句】翠阑侵斗【韵】况素商霜晓【句】对径菊【读】金玉芙蓉争秀【韵】万里同云【句】散飞霙【读】鑪中焰红兽【韵】更须防水傍边【句】最宜着酉【韵此曹勋自制曲其平仄宜从之】
　　瑞云浓慢【按杨无咎逃禅集有七十五字瑞云浓与此不同】
　　瑞云浓慢【双调一百四字前段十句四仄韵后段十句五仄韵】陈　亮
　　蔗浆酪粉【句】玉壶冰醑【句】朝罢更闻宣赐【韵】去天咫尺【句】下拜再三【句】幸今有母可遗【韵】年年此日【句】共道是【读】月入怀中最贵【韵】向暑天【读】正风云防遇【句】有甚嘉瑞【韵】　鹤冲霄【句】鱼得水【韵】一超便【读】直入神仙地【韵】植根江表【句】开拓两河【句】做得黑头公未【韵】骑鲸赤手【句】问何如【读】长鞭尺棰【韵】算向来【读】数王谢风流【句】只今管是【韵】
　　【坊本此词后段脱算字数字今从龙川集校正平仄无他首可校】
　　霜花腴【吴文英自度腔因词有霜饱花腴句取以为名】
　　霜花腴【双调一百四字前后段各十句五平韵】　　　吴文英
　　翠微路窄【句】醉晩风【句】凭谁为整敧冠【韵】霜饱花腴【句】烛销人瘦【句】秋风做也都难【韵】病怀强寛【韵】恨鴈声【读】偏落歌前【韵】记年时【读】旧宿凄凉【句】暮烟秋雨野桥寒【韵】　妆靥鬓英争艳【句】度清商一曲【句】暗坠金蝉【韵】芳节多阴【句】兰情稀防【句】晴晖称拂吟笺【韵】更移画船【韵】引佩环【读】邀下婵娟【韵】算明朝【读】未了重阳【句】紫茰应耐看【韵】
　　【此调秪有此词无别首可校其平仄当遵之】
　　绮罗香【调始梅溪词】
　　绮罗香【双调一百四字前后段各九句四仄韵】　　　史达祖
　　做冷欺花【句】将烟困栁【句】千里偷催春暮【韵】尽日防迷【句】愁里欲飞还住【韵】惊粉重【读】蝶宿西园【句】喜泥润【读】燕归南浦【韵】最妨他【读】佳约风流【句】钿车不到杜陵路【韵】　沈沈江上望极【句】还被春潮晩急【句】难寻官渡【韵】隐约遥峯【句】和泪谢娘睂妩【韵】临断岸【读】新緑生时【句】是落红【读】带愁流处【韵】记当日【读】门掩棃花【句】翦镫深夜语【韵】
　　【此调以此词为正体陈允平王沂孙张槃张翥诸词俱如此填若张炎词之多押一韵或减一字皆变格也　按陈词前段结句断无新句到重九新字平声王词后段第一句佳期浑似流水流字平声张槃词第二句还被东风无赖无字平声王词第三句舞衣吹断舞字仄声第七句怕犹有寄情芳草犹字平声陈词第八句记画帘镫影沈沈画字仄声谱内可平可仄据此余防张词　张炎万里飞霜词前段第三句不字入声此以入作平故不注可仄】
　　又一体【双调一百四字前段九句四仄韵后段九句五仄韵】　张　炎
　　万里飞霜【句】千山落朩【句】寒艳不招春妒【韵】枫冷吴江【句】独客又吟愁句【韵】正船檥【读】流水孤邨【句】似花绕【读】斜阳归路【韵】甚荒沟【读】一片凄凉【句】载情不去载愁去【韵】　长安谁问倦旅【韵】羞见衰顔借酒【句】飘零如许【韵】漫倚新妆【句】不入洛阳花谱【韵】为回风【读】起舞尊前【句】尽化作【读】断霞千缕【韵】记阴阴【读】绿徧江南【句】夜窗听暗雨【韵】
　　【此与史词同惟换头句押韵异】
　　又一体【双调一百三字前段九句四仄韵后段九句五仄韵】　张　炎
　　候馆深镫【句】辽天断羽【句】近日音书疑絶【韵】转眼伤心【句】慵看剩歌残阕【韵】才忘了【读】还着思量【句】待去也【读】怎禁离别【韵】恨只恨【读】桃叶空江【句】殷勤不似谢红叶【韵】　良宵谁见哽咽【韵】对熏鑪象尺【句】闲伴凄切【韵】独立西风【句】犹忆旧家时节【韵】随款步【读】花密藏春【句】听怯语【读】栁疎嫌月【韵】今休问【读】燕约莺期【句】梦游空趁蝶【韵】
　　【此与飞霜万里词同惟后段第二句减一字异】
　　玉连环【调见云月词与一落索别名玉连环不同】
　　玉连环【双调一百四字前段十一句四仄韵后段十句四仄韵】冯艾子
　　谪仙往矣【句】问当年【读】饮中俦侣【句】于今谁在【韵】叹沈香醉梦【句】边尘日月【句】流浪锦袍宫带【韵】髙吟三峡动【句】舞劒九州隘【韵】玉皇归觐【句】半空遗下【句】诗囊酒佩【韵】　云月仰挹清芬【句】揽虬须【读】尚友风流千载【韵】算晋宋頽波【句】羲皇淳俗【句】都付尊酒一慨【韵】待相将共蹑【句】向龙肩鲸背【韵】苍芒极目【句】海山何处【句】五云靉靉【韵】
　　【此冯艾子自度腔无别首可校平仄宜从之】
　　春从天上来【调见中州乐府吴激词】
　　春从天上来【双调一百四字前段十一句六平韵后段十一句五平韵】
　　吴　激
　　海角飘零【韵】叹汉苑秦宫【句】坠露飞萤【韵】梦里天上【句】金屋银屏【韵】歌吹竞举青防【韵】问当时遗谱【句】有絶艺【读】鼓瑟湘灵【韵】促哀弹【句】似林莺呖呖【句】山溜泠泠【韵】棃园太平乐府【句】醉几度春风【句】鬓变星星【韵】舞彻
　　中原【句】尘飞沧海【句】风雪万里龙庭【韵】写秋笳幽怨【句】人憔悴【读】不似丹青【韵】酒微醒【韵】对一轩凉月【句】镫火青荧【韵】
　　【此调以此词为正体若张翥词之多押一韵张炎词之添字周伯阳词之减字皆变格也　按王恽词前段第一句罗绮深宫罗字平声第三句当日照容当字平声后段第一句回头五云深处深字平声第八句和泪防弹与孤鸿泪字仄声谱内可平可仄据此余防张翥周伯杨二词　王恽词前段第七句正台门事捷事字仄声后段第六句十年一梦无踪年字平声第七句写杜娘哀怨杜字仄声俱与诸家不同谱内不校注平仄】
　　又一体【双调一百四字前段十一句七平韵后段十一句五平韵】张　翥
　　嫋嫋秋风【韵】听响彻云间【句】彩凤啼雄【韵】嬴女飞下【句】玉佩玲珑【韵】肠断十二台空【韵】霜天如海【句】写不尽【读】客里情浓【韵】烛销红【韵】更锵金振羽【句】变征移宫【韵】扬州旧时月色【句】叹水调如今【句】谁唱谁工【韵】露叶
　　残蛾【句】蟾花遗粉【句】寂寞琼树香中【韵】问坡仙何处【句】沧江上【读】鹤梦无踪【韵】思难穷【韵】把一襟幽怨【句】吹与鱼龙【韵】
　　【此与吴词同惟前段第九句押韵异】
　　又一体【双调一百六字前段十一句六平韵后段十二句六平韵】张　炎
　　海上回槎【韵】认旧时鸥鹭【句】犹恋蒹葭【韵】影防香消【句】水流云在【句】疎树十里寒沙【韵】难问钱塘苏小【句】都不见【读】擘竹分茶【韵】更堪嗟【韵】向荻花江上【句】谁弄琵琶【韵】　烟霞【韵】自延晩照【句】尽换了西林【句】窈窕纹纱【韵】蝴蝶飞来【句】不知是梦【句】犹疑春在邻家【韵】一掬幽怀难写【句】春何处【读】春巳天涯【韵】减繁华【韵】是山中杜宇【句】不是杨花【韵】
　　【此亦与吴词同惟前复段第五句俱不押韵又第七句俱添一字作六字句换头句藏一短韵异　此词平仄与诸家不同不防校入谱】
　　又一体【双调一百二字前段十一句六平韵后段十一句四平韵】周伯阳
　　浩荡青防【韵】正凉露如洗【句】万里虚明【韵】鼔角悲健【句】秋入重城【韵】髣髴石上三生【韵】指蓬莱云路【句】何许【读】月冷风清【韵】倚南楼【句】一声长笛【句】几防残星【韵】西风旧年有约【句】听候蛩语夜【句】客里心惊【韵】红树山深【句】翠苔门掩【句】想见露草疎萤【韵】便乘风归去【句】阑干外【读】河汉西倾【韵】笑淹留【句】划然孤啸【句】云白天青【韵】
　　【此与吴词同惟前后段第九句俱不押韵第十句俱减一字作四字句异　前后段第二句与调不合不便防校】
　　西湖月【调见鳯林书院元词黄子行自度商调曲】
　　西湖月【双调一百四字前后段各十句四仄韵】　　　黄子行
　　初月挂林梢【句】又一度西园【句】探梅消息【韵】粉墙朱户【句】苔枝露蕊【句】淡匀轻饰【韵】玉儿应有恨【句】为怅望【读】东昏相记忆【韵】便解佩【读】飞入云阶【句】长伴此花倾国【韵】　还嗟瘦损幽人【句】记立马攀条【句】倚阑横笛【韵】少年风味【句】拈花弄蕊【句】爱香怜色【韵】扬州何逊在【句】试防染【读】吟笺留醉墨【韵】漫赢得【读】疎影寒窗【句】夜深孤寂【韵】
　　【此调秪有黄词二首故此词可平可仄悉防湖光冷浸词】
　　又一体【双调一百三字前后段各十句四仄韵】　　　黄子行
　　湖光冷浸玻璃【句】荡一晌薰风【句】小舟如叶【韵】藕花十丈【句】云梳雾洗【句】翠娇红怯【韵】壶觞围生处【句】正酒醁吹波【读】潮晕颊【韵】尚记得【读】玉臂生凉【句】不放汗香轻浃【韵】　殢人小摘墙榴【句】为碎掐猩红【句】细认裙褶【韵】旧游如梦【句】新愁似织【句】泪珠盈睫【韵】秋娘风味在【句】怎得对【读】银釭生笑靥【韵】消痩沈约诗腰【句】髣髴堪捻【韵】
　　【此与初月挂词同惟后段第九句减一字异】
　　爱月夜眠迟慢【调见髙丽史乐志宋词也即赋本意】
　　爱月夜眠迟慢【双调一百四字前后段各十句四平韵】
　　【高丽史乐志】无名氏
　　禁鼓初敲【句】觉六街夜悄【句】车马人稀【韵】幕天澄淡【句】云收雾巻【句】亭亭皎月如珪【韵】冰轮碾出遥空【句】照临千里无私【韵】最堪怜【读】有清风【句】送得丹桂香微【韵】惟愿素魄长圆【句】把流霞对饮【句】满泛觥巵【韵】醉凭防处【句】赏翫不忍【句】辜负好景良时【韵】清歌妙舞连宵【句】踟蹰懒入罗帏【韵】任佳人【读】尽嗔我【句】爱月毎夜眠迟【韵】
　　【此调秪有此词无别首可校】
　　合欢带【乐章集注林钟商】
　　合欢带【双调一百五字前段九句五平韵后段十句四平韵】　栁　永
　　身材儿【读】早是妖娆【韵】算风措【读】实难描【韵】一个肌肤浑似玉【句】更都来【读】占了千娇【韵】妍歌艳舞【句】莺惭巧舌【句】栁妒纤腰【韵】自相逢【读】便觉韩娥价减【句】飞燕声销【韵】　桃花零落【句】溪水潺湲【句】重寻仙境非遥【韵】莫道千金酬一笑【句】便明珠【读】万斛须邀【韵】檀郎幸有【句】凌云词赋【句】掷果风标【韵】况当年【读】便好相携【句】凤楼深处吹箫【韵】
　　【此调秪有栁词及杜词两体其平仄亦不甚异同】
　　又一体【双调一百五字前后段各九句五平韵】　　　杜安世
　　楼台高下玲珑【韵】鬭芳树【读】緑隂浓【韵】芍药孤楼香艳晩【句】见樱桃【读】万颗初红【韵】巢喧乳燕【句】珠帘缕曳【句】满户香风【韵】罩纱帏【读】象牀屏枕【句】昼眠才是朦胧【韵】起来无语更兼慵【韵】念分明【读】往事成空【韵】被你厌
　　厌牵系我【句】怪纤腰【读】绣带寛松【韵】春来早是【句】分飞两处【句】长恨西东【韵】到如今【读】扇移明月【句】簟铺寒浪与谁同【韵】
　　【此词与栁词校前段起句减一字作六字句结作七字一句六字一句后段第一二句减一字作七字一句押韵第三句添一字作七字句结添一字作七字句异】
　　曲玉管【唐教坊曲名乐章集注大石调】
　　曲玉管【双调一百五字前段十二句两叶韵四平韵后段十句三平韵】
　　栁　永
　　陇首云飞【句】江边日晩【句】烟波满目凭阑久【叶】一望关河萧索【句】千里清秋【韵】忍凝眸【韵】杳杳神京【句】盈盈仙子【句】别来锦字终难偶【叶】断鴈无凭【句】冉冉飞下汀洲【韵】思悠悠【韵】　暗想当初【句】有多少【读】幽欢佳防【句】岂知聚散难期【句】翻成雨恨云愁【韵】阻追游【韵】悔登山临水【句】惹起平生心事【句】一塲销黯【句】永日无言【句】却下层楼【韵】
　　【此词前段截然两对即瑞龙吟调所谓双拽头也间叶两仄韵亦是本部三声叶无别首宋词可校】早梅芳慢【调见栁永词与早梅芳近不同】
　　早梅芳慢【双调一百五字前段十二句四仄韵后段十二句三仄韵】
　　栁　永
　　海霞红【句】山烟翠【韵】故都风景繁华地【韵】谯门画防【句】下临万井【句】金碧楼台相倚【韵】芰荷浦溆【句】杨栁汀洲【句】映虹桥倒影【句】兰舟飞棹【句】游人聚散【句】一片湖光里【韵】　汉元侯【句】自从破敌征蛮【句】峻陟枢庭贵【韵】筹帷厌久【句】盛年昼锦【句】归来吾乡我里【韵】黔斋少讼【句】宴馆多欢【句】未周星【句】便恐皇家【句】图任勳贤【句】又作登庸计【韵】
　　【此见花草粹编选本乐章集不载无别首宋词可校】
　　尉迟杯【此调有平韵仄韵两体仄韵者见栁永乐章集注夹钟商平韵者见晁补之琴趣外篇】尉迟杯【双调一百五字前段八句六仄韵后段九句六仄韵】　栁　永
　　宠嘉丽【韵】算九衢红粉皆难比【韵】天然嫩脸脩蛾【句】不假施朱描翠【韵】盈盈秋水【韵】恣雅态【读】欲语先娇媚【韵】毎相逢【读】月夕花朝【句】自有怜才深意【韵】　绸缪凤枕鸳被【韵】深深处【读】琼枝玉树相倚【韵】困极欢余【句】芙蓉帐暖【句】别是恼人情味【韵】风流事【读】难逢双美【韵】况巳断【读】香云为盟誓【韵】且相将【读】尽意平生【句】未肯轻分连理【韵】
　　【此调押仄韵者以此词及无名氏词周词为正体若贺词之多作折腰句法万俟词之添字皆变格也此词可平可仄悉防谱内所采仄韵诸词】
　　又一体【双调一百五字前段八句六仄韵后段九句五仄韵】
　　【梅苑】无名氏
　　岁云暮【韵】叹光阴冉冉能几许【韵】江梅尚怯余寒【句】长安信音犹阻【韵】东风无据【韵】凭防久【读】欲去还凝竚【韵】忆溪边【读】月夜徘徊【句】暗香疎影庭户【韵】　朝来冻解霜消【句】南枝上【读】香英数防微露【韵】把酒看花【句】无言有泪【句】还是那时情绪【韵】花依旧【读】晨妆何处【韵】漫赢得【读】花前愁千缕【韵】尽高楼【读】画角频吹【句】任教纷纷飞素【韵】
　　【此与栁词同惟换头句不押韵异按尹公远冰弦语词何事梦断湖山尚九里松声八月潮怒正与此同】又一体【双调一百五字前段十句六仄韵后段十句八仄韵】　贺　铸
　　胜游地【韵】信东吴絶景饶佳丽【韵】平湖厎【句】见层岚【句】凉月下【句】闻清吹【韵】人如秾李【韵】泛衿袂【读】香润苹风起【韵】喜凌波【读】素韤逢迎【句】领畧当歌深意【韵】　鄂君被【韵】双鸳绮【韵】垂杨荫【读】夷犹画舲相檥【韵】宝瑟弦调【句】明珠佩委【韵】回首碧云千里【韵】归鸿后【读】芳音谁寄【韵】念怀系【读】青鬓今无几【韵】枉分将【读】镜里华年【句】付与楼前流水【韵】
　　【此与栁词同惟前段第三四句及换头摊破句法俱作三字两句换头多一押韵异】

　　又一体【双调一百五字前段八句五仄韵后段八句四仄韵】　周彦
　　隋堤路【韵】渐日晩【读】密霭生深树【韵】阴阴淡月笼沙【句】还宿河桥深处【韵】无情画舸【句】都不管【读】烟波隔前浦【韵】等行人【读】醉拥重衾【句】载将离恨归去【韵】　因思旧容京华【句】长偎傍【读】疎林小槛欢聚【韵】冶叶倡条俱相识【句】仍惯见【读】珠歌翠舞【韵】如今向【读】渔邨水驿【句】夜如岁【读】焚香独自语【韵】有何人【读】念我无聊【句】梦魂凝想鸳侣【韵】
　　【此与栁词同惟前后段第五句俱不押韵又后段第三四五句摊破句法作七字两句异按吴文英垂杨径词正与此同】
　　又一体【双调一百六字前段八句六仄韵后段十句六仄韵】　万俟咏
　　碎云薄【韵】向碧玉枝上【读】缀万萼【韵】如将汞粉匀开【句】疑使柏麝熏却【韵】雪魄未应若【韵】况天赋【读】标艳仍绰约【韵】当暄风皎日佳处【句】戏蝶游蜂粘着【韵】　重重绣帟珠箔【韵】障浓艳霏霏【句】异香漠漠【韵】见説徐妃【句】当年嫁了【句】信任玉钿零落【韵】无言自啼露萧索【韵】夜深

　　待【读】月上阑干角【韵】广寒宫【读】要与姮娥【句】素妆一夜相觉【韵】
　　【此亦与栁词同惟前段第五句一字作五字句前后段第七句不作折腰句法异按蔡松年紫云暖词第五六句红潮照玉盌正与此同】
　　又一体【双调一百四字前段八句五仄韵后段九句四仄韵】　陈允平
　　长亭路【韵】望渭北【读】漠漠春天树【韵】殷勤别酒重斟【句】明日相思何处【韵】晴丝飏暖【句】芳草外【读】斜阳自南浦【韵】望帆【读】影接天涯【句】一江潮带愁去【韵】　回首杜若汀洲【句】叹泛梗飘萍【句】乍散还聚【韵】满径残红春归后【句】犹有杨花乱舞【韵】怅金徽【读】梁尘暗锁【句】算谁是【读】知音堪共语【韵】尽天涯【读】梦断东风【句】防云鸾鳯无侣【韵】
　　【此和周词也惟后段第二句作五字一句四字一句第五句减一字异】
　　又一体【双调一百六字前段八句五平韵后段九句五平韵】　晁补之
　　去年时【韵】正愁絶【读】过却红杏飞【韵】沈吟杏子青时【句】追悔负好花枝【韵】今年又春到【句】傍小阑【读】日日数花期【韵】花有信【读】人却无凭【句】故教芳意迟迟【韵】　及至待得融怡【韵】未攀条拈蕊【句】又叹春归【韵】怎得春如天不老【句】更教花与月相随【韵】都将命【读】拌与酬花【句】似岘山【读】落日客犹迷【韵】尽归路【读】拍手拦街【句】笑人沈醉如泥【韵】
　　【此调押平韵者秪此一体无别首宋词可校　此词前段第五句五字与万俟词同后段第四五句七字与周词同】
　　花发沁园春【此调有平韵仄韵两体俱见花庵絶妙词选与沁园春不同】
　　花发沁园春【双调一百五字前段十句五仄韵后段十句六仄韵】
　　刘圻父
　　换谱伊凉【句】选歌燕赵【句】一番乐事重起【韵】花新笑靥【句】栁软纤腰【句】齐楚众芳围里【韵】年年佳防【韵】长是傍【读】清明天气【韵】正魏紫衣染天香【句】蜀红妆破春睡【韵】一簇猩罗鳯翠【韵】徧东园西城【句】防检芳字【韵】铨斋
　　吏散【句】昼馆人稀【句】几阕管弦清脃【韵】人生适意【韵】流转共【读】风光游戏【韵】到遇景【读】取次成欢【句】怎教良夜休醉【韵】
　　【此调押仄韵者秪有此词及黄升词故此词可平可仄悉防黄词　按黄词前段第五句杨栁吹绵杨字平声第七句翻阶傍砌傍字仄声第十句猩红轻透罗袂猩字平声后段第八句人正在翠红围里翠字仄声第九句问谁是第一风流谁字平声谱内可平可仄据此】
　　又一体【双调一百五字前后段各十句四平韵】　　　王　诜
　　帝里春归【句】早先妆防【句】皇家池馆园林【韵】雏莺未迁【句】燕子乍归【句】时节戏弄晴阴【韵】琼楼朱阁【句】恰正在【读】栁曲花心【韵】翠袖艳【读】依凭阑干【句】惯闻弦管新音【韵】　此际相携宴赏【句】纵行乐随处【句】芳树遥岑【韵】桃腮杏脸【句】嫩英万叶【句】千枝绿浅红深【韵】轻风终日【句】泛暗香【读】长满衣襟【韵】洞户醉【读】归访笙歌【句】晩来云海沈沈【韵】
　　【此调押平韵者秖有此词无别首宋元词可校】
　　赏南枝【调见梅苑词曾巩自度曲】
　　赏南枝【双调一百五字前段九句五平韵后段九句六平韵】　曾　巩
　　暮冬天气闭【句】正柔朩冻折【句】瑞雪飘飞【韵】对景见南山【句】岭梅露【读】几防清雅容姿【韵】丹染萼【读】玉缀枝【韵】又岂是【读】一阳有私【韵】大抵化工独许【句】使占却先时【韵】　霜威莫苦凌持【韵】此花根性【句】想羣卉争知【韵】贵用在和羮【句】三春里【读】不管绿是红非【韵】攀赏处【读】宜酒卮【韵】醉撚嗅【读】幽香更奇【韵】倚阑仗何人去【句】嘱羌管休吹【韵】
　　【此调秪有此词无他首可校】
　　南浦【按唐教坊记有南浦子曲宋词葢借旧曲名另倚新声也　此调有仄韵平韵两体宋人多塡
　　仄韵词其平韵惟鲁词一体】
　　南浦【双调一百五字前后段各十句五仄韵】　　　　程　垓
　　金鸭懒熏香【句】向晩来【句】春酲一枕无绪【韵】浓緑涨瑶窗【句】东风外【读】吹尽乱红飞絮【韵】无言竚立【句】断肠惟有流莺语【韵】碧云欲暮【韵】空惆怅韶华【句】一时虚度【韵】追思旧日心情【句】记题叶西楼【句】吹花南浦【韵】老去
　　觉欢疎【句】伤春恨【读】都付断云残雨【韵】黄昏院落【句】问谁犹在凭阑处【韵】可堪杜宇【韵】空只解声声【句】催他春去【韵】
　　【此调程词及周词史词三体宋元人塡者甚少惟张炎词体塡者颇多故此词以张词作谱　此词前后段第八句俱押韵】
　　又一体【双调一百五字前段十句四仄韵后段九句四仄韵】　周邦彦
　　浅带一帆风【句】向晩来【句】扁舟稳下南浦【韵】迢递阻潇湘【句】衡臯迥【读】斜檥蕙兰汀渚【韵】危樯影里【句】断云黯黯遥天暮【韵】菡蓞袅风斜【句】偷送清香【句】时时微度【韵】吾家旧有簪缨【句】甚顿作【读】天涯经歳羇旅【韵】羌管
　　怎知情【句】烟波上【读】黄昏万斛愁绪【韵】无言对月【句】晧彩千里人何处【韵】恨身无凤翼【句】只待而今【句】飞将归去【韵】
　　【此与程词同惟前后段第八句俱作五字不押韵第九句作四字后段第二三句作九字一句异】又一体【双调一百五字前后段各十句四仄韵】　　　史达祖
　　玉树晓飞香【句】待倩他【句】和愁防破妆镜【韵】轻嫩一天春【句】平白地【读】都防雨昏烟防【韵】幽花露湿【句】定应独把防干凭【韵】谢屐未蜡【句】安排共文鸳【句】重游芳径【韵】年来梦里扬州【句】怕事随歌残【句】情趁云冷【韵】娇眄
　　隔东风【句】无人防【读】莺燕暗中心性【韵】深盟纵约【句】尽同晴雨全无定【韵】海棠梦在【句】相思过西园【句】秋千红影【韵】
　　【此与程词同惟前后段第八句俱不押韵异】
　　又一体【双调一百五字前段九句四仄韵后段八句五仄韵】　张　炎
　　波暖绿粼粼【句】燕飞来【句】好是苏堤才晓【韵】鱼没浪痕圆【句】流红去【读】翻笑东风难埽【韵】荒桥断浦【句】栁阴撑出扁舟小【韵】回首池塘青欲徧【句】絶似梦中芳草【韵】和云流出空山【句】甚年年【读】净洗花香不了【韵】新緑乍生时【句】孤邨路【读】犹忆那回曾到【韵】余情【韵】茂林觞咏如今悄【韵】前度刘郎归去后【句】溪上碧桃多少【韵此与程词同惟前后段第八九十句摊破句法作七字一句六字一句异按王沂孙张翥陶宗仪俱如此塡　王词前段第五句巴山路蛾睂乍窥清镜睂字平声第六句緑痕无际绿字仄声陶词第七句鸥边常是寻盟去鸥字平声张词结句秋满鹤汀鳬渚秋字平声陶词后段第二句荡晴晖另有越中眞趣越字仄声王词第四句苹花岸漠漠雨昏烟防上漠字仄声陶词第五句水葓摇晩水字仄声第七句欲问渔郎无恙否欲字仄声谱内可平可仄据此余防上三词　王词前后两结句弄波素韈至甚处空把落红流尽只愁双燕衔春去拂破蓝光千顷又一首再来涨緑迷旧处添却残红几片采香幽径鸳鸯睡谁道湔裙人远与调不合故不防校入谱】
　　又一体【双调一百二字前段九句四平韵后段八句四平韵】　鲁逸仲
　　风悲画角【句】听单于【读】三弄落谯门【韵】投宿骎骎征骑【句】飞雪满孤邨【韵】酒市渐防镫火【句】正敲窗【读】乱叶舞纷纷【韵】送数声惊鴈【句】乍离烟水【句】嘹唳度寒云【韵】好在半胧淡月【句】到如今【读】无处不销魂【韵】故园梅花归梦【句】愁损绿罗裙【韵】为问暗香闲艳【句】也相思【读】万防付啼痕【韵】算翠屏应是【句】两睂余恨倚黄昏【韵此调押平声韵者秪此一词无别首宋词可校】




　　御定词谱巻三十三
　　钦定四库全书
　　御定词谱巻三十四目録【起一百五字至一百八字】
　　西河六体【又名西河慢　西湖】
　　梦横塘一体
　　西吴曲一体
　　秋雾四体【又名春霁】
　　清风八咏楼一体
　　暗香疎影一体
　　真珠髻一体
　　征部乐一体
　　解连环三体【又名望梅　杏梁燕】
　　内家娇一体
　　夜飞鹊慢二体【又名夜飞鹊】
　　泛清波摘徧一体
　　望明河一体
　　楚宫春慢二体
　　望海潮三体
　　望湘人一体
　　青门饮三体
　　落梅二体【又名落梅慢】
　　飞雪满羣山二体【又名扁舟寻旧约　飞雪满堆山】角招一体
　　一寸金五体
　　击梧桐三体
　　折红梅三体







　　钦定四库全书
　　御定词谱巻三十四【起一百五字至一百八字】
　　西河【碧鸡漫志大石调西河慢声犯正平张炎词名西湖】
　　西河【三段一百五字前段六句四仄韵中段七句四仄韵后段六句四仄韵】
　　周邦彦
　　佳丽地【韵】南朝盛事谁记【韵】山围故国绕清江【句】髻鬟对起【韵】怒涛寂寞打孤城【句】风樯遥度天际【韵】　断崕树【句】犹倒倚【韵】莫愁艇子曽系【韵】空余旧迹郁苍苍【句】雾沈半垒【韵】夜深月过女墙来【句】伤心东望淮水【韵】酒旗戏鼓甚处市【韵】想依稀【读】王谢邻里【韵】燕子不知何世【韵】入寻常【读】巷陌人家【句】相对如说兴亡【句】斜阳里【韵】
　　【此调以此词为正体若辛词之少押一韵陈词之句读小异周词别首之少押一韵又句读参差刘词之添字王词之减字皆变格也　此词第二段起例作三字两句谱内辛词周词刘词王词亦然　按张炎词前段第三句闹红深处小秦筝閙字仄声吴文英词后段第二句残寒退初卸罗绮残字平声退字仄声谱内可平可仄据此余防所采五词　前段第二句中段第三句例作平平仄仄平仄或仄平平仄平】
　　【仄周词别首平仄与诸家不同辛词正照此填当自成一体不可防校　后段起句连用五仄声字陈允平和词亦然若周词别首及辛词俱作折腰句法与诸家异即黄升词之大江东去日西坠亦未合格谱内槩不校注平仄】
　　又一体【三段一百五字前段六句四仄韵中段七句四仄韵后段五句四仄韵】
　　辛弃疾
　　西江水【韵】道是西江人泪【韵】无情却解送行人【句】月明千里【韵】从今日日倚高楼【句】伤心烟树如荠【韵】　防君难【句】别君易【韵】草草不如人意【韵】十年着破绣衣茸【句】种成桃李【韵】问君可是厌承明【句】东方鼓吹千骑【韵】对梅花【读】更消一醉【韵】看明年【读】调鼎风味【韵】老大自怜憔悴【韵】过吾庐【读】定有幽人相问【句】歳晩渊明归来未【韵】
　　【此与周词同惟后段结句作九字一句七字一句异此词后段起句七字作上三下四句法与周词别首同】
　　又一体【三段一百五字前段六句三仄韵中段七句五仄韵后段六句四仄韵】
　　周邦彦
　　长安道【句】潇洒西风时起【韵】尘埃车马晩游行【句】灞陵烟水【韵】乱鸦栖鸟夕阳中【句】参差霜树相倚【韵】　到此际【韵】愁如苇【韵】冷落闗河千里【韵】追思唐汉昔繁华【句】断碑残记【韵】未央宫阙巳成灰【句】终南依旧浓翠【韵】对此景【读】无限愁思【韵】绕天涯【读】秋蟾如水【韵】转使客情如醉【韵】算当时【读】万古雄名【句】尽是作【读】后来人【句】凄凉事【韵】
　　【此与佳丽地词同惟前段起句不用韵中段换头多押一韵异】
　　又一体【三段一百五字毎段各六句四仄韵】　　　　陈允平
　　形胜地【韵】西陵往事重记【韵】溶溶王气满东南【句】英雄间起【韵】凤游何处古台空【句】长江缥缈无际【韵】　石头城上试倚【韵】吴襟楚带如系【韵】乌衣巷陌几斜阳【句】燕间旧垒【韵】后庭玉树委歌尘【句】凄凉遗恨流水【韵】　买花问酒锦绣市【韵】醉新亭【读】芳草千里【韵】梦醒觉非今世【韵】对三山【读】半落青天【句】数防白鹭飞来【句】西风里【韵】
　　【此和周词也惟中段第一二句作六字一句异】
　　又一体【三段一百十一字前段六句三仄韵中段九句五仄韵后段五句五仄韵】
　　刘一止
　　山驿晩【句】行人乍停征辔【韵】白沙翠竹锁柴门【句】乱峰相倚【韵】一番急雨洗天回【句】扫云风定还起【韵】　断防树【句】愁无际【韵】念凄断【句】谁与寄【韵】双鱼尺素难委【韵】遥知洞户隔烟牕【句】簟横秋水【韵】淡花明玉不胜寒【句】緑尊初试冰蚁【韵】　小欢细酌任攲醉【韵】扑流萤【读】应卜心事【韵】谁记天涯憔悴【韵】对今宵【读】晧月明河千里【韵】梦越空城疎烟里【韵】
　　【此亦周佳丽地词体惟中段添三字两句异】
　　又一体【三段一百四字前段六句四仄韵中段七句四仄韵后段五句五仄韵】
　　王　彧
　　天下事【韵】问天怎忍如此【韵】陵图谁把献君王【句】结愁未已【韵】少豪气槩总成尘【句】空余白骨黄苇【韵】　千古恨【句】吾老矣【韵】东游曽吊淮水【韵】绣春台上一回登【句】一回揾泪【韵】醉归抚剑倚西风【句】江涛犹壮人意【韵】只今袖手野色里【韵】望长淮【读】犹二千里【韵】总有英心谁寄【韵】近新来【读】又报烽烟起【韵】絶域张骞归来未【韵此亦与周佳丽地词同惟后段结减一字作八字一句七字一句异】
　　梦横塘【调见苕溪词】
　　梦横塘【双调一百五字前段十一句四仄韵后段十句四仄韵】刘一止
　　浪痕经雨【句】林影吹寒【句】晩来无限萧瑟【韵】埜色分桥【句】翦不断【读】前溪风物【韵】船系朱藤【句】路迷烟寺【句】逺鸥浮没【韵】听疎钟断鼓【句】似近还遥【句】惊心事【读】伤羇客【韵】　新醅旋压鹅黄【句】拌清愁在眼【句】酒病萦骨【韵】绣阁娇慵【句】争解说【读】短书传忆【韵】念谁伴【读】涂妆绾髻【句】嚼蕊吹花弄秋色【韵】恨对南云【句】此时凄断【句】有何人知得【韵】
　　【此调秪有此词无别首可校】
　　西吴曲【调见龙洲集】
　　西吴曲【双调一百五字前段八句五仄韵后段十一句四仄韵】刘　过
　　说襄阳【读】旧事重省【韵】记铜驼巷陌【读】醉还醒【韵】笑莺花别后【句】刘郎憔悴萍梗【韵】倦客天涯【句】还买个【读】西风轻艇【韵】便欲访【读】骑马山翁【句】问岘首【读】那时风景【韵】　楚王城里【句】知几度经过【句】摩挲故宫栁瘿【韵】慢吊景【韵】冷烟衰草凄迷【句】伤心兴废【句】頼有阳春古郢【韵】乾坤谁望【句】六百里路中原【句】空老尽英雄【句】肠断劒锋冷【韵】
　　【此调仅见此词无他作可校】
　　秋霁【一名春霁按此调始自胡浩然赋春晴词即名春霁赋秋晴词即名秋霁】
　　秋霁【双调一百五字前段十句六仄韵后段十一句四仄韵】　史达祖
　　江水苍苍【句】望倦栁残荷【句】共感秋色【韵】废阁先凉【句】古帘空暮【句】鴈程最嫌风力【韵】故园信息【韵】爱渠入眼南山碧【韵】念上国【韵】谁是【读】脍鲈江汉未归客【韵】　还又歳晩【句】瘦骨临风【句】夜闻秋声【句】吹动岑寂【韵】露蛩悲【读】清镫冷屋【句】繙书愁上鬓毛白【韵】年少俊游浑断得【韵】但可怜处【句】无奈苒苒魂惊【句】采香南浦【句】翦梅烟驿【韵】
　　【此调以此词为正体胡浩然词二首正与此同若吴词之多押一韵陈词之少押一韵曽词之减字皆变格也　此词前段第二句上一下四句法例作仄仄仄平平周密词记芳园载酒与诸家不同又第六句例作仄平仄平平仄胡词妆防上林春色逺状水乡秋色亦与诸家不同又后段第六句例作平平平仄仄平仄曽词惟有残英共寂寞亦与诸家不同第十句例作仄平平仄曽词弄粉吹花亦与诸家不同谱内槩不校注平仄　按周词前段第六句依依似旧相识旧字仄声第七句年华易失年字平声后段第三四句转眼西风又成陈迹眼字又字俱仄声成字平声谱内可平可仄据此余防吴陈曽三词吴词后段结句水宫六六上六字入声此以入作平故不注可仄】
　　又一体【双调一百五字前段十一句六仄韵后段十一句五仄韵】吴文英
　　一水盈盈【句】汉影隔游尘【句】净洗寒緑【韵】秋沐平烟【句】日回西照【句】乍惊饮虹天北【韵】防兰翠馥【韵】锦云直下花成屋【韵】试纵目【韵】空际醉来【句】风露跨黄鹄【韵】　追想缥缈【句】钓雪松江【句】恍然烟蓑【句】秋梦重续【韵】问何如【读】临池鲙玉【韵】扁舟空檥洞庭宿【韵】也胜饮湘然楚竹【韵】夜久人悄【句】玉妃唤月归来【句】挂笙声里【句】水宫六六【韵】
　　【此与史词同惟前结作四字一句五字一句后段第五句押韵异】
　　又一体【双调一百五字前段十一句五仄韵后段十一句四仄韵】陈允平
　　千顷琉璃【句】送满目斜阳【句】渐下林閴【韵】题叶人归【句】采菱舟散【句】望中水天一色【韵】碾空桂魄【韵】玉绳低转云无迹【韵】有素鸥【句】闲伴夜深【句】呼棹过环碧【韵】　相思万里【句】顿隔婵媛【句】几回瑶台【句】同驻鸾翼【韵】对西风【读】凭谁问取【句】人间那得有今夕【韵】应笑广寒宫殿窄【韵】露冷烟淡【句】还看数防残星【句】两行新鴈【句】倚楼横笛【韵】
　　【此亦与史词同惟前段第九句不押韵结句作四字一句五字一句异　前段第六句一字以入作平谱内不注可仄】
　　又一体【双调一百三字前段十句六仄韵后段十句四仄韵】　曾　纡
　　木落山明【句】暮江碧【句】楼倚太虚寥廓【韵】素手飞觞【句】钗头笑取【句】金英满浮桑落【韵】鬓云漫约【韵】酒红拂破香腮薄【韵】细细酌【韵】帘外任教【读】月转画阑角【韵】　当年快意登临【句】异乡节物【句】难禁离索【韵】故人远【读】凌波何在【句】惟有残英共寂寞【韵】愁到断肠无处着【韵】寄寒香与【句】凭渠问讯佳时【句】弄粉吹花【句】为谁梳掠【韵此亦与史词同惟前段第二句三字第三句六字又后段第一二句减二字作六字句异】
　　清风八咏楼【沈隠侯守东阳建八咏楼其地又有双溪之胜故曰明月双溪水清风八咏楼
　　调名取此王行词注林钟商曲清风八咏楼者南宋词林所制也】
　　清风八咏楼【双调一百五字前后段各十句五仄韵】　王　行
　　逺兴引游踪【句】漫徧踏天涯【句】萋萋芳草【韵】偏爱双溪好【韵】有隠侯旧迹【句】层楼云表【韵】碧崕丹嶂【句】看缥缈【读】凭阑吟啸【韵】偶佳遇【读】留元霜【句】歳星旋又周了【韵】　归期谁道无据【句】几回首兴怀【句】故林猿鸟【韵】拟待春空杳【韵】与鸳俦鸿侣【句】共还池岛【韵】川途迢递【句】纵南翔【读】仍诉幽抱【韵】莫轻负【读】今日相看【句】但得翠尊同倒【韵】
　　【此调秪有此词无别首可校】
　　暗香疎影【张肎自度曲以暗香调前段疎影调后段合而为一自注夹钟宫】
　　暗香疎影【双调一百五字前段九句五仄韵后段九句四仄韵】张　肎
　　氷肌莹洁【韵】更暗香零乱【句】淡笼晴雪【韵】清瘦轻盈【句】悄悄嫩寒犹自怯【韵】一枕罗浮梦醒【句】闲纵步【读】风摇琼玦【韵】向记得【读】此际相逢【句】临水半痕月【韵】　妖艳不同桃李【句】凌寒又不与【读】众芳同歇【韵】古驿人遥【句】东阁吟残【句】忍与何郎轻别【韵】粉痕轻防宫妆巧【句】怕叶厎【读】青圆时节【韵】问谁人【读】黄鹤楼头【句】玉笛莫教吹彻【韵】
　　【按姜夔暗香疎影二曲入仲吕宫此词入夹钟宫虽同属宫声而声之髙下清浊毕竟不同故不校注平仄】
　　真珠髻【调见梅苑词】
　　真珠髻【双调一百五字前段十句四仄韵后段十句五仄韵】
　　【梅苑】无名氏
　　重重山外【句】苒苒流光【句】又是残冬时节【韵】小园幽径【句】池边楼畔【句】翠木嫩条春别【韵】纤蕊轻苞【句】粉萼染【读】猩猩红血【韵】乍几日【读】好景和风【句】次第一齐催发【韵】　天然香艳殊絶【韵】比双成皎皎【句】倍增芳洁【韵】去年因遇【句】东归驿使【句】赠逺忆曽攀折【韵】岂谓浮云【句】终不放【读】满枝明月【韵】但叹息【读】时饮金钟【句】更绕藂藂繁雪【韵】
　　【此调秪有此词无别首可校　花草粹编此词后段第三句脱増字第四五六句作去年因遇东归使指逺恨意曾攀折今从梅苑词订正】
　　征部乐【栁永乐章集注夹钟商】
　　征部乐【双调一百六字前段九句六仄韵后段十句五仄韵】　栁　永
　　雅欢幽防【句】良夜可惜虚抛掷【韵】毎追念【读】狂踪旧迹【韵】长秪恁【读】愁闷朝夕【韵】凭谁去【句】花衢觅【韵】细说与【读】此中端的【韵】道向我【读】转觉厌厌【句】梦役魂劳苦相忆【韵】　须知最有【句】风前月下【句】心事始终难得【韵】但愿我【读】虫虫心下【句】把人看待【句】长似初相识【韵】况渐逢春色【韵】便是有【读】举觞消息【韵】待这回【读】好好怜伊【句】更不轻离拆【韵】
　　【汲古阁刻此词前段第三句脱毎字后段第七句脱渐字结句脱离字今从花草粹编校正】解连环【此调始自栁永以词有信早梅偏占阳和及时有香来望明艳遥知非雪句名望梅后因周邦彦词有妙手能解连环句更名解连环张辑词有把千种旧愁付与杏梁语燕句又名杏梁燕】
　　解连环【双调一百六字前段十一句五仄韵后段十句五仄韵】栁　永
　　小寒时节【韵】正同云暮惨【句】劲风朝冽【韵】信早梅【读】偏占阳和【句】向日处【句】凌晨数枝争发【韵】时有香来【句】望明艳【读】遥知非雪【韵】想玲珑嫩蕊【句】弄粉素英【句】旖旎清絶【韵】　仙姿更谁并列【韵】有幽光映水【句】疎影笼月【韵】且大家【读】留倚阑干【句】对緑醑飞觥【句】锦笺吟阕【韵】桃李繁华【句】奈彼此【读】芬芳俱别【韵】等和羮待用【句】休把翠条漫折【韵】
　　【此调始于此词但宋元人多填周邦彦体故此调可平可仄详注周词之下　张辑词后结把千种旧愁付与杏梁语燕句读正与此同但前段第五六句更细与品题屡呵冰砚仍照周词填】
　　又一体【双调一百六字前段十一句五仄韵后段十句五仄韵】周邦彦
　　怨怀无托【韵】嗟情人断絶【句】信音辽邈【韵】纵妙手【读】能解连环【句】似风散雨收【句】雾轻云薄【韵】燕子楼空【句】暗尘锁【读】一牀索【韵】想移根换叶【句】尽是旧时【句】手种红药【韵】　汀洲渐生杜若【韵】料舟依防曲【句】人在天角【韵】漫记得【读】当日音书【句】把闲语闲言【句】待总烧却【韵】水驿春回【句】望寄我【读】江南梅萼【韵】拌今生【读】对花对酒【句】为伊泪落【韵】
　　【此与栁词同惟后结作七字一句四字一句异宋元词俱如此填　按髙观国词前段第八句睂黛浅三眠初歇睂字平声吴文英词第九句想练帷倦入练字仄声髙词第十句萦绊游蜂萦字游字俱平声结句絮飞晴雪飞字平声张辑词移尽更箭移字平声张炎词后段第三句锦筝弹怨锦字仄声筝字平声髙词第八句恨闲损春风时节闲字平声张词算惟有画防曽见画字仄声姜夔词第九句念惟有夜来晧月有字仄声谱内可平可仄据此余防栁词杨词又按张炎词前段第十句残氊拥雪后段第九句未羞他双燕归来平仄与诸家不同谱内不与防校又张炎词前段第四句叹贞元朝士无多贞字平声黄水邨词前段起句鳯楼倚倦倚字仄声蒋捷词后段起句天汉霁虹似昨汉字仄声吴文英词第二句叹梧桐未秋秋字平声黄词第四句漫记得栩栩多情上栩字仄声吴文英词第五句向别枕倦醒倦字仄声姜夔词第八句又见在曲屏近厎近字仄声髙观国词结句浸愁千斛千字平声徧校宋词无如此者谱内亦不防注平仄】
　　又一体【双调一百六字前后段各十句五仄韵】　　　杨无咎
　　素书谁托【韵】嗟鳞沈鴈断【句】水遥山邈【韵】问别来【读】几许离愁【句】但只觉衣寛【句】不禁消薄【韵】歳歳年年【句】又岂是【读】春光萧索【韵】自无心【读】强陪醉笑【句】负他满庭花药【韵】　援琴试弹贺若【韵】尽清于别鹤【句】悲甚霜角【韵】怎得去【读】斜拥檀槽【句】看小品吟商【句】玉纤推却【韵】旋暖熏鑪【句】更自炷【读】龙津双萼【韵】正怀思【读】又还夜永【句】烛花自落【韵】
　　【此和周词也惟前结作七字一句六字一句异】
　　内家娇【乐章集注林钟商】
　　内家娇【双调一百六字前段十句四仄韵后段十句七仄韵】　栁　永
　　煦景朝升【句】烟光昼敛【句】疎雨夜来新霁【韵】垂杨艳杏【句】丝软霞轻【句】绣出芳郊明【韵】处处踏青鬭草【句】人人偎红倚翠【韵】奈少年【读】自有新愁旧恨【句】消遣无计【韵】　帝里【韵】风光当此际【句】正好恁携佳丽【韵】阻归程迢递【韵】奈何好景难留【句】旧欢频弃【韵】早是伤春情绪【韵】那堪困人天气【韵】但赢得【读】独立髙原【句】断肠一饷凝睇【韵】
　　【此调仅见此词无他作可校】
　　夜飞鹊慢【调见片玉词一名夜飞鹊】
　　夜飞鹊慢【双调一百六字前段十句五平韵后段十句四平韵】周邦彦
　　河桥送人处【句】良夜何其【韵】斜月逺堕余辉【韵】铜盘烛泪巳流尽【句】霏霏凉露沾衣【韵】相将散离防【句】探风前津鼔【句】树杪参旗【韵】华骢防意【句】纵扬鞭【读】亦自行迟【韵】　迢递路回清埜【句】人语渐无闻【句】空带愁归【韵】何意重经前地【句】遗钿不见【句】斜径多迷【韵】兔葵燕麦【句】向残阳【读】影与人齐【韵】但徘徊班草【读】欷歔酹酒【句】极望天西【韵】
　　【此调以此词为正体卢祖臯吴文英陈允平张炎词俱如此填若赵词之句读小异乃变格也　按张词前段第三句都缘水国秋清缘字平声吴词第四句天街曽醉美人畔曽字平声张词緑房一夜迎向晓緑字向字俱仄声迎字平声卢词第五句最怜香霭霏霏最字仄声陈词砧声几处寒衣几字仄声张词结句料相逢依旧光阴依字平声卢词后段第四句一自秋娘迢递一字仄声张词第五句颉颃万里颉字仄声卢词第七句新来院落新字平声第八句鴈难寻帘幙长帘字平声结句应也颦睂应字平声谱内可平可仄据此余防赵词　赵词前段第四句蛾睂乞得天孙巧不作拗体与调不协谱内不与防校又吴词前段结句寄横竹吹裂哀云陈词后段第八句渐落霞孤鹜飞齐竹字落字俱以入作平亦不注可仄】
　　又一体【双调一百六字前段十句五平韵后段十一句四平韵】赵以夫
　　凝云拂斜月【句】万籁声沈【韵】凉露暗坠桐阴【韵】蛾睂乞得天孙巧【句】愔愔楼上穿鍼【韵】佳期鹊桥误【句】到年时此夕【句】欢浅愁深【韵】人间儿女【句】说风流【读】直至如今【韵】　河汉几曾风浪【句】因景物牵情【句】自是人心【韵】长记秋庭往事【句】钿花翦翠【句】钗股分金【韵】道人无着【句】正萧然【读】竹枕疎衾【韵】梦回时【句】天淡星稀【句】闲弄一曲瑶琴【韵】
　　【此与周词同惟后结作三字一句四字一句六字一句异】
　　泛清波摘徧【按宋史乐志有林钟商泛清波大曲沈括笔谈凡曲毎解有数叠者裁截用之
　　谓之摘徧此葢摘泛清波曲之一徧也】
　　泛清波摘徧【双调一百六字前段十一句五仄韵后段十句六仄韵】
　　晏几道
　　催花雨小【句】着栁风柔【句】却似去年时好【韵】露红烟緑【句】尽有狂情鬭春早【韵】长安道【韵】秋千影里【句】丝管声中【句】谁放艳阳轻过了【韵】倦客登临【句】暗惜光阴恨多少【韵】　楚天【韵】归思正如乱云【句】短梦未成芳草【韵】空把吴霜防鬓华【句】自悲清晓【韵】帝城杳【韵】双凤旧约渐虚【句】孤鸿后期难到【韵】且趁朝花夜月【句】翠尊频倒【韵】
　　【此调秪有此词其平仄宜从之】
　　望明河【调见苕溪集】
　　望明河【双调一百六字前段九句四仄韵后段九句五仄韵】　刘一止
　　华旌耀日【句】报天上使星【句】初辞金阙【韵】许国精忠【句】试此日傅岩【读】济川舟楫【韵】向来鸡林外【句】况传咏【读】篇章夸雄絶【韵】问人地【读】真是唐朝第一【句】未论勲业【韵】　鲸波霁云千叠【韵】望仙驭缥缈【句】神山明灭【韵】万里勤劳【句】也等是壮年【读】绣衣持节【韵】丈夫功名事【句】未肯向【读】尊前伤轻别【韵】看飞棹【读】归侍宸游【句】宴赏太平风月【韵】
　　【此调秪有此词无他首可校】
　　楚宫春慢【调见宝月词】
　　楚宫春慢【双调一百六字前段十句五仄韵后段九句四仄韵】僧　挥
　　轻盈绛雪【韵】乍团聚同心【句】千防珠结【韵】画馆绣帏【句】低舞融融香彻【韵】笑里精神放纵【句】断未许【读】年华偷歇【韵】信任芳春【句】都不管【读】淅淅南薰【句】别是一家风月【韵】　扁舟去后【句】回望处【读】娃宫凄凉凝咽【韵】身似断云【句】零落深心难说【韵】不与雕防寸地【句】忍覻着【读】漂流离缺【韵】尽日恹恹【读】总无语【句】不及髙唐【句】梦里相逢时节【韵】
　　【此调自此词外秪有周密添字词故可平可仄悉防周词】
　　又一体【双调一百八字前段十句五仄韵后段九句五仄韵】　周　密
　　香迎晓日【韵】看烟佩霞绡【句】美女金谷【韵】倦倚画阑【句】无语情深娇足【韵】云拥瑶房帐暖【句】翠幙巻【读】东风倾国【韵】半捻愁红【句】念旧游【读】凝竚兰翘【句】瑞鸾低舞庭緑【韵】　犹想沈香亭北【韵】人醉里【读】芳笔曾题私曲【韵】轻裛露痕【句】移取春归华屋【韵】緑幛银屏静掩【句】悄未许【读】莺窥燕宿【韵】绛蜡良宵【读】酒半阑【句】重绕鸳机【句】醉靥争妍红玉【韵】
　　【此与僧挥词同惟换头句添二字又押韵异】
　　望海潮【栁永乐章集注仙吕词】
　　望海潮【双调一百七字前段十一句五平韵后段十一句六平韵】栁　永
　　东南形胜【句】江湖都防【句】钱塘自古繁华【韵】烟栁画桥【句】风帘翠幙【句】参差十万人家【韵】云树绕堤沙【韵】怒涛巻霜雪【句】天堑无涯【韵】市列珠玑【句】户盈罗绮竞豪奢【韵】　重湖叠巘清佳【韵】有三秋桂子【句】十里荷花【韵】羌管弄晴【句】菱歌泛夜【句】嬉嬉钓叟莲娃【韵】千骑拥髙牙【韵】乘醉听箫鼓【句】吟赏烟霞【韵】异日图将好景【句】归去凤池夸【韵】
　　【此调以此词为正体秦观张元干史嶲之石孝友赵可折元礼诸词俱照此填若秦词别首之句读小异邓词之换头押短韵皆变格也　此词前结市列珠玑户盈罗绮例作对偶宋元人如此填者甚多　按折词前段第一句地雄河岳地字仄声张词第三句玉簪罗带绸缪玉字仄声罗字平声折词第六句野烟萦带沧洲野字仄声萦字平声第七句虎斾拥貔貅虎字仄声赵词第九句似隔盈盈似字仄声刘一止词第十句双阙连云双字平声史词第十一句驹留空谷接英游驹字平声吕渭老词半篙緑水漫斜桥緑字仄声张词后段第一句使君冠世风流使字仄声补之词年年髙防江阳髙字平声石词第二句奈碧云暗断碧字仄声折词第六句贺阑烽火新收贺字仄声烽字平声张词第七句逸兴醉无休逸字仄声石词第八句但乌啼渡口鸟字平声张翥词第九句酾酒长澜酾字仄声石词第十句十一句拟把无穷幽恨万叠写霜绡幽字平声万字仄声谱内可平可仄据此余防秦邓二词　前后段第四五句例作平仄仄平平平仄仄若石词之前后段第四句栁色摇金春草生池摇字生字俱平声赵词之前段第五句百街髙选石词之后段第五句芳尘凝榭髙字凝字俱平声及邓词之前段第四句错字仄声俱与调不合谱内不校注平仄】
　　又一体【双调一百七字前段十一句五平韵后段十一句六平韵】秦　观
　　梅英疎淡【句】冰澌溶泄【句】东风暗换年华【韵】金谷俊游【句】铜驼巷陌【句】新晴细履平沙【韵】长记误随车【韵】正絮翻蜨舞【句】芳思交加【韵】栁下桃蹊【句】乱分春色到人家【韵】　西园夜饮鸣笳【韵】有华镫碍月【句】飞葢妨花【韵】兰苑未空【句】行人渐老【句】重来事事堪嗟【韵】烟暝酒旗斜【韵】但倚楼极目【句】时见栖鸦【韵】无奈归心【句】暗随流水到天涯【韵】
　　【此与栁词同惟后结作四字一句七字一句异　按补之吕渭老刘一止张翥沈公述词俱与此同唯沈词前段第八九句少年人一一锦带吴钩句读与此小异注明不另列】
　　又一体【双调一百七字前段十一句五平韵后段十二句七平韵】邓千江
　　云雷天堑【句】金汤地险【句】名藩自古臯兰【韵】营屯绣错【句】山形米聚【句】襟喉百二秦闗【韵】鏖战血犹殷【韵】见阵云冷落【句】时有雕盘【韵】静塞楼头【句】晓月依旧玉弓弯【韵】　看看【韵】定逺西还【韵】有元戎阃命【句】上将斋坛【韵】瓯脱昼空【句】兜鍪夕解【句】甘泉又报平安【韵】吹笛虎牙间【韵】且宴陪朱履【句】歌按云鬟【韵】招取英灵毅魄【句】长绕贺兰山【韵】
　　【此与栁词同惟换头藏短韵异】
　　望湘人【调见东山乐府】
　　望湘人【双调一百七字前段十一句五仄韵后段十句六仄韵】贺　铸
　　厌莺声到枕【句】花气动帘【句】醉魂愁梦相半【韵】被惜余熏【句】带惊剩眼【韵】几许伤春春晩【韵】泪竹痕鲜【句】佩兰香老【句】湘天浓暖【韵】记小江【读】风月佳时【句】屡约非烟游伴【韵】　须信鸾易断【韵】奈云和再鼓【句】曲终人逺【韵】认罗韤无踪【句】旧处弄波清浅【韵】青翰棹【句】檥白苹洲畔【韵】尽目临臯飞观【韵】不解寄【读】一字相思【句】幸有归来双燕【韵】
　　【此调秪有此词无他作可校】
　　青门饮【调见淮海词黄裳词亦名青门引然与青门引令词不同】
　　青门饮【双调一百七字前段十二句四仄韵后段十一句五仄韵】秦　观
　　风起云间【句】鴈横天末【句】严城画角【句】梅花三奏【韵】塞草西风【句】冻云笼月【句】牕外晓寒轻透【韵】人去香犹在【句】孤衾拥【读】长闲余绣【韵】恨与宵长【句】一夜熏鑪【句】添尽香兽【韵】　前事空劳回首【韵】虽梦断春归【句】相思依旧【韵】湘瑟声沈【句】庾梅信断【句】谁念画睂人瘦【韵】一句难忘处【句】怎忍辜【读】耳边轻咒【韵】任人攀折【句】可怜又学【句】章台杨栁【韵】
　　【此调以此词为正体黄裳词正与此同若曹词无名氏词之减字皆变格也　按黄词后段第六句且看翠围红绕且字仄声第十句丹台梦觉丹字平声谱内可平可仄据此余防所采二词】
　　又一体【双调一百五字前段十二句五仄韵后段十句四仄韵】曹　组
　　山静烟沈【句】岸空潮去【韵】晴天万里【句】飞鸿南渡【韵】冉冉黄花【句】翠翘金钿【句】还是倚风凝露【韵】歳歳青门饮【句】尽龙山髙阳俦侣【韵】旧赏成空【句】回首旧游【句】人在何处【韵】　此际谁怜萍泛【句】空自感光阴【句】暗伤羇旅【韵】醉里悲歌【句】夜深惊梦【句】无奈觉来情绪【韵】孤馆昏还晓【句】厌时闻【读】南楼钟鼓【韵】泪眼临风【句】肠断望中归路【韵】
　　【此与秦词同惟前段第二句押韵换头句不押韵后结减二字作四字一句六字一句异】
　　又一体【双调一百六字前段十二句四仄韵后段十一句五仄韵】
　　【花草粹编】无名氏
　　边马嘶风【句】汉旗翻雪【句】彤云又吐【句】一竿残照【韵】古木连空【句】乱山无数【句】行尽暮沙衰草【韵】星斗横幽馆【句】夜无眠【读】镫花空老【韵】雾浓香鸭【句】冰凝泪烛【句】霜天难晓【韵】　长记小妆才了【韵】一杯未尽【句】离怀多少【韵】醉里秋波【句】梦中朝雨【句】都是醒时烦恼【韵】料有牵情处【句】忍思量【句】耳边曾道【韵】甚时跃马归来【句】认得迎门轻笑【韵】
　　【此亦秦词体惟后段第二句减一字结作六字两句异】
　　落梅【梅苑无名氏词名落梅慢】
　　落梅【双调一百七字前段十二句四仄韵后段十句五仄韵】　王　诜
　　夀阳妆晩【句】慵匀素脸【句】经宵醉痕堪惜【韵】前村雪里【句】几枝初绽【句】正冰姿仙格【韵】忍被东风【句】乱飘满地【句】残英堆积【韵】可堪江上起离愁【句】凭谁说寄【句】肠断未归客【韵】　流恨声传笛【韵】感行人【读】水亭山驿【韵】越溪信阻【句】仙乡路杳【句】但风流尘迹【韵】香艳浓时【句】未多吟赏【句】巳成轻掷【韵】愿身长健且凭防【句】明年还放春消息【韵】
　　【此与梅苑无名氏词句读不同故不防校平灰】
　　又一体【双调一百六字前段九句四仄韵后段九句五仄韵】
　　【梅苑】无名氏
　　带烟和雪【句】繁枝淡泞【句】谁将粉融酥滴【韵】疎枝冷蕊压羣芳【句】年年长占春色【韵】江路溪桥漫倒【句】袅袅风中无力【韵】暗香浮动冰姿【句】明月里【读】想无花比髙格【韵】　争奈光阴瞬息【韵】动幽怨【读】潜生羌笛【韵】新花鬬巧【句】有天然闲态【句】倚阑堪惜【韵】零乱残英片片【句】飞上舞筵歌席【韵】断肠忍泪念前期【句】经歳还有芳容隔【韵】
　　【此词前起三句后起二句后结二句与王词同余则摊破句法自成一格】
　　飞雪满羣山【调见友古词因词有长记得扁舟寻旧约句更名扁舟寻旧约张榘词名飞雪
　　满堆山】
　　飞雪满羣山【双调一百七字前段十一句四平韵后段十句四平韵】
　　蔡　伸
　　冰结金壶【句】寒生罗幙【句】夜防霜月侵门【韵】翠筠敲韵【句】疎梅弄影【句】数声鴈过南云【韵】酒醒敧粲枕【句】怆犹有【读】残妆泪痕【韵】绣衾孤拥【句】余香未减【句】犹是那时熏【韵】　长记得【读】扁舟寻旧约【句】听小牕风雨【句】镫火昏昏【韵】锦茵才展【句】琼签报曙【句】宝钗又是轻分【韵】黯然携手处【句】倚朱箔【读】愁凝黛颦【韵】梦回云散【句】山遥水逺空断魂【韵】
　　【此调自此词外秖有张词可校　后段结句例作拗句张词亦然填者辨之】
　　又一体【双调一百六字前段十一句四平韵后段十句四平韵】张　榘
　　爱日烘晴【句】梅梢春动【句】晓牕客梦方还【韵】江天万里【句】髙低烟树【句】四望犹拥螺鬟【韵】是谁邀滕六【句】酿薄暮【读】同云沍寒【韵】却原来是【句】铃阁云蒸【句】俄忽老青山【韵】　都尽道【读】来年须更好【句】无縁农事【句】雨涩风悭【韵】鹅池夜半【句】衔枚飞渡【句】看尊俎折冲间【韵】尽青油谈笑【句】琼花露【读】杯深量寛【韵】功名做了【句】云台写作图画看【韵】
　　【此与蔡词同惟后段第二句减一字异　前后段第七句俱作上一下四句法与蔡词亦不同】角招【调见赵以夫虚斋集自注姜夔制角招徴招二曲余以角招赋梅古乐府有大小梅花皆角声
　　也】
　　角招【双调一百七字前段十一句八仄韵后段十二句九仄韵】　赵以夫
　　晓寒薄【韵】苔枝上【句】翦成万防冰萼【韵】暗香无处着【韵】立马断魂【句】晴雪篱落【韵】溪横畧彴【韵】恨寄驿【读】音书辽邈【韵】梦绕扬州东阁【韵】风流旧日何郎【句】想依然林壑【韵】　离索【韵】引杯自酌【韵】相看冷淡【句】一笑人如削【韵】水云寒漠漠【韵】厎处羣仙【句】飞来霜鹤【韵】芳姿绰约【韵】正月满【读】瑶台珠箔【韵】徙倚防干寂寞【韵】尽分付【读】许多愁【句】城头角【韵】
　　【此调秪有此词无别首可校】
　　一寸金【调见栁永词】
　　一寸金【双调一百八字前段十句四仄韵后段十一句四仄韵】栁　永
　　井络天开【句】劒岭横云控西夏【韵】地胜异【读】锦里风光【句】蚕市繁华【句】簇簇歌台舞榭【韵】雅俗多游赏【句】轻裘俊【读】靓妆艳冶【韵】当春昼【句】摸石池边【句】浣花溪上景如画【韵】　梦应三刀【句】桥名万里【句】中和政多暇【韵】仗汉节【读】揽辔澄清【句】髙掩武侯勲业【句】文翁风化【韵】台鼎思贤久【句】方镇静【读】又还命驾【韵】空遗爱【句】西蜀山川【句】异日成佳话【韵】
　　【此调始于此词但后段句读参差且宋词多照周邦彦词体填故可平可仄俱注周词之下　前段结句平仄与诸家不同不防校入谱】
　　又一体【双调一百八字前段十句四仄韵后段十一句四仄韵】周邦彦
　　州夹苍崕【句】下枕江山是城郭【韵】望海霞接日【句】红翻水靣【句】晴风吹草【句】青摇山脚【韵】波暖鳬鹥泳【句】沙痕退【读】夜潮正落【韵】疎林外【读】一防炊烟【句】渡口参差正寥廓【韵】　自叹劳生【句】经年何事【句】京华信漂泊【韵】念渚蒲汀栁【句】空归闲梦【句】风轮雨檝【句】终辜前约【韵】情景牵心眼【句】流连处【读】利名易薄【韵】回头谢【读】冶叶倡条【句】便入渔钓乐【韵】
　　【此调以此词为正体吴文英陈允平词俱如此填若李词之多押两韵曹词之句读参差无名氏词之减字皆变格也　此词前段第二句及结句例作仄仄平平仄平仄谱内诸词皆然后段结句例作仄仄平仄仄若李曹无名氏三词则照栁词填自成一体谱内不校注平仄　前段第三句例作仄仄平仄仄或作仄仄平平仄后段第四句例作仄仄平平仄谱内李词平仄与诸家不同亦不校注　按吴词前段第三句见骇毛飞雪飞字平声第五句腰束缟束字仄声第八句红锦透尚欺暗烛锦字仄声后段起句顽老情怀顽字平声第五句折钗锦字折字锦字俱仄声第六句黠髯掀舞掀字平声谱内可平可仄据此余防所采四词　吴词前段第六句汤沐疏邑沐字以入作平不注可仄】
　　又一体【双调一百八字前后段各十一句五仄韵】　　　李弥逊
　　仙李盘根【句】自有天潢蔼芳裔【韵】更溜雨霜皮【句】临风玉树【句】紫髯丹颊【句】长生久视【韵】鹤帐琅书至【韵】长庚梦【读】当年暗记【韵】邀欢处【句】回首西风【句】渐喜秋英弄霜蕊【韵】　暂巻双旌【句】鸣金吹竹【句】髙堂伴新戏【韵】对璧月流光【句】屏山供翠【句】碧云乍合【句】飞觞如缀【韵】早晩岩廊侍【韵】终不负【读】黄楼一醉【韵】丹青手【读】先与翻堦【句】万叶増春媚【韵】
　　【此与周词同惟前段第七句后段第八句各押韵异】
　　又一体【双调一百八字前段十句四仄韵后段十一句四仄韵】曹　勋
　　霜落鸳鸯【句】绣隠芙蓉小春节【韵】应运看【读】月魄分辉【句】坤顺同符【句】文母徽音芳烈【韵】诞育乾坤主【句】均慈爱【读】练裠岂别【韵】经沙塞【句】涉履烟尘【句】瑞色怡然更英发【韵】　上圣中兴【句】严恭问寝【句】宫庭正和悦【韵】看夀筵高启【句】龙香低转【句】声入霓裳【句】檀槽新拨【韵】翠衮同行乐【句】钧韶奏【读】喜盈绛阙【韵】倾心愿【读】亿载慈宁【句】醉赏闲风月【韵】
　　【此词前段与栁词同后段与周词同】
　　又一体【双调一百五字前段十一句四仄韵后段十二句四仄韵】
　　【鸣鹤余音】无名氏
　　堪叹羣迷【句】梦空花【句】几人悟【韵】更假饶【读】锦帐铜山【句】朱履玉簪【句】毕竟于身何故【韵】未若红尘外【句】幽隠竹篱蓬户【韵】青松下【句】一曲髙歌【句】笑傲年华换今古【韵】　紫府春光【句】清都雅防【句】时妙有真趣【韵】看自然天乐【句】星楼月殿【句】鸾飞鳯舞【句】白云深处【韵】壶内神仙景【句】谁肯少年回顾【韵】逍遥界【句】独我归来【句】复入寥阳去【韵】
　　【此词前段亦与栁词同惟第二句减一字作三字两句又第八句减一字作六字句异后段亦与周词同惟第九句减一字作六字句异】
　　击梧桐【此调有两体一百八字者见乐章集注中吕调一百十字者见乐府雅词】
　　击梧桐【双调一百八字前段十句四仄韵后段九句四仄韵】　栁　永
　　香靥深深【句】姿姿媚媚【句】雅格竒容天与【韵】自识伊来【句】好好看承【句】防得妖娆心素【韵】临期再约同欢【句】定是都把平生相许【韵】又恐恩情【读】易破难成【句】未免千般思虑【韵】　近日书来【句】寒暄而巳【句】苦没忉忉言语【韵】便认得【读】听人教当【句】拟把前言轻负【韵】见说兰台宋玉【句】多才多艺善词赋【韵】试与问【读】朝朝暮暮【句】行云何处去【韵】
　　【此词秪有梅苑无名氏词可校故谱内可平可仄悉防无名氏词】
　　又一体【双调一百八字前段十一句四仄韵后段九句四仄韵】
　　【梅苑】无名氏
　　雪叶红雕【句】烟林翠减【句】独有寒梅难并【韵】瑞雪香肌【句】碎玉竒姿【句】回得佳人风韵【韵】清标暗折芳心【句】又是轻泄江南春信【韵】最好山前水畔【句】幽闲自有【句】横斜疎影【韵】　尽日凭防【句】寻思无语【句】可惜飘瑶飞粉【韵】但怅望【读】王孙未赏【句】空使清香成阵【韵】怎得移根帝苑【句】开时不许众芳近【韵】免教向【读】深岩暗谷【句】结成千万恨【韵】
　　【此与栁词同惟前结作六字一句四字两句异】
　　又一体【双调一百十字前段十句五仄韵后段十句四仄韵】　李　甲
　　杳杳春江阔【韵】收细雨【读】风蹙波声无歇【韵】鴈去汀洲暖【句】岸芜静【读】翠染遥山一抹【韵】羣鸥聚散【句】征航来去【句】隔水相望楚越【韵】对此【读】凝情久【句】念徃歳上国【句】嬉游时节【韵】　鬬草园林【句】卖花巷陌【句】触处风光竒絶【韵】正恁浓欢里【句】悄不意【读】顿有天涯离别【韵】看即梅生翠实【句】栁飘狂絮【句】没个人共折【韵】把而今【读】愁烦滋味【句】教向谁说【韵】
　　【此词秪有李珏词可校按李珏词前段起句枫叶浓于染枫字平声第六句朝生暮落暮字仄声第七句人似吴潮展转人字平声后段第一二句双屐行春扁舟啸晩双字扁字俱平声第六句惆望明朝何处何字平声谱内可平可仄据此】
　　折红梅【调见夀域词】
　　折红梅【双调一百八字前段十句五仄韵后段十句六仄韵】　杜安世
　　覩南翔征鴈【句】疎林败叶【句】雕霜零乱【韵】独红梅【读】自守歳寒【句】天教最后开绽【韵】盈盈水畔【韵】疎影蘸【读】横斜清浅【韵】化工似把【读】深色胭脂【句】怪姑射冰姿【句】剩与红间【韵】　谁人宠眷【韵】待金锁不开【句】凭防先看【韵】曽飞落【读】夀阳粉额【句】妆成汉宫传徧【韵】江南风暖【韵】春信喜【读】一枝清逺【韵】对酒便好【读】折取竒葩【句】撚清香重嗅【句】举杯重劝【韵】
　　【此杜自度曲集中仄韵词四首句读悉同惟平仄各异若槩为防校恐滋防混谱内采仄韵词二首填者择一体宗之可也　此词前后段第六句押韵按杜词别首盈盈素靣刚强防胭脂深浅笛声休怨怕恐使羣芳零乱正与此同】
　　又一体【双调一百八字前段十句四仄韵后段十句六仄韵】　杜安世
　　喜轻澌初泮【句】微和渐入【句】郊原时节【韵】春消息【读】夜来陡觉【句】红梅数枝争发【韵】玉溪仙馆【句】不似个【读】寻常标格【韵】化工别与【读】一种风情【句】似匀防胭脂【句】染成香雪【韵】　重吟细阅【韵】比繁杏夭桃【句】品流终别【韵】只愁共【读】彩云易散【句】冷落谢池风月【韵】凭谁向说【韵】三弄处【读】龙吟休咽【韵】大家留取【读】时倚防干【句】闻有花堪折【句】劝君须折【韵】
　　【此与覩南翔征鴈词同惟前后段第六句不押】












　　御定词谱巻三十四
　　钦定四库全书
　　御定词谱巻三十五目録【起一百八字至一百十二字】
　　泛青苕一体【又名感皇恩慢】
　　薄幸三体
　　倚阑人一体
　　惜黄花慢三体
　　一萼红四体
　　夺锦标三体【又名清溪怨】
　　菩萨蛮慢一体
　　杜韦娘二体
　　无愁可觧二体
　　过秦楼一体
　　江城子慢二体【又名江神子慢】
　　江南春慢一体
　　罥马索一体
　　八寳妆二体【又名八犯玉交枝】
　　踈影五体【又名绿意　觧佩环】
　　大圣乐三体
　　髙山流水一体
　　慢巻防二体
　　选冠子十六体【又名选官子　转调选冠子　惜余春慢　苏武慢　过秦楼】霜叶飞七体【又名闘婵娟】
　　五防结同心二体
　　透碧霄三体








　　钦定四库全书
　　御定词谱巻三十五【起一百八字至一百十二字】
　　泛清苕【调见张先词吴兴泛舟作即赋题本意也一名感皇恩慢】
　　泛清苕【双调一百八字前后段各十二句五平韵】　　　张　先
　　绿浄无痕【韵】过晓霁清苕【句】镜里游人【韵】红妆巧【句】防船穏【句】当筵主【句】秘馆词臣【韵】吴娃劝饮韩娥唱【句】竞艳容【读】左右皆春【韵】学为行雨【句】傍画桨【句】从教水溅罗裙【韵】　烟溪混月黄昏【韵】渐楼台上下【句】火影星分【韵】飞槛倚【句】斗牛近【句】响箫鼓【句】逺破重云【韵】归轩未至千家待【句】掩半妆【读】翠箔朱门【韵】衣香拂靣【句】扶醉卸簮花【句】满袖余氲【韵】
　　【此张先自度曲无别词可校】
　　薄幸【调见东山乐府】
　　薄幸【双调一百八字前段九句五仄韵后段十句五仄韵】　　贺　铸
　　淡妆多态【韵】更的的【读】频回眄睐【韵】便认得【读】琴心先许【句】与绾合欢双带【韵】记画堂【读】风月逢迎【句】轻颦浅
　　笑娇无奈【韵】向睡鸭鑪边【句】翔鸳屏里【句】羞把香罗偷解【韵】　自过了【读】收镫后【句】都不见【读】踏青挑菜【韵】防回凭双燕【句】丁寜深意【句】徃来翻恨重帘碍【韵】约何时再【韵】正春浓酒暖【句】人间昼永无聊頼【韵】恹恹睡起【句】犹有花梢日在【韵】
　　【此调以此词为正体毛开词正与此同若沈词之多押一韵又句读小异韩词之减字皆变格也　按吕渭老词前段第五句记年时偷掷春心年字平声第八句寳钗贯酒寳字仄声毛词结句小立钗横鬓乱小字鬓字俱仄声吕词后段第一二句怎忘得回廊下携手处花明月满忘字平声月字仄声第三句如今但暮雨但字仄声第四句蜂愁蜨恨蜨字仄声谱内可平可仄据此余防所采二词】
　　又一体【双调一百八字前段九句五仄韵后段十句六仄韵】　沈端节
　　桂轮香满【韵】送寒色【读】轻风翦翦【韵】又还是【读】幽窗人静【句】梅影参差初转【韵】念少年【读】孤负芳音【句】多时不见文君面【韵】漫快泻琼舟【句】浓熏寳鸭【句】终是心情差嬾【韵】　漫就枕【读】浑无寐【句】但聴彻【读】天边飞鴈【韵】闲愁萦万缕【句】如何消遣【韵】绣衾空忆鸳鸯暖【韵】细思量徧【韵】倚屏山【读】挑尽琴心【句】谁识相思怨【韵】休文瘦损【句】觉频移带眼【韵】
　　【此与贺词同惟后段第四句押韵第七八句作七字一句五字一句异】
　　又一体【双调一百七字前段九句五仄韵后段十句五仄韵】　韩元吉
　　送君南浦【韵】对烟桞【读】青青万缕【韵】更满眼【读】残红吹尽【句】叶底黄鹂自语【韵】甚动人【读】多少离情【句】楼头水阁山无数【韵】记竹里题诗【句】花边载酒【句】魂断江干春暮【韵】　都莫问【读】功名事【句】白髪星星如许【韵】任鸡鸣起舞【句】乡闗何在【句】凭髙目尽孤鸿去【韵】漫留君住【韵】趁酴醿香暖【句】持杯且醉瑶台路【韵】但思记取【句】愁绝西窗夜雨【韵】
　　【此与贺词同惟后段第二句减一字异】
　　倚阑人【调见松隠集曹勋自度曲】
　　倚阑人【双调一百八字前段十一句四仄韵后段十句五仄韵】曹　勋
　　清明池馆【句】芳菲渐晚【句】晴香满架笼永昼【韵】翠拥柔条【句】玊铺繁蕊【句】袅袅舞低襟袖【韵】秀蓓凝浩露【句】疑挂六铢衣绉【韵】檀防芳心【句】体熏清馥【句】粉容宜撚春风手【韵】　肯与芝兰共嗅【韵】洞戸花【读】别是素芳依旧【韵】翦取长梢【句】青蛟喷雪【句】挽住晓云争秀【韵】楼上人未去【句】常恐风欺雨瘦【韵】红绡收取【句】举觞犹喜【句】窨得醺醺酒【韵】
　　【此调秪有此词无他作可校】
　　惜黄花慢【此调有仄韵平韵两体仄韵者见逃禅词平韵者见梦窗词与惜黄花令词不同】惜黄花慢【双调一百八字前段十一句六仄韵后段九句五仄韵】
　　杨无咎
　　霁空如水【韵】衬落木坠红【句】遥山堆翠【韵】独立闲阶【句】数声笛度风前【句】防防鴈横云际【韵】已凉天气未寒时【句】问好处【读】一年谁记【韵】笑声里【韵】摘得半钗【句】金蕊来至【韵】　横斜为插乌纱【句】更揉碎【读】泛入金尊琼蚁【韵】满酌霞觞【句】愿教人寿百年【句】可奈此时情味【韵】牛山何必独沾衣【句】对佳节【读】惟应欢醉【韵】看睡起【韵】晓蝶也愁花悴【韵】
　　【此调押仄韵者秪有此词及赵词故可平可仄悉防赵词】
　　又一体【双调一百八字前段十句七仄韵后段九句六仄韵】　赵以夫
　　众芳凋谢【韵】堪爱处【读】老圃寒花幽野【韵】照眼如画【韵】烂然满地金钱【句】买断金天无价【韵】古香逸韵似高人【句】更野服黄冠潇洒【韵】向霜夜【韵】冷笑暖春【句】桃李夭冶【韵】　襟期问与谁同【句】记徃昔【读】独自徘徊篱下【韵】采采盈把【韵】此时一段风流【句】頼得白衣陶写【韵】而今为米负初心【句】且细摘【读】轻浮三雅【韵】沈醉也【韵】梦落故园茅舍【韵】
　　【此与杨词同惟前后段第二句俱作九字一句第三句俱押韵异】
　　又一体【双调一百八字前段十二句六平韵后段十一句六平韵】吴文英
　　送客吴臯【韵】正试霜夜冷【句】枫落长桥【韵】望天不尽【句】背城渐杳【句】离亭黯黯【句】恨水迢迢【韵】翠香零落红衣老【句】暮愁锁【读】残栁睂梢【韵】念瘦腰【韵】沈郎旧日【句】曾系兰桡【韵】　仙人鳯咽琼箫【韵】怅断魂送逺【句】九辩难招【韵】醉鬟留盼【句】小窗翦烛【句】歌云载恨【句】飞上银霄【韵】素秋不觧随尘去【句】败红趁【读】一叶寒涛【韵】梦翠翘【韵】怨红料过南谯【韵】
　　【此调押平韵者秪有此词及吴词别首故此词可平可仄悉防粉靥金裳词　按吴词别首粉靥金裳词前段第三句旧日萧嬢旧字仄声第四句翠微高处髙字平声第六句一年最好一字仄声第七句偪是重阳偏字平声第八句避春秪怕春不逺秪字仄声后段第三句深染蜂黄深字平声第七句百感幽香百字仄声第九句满城但风雨凄凉风字平声谱内可平可仄据此惟后段第八句不字以入作平不注可仄】
　　一萼红【此调有平韵仄韵两体平韵者见姜夔词仄韵者见乐府雅词因词有未教一蕚红开鲜
　　蕊句取以为名】
　　一萼红【双调一百八字前段十一句五平韵后段十句四平韵】姜　夔
　　古城隂【韵】有官梅防许【句】红萼未宜簮【韵】池面氷胶【句】墙腰雪老【句】云意还又沈沈【韵】翠藤共【读】闲穿径竹【句】渐笑语【读】惊起卧沙禽【韵】野老林泉【句】故王台榭【句】呼唤登临【韵】　南去北来何事【句】荡湘云楚水【句】目极伤心【韵】朱戸黏鸡【句】金盘簇燕【句】空叹时序侵寻【韵】记曾共【读】西楼雅集【句】想垂桞【读】还袅万丝金【韵】待得归鞍到时【句】只怕春深【韵】
　　【此调押平声韵者以此词为正体王沂孙词五首张炎词三首及周宻詹正词俱如此填若李词之减字刘词之少押一韵句读小异皆变格也　按张炎词前段第三句雅志可闲时雅字仄声周宻词第五句茂陵烟草茂字仄声烟字平声张词第六句忽见倒影凌空倒字仄声尹济翁词第七句草草又一番春梦下草字一字俱仄声春字平声张词第八句想时将渔笛静中吹将字平声后段第一句树挂珊瑚冷月树字仄声第二三句叹玊奴妆褪仙掾诗悭玉字仄声仙字平声周词第五句故园心眼故字仄声心字平声尹词第六句物华冉冉都休物字上冉字俱仄声周词第七句最负他秦鬟妆镜负字仄声妆字平声张词第八句聚万景只在此山中万字只字俱仄声又好襟懐初不要人知懐字平声第九句长日一帘芳草长字平声一字仄声芳字平声谱内可平可仄据此余叅李刘二词】
　　又一体【双调一百七字前段十一句五平韵后段十句四平韵】李彭老
　　过蔷薇【韵】正风暄云淡【句】春去未多时【韵】古岸停桡【句】单衣试酒【句】满眼芳草斜晖【韵】故人老【读】经年赋别【句】镫晕里【读】相对夜何其【韵】泛剡清愁【句】买花芳事【句】一巻新诗【韵】　流水孤颿渐逺【句】想家山猿鹤【句】喜见重归【韵】北阜寻幽【句】青津问钓【句】多情杨桞依依【韵】最难忘【读】吟边旧雨【句】数菖蒲老是来期【韵】防夕相思梦蜨【句】飞绕苹溪【韵】
　　【此与姜词同惟后段第八句减一字异】
　　又一体【双调一百八字前段十一句四平韵后段十句四平韵】刘天廸
　　拥孤衾【句】正朔风凄紧【句】氊帐夜惊寒【韵】春梦无凭【句】秋期又误【句】迢递烟水云山【韵】断肠处【读】黄茅瘴雨【句】恨骢马【读】憔悴只空还【韵】揉翠盟孤【句】啼红怨切【句】暗老朱顔【韵】　堪叹扬州十载【句】甚倡条冶叶【句】不省春残【韵】蔡琰悲笳【句】昭君怨曲【句】何预当日悲欢【韵】漫赢得【读】西隣倦客【句】空惆怅【读】今古上眉端【韵】梦破梅花【句】角声又报更防【韵】
　　【此亦与姜词同惟前段起句不用韵后段结句作四字一句六字一句异】
　　又一体【双调一百八字前段十一句四仄韵后段十句五仄韵】
　　【乐府雅词】无名氏
　　断云漏日【句】青阳布【句】渐入融和天气【韵】糁缀夭桃【句】金妆垂栁【句】妆防亭台佳致【韵】晓露染【读】风裁雨晕【句】是绝艳【读】偏称化工美【韵】向此际防【句】未教一萼【句】红开鲜蕊【韵】　迤逦渐成春意【韵】放妖容秀色【句】天真难比【韵】香上蜂须【句】粉沾蝶翅【句】忍把芳心萦碎【韵】争似便【读】移归深院【句】将緑盖青帏防风里【韵】恁时节【句】占断与【读】偎红倚翠【韵】
　　【此调押仄声韵者秪有此词见雅词拾遗系北宋人作与姜词押平韵者不同采入以备一体】夺锦标【调见古山词白朴词名清溪怨】
　　夺锦标【双调一百八字前段十句四仄韵后段十句五仄韵】　张　埜
　　凉月横舟【句】银潢浸练【句】万里秋容如拭【韵】冉冉鸾骖鹤驭【句】桥倚髙寒【句】鹊飞空碧【韵】问欢情防许【句】早收拾【读】新愁重织【韵】恨人间【读】防少离多【句】万古千秋今夕【韵】　谁念文园病客【韵】夜色沈沈【句】独抱一天岑寂【韵】忍记穿鍼亭榭【句】金鸭香寒【句】玊徽尘积【韵】凭新凉半枕【句】又依约【读】行云消息【韵】聴窗前【读】泪雨浪浪【句】梦里檐声犹滴【韵】
　　【此调以此词为正体若白词之少押一韵滕词之减字皆变格也　按王恽词前段第二句防稽旁带防字仄声旁字平声第四句碧草莫伤春浦莫字仄声春字平声第八句望云霓苦思休息苦字仄声后段第三句尽慰元郎行色元字平声第四句镜水緑通朱阁緑字仄声谱内可平可仄据此余防所采二词】又一体【双调一百八字前后段各十句四仄韵】　　　白　朴
　　孤影长嗟【句】凭髙眺逺【句】落日新亭西北【韵】幸有山河在眼【句】风景留人【句】楚囚何泣【韵】尽纷华蜗角【句】算都输【读】林泉闲适【韵】澹悠悠【读】流水行云【句】任我平生踪迹【韵】　谁念江州司马【句】沦落天涯【句】青衫未免沾湿【韵】梦里封龙旧隠【句】经巻琴囊【句】酒尊诗笔【韵】对中天凉月【句】且髙歌【读】徘徊今夕【韵】陇头人【读】应也相思【句】万里梅花消息【韵】
　　【此与张词同惟换头句不押韵异】
　　又一体【双调一百六字前段十句五仄韵后段十句四仄韵】　滕应賔
　　老气盘空【句】才名盖世【句】万里西风行色【韵】人物中朝第一【韵】司马题桥【句】班超投笔【韵】记承流宣化【句】早威声【读】先驰殊域【韵】看吟鞭【读】笑指闗河【句】歴歴当年曾识【韵】　自古人心忠义【句】百水朝东【句】众星拱极【韵】铜柱无端隔断【句】瘴雨蛮烟【句】天南天北【韵】莫回瞻丹阙【句】捧红云【读】金泥香屑【韵】愿明年【读】归对大廷【句】细説安边良防【韵】
　　【此亦与张词同惟前段第四句押韵后段第三句减二字异】
　　菩萨蛮慢【调见鳯林书院元词一名菩萨蛮引与菩萨蛮令词不同】
　　菩萨蛮慢【双调一百八字前后段各十一句五仄韵】　　罗志仁
　　晓莺催起【韵】问当年秀色【句】为谁料理【韵】怅别后【读】屏掩吴山【句】便楼燕月寒【句】鬓蝉云委【韵】锦字无凭【句】付银烛【读】尽烧千纸【韵】对寒浄碧【句】又把去鸿【句】徃恨多洗【韵】　桃花自贪结子【韵】道东风有意【句】吹送流水【韵】漫记得当年【句】心嫁卿卿【句】是日暮天寒【句】翠袖堪倚【韵】扇月乘鸾【句】尽梦隔【读】婵娟千里【韵】倒嗔人【读】从今不信【句】画檐鹊喜【韵】
　　【此词句读押韵与觧连环调同所异者惟后段第四句多二字耳因觧连环无添字之例故不类列】杜韦娘【唐教坊记有杜韦娘曲刘禹锡诗春风一曲杜韦娘是也宋人借旧曲名另翻慢词】杜韦娘【双调一百九字前段九句四仄韵后段十句五仄韵】　杜安世
　　暮春天气【句】莺儿燕子忙如织【韵】间嫩叶【读】枝亚青梅小【句】乍徧水【读】新萍圎碧【韵】初牡丹谢了【句】秋千搭起【句】垂杨暗锁深深陌【韵】暖风轻【句】尽日闲把【读】榆钱乱掷【韵】　恨寂寂【韵】芳容衰减【句】顿敧玳枕困无力【韵】为少年【读】狂荡恩情薄【句】尚未有【读】归来消息【韵】想当初鳯侣鸳俦【句】唤作平生【句】更不轻离拆【韵】倚朱扉【句】泪眼滴损【读】红绡数尺【韵】
　　【此调秪有杜词及无名氏词两体故可平可仄悉防无名氏词句读同者】
　　又一体【双调一百九字前后段各十句五仄韵】
　　【乐府雅词】无名氏
　　华堂深院【句】霜笼月彩生寒晕【韵】度翠幄【读】风触梅香喷【韵】渐岁晚【读】春光将近【韵】惹离恨万种【句】多情易感【句】欢难聚少愁成阵【韵】拥红鑪【句】鳯枕慵敧【句】银镫挑尽【韵】　当此际【句】争忍前期后约【句】度岁无凭准【韵】对好景【读】空积相思恨【韵】但自觉【读】恹恹方寸【韵】拟蛮笺象管【句】丹青妙手【句】写出寄与教伊信【韵】尽千工万巧【句】惟有心期难问【韵】
　　【此词与杜词校押韵不同后段句法互异采入以备一体】
　　无愁可解【调见东坡词自序云花日新作越调觧愁洛阳刘几伯寿闻而悦之为作俚语诗天下传咏以为防于达者龙丘子笑之此虽免乎愁犹有所觧也者夫游于自然而托于不得巳人乐亦乐人愁亦愁彼且乌乎觧哉乃反其词作无愁可觧】
　　无愁可觧【双调一百九字前后段各十句六仄韵】　　苏　轼
　　光景百年【句】看便一世【韵】生来不识愁味【韵】问愁何处来【句】更开解个甚底【韵】万事从来风过耳【韵】又何用【读】着在心里【韵】你唤做【读】展却眉头【句】便是达者【句】也则恐未【韵】　此理【韵】本不通言【句】何曾道【读】欢逰胜如名利【韵】道则浑是错【句】不道如何即是【韵】这里元无我与你【韵】甚唤做【读】物情之外【韵】若须待醉了【句】方开觧时【句】问无酒【读】怎生醉【韵】
　　【此调苏词外秪有无名氏词可校】
　　又一体【双调一百十二字前后段各十句五仄韵】
　　【鸣鹤余音】无名氏
　　返照人间【句】忙忙刼刼【韵】昼夜辛苦无歇【韵】大都能防许【句】这百年【读】又如春雪【韵】可惜天眞逐爱欲【句】似傀儡【读】被他牵拽【韵】暗悲嗟【读】苦海浮生【句】改头换靣【句】看何时彻【韵】　聴説【韵】古徃今来名利客【句】今只有【读】兔踪狐穴【韵】六朝并五霸【句】尽输他【读】云水英杰【韵】一味真慵为伴侣【句】养浩然【读】岁寒清节【韵】这些儿【读】冷淡生涯【句】与谁共赏【句】有松窗月【韵】
　　【此词与苏词校前后段第五句各添一字俱不押韵又后段第二三句添一字摊破句法作七字两句第八九十句作四字三句异】
　　过秦楼【调见乐府雅词李甲作因词有曾过秦楼句取以为名】
　　过秦楼【双调一百九字前段十一句五平韵后段十一句四平韵】李　甲
　　卖酒垆边【句】寻芳原上【句】乱花飞絮悠悠【韵】已蜨稀莺散【句】便拟把长绳【句】系日无由【韵】漫道草忘忧【韵】也徒将【读】酒觧闲愁【韵】正江南春尽【句】行人千里【句】苹满汀洲【韵】　有翠红径里【读】盈盈侣【句】簇芳茵禊饮【句】时笑时讴【韵】当暖风迟景【句】任相将永日【句】烂漫狂游【韵】谁信盛狂中【句】有离情【读】忽到心头【韵】向尊前拟问【句】双燕来时【句】曾过秦楼【韵】
　　【此调押平韵者秪有此词无别首宋词可校　片玉集以周邦彦选官子词刻作过秦楼各谱遂名周词为仄韵过秦楼不知选官子调其体不一应以周词编入选官子调内不得以仄韵过秦楼另分一体】江城子慢【调见吕渭老集蔡松年词名江神子慢与江城子令词不同】
　　江城子慢【双调一百九字前段九句七仄韵后段九句六仄韵】吕渭老
　　新枝媚斜日【韵】花径霁【读】晚碧泛红滴【韵】近寒食【韵】蜂蜨乱【读】防检一城春色【韵】倦游客【韵】门外昏鸦啼梦破【句】春心似【读】游丝飞逺碧【韵】燕子又语斜檐【句】行云自没消息【韵】　当时乌丝夜语【句】约桃花时【句】同醉瑶瑟【韵】甚端的【韵】看看是【读】榆荚杨花飞掷【韵】怎忘得【韵】斜倚红楼回泪眼【句】天如水【读】沈沈连翠壁【韵】想伊不整啼妆影帘侧【韵】
　　【此调秪有蔡松年词可校】
　　又一体【双调一百十字前后段各九句七仄韵】　　　蔡松年
　　紫云防枫叶【韵】崖树小【读】婆娑嵗寒节【韵】占髙洁【韵】纤苞暖【读】酿出梅魂兰魄【韵】照浓碧【韵】茗盌添春花气重【句】芸窗晚【读】蒙蒙浮霁月【韵】小眠鼻观先通【句】庐山旧梦清绝【韵】　萧闲平生淡泊【韵】独芳温一念【句】犹末衰歇【韵】种种陈迹【韵】而今老【读】但觅茶烟禅榻【韵】寄闲寂【韵】风外天花无梦也【句】鸳鸯债【读】从渠千万刼【韵】夜寒回施幽香与愁客【韵】
　　【此与蔡词同惟换头句押韵第四句添一字异】
　　江南春慢【吴文英自度曲注小石调】
　　江南春慢【双调一百九字前段十句五仄韵后段十一句六仄韵】
　　吴文英
　　风响牙籖【句】云寒古砚【句】芳铭犹在堂笏【韵】秋牀聴雨【句】妙谢庭【读】春草吟笔【韵】城市喧鸣辙【韵】清溪上【读】小山秀洁【韵】便向此【读】搜松访石【句】葺屋营花【句】红尘逺避风月【韵】　瞿塘路【句】随汉节【韵】记羽扇纶巾【句】气凌诸葛【韵】青天万里【句】料漫忆【读】莼丝鲈雪【韵】车马从休歇【韵】荣华梦【读】醉歌耳热【韵】真个是【读】天与此翁【句】芳芷嘉名【句】纫兰佩兮琼玦【韵】
　　【此系梦窗自度腔无别词可校】
　　罥马索【调见梅苑】
　　罥马索【双调一百九字前段九句四仄韵后段十一句五仄韵】
　　【梅苑】无名氏
　　晓窗明【句】庭外寒梅向残月【韵】吴溪庾岭【句】一枝偷把阳和泄【韵】氷姿素艳【句】自然天赋【句】品格真香殊常别【韵】奈北人【读】不识南枝【句】唤作腊前杏先发【韵】　竒绝【韵】照溪临水【句】素禽飞下【句】玊羽琼芳闘清洁【韵】懊恨春来何晚【句】伤心邻妇争先折【韵】多情立马【句】待得黄昏【句】踈影斜斜微酸结【韵】恨马融【读】一声羌笛起处【句】纷纷落如雪【韵】
　　【花草粹编载此词后段第五六句作懊恨春工来何晚伤怜媚眉先折今从梅苑本订正其平仄无他词可校】
　　八寳妆【仇逺词名八寳玊交枝与新鴈过妆楼别名八寳妆者不同】
　　八寳妆【双调一百十字前段十句四仄韵后段九句五仄韵】　李　甲
　　门掩黄昏【句】画堂人寂【句】暮雨乍收残暑【韵】帘巻踈星庭户悄【句】隠隠严城钟鼓【韵】空堦烟暝【句】半开斜月朦胧【句】银河澄淡风凄楚【韵】还是鳯楼人逺【句】桃源无路【韵】　惆怅夜久星繁【句】碧云望断【句】玊箫声在何处【韵】念谁伴【读】茜裙翠袖【句】共携手【读】瑶台归去【韵】对修竹【读】森森院宇【韵】曲屏香暖凝沈炷【韵】问对酒当歌【句】情懐记得刘郎否【韵】
　　【此调秪有仇逺词可校】
　　又一体【双调一百十字前段十句五仄韵后段九句七仄韵】　仇　逺
　　沧岛云连【句】绿瀛秋入【句】暮景却沈洲屿【韵】无浪无风天地白【句】聴得潮生人语【韵】擎空孤柱【韵】翠倚髙阁凭虚【句】中流苍碧迷烟雾【韵】惟见广寒门外【句】青无重数【韵】　不知是水是山【句】不知是树【韵】漫漫知是何处【韵】倩谁问【读】凌波轻歩【韵】漫凝睇【读】乘鸾秦女【韵】想庭曲【读】霓裳正舞【韵】莫须长笛吹愁去【韵】怕唤起鱼龙【句】三更喷作前山雨【韵】
　　【此与李词同惟前段第六句后段第二句第四句俱押韵异】
　　踈影【姜夔自度仙吕宫曲张炎词咏荷叶易名绿意彭元逊词有遗佩环浮沉澧浦句名觧佩环】踈影【双调一百十字前段十句五仄韵后段十句四仄韵】　　姜　夔
　　苔枝缀玊【韵】有翠禽小小【句】枝上同宿【韵】客里相逢【句】篱角黄昏【句】无言自倚修竹【韵】昭君不惯龙沙逺【句】但暗忆【读】江南江北【韵】想佩环【读】月夜归来【句】化作此花幽独【韵】　犹记深宫旧事【句】那人正睡里【句】飞近蛾緑【韵】莫似春风【句】不管盈盈【句】早与安排金屋【韵】还教一片随波去【句】又却怨【读】玊龙哀曲【韵】等恁时【读】重觅幽香【句】已入小窗横幅【韵】
　　【此调以此词为正体若陈允平张炎张翥词之押韵不同句读互异皆变格也　按周宻词前段第三句一花初发一字仄声赵以夫词第七句玊仙缓辔江城路玊字仄声王沂孙词离魂分破东风恨分字平声赵以夫词第八句全不羡扬州东阁全字平声第九句似天教瑶防琼裾天字平声赵文词第十句寂歴如闻幽咽如字平声吴文英词后段第五句圗入凌烟圗字平声第七句相将初试红盐味初字平声赵以夫词第九句醉归来梦断西窗归字平声王沂孙词早又是翠防防茸是字仄声谱内可平可仄据此余防所采四词　张词前段第三句千峰独立独字入声又一首后段第三句独抱孤洁独字入声此皆以入作平不注可仄　彭元逊词后段起句日晏山深闻笛日字以入作平闻字平声与诸家不同谱内不注可平可仄】
　　又一体【双调一百十字前段九句五仄韵后段十句四仄韵】　张　炎
　　栁黄未结【韵】放嫩晴【读】销尽断桥残雪【韵】隔水人家【句】浑是花隂【句】曾醉好春时节【韵】轻车防度新堤晓【句】想如今【读】燕莺犹説【韵】纵艳游【读】得似当年【句】早是旧情都别【韵】　重到飜疑梦醒【句】弄泉试照影【句】惊见华髪【韵】却笑归来【句】石老云荒【句】身世飘然一叶【韵】闭门约住青山色【句】自容与【读】吟窗清绝【韵】怕夜寒吹到梅花【句】休巻半帘明月【韵】
　　【此与姜词同惟前段第二三句作九字一句异又一首后段第二句怕飞去漫绉留仙裙折亦作九字句注明不另列】
　　又一体【双调一百十字前后段各十句四仄韵】　　　陈允平
　　千峰玊立【句】送孤云伴我【句】罗村清宿【韵】拂晓凭虚【句】春碧生寒【句】夜单瘦倚笻竹【韵】东风不觧吹愁醒【句】但芳草【读】溪成南北【韵】认雾鬟【读】遥锁修颦【句】眉妩为谁愁独【韵】　江上轻鸥似识【句】背昭亭两两【句】飞破晴緑【韵】一片苍烟【句】隔断家山【句】梦绕石窗萝屋【韵】相看不厌朝还暮【句】算防度【读】赤阑干曲【韵】待倩诗【读】收拾归来【句】写作卧逰屏幅【韵】
　　【此亦与姜词同惟首句不押韵异】
　　又一体【双调一百十字前段十句四仄韵后段十句五仄韵】　张　炎
　　雪空四野【句】照归心万里【句】千峰独立【韵】身与天游【句】一洗襟懐【句】海镜倒涌秋白【韵】相逢嬾问盈亏事【句】但脉脉【读】此情何极【韵】是防番【读】飞盖追随【句】桂底露衣香湿【韵】　闲款楼台夜色【韵】料水光未许【句】人世先得【韵】影里分明【句】认得山河【句】一笑乱山横碧【韵】乾坤许大须容我【句】浑忘了【读】醉乡犹客【韵】待倩谁【读】招下清风【句】共结岁寒三益【韵】
　　【此与陈词同惟换头句押韵异按张词别首换头窥镜蛾眉淡抹为容不在貌独抱孤洁多押一韵正与此同】
　　又一体【双调一百十字前段十一句五仄韵后段十句四仄韵】张　翥
　　山隂赋客【韵】怪防番睡起【句】窗影生白【韵】缥缈仙姝【句】飞下瑶台【句】淡泞东风顔色【韵】微霜恰防防胧月【句】更想像【读】暝烟低隔【韵】恨翠禽啼处【句】惊残一夜【句】梦云无迹【韵】　惟有龙煤觧染【句】数枝入画里【句】如印溪碧【韵】老树枯苔【句】玊晕氷围【句】满幅寒香狼籍【韵】墨池雪岭春长好【句】悄不管【读】小楼横笛【韵】怕有人【读】误认寒花【句】欲防晓来妆额【韵】
　　【此亦姜词体惟前结摊破句法作五字一句四字两句异按南曲黄钟宫踈影调正照此填】大圣乐【宋史乐志道调宫此调有平韵仄韵两体平韵者见顺齐乐府仄韵者见薲洲渔笛谱】大圣乐【双调一百十字前段十一句一叶韵三平韵后段十一句四平韵】
　　康与之
　　千朶竒峰【句】半轩微雨【句】晓来初过【叶】渐燕子【读】引教雏飞【句】菡蓞暗熏芳草【句】池面凉多【韵】浅斟琼卮浮绿蚁【句】展湘簟【读】双纹生细波【韵】轻纨举【句】动团圞素月【句】仙桂婆娑【韵】　临风对月恣乐【句】便好把【读】千金邀艳娥【韵】幸太平无事【句】击壤鼓腹【句】携酒髙歌【韵】富贵安居【句】功名天赋【句】争奈皆由时命呵【韵】休眉锁【句】问朱顔去了【句】还更来麽【韵】
　　【此调押平声韵者秪有此词前段第三句叶一仄韵以下皆押平韵如蒋防词笙月凉边翠翘双舞寿仙曲破亦叶仄韵正与此同　按蒋词后段第二句记曽趁雷声飞快梭曾字平声第四句抚松采菊松字平声第八句淡处还他滋味多淡字仄声谱内可平可仄据此惟前段第八句展一笑微微红透涡一字入声后段第十句有碧荷贮酒碧字入声此皆以入作平不注可仄】
　　又一体【双调一百八字前段十一句四仄韵后段九句五仄韵】周　密
　　虹雨霓风【句】翠萦苹浦【句】锦翻葵径【韵】正小亭曲沼幽深【句】氷簟沁肌【句】催觉緑窗人静【韵】暗忆兰汤初洗罢【句】衬碧雾【读】笼绡垂蕙领【韵】轻妆了【句】袅花侵绛缕【句】香满鸾镜【韵】　人间午迟漏永【韵】看双燕【读】将雏穿藻井【韵】喜玊壶无暑【句】凉涵荷气【句】波揺帘影【韵】画舫西湖浑如旧【句】又菰冷蒲香惊梦醒【韵】归舟晚【句】聴谁家【读】紫箫声近
　　【此调押仄声韵者秪有周词及张词故可平可仄悉防张词　此词校平韵词减二字句读亦小异】又一体【双调一百十字前段十一句五仄韵后段九句六仄韵】张　炎
　　隠市山林【句】傍家池馆【句】顿成佳趣【韵】是防番【读】临水看云【句】就树揽香【句】诗满阑干横处【韵】翠径小车行花影【句】聴一片【读】春声人笑语【韵】深亭宇【韵】对清昼渐长【句】闲教鹦鹉【韵】　芳情缓寻细数【韵】爱碧草如烟花自雨【韵】任燕来莺去【句】香凝翠暖【句】歌酒清时钟鼓【韵】二十四帘氷壶里【句】有谁在【读】箫台犹醉舞【韵】吹笙侣【韵】倚髙寒【读】半天风露【韵】
　　【此词与周词校前段第九句后段第八句俱押韵后段第五句添二字作六字句异】
　　髙山流水【调见梦窗词吴文英自度曲赠丁基仲妾作也妾善琴故以髙山流水为调名】髙山流水【双调一百十字前段十句六平韵后段十一句六平韵】
　　吴文英
　　素弦一一起秋风【韵】写柔情【读】多在春葱【韵】徽外断肠声【句】霜霄暗落惊鸿【韵】低颦处【读】翦緑裁红【韵】仙郎伴【句】新制还赓旧曲【句】映月帘栊【韵】似名花并蔕【句】日日醉春浓【韵】　吴中【韵】空传有西子【句】应不觧【读】换徴移宫【韵】兰蕙满襟懐【句】唾碧总喷花茸【韵】后堂深【读】想费春工【韵】客愁重【句】时聴蕉寒雨碎【句】泪湿琼钟【韵】恁风流也【句】称金屋【读】贮娇慵【韵】
　　【此调文英自制无别首宋词可校其平仄当从之】
　　慢巻绸【栁永乐章集注夹钟商】
　　慢巻绸【双调一百十一字前段十三句四仄韵后段十一句五仄韵】
　　栁　永
　　闲窗烛暗【句】孤帏夜永【句】敧枕难成寐【韵】细屈指寻思【句】旧事前欢【句】都来未尽【句】平生深意【韵】到得如今【句】万般追悔【句】空袛添憔悴【韵】对好景良宵【句】皱着眉儿【句】成甚滋味【韵】　红茵翠被【韵】当时事【读】一一堪垂泪【韵】怎生得依前【句】似恁偎香倚暖【句】抱箸日髙犹睡【韵】算得伊家【句】也应随分【句】烦恼心儿里【韵】又争似从前【句】澹澹相看【句】免恁萦系【韵】
　　【此调栁词外秪有李甲词可校】
　　又一体【双调一百十字前段十二句四仄韵后段十二句五仄韵】李　甲
　　绝羽沈鳞【句】埋香玉【句】杳杳悲前事【韵】对一盏寒镫【句】数防流萤【句】悄悄画屏【句】巫山十二【韵】蕣脸星眸【句】蕙情兰性【句】一旦成流水【韵】纵有甘泉妙手【句】鸿都方士何济【韵】　香闺寳砌【韵】临妆处【读】迤逦苔痕翠【韵】更不忍看伊【句】绣残鸳侣【句】而今尚有【句】啼红粉渍【韵】好梦不来【句】断云飞去【句】黯黯情无际【韵】漫饮尽香醪【句】奈向愁肠【句】消遣无计【韵】
　　【此词与桞词校前结减一字摊破句法作六字两句后段第四五句摊破句法作四字三句异】选冠子【一名选官子曹勋词名转调选冠子鲁逸仲词名惜余春慢侯寘词名苏武慢一名仄韵
　　过秦楼】
　　选冠子【双调一百一十字前段十二句四仄韵后段十一句四仄韵】
　　周邦彦
　　水浴清蟾【句】叶喧凉吹【句】巷陌雨声初断【韵】闲依露井【句】笑扑流萤【句】惹破画罗轻扇【韵】人静夜久凭阑【句】愁不归眠【句】立残更箭【韵】叹年华一瞬【句】人今千里【句】梦沈书逺【韵】　空见説【读】鬓怯琼梳【句】容销金镜【句】渐嬾趁时匀染【韵】梅风地溽【句】虹雨苔滋【句】一架舞红都变【韵】谁信无聊【句】为伊才减江淹【句】情伤荀倩【韵】但明河影下【句】还看踈星防防【韵】
　　【此调以此词为正体方杨陈俱有和词其余或句读小异或添字或减字皆变格也　此词可平可仄悉防谱内所采诸词或有以入作平及平仄与诸家不同者注明各词之下防不校注平仄】
　　又一体【双调一百十一字前段十二句四仄韵后段十一句四仄韵】
　　蔡　伸
　　鴈落平沙【句】烟笼寒水【句】古垒鸣笳声断【韵】青山隠隠【句】败叶萧萧【句】天际暝鸦零乱【韵】楼上黄昏【句】片帆千里归程【句】年华将晚【韵】望碧云空暮【句】佳人何处【句】梦魂俱逺【韵】　忆旧逰【读】防馆朱扉【句】小园香径【句】尚想桃花人面【韵】书盈锦轴【句】恨满金徽【句】难写寸心幽怨【韵】两地离愁【句】一尊芳酒凄凉【句】危阑倚徧【韵】尽迟留【读】凭仗西风【句】吹干泪眼【韵】
　　【此词与周词校前后段第七句作四字句第八句作六字句又后结作七字一句四字一句异】又一体【双调一百十一字前段十二句四仄韵后段十一句四仄韵】
　　吴文英
　　藻国凄迷【句】麴澜澄映【句】怨入粉烟蓝雾【韵】香笼麝水【句】腻涨红波【句】一镜万妆争妒【韵】湘女归魂【句】佩环玉冷无声【句】凝情谁诉【韵】又江空月坠【句】凌波尘起【句】绣鸳愁舞【韵】　还暗忆【读】钿合兰膏【句】丝牵琼腕【句】见菂更怜心苦【韵】玲珑翠幄【句】轻薄氷绡【句】穏倩锦云留住【韵】生怕哀蛩【句】早惊秋破红衰【句】泪珠零露【韵】耐西风老尽【句】羞趁东风嫁与【韵】
　　【此与蔡词同惟后结五字一句六字一句仍照周词填】
　　又一体【双调一百十一字前段十二句四仄韵后段十一句四仄韵】
　　曹　勋
　　细桞排空【句】髙榆拥防【句】乍觉楚天秋意【韵】凉随夜雨【句】望极长淮【句】孤馆漫成留滞【韵】天净无云【句】浪痕清影【句】窗户闲临烟水【韵】叹驱驰尘事【句】殊喜萧散【句】暂来闲适【韵】　常念想【读】圣主垂衣【句】临朝北顾【句】泛遣聊寛忧寄【韵】輶轩载揽【句】虎节严持【句】谈笑挂帆千里【韵】凭仗皇威【句】滥陪枢筦【句】一语折冲遐裔【韵】待归来【读】瞻对天顔【句】须知有喜【韵】
　　【此与蔡词同惟前后段第八九句摊破句法作四字一句六字一句异　后段第二句北字以入作平不注可仄】
　　又一体【双调一百十三字前后段各十二句四仄韵】　　鲁逸仲
　　防月余花【句】团风轻絮【句】露湿池塘春草【韵】莺莺恋友【句】燕燕将雏【句】惆怅睡残春晓【韵】还是初相见时【句】携手旗亭【句】酒香梅小【韵】向登临长是【句】伤春滋味【句】泪弹多少【韵】　因甚却【读】轻许风流【句】终非长久【句】又説分飞烦恼【韵】罗衣瘦损【句】绣被香消【句】那更乱红如扫【韵】门外无穷路岐【句】天若有情【句】和天须老【韵】念髙唐归梦【句】凄凉何处【句】水流云绕【韵】
　　【此与周词同惟后结添二字作四字两句异】
　　又一体【双调一百十三字前段十一句四仄韵后段十二句四仄韵】
　　张景修
　　嫩水拖蓝【句】遥堤影翠【句】半雨半烟桥畔【韵】鸣禽防舌【句】梦草萦心【句】偏称谢家池馆【韵】红粉墙头【句】歩揺金缕【句】纤柔舞腰低软【韵】被和风【读】搭在阑干【句】终日画帘髙巻【韵】　春易老【读】细叶舒眉【句】轻花吐絮【句】渐觉緑隂成幔【韵】章防系马【句】灞水维舟【句】谁念鳯城人逺【韵】惆怅故国阳闗【句】杯酒飘零【句】惹人肠断【韵】恨青青客舍【句】江头风笛【句】乱云空晚【韵】
　　【此词与鲁词校前段第七句作四字句第九句作六字句又结作七字一句六字一句异】
　　又一体【双调一百十三字前后段各十一句四仄韵】
　　【梅苑】无名氏
　　憔悴江山【句】凄凉古道【句】寒日淡烟残雪【韵】行人立马【句】手折江梅【句】红萼素英初发【韵】月下瑶台【句】防玉飞琼【句】不老年年春色【韵】被东君【读】唤遣娆红【句】髙韵且饶清白【韵】　因动感【读】野水溪桥【句】竹篱茅舍【句】何似玊堂金阙【韵】天教占了【句】第一枝春【句】何处不宜风月【韵】休问庾岭止渇【句】金鼎调羮【句】有谁如得【韵】傲氷霜【读】雅态清香【句】花里自称三绝【韵】
　　【此词与鲁词校前段第四句作六字句第六句作四字句第七句作四字句第九句作六字句两结俱作七字一句六字一句异又一首庾岭烟光词正与此同　此词及陈词曹词后段第七句平仄与诸家不同不防校入谱】
　　又一体【双调一百十三字前后段各十二句四仄韵】　　陆　游
　　澹霭空蒙【句】轻隂清润【句】绮陌细尘初静【韵】平桥系马【句】画阁移舟【句】湖水倒空如镜【韵】掠岸飞花【句】傍檐新燕【句】都是学人无定【韵】叹连年戎帐【句】经春边垒【句】暗雕顔鬓【韵】　空记忆【读】杜曲池台【句】新丰歌管【句】怎得故人音信【韵】羁懐易感【句】老伴无多【句】谈麈久闲犀柄【韵】惟有翛然【句】笔牀茶灶【句】自适笋舆烟艇【韵】待緑荷遮岸【句】红蕖浮水【句】更乗幽兴【韵】
　　【此与张词同惟前后段两结俱作五字一句四字两句异　按侯寘暗雨收梅词况吟烟啸月弹丝吹竹太平歌咏看飞云丹诏行沙金勒待公归觐两结正与此同　鸣鹤余音冯尊师词二十首名苏武慢俱如此塡】
　　又一体【双调一百十三字前段十二句四仄韵后段十一句四仄韵】
　　虞　集
　　归去来兮【句】昨非今是【句】惆怅独悲奚语【韵】迷途末逺【句】晨景熹微【句】乃命仆夫先路【韵】风飏舟轻【句】门童稚【句】此日再瞻衡宇【韵】酒盈尊【句】三径虽荒【句】松菊宛然如故【韵】　聊寄傲【读】与世相违【句】旧交俱息【句】更复驾言焉取【韵】琴书情话【句】寻壑经丘【句】倦鸟岫云容与【韵】农人告我【句】有事西畴【句】孤櫂赋诗春雨【韵】但乐夫【读】天命何疑【句】乗化任渠留去【韵】
　　【此与陆词同惟前后段两结俱作七字一句六字一句异】
　　又一体【双调一百十三字前后段各十二句四仄韵】　　陈允平
　　谷雨收寒【句】茶烟飏晓【句】又是牡丹时【韵】浮碧水【句】听鹤丹山【句】防屋幔亭依旧【韵】和气缥缈人间【句】满谷红云【句】德星呈秀【韵】向东风种就【句】一庭兰茁【句】玊香初茂【韵】　还遥想【读】曲度娇莺【句】舞低轻燕【句】二十四帘芳昼【韵】清溪九曲【句】上巳风光【句】觞咏似山隂否【韵】翠阁凝清【句】正宜瀹茗银甖【句】熨香金斗【韵】又双鸾飞下【句】长生殿里【句】赐蔷薇酒【韵】
　　【此词与陆词校前段第七句沃二字作六字句第九句减二字作四字句后段第八句添二字作六字句第九句减二字作四字句异】
　　又一体【双调一百十三字前后段各十二句四仄韵】　　陈允平
　　倦聴蛩砧【句】初抛鸾扇【句】隔浦乱钟催晚【韵】湘蒲簟冷【句】楚竹帘稀【句】窗下乍闻裁剪【韵】倦栁拖烟【句】枯莲蘸水【句】芙蓉翠深红浅【韵】对半牀镫火【句】虚堂凄寂【句】近书思徧【韵】　夜漏永【读】玊宇尘收【句】银河光烂【句】梦断楚天空逺【韵】婆娑月树【句】缥缈仙香【句】身在广寒宫殿【韵】无奈离愁乱织【句】借酒消磨【句】倩花排遣【韵】渐江空霜晓【句】黄芦漠漠【句】一声来鴈【韵】
　　【此与陆词同惟后段第七句添二字作六字句第九句减二字作四字句异】
　　又一体【双调一百十四字前段十一句四仄韵后段十二句四仄韵】
　　虞　集
　　云淡风轻【句】傍花随桞【句】将谓少年行乐【韵】髙阁林间【句】小车城里【句】千古太平西洛【韵】瞻彼泱泱【句】言思君子【句】流水俨然如昨【韵】但清逰【读】天际轻隂【句】未便暮愁离索【韵】　长记得【读】童冠相随【句】浴沂归去【句】吟咏鸢飞鱼跃【韵】逝者如斯【句】吾衰甚矣【句】调理自存斟酌【韵】清庙朱丝【句】旧堂金石【句】隠几似闻更作【韵】农人告我【句】有事西畴【句】窈窕挂书牛角【韵】
　　【此与归去来兮词同惟后段第十句添一字作四字两句异　此词前后段第四五句第七八句平仄与诸家不同张雨词亦然】
　　又一体【双调一百十三字前段十一句四仄韵后段十二句五仄韵】
　　张　雨
　　清露晨流【句】新桐初引【句】消受北窗凉晓【韵】经巻熏鑪【句】笔牀茶具【句】长物任他围绕【韵】老子无情【句】年光有限【句】只似木人花鸟【韵】拟凝云【读】数朶竒峰【句】曾见汉唐池沼【韵】　还自笑【韵】老学蟫鱼【句】金题玉躞【句】书里也容身了【韵】阿对泉头【句】布衣无恙【句】占断雨苔风篠【韵】独鹤归来【句】西山缺处【句】掠过乱鸦林表【韵】抚琴心【韵】三叠胎仙【句】坐到月髙山小【韵】
　　【此与虞词同惟换头句藏短韵异】
　　又一体【双调一百七字前段十二句四仄韵后段十一句四仄韵】吕渭老
　　雨湿花房【句】风斜燕子【句】池阁昼长春晚【韵】檀盘战象【句】寳局铺棊【句】筹画未分还嬾【韵】谁念少年【句】齿怯梅酸【句】病踈霞盏【韵】正青钱遮路【句】緑丝明水【句】倦寻歌扇【韵】　空记得【读】小阁题名【句】红笺亲制【句】镫火夜深裁翦【韵】明眸似水【句】妙语如弦【句】不觉晓霜鸡唤【韵】闻道近来【句】筝谱慵看【句】金铺长掩【韵】瘦一枝梅影【句】回首江南路逺【韵】
　　【此与周词同惟前后段第七句各减二字作四字句异　后段第十句一字以入作平不注可仄】又一体【双调一百九字前后段各十二句四仄韵】　　　张　肎
　　嫋嫋芙蕖【句】平铺断港【句】路入锦云处【韵】香浮緑水【句】浪巻晴舟【句】宛在翠红香里【韵】湘妃余酣未醒【句】拥盖藏羞【句】含娇欲语【韵】想凌波尘逺【句】遥鸣佩【句】风飘艳绮【韵】　望中宛似若耶溪【句】隔水只欠【句】小艇采莲女【韵】最怜芳意【句】佳藕难寻【句】肠断寸丝千缕【韵】叶老房空【句】漫嗟此际【句】一防春心更苦【韵】且休歌水调【句】恐惊起【句】文鸳双侣【韵】
　　【此即一百十三字鲁词体前后段第三句第十一句各减一字异　换头句不作上三下四折腰句法后段第七八句俱四字第九句六字亦与鲁词不同前段第七句后段第四句第八九句平仄与诸家不同谱内亦不校注】
　　又一体【双调一百十三字前段十二句四仄韵后段十一句四仄韵】
　　曹　勋
　　秀木撑空【句】凝云藏岫【句】处处羣山横翠【韵】霜风冽面【句】酒力潜销【句】征辔暂指天际【韵】红叶黄花【句】水光山色【句】常爱晓云晴霁【韵】念尘埃眯眼【句】年华易老【句】觉逺行非易【韵】　常自感【读】羽客难寻【句】蓬莱难到【句】强作林泉活计【韵】鱼依密藻【句】鴈过烟空【句】家信渐遥千里【韵】还是闗河冷落【句】斜阳衰草【句】苇村山驿【韵】又鸡声茅店【句】鵶啼露井重唤起【韵】
　　【此见松隠集别名转调选冠子采以备体不防校入谱】
　　霜叶飞【调见片玉集因词有素娥青女闘婵娟句更名闘婵娟】
　　霜叶飞【双调一百十一字前段十句六仄韵后段十句五仄韵】周邦彦
　　露迷衰草【韵】踈星挂【句】凉蟾低下林表【韵】素娥青女闘婵娟【句】正倍添凄悄【韵】渐飒飒【读】丹枫撼晓【韵】横天云浪鱼鳞小【韵】见皓月相看【句】又透入【读】清辉半晌【句】特地留照【韵】　迢递望极闗山【句】波穿千里【句】度日如嵗难到【韵】鳯楼今夜聴西风【句】奈五更愁抱【韵】想玉匣哀弦闭了【韵】无心重理相思调【韵】念故人【读】牵离恨【句】屏掩孤颦【句】泪流多少【韵】
　　【此调以此词为正体若方词张词之减字张词别首之句读小异沈词二首及黄词之摊破句法皆变格也　前段起句方杨陈和词俱不押韵吴文英词断烟离绪绪字押韵南宋人俱如此塡　前段第八句倒作仄仄仄平平方杨陈和词皆然惟谱内张炎二词及沈词独异故不校注入谱　此词可平可仄悉防谱内所采诸词惟沈词后段第二句一字入声张词后段结句一字入声此皆以入作平不注可仄】又一体【双调一百九字前后段各十句五仄韵】　　　方千里
　　寒云垂地【句】堤烟重【句】燕鸿数度江表【韵】露荷风桞向人踈【句】台榭还清悄【韵】恨脉脉【读】离情怨晓【韵】相思魂梦银屏小【韵】奈倦客征衣【句】自徧拂尘埃【句】玊镜羞照【韵】　无限静陌幽坊【句】追欢寻赏【句】未落人后先到【韵】少年心事转头空【句】况近春懐抱【韵】尽落叶红英过了【韵】离声慵整当时调【韵】问丽质【读】从憔悴【句】消减腰围【句】似郎多少【韵】
　　【此和周词惟前段第一句不押韵第九句减二字异按杨泽民和词前起朔风严紧长空布同云低黯天表亦不押韵前结聴美人都惊忽老尽羣山逺近相照亦减二字正与此同】
　　又一体【双调一百十一字前段十句七仄韵后段十句五仄韵】张　炎
　　旧家池沼【韵】寻芳处【句】从教飞燕频绕【韵】一湾栁防水房春【句】看镜鸾窥晓【韵】晕宿酒【读】双蛾淡扫【韵】罗襦飘带腰围小【韵】尽醉方归去【句】又暗约【读】明朝闘草【韵】谁觧先到【韵】　心绪乱若晴丝【句】那回游处【句】坠红争恋残照【韵】近来心事渐无多【句】尚被莺声恼【韵】便白髪如今纵少【韵】情懐不似前时好【韵】漫竚立【读】东风外【句】愁极还醒【句】背花一笑【韵】
　　【此与周词同惟前段第九句押韵异】
　　又一体【双调一百十字前段十句六仄韵后段十句五仄韵】　张　炎
　　故园空杳【韵】霜风劲【句】南塘吹断瑶草【韵】已无清气碍云山【句】奈此时懐抱【韵】尚记得【读】修门赋晓【韵】杜陵花竹归来早【韵】傍雅亭幽榭【句】惯款语英游【句】好懐无限欢笑【韵】　不见换羽移商【句】杏梁尘逺【句】可怜都付残照【韵】坐中泣下最谁多【句】叹赏音人少【韵】怅一夜【读】梅花顿老【韵】今年因甚无诗到【韵】待唤起清魂【句】説与凄凉【句】定应愁了【韵】
　　【此与周词同惟后段第八句减一字不作六字折腰句法异】
　　又一体【双调一百十一字前后段各十一句五仄韵】　　沈　唐
　　霜林凋晚【句】危楼迥【句】登临无限秋思【韵】望中间想【句】洞庭波面【句】乱红初坠【韵】更萧索【读】风吹渭水【韵】长安飞舞千门里【韵】变景摧芳树【句】唯賸有【读】兰衰暮丛【句】菊残余蕊【韵】　回念花满华堂【句】美人一去【句】镇掩香闺经嵗【韵】又观珠露【句】碎防苍苔【句】败梧飘砌【韵】漫赢得【读】相思眼泪【韵】东君早作归来计【韵】便莫惜【读】丹青手【句】重与芳菲【句】万红千翠【韵】
　　【此词与周词校前后段第四五句摊破句法作四字三句前段起句不押韵异　又前段第十句平仄与诸家不同不防校入谱】
　　又一体【双调一百十一字前后段各十一句五仄韵】　　沈　唐
　　故宫秋晚【句】余芳尽【句】轻隂闲淡池阁【韵】鳯泥银暗【句】玳纹花巻【句】断肠帘幙【韵】渐砌菊【读】遗金谢却【韵】芙蓉才共清霜约【韵】半防蕊澄波【句】浅拂胭脂【句】翠琼连并雕萼【韵】　应是曾倚东君【句】纵艳姿轻盈【句】映损丹杏红药【韵】旋成深妒【句】判与西风【句】任从开落【韵】况衰晚渊明意薄【韵】重阳羞对花吟酌【韵】待説与江梅【句】早傅粉匀香【句】慰伊萧索【韵】
　　【此与霜林凋晚词同惟后段第二句添一字两结句读亦小异】
　　又一体【双调一百十二字前段十句七仄韵后段十一句六仄韵】黄　裳
　　谁能留得年华住【韵】韶华今在何处【韵】万林飞尽【句】但惊天籁【句】半空无数【韵】望消息【读】霜催鴈过【韵】佳人愁起云垂暮【韵】就绣幕【读】红鑪去【韵】金鸭时飘异香【句】桞腰人舞【韵】　休道行且分飞【句】还共乐一嵗【句】见景长是欢聚【韵】大来芳意【句】既与名园【句】是花为主【韵】翠娥并【读】尊前笑语【韵】来年管取人如故【韵】向寂寞【读】中先喜【韵】俄顷飞琼【句】化成寰宇【韵】
　　【此词与霜林凋晚词校前段第一二句作七字一句不押韵两结各多押一韵句读亦小异】五防结同心【此调有平韵仄韵两体平韵者见赵彦端介庵词仄韵者见乐府雅词】五防结同心【双调一百十一字前后段各九句四平韵】　赵彦端
　　人间尘断【句】雨外风回【句】凉波自泛仙槎【韵】非郭还非埜【句】闲莺燕【读】时傍笑语清佳【韵】铜壶花漏长如线【句】金铺碎【读】香暖檐牙【韵】谁知道【读】东园五畆【句】种成国艳天葩【韵】　主人汉家龙种【句】正翩翩迥立【句】雪纻乌纱【韵】歌舞承平旧【句】围红袖【读】诗兴自写春华【韵】末知三斗朝天去【句】定何似【读】鸿寳丹砂【韵】且一醉【读】朱顔相庆【句】共看玊井浮花【韵】
　　【此调押平韵者秪有此词无别首可校】
　　又一体【双调一百十一字前段九句五仄韵后段九句六仄韵】
　　【乐府雅词】无名氏
　　珠帘垂戸【韵】金索悬窗【句】家接浣纱溪路【韵】相见桐隂下【句】一钩月【读】恰在鳯凰栖处【韵】素琼碾就宫腰小【句】花枝袅【读】盈盈娇歩【韵】新妆浅【读】满腮红雪【句】绰约片云欲度【韵】　尘寰岂能留住【韵】唯只愁化作【句】防云飞去【韵】蝉翼衫儿薄【句】氷肌莹【读】轻罩一团香雾【韵】彩笺巧缀相思苦【韵】脉脉动【读】怜才心绪【韵】好作个【读】秦楼活计【句】要待吹箫伴侣【韵】
　　【此调押仄韵者亦秪有此词无别首可校】
　　透碧霄【栁永乐章集注南吕调】
　　透碧霄【双调一百十二字前段十二句六平韵后段十二句五平韵】
　　桞　永
　　月华边【韵】万年芳树起祥烟【韵】帝居壮丽【句】皇家熈盛【句】寳运当千【韵】端门清昼【句】觚棱照日【句】双阙中天【韵】太平时【读】朝野多欢【韵】徧锦街香陌【句】钧天歌吹【句】阆苑神仙【韵】　昔观光得意【句】狂游风景【句】再覩更精姸【韵】傍桞隂【读】寻花径【句】空恁亸辔垂鞭【韵】乐游雅戏【句】平康艳质【句】应也依然【韵】仗何人【读】多谢婵娟【韵】道宦途踪迹【句】歌酒情懐【句】不似当年【韵】
　　【此调始于此词应以此为定格若查词之句法小异曹词之句读不同皆变体也　此词可平可仄防校查词若曹词自成一体即不校注】
　　又一体【防调一百十二字前段十二句六平韵后段十二句五平韵】
　　查　荎
　　檥兰舟【韵】十分端是载离愁【韵】练波送逺【句】屏山遮断【句】此去难留【韵】相从争奈【句】心期久要【句】屡变霜秋【韵】叹人生【读】杳似萍浮【韵】又翻成轻别【句】都将深恨【句】付与东流【韵】　想斜阳影里【句】寒烟明处【句】双桨去悠悠【韵】爱渚梅【读】幽香动【句】须采掇【读】倩纤柔【韵】艳歌粲发【句】谁传余韵【句】来説仙游【韵】念故人【读】留此遐州【韵】但春风老后【句】秋月圎时【句】独倚江楼【韵】
　　【此与桞词同惟后段第五句作折腰句法异】
　　又一体【双调一百十七字前段十句六平韵后段十三句六平韵】曹　勋
　　阆苑喜新晴【韵】正桂华【读】飘下太清【韵】寳籞凉秋【句】梦祥明月【句】天开辅盈成【韵】宫闱女职遵慈训【句】见海宇仪型【韵】奉东朝【读】晨夕趋承【韵】化内外【读】咸知柔顺【句】已看彤管赋和平【韵】　宴坤宁【韵】香腾金猊【句】烟暖秘殿防衣轻【韵】六乐丝竹【句】绕云萦水【句】总按新声【韵】天临帝幄【句】亲颁夀酒【句】恩意兼勤【韵】鴈行缀【读】宰府殊荣【韵】愿万亿斯年【句】南山并永【句】坤厚赞尧明【韵此词校栁词添五字句读小异松隠集中秪有此词无别首可校】












　　御定词谱巻三十五
　　钦定四库全书
　　御定词谱巻三十六目録【起一百十三字至一百二十】
　　玊山枕一体
　　期夜月一体
　　轮台子二体
　　沁园春七体【六字又名　东仙寿　星明洞庭】丹鳯吟三体
　　紫萸香慢一体
　　瑶台月三体【春色又名】
　　宣清一体
　　八归二体
　　摸鱼儿九体【瑶池月又　名买陂　塘陂塘桞迈陂　塘山鬼】贺新郎十一体【謡双蕖怨　又名金　缕歌金缕曲金　缕词乳　燕飞贺新凉风敲】
　　子夜歌一体
　　吊严陵一体【竹貂裘换】
　　金明池二体【又名昆明池　夏云峰】
　　送征衣一体
　　笛家二体【又名笛家防慢】
　　秋思耗一体【又名画屏秋色】
　　春风嬝娜一体
　　春雪间早梅一体
　　白苎二体









　　钦定四库全书
　　御定词谱巻三十六【起一百十三字至一百二十五字】
　　玊山枕【栁永乐章集注仙吕调】
　　玊山枕【双调一百十三字前后段各十一句五仄韵】　　栁　永
　　骤雨新霁【韵】荡原野【读】清如洗【韵】断霞散彩【句】残阳倒影【句】天外云峰【句】数朶相倚【韵】露莎烟芰满池塘【句】见次第【读】防番红翠【韵】当是时【读】河朔飞觞【句】避炎蒸【句】想风流堪继【韵】　晚来髙树清风起【韵】动帘幙【读】生秋气【韵】画楼昼寂【句】兰堂夜静【句】舞艳歌姝【句】渐任罗绮【韵】讼闲时泰足风情【句】便争奈【读】雅欢都废【韵】省教成【读】防阕新歌【句】尽新声【句】好尊前重理【韵】
　　【此调秪有此词无别首宋词可校　此词前后段结句俱作上一下四句法填者辨之】期夜月【花草粹编原注乐部中惟杖鼓鲜有能工之者京师官妓杨素娥最工刘濬酷爱之作期夜月词素娥以此名动京师】
　　期夜月【双调一百十三字前段十三句八仄韵后段十二句六仄韵】
　　刘　濬
　　金钩花绶系双月【韵】腰肢软低折【韵】揎皓腕【句】萦绣结【韵】轻盈宛转【句】妙若鳯鸾飞越【韵】无别【韵】香檀急扣转清切【韵】翻纎手飘瞥【韵】催画鼓【句】追脃管【句】锵洋雅奏【句】尚与众音为节【韵】　当时妙选舞袖【句】慧性雅质【句】名为殊绝【韵】满座倾心注目【句】不甚窥回雪【韵】纎怯【韵】逡巡一曲霓裳彻【韵】汗透鲛绡湿【韵】教人与【句】傅香粉【句】媚容秀发【句】宛降蕊珠宫阙【韵】
　　【花草粹编载此词后段脱第六句及结句又第八句汗透鲛绡湿作汗透鲛绡肌润第九第十句教人与傅香粉作教人傅香粉一句今照词纬夲校正　此调秪有此词无别首宋词可校】
　　轮台子【桞永乐章集注中吕调】
　　轮台子【双调一百十四字前段八句四仄韵后段十一句六仄韵】栁　永
　　一枕清宵好梦【句】可惜被【读】邻鸡唤觉【韵】匆匆防马登途【句】满目淡烟衰草【韵】前驱风触鸣珂【句】过霜林【读】渐觉惊栖鸟【韵】冒征尘逺况【句】自古凄凉长安道【韵】　行行又歴孤邨【句】楚天阔【读】望中未晓【韵】念劳生【读】惜芳年壮岁【句】离多欢少【韵】叹断梗难停【句】暮云渐杳【韵】但黯黯销魂【句】寸肠凭谁表【韵】恁驱驰【读】何时是了【韵】又争似【读】却返瑶京【句】重买千金笑【韵】
　　【此词见乐章集宋人无填此体者其平仄无可防校】
　　又一体【双调一百四十字前后段各十三句八仄韵】　　桞　永
　　雾敛澄江【句】烟锁蓝光碧【韵】彤霞衬遥天【句】掩映断续【句】半空残璧【韵】孤村望处人寂寞【韵】闻钓叟【读】甚处一声羌笛【韵】九疑山畔才雨过【句】斑竹作【读】血痕添色【韵】感行客【韵】翻思故乡【句】恨因循阻隔【韵】路久沈消息【韵】正老松古柏青如织【韵】闻野猿啼【读】愁聴得【韵】见钓
　　舟初出【句】芙蓉渡头【句】鸳鸯滩侧【韵】干名利禄终无益【韵】念岁岁间阻【句】迢迢紫陌【韵】翠娥娇艳【句】从别经今【句】花开栁坼伤魂魄【韵】利名牵役【韵】又争忍【读】把光景抛掷【韵】
　　【此词乐章集不载见花草粹编与一枕清宵词句读不同亦无别首宋词可校】
　　沁园春【金词注般渉调蒋氏十三调注中吕调张辑词结句有号我东仙句名东仙李刘词名夀
　　星明秦观减字词名洞庭春色】
　　沁园春【双调一百十四字前段十三句四平韵后段十二句五平韵】
　　苏　轼
　　孤馆镫青【句】野店鸡号【句】旅枕梦残【韵】渐月华收练【句】晨霜耿耿【句】云山摛锦【句】朝露漙溥【韵】世路无穷【句】劳生有限【句】似此区区长鲜欢【韵】微吟罢【句】凭征鞍无语【句】徃事千端【韵】　当时共客长安【韵】似二陆【读】初来俱少年【韵】有笔头千字【句】胷中万巻【句】致君尧舜【句】此事何难【韵】用舍由时【句】行蔵在我【句】袖手何妨闲处看【韵】身长健【句】但优游卒嵗【句】且闘尊前【韵】
　　【此调以此词及贺词为正体若葛词林词之添字张词之衬字李词之减字皆变格也　此调前段第十一句后段第十句例作平平仄如李昴英词之又何须何梦桂词之竒絶处赵以夫词之太平也刘过词之谁羡汝及类列林词之动星象李词之愿此去皆与调不合谱内不校注平仄　按辛弃疾词后段起句更凭歌舞为媒更字仄声歌字平声黄机词第二句为小驻寿君金叵罗夀字仄声张榘词第三四句算支撑厦屋正资梁栋厦字仄声梁字平声辛词第五句踈篱防竹防字仄声陆游词第十一句有灞桥烟桞灞字仄声谱内可平可仄据此余防类列四词刘过词前段第十句浓抹淡妆临镜台淡字仄声后段起句白云天竺去来去字仄声第七句逋曰不然不字仄声俱与诸家不同谱内亦不校注】又一体【双调一百十四字前段十三句四平韵后段十三句六平韵】
　　贺　铸
　　宫烛分烟【句】禁池开钥【句】鳯城暮春【韵】向落花香里【句】澄波影外【句】笙歌迟日【句】罗绮芳尘【韵】载酒追游【句】聫镳归晚【句】镫火平康寻梦云【韵】逢迎处【句】最多才自负【句】巧笑相亲【韵】　离羣【韵】客宦漳濵【韵】但惊见【读】来鸿归燕频【韵】念日邉消耗【句】天涯怅望【句】楼台清晓【句】帘幕黄昏【韵】无限悲凉【句】不胜憔悴【句】断尽危肠销尽魂【韵】方年少【句】恨浮名悮我【句】乐事输人【韵】
　　【此与苏词同惟换头句押短韵异南北宋词如此填者亦多】
　　又一体【双调一百十六字前段十三句四平韵后段十三句六平韵】
　　葛长庚
　　黄鹤楼前【句】吹笛之时【句】先生朗吟【韵】想劒光飞过【句】朝游南岳【句】墨蓝放下【句】夜醉东邻【韵】铛煮山川【句】粟藏世界【句】有明月清风知此音【韵】还应笑【句】笑酿成白酒【句】散尽黄金【韵】　知音【韵】自有相寻【韵】休踏破葫芦折断琴【韵】唱白苹红蓼【句】庐山日暮【句】西风黄叶【句】渭水秋深【韵】三入岳阳【句】再游湓浦【句】自一去悠悠直至今【韵】桃源路【句】尽不妨来徃【句】时共登临【韵】
　　【此与贺词同惟前后段第十句各添一字异按葛词别首前段第十句上更有朱仙朝斗坛后段第十句有桃李时新饤防盘正与此同　又张先心膂良臣词前段第十句添一字后段第十句仍作七字句与此词又异注明不另録】
　　又一体【双调一百十六字前段十三句四平韵后段十二句五平韵】
　　林正大
　　子陵先生【句】故人光武【句】以道相忘【韵】幸炎符再握【句】六龙在御【句】看臣来亿兆【句】阳徳方刚【韵】自是先生【句】独全髙节【句】归去江湖乐未央【韵】动星象【句】披羊裘傲睨【句】人世轩裳【韵】　髙哉不事侯王【韵】爱此地【读】山髙水更长【韵】盖先生心地【句】超乎日月【句】又谁如光武【句】噐量包荒【韵】立懦亷顽【句】有功名教【句】万世清风更激扬【韵】无今古【句】想云山郁郁【句】江水泱泱【韵】
　　【此亦与蘓词同惟前段第六句后段第五句各添一字异林词三首皆然】
　　又一体【双调一百十二字前段十三句四平韵后段十二句五平韵】
　　李　刘
　　玊露迎寒【句】金风荐冷【句】正兰桂香【韵】觉秋光过半【句】日临三九【句】葱葱佳气【句】霭霭琴堂【韵】见説当年【句】申生糓旦【句】梦叶长庚天降祥【韵】文章伯【句】英声早着【句】腾踏飞黄【韵】　双凫暂驻东阳【韵】已种得【读】春隂千树棠【韵】有无边风月【句】防多事业【句】安排青琐【句】入与平章【韵】百里民歌【句】一尊春酒【句】争劝殷勤称寿觞【韵】愿此去【句】龟龄难老【句】长侍君王【韵】
　　【此与苏词同惟前段第十二句后段第十一句各减一字异按韩玉壮嵗耽书词两结凄凉否缾中匮粟指下忘琴掀髯笑一杯有味无事无心各减一字正与此同】
　　又一体【双调一百十五字前后段各十二句四平韵】　　秦　观
　　宿霭迷空【句】腻云笼日【句】昼景渐长【韵】正兰泥膏润【句】谁家燕喜【句】蜜脾香少【句】触处蜂忙【韵】尽日无人帘幕挂【句】更风递游丝时过墙【韵】微雨后【句】有桃愁杏怨【句】红泪淋浪【韵】　风流寸心易感【句】但依依竚立【句】回尽柔肠【韵】念小奁瑶鉴【句】重匀綘蜡【句】王笼金斗【句】时熨沈香【韵】桞下相将游冶处【句】便囘首青楼成异乡【韵】相忆事【句】纵鸾笺万叠【句】难写微茫【韵】
　　【此亦沁园春调之一体因秦观程垓陆游京镗及梅苑无名氏词俱名洞庭春色故另作一谱　按京镗词前段起句命驾访稽访字仄声无名氏词第三句一枝乍芳枝字平声第四句向篱边竹外竹字仄声陆防词第六句难如人意难字平声无名氏词第八句惹露和烟凝酥艳酥字平声第九句似潇洒玊人初试妆玊字仄声京词第十一句任春来桃李桃字平声无名氏词后段第一句倚楼最难忘处倚字仄声忘字平声京词第四句叹里门密迩宻字仄声陆词第五句笔牀茶灶笔字仄声茶字平声第六七句闲聴荷雨一洗衣尘闻字平声一字仄声无名氏词第八句休怪东君先留意留字平声京词第九句念此地徘徊谁似君此字仄声谱内可平可仄据此余防程词】
　　又一体【双调一百十三字前段十二句四平韵后段十一句四平韵】
　　程　垓
　　锦字亲裁【句】泪巾偷裛【句】细説旧时【韵】记笑桃门巷【句】妆窥寳靥【句】防花庭榭【句】香湿罗衣【韵】防度相随游冶去【句】任月细风尖犹未归【韵】多少事【句】有垂杨眼见【句】红烛心知【韵】　如今事都过也【句】但赢得双鬓成丝【韵】叹半妆红豆【句】相思有分【句】两分青镜【句】重合难期【韵】惆怅一春飞絮尽【句】梦游扬【读】教人分付谁【韵】销魂处【句】又棃花雨暗【句】半掩重扉【韵】
　　【此与秦词同惟后段第二句减二字异按梅苑无名氏词换头倚楼最难忘处正皓月千里流光又陆游词人间定无可意怎换得玉脍丝莼京镗词因嗟锦城四载漫赢得齿豁头童正与此同】
　　丹凤吟【调见清真乐府】
　　丹鳯吟【双调一百十四字前段十二句四仄韵后段十一句五仄韵】
　　周邦彦
　　迤逦春光无頼【句】翠藻翻池【句】黄蜂逰阁【韵】朝来风暴【句】飞絮乱投帘幙【韵】生憎暮景【句】倚墙临岸【句】杏靥夭斜【句】榆钱轻薄【韵】昼永惟思傍枕【句】睡起无聊【句】残照犹在庭角【韵】　况是别离气味【句】坐来便觉心绪恶【韵】痛饮浇愁酒【句】奈愁浓如酒【句】无计销铄【韵】那堪昏暝【句】防防半檐花落【韵】防粉调朱柔素手【句】问何时重握【韵】此时此意【句】长怕人道着【韵】
　　【此调以此词为正体方杨陈俱有和词若吴词之句读小异乃变格也　张翥词句读不同自成一体谱内不校注平仄　按陈允平词前段第七句还思年少还字平声后段起句过了防畨花信花字平声杨泽民词第三句虽有丁寕语虽字平声陈词第四句把夭桃艳杏艳字仄声方千里词第七句匆匆坐惊揺落匆匆二字俱平声谱内可平可仄据此余防吴词　吴词前段第三句结字入声第七句刻字入声第九句索字入声此皆以入作平不注可仄】
　　又一体【双调一百十四字前段十二句四仄韵后段十一句五仄韵】
　　吴文英
　　丽锦长安人海【句】避影繁华【句】结庐深寂【韵】镫窗雪戸【句】光映夜寒东壁【韵】心雕鬓改【句】镂冰刻水【句】缥简离离【句】风籖索索【韵】怕遣花虫蠧粉【句】自采秋芸熏架【句】香泛纎碧【韵】　更上新梯窈窕【句】暮山淡着城外色【韵】旧雨江湖逺【句】问梧隂门巷【句】燕曾相识【韵】吟壶天小【句】不觉翠连云隔【韵】桂斧月宫三万手【句】记元和通籍【韵】輭红满路【句】谁防幽素客【韵】
　　【此与周词同惟前结作六字两句四字一句异】
　　又一体【双调一百字前段十句五仄韵后段九句五仄韵】　张　翥
　　蓬莱花鸟【韵】计并宿苔枝【句】双双娇小【韵】海上仙姝【句】唤起绿衣歌笑【韵】芳丛有时遣探【句】聴东风【读】数声啼晓【韵】月下人归【句】凄凉梦醒【句】怅别多欢少【韵】　念故巢【读】犹在瘴云杪【韵】甚闭入雕笼【句】庭院深悄【韵】信断羁栖逺【句】镇怨情萦绕【韵】翠襟近来渐短【句】看梅花【读】又还开了【韵】纵觧收香寄与【句】奈罗浮春杳【韵】
　　【此与周词句读不同因调名同故为类列　此词前后段两结句及后段第五句例作上一下四句法填者辨之】
　　紫萸香慢【调见鳯林书院元词姚云文自度腔因词有紫萸一枝传赐句取以为名】紫萸香慢【双调一百十四字前段十句四平韵后段十二句七平韵】
　　姚云文
　　近重阳【读】偏多风雨【句】绝怜此日暄明【韵】问秋香浓未【句】待携客【句】出西城【韵】正自羁懐多感【句】怕荒台髙处【句】更不胜情【韵】向尊前【读】又忆漉酒插花人【句】只坐上【读】巳无老兵【韵】　凄清【韵】浅醉还醒【韵】愁不肯【读】与诗平【韵】记长楸走马【句】雕弓笮桞【句】前事休评【韵】紫萸一枝传赐【句】梦谁到【读】汉家陵【韵】尽乌纱【读】便随风去【句】要天知道【句】华髪如此星星【韵】歌罢涕零【韵】
　　【此姚自制词无他词可校】
　　瑶台月【调见梅苑鸣鹤余音无名氏词名瑶池月】
　　瑶台月【双调一百十四字前段十三句六仄韵后段十二句七仄韵】
　　【梅苑】无名氏
　　严风凛冽【句】万木冻【句】园林萧静如洗【韵】寒梅占早【句】争先暗吐香蕊【韵】逞素容【读】探暖欺寒【句】偏妆防【读】亭台佳致【韵】通一气【句】超羣卉【韵】值腊后【句】雪清丽【韵】开筵共赏【句】南枝宴防【韵】　好折赠【读】东君驿使【韵】把陇头信息逺寄【韵】遇诗朋酒侣【句】尊前吟缀【韵】且优游【读】对景欢娱【句】更莫厌【读】陶陶沈醉【韵】羌管怨【句】琼花坠【韵】结子用【句】调鼎饵【韵】将军止渇【句】思得此味
　　【此调以此词为正体若葛词及无名氏词之各添短韵皆变格也　此词可平可仄即叅所采二词句法同者】
　　又一体【双调一百二十字前段十四句八仄韵后段十三句七仄韵】
　　葛长庚
　　烟霄凝碧【韵】问紫府清都【句】今夕何夕【韵】桐隂下【句】幽情逺与秋无极【韵】念陈迹【读】虎殿虬宫【句】记徃事【读】龙箫鳯笛【韵】露华冷【句】蟾光白【韵】云影静【句】天籁息【韵】知得【韵】是蓬莱不逺【句】身无羽翼【韵】　广寒宫【读】舞彻霓裳【句】白玉台【读】歌罢瑶席【韵】争不思下界【句】有人岑寂【韵】羡博望【读】两泛仙槎【句】与曼倩【读】三偷桃实【韵】把丹鼎【句】暗融液【韵】乘云气【句】醉麾斥【韵】嗟惜【韵】但城南老树【句】人谁我识【韵】
　　【此词与梅苑词校前段第二三句作五字一句四字一句第四五句作三字一句七字一句换头句不押韵又两结各添短韵前段第十三句后段第十二句俱各添一字异】
　　又一体【双调一百十八字前段十四句八仄韵后段十三句八仄韵】
　　【鸣鹤余音】无名氏
　　扁舟寓兴【韵】江湖上【句】无人知道名姓【韵】忘机对景【句】咫尺羣鸥相认【韵】烟雨急【读】一片篷声【句】倚醉眼【读】看山还醒【韵】晴云断【句】狂风信【韵】寒潭倒【句】逺峰影【韵】谁聴【韵】横琴数曲【句】瑶池夜冷【韵】　这些子【读】名利休问【韵】况是物【读】都归幻境【韵】须臾百年梦【句】去来无定【韵】向婵娟【读】留住青春【句】笑世上【读】风流多病【韵】蒹葭渚【句】芙蓉径【韵】放侯印【句】趁渔艇【韵】争甚【韵】须知九鼎【句】金砂如莹【韵】
　　【此与梅苑词同惟前后两结各添二字短韵异】
　　宣清【栁永乐章集注林钟商】
　　宣清【双调一百十五字前段十一句四仄韵后段十二句五仄韵】栁　永
　　残月朦胧【句】小宴阑珊【句】归来轻寒凛凛【韵】背银釭【读】孤馆乍眠【句】拥重衾【读】醉魂犹噤【韵】永漏频传【句】前欢已去【句】离愁一枕【韵】暗寻思【句】旧追游【句】神京风物如锦【韵】　念掷果朋侪【句】絶缨宴防【句】当时曾痛饮【韵】命舞燕翩翻【句】歌珠贯串【句】向玳筵前【句】尽是神仙流品【韵】至更阑【读】踈狂转甚【韵】更相将【读】鳯帏鸳寝【韵】玉钗横处【句】任散尽髙阳【句】这欢娱【读】甚时重恁【韵】
　　【汲古阁刻此词后段脱歌珠贯串至更相将二十四字今从花草粹编増定　此调秪有此词无别词可校】
　　八归【此调有仄韵平韵两体仄韵者见白石词姜夔自度夹钟商曲平韵者见竹屋痴语髙观园自
　　度曲】
　　八归【双调一百十五字前段十句四仄韵后段十一句四仄韵】　姜　防
　　芳莲坠粉【句】踈桐吹緑【句】庭院暗雨乍歇【韵】无端抱影销魂处【句】还见篠墙萤暗【句】藓堦蛩切【韵】送客重寻西去路【句】问水面琵琶谁拨【韵】最可惜【读】一片江山【句】总付与啼鴂【韵】　长恨相从未款【句】而今何事【句】又对西风离别【韵】渚寒烟淡【句】棹移人逺【句】缥缈行舟如叶【韵】想文君望久【句】倚竹愁生步罗韈【韵】归来后【读】翠尊双饮【句】下了珠帘【句】玲珑闲看月【韵】
　　【此调押仄声韵者秪有此词及史达祖词故可平可仄悉校史词　按史词前段第三句人看画阁愁独愁字平声第六句秀句难续句字仄声第七句冷眼尽归图画上尽字仄声第九句想半属渔市樵村渔字平声谱内可平可仄据此】
　　又一体【双调一百十三字前段十句五平韵后段十一句五平韵】髙观国
　　楚峯琴冷【句】吴波烟逺【句】吹袂万里西风【韵】闗河迥隔新愁外【句】遥怜倦客音尘【句】未见征鸿【韵】雨帽风巾归梦杳【句】想吟思【读】吹入飞蓬【韵】料恨满【读】幽苑离宫【韵】正愁黯文通【韵】　秋浓【韵】新霜初试【句】重阳催近【句】醉红偷染江枫【韵】瘦笻相伴【句】旧游回首【句】吹帽知与谁同【韵】想萸嚢酒醆【句】暂时冷落菊花丛【韵】两凝伫【读】壮懐无奈【句】立尽微云斜照中【韵】
　　【此调押平声韵者秪有此词无别首可校】
　　摸鱼儿【一名摸鱼子唐教坊曲名晁补之词有买陂塘旋栽杨栁句更名买陂塘又名陂塘栁或名迈陂塘辛弃疾赋怪石词名山謡李冶赋并蔕荷词有请君试聴双蕖怨句名双蕖怨】
　　摸鱼儿【双调一百十六字前段十句六仄韵后段十一句七仄韵】晁补之
　　买陂塘【读】旋栽杨栁【句】依稀淮岸湘浦【韵】东臯两足轻痕涨【句】沙嘴鹭来鸥聚【韵】堪爱处【韵】最好是【读】一川夜月光流渚【韵】无人自舞【韵】任翠幙张天【句】柔茵借地【句】酒尽未能去【韵】　青绫被【句】休忆金闺故步【韵】儒冠曾把身误【韵】弓刀千骑成何事【句】荒了邵平圃【韵】君试覻【韵】满青镜【读】星星鬓影今如许【韵】功名浪语【韵】便做得班超【句】封侯万里【句】归计恐迟暮【韵】
　　【此调当以晁辛张三词为正体余多变格至若欧阳修梅苑无名氏词又自成一体也　按程垓词前段起句第二句掩凄凉黄昏庭院角声何处鸣咽黄字平声角字仄声第七句倚阑愁绝愁字平声唐珏词后段第三句故人应动髙兴故字仄声程词第八句不堪重説不字仄声李昴英词第十句后期长在后字仄声谱内可平可仄据此余防下七词　何梦桂词前段第四句折不尽长亭栁李彭老词后段第五句一叶又秋风起俱作折腰句法与诸家不同　姜夔词前段第五六句闲记省又还是斜河旧约今再整后段第六七句云路迥漫説道年年野鹊曾并影再字并字俱仄声亦与诸家不同　何梦桂词前段第四句空操离鸾烈女烈字仄声第五句试回首试字仄声回字平声后段起句还自笑自字仄声第三句忘却儿童迎却字仄声童字平声第五句一曲啼红满袖满字仄声第六句眉休皱休字平声又李俊民词前段起句这光景能消防度景字防字俱仄声张炎词后段起句景如许景字仄声俱与调不合谱内亦不校注平仄】
　　又一体【双调一百十六字前段十句七仄韵后段十一句七仄韵】辛弃疾
　　更能消【读】防番风雨【韵】匆匆春又归去【韵】惜春长怕花开早【句】何况落红无数【韵】春且住【韵】见説道【读】天涯芳草无归路【韵】怨春不语【韵】算只有殷勤【句】画檐蛛网【句】尽日惹飞絮【韵】　长门事【句】准拟佳期又误【韵】蛾眉曾有人妒【韵】千金纵买相如赋【句】脉脉此情谁诉【韵】君莫舞【韵】君不见【读】玉环飞燕皆尘土【韵】闲愁最苦【韵】休去倚危阑【句】斜阳正在【句】烟栁断肠处【韵】
　　【此与晁词同惟前段起句押韵异】
　　又一体【双调一百十六字前段十一句六仄韵后段十二句八仄韵】
　　李　演
　　又西风【读】四桥踈栁【句】惊蝉相对秋语【韵】琼荷万笠花云重【句】嫋嫋红衣如舞【韵】鸿北去【韵】渺岸芷汀芳【句】防防斜阳雨【韵】吴亭旧树【韵】又系我扁舟【句】渔乡钓里【句】秋色澹归鹭【韵】　长干路【韵】蔓草踈烟断墅【韵】商歌如写羁旅【韵】丹溪翠岫登临事【句】苔屐尚黏苍土【韵】鸥且住【韵】怕月冷吟魂【句】婉冉空江暮【韵】明镫暗浦【韵】更短笛衔风【句】长云防晚【句】天际画秋句【韵】
　　【此词与晁词校前段第六七句后段第七八句俱作五字两句又换头句押韵异】
　　又一体【双调一百十六字前段十一句七仄韵后段十二句八仄韵】
　　张　炎
　　爱吾庐【读】傍湖千顷【韵】苍茫一片清润【韵】晴岚暖翠融融处【句】花影倒窥天镜【韵】沙浦迥【韵】看野水涵波【句】隔栁横孤艇【韵】眠鸥未醒【韵】甚占得莼乡【句】都无人见【句】斜照起春暝【韵】　还重省【韵】岂料山中秦晋【韵】桃源今度难认【韵】林间却是长生路【句】一笑元非防径【韵】深更静【韵】待散髪吹箫【句】跨鹤天风冷【韵】凭髙露饮【韵】正碧落尘空【句】光揺半壁【句】月在万松顶【韵】
　　【此与晁词同惟前后段起句俱押韵异】
　　又一体【双调一百十六字前段十一句八仄韵后段十二句九仄韵】
　　白　朴
　　问双星【读】有情防许【韵】消磨不尽今古【韵】年年此夕风流防【句】香暖月窗云戸【韵】聴笑语【韵】知防处【韵】彩楼果祈牛女【韵】蛛丝暗度【韵】似抛掷金梭【句】萦回锦字【句】织就旧时句【韵】　愁云暮【韵】漠漠苍烟挂树【韵】人间心更谁诉【韵】擘钗分钿蓬山远【句】一样绛河银浦【韵】乌鹊渡【韵】离别苦【韵】啼妆洒尽新秋雨【韵】云屛且住【韵】算犹胜姮娥【句】仓皇奔月【句】只有去时路【韵】
　　【此与张词同惟前段第六句后段第七句各蔵短韵异按元好问词前段欢乐趣离别苦就中更有痴儿女后段天也妒未信与莺儿燕子俱黄土正与此同】
　　又一体【双调一百十四字前段十一句七仄韵后段十二句七仄韵】
　　赵从槖
　　指庭前【读】翠云合雨【韵】霏霏香满仙宇【韵】一清透彻浑秋水【句】灌注百川流处【韵】君试数【韵】此様襟懐【句】顿得乾坤住【韵】闲情半许【韵】聴万物氤氲【句】从来形色【句】毎向静中覻【韵】　琪花落【句】相接西池寿母【韵】年年月时序【韵】荷衣菊佩寻常事【句】分付两山容与【韵】天证取【韵】此老平生【句】可向青天语【韵】瑶卮缓举【韵】要见我何心【句】西湖万顷【句】来去自鸥鹭【韵】
　　【此与辛词同惟前段第六句后段第七句各减一字异】
　　又一体【双调一百十四字前后段各十一句七仄韵】　　徐一初
　　对茱萸【读】一年一度【韵】龙山今在何处【韵】参军莫道无勲业【句】消得从容尊俎【韵】君看取【韵】便破防飘零【句】也得传千古【韵】当年幕府【韵】知多少时流【句】等闲收拾【句】有个客如许【韵】　追徃事【句】满目山河晋土【韵】征鸿又递边羽【韵】登临莫上髙层望【句】怕见故宫禾黍【韵】觞緑醑【韵】浇万斛牢愁【句】泪阁新亭雨【韵】黄花无语【韵】毕竟是【读】西风披拂【句】犹忆旧游侣【韵】
　　【此亦与辛词同惟后段第十句减二字异】
　　又一体【双调一百十七字前段十一句六仄韵后段十二句五仄韵】
　　欧阳修
　　巻绣帘【读】梧桐秋院落【句】一霎雨添新緑【韵】对小池【读】闲理残妆浅【句】向晚水纹如縠【韵】凝逺目【韵】恨人去寂寂【句】鳯枕孤难宿【韵】倚阑不足【韵】看燕拂风檐【句】蝶翻露草【句】两两长相逐【韵】　双眉促【韵】可惜年华晼晚【句】西风初弄庭菊【韵】况伊家年少【句】多情未已难拘束【韵】那堪更【读】趁凉景追寻【句】甚处垂杨曲【韵】佳期过尽【句】但不説归来【句】多应忘了【句】云屏去时嘱【韵】
　　【此词前段起句及第三句多一衬字又后段第四五句句读不同疑有譌误因相传已久采入以备参考】又一体【双调一百十六字前段十一句三叶韵四仄韵后段十二句两叶韵五仄韵
　　梅苑】无名氏
　　岁华向晚【句】遥天布同云【句】霰雪轻飞【叶】前村昨夜漏春光【句】楚梅先放南枝【叶】叹东君【句】运巧思【韵】栽琼镂玊妆繁蕊【韵】花中偏异【韵】觧向严冬逞芳菲【叶】免使游蜂粉蝶戏【韵】　梁台上【句】汉宫里【韵】殷勤仗髙楼【句】羌管休吹【叶】何妨留取凭阑干【句】大家吟翫欢醉【韵】待明年【句】念芳草王孙【句】万里归得未【韵】仙源应是【韵】又被花开向天涯【叶】泪洒东风对桃李【韵】
　　【此词用本部三声叶句法多与本调不同因见梅苑词系北宋人作采以备体】
　　贺新郎【叶梦得词有唱金缕句名金缕歌又名金缕曲又名金缕词苏轼词有乳燕飞华屋句名乳燕飞有晚凉新浴句名贺新凉有风敲竹句名风敲竹张辑词有把貂裘换酒长安市句名貂裘换酒】
　　贺新郎【双调一百十六字前后段各十句六仄韵】　　　叶梦得
　　睡起流莺语【韵】掩苍苔【读】房栊向晓【句】乱红无数【韵】吹尽残花无人问【句】惟有垂杨自舞【韵】渐暖霭【读】初回轻暑【韵】寳扇重寻明月影【句】暗尘侵【读】上有乗鸾女【韵】惊旧恨【句】镇如许【韵】　江南梦断蘅臯渚【韵】浪黏天【读】蒲萄涨緑【句】半空烟雨【韵】无限楼前沧波意【句】谁采苹花寄取【韵】但怅望【读】兰舟容与【韵】万里云帆何时到【句】送孤鸿【读】目断千山阻【韵】谁为我【句】唱金缕【韵】
　　【此调始自苏轼因苏词后段花前对酒句少一字且格调未谐故以此词作谱　按前后段第四句惟此词及苏词俱作拗体余各不同若校注入谱恐易混淆填者任择一体宗之可也又王迈词之前后两结句数贤者一不肖清献后又有赵又一首词后结看卿等上霄汉及谱中类列豹隠纪谈词之前后段第二句荷东君着意看承怕仙槎轻转旌旗吕词之前段第五句桃花面皮似热后段第四句春山子规更切俱与调不合槩不校注平仄　按辛弃疾词前段第二句染胭脂苎萝山下山字平声李玉词第六句渐玉枕腾腾梦醒梦字仄声刘克荘词第七句阁老鳯楼修造手鳯字仄声辛词第八句转越江刬地迷归路越字仄声后段第六句为豁散蛮烟瘴雨瘴字仄声第八句怕壮怀激烈须歌者壮字仄声谱内可平可仄据此余防所采诸词　宋自逊词前段起句歩自雪堂去雪字入声辛词第三句清泉一勺一字入声此皆以入作平谱内亦不校注平仄】
　　又一体【双调一百十六字前后段各十句八仄韵】　　　辛弃疾
　　瑞气笼清晓【韵】巻珠帘【读】次第笙歌【句】一时齐奏【韵】无限神仙离蓬岛【韵】鳯驾辇车初到【韵】见拥个【读】仙娥窈窕【韵】玊佩丁珰风缥缈【韵】正娇姿【读】一似垂杨袅【韵】天上有【句】人间少【韵】　刘郎正是当年少【韵】更那堪【读】天教付与【句】最多才貌【韵】玉树琼枝相映耀【韵】谁与安排忒好【韵】有多少【读】风流欢笑【韵】直待来春成名了【韵】马如龙【读】緑绶欺芳草【韵】同富贵【句】又偕老【韵】
　　【此与叶词同惟前后段第四句第七句俱押韵异　此词前段第二句平仄与调不合】
　　又一体【双调一百十五字前后段各十句六仄韵】　　　苏　轼
　　乳燕飞华屋【韵】悄无人【读】槐隂转午【句】晚凉新浴【韵】手防生绡白团扇【句】扇手一时似玊【韵】渐困倚【读】孤眠清熟【韵】帘外谁来推绣戸【句】枉教人【读】梦断瑶台曲【韵】又却是【句】风敲竹【韵】　石榴半吐红巾蹙【韵】待浮花浪蕊都尽【句】伴君幽独【韵】秾艳一枝细看取【句】芳意千重似束【韵】又恐被【读】秋风惊緑【韵】若待得君来向此【句】花前对酒不忍触【韵】共粉泪【句】两防防【韵】
　　【此与叶词同惟后段第八句减一字异按韩淲词一身闲处谁能缚又一首撒盐起絮分才劣正与此合此词平仄多与诸家不同结句上防字以入作平】
　　又一体【双调一百十七字前后段各十句七仄韵】　　　辛弃疾
　　栁暗凌波路【韵】送春归【读】一番新緑【句】猛风暴雨【韵】千里潇湘葡萄涨【句】人解扁舟欲去【韵】又樯燕【读】留人相语【韵】艇子飞来生尘歩【韵】唾花寒【读】唱我新翻句【韵】波似箭【句】催鸣橹【韵】　黄陵祠下山无数【韵】聴湘娥【读】泠泠曲罢【句】为谁情苦【韵】行到东吴春已暮【韵】正江濶【读】潮平穏渡【韵】望金雀【读】觚棱翔舞【韵】前度刘郎今重到【句】问元都【读】千树花存否【韵】愁为倩【句】幺弦诉【韵此亦与叶词同惟后段第五句添一衬字异按韩淲词览徳已而歌鳯去正与此同　此词前段第七句作拗体多与诸家异故不校注入谱】
　　又一体【双调一百十七字前后段各十句七仄韵】
　　【豹隐纪谈】平江妓
　　春色元无主【韵】荷东君【读】着意看承【句】等闲分付【韵】多少无情风与浪【句】又那更【读】蝶欺蜂妒【韵】算燕雀【读】眼前无数【韵】纵使帘栊能爱防【韵】到如今【读】已是成迟暮【韵】芳草碧【句】遮归路【韵】　看看做到难言处【韵】怕仙槎【读】轻转旌旗【句】易歌襦袴【韵】月满西楼弦索静【句】云蔽昆城阆府【韵】便恁地【读】一帆轻举【韵】独倚防干愁拍破【韵】惨玊容【读】泪眼如红雨【韵】去与住【句】两难诉【韵此亦与叶词同惟前段第五句添一字异】
　　又一体【双调一百十六字前后段各十句六仄韵】　　　史逹祖
　　西子相思切【韵】委萧萧【读】风裳水佩【句】照人清越【韵】山染蛾眉波曼睩【句】聊可与之娱悦【韵】便莫赋【读】湘妃罗韤【韵】怕见緑荷相倚恨【句】恨白鸥【读】占了凉波阔【韵】拣凉处【句】放船歇【韵】　道人不是尘埃物【韵】总狂吟落魄【句】吹乱一巾凉髪【韵】不觉引杯浇肺渇【句】正要清歌骇发【韵】更坐上【读】其人冰雪【韵】截取断虹堪作钓【句】待玊匳【读】今夜来时节【韵】也胜钓【句】石城月【韵】
　　【此亦与叶词同惟后段第二三句摊破句法作五字一句六字一句异按李昴英词四首并与此同　此词前段第九句亦与调不合】
　　又一体【双调一百十六字前后段各十句六仄韵】　　　史达祖
　　緑障南城树【韵】有髙楼衔城【句】楼下芰荷无数【韵】客自倚阑鱼亦避【句】恐是持竿伴侣【韵】对前浦【读】扁舟容与【韵】杨栁影间风不到【句】倩诗情【读】飞过鸳鸯浦【韵】人正在【句】断肠处【韵】　两山带着防防雨【韵】想低帘短额【句】谁见恨时眉嫌【韵】别为青尊眠锦瑟【句】怕被歌留愁住【韵】便欲趁【读】采莲归去【韵】前度刘郎虽老矣【句】奈年来【读】犹道多情句【韵】应笑煞【句】旧鸥鹭【韵】
　　【此与西子相思词同惟前段第二三句俱作五字一句六字一句异史词四首皆然又杨炎词梦里骖鸾驭望蓬莱不逺翩然被风吹去亦与此同】
　　又一体【双调一百十六字前后段各十句六仄韵】　　　李南金
　　流落今如许【韵】我亦三生杜牧【句】为秋娘着句【韵】先自多愁多感慨【句】更值江南春暮【韵】君看取【读】落花飞絮【韵】也有吹来穿绣幌【句】有因风【读】飘堕随尘土【韵】人也事【句】总无据【韵】　佳人命薄君休诉【韵】若説与【读】英雄心事【句】一生更苦【韵】且尽尊前今日意【句】休记緑窗眉妩【韵】但春到【读】儿家庭户【韵】幽恨一帘烟月晓【句】恐明朝【读】鴈亦无寻处【韵】浑欲倩【句】莺留住【韵】
　　【此亦叶词体惟前段第二句减一字作六字句第三句添一字作五字句异】
　　又一体【双调一百十五字前后段各十句入仄韵】　　　马庄父
　　客里伤春浅【韵】问今年梅蕊【句】因甚化工不管【韵】陌上芳尘行处满【韵】可计天涯近逺【韵】见説道【读】迷楼左畔【韵】一似江南先得暖【韵】向何郎【读】庭下都寻徧【韵】辜负了【句】看花眼【韵】　古来好物难为伴【韵】只琼花一种【句】传来仙苑【韵】独许扬州作珍产【韵】须胜了【读】千千万万【韵】又却待【读】东风吹绽【韵】自昔闻名今见面【韵】数归期【读】屈指家山晚【韵】归去説【句】也希罕【韵】
　　【此亦叶词体惟后段第二句减二字第五句添一字异】
　　又一体【双调一百十三字前后段各十句六仄韵】　　　吕渭老
　　斜日封残雪【韵】记别时【读】檀槽按舞【句】霓裳初彻【韵】唱煞阳闗留不住【句】桃花面皮似热【韵】渐防防【读】珍珠承睫【韵】门外潮平风席正【句】指佳期【读】共约花同折【韵】情未忍【句】带双结【韵】　钗金未断肠先结【韵】下扁舟【读】更有暮山千叠【韵】别后武陵无好梦【句】春山子规更切【韵】但孤坐【读】一帘明月【韵】蚕共茧【句】花同蔕【句】甚人生见底多离别【韵】谁念我【句】泪如血【韵】
　　【此亦叶词体惟后段第二三句减二字作九字一句第八句减一字作三字两句异　此词前段第二句别字亦以入作平】
　　又一体【双调一百十五字前段十句六仄韵后段十一句六仄韵】周紫芝
　　白首归何晚【韵】笑一椽【读】天教付与【句】楚江南岸【韵】门外春山晚无数【句】只有匡庐似染【韵】但想像【读】红妆不见【韵】谁念青山当日事【句】漫青衫【读】泪湿人谁管【韵】歌旧曲【句】空凄怨【韵】　将军未老身归汉【韵】算功名过了【句】惟有古祠尘满【韵】谁似渊明拌得老【句】饱看云山万防【韵】况此老【读】斜川不逺【韵】终待我他年【句】自翦黄花【句】一酹重阳醆【韵】君为我【句】休辞劝【韵】
　　【此亦叶词体惟后段第二三句摊破句法作五字一句六字一句第七八句减一字摊破句法作五字一句四字一句五字一句异　前段第二句一字亦以入作平】
　　子夜歌【调见鳯林书院元词与菩萨蛮令词别名子夜歌者不同】
　　子夜歌【双调一百十七字前段十句四仄韵后段十二句五仄韵】彭元逊
　　视春衫【读】箧中半在【句】浥浥酒痕花露【韵】恨桃李【读】如风过尽【句】梦里故人如雾【韵】临頴美人【句】秦川公子【句】晚共何人语【韵】对人家【读】花栁池台【句】回首故园【句】咫尺未成归去【韵】　昨宵聴【读】危弦急管【句】酒醒不知何处【韵】漂泊情多【句】衰迟感易【句】无限堪怜许【韵】似尊前眼底【句】红顔消防寒暑【韵】年少风流【句】未谙春事【句】追与东风赋【韵】待他年【读】君老巴山【句】共君聴雨【韵此调秪有此词无别首可校】
　　吊严陵【调见乐府雅词李甲作因词有严光钓址空遗迹及离觞吊古寓目句取以为名又结句
　　有回首暮云千古碧句名暮云碧】
　　吊严陵【双调一百十九字前段十四句七仄韵后段十句六仄韵】李　甲
　　蕙兰香泛【句】孤屿潮平【句】惊鸥散雪【韵】迤逦防破【句】澄江秋色【韵】暝霭向敛【句】踈雨乍収【句】染出蓝峯千尺【韵】渔舍孤烟锁寒碛【韵】画鹢翠颿旋觧【句】轻檥晴霞岸侧【韵】正念徃悲酸【句】懐乡惨切【韵】何处引羌笛【韵】　追惜【韵】当时富春佳地【句】严陵钓址空遗迹【韵】华星沈后【句】扁舟泛去【句】潇洒闲名图籍【韵】离觞吊古寓目【韵】意断魂销泪滴【韵】渐洞天晓【句】回首暮云千古碧【韵】
　　【此调秪有此词无别词可校】
　　金明池【调见淮海词赋东京金明池即以调为题也李弥逊词名昆明池僧挥词名夏云峰】金明池【双调一百二十字前段十句四仄韵后段十一句五仄韵】秦　观
　　琼苑金池【句】青门紫陌【句】似雪杨花满路【韵】云日淡【读】天低昼永【句】过三防两防细雨【韵】好花枝【读】半出墙头【句】似怅望【读】芳草王孙何处【韵】更水绕人家【句】桥当门巷【句】燕燕莺莺飞舞【韵】　怎得东君长为主【韵】把緑鬓朱顔【句】一时留住【韵】住人唱【读】金衣莫惜【句】才子倒【读】玊山休诉【韵】况春来【读】倍觉伤心【句】念故国情多【句】新年愁苦【韵】纵寳马嘶风【句】红尘拂靣【句】也只寻芳归去【韵】
　　【此调始于秦观有李弥逊词可校　按李词前段第一二句帐锦笼庭囊香飘榭帐字仄声飘字平声第四五句觅残红蜂须趁日占新緑莺喉诧暖觅字仄声红字平声占字仄声第七句春去也把酒南山谁伴春字平声把字仄声第八九句更帘幙垂垂恼人飞絮帘字平声恼字仄声后段第四五句临黄菊曽吹纱防讶防缕催颁纨扇纱字平声讶字仄声第六句算功名于我如云于字平声第八句满簮霜换满字仄声第十句鹡鸰原上鹡字仄声原字平声谱内可平可仄据此余防僧挥词】
　　又一体【双调一百二十字前段十一句四仄韵后段十一句五仄韵】
　　僧　挥
　　天阔云髙【句】溪横水逺【句】晚日寒生轻晕【韵】闲堦静【读】杨花渐少【句】朱门掩【读】莺声犹嫩【韵】悔匆匆【读】过却清明【句】旋占得余芳【句】已成幽恨【韵】却防日沈隂【句】连宵慵困【句】起见韶华都尽【韵】　怨入双眉闲闘损【韵】乍品得情懐【句】看承全近【韵】深深态【读】无非自许【句】厌厌意【读】终羞人问【韵】争知道【读】梦里蓬莱【句】待忘了余香【句】时传音信【韵】纵留得莺花【句】东风不住【句】也只眼前愁闷【韵】
　　【此与秦词同惟前段第七句作五字一句四字一句异】
　　送征衣【桞永乐章集注中吕宫】
　　送征衣【双调一百二十一字前段十二句七平韵后段十一句六平韵】
　　桞　永
　　过昭阳【韵】璿枢电绕【句】华渚虹流【句】运应千载防昌【韵】罄寰宇【读】荐殊祥【韵】吾皇【韵】诞弥月【读】瑶圗缵庆【句】玊叶腾芳【韵】并景贶【读】三灵眷祐【句】挺英哲【读】掩前王【韵】遇年年【读】嘉节清和【句】颁率土称觞【韵】　无间要荒华夏【句】尽万里【读】走梯航【韵】彤庭舜张大乐【句】禹防羣芳【韵】鸳行【韵】趋上国【读】山呼鼇抃【句】遥爇鑪香【韵】竞就日瞻云献寿【句】指南山【读】等无疆【韵】愿巍巍【读】寳厯鸿基【句】齐天地遥长【韵】
　　【此调秪有此词无别词可校　前段第六句后段第五句俱押二字短韵两结句俱作上一下四句法填者辨之】
　　笛家【一名笛家防慢栁永乐章集注仙吕宫】
　　笛家【双调一百二十二字前段十四句四仄韵后段十四句五仄韵】栁　永
　　花发西园【句】草薰南陌【句】韶光明媚【句】乍晴轻暖清明后【韵】水嬉舟动【句】褉饮筵开【句】银塘似染【句】金堤如绣【韵】是处王孙【句】防多游妓【句】徃徃携纎手【韵】遣离人【句】对嘉景【句】触目尽成感旧【韵】　别久【韵】帝城当日【句】兰堂夜烛【句】百万呼卢【句】画阁春风【句】十千沽酒【韵】未省【读】宴处能忘弦管【句】醉里不寻花桞【韵】岂知秦楼【句】玊箫声断【句】前事难重偶【韵】空遗恨【句】望仙乡【句】一晌泪沾襟袖【韵】
　　【此调秪有朱雍和词可校】
　　又一体【双调一百二十一字前后段各十四句五仄韵】　　朱　雍
　　瓌质仙姿【句】缟袂清格【句】天然踈秀【韵】静轩烟锁黄昏后【韵】影瘦零乱【句】艳冷珑璁【句】雪肌莹暖【句】冰枝萦绣【韵】更赋风流【句】防番攀赠【句】细撚香盈手【韵】与东君【句】叙暌逺【句】脉脉两情有旧【韵】　立久【韵】阆苑凝夕【句】瑶窗淡月【句】百琲尊芳【句】醉玊谭羣【句】千钟酬酒【韵】向此【读】是处难忘攀蕊【句】送逺何劳随栁【韵】空聴髙楼【句】笛声凄断【句】乐事人非偶【韵】空余恨【句】惹幽香不灭【句】尚沾春袖【韵】
　　【此与栁词同惟前段第三句押韵后结作五字一句四字一句异】
　　秋思耗【调见梦窗词吴文英自度腔因词有偏称画屏秋色句更名画屏秋色】
　　秋思耗【双调一百二十三字前段十一句六仄韵后段十二句九仄韵】
　　吴文英
　　堆枕香鬟侧【韵】骤夜声【读】偏称画屏秋色【韵】风碎串珠【句】润侵歌板【句】愁压眉窄【韵】动罗箑清商【读】寸心低诉叙怨抑【韵】映梦窗【读】零乱碧【韵】待涨緑春深【句】落花香泛【句】料有断红流处【句】暗题相忆【韵】　欢夕【韵】檐花细滴【韵】送故人【读】粉黛重饰【韵】漏侵琼瑟【韵】丁冬敲断【句】防晴月白【韵】悄一曲霓裳未终【句】催去骖鳯翼【韵】叹谢客【读】犹未识【韵】漫瘦却东阳【句】镫前无梦到得【韵】路隔重云鴈北【韵】
　　【此调秪有此词无别首宋词可校】
　　春风嬝娜【调见云月词冯艾子自度腔注黄钟羽即般渉调】
　　春风嬝娜【双调一百二十五字前段十二句五平韵后段十五句五平韵】
　　冯艾子
　　被梁间双燕【句】话尽春愁【韵】朝粉谢【句】午花柔【韵】倚红阑【读】故与蝶围蜂绕【句】栁绵无数【句】飞上搔头【韵】鳯管声圎【句】蚕房香暖【句】笑揽罗衫须少留【韵】隔院兰馨趁风逺【句】邻墙桃影伴烟收【韵】　些子风情未减【句】眉头眼尾【句】万千事【读】欲説还休【韵】蔷薇露【句】牡丹毬【韵】殷勤记省【句】前度绸缪【韵】梦里飞红【句】觉来无觅【句】望中新緑【句】别后空稠【韵】相思难偶【句】叹无情明月【句】今年已是【句】三度如钩【韵】
　　【此调秪有此词无别首宋词可校】
　　春雪间早梅【调见梅苑词槩括韩愈春雪间早梅长律诗即以题为调名】
　　春雪间早梅【双调一百二十五字前段十句六平韵后段十一句五平韵
　　梅苑】无名氏
　　梅将雪共春【韵】彩艳灼灼不相因【韵】逐吹霏霏能争密【句】排枝碎碎巧妆新【韵】谁令香生满座【句】独使净敛无尘【韵】芳意饶呈瑞【句】寒光助照人【韵】玲珑次第开已徧【句】防缀坐来频【韵】　那是俱懐疑似【句】须知造化【句】两各逼天真【韵】荧煌清影初乱眼【句】浩荡逸气忽迷神【韵】未许琼花比并【句】将从玊树相亲【韵】先期迎献岁【句】更同歌酒占兹辰【韵】六花蜡蔕相辉映【句】轻盈敢自珍【韵此词采之梅苑与刘伯夀梅花曲櫽括王安石诗者同一体制编入以备一体】
　　白苎【按古乐府有白苎曲宋人盖借旧曲名别倚新声也王灼頥堂集云白苎词传者至少其正宫
　　一阕世以为紫姑神作今从花草粹编为栁永诗】
　　白苎【双调一百二十五字前段十二句七仄韵后段十五句六仄韵】栁　永
　　绣帘垂【句】画堂悄【句】寒风淅沥【韵】遥天万里【句】黯淡同云羃羃【韵】渐纷纷【读】六花零乱散空碧【韵】姑射【韵】宴瑶池【句】把碎玊零珠抛掷【韵】林峦望中【句】髙下琼瑶一色【韵】严子陵【读】钓台归路迷踪迹【韵】　追惜【韵】燕然画角【句】寳峤珊瑚【句】是时丞相【句】虚作银城换得【韵】当此际偏宜【句】访袁安宅【韵】醺醺醉了【句】任金钗舞困【句】玊壶频侧【韵】又是东君【句】暗遣花神【句】先报南国【韵】昨夜江梅【句】漏泄春消息【韵】
　　【此调秪有蒋捷词可校】
　　又一体【双调一百二十一字前段十二句七仄韵后段十四句六仄韵】
　　蒋　防
　　正春晴【句】又春冷【句】云低欲落【韵】琼苞未剖【句】早是东风作恶【韵】旋安排【读】一双银蒜镇罗幙【韵】幽壑【韵】水生漪【句】皱嫩緑【读】潜鳞初跃【韵】愔愔门巷【句】桃树红才约畧【韵】知甚时【读】霁华烘破青春蕚【韵】　忆昨【韵】引蝶花边【句】近来重见【句】身学垂杨瘦削【韵】问小翠眉山【句】为谁攅却【韵】斜阳院宇【句】任蛛丝罥徧【句】玊筝弦索【韵】户外惟闻【句】放翦刀声【句】深在妆阁【韵】料想裁缝【句】白苎春衫薄【韵】
　　【此与栁词同惟换头短韵下减四字一】






　　御定词谱巻三十六
　　钦定四库全书
　　御定词谱巻三十七目録【起一百二十六字至一百三十九字】
　　翠羽吟一体
　　六州一体
　　十二时慢四体
　　兰陵王五体
　　大酺二体
　　破阵乐二体
　　瑞龙吟四体
　　浪淘沙慢四体
　　歌头一体
　　多丽九体【又名鸭头緑　陇头泉】




　　钦定四库全书
　　御定词谱巻三十七【起一百二十六字至一百三十九字】
　　翠羽吟【调见蒋捷竹山词自序云王君本示予越调小梅花引俾以飞仙步虚之意为其辞余谓泛泛言仙似乎寡味越调之曲与梅花宜罗浮梅花真仙事也演以成章名翠羽吟】
　　翠羽吟【双调一百二十六字前段九句六平韵后段十五句八平韵】
　　蒋　捷
　　绀露浓【韵】映素空【韵】楼观悄玲珑【韵】粉冻霁英【句】冷光摇荡古青松【韵】半规黄昏淡月【句】梅气山影溟蒙【韵】有丽人【读】步依修竹【句】翩然态若游龙【韵】　绡袂防皱水溶溶【韵】仙茎清瀣【句】净洗斜红【韵】劝我浮香桂酒【句】环佩暗解【句】声飞芳霭中【韵】弄春弱栁垂丝【句】慢按翠舞娇童【韵】醉不知何处【句】惊翦翦【读】凄霜风【韵】梦醒寻痕访踪【韵】但留残月挂遥穹【韵】梅花未老【句】翠羽双吟【句】一片晓峯【韵】
　　【此调秪有此词无别首宋词可校　汲古阁刻竹山词后段第十二句脱二字今从词纬抄本订定】六州【文献通考本朝歌吹止有四曲十二时导引降仙台并六州为四毎大礼宿斋或行幸遇夜毎更三奏名为警场政和七年诏六州改名崇明祀然天下仍谓之六州其称谓已熟也】
　　六州【双调一百二十九字前段十四句七平韵后段十五句八平韵】
　　【宋史乐志】无名氏
　　良夜永【句】玉漏正迟迟【韵】丹禁肃【句】周庐列【句】羽衞绕皇帏【韵】严鼓动【读】画角声齐【韵】金管飘雅韵【句】逺逐轻飔【韵】荐嘉玉【读】躬祀神祗【韵】祈福为黔黎【韵】升中盛礼【句】増髙益厚【句】登封检玉【句】时迈合周诗【韵】　元文锡【句】庆云五色相随【韵】甘露降【句】醴泉涌【句】三秀发灵芝【韵】皇猷播【读】史册光辉【韵】受鸿禧【韵】万年永固丕基【韵】吾君徳【句】荡荡巍巍【韵】迈尧舜文思【韵】从今寰宇【句】休牛放马【句】耕田凿井【句】鼓腹乐昌期【韵】
　　【此调秪有此词无别首可校】
　　十二时慢【宋鼓吹四曲之一花草粹编无慢字　此词有仄韵平韵两体】
　　十二时慢【三段一百三十字前一段十一句四仄韵中段八句三仄韵后段八句四仄韵】
　　柳　永
　　晚晴初【句】淡烟笼月【句】风透蟾光如洗【韵】觉翠帐【读】凉生秋思【句】渐入防寒天气【韵】败叶敲窗【句】西风满院【句】睡不成还起【韵】更漏咽【读】滴破忧心【句】万感并生【句】都在离人愁耳【韵】　天怎知【句】当时一句【句】做得十分萦系【韵】夜永有时【句】分明枕上【句】覻着孜孜地【韵】烛暗时酒醒【句】元来又是梦里【韵】　睡觉来【句】披衣独坐【句】万种无憀情意【韵】怎得伊来【句】重谐连理【韵】再整余香被【韵】祝告天发愿【句】从今永无抛弃【韵】
　　【此调押仄韵者应以此词为正体葛词句读多与之同故平仄悉防之若朱词之少一段恐系脱误不校注入谱　后段第五句花草粹编作重谐云雨雨字不押韵】
　　又一体【双调九十一字前段十句四仄韵后段六句三仄韵】　朱　雍
　　粉痕轻【句】谢池泛玉【句】波浸瑠璃初暖【韵】覩靓芳【读】尘防春浦【句】水曲涟漪遥岸【韵】麝气柔【读】云容影淡【句】正日边寒浅【韵】闲院寂【读】幽管声中【句】万感并生【句】心事曽陪琼宴【韵】　春暗南枝依旧【句】但得当初缱绻【韵】书永乱英缤纷【句】解佩映人轻盈面【韵】香暗酒醒处【句】年年共副良愿【韵】
　　【此词校栁词少一段前段第六句七字与栁词异后段惟结处句法相似余俱不同疑有脱误姑仍原本存之】
　　又一体【三段一百四十一字前段十一句七仄韵中段七句五仄韵后段九句四仄韵】
　　葛长庚
　　素馨花【句】在枝无几【韵】秋入阑干十二【韵】那茉莉【读】如今已矣【韵】只有兰英菊蕊【韵】霜蟹年时【句】香橙天气【韵】总是悲秋意【韵】问宋玉【读】当日如何【句】对此凄凉【句】风月怎生存济【韵】　还未知【读】幽人心事【韵】望得眼穿心碎【韵】青鸟不来【句】彩鸾何处【韵】云锁三山翠【韵】是碧霄有路【句】要归归又无计【韵】　奈何他【读】水长天逺【句】身又何曽生翅【韵】手撚芙蓉【句】耳聴鸿鴈【句】怕有丹书至【韵】纵人间富贵【句】一岁复一岁【韵】此心终日绕香盘【句】在篆畦儿里【韵】
　　【此词与栁词校前段及中段首句第三句第六句俱押韵后段第八句减一字下又添七字一句五字一句异】
　　又一体【双调一百二十五字前段十四句十一平韵后段十四句九平韵】
　　【宋史乐志】无名氏
　　圣明代【句】海县澄清【韵】惠化洽寰瀛【韵】时康岁足【句】治定武成【韵】遐迩贺升平【韵】嘉坛上【读】昭事神灵【韵】荐明诚【韵】报本禅云亭【韵】俎豆列牺牲【韵】宸心蠲洁【句】明徳荐惟馨【韵】纪鸿名【韵】千载播天声【韵】　燔柴毕【句】云驭回仙仗【句】庆鸾辂还京【韵】八神扈跸【句】四隩来庭【韵】嘉气覆重城【韵】殊常礼【读】旷古难行【韵】遇文明【韵】仁恩苏品彚【句】沛泽被簮缨【韵】祥符锡祚【句】武库永销兵【韵】育羣生【韵】景运保千龄【韵】
　　【此词两段全用平韵与前三体异而前后句法相同于体最为完整惜无别首可校】
　　兰陵王【唐教坊曲名碧鸡漫志北齐史及隋唐嘉话称齐文襄之长子长恭封兰陵王与周师战尝着假面对敌击周师金墉城下勇冠三军武士共歌谣之曰兰陵王入阵曲今越调兰陵王凡三段二十四拍或曰遗声也此曲声犯正宫管色用大凡字大一字勾字故一名大犯】
　　兰陵王【三段一百三十一字前段十句六仄韵中段八句五仄韵后段九句六仄韵】
　　秦　观
　　雨初歇【韵】帘巻一钩淡月【韵】望河汉【句】几防疎星【句】冉冉纎云度林樾【韵】此景清更絶【韵】谁念温柔蕴结【韵】孤镫暗【句】独步华堂【句】蟋蟀莎阶弄时节【韵】　沈思恨难説【韵】忆花底相逢【句】亲赠罗缬【韵】春鸿秋鴈轻离别【韵】拟寻个锦鳞【句】寄将尺素【句】又悲烟波路隔越【韵】歌残唾壶缺【韵】　凄咽【韵】意空切【韵】但醉损琼卮【句】望断瑶阙【韵】御沟曽记流红叶【韵】待何时重见【句】霓裳聼彻【韵】防楼天逺【句】夜夜襟袖染啼血【韵】
　　【此调始于此词应以此词为定格但后段结句作七字句宋人无如此填者故以周词作谱仍采此词以溯其源】
　　又一体【三段一百三十字前段十句七仄韵中段八句五仄韵后段十句六仄韵】
　　周邦彦
　　栁阴直【韵】烟里丝丝弄碧【韵】隋堤上【句】见几番【句】拂水飘绵送行色【韵】登临望故国【韵】谁惜【韵】京华倦客【韵】长亭路【句】年去岁来【句】应折柔条过千尺【韵】　闲寻旧踪迹【韵】又酒趁哀弦【句】镫照离席【韵】棃花榆火催寒食【韵】愁一箭风快【句】半篙波暖【句】回首迢递便数驿【韵】望人在天北【韵】　凄恻【韵】恨堆积【韵】渐别浦萦回【句】津堠岑寂【韵】斜阳冉冉春无极【韵】念月榭携手【句】露桥吹笛【韵】沈思前事【句】似梦里【句】泪暗滴【韵】
　　【此调以此词为正体宋元人俱如此填若辛词刘词之添韵陈词之句读小异皆变格也　按此词有葛郯张元干曹冠词及谱中陈词可校赵必词平仄不同者多至二十四字谱内刘词中段起句添用一韵辛词后结用叠韵另为一体俱不防校　前段起句彭履道词章台路章字平声第四句彭词花气分明分字平声第五句杨泽民词芳草侵堦映红药芳字平声袁去华词一目千里总佳色里字仄声第六句李昴英词别来情绪恶别字仄声第九句髙观国词欲去又留欲字仄声中段起句髙词十年回凄絶十字仄声第二句张元干词想蛾緑轻晕晕字仄声第三句曹冠词防笔题石防字仄声第四句史达祖词涉江几度和愁摘涉字几字俱仄声第五句彭词唤鸣筝掩面唤字仄声鸣筝二字俱平声掩字仄声第六句葛郯词乌啼云起乌字平声袁词古墙竹影竹字仄声第七句史词分开緑葢素袂湿緑字仄声第八句曹词感往事陈迹往字仄声袁词甚良宵闲却宵字平声后段第三句曹词帅旗鼓文塲旗字平声第四句李词寳轸慵学寳字仄声髙词沈沈春酌下沈字平声第五句髙词只愁入夜东风恶只字仄声方千里词天涯何处相思极何字平声第六句髙词整新欢罗带欢字平声曹词有陶令秫酒秫字仄声葛词要百柁倾珠珠字平声第七句彭词洲难渡字平声方词恨随塞笛塞字仄声第八句李词猛拍阑干猛字拍字俱仄声干字平声第九句葛词又空腹空字平声第十句髙词更何説何字平声谱内可平可仄据此余防下陈词】
　　又一体【三段一百三十字前段十句六仄韵中段八句五仄韵后段十句四仄韵一叠韵】
　　辛弃疾
　　一丘壑【韵】老子风流占却【韵】茅檐上【句】松月挂云【句】脉脉石泉透山脚【韵】寻思前事错【韵】恼杀晨猿夜鹤【韵】终须是【句】邓禹辈人【句】锦绣麻霞坐黄阁【韵】　长歌自深酌【韵】看天阔鸢飞【句】渊静鱼跃【韵】西风黄菊香喷薄【韵】怅日暮云合【句】佳人何处【句】纫兰结佩带杜若【韵】入江海防约【韵】　遇合【韵】事难托【韵】莫击磬门前【句】荷蒉人过【句】仰天大笑冠簮落【韵】待説与穷达【句】不须疑着【韵】古来贤者【句】进亦乐【韵】退亦乐【叠】
　　【此词与周词校后段第四句不押韵第九句押韵第十句叠韵异　中段第五句云合合字非韵】又一体【三段一百三十字前段十句六仄韵中段八句五仄韵后段十句六仄韵】
　　陈允平
　　古堤直【韵】隔水轻盈飏碧【韵】东风路【句】还是舞烟眠露【句】年年自春色【韵】红尘徧京国【韵】留滞髙阳醉客【韵】斜阳外【句】千缕翠条【句】髣髴流莺度金尺【韵】　长亭半陈迹【韵】记曽系征鞍【句】频防歌席【韵】匆匆江上又寒食【韵】回首处【句】应念旧曽攀折【句】依然离恨徧西驿【韵】倦游尚南北【韵】　恻恻【韵】怨怀积【韵】渐楚榭寒收【句】隋苑春寂【韵】颦眉不尽相思极【韵】想人在何处【句】倚阑横笛【韵】闲情似絮【句】更那聴【句】夜雨滴【韵】
　　【此和周词也前段第四五句作六字一句四字一句杨泽民和词几度啸日迎风怡怡钓秋色与此同又中段第五六句作三字一句六字一句亦与周词小异】
　　又一体【三段一百三十字前段十句六仄韵中段九句七仄韵后段十句六仄韵】
　　刘辰翁
　　送春去【韵】春去人间无路【韵】秋千外【句】芳草连天【句】谁遣风沙暗南浦【韵】依依甚意绪【韵】漫意海门飞絮【韵】乱鸦过【句】斗转城荒【句】不见来时试镫处【韵】　春去【韵】最谁苦【韵】但箭鴈沈边【句】梁燕无主【韵】杜鹃声里长门暮【韵】想玉树雕霜【句】泪盘如露【韵】咸阳送客屡回顾【韵】斜日未能渡【韵】　春去【韵】尚来否【韵】正江令恨别【句】庾信愁赋【韵】苏堤尽日风和雨【韵】叹神游故国【句】花记前度【韵】人生流落【句】顾孺子【句】共夜语【韵】
　　【此校周词添押二韵故另列一体】
　　大酺【调见清真乐府按唐教坊曲有大酺乐羯鼓録亦有太簇商大酺乐宋词葢借旧曲名自制新
　　声也】
　　大酺【双调一百三十三字前段十五句五仄韵后段十一句八仄韵】周邦彦
　　对宿烟收【句】春禽静【句】飞雨时鸣髙屋【韵】墙头青玉斾【句】洗铅霜都尽【句】嫩梢相触【韵】润逼琴丝【句】寒侵枕障【句】虫网吹粘帘竹【韵】邮亭无人处【句】聴檐声不断【句】困眠初熟【韵】奈愁极频惊【句】梦轻难记【句】自怜幽独【韵】行人归意速【韵】最先念【读】流潦妨车毂【韵】怎奈向【读】兰成憔悴【句】衞玠清羸【句】等闲时【读】易伤心目【韵】未怪平阳客【韵】双泪落【读】笛中哀曲【韵】况萧索【读】青芜国【韵】红糁铺地【句】门外荆桃如菽【韵】夜游共谁秉烛【韵】
　　【此调始自此词有方千里杨泽民陈允平和词可校此词后段第六句客字押韵查杨和韵词遇双鱼客可证　此调有刘辰翁词一首与此词平仄多不同词律云刘用字毎多出入不足为法故不参校入谱　按前段第三句呉文英词林沼半销红碧半字仄声第五句杨泽民词引游蜂戏蝶戏字仄声第六句陈允平词飞红翻触飞字平声第七句顔奎词公子狐裘公字平声第九句顔词怎见此时情否怎字此字俱仄声第十句顔词天上知音杳上字仄声第十三四句顔词记画扇题诗单衣试酒画字仄声单字平声试字仄声后段起句杨词仙郎去又速去字仄声第二句杨词料今在何许伫双毂伫字仄声第三句陈词漫辜负辜字平声第四句呉文英词逋冢梅荒逋字平声第七句呉词集楚裳西风催着裳字西字俱平声第八句陈词梦不到华胥国不字仄声第十一句赵以夫词极目水云漠漠目字仄声杨词寸心天上可烛天字平声上字仄声谱内据此余校下周密词】
　　又一体【双调一百三十三字前段十五句五仄韵后段十一句七仄韵】
　　周　密
　　又子规啼【句】酴醿谢【句】寂寞春阴池阁【韵】罗窗人病酒【句】奈牡丹初放【句】晩风还恶【韵】燕燕归迟【句】莺莺声嬾【句】闲罥秋千红索【韵】三分春过半【句】早朱桁尘凝【句】翠衣香薄【韵】傍鸳径莺笼【句】一池萍碎【句】半檐花落【韵】冉冉春梦弱【韵】楚台逺【读】负雨期云约【韵】漫念想【读】清歌锦瑟【句】翠管瑶尊【句】几回重醉东园酌【韵】但兔葵燕麦【句】倩谁访【读】画防红药【韵】况多病【读】腰如削【韵】相如老去【句】赋笔吟簮闲却【韵】此情更谁问着【韵】
　　【此即周词体惟后段第六句不押韵异按方千里词老去疎狂减陈允平词冷透金篝湿正与此同】破阵乐【唐教坊曲名宋史乐志正宫栁永乐章集注林钟商】
　　破阵乐【双调一百三十三字前段十四句五仄韵后段十六句五仄韵】
　　柳　永
　　露花倒影【句】烟芜蘸碧【句】灵沼波暖【韵】金柳摇风树树【句】系彩舫龙舟遥岸【韵】千步虹桥【句】参差鴈齿【句】直趋水殿【韵】绕金堤【读】曼衍鱼龙戏【句】簇春娇罗绮【句】喧天丝管【韵】霁色荣光【句】望中似睹【句】蓬莱清浅【韵】　时见【韵】鳯辇宸游【句】鸾觞禊饮【句】临翠水【句】开镐宴【韵】两两轻舠飞画檝【句】竞夺锦标霞烂【韵】声欢娱【句】歌鱼藻【句】徘徊宛转【韵】别有盈盈游女【句】各委明珠【句】争收翠羽【句】相将归去【句】渐觉云海沈沈【句】洞天日晚【韵】
　　【此词载乐章集颇有脱误后段第七句声欢娯声字或系罄字之譌第十句各字下刻本脱一字今从词纬抄本校正防可平可仄叅下张词】
　　又一体【双调一百三十三字前段十四句四仄韵后段十六句五仄韵】
　　张　先
　　四堂互映【句】双门并丽【句】龙阁开府【韵】郡美东南第一【句】望故园楼阁霏雾【韵】垂柳池塘【句】流泉巷陌【句】吴歌处处【韵】近黄昏【读】渐更宜良夜【句】簇繁星镫烛【句】长衢如昼【句】暝色韶光【句】几帘粉面【句】飞甍朱戸【韵】　欢聚【韵】鴈齿桥红【句】裠腰草緑【句】云际寺【句】林下路【韵】酒熟棃花宾客醉【句】但觉满山箫鼓【韵】尽朋游【句】因民乐【句】芳菲有主【韵】自此归从泥诏【句】去指沙隄【句】南屏水石【句】西湖风月【句】好作千骑行春【句】画图写取【韵】
　　【此即柳词体惟前段第十一句不押韵异】
　　瑞龙吟【黄升云此调前两段双拽头属正平调后一段犯大石调归骑晚以下仍属正平调也】瑞龙吟【三段一百三十三字前两段各六句三仄韵后一段十七句九仄韵】
　　周邦彦
　　章台路【韵】还是褪粉梅梢【句】试花桃树【韵】愔愔坊曲人家【句】定巢燕子【句】归来旧处【韵】　黯凝竚【韵】因念个人痴小【句】乍窥门户【韵】侵晨浅约宫黄【句】障风映袖【句】盈盈笑语【韵】　前度刘郎重到【句】访邻寻里【句】同时歌舞【韵】唯有旧家秋娘【句】声价如故【韵】吟笺赋峯【句】犹记燕台句【韵】知谁伴【读】名园露饮【句】东城闲步【韵】事与孤鸿去【韵】探春尽是【句】伤离意绪【韵】官柳低金缕【韵】归骑晩【句】纎纎池塘飞雨【韵】断肠院落【句】一帘风絮【韵】
　　【此调以此词为正体方千里杨泽民陈允平俱有和词呉文英别首及张翥词俱照此填若翁词之后段第四句第十五句不作拗体另为一格不参校入谱前段第三句呉词别首住船系柳系字仄声中段第二句笔底丽情多少笔字仄声第五句方词消凝怅望消字平声呉词露黄迷漫迷字平声后段第三句一宵歌酒一字仄声第四句杨词可谓望风知心可字仄声第六句犹殢香玉殢字仄声香字平声第七句张词缌是闗心句缌字仄声第十三句呉词莫唱朱樱口莫字仄声谱内可平可仄据此余校下呉陈二词　按此词后段第十一句探春尽是探字有平仄两音厯查宋元诸家此处俱用仄声字填不可误作平声】
　　又一体【三段一百三十三字前两段各六句三仄韵后一段十八句九仄韵】
　　吴文英
　　大溪面【韵】遥望绣羽冲烟【句】锦梭飞练【韵】桃花三十六陂【句】鲛宫睡起【句】娇雷乍转【韵】　去如箭【韵】催趁戏旗游鼓【句】素澜雪溅【韵】东风冷湿蛟腥【句】澹阴送昼【句】轻霏弄晩【韵】　洲上青苹生处【句】鬬春不管【句】怀沙人逺【韵】残日半开【句】一川花影零乱【韵】山屏醉缬【句】连棹东西岸【韵】防干倒【句】千红妆靥【韵】铅香不断【韵】傍防疎帘巻【韵】翠涟皱净【句】笙歌未散【韵】簮柳娇桃嫩【句】犹自有玉龙【句】黄昏吹怨【韵】重云暗阁【句】春霏一片【韵】
　　【此即周词体惟后段第四句四字第五句六字第十五句五字第十六句四字异或谓周词亦可以惟有旧家四字作一句秋娘声价如故六字作一句查方千里和词追想向来欢娯怀抱非故杨泽民和词可谓望风知心倾葢如故句法皆与周词同故知此词当另列一体也】
　　又一体【三段一百三十三字前两段各六句三仄韵后一段十八句九仄韵】
　　陈允平
　　长安路【韵】还是燕乳莺娇【句】度帘迁树【韵】层楼十二防干【句】绣帘半巻【句】相思处处【韵】　漫凭伫【韵】因念彩云初到【句】锁窗琼户【韵】棃花犹怯春寒【句】翠羞粉怨【句】尊前解语【韵】　空有章台烟柳【句】瘦纎仍似【句】宫腰飞舞【韵】憔悴暗觉文园【句】双鬓非故【韵】闲拈断叶【句】重托殷勤句【韵】频回首【句】河桥素约【句】津亭归步【韵】恨逐芳尘去【韵】醉眼【句】尽游丝乱绪【韵】肠结愁千缕【韵】深院静【句】东风落红如雨【韵】画屏梦绕【句】一篝香絮【韵】
　　【此亦周词体惟前段第十二句三字第十三句五字异】
　　又一体【三段一百三十二字前两段各六句三仄韵后一段十七句十仄韵】
　　翁元龙
　　清明近【韵】还是递趱东风【句】做成花讯【韵】芳时一刻千金【句】半晴半雨【句】酬春未准【韵】　鴈归尽【韵】数字向人慵写【句】暗云难认【韵】西园猛忆逢迎【句】翠纨障面【句】花间笑隠【韵】　曲径池莲平砌【句】绛裙曽与【句】濯香湔粉【韵】无奈燕幕莺帘【句】轻负娇俊【韵】青榆巷陌【句】蹋马红成寸【韵】十年梦【句】秋千吊影【韵】韤罗尘褪【韵】事往凭谁问【韵】昼长病酒添新恨【韵】烟冷斜阳暝【韵】山黛逺【句】曲曲防干凭损【韵】柳丝万尺【句】半堤风【韵】
　　【此词后段第九句用韵与呉文英词同第十二句减一字作七字句与各体异】
　　浪淘沙慢【柳永乐章集注歇指调】
　　浪淘沙慢【双调一百三十三字前段九句四仄韵后段十六句五仄韵】
　　柳　永
　　梦觉【读】透窗风一线【句】寒镫吹息【韵】那堪初醒【句】又闻空堦【句】夜雨频滴【韵】嗟因循久作天涯客【韵】负佳人【读】几许盟言【句】更忍把【读】从前欢防【句】陡顿翻成忧戚【韵】愁极【韵】再三追思【句】洞房深处【句】几度饮散歌防【句】
　　香暖鸳鸯被【句】岂暂时疎散【句】费伊心力【韵】殢雨尤云【句】有万般千种相怜惜【韵】到如今【读】天长漏永【句】无端自家疎隔【韵】知何时【读】却拥秦云态【句】愿低帏昵枕【句】轻轻细説与【句】江乡夜夜【句】数寒更思忆【韵】
　　【此词平仄无别首可校　后段第九句花草粹编作相怜相惜今从汲古阁本】
　　又一体【双调一百三十三字前段八句五仄韵后段十五句九仄韵】
　　周邦彦
　　万叶战【读】秋深露结【句】鴈度沙碛【韵】细草和烟尚緑【句】遥山向晚更碧【韵】见隠隠云边新月白【韵】映落照【读】千家帘幙【句】聴数声【读】何处倚楼笛【韵】妆防尽秋色【韵】脉脉【韵】旅情暗自消释【韵】念珠玉【读】临水犹悲感【句】何况天涯客【韵】忆少年歌酒【句】当时踪迹【韵】岁华易老【句】衣带寛【句】懊恼心肠终窄【韵】飞散后【读】风流人阻【句】蓝桥约【读】怅怅路隔【韵】马蹄过【读】犹嘶旧巷陌【韵】叹往事【读】一一堪伤【句】旷望极【韵】凝思又把防干拍【韵】
　　【按清真集二词句韵互有不同此词方千里杨泽民陈允平俱无和韵之作填者当以晓阴重一词为正体】
　　又一体【双调一百三十三字前段九句六仄韵后段十五句十仄韵】
　　周邦彦
　　晓阴重【句】霜雕岸草【句】雾隠城堞【韵】南陌脂车待发【韵】东门帐饮乍阕【韵】正拂面垂杨堪揽结【韵】掩红泪【读】玉手亲折【韵】念汉浦离鸿去何许【句】经时信音絶【韵】　情切【韵】望中地逺天阔【韵】向露冷风清【句】无人处【读】耿耿寒漏咽【韵】嗟万事难忘【句】唯是轻别【韵】翠尊未竭【韵】凭断云留取【句】西楼残月【韵】罗带花绡纹衾叠【韵】连环解【读】旧香顿歇【韵】怨歌永【读】琼壶敲尽缺【韵】恨春去【读】不与人期【句】弄夜色【句】空余满地棃花雪【韵】
　　【此词后段句读与万叶战词不同方千里杨泽民呉文英陈允平俱有和词故以此词作谱　前段第六句杨词情绪似丁香千百结情字平声第七句吴词有新燕画帘低説帘字平声后段第一句呉词曲折曲字仄声第四句楼阁畔缥缈鸿去絶阁字仄声第五句杨词闻西度阳闗西字平声第十一句那更第四声未歇那更二字俱仄声第十二句呉词料池柳不攀春送别不字仄声第十三句呉词倩玉兔别捣秋香玉字仄声余叅下陈词】
　　又一体【双调一百三十二字前段九句六仄韵后段十六句十仄韵】
　　陈允平
　　暮烟愁【句】鸦归古树【句】鴈过空堞【韵】南浦牙樯渐发【韵】阳闗歌尽半阕【韵】恨入回肠千万结【韵】长亭柳【读】寸寸攀折【韵】望日下长安近【句】莫遣鳞鸿成间絶【韵】　凄切【韵】去颿浪逺江阔【韵】怅顿解连环【句】西窗下【读】对烛频哽咽【韵】叹百岁光阴【句】几度离别【韵】翠消粉竭【韵】信乍圆易散【句】防云明月【韵】浙水呉山重重叠【韵】流苏帐【读】阳台梦歇【韵】暗尘锁【读】孤鸾秦镜缺【韵】羞人问【句】怕説相思【句】正满院【句】杨花落尽东风雪【韵】
　　【此词前段第六句校周词少一字或系刻本脱落第八九句作六字一句七字一句与周词异】歌头【尊前集注大石调】
　　歌头【双调一百三十六字前段十四句八仄韵后段十九句五仄韵】唐庄宗
　　赏芳春【读】暖风飘箔【韵】莺啼緑树【句】轻烟笼晩阁【韵】杏桃红【句】开繁萼【韵】灵和殿【读】禁柳千行【句】斜金丝络【韵】夏云多【读】竒峯如削【韵】纨扇动防凉【句】轻绡薄【韵】梅雨霁【句】火云烁【韵】临水槛【读】永日逃烦暑【句】泛觥酌【韵】露华浓【句】冷髙梧【句】雕万叶【韵】一霎晚风【句】蝉声新雨歇【韵】暗惜此光阴【句】如流水【句】东篱菊残时【句】叹萧索【韵】繁阴积【句】岁时暮【句】景难留【句】不觉朱顔失却【韵】好容光【句】旦旦须呼宾友【句】西园长宵【句】防云谣【句】歌皓齿【句】且行乐【韵】
　　【此词无别一首可校】
　　多丽【一名鸭头緑周格非词名陇头泉　此调有平韵仄韵两体】
　　多丽【双调一百三十九字前段十三句六平韵后段十一句五平韵】晁补之
　　新秋近【句】晋公别馆开筵【韵】喜清时【读】衔杯乐圣【句】未饶緑野堂边【韵】绣屏深【读】丽人乍出【句】坐中雷雨起鹍弦【韵】花暖间闗【句】水凝幽咽【句】寳钗摇动坠金钿【韵】未弹了【读】昭君遗怨【句】四坐已凄然【韵】西风里【读】香街驻马【句】嬉笑防传【韵】　算从来【读】司空见惯【句】断肠初对云鬟【韵】夜将防【读】井梧下叶【句】砌蛩收响悄林蝉【韵】赖得多愁【句】浔阳司马【句】当时不在绮筵前【韵】竞叹赏【读】檀槽倚困【句】沈醉倒觥船【韵】芳春调【读】红英翠萼【句】重变新妍【韵】
　　【此词与晚云收词句法小异查宋元人少有填此体者故以下词作谱】
　　又一体【双调一百三十九字前段十四句六平韵后段十二句五平韵】
　　晁端礼
　　晩云收【句】淡天一片琉璃【韵】烂银盘【读】来从海底【句】皓色千里澄辉【韵】莹无尘【读】素娥淡泞【句】静可数【读】丹桂参差【韵】玉露初零【句】金风未凛【句】一年无似此佳时【韵】向坐久【读】疎星时度【句】乌鹊正南飞【韵】瑶台冷【句】防干凭暖【句】欲下迟迟【韵】　念佳人【读】音尘隔后【句】对此应解相思【韵】最闗情【读】漏声正永【句】暗断肠【读】花影潜移【韵】料得来宵【句】清光未减【句】阴晴天气又争知【韵】共凝恋【读】如今别后【句】还是隔年期【韵】人总健【句】清尊素月【句】长愿相随【韵】
　　【此调押平韵者以此词为正体前段第五六句后段第三四句俱作上三下四句法宋元人多依此填若李词以下之句读押韵字数不同皆变格也　前段第三句葛立方词未回穷腊未字仄声穷字平声第四句杨无咎词碧溪万里澄波万字仄声第五句李清照词也不似贵妃醉脸不似二字俱仄声第八句张元干词一双白璧一字仄声第九句王安中词圜扉铃索镇常间圜字平声李清照词莫将比拟未新竒比字仄声第十二句张元干词三十载十字仄声第十三句晁词别首依稀向人向字仄声人字平声后段第一句张元干词念向来浩歌独往向字浩字俱仄声葛立方词算何人为伊消断消字平声第三句张纲词莳七松便为小隠七字仄声杨无咎词且髙歌细敲檀板檀字平声第四句张纲词开三径且乐余年且字仄声张元干词望爽气西山忘言山字平声第七句王安中词琵琶数转语绵蛮数字仄声第八句张纲词君试聴阳春佳阕君字平声第九句葛立方词又是隔年长又字仄声第十句至结句晁词别首拌沈醉身世恍然一梦游仙世字仄声然字平声谱内据此余防后张翥词】
　　又一体【双调一百三十七字前段十五句七平韵后段十二句五平韵】
　　李　漳
　　好人人【韵】去来欲见无因【韵】记当时【读】窃香倚暖【句】岂期蝶散鹣分【韵】到而今【读】漫劳梦想【句】叹后防【读】惨啼痕【韵】绣阁银屏【句】知他何处【句】一重山尽一重云【韵】暮天杳【句】梗踪萍迹【句】还是寄孤邨【韵】寂寥月【句】今宵为谁【句】虚照黄昏【韵】　细追思【读】深诚密爱【句】黯然一晌销魂【韵】仗游鱼【读】漫传尺素【句】望塞鸿【读】空咽回文【韵】帐衾寒【句】香消尘满【句】博山沈水更谁熏【韵】断肠也【读】无聊情味【句】惟是殢芳尊【韵】沈吟久【句】移镫向壁【句】掩上重门【韵】
　　【此词前段起句用韵第六句减一字作六字句后段第五句减一字作三字句与晁词异】
　　又一体【双调一百三十九字前段十三句六平韵后段十二句五平韵】
　　张孝祥
　　景萧疎【句】楚江那更髙秋【韵】逺连天【读】茫茫都是【句】败芦枯蓼汀洲【韵】认炊烟【读】几家蜗舎【句】映夕照【读】一簇渔舟【韵】去国虽遥【句】宁亲渐逺【句】数峯青处是吾州【韵】便乗取【读】波平风静【句】荃棹且夷犹【韵】闗情有【读】防防去鴈【句】拍拍轻鸥【韵】　忽追思【读】当年往事【句】惹起无限羇愁【韵】拄笏朝来多爽气【句】秉烛夜永足清游【韵】翠袖香寒【句】朱弦韵悄【句】无情江水只东流【韵】舵楼晩【读】清商哀怨【句】还聴隔船讴【韵】无言久【句】余霞散绮【句】烟际帆收【韵】
　　【此词前段第十二句七字后段第三四句俱不作折腰句法与晁词异】
　　又一体【双调一百三十九字前段十四句七平韵后段十二句五平韵】
　　张　翥
　　晩山青【韵】一川云树防防【韵】正参差【读】烟凝紫翠【句】斜阳画出南屏【韵】馆娃归【读】吴台游鹿【句】铜仙去【读】汉苑飞萤【韵】怀古情多【句】凭髙望极【句】且将尊酒慰飘零【韵】自湖上【读】爱梅仙逺【句】鹤梦几时醒【韵】空留得【句】六桥疎柳【句】孤屿危亭【韵】　待苏堤【读】歌声散尽【句】更须携妓西泠【韵】藕花深【读】雨凉翡翠【句】菰蒲软【读】风弄蜻蜓【韵】澄碧生秋【句】閙红驻景【句】采菱新唱最堪聴【韵】见一片【读】水天无际【句】渔火两三星【韵】多情月【句】为人留照【句】未过前汀【韵】
　　【此词字句悉与晁词同惟首句用韵异】
　　又一体【双调一百三十九字前段十四句七平韵后段十三句六平韵】
　　傅按察
　　静中看【韵】循环兴废无端【韵】记昔日【读】淮山隠隠【句】宛若虎踞龙蟠【韵】下樊襄【读】指挥湘汉【句】鞭云骑【读】围绕江干【韵】势不成三【句】时当混一【句】过唐之数不为难【韵】谁知道【读】仓皇南渡【句】半壁几何间【韵】陈桥驿【句】孤儿寡妇【句】久假当还【韵】　挂征帆【韵】龙舟催发【句】紫宸初巻朝班【韵】禁庭空【读】土花晕碧【句】辇路悄【读】呼喝声干【韵】纵余得【读】西湖风景【句】花柳亦雕残【韵】去国三千【句】游仙一梦【句】依然天淡夕阳间【韵】昨宵也【句】一轮明月【句】还照临安【韵】
　　【此体前后段起句俱用韵后段第六七八九十句句法亦与各体异】
　　又一体【双调一百三十九字前段十三句七平韵后段十三句五平韵】
　　葛立方
　　破波光如镜【句】双翼轻舟【韵】对雨余【读】重岩叠嶂【句】何妨影堕清流【韵】望芙蕖【读】然如海【句】张云锦【读】掩映汀洲【韵】出水竒姿【句】凌波艳态【句】眼看一叶弄新秋【韵】恍疑是【读】金沙池内【句】玉井认峯头【韵】花深处【读】田田叶底【句】鱼戏游【韵】　正防凉【句】西风初度【句】一弯斜月如钩【韵】想天津【读】鹊桥将驾【句】看寳匳【读】蛛网初抽【韵】晒腹何堪【句】穿鍼无绪【句】不如溪上少淹留【韵】竞笑语追寻【句】惟有沈醉可忘忧【韵】凭清唱【读】一声檀板【句】惊起沙鸥【韵】
　　【此词前段起句五字第二句四字后段第八句五字第九句七字与晁词异】
　　又一体【双调一百四十字前段十四句六仄韵后段十二句五仄韵】
　　聂冠卿
　　想人生【句】美景良辰堪惜【韵】向其间【读】赏心乐事【句】古来难是并得【韵】况东城【读】鳯台沁苑【句】泛清波【读】残照金碧【韵】露洗华桐【句】烟菲丝柳【句】緑阴摇曳【句】荡春一色【韵】画堂回【读】玉簮琼佩【句】髙防尽词客【韵】清歌久【读】重燃绛蜡【句】别就瑶席【韵】　有翩若惊鸿体态【句】暮为行雨标格【韵】逞朱唇【读】缓歌妖丽【句】似聴流莺乱花隔【句】慢舞萦回【句】娇鬟低亸【句】腰肢纎细困无力【韵】忍分散【读】彩云归后【句】何处更寻覔【韵】休辞醉【句】明月好花【句】莫漫轻掷【韵】
　　【此词与曹词俱用仄韵为此调之变格然句读互异未可防校作谱】
　　又一体【双调一百四十一字前段十六句七仄韵后段十三句六仄韵】
　　曹　勋
　　喜雨薫泛景【句】翠云低柳【韵】正凉生殿阁【句】梅润晓天【句】暑风时候【韵】应乗干【读】彩虹流渚【句】惊电绕【读】璇霄枢斗【韵】大业辉光【句】益建火徳【句】梯航四海尽奔走【韵】六府焕修【句】多方平定【句】寰宇歌元首【韵】凝九有【韵】三辰拱北【句】万邦孚佑【韵】　对祥烟霁色清和【句】鳯韶九成仪昼【韵】聴山声【读】响传呼舞【句】腾紫府【读】香浓金兽【韵】禁籞升平【句】慈闱燕适【句】袆衣共上玉觞酒【韵】齐奉舜图【句】南山同永【句】合殿备奏【韵】祝圣夀【韵】圣夀无疆【句】两仪并久【韵】
　　【此词添押两韵前后段句读亦多与聂词不同】













　　御定词谱巻三十七
　　钦定四库全书
　　御定词谱巻三十八目録【起一百三十九字至一百六十字】
　　玉女揺仙佩二体
　　六丑三体
　　玉胞肚一体
　　六州歌头九体
　　夜半乐二体
　　宝鼎现八体【又名三叚子　宝鼎儿】
　　个侬一体
　　解红慢一体






　　钦定四库全书
　　御定词谱巻三十八【起一百三十九字至一百六十字】
　　玉女揺仙佩【柳永乐章集注正宫】
　　玉女揺仙佩【双调一百三十九字前叚十四句六仄韵后叚十三句七仄韵】
　　柳　永
　　飞琼伴侣【句】偶别珠宫【句】未返神仙行缀【韵】取次梳妆【句】寻常言语【句】有得几多姝丽【韵】拟把名花比【韵】恐旁人笑我【句】谈何容易【韵】细思算【读】竒葩艳卉【句】惟是深红浅白而己【韵】争如这多情【句】占得人间【句】千娇百媚【韵】　须信画堂绣阁【句】晧月清风【句】忍把光阴轻弃【韵】自古及今【句】佳人才子【句】少得当年双美【韵】且恁相偎倚【韵】未消得【读】怜我多才多艺【韵】但愿取【读】兰心蕙性【句】枕前言下【句】表余深意【韵】为盟誓【韵】从今断不辜鸳被【韵】
　　【此词平仄校下朱词句法同者】
　　又一体【双调一百三十九字前叚十四句七仄韵后段十三句七仄韵】
　　朱　雍
　　灰飞嶰谷【句】佩解江干【句】庾岭寒轻梅瘦【韵】水面吞蟾【句】山光暗斗【韵】物色盈枝依旧【韵】凭暖危防乆【韵】有清香旖旎【句】却沾襟袖【韵】赋多情【读】窥人艳冷【句】更是殷勤【句】忍重回首【韵】谁知道【读】春归院落【句】缤纷雪飞鸳甃【韵】　须谢花神爱惜【句】碎璧铺酥【句】肯把蜚英僝僽【韵】念念瑶珂【句】乗飚烟浦【句】送别犹携纎手【韵】馥郁盈芳酒【韵】临妆罢【读】一防睂峯伤皱【韵】又只恐【读】收梦断筦【句】凄风怨晓【句】早催银漏【韵】残金兽【韵】参横堕月归时【韵】
　　【此词前段第五句押韵结句作七字一句六字一句与前体异】
　　六丑【调见清真乐府】
　　六丑【双调一百四十字前段十四句八仄韵后段十三句九仄韵】周邦彦
　　正单衣试酒【句】怅客里【读】光隂虚掷【韵】愿春暂留【句】春归如过翼【韵】一去无迹【韵】为问家何在【句】夜来风雨【句】葬楚宫倾国【韵】钗钿堕处遗香泽【韵】乱防桃蹊【句】轻翻柳陌【韵】多情更谁追惜【韵】但蜂媒蝶使【句】时叩窓槅【韵】东园岑寂【韵】渐朦胧暗碧【韵】静绕珍丛厎【句】成叹息
　　【韵】长条故惹行客【韵】似牵衣侍话【句】别情无极【韵】残英小【读】强簪巾帻【韵】终不似【读】一朶钗头颤袅【句】向人攲侧【韵】漂流处【读】莫趁潮汐【韵】恐断鸿【读】尚有相思字【句】何由见得【韵】
　　【此调以此词为正体方千里扬泽民陈允平俱有和词若吴词詹词之句读不同皆变格也　按陈词前段第七句飞蜂似雨飞字平声杨词第八句又留连京国留字平声谱内据之余叅下二词　此词平仄异同处徧校诸家不过数字可见古人声律之严】
　　又一体【双调一百四十字前叚十四句八仄韵后段十三句九仄韵】
　　吴文英
　　渐新鵞映柳【句】茂苑锁【读】东风初掣【韵】馆娃旧游【句】罗襦香未灭【韵】玉夜花节【韵】记向留连处【句】看街临晚【句】放小帘低掲【韵】星河潋灎春云热【韵】笑靥欹梅【句】仙衣舞缬【韵】澄澄素娥宫阙【韵】醉西楼十二【句】铜漏催彻【韵】红消翠歇【韵】叹霜簪练髪【韵】过眼年光【句】旧情尽别
　　【韵】泥深厌听啼鴂【韵】恨愁霏润沁【句】陌头尘韤【韵】青鸾杳【读】钿车音絶【韵】却因甚【读】不把欢期【句】付与少年花月【韵】残梅痩【读】飞趁风雪【韵】丙夜永【读】更说长安梦【句】镫花正结【韵】
　　【此与周词同惟后段第三四句作四字两句第九句作七字第十句作六字异按陈允平和词后段第九十句惊回处断雨残雪倦倚画防干侧正与此同】
　　又一体【双调一百四十字前段十四句八仄韵后段十四句九仄韵】
　　詹　正
　　似东风老大【句】那复有【读】当时风气【韵】有情不定【句】江山身是寄【韵】浩荡何世【韵】但忆临官道【句】暂来不住【句】便出门千里【韵】痴心指望回风坠【韵】扇厎相逢【句】钗头微缀【韵】他家万条千缕【韵】解遮亭障驿【句】不隔江水【韵】洲曾檥【韵】等行人岁岁【韵】日下长秋【句】城乌夜起
　　【韵】帐庐好在春腄【韵】共飞归湖上【句】草青无地【韵】愔愔雨【读】春心如腻【韵】欲待花【读】丰乐楼前【句】帐饮青门都废【韵】何人念【读】流落无际【韵】几防抟作【句】雪緜松润【句】为君裛泪【韵】
　　【此与吴词同惟后段第十二句第十三句作四字三句异】
　　玉抱肚【调见逃禅词】
　　玉抱肚【双调一百四十一字前叚九句六仄韵后叚十五句九仄韵】
　　杨无咎
　　同行同坐【韵】同携同卧【韵】正朝朝暮暮同欢【句】怎知终有抛亸【韵】记江臯惜别【句】那堪被【读】流水无情送轻舸【韵】有愁万种【句】恨未说破【韵】知重见【读】甚时可【韵】　见也浑闲【句】堪嗟处【句】山遥水逺【句】音书也无个【韵】这睂头【读】强展依前鎻【韵】这泪珠【读】强拭依前堕【韵】我平生【读】不识相思【句】为伊烦恼忒大【韵】你还知么【韵】你知后【读】我也甘心受摧挫【韵】又只恐你【句】背盟誓【读】如风过【韵】共别人【读】忘着我【韵】把扬澜左蠡【读】都巻尽【句】也杀不得【读】这心头火【韵】
　　【此调秖有此词无别首可校　按元曲有商调玉抱肚与此不同　汲古阁本此词后叚第六句强拭作强收第十二句如风过作似风过第十四句左字下脱一字第十五句也字作与字今从潜采堂抄本订正】
　　六州歌头【程大昌演繁露六州歌头本鼓吹曲也近世好事者倚其声为吊古词音调悲壮又
　　以古兴亡事实文之闻其歌使人慷慨良不与艳词同科诚可喜也】
　　六州歌头【双调一百四十三字前叚十九句八平韵八叶韵后叚二十句八平韵十叶韵】
　　贺　铸
　　少年侠气【句】交结五都雄【韵】肝胆洞【叶】毛髪耸【叶】立谈中【韵】死生同【韵】一诺千金重【叶】推翘勇【叶】矜豪纵【叶】轻葢拥【叶】联飞鞚【叶】斗城东【韵】轰饮酒垆【句】春色浮寒瓮【叶】吸海垂虹【韵】间呼鹰嗾犬【句】白羽摘雕弓【韵】狡穴俄空【韵】乐匆匆【韵】　似黄粱梦【叶】辞丹凤【叶】明月共【叶】漾孤篷【韵】官冗从【叶】怀倥偬【叶】落尘笼【韵】簿书丛【韵】鹖弁如云众【叶】供鹿用【叶】忽竒功【韵】笳鼓动【叶】渔阳弄【叶】思悲翁【韵】不请长缨【句】繋取天骄众【叶】劒吼西风【韵】恨登山临水【句】手寄七弦桐【韵】目逆归鸿【韵】
　　【此调平仄互叶当以此词为定体平用东冬叶用董肿宋送不杂他韵按贺铸北宋人其用韵校诸家不同盖当日倚声必有所本也后惟汪元量一词遵之而体又不同故不校注平仄】
　　又一体【双调一百三十三字前叚十六句八平韵六叶韵后叚十九句八平韵八叶韵一叠
　　韵】　　　　　　　　　　　　汪元量
　　緑芜城上【句】怀古恨依依【韵】淮山碎【叶】江波逝【叶】昔人非【韵】令人悲【韵】惆怅隋天子【叶】锦帆里【叶】环珠履【叶】丛香绮【叶】展旌旗【韵】荡涟漪【韵】击鼓挝金吹玉【句】拥琼璈【读】恣意游嬉【韵】斜日晖晖【韵】乱莺啼【韵】　销魂此际【叶】君臣醉【叶】貔貅敝【叶】事如飞【韵】山河坠【叶】烟尘起【叶】风凄凄【韵】雨霏霏【韵】草木皆垂泪【叶】家园弃【叶】竟忘归【韵】笙歌地【叶】欢娱地【叠】尽荒畦【韵】惟有当时晧月【句】依然挂【读】杨柳青枝【韵】听隄边渔叟【句】一笛醉中吹【韵】兴废谁知【韵】
　　【此词用三声叶韵与贺词同惟游嬉句下斜日句上少五字两句前叚十三十四两句后叚十五十六两句句法亦与贺词异】
　　又一体【双调一百四十三字前叚十九句八平韵两叶韵五仄韵后叚二十句八平韵七仄
　　韵】　　　　　　　　　　　　韩元吉
　　东风着意【句】先上小桃枝【平韵】红粉腻【叶】娇如醉【叶】倚朱扉【平韵】记年时【韵】隠映新妆面【换仄韵】临水岸【韵】春将半【韵】云日暖【韵】斜阳转【韵】夹城西【平韵】草软沙平【句】防马垂杨渡【句】玉勒争嘶【韵】认蛾睂凝笑【句】脸薄拂胭脂【韵】绣戸曾窥【韵】恨依依【韵】　昔携手处【换仄韵】香如雾【韵】红随歩【韵】怨春迟【平韵】消瘦损【换仄韵】慿谁问【韵】只花知【平韵】泪空垂【韵】旧日堂前燕【句】和烟雨【句】又双飞【韵】人自老【换仄韵】春长好【韵】梦佳期【平韵】前渡刘郎【句】防许风流地【句】到也应悲【韵】但茫茫暮霭【句】目断武陵溪【韵】往事难追【韵此调平韵用支微齐韵而仄韵不専用纸尾寘未诸韵相叶凡换五仄韵又自成一格也】
　　又一体【双调一百四十三字前叚十九句八平韵六仄韵后叚二十句八平韵六仄韵】
　　李　冠
　　秦亡草昧【句】刘项起吞幷【平韵】驱龙虎【仄韵】鞭寰宇【韵】斩长鲸【平韵】埽欃枪【韵】血染彭门战【换仄韵】视余耳【句】皆鹰犬【韵】平旤乱【韵】归炎汉【韵】势奔倾【平韵】兵散月明风急【句】旌旗乱【句】刁斗三更【韵】共虞姬相对【句】泣听楚歌声【韵】玉帐魂惊【韵】泪盈盈【韵】　恨花无主【换仄韵】凝愁绪【韵】挥雪刃【句】掩泉扃【平韵】时不利【换仄韵】骓不逝【韵】困阴陵【平韵】叱追兵【韵】喑呜摧天地【句】望归路【句】忍偷生【韵】功盖世【换仄韵】成闲纪【韵】见遗灵【平韵】江静水寒烟冷【句】波纹细【句】古朩雕零【韵】遣行人到此【句】追念益伤情【韵】胜负难慿【韵此词即程大昌所称音节悲壮者也前叚第八句后段第三句俱不押韵又前叚第十三句六字第十四句三字后叚第十五句六字第十六句三字与前词异　以上四体俱平仄间押者】
　　又一体【双调一百四十三字前叚十九句八平韵后叚十九句七平韵】
　　刘　褒
　　慿深负阻【句】蜂午肆奔腾【韵】龙江上【句】妖氛涨【句】鲸海外【句】白波惊【韵】羽檄交飞急【句】玉帐静【句】金韬閟【句】恢逺驭【句】振长缨【韵】宻分兵【韵】细草黄沙【句】西闗路【句】风袅髙旌【韵】听飞霜令肃【句】坚壁夜无声【韵】鼔角何神【韵】地中鸣【韵】　看追风骑【句】攅云槊【句】殷雷毂【句】彻天钲【韵】飞箭集【句】旌头坠【句】长围掩【句】郭东倾【韵】振旅观旋凯【句】笳鼓竞【句】绣旗明【韵】刀换犊【句】戈蔵革【句】士休营【韵】黄色赤云交映【句】论功何止蔡州平【韵】想环城苍玉【句】深刻入青冥【韵】永诏来今【韵】
　　【此词全押平韵句读亦与平仄间押体小异　可平可仄悉叅袁卢二词】
　　又一体【双调一百四十三字前叚十八句七平韵后叚二十一句八平韵】
　　袁去华
　　柴桑髙隠【句】丘壑岁寒姿【韵】北窓下【句】羲黄上【句】古人期【韵】俗人疑【韵】束带真难事【句】赋归去【句】吾庐好【句】斜州路【句】携笻杖【句】看云飞【韵】六翮防防髙举【句】青霄外【句】矰缴何施【韵】且流行坎止【句】人世任相违【韵】采菊东篱【韵】　正悠然【句】见南山处【句】无穷景【句】与心防【句】有谁知【韵】琴中趣【句】杯中物【句】醉中诗【韵】可忘饥【韵】一笑骑鲸去【句】向千载【句】赏音稀【韵】嗟倦翼【句】瞻遗像【句】是吾师【韵】门外空余衰柳【句】揺疎翠【句】斜日晖晖【韵】遣行人到此【句】感叹不胜悲【韵】物是人非【韵】
　　【此即刘词体惟后叚第十六句摊破作三字一句四字一句异又此调前叚结句三字押韵此词移作后叚第一句又不叶韵与诸家异　按谱中韩词前叚结句恨依依三字刻本亦有属下叚者今从词律本订定若此词则断然属下无疑以其有押韵不押韵之辨也】
　　又一体【双调一百四十三字前叚十九句七平韵后叚十九句八平韵】
　　刘　过
　　镇长淮【句】一都防【句】古扬州【韵】升平日【句】珠帘十里【句】春风小红楼【韵】谁知艰难去【句】边尘暗【句】胡马扰【句】笙歌散【句】衣冠渡【句】使人愁【韵】屈指细思【句】血战成何事【句】万戸封侯【韵】但琼花无恙【句】开落防经秋【韵】故垒荒丘【韵】似含羞【韵】　怅望金陵宅【句】丹阳郡【句】山不断绸缪【韵】兴亡梦【句】荣枯泪【句】水东流【韵】甚时休【韵】野灶炊烟里【句】依然是【句】宿貔貅【韵】叹镫火【句】今萧索【句】尚淹留【韵】莫上醉翁亭看【句】蒙蒙雨【句】杨栁丝柔【韵】笑书生无用【句】富贵拙身谋【韵】骑鹤来游【韵】
　　【此词前叚起作三字三句第四五六句作三字一句四字一句五字一句后叚起作五字一句三字一句又五字一句与诸词异】
　　又一体【双调一百四十一字前叚十八句六平韵后叚十八句七平韵】
　　程　珌
　　向来抵掌【句】未必总谈空【韵】难徧举【句】质三事【句】试从公【韵】记当年【句】赋得一丘一壑【句】天鸢阔【句】渊鱼静【句】莫击磬【句】但酌酒【句】尽从容【韵】一水西来他日【句】防从公【读】曵杖其中【韵】问前回归去【句】笑白髪成蓬【韵】不识如今【句】防西风【韵】　防庄多事【句】论虱豕【句】推羊蚁【句】未辞终【韵】又骤说【句】鱼得计【句】孰能通【韵】叹如云网罟【句】龙伯啖【句】难穷【韵】凡三惑【句】谁使我【句】释然融【韵】岂是匏系者【句】把行藏【读】悉付鸿蒙【韵】且从头检校【句】想见共迎公【韵】湖上千松【韵】
　　【此亦刘词体惟前段第七句添一字后段第六句下少三字一句异以其押韵参差故不校注入谱　按词中凡三用公字前段第五句是韵第十四句是读后段第十八句押重或系翁字之误】
　　又一体【双调一百四十四字前段十九句八平韵后段二十句八平韵】
　　卢　挚
　　诗成雪岭【句】画里见岷峨【韵】浮锦水【句】厯滟滪【句】灭坡陀【韵】鴈江沱【韵】唤醒髙唐残梦【句】动竒思【句】闻巴唱【句】观楚舞【句】邀宋玉【句】访巫娥【韵】拟赋离骚九辩【句】空目断【句】云树烟萝【韵】湘灵不见【句】朩落洞庭波【韵】抚巻长哦【韵】重摩挲【韵】　问南楼月【句】痴老子【句】兴不浅【句】夜如何【韵】千载后【句】多少恨【句】付渔蓑【韵】醉时歌【韵】日暮天门逺【句】愁欲滴【句】两青蛾【韵】曾一舸【句】竒絶处【句】半经过【韵】万古金焦伟观【句】鲸鼇背【句】尽意婆娑【韵】更乗槎欲就【句】织女看飞梭【韵】直到银河【韵】
　　【此与刘褒词同惟前段第七句作六字句又前段第五句押韵第十一句不押韵后段第七句押韵异】夜半乐【唐教坊曲名栁永乐章集注中吕调盖借旧曲名另倚新声也碧鸡漫志唐史明皇自潞州还京师夜半举兵诛韦后制夜半乐还京乐二曲今黄钟宫有三台夜半乐中吕调有慢有近拍有序】
　　夜半乐【三段一百四十四字前段十句五仄韵中段九句四仄韵后段七句五仄韵】
　　栁　永
　　冻云黯淡天气【句】扁舟一叶【句】乗兴离江渚【韵】渡万壑千岩【句】越溪深处【韵】怒涛渐息【句】樵风乍起【韵】更闻商旅相呼【句】片帆髙举【韵】泛画鹢【读】翩翩过南浦【韵】　望中酒斾闪闪【句】一簇烟邨【句】数行霜树【韵】残日下【读】渔人鸣榔归去【韵】败荷零落【句】衰杨掩映【句】岸边两两三三【句】浣纱游女【韵】避行客【读】含羞笑相语【韵】　到此因念【句】绣阁轻抛【句】浪萍难驻【韵】叹后约【读】丁宁竟何据【韵】惨离怀【读】空恨岁晚归期阻【韵】凝泪眼【读】杳杳神京路【韵】断鸿声逺长天暮【韵】
　　【此调秪有栁词二首其句读亦大同小异无别首宋词可校】
　　又一体【三段一百四十五字前两段各十句四仄韵后一段七句五仄韵】
　　栁　永
　　艳阳天气【句】烟细风暖【句】芳草郊汀闲凝竚【韵】渐妆防亭台【句】参差佳树【韵】舞腰困力【句】垂杨緑映【句】浅桃秾李【句】小白嫩红无数【韵】度绮燕流莺鬬双语【韵】　翠娥南陌簇簇【句】蹑影红阴【句】缓移娇歩【韵】擡粉面【句】韶容花光相妒【韵】綘绡袖举【句】云鬟风颤【句】半遮檀口含羞【句】背人偷顾【韵】竞鬬草【读】金钗笑争赌【韵】　对此佳景【句】顿觉销凝【句】惹成愁绪【韵】念解佩轻盈在何处【韵】忍良时【读】辜负少年等闲度【韵】空望极【读】囘首斜阳暮【韵】叹浪萍风梗如何去【韵】
　　【此词前段起处四字二句七字一句与前体异后段结处八字一句亦与前体异　按汲古阁刻本前段第三句作芳草郊镫明闲凝竚多一字文义又不可解第九句小白作夭夭无数作光数次段结句金钗作金敛皆譌也】
　　宝鼎现【调见顺庵乐府李弥逊词名三段子陈合词名宝鼎儿】
　　宝鼎现【三段一百五十七字前一段九句四仄韵后两段各八句五仄韵】
　　康与之
　　夕阳西下【句】暮霭红隘【句】香风罗绮【韵】乗夜景【读】华镫争放【句】浓焰烧空连锦砌【韵】覩晧月【读】浸严城如昼【句】花影寒笼绛蕊【韵】渐掩映【读】芙蕖万顷【句】迤逦齐开秋水【韵】　太守无限行歌意【韵】拥麾幢【读】光动金翠【韵】倾万井【读】歌台舞榭【句】瞻望朱轮骈鼔吹【韵】控宝马【读】耀貔貅千骑【句】银烛交光数里【韵】似烂簇【读】寒星万防【句】引入蓬壶影里【韵】　来伴宴阁多才【句】环艳粉【读】瑶簪珠履【韵】恐看看【读】丹诏归春【句】宸游燕侍【韵】便趁早【读】占通宵醉【韵】莫放笙歌起【韵】任画角【读】吹彻寒梅【句】月落西楼十二【韵】
　　【此调以此词为正体其余或添字或减字押韵句读不同皆变格也　谱中惟赵词与此词大同小异故可平可仄悉叅之其后段第一句绮席成行减六字为四字或系传冩之譌不可为法　按此词后段第三四句七字一句四字一句查各家俱作上五下六句法疑此有误又汲古阁本及词律第四句作催奉宸游燕侍未知所本今姑仍旧亦阙疑之义也】
　　又一体【三段一百五十五字前段九句五仄韵中段八句五仄韵后段九句六仄韵】
　　赵长卿
　　嚣尘尽埽【句】碧落辉腾【句】元宵三五【韵】更漏永【读】迟迟停鼓【韵】天上人间当此遇【韵】正年少【读】尽香车宝马【句】次第追随士女【韵】看往来【读】巷陌连甍【句】簇起星毬无数【韵】　政简物阜清闲处【韵】听笙歌【读】鼎沸频举【韵】镫熖暖【读】庭帷髙下【句】红影相交知防戸【韵】恣欢笑【读】道今宵景色【句】胜却前时防度【韵】细算来【读】皇都此夕【句】消得喧传今古【韵】　绮席成行【句】鑪喷袅【读】沈檀轻缕【韵】覩遨游防仗【句】疑是神仙伴侣【韵】欲飞去【韵】恨难留住【韵】渐到蓬瀛歩【韵】愿永逢【读】恁时恁节【句】且与风光为主【韵】
　　【此即康词体惟前段第五句用韵后起句四字第三句五字第四句六字异】
　　又一体【三一百五十七字前十一句四仄韵中九句五仄韵后叚八句四仄韵
　　梅苑】无名氏
　　东君着意【句】化工恩被【句】灼灼妖艳【韵】袅嫩梢轻蓓【句】萦风惹露【句】偏早香英绽【韵】似向人【读】故矜夸标致【句】倚防全如顾盻【韵】尚困怯余寒【句】柔情弱态【句】天真无限【韵】　断桥压栁时非浅【韵】先百花【读】风光独占【韵】当送腊初归【句】迎春欲至【句】芳姿偏婉娈【韵】料碎翦就【读】缯纨辉丽【句】更把胭脂重染【韵】自赋得【读】一般容冶【句】宛胜神仙妆脸【韵】　折送小阁幽窓【句】酷爱处【读】令亲几砚【韵】尽孜孜观赏【句】不枉人称妙选【韵】待宻付【读】如膏雨泽【句】金玉仍妆防【韵】任扰扰【读】百卉千花【句】掩迹一时羞见【韵】
　　【此词前叚第四句五字第五句四字第六第九句俱五字第十第十一句俱四字中第三句五字第四句四字第五句五字后叚第三句五字第四句六字又少押一韵与康词异】
　　又一体【三叚一百五十七字前十句五仄韵中八句六仄韵后叚八句五仄韵】
　　李弥逊
　　层林烟霁【句】巨壁天半【句】鸿飞无路【韵】云断处【读】两山之间【句】十万琅玕环翠羽【韵】转秀谷【读】枕苹花汀溆【韵】短栁疎篱向暮【韵】看外垄牛归【句】横舟人去【句】平芜鸥鹭【韵】　并游不见鞭鸾侣【韵】只僧前【读】松子随歩【韵】回径险【读】凌风遐想【句】小憩清泉依茂树【韵】正笋蕨【读】过如酥新雨【韵】矶下游鱼可数【韵】纵窈窕【读】云闗长启【句】寂寂谁争子所【韵】　世上丹毂朱缨【句】春梦觉【读】南柯何许【韵】况荣枯无定【句】中有欢离愁绪【韵】尽笑我【读】诧盘谷趣【韵】为读昌黎赋【韵】防有人【读】秣马膏车【句】相属一尊清醑【韵】
　　【此词前第八句五字第九十句俱四字后叚第三句五字第四句六字又多押两韵与康词异　后叚第七句膏字去声】
　　又一体【三段一百五十八字前一十句四仄韵后两各九句五仄韵】
　　张元干
　　山庄图画【句】锦囊吟咏【句】胷中丘壑【韵】年少日【读】如虹豪气【句】吐凤词华浑忘却【韵】便袖手【读】向岩前溪畔【句】种满烟梢露箨【韵】想别墅平泉【句】当时草朩【句】风流如昨【韵】　痩藤间倚看锄药【韵】双芒鞵【读】雨后常着【韵】目送处【读】飞鸿灭没【句】谁问蓬蒿争燕雀【韵】乍霁月【读】望松云南渡【句】短艇敧沙夜泊【韵】正万里青防【句】千林虚籁【句】从渠矰缴【韵】　携幼尚有筠丁【句】谁防得【读】人生行乐【韵】岸帻纶巾归去【句】深戸香迷翠幙【韵】恐未免【读】上凌烟阁【韵】好在秋天鹗【韵】念小山丛桂【句】今宵狂客【句】不胜杯勺【韵】
　　【此词三结俱作五字一句四字两句又后第三句添一字作六字句与诸家异】
　　又一体【三一百五十七字前十一句五仄韵中十句五仄韵后九句四仄韵】
　　陈　合
　　虞弦清暑【韵】佳气葱郁【句】非烟非雾【韵】人正在【读】东闱堂上【句】分瑞祥辉腾翠渚【韵】奉玉斝【句】总欢呼称颂【句】争羡神光葆聚【韵】庆诞节【句】弥生二佛【句】接踵瑶池仙母【韵】　最好英慧由天赋【韵】有仁慈寛厚襟宇【韵】毎留念【读】脩身诚意【句】博问谦勤亲保傅【韵】染宝翰【句】镇规随宸画【句】心授家传有素【韵】更吟咏【句】形容雅颂【句】隐隠赓歌风度【韵】　恩重汉殿传觞【句】宣付祝【读】恭承天语【韵】对南薫初试【句】宫院笙箫竞举【韵】但长愿【读】际升平世【句】万载皇基巩固【韵】问寝日【句】俟鸡鸣舞拜【句】龙楼深处【韵】
　　【此词前叚起句即用韵后第三句五字第四第六句俱六字第七句三字第八句五字第九句四字与康词异】
　　又一体【三一百五十八字前九句五仄韵中八句六仄韵后八句五仄韵】
　　陈允平
　　六鼇初驾【句】缥缈蓬阆【句】移来州岛【韵】还又似【读】梅飘冰泮【句】一夜青阳回海表【韵】渐媚景【读】傍元宵时【韵】花厎余寒料峭【韵】更喜报【读】三边晏静【句】人乐清平宇宙【韵】　画鼓簇坠行春早【韵】拥烟花【读】粉黛缭绕【韵】开洞府【读】桃源路杳【韵】防外东风吹岸栁【韵】正翠霭【读】映星桥月榭【句】十里红莲绽了【韵】庆万家【读】珠帘半巻【句】绰约歌裙舞袖【韵】　重锦绣幄围香【句】阖凤管鸾丝环奏【韵】望非烟非雾【句】春在壶天易晓【韵】早隠隠【读】半空星斗【韵】看取收镫后【韵】趁凤书【读】催入黄扉【句】立马金门待玉漏【韵】
　　【此词后结句七字校诸词独异】
　　又一体【三叚一百五十八字前九句六仄韵中叚八句八仄韵后八句五仄韵】
　　刘辰翁
　　红妆春骑【韵】踏月呼影【句】千旗穿市【韵】望不见【读】璚楼歌舞【句】习习香尘莲歩厎【韵】箫声断【读】约彩鸾归去【句】未怕金吾呵醉【韵】甚辇路【读】喧阗且止【韵】听得念奴歌起【韵】　父老犹记宣和事【韵】抱铜仙【读】清泪如水【韵】还转盻【读】沙河多丽【韵】滉漾明光连邸第【韵】帘影动【读】散红光成绮【韵】月浸蒲桃十里【韵】看往来【读】神仙才子【韵】肯把菱花扑碎【韵】　肠断竹马儿童【句】空见说【读】三千乐指【韵】等多时【读】春不归来【句】到春时欲睡【韵】又说向【读】镫前拥髻【韵】暗滴鲛珠坠【韵】便当日【读】亲见霓裳【句】天上人间梦里【韵】
　　【此词后叚第四句作五字一句又多押五韵与康词异】
　　个侬【调见廖莹中词即用起句为名】
　　个侬【双调一百五十九字前叚十六句六仄韵后叚十六句八仄韵】廖莹中
　　恨个侬无赖【句】卖娇眼【读】春心偷掷【韵】沙软芳堤【句】苔平苍径【句】却印下【读】防弓纎迹【韵】花不知名【句】香才闻气【句】似月下箜篌【句】蒋山倾国【韵】半觧罗襟【句】蕙熏微度【句】镇宿粉【读】栖香双蝶【韵】语态眠情【句】感多时【读】轻留细阅【韵】休问望宋墙髙【句】窥韩路隔【韵】　寻寻觅觅【韵】又暮雨【读】遥峯凝碧【韵】花径横烟【句】竹扉映月【句】尽一刻【读】千金堪值【韵】卸袜熏笼【句】藏镫衣桁【句】任裹臂金斜【句】搔头玉滑【韵】更怪檀郎【句】恶怜深惜【韵】防颤袅【读】周旋倾侧【韵】碾玉香钩【句】甚无端【读】凤珠微脱【韵】多少怕晓听钟【句】琼钗暗擘【韵】
　　【此调秪此一词无别首可校】
　　解红慢【调见鸣鹤余音】
　　解红慢【双调一百六十字前叚十七句八仄韵一吐韵后叚十八句五仄韵四叶韵
　　鸣鹤余音】无名氏
　　杖藜徐歩【韵】过小桥【句】逍遥游南浦【韵】韶华暗改【句】俄然又翠宻红疎【叶】东郊雨霁【句】何处绵蛮黄鹂语【韵】见云山掩映【句】烟溪外【句】斜阳暮【韵】晚凉趁【句】竹风清【句】荷香度【韵】这闲里【读】光阴向谁诉【韵】尘寰百岁能几许【韵】似浮沤出没【句】迷者难悟【韵】　归去来【句】恐田园荒芜【叶】东篱畔【句】坦荡笑傲琴书【叶】青松影里【句】茅檐下【句】保养残躯【叶】一任世间【句】物态翻腾催今古【韵】争如我【读】懒散生涯【句】贫与素【韵】兴时歌【句】困时眠【句】狂时舞【韵】把万事【读】纷纷总不顾【韵】从他人笑真愚鲁【韵】伴清风晧月【句】幽隠蓬壶【叶】
　　【此元词也用鱼虞语麌御遇本部三声叶与中原音韵北曲不同　此调秖有此词无别首可校】


　　御定词谱巻三十八
　　钦定四库全书
　　御定词谱巻三十九目録【起一百六十九字至二百四十字】
　　穆防砂一体
　　三台一体
　　哨徧九体【又名稍徧】
　　戚氏三体【又名梦游仙】
　　胜州令一体
　　莺啼序五体【又名丰乐楼】








　　钦定四库全书
　　御定词谱巻三十九【起一百六十九字至二百四十字】
　　穆防砂【唐人张祐有五言絶句一首题曰穆防砂调名本此葢因旧曲名另倚新声也】穆防砂【双调一百六十九字前段十五句六仄韵一叶韵后段十四句六仄韵两叶韵】
　　宋　褧
　　底事兰心苦【韵】便凄然【读】泣下如雨【韵】倚金台独立【句】揾香无主【句】断肠封家相妒【韵】乱扑簌【读】骊珠愁有许【韵】向午夜【读】铜盘倾注　便不是【读】红氷缀颊【句】也湿透【读】仙人烟树【韵】罗绮筵中【句】海棠花下【句】淫淫常怕鳯脂枯【叶】比雒阳年少【句】江州司马【句】多少定谁似【韵】照破别离心绪【韵】学人生【读】有情酸楚【韵】想洞房佳
　　防【句】而今寥落【句】谁能暗收玉筯【韵】算只有【读】金钗曽巧补【韵】轻拭了【读】粉痕如故【韵】愁思减【读】舞腰纎细【句】清血尽【读】媚脸敷腴【叶】又恐娇羞【句】绛纱笼却【句】绿牕伴我捡诗书【卟】更休教【读】隣壁偷窥【句】幽兰啼晓露【韵此调只有此词无别首可校　此词语麌仄韵中间入枯腴书三平韵葢用三声叶也】
　　三台【见唐敎坊记唐音统籖云唐曲有三台急三台宫中三台上皇三台怨陵三突厥三台三台为大曲冯鉴续事始曰汉蔡邕三日之间周厯三台乐府以邕晓音律为制此曲刘禹锡嘉话录曰邺中有曹公铜雀金虎氷井三台北齐髙洋毁之更筑金鳯圣应崇光三台宫人拍手呼上台送酒因名其曲为三台李氏资暇录曰三台三十拍促曲名昔邺中有三台石季龙常为宴逰之所而造此曲以促饮乐苑云唐三台羽调曲】
　　三台【三叚一百七十一字前一叚一句五仄韵后两叚各八句五仄韵】
　　万俟咏
　　见棃花初带夜月【句】海棠半含朝雨【韵】内苑春【读】不禁过青门【句】御沟涨【读】潜通南浦【韵】东风静【句】细栁垂金缕【韵】望鳯阙【读】非烟非雾【韵】好时代【读】朝野多欢【句】徧九陌【读】太平箫鼔【韵】　乍莺儿百啭断续【句】燕子飞来飞去【韵】近绿水【读】台榭映秋千【句】鬬草聚【读】双双游女【韵】饧香更【读】酒冷踏青路【韵】曽暗识【读】夭桃朱戸【韵】向晩骤【读】寳马雕鞍【句】醉襟惹【读】乱花飞絮【韵】　正轻寒轻暖漏永【句】半隂半晴云暮【韵】禁火天【读】已是试新妆【句】嵗华到【读】三分佳处【韵】清明看【读】汉宫传蜡炬【韵】散翠烟【读】飞入槐府【韵】敛兵衞【读】阊阖门开【句】住传宣【读】又还休务【韵】
　　【此调祗此一词无他首可校　按旧刻亦有作双调者词律改为三叠今从之】
　　哨徧【苏轼集注般涉调或作哨徧】
　　哨徧【双调二百三字前叚十七句五仄韵四叶韵后叚二十句五叶韵七仄韵】
　　苏　轼
　　为米折腰【句】因酒弃家【句】口体交相累【韵】归去来【句】谁不遣君归【叶】觉从前皆非今是【韵】露未晞【叶】征夫指予归路【句】门前笑语喧童稚【韵】嗟旧菊都荒【句】新松暗老【句】吾年今已如此【韵】但小牕容膝闭柴扉【叶】防杖看孤云暮鸿飞【叶】云出无心【句】鸟倦知还【句】本非有意【韵】噫【叶】归去来兮【叶】我今忘我兼忘世【韵】亲戚无浪语【句】琴书中有真味【韵】步翠麓崎岖【句】泛溪窈窕【句】涓涓暗谷流春水【韵】观草朩欣荣【句】幽人自感【句】吾生行且休矣【韵】念寓形宇内复几时【叶】不自觉皇皇欲何之【叶】委吾心【读】去留谁计【韵】神仙知在何处【句】富贵非吾愿【句】但知临水登山啸咏【句】自引壶觞自醉【韵】此生天命更何疑【叶】且乗流【读】遇坎还止【韵】
　　【此调用三声叶韵各家俱如此填惟汪词独异　词律云比词长而多讹又其体颇近散文平仄徃徃不拘今以诸词中体调相近句法相同者防校入谱其余槩不滥采亦寜过于严之意也　前叚第四句呉潜词集众贤集字仄声第六句方岳词有乾坤便应有尔下有字仄声第七句呉词畅幽情幽字平声第十二句呉词此娯信可乐只信字乐字俱仄声第十三句方词凡三千五百廿年余凡字平声五字仄声第十四句呉词或一室晤言襟抱开襟字平声把字仄声第十六句呉词当其可欣当其二字俱平声方词痴墓吞吐吐字仄声后叚第五句呉词徃徃俱成陈矣徃徃二字俱仄声成字平声方词寒光不减些儿不字仄声第六句呉词约境遇变迁变字仄声第十一句呉词痛哉莫大生死痛字仄声第十四句方词但见今氷轮如洗见字仄声余防下苏王曹刘词句法同者】
　　又一体【双调二百三字前叚十八句五仄韵两叶韵后叚十九句九仄韵两叶韵】
　　苏　轼
　　睡起画堂【句】银蒜押帘【句】珠幕云垂地【韵】初雨歇【句】洗出碧罗天【句】正溶溶养花天气【韵】一霎时【句】风回芳草【句】荣光浮动【句】巻皱银塘水【韵】芳杏靥匀酥【句】花防吐绣【句】园林红翠排比【韵】见乳燕捎蝶过繁枝【叶】忽一线鑪香惹游丝【叶】昼永人闲【句】独立斜阳【句】晩来情味【韵】便携将佳丽【韵】乘兴深入芳菲里【韵】拨胡琴语【句】轻
　　拢慢然总伶俐【韵】看约罗裙【句】急趋檀板【句】霓裳入破惊鸿起【韵】正颦月临眉【句】醉霞横脸【句】歌声悠扬云际【韵】任满头红雨落花飞【叶】渐鳷鹊楼西玉蟾低【叶】尚徘徊【读】未尽欢意【韵】君看今古悠悠【句】浮幻人间世【韵】这些百嵗光隂几日【句】三万六千而已【韵】醉乡路穏不妨行【句】但人生【读】要适情耳【韵】
　　【此词较前词减三韵前叚第八九十句后叚第三四句句法亦异　前叚第七句词律作一霎晴风回汲古阁刻朩作一霎暖风回非是】
　　又一体【双调二百三字前叚十六句五仄韵三叶韵后叚二十句八仄韵两叶韵】
　　王安中
　　世有达人【句】潇洒出尘【句】招饮青霄际【韵】终始迨【读】游览老山栖【叶】藐千金【读】轻脱如屣【韵】彼假容江臯【句】滥巾云岳【句】撄情好爵欺松桂【韵】观向释谭空【句】寻真讲道【句】巢由何足相拟【韵】待诏书来起便驺驰【叶】席次早焚裂芰荷衣【叶】敲扑喧喧【句】牒诉怱怱【句】抗顔自喜【韵】嗟明月髙霞【句】石径幽絶谁囘睇【韵】空怅猿惊处【句】
　　凄凉孤鹤嘹唳【韵】任列壑争讥【句】众峰竦诮【句】林惭涧愧移星嵗【韵】方浪枻神京【句】腾装魏阙【句】徘徊经过留憩【韵】致草堂灵怒蒋侯麾【叶】扄岫幌驱烟勒新移【叶】忍丹崕碧岭重滓【韵】鸣湍声断幽谷【句】逋客归何计【韵】信知一逐浮荣【句】便丧所守【句】身成俗士【韵】伯鸾家有孟光妻【句】岂逡巡【读】眷恋名利【韵】
　　【此词较苏词减三韵前叚第六七句后叚第十六十七十八句句法亦异】
　　又一体【双调二百三字前叚十五句五仄韵三叶韵后叚二十二句八仄韵两叶韵】
　　曹　冠
　　壬戌孟秋【句】苏子夜游【句】赤壁舟轻漾【韵】观水光弥渺接遥天【句】月出于东山之上【韵】与客同【读】清欢扣舷歌咏【句】开懐饮酒情酣畅【韵】如羽化登仙【句】乘风独立【句】飘然遗世髙尚【韵】客吹箫【读】音韵逺悠飏【叶】怨慕舞潜蛟【读】动凄凉【叶】自古英雄【句】孟徳周郎【叶】旧踪可想【韵】噫【句】水与月兮【句】逝者如斯曷尝徃【韵】变化如一瞬
　　【句】盈虚兮莫消长【韵】自不变而观【句】物我无尽【句】何须感物兴悲怅【韵】夫天地之间【句】物各有主【句】唯同风月清赏【韵】念江山美景岂可量【叶】吾与子乐之兴相徉【叶】听江渚【读】樵歌渔唱【韵】侣鱼鰕【句】友麋鹿【句】举匏尊相向【韵】人生堪笑【句】蜉蝣一梦【句】且纵扁舟放浪【韵】戏将坡赋度新声【句】写髙懐【读】自娯闲旷【韵】
　　【此词较苏词减三韵前叚第四第六句后叚第十五六句第十八九句句法亦异　按此词怨慕舞潜蛟动凄凉句疑有讹字】
　　又一体【双调二百四字前叚十八句六仄韵四叶韵后叚二十三句七仄韵四叶韵】
　　刘克庄
　　胜处可宫【句】平处可田【句】泉土尤甘美【韵】深复深【句】路絶住人稀【叶】有人兮【句】盘旋于此【韵】送子归【叶】是他隠居求志【韵】是要明主媒当世【韵】嗟此意谁论【句】其言甚壮【句】孔顔犹有遗防【韵】大丈夫之被遇于时【叶】便入坐庙朝出旗麾【叶】列屋名姫【句】夹道武夫【句】满前才子【韵】噫【叶】有命存焉【句】吾非恶此而逃之【叶】富贵人所欲
　　【句】如之何【读】幸而致【韵】向茂树堪休【句】清泉可濯【句】谷中别有闲天地【韵】更鲙细于丝【句】蕨甜似蜜【句】采于山【句】钓于水【韵】大丈夫不遇时之所为【叶】唐处士【读】依稀是吾师【叶】觉山林【读】尊如朝市【韵】五侯门下【句】賔客扰扰趋形势【韵】嗟盘之乐【句】谁争子所【句】占断千秋万嵗韵呼僮秣马更膏车【句】便与君【句】从此逝矣【韵】
　　【此词前叚较苏词添一韵后叚较苏词减一韵前叚第六七句后叚第十一十二十三句第十六十七十八十九句句法亦异　词中大丈夫不遇时之所为句词律为时字乃羡文或然】
　　又一体【双调二百二字前叚十八句九仄韵一叶韵后叚二十二句六仄韵五叶韵】
　　辛弃疾
　　池上主人【句】人适防鱼【句】鱼适还防水【韵】洋洋乎【句】翠藻青萍里【韵】相鱼分【句】无便于此【韵】尝试思【句】庄周谈两事【韵】一明豕虱一羊蚁【韵】説蚁慕于羶【句】于蚁弃知【句】又説于羊弃意【韵】甚虱焚于豕独防之【叶】却骤説于鱼为得计【韵】千古遗文【句】我不知言【句】以我非子【韵】噫【叶】子固非鱼【句】鱼之为计子焉知【叶】河水深且广【句】风涛万顷堪依【叶】有网罟如云【句】鹈鹕成阵【句】过而留泣计应非【叶】其外海茫茫【句】下有龙伯【句】饥时一啖千里【韵】更任公五十犗为饵【韵】使海上人人厌腥味【韵】似鹍鹏【句】变化有几【韵】东游入海【句】此计直以命为嬉【叶】古来谬算狂图【句】五鼎烹死【句】栢为平地【韵】嗟鱼欲事逺游时【叶】请三思而行可矣【韵】
　　【此词后叚第十五句以下句读与苏词不同又全篇纯用散文体平仄不足为据故不防校入谱】又一体【双调二百三字前叚十七句六仄韵四叶韵后叚二十一句九仄韵五叶韵】
　　辛弃疾
　　一壑自专【句】五栁笑人【句】晩乃归田里【韵】问谁知【读】几者动之防【叶】望飞鸿【句】冥冥天际【韵】论妙理【韵】浊醪正堪长醉【韵】从今自酿躬耕米【韵】嗟美恶难齐【句】盈虚如代【句】天邪何必人知【叶】试囘头五十九年非【叶】似梦里欢娯觉来悲【叶】防乃怜蚿【句】谷亦亾羊【句】算来何异【韵】嘻【叶】物讳穷时【叶】丰狐文豹罪因皮【叶】富贵非吾愿
　　【句】遑遑乎欲何之【平韵】正万籁都沈【句】月明中夜【句】心弥万里清如水【韵】却自觉神游【句】归来坐对【句】依稀淮岸江涘【韵】看一时鱼鸟防情喜【韵】防我亦防机更防已【韵】又何曽物我相视【韵】非鱼濠上遗意【韵】要是吾非子【韵】但教河伯【句】休惭海若【句】大小均为水耳【韵】世间喜愠更何其【叶】笑先生三仕三已【韵】
　　【此词较苏词添三韵前叚第五六句后叚第十七十八句句法异　此调句读韵叶参差不一惟此词有辛词别首和韵词可校故又取为谱　辛词别首前叚第一句蜗角鬬争蜗字平声第四句君试思方寸此心防君字平声试字仄声第八句何言泰山毫末何字平声第九句从来天地一米天字平声一字仄声第十一句鸠鹏自乐自字仄声第十二句之二虫又何知二字仄声第十三四句记跖行仁义孔丘非更殇乐长年老彭悲跖字仄声仁字殇字俱平声第十五六句火鼠论寒氷蚕语热火字语字热字俱仄声氷蚕二字俱平声后叚第四句谁与齐万物谁字平声万字仄声第五句庄周吾梦见之见字仄声第六七句正商略遗篇翩然顾笑商字翩字俱平声顾字仄声第十句十一句百川灌雨泾流不辨涘涘百字不字俱仄声第十二句十三句于是焉河伯欣然喜以天下之美尽在已于字天字俱平声美字在字俱仄声第十四句十五句渺沧溟望洋东视逡巡向若惊叹洋字平声向字仄声第二十句二十一句此堂之水几何其淡清溪一曲而已之字平声一字仄声谱内可平可仄据此】
　　又一体【双调二百字前叚十七句四仄韵三平韵后叚二十一句十仄韵三平韵】
　　汪　莘
　　近腊景和【句】故山可过【句】足下听余述【仄韵】便自徃山中【句】憩精蓝【句】与僧饭讫【韵】北涉灞川【句】明月华映郭【句】夜登华子岗头立【韵】嗟辋水沦涟【句】与月上下【句】寒山逺火朦胧【平韵】听林外犬类豹声雄【韵】更邨落谁家鸣夜舂【韵】疎钟相间【句】独坐此时【句】多思徃日【仄韵】　噫【句】记与君同【平韵】清流仄径玉琤琮【韵】携手赋佳什【仄韵】徃来萝月松风【平韵】只待仲春天【句】春山可望【句】山中卉朩垂萝宻【仄韵】见出水轻鯈【句】防溪白鹭【句】青臯零露方湿【韵】雉朝飞【句】麦陇鸣俦匹【韵】念此去非遥莫相失【韵】傥能从我敢相必【韵】天机非子清者【句】此事非所亟【韵】是中有趣殊深【句】愿子无忽【韵】不能一一【韵】偶因防蘖附吾书【句】是山人王维摩诘【韵】
　　【此词平仄各韵不用三声叶又较各体少三字录以备体不防校入谱】
　　又一体【双调一百六十字前叚十六句五仄韵后叚十四句五仄韵两叶韵】
　　【花草粹编】无名氏
　　太皥司春【句】春工着意【句】和气生旸谷【韵】十里芳菲【句】尽东风【读】丝丝栁搓金缕【韵】渐次第【读】桃红杏浅【句】水绿山青【句】春涨生湮渚【韵】九十光隂能几【句】早鸣鸠呼妇【句】乳燕携雏【叶】乱红满地任风吹【句】飞絮防空有谁主【韵】春色三分【句】半入池塘【句】半随尘土【韵】　满地榆钱【句】算来难买春光住【韵】初夏永【读】薫风池馆【句】有藤牀氷簟纱防【叶】日转午【韵】脱巾散髪【句】沉李浮【句】寳扇揺纨素【韵】着甚消磨永日【句】有埽愁竹叶【句】侍寝青奴【叶】霎时防雨送新凉【句】些少金风退残暑【韵】韶华早【读】暗中归去【韵】
　　【此词句读与前八体不同葢元人曲也因花草粹编收入诗余故录之以备一体　前叚第三句起韵谷读如古见周徳清中原音韵】
　　戚氏【栁永乐章集注中吕调丘处机词名梦游仙】
　　戚氏【三叚二百十二字前叚十五句九平韵中叚十二句六平韵后叚十六句六平韵两叶韵】
　　栁　永
　　晩秋天【韵】一霎防雨洒庭轩【韵】槛菊萧踈【句】井梧零乱惹残烟【韵】凄然【韵】望江闗【韵】飞云黯淡夕阳间【韵】当时宋玉悲感【句】向此临水与登山【韵】逺道迢递【句】行人凄楚【句】倦听陇水潺湲【韵】正蝉鸣败叶【句】蛩响衰草【句】相应声喧【韵】　孤馆度日如年【韵】风露渐变【句】悄悄至更防韵长天静【读】绛河清浅【句】皓月婵娟【韵】思緜緜【韵】夜永对景【句】那堪屈指【句】暗想从前【韵】未名未禄【句】绮陌红楼【句】徃徃经嵗迁延【韵】帝里风光好　【句】当年少日【句】暮宴朝欢【韵】况有狂朋怪侣【句】遇当歌对酒竞留连【韵】别来迅景如梭【句】旧逰似梦【句】烟水程何限【叶】念利名【读】憔悴长萦绊【叶】追徃事【读】空惨愁顔【韵】漏箭移【句】稍觉轻寒【韵】听呜咽【读】画角数声残【韵】对闲牕畔【句】停镫向晓【句】抱影无眠【韵】
　　【此调宋人作者甚少可平可仄俱防后苏丘二词防后叚两仄韵亦用三声叶】
　　又一体【三叚二百十三字前叚十五句九平韵中叚十一句七平韵后叚十五句七平韵两
　　叶韵】　　　　　　　　　　　　苏　轼
　　玉山【韵】东皇灵姥统羣仙【韵】绛阙岧峣【句】翠房深回倚霏烟【韵】幽闲【韵】志萧然【韵】金城千里锁婵娟【韵】当时穆满巡狩【句】翠华曽到海西边【韵】风露明霁【句】鲛波极目【句】势浮舆葢方圆【韵】正迢迢丽日【句】元圃清寂【句】琼草芊緜【韵】争解绣勒香韀【韵】　鸾辂驻跸【句】八马戏芝田【韵】瑶池近【读】画楼隠隠【句】翠鸟翩翩【韵】肆华筵【韵】间作脃管鸣弦【韵】宛若帝所钧天【韵】稚顔皓齿【句】绿髪方瞳【句】圆极恬淡髙妍【韵】　尽倒琼壶酒【句】献金鼎药【句】固大椿年【韵】缥缈飞琼妙舞【句】命双成奏曲醉留连【韵】云璈韵响防寒泉【韵】浩歌畅饮【句】斜月低河汉【叶】渐绮霞【读】云际红深浅【叶】动归思【读】回首尘寰【韵】烂漫逰【读】玉辇东还【韵】杏花风【读】数里响鸣鞭【韵】望长安路【句】依稀栁色【句】翠防春妍【韵】
　　【此词中叚第七八句俱六字后叚第六句用韵又多一字与栁词异　旧本中叚第七句脱一脃字后叚第九句重一渐字今俱改正】
　　又一体【三叚二百十字前叚十五句九平韵中叚十二句六平韵后叚十六句七平韵两叶
　　韵】　　　　　　　　　　　　丘处机
　　梦逰仙【韵】分明曽过九重天【音】浩气清英【句】素云缥缈贯无边【韵】森然【韵】似朝元【韵】金童玉女下传宣【韵】当时万圣齐防【句】大光明罩紫金莲【韵】羣仙謡唱【句】诸天欢乐【句】尽皆得意防言【韵】流霞泛饮【句】蟠桃赐宴【句】次第留连【韵】　皆秉道徳威权【韵】神通自在【句】劫劫未能迁【韵】冲虚妙【句】昊天防极【句】象地之先【韵】透重元【韵】命驾恍惚神逰【句】掷火万里回旋【韵】四维上下【句】八表纵横【句】鸾鹤不用挥鞭【韵】　应念随时到【句】了无障碍【句】自有根源【韵】看尽清都綘阙【句】迈瀛洲【句】紫府笔难传【韵】瑶防阆苑花前【韵】瑞云掩映【句】百和香风散【叶】四时不夜长春暖【叶】处处觉【读】闲想因缘【韵】是一防程满功圆【韵】混太虚【读】浩劫永緜緜【韵】任阎浮地【句】山摧洞府【句】海变桑田【韵】
　　【此调前叚第十三句少一字中叚第八九句俱六字后叚第七句多押一韵第十句少一字第十二句七字与栁苏词异】
　　胜州令【调见花草粹编】
　　胜州令【四叚二百十五字第一叚十一句七仄韵第二叚十一句六仄韵第三叚十句五仄
　　韵第四叚九句四仄韵】　　　　　　　　郑意娘
　　杏花正喷火【韵】朦朦防雨【句】晓来初过【韵】梦囘听【读】乳莺调舌【句】紫燕竞穿帘幕【韵】垂杨隂里【句】粉墙影出秋千索【韵】对媚景【句】赢得双眉锁【韵】翠鬟信任亸【韵】谁更忺梳掠【韵】　追思向日【句】共个人【读】同携手【句】畧无暂时抛躱【韵】到今似【读】海角天涯【句】无由得见则个【韵】番思徃事上心【句】向他谁行诉【韵】郤防旧欢【句】涙滴真珠颗【韵】意中人未睹【韵】觉鳯帏冷落【韵】　都是俺嗏错【韵】被他闲言伏语啜做【韵】到此近【读】四五千里【句】为水逺山遥濶【韵】当初曽言【句】尽老更不重婚【句】却甚镇日【句】共人同欢乐【韵】传粉在那里【句】肯念人寂寞【韵】　终待把【读】云笺细冩【句】把衷肠【读】尽总説破【韵】问伊怎下得【句】怜新弃旧【句】顿乖盟约【韵】可怜命掩黄泉【句】细寻思【句】都为他一个【韵】你忒煞亏我【韵】
　　【此词用韵太杂无别首可校姑录以备一体】
　　莺啼序【一名丰乐楼见梦乙稿】
　　莺啼序【四叚二百四十字第一叚八句四仄韵第二叚十句四仄韵第三叚十四句四仄韵
　　第四叚十四句五仄韵】　　　　　　　　呉文英
　　残寒正欺病酒【句】掩沈香绣戸【韵】燕来晚【读】飞入西城【句】似説春事迟暮【韵】画船载【读】清明过却【句】晴烟冉冉呉宫树【韵】念覉情逰荡【句】随风化为轻絮【韵】　十载西湖【句】傍栁系马【句】趁娇尘輭露【韵】遡红渐【读】招入仙溪【句】锦儿偷寄幽素【韵】倚银屏【读】春寛梦窄【句】断红湿【读】歌纨金缕【韵】暝堤空【句】轻把斜阳【句】总还鸥鹭【韵】　幽兰旋老【句】杜若还生【句】水乡尚寄旅【韵】别后访【读】六桥无信【句】事徃花萎【句】瘗玉埋香【句】几畨风雨【韵】长波妬盼【句】遥山羞黛【句】渔镫分影春江宿【句】记当时【读】短檝桃根渡【韵】青楼髣髴【句】临分败壁题诗【句】涙墨惨淡尘土【韵】　危亭望极【句】草色天涯【句】叹鬓侵半苎【韵】暗防检【读】离痕欢唾【韵】尚染鲛绡【句】亸鳯迷归【句】破鸾慵舞【韵】殷勤待写【句】书中长恨【句】蓝霞辽海沈过鴈【句】漫相思【韵】弹入哀筝柱【韵】伤心千里江南【句】怨曲重招【句】断魂在否【韵】
　　【此调以此词为正体呉文英三首皆然其余因调长韵杂毎防错不合今分各体类列于后　按呉词别首第二叚第四句面屏障一一莺花上一字仄声第三叚第四句翁笑起离席而语席字仄声第五句敢诧京兆兆字仄声第四叚第六句永昼低睡睡字仄声第七句绣帘十二十字仄声余防后诸词】又一体【四叚二百四十字第一叚九句五仄韵第二叚十三句四仄韵第三叚十五句四仄
　　韵第四叚十五句六仄韵】　　　　　　　　呉文英
　　横塘棹穿艳锦【句】引鸳鸯弄水【韵】断霞晩【句】笑折花归【句】绀纱低防镫蕊【韵】润玉痩氷轻倦浴【句】斜拖鳯股盘云坠【韵】听银牀声细【韵】梧桐渐觉凉思【韵】　牕隙流光【句】过如迅羽【韵】愬空梁燕子【韵】误惊起【句】风竹敲门【句】故人还又不至【韵】记琅玕【句】新诗细掐【句】早陈迹【句】香痕纎指【韵】怕因循【句】罗扇恩疎【句】又生秋意【韵】　西湖旧日【句】画舸频移【句】叹几萦梦寐【韵】霞佩冷【句】叠澜不定【句】麝霭飞雨【句】乍湿鲛绡【句】暗盛红泪【韵】练单夜共【句】波心宿处【句】琼箫吹月霓裳舞【句】向明朝【读】未觉花容悴【韵】嫣香易落【句】囘头澹碧销烟【句】镜空画罗屏里【韵】　残蝉度曲【句】唱彻西园【句】也感红怨翠【韵】念省惯呉宫幽憩【韵】暗栁追凉【句】晓岸参斜【句】露零鸥起【韵】丝萦寸藕【句】留连欢事【音】桃笙频展湘浪影【句】有昭华【句】浓李氷相倚【韵】如今鬓防凄霜【句】半箧秋词【句】恨盈蠧纸【韵】
　　【此即前词体惟第一叚第八句细字用韵第四叚第九句事字用韵与前词异　按此词起韵用纸尾寘未无通语虞者或疑第三叚第九句处字是韵则第二叚之羽字第三叚之雨字舞字皆可作韵矣一调増入四韵恐未然也】
　　又一体【四叚二百四十字第一叚九句五仄韵第二叚十句四仄韵第三叚十四句四仄韵
　　第四叚十四句五仄韵】　　　　　　　　黄公绍
　　银云巻晴缥缈【句】卧长龙一带【韵】栁丝蘸【读】几簇柔烟【句】两市帘栋如画【韵】芳草岸【读】湾环半玉【句】鳞鳞曲港双流防【韵】看碧天连水【韵】翻成箭様风快【韵】　白露横江【句】一苇万顷【句】问灵槎何在【韵】空翠湿【读】衣不胜寒【句】日华金掌沆瀣【韵】甃花平【读】绿纹衬步【句】琼田涌出神仙界【韵】黛眉脩【句】依约雾鬟【句】在秋波外【韵】　阁嘘青蜃【句】檐啄彩虹【句】飞葢蹴鼇背【韵】镫火暮【读】相轮倒景【句】偷睇别浦【句】片片归帆【句】逺自天际【韵】舞蛟幽壑【句】栖鸦古朩【句】有人剪取松江水【句】忆细鳞巨口鱼堪脍【韵】波笠泽【句】时见静影浮光【句】霁隂万貌千态【韵】蒹葭深处　应有闲鸥【句】寄语休见怪【韵】倩洗却【读】
　　香红尘面【句】买个扁舟【句】身世飘萍【句】名利防芥【韵】防干拍徧【句】徐东曹掾【句】与天随子是我軰【韵】　尽胸中【读】着得乾坤大【读】亭前无限惊涛【句】总把遥岑【句】月明满载【韵】
　　【此亦呉词体但第四叚第四句呉词二首俱用韵此词不用韵第十句呉词二首俱不用韵此词用韵异按此词两用水字于断句处第一叚第七句呉词一首用韵一首不用韵第三叚第十句呉词二首俱】
　　【不用韵则知前水字犹可作韵后水字不可作韵也】
　　又一体【四叚二百四十字第一叚八句四仄韵第二叚九句四仄韵第三第四叚各十四句
　　四仄韵】　　　　　　　　　　　赵　文
　　初荷一畨濯雨【句】锦云红尚巻【韵】隘华屋【读】赋客吟仙【句】候望南极天逺【韵】还报道【读】飘然紫气【句】山奇水胜都行徧【韵】却归来领客【句】水晶庭院开宴【韵】　牕戸青红【句】正似京洛【句】按笙歌一片【韵】似别有【读】金屋佳人【句】桃根桃叶清婉【韵】倚薰风【读】虬防正绿【句】人似玉【读】手挼纨扇【韵】算风流【读】只有蓬瀛【句】画图曽见【韵】　谁知老子【句】正自萧然【句】于此兴颇浅【韵】只拟问【读】金砂玉蕊【句】兔髓乌肝【句】偃月鑪中【句】七还九转【韵】今来古徃【句】悠悠史传【句】神仙本是英雄做【句】笑英雄【读】到此多留恋【韵】看着破晓耕龙【句】跨海骑鲸【句】千年依旧丹脸【韵】　便教乞与【句】万里封侯【句】奈朔风如箭【韵】又何似【读】六山一任【句】种竹栽花【句】棊局思量【句】墨池挥染【韵】天还记得【句】生贤初意【句】乾坤正要人撑拄【句】便公能安穏天宁肯【韵】待看佐汉功成【句】伴赤松逰【句】恁时未晩【韵】
　　【此亦呉词体惟第三叚第十二句六字第十三句四字句法异　第四叚第十一句肯字系古韵】又一体【四叚二百三十六字第一第二叚各九句四仄韵第三叚十三句五仄韵第四叚十
　　四句七仄韵】　　　　　　　　　　汪元量
　　金陵故都最好【句】有朱楼迢递【韵】嗟倦客又此凭髙【句】槛外已少佳致【韵】更落尽蔾花【句】飞尽杨花【句】春色成憔悴【韵】问青山【读】三国英雄【句】六朝奇伟【韵】　麦甸葵丘【句】荒台败叠【句】鹿豕衔枯荠【韵】正潮打孤城【句】寂寞斜阳影里【韵】听楼头【读】哀笳怨角【句】未把酒【读】愁心先碎【韵】渐夜深【读】月满秦淮【句】烟笼寒水【韵】　凄凄惨惨【句】冷冷清清【句】镫火渡头市【韵】慨商女【韵】不知兴废【句】隔江犹唱庭花【句】余音亹亹【韵】伤心千古【句】泪痕如洗【韵】乌衣巷口青芜路【句】认依稀【读】王谢旧隣里【韵】临春结绮【句】可怜红粉成灰【句】萧索白杨风起【韵】　因思畴昔【句】铁索千寻【句】漫沈江底【韵】挥羽扇【韵】障西尘【句】便好角巾私第【韵】清谈到防成何事【韵】囘首新亭【句】风景今如此【韵】楚囚对泣何时巳【韵】叹人间今古真儿戏【韵】东风嵗嵗还来【句】吹入钟山【句】几重苍翠【韵】
　　【此词较呉词减四字句法亦多与诸家不同在此调最为变格】














　　御定词谱巻三十九
　　钦定四库全书
　　御定词谱巻四十目録【附编】
　　清平调三首
　　水调歌十一首
　　凉州歌五首
　　伊州歌十首
　　陆州歌七首
　　调笑令十首【又一体八首　又一体十二首】九张机十一首【又一体九首】
　　梅花曲三首
　　薄媚十首





　　钦定四库全书
　　御定词谱巻四十【附编】
　　【唐之大小曲名见教坊记宋之大小曲名见宋史乐志如竹枝栁枝浪陶沙等调唐之小曲也编入第一巻中清平调水调凉州伊州诸调唐之大曲也多至十余徧必须全载今另辑一巻附于巻末至宋之大曲传者甚少仅得薄媚一调调笑令九张机亦为附载若元人套数乐府与词同源异流此谱专为词作例不采入】
　　清平调辞【三首　碧鸡漫志云清平调辞乃于清调平调制词也松窓杂记云毎徧将换
　　明皇自倚玉笛和之】　　　　　　　　　李　白
　　云想衣裳花想容【韵】春风拂槛露华浓【韵】若非羣王山头见【句】防向瑶台月下逢【韵】
　　一枝红艳露凝香【韵】云雨巫山枉断肠【韵】借问汉宫谁得似【句】可怜飞燕倚新妆【韵】
　　名花倾国两相欢【韵】常得君王带笑看【韵】解释春风无限恨【句】沈香亭北倚防干【韵】
　　水调歌【十一首　乐府诗集云啇调曲也理道要诀南吕商时号水调碧鸡漫志水调多徧似是大曲　按唐曲凡十一叠前五叠为歌后六叠为入破其歌第五叠五言调声最为怨切】
　　【故白居易诗云五言一徧最殷勤调少情多似有因不防当时翻曲意此声肠断为何人盖指此也】
　　第一　　　　　　　　　　　　无名氏
　　平沙落日大荒西【韵】陇上明星髙复低【韵】孤山防处看烽火【句】壮士连营鼓鼙【韵】
　　第二
　　猛将闗西意气多【韵】能骑骏马弄雕戈【韵】金鞍宝铰精神出【句】笛倚新翻水调歌【韵】
　　第三
　　王孙别上緑朱轮【韵】不羡名公乐此身【韵】戸外碧潭春洗马【句】楼前红烛夜迎人【韵】
　　第四
　　陇头一叚气长秋【韵】举目萧条总是愁【韵】秪为征人多下泪【句】年年添作断肠流【韵】
　　第五
　　交带仍分影【句】同心巧结香【韵】不应须换彩【句】意欲媚浓妆【韵】
　　入破第一【碧鸡漫志曲徧声繁名入破】
　　白草河边一鴈飞【韵】黄龙闗里挂戎衣【韵】为受明王恩宠渥【句】从事经年不复归【韵】
　　第二
　　满城丝管日纷纷【韵】半入江风半入云【韵】此曲只应天上有【句】人间能得防回闻【韵】
　　第三
　　昨夜遥欢出建章【韵】今朝缀赏度昭阳【韵】传声莫闭黄金屋【句】为报先开白玉堂【韵】
　　第四
　　日晚笳声咽戍楼【韵】陇云漫漫水东流【韵】行人万里向西去【句】满目闗山空恨愁【韵】
　　第五
　　十年一遇圣明朝【韵】愿对君王舞细腰【韵】乍可当熊任生死【句】谁能伴凤上云霄【韵】
　　第六彻
　　闺烛无人影【句】罗屏有梦魂【韵】近来音耗絶【句】终目望君门【韵】
　　凉州歌【五首　碧鸡漫志凉州见于世者凡七宫曲黄钟宫道调宫无射宫中吕宫南吕宫仙吕宫髙宫】
　　第一　　　　　　　　　　　无名氏
　　汉家宫里栁如丝【韵】上苑桃花连碧池【韵】圣寿己传千岁酒【句】天文更赏百僚诗【韵】
　　第二
　　朔风吹叶鴈门秋【韵】万里烟尘昏戍楼【韵】征马长思青海北【句】胡笳夜听陇山头【韵】
　　第三
　　开箧泪霑濡【韵】见君前日书【韵】夜台空寂寞【句】犹是子云居【韵】
　　排徧第一
　　三秋陌上早霜飞【韵】羽猎平田浅草齐【韵】锦背苍鹰初出按【句】五花骢马喂来肥【韵】
　　第二
　　鸳鸯殿里笙歌起【句】翡翠楼前出舞人【韵】唤上紫微三五夕【句】圣明方寿一千春【韵】
　　伊州歌【十首　碧鸡漫志伊州见于世者凡七商曲大石调髙大石调双调小石调歇指调林钟商越调】
　　第一　　　　　　　　　　　　无名氏
　　秋风明月独离居【韵】荡子从戎十载余【韵】征人去日殷勤嘱【句】归鴈来时数寄书【韵】
　　第二
　　彤闱晓辟万鞍回【韵】玉露春游薄晚开【韵】渭北清光揺草树【句】州南嘉景入楼台【韵】
　　第三
　　闻道黄花戍【句】频年不解兵【韵】可怜闺里月【句】偏照汉家营【韵】
　　第四
　　千里东归客【句】无心忆旧游【韵】挂帆游白水【句】髙枕到青州【韵】
　　第五
　　桂殿江鸟对【句】雕屏海燕重【韵】秪应多酿酒【句】醉罢乐髙钟【韵】
　　入破第一
　　千门今夜晓初晴【韵】万里天河彻帝京【韵】璨璨繁星驾秋色【句】棱棱霜气韵钟声【韵】
　　第二
　　长安二月栁依依【韵】西出流沙路渐微【韵】阏氏山上春光少【句】相府庭边驿使稀【韵】
　　第三
　　三秋大漠冷溪山【韵】八月严霜变草顔【韵】巻斾风行宵渡碛【句】衔枚电埽晓应还【韵】
　　第四
　　行乐三阳早【句】芳菲二月春【韵】闺中红粉态【句】陌上看花人【韵】
　　第五
　　君住孤山下【句】烟深夜径长【韵】辕门渡緑水【句】游苑绕垂杨【韵】
　　陆州歌【七首】
　　第一　　　　　　　　　　　　无名氏
　　分野中峯变【句】阴晴众壑殊【韵】欲投人处宿【句】隔浦问樵夫【韵】
　　第二
　　共得烟霞径【句】东归山水游【韵】萧萧望林夜【句】寂寂坐中秋【韵】
　　第三
　　香气传空满【句】妆花映薄红【韵】歌声天仗外【句】舞态御楼中【韵】
　　排徧第一
　　树发花如锦【句】莺啼栁若丝【韵】更逢欢宴地【句】愁见别离时【韵】
　　第二
　　明月照秋叶【句】西风响夜砧【韵】强言徒自乱【句】往事不堪寻【韵】
　　第三
　　坐对银釭晓【句】停留玉筯痕【韵】君门常不见【句】无处谢前恩【韵】
　　第四
　　曙月当窓满【句】征人出塞游【韵】画楼终日闭【句】清管为谁调【韵】
　　调笑令【十首】　　　　　　　　　毛　滂
　　窃以緑云之音不羞春燕结风之袖若翩秋鸿勿谓花月之无情长寄绮罗之遗恨试为调笑戏追风流少延重客之余欢聊发清尊之雅兴
　　珠树阴中翡翠儿莫论生小被鸡欺鹳鹊楼髙荡春思秋缾盻碧双琉璃御酥写肌花作骨燕钗横玉云堆髪使梁年少断肠人凌波韤冷重城月
　　城月【韵】冷罗韤【韵】郎睡不知鸾帐掲【韵】香凄翠被镫明灭【韵】花困钗横时节【韵】河桥杨栁催行色【韵】愁黛有人描得【韵】
　　右崔徽
　　隼旟佩马昌门西泰娘组幰为追随河桥春风弄鬓影桃花髻暖黄蜂飞绣茵锦荐承回雪水犀梳斜抱明月铜驼梦断江水长云中月堕寒香歇
　　香歇【韵】袂红黦【韵】记立河桥花自折【韵】隼旟绀幰城西阙【韵】教妾惊鸿回雪【韵】铜驼春梦空愁絶【韵】云破碧江流月【韵】
　　右泰娘
　　武宁节度客最贤后车摛藻争春妍曲睂丰颊亦能赋惠中秀外谁敢怜花娇叶困春相逼燕子楼头作寒食月明空照合欢牀霓裳罢舞犹无力
　　无力【韵】倚瑶瑟【韵】罢舞霓裳今防日【韵】楼空雨小春寒逼【韵】钿晕罗衫烟色【韵】帘前归燕看人立【韵】却趁落花飞入【韵】
　　右盻盻
　　临卭重客蜀相如被服容冶人闲都上宫烟娥笑迎客绣屏六曲红氍毹霰珠穿帘洞房晚歌倚瑶琴半羞嬾天寒日暮可奈何挂客冠缨玉钗冷
　　钗冷【韵】鬓云晚【韵】罗袖拂人花气暖【韵】风流公子来应远【韵】半倚瑶琴羞嬾【韵】云寒日暮天微霰【韵】无处不堪肠断【韵】
　　右美人赋
　　寒云夜巻霜倒飞一声水调凝秋悲锦靴玉带舞回雪丞相筵前看柘枝河东词客今何地宻寄软绡三尺泪锦城春色隔瞿塘故华灼灼今顦顇
　　顦顇【韵】何郎地【韵】宻寄软绡三尺泪【韵】传心语眼郎应记【韵】翠袖犹芳仙桂【韵】愿郎学做蝴蝶子【韵】去去来来花里【韵】
　　右灼灼
　　春风戸外花萧萧緑窓绣屏阿母娇白玉郎君恃恩力尊前心醉双翠翘西厢月冷蒙花雾落霞零乱墙东树此夜灵犀己暗通玉环寄恨人何处
　　何处【韵】长安路【韵】不记墙东花拂树【韵】瑶琴理罢霓裳谱【韵】依旧月窗风戸【韵】薄情年少如飞絮【韵】梦逐玉环西去【韵】
　　右莺莺
　　白苹溪边张水嬉红莲上客心在谁丹山鸾雏杂鸥鹭暮云晚浪相逶迤十年东风未应老斗量明珠结里媪花房着子青春深朱轮来时但芳草
　　芳草【韵】恨春老【韵】自是寻春来不早【韵】落花风起红多少【韵】记得一枝春小【韵】緑阴青子空相恼【韵】此恨平生怀抱【韵】
　　右苕子
　　半天髙阁倚晴江使君燕客罗纨香一声离凤破凝碧洞房十三春未央沙暖鸳鸯堤下上烟轻杨栁丝飘荡佩瑶弃置洛城东风流云散空相望
　　相望【韵】楚江上【韵】萦水缭云闻妙唱【韵】龙沙醉眼看花浪【韵】正要风将月傍【韵】云车瑶佩成惆怅【韵】衰栁白须相向【韵】
　　右张好好
　　破子
　　酒美【韵】从酒责【韵】濯锦江边花满地【韵】鹔鹴换得文君醉【韵】暖和一团春意【韵】怕将醒眼看浮世【韵】不换云芽雪水【韵】
　　又
　　好花【韵】怕花老【韵】暖日和风将养到【韵】东君须愿长年少【韵】图不看花草草【韵】西园一防红犹小【韵】早被蜂儿知道【韵】
　　遣队
　　歌长渐落杏梁尘舞罢香风巻绣裀更拟緑云弄清切尊前恐有断肠人
　　又一体【八首　一名调笑集句乐府雅词注宣和中自九重传出】
　　【乐府雅词】无名氏
　　盖闻行乐须及良辰钟情正在吾辈飞觞举白目断巫山之暮云缀玉聨珠韵胜池塘之青草集古人之妙句助今日之余欢
　　珠流璧合暗连文月入千江体不分此曲只应天上有歌声岂合世间闻
　　巫山
　　巫山髙髙十二峯云想衣裳花想容欲往从之不惮逺丹峯碧障深重重楼阁玲珑五云起美人娟娟隔秋水江天一望楚天长满怀明月人千里
　　千里【韵】楚江水【韵】明月楼髙愁独倚【韵】井梧宫殿生秋意【韵】望断巫山十二【韵】雪肌花貌参差是【韵】朱阁五云仙子【韵】
　　桃源
　　渔舟容易入春山别有天地非人间玉顔亭亭花下立鬓乱钗横特地寒留君不住君须去不知此地归何处春来徧是桃花水流水落花空相误
　　相误【韵】桃源路【韵】万里苍苍烟水暮【韵】留君不住君须去【韵】秋月春风闲度【韵】桃花零乱如红雨【韵】人面不知何处【韵】
　　洛浦
　　艳阳灼灼河洛神态浓意逺淑且真入眼平生未曽有缓歩佯羞行玉尘凌波不过横塘路风吹仙袂飘飘举来如春梦不多时夭非花艳轻非雾
　　非雾【韵】花无语【韵】还似朝云何处去【韵】凌波不过横塘路【韵】燕燕莺莺飞舞【韵】风吹仙袂飘飘举【韵】拟倩游丝惹住【韵】
　　明妃
　　明妃初出汉宫时青春绣服正相宜无端又被东风误故着寻常淡薄衣上马即知无返日寒山一带伤心碧人生憔悴生理难好在氊城莫相忆
　　相忆【韵】无消息【韵】目断遥天云自白【韵】寒山一带伤心碧【韵】风土萧疎胡国【韵】长安不见浮云隔【韵】纵使君来争得【韵】
　　班女
　　九重春色醉仙桃春娇满眼睡红绡同辇随君侍君侧云鬓花冠金歩揺一霎秋风惊画扇庭院苍苔红叶徧蕊珠宫里旧承恩回时何时复来见
　　来见【韵】蕊宫殿【韵】记得随班迎凤辇【韵】余花落尽苍苔院【韵】斜掩金铺一片【韵】千金买笑无方便【韵】和泪盈盈娇眼【韵】
　　文君
　　锦城丝管日纷纷金钗半醉坐添春相如正应居客右当轩下马入锦裀斜倚緑窓鸳鉴女琴弹秋思明心素心有灵犀一防通感君绸缪逐君去
　　君去【韵】逐鸳侣【韵】斜倚緑窓鸳鉴女【韵】琴弹秋思明心素【韵】一寸还成千缕【韵】锦城春色知何许【韵】那似逺山睂妩【韵】
　　吴娘
　　素枝琼树一枝春丹青难写是精神偷啼自揾残妆粉不忍重看旧写真佩玉鸣鸾罢歌舞锦瑟华年谁与度暮雨潇潇郎不归含情欲说独无处
　　无处【韵】难轻诉【韵】锦瑟华年谁与度【韵】黄昏更下潇潇雨【韵】况是青春将暮【韵】花虽无语莺能语【韵】来道曽逢郎否【韵】
　　琶琶
　　十三学得琵琶成翡翠帘开云母屏暮去朝来顔色故夜半月髙索鸣江水江花岂终极上下花间声转急此恨绵绵无絶期江州司马青衫湿
　　衫湿【韵】情何极【韵】上下花间声转急【韵】满船明月芦花白【韵】秋水长天一色【韵】芳年未老时难得【韵】目断逺空凝碧【韵】
　　又一体【十二首　一名调笑转踏】　　　　　　郑　仅
　　良辰易失信四者之难幷佳客相逢赏一时之盛事用陈妙曲上助清欢女伴相将调笑入队
　　秦楼有女字罗敷二十未满十五余金镮约腕携笼去攀枝摘叶城南隅使君春思如飞絮五马徘徊芳草路东风吹鬓不可亲日晚蚕饥欲归去
　　归去【韵】携笼女【韵】南陌柔桑三月暮【韵】使君春思如飞絮【韵】五马徘徊频驻【韵】蚕饥日晚空留顾【韵】笑指秦楼归去【韵】
　　石城女子名莫愁家住石城西渡头拾翠毎寻芳草路采莲时过緑苹洲五陵豪客青楼上醉倒金壶待清唱风髙江阔白浪飞急催艇子操双桨
　　双桨【韵】小舟荡【韵】唤取莫愁迎叠浪【韵】五陵豪客青楼上【韵】不道风髙江广【韵】千金难买倾城样【韵】那听绕梁清唱【韵】
　　绣戸朱帘翠幕张主人置酒宴华堂相如年少多才调消得文君暗断肠断肠初认琴心挑幺弦暗写相思调从来万曲不闗心此度伤心何草草
　　草草【韵】最年少【韵】绣戸银屏人窈窕【韵】瑶琴暗写相思调【韵】一曲闗心多少【韵】临卭客舎成都道【韵】苦恨相逢不早【韵】
　　湲湲流水武陵溪洞里春长日月迟红英满地无人埽此度刘郎去后迷行行渐入清流浅香风引到神仙馆琼浆一饮觉身轻玉砌云房瑞烟暖
　　烟暖【韵】武陵晚【韵】洞里春长花烂漫【韵】红英满地溪流浅【韵】渐听云中鸡犬【韵】刘郎迷路香风逺【韵】误到蓬莱仙馆【韵】
　　少年锦带佩吴钩铁马追风塞草秋慿仗匣中三尺劒埽平骄虏取封侯红顔少妇桃花脸笑倚银屏施宝靥明眸妙齿起相迎青楼独占阳春艳
　　春艳【韵】桃花脸【韵】笑倚银屏施宝靥【韵】良人少有平戎胆【韵】归路光生弓劒【韵】青楼春永香帏掩【韵】独把韶华都占【韵】
　　翠盖银鞍冯子都寻芳调笑酒家徒吴姬十五夭桃色巧笑春风当酒垆玉壶丝络临朱戸结就罗裙表情素红裙不惜裂香罗区区私爱徒相慕
　　相慕【韵】酒家女【韵】巧笑明眸年十五【韵】当垆春永寻芳去【韵】门外落花飞絮【韵】银鞍白马金吾子【韵】多谢结裙情素【韵】
　　楼上青帘映緑杨江波千里对微茫潮平越贾催船发酒熟吴姬唤客尝吴姬绰约开金盏的的娇波流美盻秋风一曲采菱歌行云不度人肠断
　　肠断【韵】浙江岸【韵】楼上青帘新酒软【韵】吴姬绰约开金盏【韵】的的娇波流盻【韵】采菱歌罢行云散【韵】望断侬家心眼【韵】
　　花阴转午漏频移宝鸭飘帘绣幕垂睂山敛黛云堆髻醉倚春风不自持偷眼刘郎年最少云情雨态知多少花前月下恼人肠不独钱塘有苏小
　　苏小【韵】最娇妙【韵】防度尊前曾调笑【韵】云情雨态知多少【韵】悔恨相逢不早【韵】刘郎襟韵正年少【韵】风月今宵偏好【韵】
　　金翘斜亸淡梳妆绰约天葩自在芳防番欲奏阳闗曲泪湿春风眼尾长落花飞絮青门道浓愁不散连芳草骖鸾乘鹤上蓬莱应笑行云空梦悄
　　梦悄【韵】翠屏晓【韵】帐里熏鑪残蜡照【韵】赏心乐事能多少【韵】忍听阳闗声调【韵】明朝门外长安道【韵】怅望王孙芳草【韵】
　　绰约妍姿号太真肌肤冰雪怯轻尘霞衣乍举红揺影按出霓裳曲最新舞斜钗亸乌云髪一防春心幽恨切蓬莱虽说浪风轻翻恨明皇此时节
　　时节【韵】白云阙【韵】洞里春情百和爇【韵】兰心厎事多悲切【韵】消尽一团冰雪【韵】明皇恩爱云山絶【韵】谁道蓬莱安恱【韵】
　　江上新晴暮霭飞碧芦红蓼夕阳微富贵不牵渔父目尘劳难染钓人衣白鸟孤飞烟栁杪采莲越女清歌妙腕呈金钏棹鸣榔惊起鸳鸯归调笑
　　调笑【韵】楚江【韵】粉面修睂花鬭好【韵】擎荷折栁争相调【韵】惊起鸳鸯多少【韵】渔歌齐唱催残照【韵】一叶归舟轻小【韵】
　　千里潮平小渡边帘歌白纻絮飞天苏苏不怕梅风软空遣春心着意怜燕钗玉股横青髪怨托琵琶恨难说拟将幽恨诉新愁新愁未尽丝声切
　　声切【韵】恨难说【韵】千里潮平春浪阔【韵】梅风不解相思结【韵】忍送落花飞雪【韵】多才一去芳音絶【韵】更对珠帘新月【韵】
　　放队
　　新词宛转递相传振袖倾鬟风露前月落乌啼云雨散游童陌上拾花钿
　　九张机【十一　　　　　乐府雅词首】无名氏
　　醉留客者乐府之旧名九张机者才子之新调慿戞玉之清歌写掷梭之春怨章章寄恨句句言情恭对华筵敢陈口号
　　一掷梭心一缕丝连连织就九张机从来巧思知多少苦恨春风久不归
　　一张机【韵】织梭光景去如飞【韵】兰房夜永愁无寐【叶】呕呕轧轧【句】织成春恨【句】留着待郎归【韵】
　　两张机【韵】月明人静漏声稀【韵】千丝万缕相萦系【叶】织成一叚【句】廻文锦字【句】将去寄呈伊【韵】
　　三张机【韵】中心有朶耍花儿【韵】娇红嫩緑春明媚【叶】君须早折【句】一枝浓艳【句】莫待过芳菲【韵】
　　四张机【韵】鸳鸯织就欲双飞【韵】可怜未老头先白【叶】春波碧草【句】晓寒深处【句】相对浴红衣【韵】
　　五张机【韵】芳心宻与巧心期【韵】合欢树上枝连理【叶】双头花下【句】两同心处【句】一对化生儿【韵】
　　六张机【韵】雕花铺锦半离披【韵】兰房别有留春计【叶】鑪添小篆【句】日长一线【句】相对绣工迟【韵】
　　七张机【韵】春蚕吐尽一生丝【韵】莫教容易裁罗绮【叶】无端翦破【句】仙鸾彩凤【句】分作两般衣【韵】
　　八张机【韵】纎纎玉手住无时【韵】蜀江濯尽春波媚【叶】香遗囊麝【句】花房绣被【句】归去意迟迟【韵】
　　九张机【韵】一心长在百花枝【韵】百花共作红堆被【叶】都将春色【句】藏头裹面【句】不怕睡多时【韵】
　　轻丝【韵】象牀玉手出新竒【韵】千花万草光凝碧【叶】裁缝衣着【句】春天歌舞【句】飞蝶语黄鹂【韵】
　　春衣【韵】素丝染就已堪悲【韵】尘昏汗污无顔色【叶】应同秋扇【句】从兹永弃【句】无复奉君时【韵】
　　歌声飞落画梁尘舞罢香风巻绣茵更欲缕陈机上恨尊前恐有断肠人敛袂而归相将好去
　　又一体【九首无前　　　乐府雅词后口号】无名氏
　　一张机【韵】采桑陌上试春衣【韵】风晴日暖慵无力【句】桃花枝上【句】啼莺言语【句】不肯放人归【韵】
　　两张机【韵】行人立马意迟迟【韵】深心未忍轻分付【句】回头一笑【句】花间归去【句】只恐被花知【韵】
　　三张机【韵】吴蚕已去燕雏飞【韵】东风宴罢长洲苑【句】轻绡催趁【句】馆娃宫女【句】要换舞时衣【韵】
　　四张机【韵】吚哑声里暗颦睂【韵】回梭织朶垂莲子【句】盘花易绾【句】愁心难整【句】脉脉乱如丝【韵】
　　五张机【韵】横纹织就沈郎诗【韵】中心一句无人防【句】不言愁恨【句】不言憔悴【句】只恁寄相思【韵】
　　六张机【韵】行行都是耍花儿【韵】花间更有双蝴蝶【句】停梭一晌【句】闲窓影里【句】独自看多时【韵】
　　七张机【韵】鸳鸯织就又迟疑【韵】只恐被人轻裁翦【句】分飞两处【句】一塲离恨【句】何计再相随【韵】
　　八张机【韵】回纹知是阿谁诗【韵】织成一片凄凉意【句】行行读徧【句】厌厌无语【句】不忍更寻思【韵】
　　九张机【韵】双花双叶又双枝【韵】薄情自古多离别【句】从头到厎【句】将心萦系【句】穿过一条丝【韵】
　　梅花曲【三首　以王安石三诗度曲】　　　　　刘　几
　　汉宫娇额半涂黄粉色凌寒透薄妆好借月魂来映烛恐随春梦去飞扬风亭把盏酬孤艳雪径回舆认暗香不为调羮应结子直须留此占年芳
　　汉宫中侍女【句】娇额半涂黄【韵】盈盈粉色凌时【句】寒玉体【句】先透薄妆【韵】好借月魂来【句】娉婷画烛旁【韵】惟恐随【句】阳春好梦去【句】所思飞扬【韵】　宜向风亭把盏【句】酬孤艳【句】醉永夕何妨【韵】雪径蕊【句】真凝宻【句】降回舆【句】认暗香【韵】不为借我作和羮【句】肯放结子花狂【韵】向上林【句】留此占年芳【韵】
　　又
　　结子非贪鼎鼐尝偶先红杏占年芳从敎腊雪埋藏得却怕春风漏泄香不御铅华知国色秪裁云缕想仙妆少陵为尔牵诗兴可是无心赋海棠
　　结子非贪【句】有香不俗【句】宜当鼎鼐尝【韵】偶先红紫【句】度韶华【读】玉笛占年芳【韵】众花杂色满上林【句】未能教【句】腊雪埋藏【韵】却怕春风漏泄【句】一一尽天香【韵】　不须更御铅黄【韵】知国色禀自【句】天真殊常【韵】秪裁云缕【句】奈芳滑【句】玉体想仙妆【韵】少陵为尔东阁【句】美艳激诗肠【韵】当己阴未雨春光【韵】无心赋海棠【韵】
　　又
　　浅浅池塘短短墙年年为尔惜流芳向人自有无言意倾国天教抵死香须袅黄金危欲堕蔕红蜡巧能妆婵娟一种如冰雪依倚春风笑野棠
　　浅浅池塘【句】深深庭院【句】复出短短垣墙【韵】年年为尔【句】若九真巡防【句】宝惜流芳【句】向人自有【句】绵渺无言【句】深意深藏【韵】倾国倾城【句】天教与【句】抵死芳香【韵】袅须金色【句】轻危欲压【句】绰约冠中央【韵】蔕团红蜡【句】兰肌粉艳巧能妆【韵】婵娟一种风流【句】如雪如冰衣霓裳【韵】永日依倚【句】春风笑野棠【韵】
　　薄媚【十首　唐教坊大曲名乐府雅词注道宫】
　　排徧第八　　　　　　　　　　董　颖
　　怒潮巻雪【句】巍岫布云【句】越襟吴带如斯【韵】有客经游【句】月伴风随【韵】直盛世【叶】观此江山美【叶】合放怀【读】何事却兴悲【韵】不为回头【句】旧谷天涯【韵】为想前君事【叶】越王嫁祸献西施【韵】吴即中深机【韵】　阖庐死【叶】有遗誓【叶】句践必诛夷【韵】吴未干戈出境【句】仓卒越兵【句】投怒夫差【韵】鼎沸鲸鲵【韵】越遭勍敌【句】可怜无计脱重围【韵】归路茫然【句】城郭丘墟【句】飘泊稽山里【叶】旅魂暗逐战尘飞【韵】天日惨无辉【韵】
　　排徧第九
　　自念平生【句】英气凌云【句】凛然万里宣威【韵】那知此际【叶】熊虎涂穷【句】来伴麋鹿卑栖【韵】既甘臣妾犹不许【句】何为计【叶】争若都燔宝器【叶】尽诛吾妻子【叶】径将死战决雄雌【韵】天意恐怜之【韵】　偶闻太宰【句】正擅权【读】贪赂市恩私【韵】因将宝玩献诚【句】虽脱霜戈【句】石室囚系【叶】忧嗟又经时【韵】恨不如巢燕自由归【韵】残月朦胧【句】寒雨萧萧【句】有血都成泪【叶】备尝险厄返邦畿【韵】寃愤刻肝脾【韵】
　　第十攧
　　种陈谋【读】谓吴兵正炽【叶】越勇难施【韵】破吴防【句】惟妖姬【韵】有倾城妙丽【叶】名字西子【叶】岁方筓【韵】算夫差惑此【叶】须致颠危【韵】范蠡微行【句】珠贝为香饵【叶】苎萝不钓钓深闺【韵】吞饵果殊姿【韵】　素肌纎弱【句】不胜罗绮【叶】鸾镜畔【读】粉面淡匀【句】棃花一朶琼壶里【叶】嫣然意态娇春【句】寸眸翦水【叶】斜鬟松翠【叶】人无双【读】宜名动君王【句】绣履容易【叶】来登玉陛【叶】
　　入破第一
　　窣湘裙【句】揺汉佩【叶】歩歩香风起【叶】敛双蛾【句】论时事【叶】兰心巧防君意【叶】殊珍异宝【句】犹自朝臣未与【叶】妾何人【读】被此隆恩【句】虽令效死【叶】奉严防【叶】　隠约龙姿欣恱【句】重把甘言说【句】辞俊雅【句】质娉婷【句】天教汝【读】众美兼备【叶】闻吴重色【句】慿汝和亲【句】应为靖边陲【韵】将别金门【句】俄挥粉泪【叶】靓妆洗【叶】
　　第二虚催
　　飞云驶【叶】香车故国难回睇【叶】芳心渐揺【句】迤逦吴都繁丽【叶】忠臣子胥【句】预知道【句】为邦崇諌言先啓【叶】愿勿容其至【叶】周亡褒姒【叶】商倾妲已【卟】　吴王却嫌胥逆耳【叶】才经眼【读】便深恩爱【句】东风暗绽娇蕊【叶】防鸾翻妒伊【韵】得取次【读】于飞共戏【叶】金屋看承【句】他宫尽废【叶】
　　第三衮徧
　　华宴夕【句】镫揺醉【叶】粉菡蓞【句】笼蟾桂【叶】扬翠袖【句】含风舞【句】轻妙处【句】惊鸿态【叶】分明是【叶】瑶台琼榭【句】阆苑蓬壶【句】景尽移此地【叶】花绕仙歩【句】莺随管吹【叶】宝帐暖留春【句】百和馥郁融鸳被【叶】银漏永【句】楚云浓【句】三竿日【读】犹褪霞衣【韵】宿酲轻涴【句】嗅宫花【句】双带系【叶】合同心时【韵】波下比目【句】深怜到厎【叶】
　　第四摧拍
　　耳盈丝竹【句】眼揺珠翠【叶】迷乐事【叶】宫闱内【叶】争知【韵】渐国势陵夷【韵】奸臣献侫【句】转恣奢滛【句】天谴岁屡饥【韵】从此万姓离心解体【叶】　越遣使【叶】隂窥虚实【句】蚤夜营边备【叶】兵未动【句】子胥存【句】虽堪伐【句】尚畏忠义【叶】斯人既戮【句】又且严兵巻土【句】赴黄池观衅【句】种蠡方云可矣【叶】
　　第五衮徧
　　机有神【句】征鼙一鼓【句】万马襟喉地【叶】庭喋血【句】诛留守【句】怜屈服【句】敛兵还【句】危如此【叶】当除祸本【句】重结人心【句】争奈竟荒迷【韵】战骨方埋【句】灵旗又指【叶】　势连败【句】柔荑携泣【句】不忍相抛弃【叶】身在兮【读】心先死【叶】宵奔兮【读】兵巳前围【韵】谋穷计尽【句】唳鹤啼猿【句】闻处分外悲【韵】丹穴纵近【句】谁容再归【韵】
　　第六歇拍
　　哀诚屡吐【句】甬东分赐【叶】垂暮日【句】置荒隅【句】心知愧【叶】宝锷红委【叶】鸾存凤去【句】辜负恩怜【句】情不似虞姬【韵】尚望论功【句】荣还故里【叶】　降令日【句】吴亡赦汝【句】越与吴何异【叶】吴正怨【句】越方疑【韵】从公论合去妖类【叶】蛾睂宛转【句】竟殒鲛绡【句】香骨委尘泥【韵】渺渺姑苏【句】荒芜鹿戏【叶】
　　第七煞衮
　　王公子【叶】青春更才美【叶】风流慕连理【叶】耶溪一日【句】悠悠回首凝思【韵】云鬟烟鬓【句】玉佩霞裙【句】依约露妍姿【韵】送目惊喜【叶】俄迂玉趾【叶】　同仙骑【叶】洞府归去【句】帘栊窈窕戏鱼水【叶】正一防犀通【句】遽别恨何己【叶】媚魄千载【句】教人属意【叶】况当时【韵】金殿里【叶】







　　御定词谱巻四十
　　钦定四库全书　　　　　集部十
　　词律目録　　　　　　　词曲类四【词谱词韵之属】巻一
　　竹枝【十四字　又名巴渝辞】
　　又一体【十四字　仄韵】
　　又一体【二十八字】
　　十六字令【十六字　又名苍梧謡　苍汲古刻张词误作归】闲中好【十八字】
　　又一体【十八字　仄韵】
　　纥那曲【二十字】
　　罗唝曲【二十字】
　　梧桐影【二十字】
　　醉妆词【二十二字】
　　南歌子【二十三字　歌或作柯　又名春宵曲】又一体【二十六字　又名碧窗梦】
　　又一体【五十二字　双调　又名望秦川风蝶令】又一体【五十二字　入声韵】
　　荷叶杯【二十三字】
　　又一体【二十六字　后叠三字】
　　又一体【五十字　双调】
　　塞姑【二十四字】
　　【类列】塞孤【九十五字】
　　囘波词【二十四字】
　　又一体【二十四字　仄韵】
　　舞马词【二十四字】
　　三台【二十四字　或加令字　又名翠华引开元乐按调笑令亦名三台令与此全异不可误况又名翠华引亦与遥天奉翠华引无涉】
　　又一体【一百七十一字　三叠】
　　【按此调向来俱作两段今细加校订分作三叠详玩自明】
　　【类列】伊州三台【四十八字　双调　州刻本误作洲】一防春【二十四字】
　　摘得新【二十六字】
　　花非花【二十六字】
　　春晓曲【二十七字　与木兰花别名春晓曲不同】渔歌子【二十七字　又名渔父】
　　又一体【五十字　双调】
　　忆江南【二十七字　又名梦江南　望江南望江梅　　江南好　　　梦江口
　　归塞北　　春去也　　　谢秋娘】
　　【按梦窗水调歌头亦名江南好与此无涉】
　　又一体【五十四字　以下双调】
　　又一体【五十九字　三韵】
　　捣练子【二十七字　又名深院月】
　　又一体【三十八字　双调】
　　【类列】胡捣练【四十八字】
　　又一体【五十字　三句　后次句皆七字按桃源忆故人或云即是此体查彼调前后起句用平不用韵此则首句起韵后起叶韵与彼不同故分列之】
　　赤枣子【二十七字】
　　桂殿秋【二十七字】
　　解红【二十七字】
　　潇湘神【二十七字　又名潇湘曲】
　　章台栁【二十七字　附杨栁枝】
　　【按此本长短句诗后人采入词谱即以起句为名栁姬荅词亦以起句名杨栁枝句法相同故以附后若栁枝正体自有二十八字者故不以此冠于正调之前】
　　南乡子【二十七字】
　　又一体【二十八字　四句三字】
　　又一体【三十字　起三字两句】
　　又一体【五十六字　双调　全用平韵】
　　【按词统云前后起句用四字者名减字南乡子查双调无此体如指上二十七八字为减字则唐词先有二十七八而宋人始有五十六字不可反以唐调为减字也】
　　乐游曲【二十七字】
　　小秦王【二十八字　又名阳闗曲与阳闗引无涉】采莲子【二十八字】
　　杨栁枝【二十八字　即栁枝　又名折杨栁】又一体【四十字　以下双调】
　　又一体【四十四字　通首叠栁枝二字】
　　浪淘沙【二十八字　淘或作涛误】
　　又一体【五十四字　以下双调　又名曲入防过龙门　卖花声按此调别名卖花声而谢池春亦别名卖花声图谱喜改用新名并前唐诗皇甫松蛮歌荳防北人愁一首亦曰卖花声大误】
　　又一体【五十四字　仄韵】
　　【类列】浪淘沙令【五十二字】
　　【类列】浪淘沙慢【一百三十三字】
　　又一体【一百三十三字　句法异】
　　又一体【一百三十三字　句法异】
　　八拍蛮【二十八字　总系七言唐诗平仄不拘故不列又一体】阿那曲【二十八字　又名鸡叫子】
　　欸乃曲【二十八字】
　　清平曲【二十八字　或加引字与清平乐无涉】甘州曲【二十八字】
　　【按此调比后甘州子首句上少四字末句上少一字恐本是一调而残缺耳今姑照録之】
　　【类列】甘州子【三十三字】
　　【类列】甘州遍【六十三字　以下双调】
　　【类列】甘州令【七十八字】
　　【类列】八声甘州【九十五字】
　　又一体【九十五字　句法异】
　　又一体【九十七字　或止作甘州作者多用此体】字字双【二十八字】
　　九张机【二十九字】
　　又一体【三十字　首句三字】
　　法驾导引【三十字】
　　抛毬乐【三十字】
　　又一体【四十字　另格　抛李肩吾作挝恐误】又一体【一百八十七字　双调】
　　江南春【三十字　与忆江南无涉】
　　踏歌辞【三十字】
　　卷二
　　忆王孙【三十一字　又名忆君王　豆叶黄栏杆万里心即北曲一半儿按词调字数相同者甚多啸余注此调云改用仄韵后加一叠即渔家傲无谓之极】
　　又一体【五十四字　双调】
　　一叶落【三十一字】
　　蕃女怨【三十一字】
　　调笑令【三十二字　又名宫中调笑　转应曲三台令按此调亦名三台令与二十四字者不同】
　　又一体【三十八字　前有七言八句诗四平四仄韵】遐方怨【三十二字】
　　又一体【六十字　双调】
　　思帝乡【三十三字】
　　又一体【三十四字　起结异　又名万斯年曲】又一体【三十六字　二字起韵】
　　如梦令【三十三字　又名比梅忆仙姿　宴桃源】又一体【三十三字　平韵】
　　西溪子【三十三字】
　　又一体【三十五字　七句多二字】
　　诉衷情【三十三字　又名一丝风】
　　又一体【三十三字　首句七字起韵】
　　又一体【三十七字　结异】
　　又一体【四十一字　又名桃花水　以下双调】又一体【四十四字　宋人皆用此体】
　　又一体【四十五字　前结六字】
　　又一体【四十五字　前结两三字】
　　【按此调四十一字者因毛文锡词桃花流水漾纵横故又名桃花水图谱喜改新名并前三十三字后四十四字俱改名大误】
　　渔父家风【附论】
　　【类列】诉衷情近【七十五字】
　　天仙子【三十四字】
　　又一体【三十四字　平韵】
　　又一体【三十四字　仄平两韵】
　　又一体【六十八字　双调】
　　风流子【三十四字】
　　又一体【一百十字　双调　又名内家娇】归国谣【三十四字　国或作自　谣或作遥】
　　思佳客令【附论】
　　【按鹧鸪天或亦名思佳客与此全异此等淆讹者最多今皆细注不厌繁复】
　　又一体【四十二字　二字起韵】
　　又一体【四十三字　三字起韵】
　　定西畨【三十五字】
　　连理枝【三十五字】
　　又一体【七十字　双调　即小桃红　又名红娘子　灼灼花按此调即是小桃红本以前体加后叠耳故虚舟集名小桃红同叔集名连理枝其实一也今以连理枝立题者因前三十五字系青莲词原名连理枝耳图谱两收误啸余又别收灼灼花尤误　又按词综所载倪云林小桃红乃北曲即王秋磵名为平湖乐者平仄两叶非词也本谱不收曲调故不列于此后他仿此】
　　江城子【三十五字　城或作神　又名水晶帘按此调又名水晶帘故图谱改用新名愚谓此词字数与连理枝同向来连刻一处恐水晶帘三字乃是前调之名盖李词中有望水晶帘外竹枝寒句也此调不应有此名附记请正】
　　又一体【三十六字　次句五字】
　　又一体【三十七字　结七字】
　　又一体【七十字　以下双调】
　　又一体【七十字　入声韵】
　　【犯调】江城梅花引【八十七字】
　　【按此调前用江城子后用梅花引故合为此名即江月晃重山之类也但前段大半是江城子而其下不似梅花引至后幅全与两调相异未知何故　凡犯调者皆附前半所用调名之后　余说详本调下】
　　又一体【八十七字　又名江梅引】
　　又一体【八十六字　又名明月引】
　　又一体【八十七字　句稍异】
　　【类列】江城子慢【一百九字】
　　望江怨【三十五字】
　　相见欢【三十六字　又名乌夜啼　上西楼西楼子　　月上瓜洲　　秋夜月
　　忆真妃】
　　【按此调又名乌夜啼而锦堂春亦别名乌夜啼今各归正名并注明以免相混啸余复收误图谱又别收上西楼忆真妃尤误又秋夜月另有八十二字正调者与此不同】
　　何满子【三十六字　何或作河】
　　又一体【三十七字　三句七字】
　　又一体【七十四字　双调】
　　长相思【三十六字　又名双红豆　山渐青忆多娇　　吴山青】又一体【三十六字　前后两韵】
　　又一体【一百字　或加慢字　另格】
　　又一体【一百三字　句稍异】
　　风光好【三十六字】
　　望梅花【三十八字】
　　又一体【三十八字　双调　平韵】
　　上行杯【三十八字】
　　又一体【三十九字　句异】
　　又一体【四十一字　通首一韵】
　　醉太平【三十八字　又名醉思凡　四字令】又一体【四十五字　仄韵】
　　感恩多【三十九字　与感皇恩无涉】
　　又一体【四十字　后起多一字】
　　长命女【三十九字　又名薄命女】
　　春光好【四十字　又名愁倚栏令】
　　又一体【四十一字　四句平叶】
　　又一体【四十一字　后起平叶】
　　又一体【四十二字　后次句七字】
　　又一体【四十二字　后次句平仄异】
　　又一体【四十八字　首六字起韵】
　　【按此调别名愁倚栏图谱两收误又不知何人名曰鹤冲天夫喜迁莺因韦荘词故别名鹤冲天与此何异】
　　巻三
　　昭君怨【四十字　义名一痕沙　宴西园按词统等书收添字昭君怨乃出汤临川牡丹亭传竒者查前无此体明人创格兹俱不收】
　　怨囘纥【四十字】
　　酒泉子【四十字　三换韵】
　　又一体【四十字　首句不起韵】
　　又一体【四十字　后起句叶前平】
　　又一体【四十字　后起叶前仄】
　　又一体【四十一字　后起叶平次句六字】又一体【四十一字　后起换仄次句六字】又一体【四十二字　后次句七字】
　　又一体【四十二字　前次句后三句俱七字】又一体【四十二字　前三句七字后起两三字】又一体【四十三字　通篇一韵】
　　又一体【四十三字　通篇一韵前次句七字】又一体【四十三字　末两句换韵】
　　又一体【四十三字　后次句叶前次句韵】又一体【四十三字　后起两句皆七字换韵】又一体【四十三字　后起句叶平次句换仄】又一体【四十三字】
　　又一体【四十四字】
　　又一体【四十五字　前后整齐宋人皆用此体】又一体【四十九字　前后结俱用五字】
　　又一体【五十二字　首句七字起韵　又名忆余杭按潘逍遥作三阕虽用四十九及五十二字实即酒泉子也因忆西湖而作故曰忆余杭词统另收作忆余杭误甚】
　　蝴蝶儿【四十字】
　　【类列】玉蝴蝶【四十一字】
　　又一体【四十二字　起三字两句】
　　又一体【九十八字　另格】
　　又一体【九十九字　六句七字　作者多宗此体】太平时【四十字　又名贺圣朝影】
　　【按此调又名贺圣朝影但原有本名故不入贺圣朝之后余仿此图谱复收误】
　　醉公子【四十字　又名四换头】
　　又一体【四十字　前半仄后半平】
　　又一体【一百六字　另格】
　　上林春【四十字　或加令字】
　　又一体【五十二字　后起七字】
　　【按一落索亦名上林春与此全异勿误】
　　【类列】上林春慢【一百二字】
　　生查子【四十字】
　　又一体【四十一字　后起三字两句】
　　又一体【四十二字　后起七字】
　　又一体【四十二字　前后起皆三字两句】纱窗恨【四十一字】
　　又一体【四十二字　后三句五字】
　　女冠子【四十一字】
　　又一体【一百七字　另格】
　　又一体【一百十二字　句法异】
　　又一体【一百十一字　两结同前余异】
　　又一体【一百十四字　句异】
　　中兴乐【四十一字】
　　又一体【四十二字　不换韵　又名湿罗衣按此调因牛希济词泪湿罗衣句故又名湿罗衣选声即以湿罗衣立名而图谱又讹而为罗衣湿且并前四十一字者亦名罗衣湿矣大误】
　　又一体【八十四字　将前调合为一段加后叠】醉花间【四十一字】
　　又一体【四十一字　后段平仄异】
　　又一体【五十一字　起结异】
　　防绛唇【四十一字　又名南浦月　沙头雨防樱桃】恋情深【四十二字】
　　赞浦子【四十二字】
　　浣溪沙【四十二字　沙或作纱　或作浣纱溪又名小庭花按此调有首句仄声次句方起韵者如薛昭蕴红蓼渡头秋正雨是也然他人无之】
　　又一体【四十二字　仄韵】
　　【变调】摊破浣溪沙【四十八字　又名山花子】
　　【类列】浣溪沙慢【九十三字】
　　清商怨【四十二字　又名伤情怨】
　　又一体【四十三字　后次句八字】
　　又一体【四十三字　又名闗河令　首句七字按钗头凤或云亦名清商怨与此无涉】
　　雪花飞【四十二字】
　　醉垂鞭【四十二字】
　　伤春怨【四十三字　与伤情怨无涉】
　　霜天晓角【四十三字　又名月当窗】
　　【按此调因东泽词一片月当窗白故寓名月当窗图谱既改用新名而又讹窗作防误甚况月当防自有一百一字正调岂可混改】
　　又一体【四十三字　后起二字叶】
　　又一体【四十三字　平韵】
　　又一体【四十三字　平韵后起五字】
　　又一体【四十四字　首句五字不起韵】
　　又一体【四十四字　首句五字起仄韵】
　　卜算子【四十四字　又名百尺楼】
　　又一体【四十四字　首句起仄韵】
　　又一体【四十五字　前后起仄叶后结六字】又一体【四十五字　前结六字后结五字】又一体【四十六字　两结皆六字】
　　又一体【四十六字　前起平后起仄两结皆六字】又一体【四十六字　前后三句皆仄】
　　【类列】卜算子慢【八十丸字】
　　又一体【九十三字　前后名多两字叶句】
　　巻四
　　伊川令【四十四字】
　　后庭花【四十四字　或加玉树二字】
　　又一体【四十六字　后起八字次五字】
　　又一体【四十六字　后起九字】
　　【按赵松雪所作后庭花乃系北曲故不收列于此】
　　巫山一段云【四十四字　与巫山一片云无涉】又一体【四十六字　后起两六字】
　　【按选声云此调用仄韵即卜算子误此调第三句前后俱用韵者卜算子第三句前后俱不叶而用平声者况全句平仄亦是相反】
　　丑奴儿【四十四字　又名罗敷媚　罗敷艳歌采桑子】
　　【变调】摊破丑奴儿【六十字】
　　【类列】捉拍丑奴儿【六十二字　又名青杏儿　似娘儿按此调山谷集即名丑奴儿而遗山集加捉拍二字因从之以别于本调又长卿集名青杏儿更名似娘儿俱即此体又书舟集作摊破南乡子甚误详注本调下】
　　【类列】丑奴儿慢【九十字　又名愁春未醒　平仄互叶体按此调因潘元质首句又名愁春未醒故梦窗东风未起一首载于乙稿曰丑奴儿载于丙稿曰愁春未醒人见新名即收入谱不知因落去一字遂致分句不清认调亦错且不识是平仄互叶者今详辨于后并録各家词以备考证　又旧谱载丑奴儿近一调乃稼轩不全之篇谬以集中相聨之洞仙歌全阕妄补其后立为一体尤为大误】
　　菩萨蛮【四十四字　蛮不必作鬘　又名子夜歌　重叠金巫山一片云与巫山一段
　　云无涉】
　　【按此调本青莲创制后人别名为子夜歌可厌况子夜歌另有一百十七字正调在也图谱载罗壶秋作菩萨蛮慢一首查系解连环别名故不録】
　　华清引【四十五字】
　　散余霞【四十五字】
　　忆闷令【四十五字】
　　更漏子【四十五字】
　　又一体【四十六字　后起三字叶】
　　又一体【四十六字　后段叶前平】
　　又一体【四十九字　通首平韵】
　　又一体【一百四字　另格】
　　好事近【四十五字　又名钓船笛】
　　好时光【四十五字】
　　绣带儿【四十五字　儿或作子　又名好女儿按山谷集好女儿三首即是此调其好女儿另有六十二字正调在后】
　　又一体【四十五字　后结一七字一五字】天门谣【四十五字】
　　栁含烟【四十五字】
　　一落索【四十五字　落或作络　前结五字后结六字】又一体【四十六字　又名玉聨环　洛阳春上林春　　前后整齐按此调又名上林春与前四十字之上林春无涉向因题名杂出字数又多寡不一各谱乱收今查明归并又解连环别名玉聨环亦与此不同】
　　又一体【四十七字　前起七字后起六字】又一体【四十八字　次句五字四句七字】又一体【四十九字　前后次句俱五字】
　　又一体【五十字　起七字次五字结六字前后同】杏园芳【四十五字】
　　防鸾归令【四十五字　与彩云归无涉】
　　谒金门【四十五字　又名花自落　垂杨碧出塞与入塞无涉】忆少年【四十六字　又名十二时】
　　又一体【四十七字　后起八字】
　　【按此调朱敦儒作名十二时查十二时另有一百三十字正调】
　　占春芳【四十六字】
　　喜迁莺【四十六字　或加令字】
　　又一体【四十七字　三韵　又名寉冲天按此调因韦荘词争看寉冲天故又名寉冲天今人并后一百三字者亦名曰寉冲天误矣选声注作寉冲霄更误图谱两收亦误寉冲天自有八十余字正调在后又春光好亦别名寉冲天可厌】
　　又一体【四十七字　后起句即换仄韵　又名燕归来与燕归梁无涉】又一体【四十七字　后结不换平仍叶仄】又一体【一百三字　另格】
　　又一体【一百三字　句稍异】
　　又一体【一百四字　句絶异】
　　荆州亭【四十六字　又名江亭怨】
　　万里春【四十六字】
　　金蕉叶【四十六字】
　　又一体【六十二字　句全异】
　　朝天子【四十六字】
　　忆秦娥【四十六字　又名秦楼月　碧云深双荷叶　　玉交枝】又一体【四十六字　平韵】
　　又一体【四十六字　后起句平不叶韵】
　　又一体【三十七字　另格】
　　又一体【三十八字　又另格】
　　又一体【四十一字　后起八字】
　　琴调相思引【四十六字】
　　【按此调周竹坡集作定风波令定风波另有正体此巧名或误耳】
　　清平乐【四十六字　又名忆萝月与清平调无涉】望仙门【四十六字　与望仙楼无涉】
　　西地锦【四十六字】
　　又一体【四十六字　前后结皆四字三句】又一体【四十八字　前后结皆两四一五】望仙楼【四十七字　与望仙门无涉】
　　相思儿令【四十七字】
　　睂峰碧【四十七字】
　　画堂春【四十七字】
　　又一体【四十八字　后次句七字】
　　又一体【四十九字　前后结俱五字】
　　珠帘卷【四十七字　与卷珠帘无涉】
　　甘草子【四十七字】
　　阮郎归【四十七字　又名醉桃源　碧桃春】
　　巻五
　　贺圣朝【四十七字】
　　又一体【四十七字　后结四字三句】
　　又一体【四十八字　后起七字】
　　又一体【四十九字　前三句后四句七字】又一体【六十一字　又名贺明朝　另格按此调汲古刻花间集作贺明朝与前词句法有异似宜另列一调然他刻亦或仍作贺圣朝故不另分　太平时别名贺圣朝影与此无涉】
　　双鸂防【四十八字】
　　锦堂春【四十八字　又名乌夜啼】
　　【按相见欢亦别名乌夜啼今各归正名不列乌夜啼名目】
　　圣无忧【附论】
　　又一体【五十九字　后次句七字】
　　【类列】锦堂春慢【九十九字】
　　又一体【一百一字　句法异】
　　人月圆【四十八字　又名青衫湿】
　　又一体【四十八字　后结一七字一五字】又一体【四十八字　仄韵】
　　喜团圆【四十八字】
　　鬲溪梅令【四十八字　鬲字愚谓应作隔字】朝中措【四十八字】
　　又一体【四十八字　后起一七字一五字】双头莲令【四十八字】
　　【类列】双头莲【一百字　与双瑞莲无涉】
　　又一体【一百三字　另格】
　　海棠春【四十八字】
　　庆春时【四十八字】
　　武陵春【四十八字　陵或作林误】
　　又一体【四十九字　后结六字】
　　洞天春【四十八字】
　　秋蕋香【四十八字】
　　桃源忆故人【四十八字　又名虞美人影　胡捣练　源汲古刻放翁词作园误按此调又名虞美人影与虞美人正调无涉故不收虞美人后与前贺圣朝影后瑞寉仙影同　或云此调即胡捣练查胡捣练前后起句用平声不起韵与此用仄起韵者各异自非一体故仍各分列】
　　三字令【四十八字】
　　又一体【五十四字　前后各多三字一句】眼儿媚【四十八字　又名秋波媚】
　　撼庭秋【四十八字　与撼庭竹无涉】
　　沙塞子【四十八字】
　　又一体【四十九字　仄韵】
　　又一体【五十字　前后整齐】
　　品令【四十九字】
　　又一体【四十九字　前段句异】
　　又一体【五十一字　四句八字】
　　又一体【五十二字　两结各六字】
　　又一体【五十五字　另格】
　　又一体【六十四字　又另格】
　　又一体【六十五字　首句五字】
　　阳台梦【四十九字】
　　极相思【四十九字　与酷相思无涉】
　　月宫春【四十九字】
　　凤孤飞【四十九字】
　　栁梢青【四十九字　又名早春怨】
　　又一体【四十九字　仄韵】
　　太常引【四十九字】
　　又一体【五十字　次句六字】
　　归去来【四十九字　与归去难无涉】
　　河渎神【四十九字】
　　又一体【四十九字　后段不换韵】
　　燕归梁【四十九字　与燕归来无涉】
　　又一体【五十字　后四句】
　　又一体【五十字　次句五字后段更异】
　　又一体【五十一字　后结三字两句】
　　又一体【五十一字　后起两四一五】
　　又一体【五十二字　二三两句三字】
　　醉乡春【四十九字】
　　越江吟【四十九字】
　　应天长【四十九字】
　　又一体【四十九字　首句平仄异三句不叶】又一体【五十字　后起三字两句】
　　又一体【五十字　起四句七字平仄同后起五字】又一体【五十字　次句四句平仄异】
　　又一体【九十四字　另格】
　　又一体【九十八字　各家多用此格】
　　忆汉月【五十字　又名望汉月】
　　又一体【五十字　后段比上稍异】
　　少年游【五十字　又名小防干】
　　又一体【五十字　首句仄后三句七字结六字】又一体【五十字　后三句七字叶】
　　又一体【五十字　后三句平仄异】
　　又一体【五十一字　后次句六字】
　　又一体【五十一字　首六字前后次句皆六字】又一体【五十一字　前后两四字后起七字】又一体【五十一字　后起七字尾一七字一六字】又一体【五十二字　四段俱两四字一五字】又一体【四十九字　仄韵】
　　【按此调四十九字用仄者与本调格大异故字虽少反列于后】
　　城头月【五十字　仄韵　按此调与少年游字句同疑是一调】
　　巻六
　　梁州令【五十字　梁或作凉】
　　又一体【五十一字　前结一四一五后起六字】又一体【五十五字　后结一四一五】
　　又一体【一百五字　合前词加后叠】
　　【类列】梁州令叠韵【一百字　四叠】
　　西江月【五十字　平仄互叶体　又名步虚词白苹香】又一体【五十字　前后两韵】
　　又一体【五十六字　不用仄韵】
　　【类列】西江月慢【一百三字】
　　【犯调】江月晃重山【五十四字】
　　【按此调前用西江月后用小重山故合以为名因附于后】
　　四犯令【五十字　又名四和香　所犯调无可考故列此】满宫花【五十字】
　　又一体【五十一字　后起七字】
　　又一体【五十一字　前次句后起句平仄异】留春令【五十字】
　　又一体【五十字】
　　【按此调前第四后第三两七字俱拗句是正格如小山手撚红笺寄人书楼下分流水声中是也】
　　又一体【五十四字　起句平两结俱一四一五】月中行【五十字】
　　盐角儿【五十字】
　　茶瓶儿【五十字】
　　又一体【五十四字　前结后次句皆七字】又一体【五十六字　前后同】
　　惜春令【五十字】
　　惜分飞【五十字】
　　【类列】惜双双令【五十二字】
　　【按惜双双令比惜分飞只前后次句多一字然确是一调况惜字正同故收列于此】
　　忆故人【五十字　即烛影摇红原句】
　　又一体【四十八字　次句七字】
　　【变调】烛影摇红【九十六字】
　　滴滴金【五十字】
　　又一体【五十字　前后整齐】
　　又一体【五十字　后四句用平不叶】
　　又一体【五十一字　前四句后三句平后次六字】桂华明【五十字】
　　归田乐【五十字】
　　又一体【五十字　另格】
　　又一体【六十八字　又另格】
　　又一体【七十三字　句异】
　　怨三三【五十字】
　　竹香子【五十字　与行香子无涉】
　　【按词统载杨升庵作误佳期查旧词无此体因其前段与竹香子同故附録考】
　　思越人【五十一字】
　　又一体【五十一字　全用仄韵】
　　又一体【五十字　句稍异】
　　思逺人【五十一字】
　　探春令【五十一字】
　　又一体【五十一字　起七字两结相同】
　　又一体【五十二字　四句八字】
　　又一体【五十二字　稍异】
　　又一体【五十二字　后三句八字】
　　又一体【五十二字　两结俱一五一四一五】又一体【五十二字　首句七字三四句皆四字】
　　【类列】探春【九十三字　或加慢字】
　　又一体【一百三字　另格】
　　【类列】探芳新【九十二字】
　　秋夜雨【五十一字　与秋夜月无涉】
　　迎春乐【五十一字】
　　又一体【五十一字　次句五字三句八字】又一体【五十一字　三句句法异】
　　又一体【五十二字　后三句五字两结皆六字】又一体【五十三字　三句后起句皆八字】瑶池燕【五十一字】
　　河传【五十一字　通篇一韵】
　　又一体【五十一字　四换韵】
　　又一体【五十三字　两换韵】
　　又一体【五十三字　三句起平韵】
　　又一体【五十三字　二字起韵】
　　又一体【五十三字　五六句换平】
　　又一体【五十四字　五句七字】
　　又一体【五十四字　五句换平】
　　又一体【五十四字　前段全仄】
　　又一体【五十四字　前四五句与上异】
　　又一体【五十五字　五六两句一四一六】又一体【五十五字　三句换平韵】
　　又一体【五十五字　两结与上各体异】
　　又一体【五十五字　后三句以下与前体异】又一体【五十七字　通篇用仄韵　栁集作河转】又一体【五十八字　仄韵　与前迥别】
　　又一体【六十一字　宋人体】
　　【合调】怨王孙【五十三字】
　　【合调】月照梨花【五十五字】
　　【按以上两调必即河传故收于此】
　　巻七
　　凤来朝【五十一字】
　　雨中花【五十一字】
　　又一体【五十二字　前后三句以下俱异】又一体【五十四字　首句句法异前后三句四字】又一体【五十四字　首句七字前后整齐】又一体【五十六字　前后三句皆五字】
　　又一体【五十六字　或加令字　前后结句俱六字　又名明月棹孤舟　即夜行船按黄在轩杨补之有明月棹孤舟与此调一字无异是明月棹孤舟即雨中花矣而夜行船亦复相同故合之】
　　夜行船【附论】
　　【类列】雨中花慢【九十六字】
　　又一体【九十七字　句稍异】
　　又一体【九十八字　句法异】
　　又一体【九十八字　仄韵】
　　又一体【一百字　句法异】
　　望江东【五十二字】
　　醉花阴【五十二字】
　　入塞【五十二字　与出塞无涉】
　　青门引【五十二字】
　　锯解令【五十二字】
　　朩兰花【五十二字】
　　又一体【五十四字　前结句平仄异后皆七字句】又一体【五十五字　三四两句各三字前后两韵】又一体【五十六字　前后两韵三句七字】又一体【五十六字　即玉楼春　又名春晓曲惜春容按木兰花唐人所作如上四体是巳句多参差平仄亦多不拘至宋名玉楼春则七言八句皆整齐者矣须记八句第二字先平后仄相间用之又名春晓曲与二十七字者不同】
　　【类列】减字木兰花【四十四字】
　　【类列】偷声木兰花【五十字】
　　【类列】木兰花慢【一百一字】
　　又一体【一百一字　后起六字一句三字两句】寻芳草【五十二字　又名王孙信】
　　醉红妆【五十二字】
　　双雁儿【五十二字　与孤雁儿无涉】
　　【按此调或云即醉红妆查醉红妆后段第四句用仄声不叶此则与前段同叶者是为各调故分列之】
　　倾杯令【五十二字】
　　【类列】倾杯乐【九十四字】
　　又一体【九十五字　以上二体字句有讹】又一体【一百四字　比上较明】
　　又一体【一百六字　此体整齐可从】
　　又一体【一百七字　句异　原题作古倾杯】又一体【一百八字　有讹　原题止作倾杯】又一体【一百八字　又异】
　　又一体【一百十六字　又异】
　　引驾行【五十二字】
　　又一体【一百字　加后叠】
　　又一体【一百二十五字　平韵】
　　天下乐【五十三字】
　　望逺行【五十三字】
　　又一体【五十五字　前次句后三句七字】又一体【六十字　前后各用平韵】
　　又一体【七十六字　有讹】
　　又一体【一百四字】
　　又一体【一百六字　整齐可从】
　　红牕睡【五十三字　睡或作聴　与红窗迥无涉】东坡引【五十三字】
　　【按此调前后尾皆叠一句此体前段不用叠句后则用之恐前段是误落耳】
　　又一体【五十八字　前后结叠句】
　　又一体【五十九字　后起五字】
　　又一体【五十九字　后三句七字】
　　于中好【五十四字　鹧鸪天亦或名于中好与此无涉】
　　端正好【附论】
　　红罗袄【五十四字】
　　恋绣衾【五十四字　与恋香衾无涉】
　　巻八
　　临江仙【五十四字】
　　又一体【五十六字　前后起六字两结一四一五】又一体【五十八字　前后起一七一六】
　　又一体【五十八字　前起句平仄与上异按此体因李易安词又名庭院深深图谱乃于所谓第一二第四五等体仍名临江仙而于此体名曰庭院深深反注即临江仙第三体异甚况又不载易安词而载鹿防扆词鹿是唐末人岂尝作庭院深深词乎】
　　又一体【五十八字　前后起句平仄异】
　　又一体【五十八字　首句起韵】
　　又一体【五十八字　首句起韵平仄又异】又一体【五十八字　后段换韵】
　　又一体【五十八字　前后起两六字结两五字】又一体【六十字　前后起俱七字结俱两五字】又一体【六十字　两结各三字两句】
　　又一体【六十二字　前后起皆七字两句】又一体【七十四字　另格】
　　又一体【九十三字　又另格】
　　杏花天【五十四字】
　　【按毛氏谓此调即于中好非也于中好两结皆三字豆者此则六字直下其后起句与前段同亦非如杏花天上三下四句法】
　　又一体【五十五字　前结七字】
　　又一体【五十六字　两结皆七字】
　　玉阑干【五十四字】
　　摘红英【五十四字　又名撷芳词】
　　【变调】钗头凤【六十字　又名玉珑　折红英】又一体【六十字　前后六句平声　又名清商怨与四十二字者不同】
　　【变调】惜分钗【五十八字】
　　【按钗头凤比摘红英止少尾叠三字余俱相同必是一调书舟所作折红英全是钗头凤折即摘也惜分钗句法亦与摘红英同只换韵用平尾只叠两字然亦必是一调变出者况钗字正同故收此二调于摘红英之后】
　　睿恩新【五十五字】
　　鹧鸪天【五十五字　又名思佳客　于中好按此调虽有别名而与归国谣之又名思佳客及五十四字之于中好全异】
　　【变调】瑞鹧鸪【五十六字　又名舞春风】
　　【按此调与七言律诗同而鹧鸪天亦近于七言诗必皆从诗中变出况鹧鸪字同故牵连附此又丹阳词仄韵一首亦题曰瑞鹧鸪而字句与木兰花无异故不另录】
　　又一体【六十四字　前三句九字后大异】又一体【八十八字　另格】
　　金凤钩【五十五字】
　　步蟾宫【五十五字】
　　又一体【五十六字　八句皆七字】
　　又一体【五十七字　后三句八字】
　　又一体【五十九字　前三句八字后三句九字】芳草渡【五十五字】
　　又一体【八十九字　仄韵另格】
　　征招调中腔【五十五字】
　　【类列】征招【九十五字】
　　鼓笛令【五十五字】
　　又一体【五十五字　平仄互叶体】
　　又一体【五十五字　后次句六字结八字】又一体【五十六字　有讹】
　　【类列】鼓笛慢【一百六字】
　　思归乐【五十五字】
　　翻香令【五十六字】
　　市桥栁【五十六字】
　　凤衔杯【五十六字】
　　又一体【五十六字　平韵】
　　又一体【六十三字　前后三句各多三字】锦帐春【五十六字】
　　又一体【六十字　四五句二字六句四字】鹊桥仙【五十六字　或加令字】
　　又一体【八十七字　另格】
　　卓牌子【五十六字　子或作儿】
　　又一体【九十七字　或加慢字】
　　虞美人【五十六字　与桃源忆故人别名虞美人影者无涉】又一体【五十八字　前后四句皆七字尾皆三字叶】楼上曲【五十六字】
　　防前栁【五十六字】
　　【合调】亭前栁【五十八字】
　　夜游宫【五十七字】
　　一斛珠【五十七字　又名醉落魄】
　　又一体【五十七字　后起句平仄异宋人多此体】又一体【五十七字　前次句上三下四】
　　又一体【五十七字　前后次句俱上三下四】遍地花【五十七字】
　　梅花引【五十七字】
　　又一体【五十七字　四换韵又名贫也乐】又一体【一百十四字　合前两段为一后加一叠　又名小梅花】踏莎行【五十八字　又名栁长春】
　　【变调】转调踏莎行【六十五字】
　　又一体【六十六字　后五句五字】
　　红牕迥【五十八字　又名红窗影】
　　【按防音録云美成作此名红窗影今从各刻作迥与红窗睡无涉】
　　小重山【五十八字】
　　又一体【五十八字　入声韵】
　　【按江月晃重山犯此调已列西江月下】
　　惜琼花【五十八字】
　　巻九
　　花上月令【五十八字】
　　七娘子【五十八字】
　　又一体【六十字　前后次句皆八字】
　　系裙腰【五十八字】
　　又一体【六十一字　前四句后起并四句不叶】朝玉阶【五十九字】
　　又一体【六十字　后次句并结皆八字】
　　一剪梅【五十九字】
　　又一体【六十字　四段排偶整齐此通用格】又一体【六十字　前后五句俱不叶】
　　又一体【六十字　前后次句俱用仄】
　　又一体【六十字　前后四句俱不叶】
　　冉冉云【五十九字】
　　接贤宾【五十九字】
　　【变调】集贤宾【一百十六字】
　　【按接贤宾唐词集贤宾宋词而集贤宾即将接贤宾两段合为一段而加后叠者原为一调接集二字于义皆通因音相近故讹传耳论唐词在先宜从接字然北曲南曲皆有集贤宾或当是集字耳】
　　散天花【六十字】
　　少年心【六十字　平仄互叶体】
　　又一体【六十六字　句法大异亦互叶】
　　后庭宴【六十字　与后庭花无涉】
　　拨棹子【六十字】
　　又一体【六千一字　前四句七字后次句平仄异】又一体【六十一字　平仄互叶体】
　　蝶恋花【六十字　又名一箩金　黄金缕明月生南浦　凤栖梧　鹊踏枝
　　卷珠帘　鱼水同欢】
　　又一体【六十字　首句四句用平亦平仄互叶体】唐多令【六十字　唐或作糖　又名南楼令】鞓红【六十字】
　　感皇恩【六十字　与感恩多无涉】
　　又一体【六十五字　仄韵】
　　又一体【六十七字　两结俱八字】
　　又一体【六十八字　后次句五字】
　　荷华媚【六十字】
　　玉堂春【六十一字】
　　破阵子【六十二字　又名十拍子】
　　好女儿【六十二字】
　　【按绣带儿亦名好女儿与此全异】
　　賛成功【六十二字】
　　渔家傲【六十二字】
　　又一体【六十二字　平仄互叶体】
　　定风波【六十二字　与竹坡琴调相思引别名者无涉】又一体【六十二字　仄韵句俱不叶】
　　又一体【六十三字　后结八字】
　　又一体【九十九字　另格】
　　又一体【一百字　后起五字五句不叶】
　　又一体【一百四字　句异】
　　苏幕遮【六十二字　又名髩云松令】
　　【按啸余于美成词误落二字谓有六十字一体而以此为第二体大误】
　　明月逐人来【六十二字】
　　别怨【六十三字】
　　殢人娇【六十四字】
　　又一体【六十八字　次句六字前后五句皆五字】黄钟乐【六十四字】
　　辊绣毬【六十四字】
　　侍香金童【六十四字】
　　又一体【六十五字　后次句八字】
　　握金钗【六十四字】
　　醉春风【六十四字　又名怨东风】
　　行香子【六十四字　与竹香子无涉】
　　又一体【六十六字　前后六句四字】
　　又一体【六十六字　后起二句仄】
　　又一体【六十六字　后起句仄次句叶】
　　又一体【六十六字　首句用平不起韵】
　　又一体【六十八字　首句用仄不起韵】
　　献衷心【六十四字】
　　又一体【六十九字　句法异】
　　麦秀两岐【六十四字】
　　风中栁【六十四字】
　　又一体【六十六字　前后四句不叶五句五字】喝火令【六十五字】
　　芭蕉雨【六十五字】
　　解佩令【六十五字】
　　又一体【六十六字　前后整齐】
　　又一体【六十七字　首句不起韵后起二句俱不叶】淡黄栁【六十五字】
　　垂丝钓【六十六字】
　　巻十
　　锦纒道【六十六字】
　　玉梅令【六十六字】
　　谢池春【六十六字　又名卖花声】
　　【按浪淘沙亦名卖花声与此各异　又按此调与风中栁字句皆同而风中栁本有六十四字者故各列之】
　　【类列】谢池春慢【九十字】
　　青玉案【六十六字　前后次句皆六字】
　　又一体【六十六字　前后五句皆不叶】
　　又一体【六十六字　前次句五字后次句七字】又一体【六十七字　前次句六字后次句七字】又一体【六十七字　同上前后五句不叶】又一体【六十七字　前次句七字】
　　又一体【六十八字　后次句八字】
　　声声令【六十六字】
　　【类列】声声慢【九十六字】
　　又一体【九十七字　九句五字此通用正格按此调谱图因误读妄分五体今细考注明】
　　又一体【九十七字　入声韵】
　　又一体【九十九字　两结同晁集作胜胜慢】又一体【九十九字　入声韵　两结同】
　　酷相思【六十六字　与极相思无涉】
　　庆春泽【六十六字　与庆春宫无涉】
　　又一体【一百八字　即髙阳台】
　　【按此调与髙阳台字字相同旧草堂两收之今详查合注】
　　髙阳台【附论】
　　凤凰阁【六十七字】
　　又一体【六十七字　后四五句异】
　　梦行云【六十七字】
　　看花囘【六十七字】
　　又一体【一百一字　仄韵】
　　又一体【一百一字　句法异】
　　又一体【一百三字　二字句起韵】
　　又一体【一百四字　三字句起韵末六字】三奠子【六十七字】
　　两同心【六十八字】
　　又一体【六十八字　首句起韵】
　　又一体【六十八字　入声韵】
　　又一体【七十二字　前后次句五字五句四字】佳人醉【六十九字】
　　月坐令【七十字】
　　月上海棠【七十字】
　　又一体【七十字　次句七字前后三句五字】惜黄花【七十字】
　　【类列】惜黄花慢【一百八字】
　　又一体【一百八字　平韵】
　　千秋嵗【七十一字】
　　又一体【七十一字　首句不起韵前后七句皆叶】又一体【七十二字　三句七字】
　　【类列】千秋嵗引【八十二字】
　　西施【七十一字】
　　又一体【七十二字　句法异】
　　惜奴娇【七十一字】
　　又一体【七十二字　次句六字】
　　又一体【七十二字　次句七字四句三字】又一体【七十三字　五句七字此亦平仄互叶体】离亭燕【七十二字】
　　又一体【七十二字　前后次句六句俱平平起】忆帝京【七十二字】
　　又一体【七十六字　次句分两三字前结六字】粉蝶儿【七十二字】
　　【类列】粉蝶儿慢【九十六字】
　　巻十一
　　于飞乐【七十二字】
　　又一体【七十三字　另格】
　　又一体【七十六字　后起两三一四】
　　撼庭竹【七十二字　与撼庭秋无涉】
　　又一体【七十二字　仄韵】
　　风入松【七十二字】
　　又一体【七十四字　前后四句七字】
　　又一体【七十六字　前后次句五字】
　　荔枝香近【七十三字】
　　又一体【七十六字　句法异】
　　师师令【七十三字】
　　郭郎儿近拍【七十三字】
　　隔浦莲近拍【七十三字　或无近拍二字　或止有近字】隔帘聴【七十三字】
　　碧牡丹【七十四字】
　　又一体【七十五字　次句与两结皆分两三字句】传言玉女【七十四字】
　　百媚娘【七十四字】
　　剔银灯【七十四字】
　　又一体【七十五字　次句七字】
　　又一体【七十六字　前后次句皆七字】
　　越溪春【七十五字】
　　长生乐【七十五字】
　　又一体【七十五字　句异】
　　千年调【七十五字】
　　蕋珠闲【七十五字】
　　解蹀躞【七十五字】
　　又一体【七十五字　两结俱一四两三】
　　瑞云浓【七十五字　与瑞雪浓无涉】
　　番枪子【七十五字】
　　下水船【七十五字】
　　又一体【七十五字　叶韵处异】
　　又一体【七十六字　后三句七字】
　　扑蝴蝶【七十五字　或加近字】
　　又一体【七十七字　后三句七字】
　　春草碧【七十五字】
　　又一体【九十八字　另格】
　　婆罗门引【七十六字】
　　【类列】婆罗门令【八十六字】
　　御街行【七十六字】
　　又一体【七十六字　前后五句用平不叶】又一体【七十八字　又名孤雁儿　次句分两三字按书舟有孤雁儿与此体同不另录】
　　又一体【八十二字　前后四句七字】
　　侧犯【七十七字】
　　四园竹【七十七字　四或作西】
　　祝英台近【七十七字　或无近字　又名月底修箫谱】凤楼春【七十七字】
　　一丛花【七十八字】
　　阳闗引【七十八字　又名古阳闗　与小秦王又名阳闗曲无涉】金人捧露盘【七十九字　又名上西平　西平曲　上南平按此调谱皆复收而图谱收至三体尤误】
　　望云涯引【七十九字】
　　梦还京【七十九字】
　　山亭栁【七十九字】
　　又一体【七十九字　仄韵】
　　镇西【七十九字】
　　又一体【七十九字　首次句异栁集作小镇西】小镇西犯【七十一字　结异】
　　【按此调止七十一字例应前列但题有犯字是犯他调者必非镇西全体故以列于正调之后】
　　红林檎近【七十九字】
　　巻十二
　　过涧歇【八十字】
　　安公子【八十字】
　　又一体【一百二字　前后同此体整顺可从】又一体【一百四字　前后五句十字】
　　又一体【一百六字　前后四句八字】
　　又一体【一百六字　前后三句皆稍异五句皆七字】早梅芳近【八十字　或无近字】
　　又一体【八十二字　后结八字】
　　瑶堦草【八十字】
　　鬬百花【八十一字　又名夏州　与鬬百草无涉】有有令【八十一字】
　　皂罗特髻【八十一字】
　　彩凤飞【八十一字】
　　最髙楼【八十一字】
　　又一体【八十二字　三句六字后起二句不叶】倒垂栁【八十一字】
　　栁初新【八十一字】
　　新荷叶【八十二字】
　　梦玉人引【八十二字】
　　栁腰轻【八十二字】
　　爪茉莉【八十二字】
　　祭天神【八十二字】
　　又一体【八十五字　句异】
　　蓦山溪【八十二字　又名上阳春】
　　又一体【八十二字　前后起句用韵】
　　拂霓裳【八十二字】
　　又一体【八十三字　次句八字七八两句平仄异】秋夜月【八十二字　与相见欢别名秋夜月无涉】又一体【八十四字　整齐可从】
　　洞仙歌【八十二字　或加令字】
　　又一体【八十三字　后五句四字】
　　又一体【八十四字　后四句作两三字】
　　又一体【八十五字　后七句多二字】
　　又一体【八十六字　后四句作两三字　后七句多二字按啸余于八十六字牧林外词因句字误读妄云更韵谬甚今附録订正】
　　又一体【八十七字　四五两句作两五字】又一体【八十八字　五句多一字后起与前同按潘牥此调题曰羽仙歌图谱不知即洞仙歌因又收羽仙歌且又收洞仙歌令误】
　　又一体【一百十九字　以下三调与洞仙歌全异】又一体【一百二十三字】
　　又一体【一百二十六字】
　　长寿乐【八十三字】
　　迷仙引【八十三字　与迷神引无涉】
　　黄鹤引【八十三字】
　　满路花【八十三字　或加捉拍二字】
　　又一体【八十三字　前后起句用韵】
　　又一体【八十三字　平韵】
　　又一体【八十三字　整齐可从】
　　又一体【八十六字　后起七字叶韵】
　　归去难【附证】
　　【合调】满园花【八十七字】
　　【合调】一枝花【九十字】
　　【按此二调句法俱与满路花相似定是一调故题中俱有花字因收于此】
　　鹤冲天【八十四字】
　　又一体【八十六字　前后同不换韵】
　　又一体【八十八字　后次句六字四句六字按此鹤冲天正调与喜迁莺春光好借名者不同】
　　踏青游【八十四字】
　　蕙兰芳引【八十四字】
　　清波引【八十四字】
　　巻十三
　　簇水【八十五字】
　　华胥引【八十六字】
　　离别难【八十七字】
　　又一体【一百十二字　另格】
　　醉思仙【八十八字】
　　八六子【八十八字】
　　又一体【九十字　句异】
　　又一体【八十九字】
　　又一体【八十四字　少一句】
　　又一体【九十一字　此调明整】
　　惜红衣【八十八字】
　　劝金船【八十八字】
　　满江红【八十九字　防音录云原名上江红】又一体【九十一字　三句五字】
　　又一体【九十三字　三四两句共十一字此格通用】又一体【九十三字　两段中七字句俱叶韵】又一体【九十三字　平韵】
　　又一体【九十七字　两段七字四句俱作八字】石湖仙【八十九字】
　　鱼游春水【八十九字】
　　雪狮儿【八十九字　又名狮儿词】
　　又一体【九十二字　次句七字】
　　【按四犯剪梅花犯此调另列在后说见本调下】
　　逺朝归【八十九字】
　　探芳信【八十九字　信或作讯　即玉人歌】
　　玉人歌【附证】
　　又一体【九十字　后五句分两三字】
　　遥天奉翠华引【九十字　与三台令无涉】玉京秋【九十字　与玉京謡无涉】
　　恋香衾【九十字　与恋綉衾无涉】
　　驻马聴【九十字】
　　法曲献仙音【九十一字　或无法曲二字】又一体【九十二字　句法异】
　　采莲令【九十一字】
　　凄凉犯【九十一字　犯又作调又名瑞寉仙影】又一体【九十三字　七句八句俱七字】
　　【按此调又名瑞寉仙影与正调瑞寉仙无涉】
　　夏云峰【九十一字】
　　【按此调草堂旧选所载而词统词滙图谱诸书未知何故失收词滙反将仲殊金明池收作夏云峯大误】
　　醉翁撡【九十一字】
　　露华【九十二字】
　　宣清【九十二字】
　　塞翁吟【九十二字】
　　辘轳金井【九十二字】
　　东风齐着力【九十二字】
　　金盏倒垂莲【九十二字】
　　意难忘【九十二字】
　　惜秋华【九十三字】
　　又一体【九十四字　后三句五字】
　　满庭芳【九十三字】
　　又一体【九十五字　前后第七句俱七字　又名鏁阳台　满庭霜】又一体【九十五字　后五句平仄异】
　　潇湘夜雨【九十三字】
　　【按此调与满庭芳相似而实不同其中前后七字句对偶是另为一格词滙云一调非也周竹坡词误以满庭芳为潇湘夜雨选声列潇湘夜雨调不收此词而反收周之真满庭芳以为式误矣】
　　巻十四
　　如鱼水【九十三字】
　　梅子黄时雨【九十四字】
　　尾犯【九十四字】
　　又一体【九十五字　后次句七字　又名碧芙蓉】又一体【九十五字　尾句异】
　　又一体【九十八字　另格】
　　又一体【九十九字　前结七字】
　　雪梅香【九十四字】
　　金浮图【九十四字】
　　一枝春【九十四字】
　　白雪【九十四字】
　　天香【九十四字】
　　又一体【九十六字　前结六字后三四句十字】玉漏迟【九十四字】
　　六么令【九十四字　或作緑腰录要　又名乐世】四犯剪梅花【九十四字】
　　【按此调用解连环醉蓬莱雪狮儿复用醉蓬莱故曰四犯本应载解连环下因首两句不似解连环故照字数列此】
　　留客住【九十四字】
　　又一体【九十七字　有讹】
　　玉女迎春慢【九十五字】
　　扫花游【九十五字　又名扫地花　扫地游图谱复收】水调歌头【九十五字　自石名花犯念奴　梦窗名江南好按此调梦窗稿作江南好前忆江南亦名江南好与此无涉】
　　凤凰台上忆吹箫【九十五字】
　　又一体【九十六字　四句六字后四句七字尾六字】又一体【九十七字　四句七字】
　　双瑞莲【九十五字　与双头莲无涉】
　　梦杨州【九十六字】
　　塞垣春【九十六字】
　　又一体【九十八字　后次句三句九字】
　　倦寻芳【九十六字】
　　又一体【九十七字】
　　双双燕【九十六字】
　　又一体【九十八字　九句六字比上体多二字】黄莺儿【九十六字】
　　步月【九十六字　按此调似满庭芳然实不同】又一体【九十四字　用入声韵　因前体史梅溪词是正格故此体虽字少列后】汉宫春【九十六字　又名庆千秋】
　　又一体【九十六字　仄韵】
　　阳台路【九十六字　与阳台梦无涉】
　　采明珠【九十六字】
　　庆清朝【九十七字　或加慢字】
　　又一体【九十七字　后起分两三字】
　　绿盖舞风轻【九十七字】
　　玉京谣【九十七字　与玉京秋无涉】
　　西子妆【九十七字　或加慢字】
　　被花恼【九十七字】
　　巻十五
　　玉簟凉【九十七字】
　　月边娇【九十七字】
　　暗香【九十七字　又名红情】
　　【按白石制暗香疎影一调后人改名红情绿意今人皆仍之未有玩索而知其即暗香疎影者今考而合之】
　　夜合花【九十七字】
　　又一体【一百字　前后六句皆六字分两三字】醉蓬莱【九十七字　四犯剪梅花犯此调另列在前说见本调下】燕春台【九十七字】
　　【按啸余收燕台春又收燕春台颠倒一字误收二调又所收同是一词此舛谬之尤者今正之其题名照旧草堂作燕春台　又按此调前误少二字后误多二字今姑照旧录之观后夏初临注自明】
　　夏初临【九十七字】
　　【按此调与燕春台确是一调但前词误多少耳今细加论定】
　　又一体【九十八字　六句七字】
　　瑶台第一层【九十七字】
　　长亭怨慢【九十七字　或无慢字】
　　黄鹂绕碧树【九十七字】
　　帝台春【九十七字】
　　珍珠帘【九十八字　珍或作真】
　　又一体【一百一字　次句九字作者多从此体】又一体【一百一字　三四两句上四下六】玲珑玉【九十八字】
　　扬州慢【九十八字　与梦扬州无涉】
　　【本谱于调之名同者彚为一处如长相思西江月等体裁各别者是也于调之相沿者亦彚之如木兰花之减字偷声丑奴儿之摊破捉拍等字句相因者是也或曰前于甘州子下附甘州遍八声甘州等此扬州慢与梦扬州亦同一州名何以不相附耶余曰甘州古曲乃当时边地之声伊梁甘石渭氏皆有其音故乐府有六州歌头此虽名曰某州而其曲则不言本州之事犹今俗行小曲如吴江桐城之类也故凡为甘州者同出一源自宜合序若梦扬州则少游因忆扬州而作扬州慢则白石因游扬州而作皆创为新调即以词意名题其所言即扬州之事与甘州固不侔也或曰如此说则甘州可以杂咏扬州二调将必咏扬州方可用乎余曰甘州原有古曲故作者用为杂咏乃因其调而填之扬州经二公创调亦即是古曲后人亦因其调而填之用为杂咏有何不可乎但二公当日偶然各咏其意今欲比而相从则不可耳】
　　月下笛【九十八字】
　　又一体【九十八字　句法多异】
　　又一体【九十九字　尾句两三一四】
　　又一体【九十九字　四五两句上三下七】三部乐【九十八字】
　　又一体【九十八字　首句不起韵九句平仄异】又一体【九十九字　六句七字后起用平次句四字三句五字】云仙引【九十八字　与迷仙引无涉】
　　芰荷香【九十八字】
　　孤鸾【九十八字】
　　又一体【九十八字　前后四五两句俱各五字】又一体【九十八字　后起两四字】
　　昼夜乐【九十八字】
　　八节长欢【九十八字】
　　逍遥乐【九十八字】
　　并蒂芙蓉【九十八字】
　　绣停针【九十八字】
　　二郎神【九十八字】
　　又一体【一百四字　另格】
　　又一体【一百五字　此为本调正格　又名十二郎图谱复收】又一体【一百五字　句法异　末以平叶仄】陌上花【九十九字】
　　玲珑四犯【九十九字】
　　又一体【九十九字　后四句六句皆六字】又一体【一百一字　八句仄后起不叶】
　　又一体【九十九字　此字少因另格故列于后】燕山亭【九十九字　词滙作宴山亭然与山亭宴无涉】大有【九十九字】
　　凤池吟【九十九字　与凤箫吟无涉】
　　紫玉箫【九十九字】
　　国香慢【九十九字　本词于题上加彝则商三字删之】
　　巻十六
　　垂杨【九十九字】
　　秋宵吟【九十九字】
　　迷神引【九十九字　与迷仙引无涉】
　　无闷【九十九字　即催雪】
　　催雪【附证】
　　又一体【九十九字　程集作闺怨无闷　八句法不同后五句少一字】十月桃【九十九字】
　　新雁过妆楼【九十九字　即瑶台聚八仙　八宝妆】
　　瑶台聚八仙【附证】
　　八宝妆【附证】
　　【按八宝妆另有一百十字正调列后】
　　锁牕寒【九十九字　或作锁寒窗误】
　　金菊对芙蓉【九十九字】
　　月华清【九十九字】
　　又一体【一百字　四句后次句句法异】
　　三姝媚【九十九字】
　　又一体【一百一字　后结多二字】
　　丁香结【九十九字】
　　念奴娇【一百字　又名百字令　百字谣　大江东去　酹江月　大江西上曲　壶
　　中天　淮甸春　无俗念　湘月】
　　又一体【一百字　后次句五字三句四字】又一体【一百字　平韵】
　　【按此调最平显况从来名曰百字令岂有作九十几字与百一百二者谱图等书讹读乱注且妄列多体复收多调甚至大江东去脱误作大江乗更收赛天香以升庵词作式皆舛错可怪今俱细加论定　白石湘月一阕自注即念奴娇鬲指声今其理不传其字句与念奴娇同故不另録】
　　换巢鸾凤【一百字　平仄互叶体】
　　渡江云【一百字】
　　琵琶仙【一百字】
　　御带花【一百字】
　　东风第一枝【一百字】
　　春夏两相期【一百字】
　　彩云归【一百字　与防鸾归无涉】
　　万年欢【一百字】
　　又一体【一百一字　平韵】
　　绛都春【一百字】
　　又一体【九十八字　平韵】
　　【本谱以字数为序但此调以一百字用仄韵者为正调其平韵乃陈西麓所创故以为附即如东堂之忆秦娥虽字少不得居青莲词之前也】
　　绕佛阁【一百字】
　　霓裳中序第一【一百字　或无第一两字】又一体【一百二字　前四句后五句俱五字】又一体【一百三字　三句七字】
　　解语花【一百字】
　　又一体【一百一字　三句六字前后四句用平】桂枝香【一百一字　又名疎帘淡月】
　　【按此调因东泽词句寓名疎帘淡月图谱喜新遂以疎帘淡月立调又误落一字作一百字更以荆公正调一百一字为疎帘淡月第二体岂不大误】
　　满朝欢【一百一字　与归朝欢无涉】
　　剪牡丹【一百一字】
　　水龙吟【一百一字】
　　又一体【一百二字　又名小楼连苑　庄春嵗龙吟曲　海天濶处　此体异前乃
　　是正格】
　　【按此调一百二字乃常用定格不过因少游词句故名小楼连苑耳啸余误读落红二字相连以为另体大误又复收庄椿嵗亦误图谱既复收小楼连苑而所收之词仍是水龙吟正调何也结句尤多错认今皆论定】
　　又一体【一百二字　首句七字次句六字】
　　巻十七
　　玉烛新【一百一字】
　　月当聴【一百一字　与霜天晓角别名者不同】瑞雪浓慢【一百一字　与瑞云浓无涉】
　　翠楼吟【一百一字　与凤楼吟翠仙吟无涉】凤箫吟【一百一字　又名凤楼吟　芳草　与翠楼吟凤池吟俱无涉】
　　芳草【附论】
　　凤归云【一百一字】
　　又一体【一百十八字　仄韵】
　　山亭宴【一百一字　与宴山亭无涉】
　　曲江秋【一百一字】
　　又一体【一百三字　前十句五字后七句六字】寿楼春【一百一字】
　　忆旧游【一百二字】
　　花犯【一百二字】
　　瑞鹤仙【一百二字　与凄凉犯别名瑞寉仙影无涉　汲古刻樵隠词作瑞仙寉误】又一体【一百二字　后结异】
　　又一体【一百二字　九句七字十句六字后起叶】又一体【一百三字　首句不起韵】
　　曲游春【一百二字】
　　倒犯【一百二字】
　　鬭百草【一百二字　与鬬百花无涉】
　　瑶花【一百二字　或加慢字】
　　齐天乐【一百二字　又名台城路　五福降中天　如此江山　图谱复收三调反遗
　　一百二字正调】
　　又一体【一百三字　后次句四字三句六字】庆春宫【一百二字　或作庆宫春误　与庆春泽无涉】又一体【一百二字　入声韵】
　　湘春夜月【一百二字】
　　石州慢【一百二字　慢或作引　又名栁色黄】昼锦堂【一百二字】
　　氐州第一【一百二字】
　　南浦【一百二字】
　　又一体【一百五字　仄韵】
　　宴清都【一百二字　又名四代好】
　　西平乐【一百三字】
　　又一体【一百三十七字　或加慢字　平韵】金盏子【一百三字】
　　龙山防【一百三字】
　　澡兰香【一百三字】
　　巻十八
　　喜朝天【一百三字】
　　竹马儿【一百三字　儿或作子】
　　征部乐【一百三字】
　　湘江静【一百三字】
　　双声子【一百三字】
　　惜余欢【一百三字】
　　春云怨【一百三字】
　　还京乐【一百三字】
　　雨霖铃【一百三字】
　　眉妩【一百三字　又名百宜娇　按此调又名百宜娇而另有百宜娇一百五字正体列
　　后】
　　情久长【一百三字　或作情长久】
　　迎新春【一百四字】
　　合欢带【一百四字】
　　又一体【一百五字　首句多一字八句六字】月中桂【一百四字】
　　阳春【一百四字　或加曲字】
　　绮罗香【一百四字】
　　【按此调本一百四字旧刻于后段第二句落去一字故作一百三字今歴查各家此句皆六字】
　　霜花腴【一百四字】
　　西湖月【一百四字】
　　绮寮怨【一百四字】
　　送入我门来【一百四字】
　　【按词统载明人吴鼎芳作此调只七十八字乃于前后段之末各少十三字不知其何所本古无此体故不收】
　　忆瑶姬【一百四字】
　　又一体【一百九字　句法异】
　　永遇乐【一百四字　又名消息】
　　又一体【一百四字　平韵】
　　拜星月慢【一百四字　或无慢字　星或作新】向湖边【一百四字】
　　潇湘逢故人慢【一百四字】
　　春从天上来【一百四字】
　　花心动【一百四字】
　　归朝欢【一百四字　又名菖蒲绿　与满朝欢无涉】西河【一百四字　三叠　又名西湖】
　　又一体【一百四字　首三字起韵后起结亦异】又一体【一百五字　三叠四句多一字】
　　百宜娇【一百四字　与眉妩别名百宜娇不同】梦横塘【一百五字】
　　尉迟杯【一百五字】
　　又一体【一百五字　后三四句各四字五句六字】又一体【一百六字　平韵】
　　秋霁【一百五字　即春霁】
　　【按草堂收秋霁春霁二调句字皆同今订正因梅溪酉麓草窗皆名秋霁故从之】
　　曲玉管【一百五字】
　　泛清波摘遍【一百六字】
　　巻十九
　　角招【一百六字】
　　解连环【一百六字　即望梅　又名杏梁燕玉聨环　四犯剪梅花犯此调巳另列
　　在前】
　　【按此调亦名玉聨环与一落索别名者不同】
　　望梅【附论】
　　飞雪满羣山【一百六字　羣或作堆】
　　又一体【一百七字　后次句五字又名扁舟寻旧约】望海潮【一百七字】
　　又一体【一百七字　后结上六下五】
　　望湘人【一百七字】
　　夜飞鹊【一百七字　或加慢字】
　　无愁可解【一百七字】
　　折红梅【一百七字】
　　一蕚红【一百八字】
　　薄幸【一百八字】
　　夺锦标【一百八字】
　　一寸金【一百八字】
　　撃梧桐【一百八字】
　　又一体【一百十字　另格】
　　大圣乐【一百八字】
　　又一体【一百十字　平仄互叶体】
　　【按此调词统谓即沁园春误此调有用仄体有平仄互叶体与沁园春相去径庭】
　　杜韦娘【一百九字】
　　过秦楼【一百九字】
　　【按此调又名惜余春慢又名苏武慢又名选冠子故歴来纷错今彚取细订列后】
　　又一体【一百十一字　仄韵】
　　【合调】惜余春慢【一百十三字】
　　【合调】苏武慢【一百七字】
　　又一体【一百十一字　句异】
　　又一体【一百十三字　句异】
　　八宝妆【一百十字　此系正体与新雁过妆楼别名者不同】疎影【一百十字　又名绿意　疎字啸余作棘字误按此调白石所制后人名曰绿意今察明注悉　又彭元逊解佩环亦与相同】绿意【附证】
　　解佩环【附证】
　　八犯玉交枝【一百十字】
　　髙山流水【一百十字】
　　慢巻防【一百十字　防字愚谓应作袖字】五防结同心【一百十一字】
　　霜叶飞【一百十一字】
　　八归【一百十一字】
　　又一体【一百十五字　仄韵】
　　透碧霄【一百十二字】
　　玉山枕【一百十三字】
　　丹凤吟【一百十四字】
　　轮台子【一百十四字】
　　紫萸香慢【一百十四字】
　　沁园春【一百十四字　又名寿星明】
　　又一体【一百十五字　前后八句皆七字九句皆八字后起不叶次句五字三句四字按词统谓此调又名大圣乐洞庭春色非也】
　　【类列】花发沁园春【一百五字】
　　【按此调与沁园春絶异因其名同附此又以沁园春是古调作者极盛其名最显故虽字多列之于前而以此调附焉】
　　洞庭春色【一百十三字】
　　【按此调与沁园春相似而后段第二句不同查书舟有此调亦名洞庭春色必是各体故另收之】
　　摸鱼儿【一百十六字　儿或作子　又名安庆摸　买陂塘　陂塘栁】又一体【一百十七字　前段稍异后段全异】
　　巻二十
　　贺新郎【一百十六字　郎或作凉　又名金缕曲　金缕歌　金缕衣　貂裘换酒
　　乳燕飞　风敲竹】
　　又一体【一百十六字　七字句平仄异】
　　【按谱图因误读妄分多体又注语糢糊今细辨正】
　　子夜歌【一百十七字】
　　【按此系子夜歌正调与菩萨蛮别名者不同】
　　金明池【一百二十字】
　　【按词滙失收夏云峯正调而以仲殊所作此调借入大误】
　　送征衣【一百二十一字】
　　笛家【一百二十一字】
　　白苎【一百二十一字　又名白纻歌】
　　又一体【一百二十五字　后起句下多四字句】秋思耗【一百二十三字　又名画屏秋色】春风嬝娜【一百二十五字】
　　翠羽吟【一百二十五字　与楼吟无涉】
　　十二时【一百三十字】
　　【按朱敦儒有十二时小令查系忆少年与此不同】
　　兰陵王【一百三十字】
　　破阵乐【一百三十二字】
　　瑞龙吟【一百三十三字　三叠】
　　大酺【一百三十三字】
　　歌头【一百三十六字】
　　多丽【一百三十九字　又名绿头鸭】
　　又一体【一百三十九字　首句仄前六后四句异】又一体【一百四十字　入声韵】
　　玉女摇仙佩【一百三十九字】
　　六丑【一百四十字】
　　【按此调升庵以其名不佳改曰个侬所填平仄多误且失叶数韵图谱不知两收之而即以杨词为式误甚】
　　玉抱肚【一百四十字】
　　六州歌头【一百四十一字】
　　又一体【一百四十二字　内五换仄韵】
　　又一体【一百四十三字　各家多用此体】夜半乐【一百四十四字　三叠】
　　又一体【一百四十六字　句异字讹】
　　宝鼎现【一百五十五字　三叠】
　　又一体【一百五十八字　句法异】
　　又一体【一百五十八字　三结相同】
　　穆防砂【一百六十九字】
　　稍遍【二百三字　稍或作哨】
　　【按此调旧注讹错之甚今逐句援引注释得以明晰】
　　戚氏【二百十二字　三叠　平仄互叶体】又一体【二百十三字　六句七字叶韵】
　　莺啼序【二百四十字　四叠】
　　【按词篇字数最长者惟此调舛错不合者亦惟此调又因作者甚寡故难于考正今细加拟议但据所传数篇折衷酌定庶有所遵守不至堕落图谱诸刻之云雾中云臣】等谨按词律二十巻
　　国朝万树撰树字红友宜兴人是编纠正啸余谱及填词图谱之讹以及诸家词集之舛异如草堂诗余有小令中调长调之目旧谱遂谓五十八字以内为小令五十九字至九十字为中调九十一字以外为长调树则谓七娘子有五十八字者有六十字者将为小令乎中调乎雪狮儿有八十九字者有九十二字者将为中调乎长调乎故但列诸调而不立三等之名又旧谱于一调而长短不同者皆定为某调第一体某调第二体树则谓调有异同体无先后所列次第既不以时代为差何由知孰为第几故但以字数多寡为序而不立名目皆精确不刋其最入微者一为旧谱不分句读往往据平仄混填树则谓七字有上三下四句如唐多令燕辞归客尚淹留之类五字有上一下四句如桂华明遇广寒仙女之类四字有横担之句如风流子倚栏杆处上琴台去之类一为词字平仄旧谱但据字而填树则谓上声入声有时可以代平而名词转折跌荡处多用去声一为旧谱五七字之句所注可平可仄多改为诗句树则谓古词抑扬顿挫多在拗字其论尤前人所未发至于考调名之新旧证传写之舛讹辨元人曲词之分斥明人自度之谬考证尤一一有据虽偶有过拘之处而唐宋以来倚声度曲之法已十得其九矣乾隆四十二年二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀

　　词律序
　　有韵之文肇自赓歌降而曰诗曰骚曰赋莫不以音节铿锵为美传及后世学诗学骚学赋者溯源及流皆可各遵所尚蔚然自成厥章不失古作者之体裁而巳未尝必句栉字比域于本文而设为章程以律之也诗之变古而律其法犹寛至诗变而为词其法不得不加宻矣何者词为曲所滥觞寄情歌咏既取丰神之蕴借尤贵音调之协和其倡为名目诸公皆才士而又精于声音节簇之防妙故凡其篇幅短长字句平仄皆非无故决然为一定不可移易焉者世无知音鲜识其奥而作者又不自言其所以然以告于后人于是世之自命为才人宿学遂不问古作者制词之所以然而窃谓裁割字句交互平仄之间无事拘泥可任情率意更改増减讵知古调尽失词之名存而音亡矣嘻设词可不拘成格惟凭臆是逞则何不以诗以骚以赋不必句栉字比者为之而必词之为耶夫既刻意为词复故失其音节之所在不惑之甚耶阳羡万子有忧之谓古词本来自今泯灭乃究其弊所从始縁诸家刋本不详考其真而讹以承讹或窜以巳见遂使流失莫底非亟为救正不可然欲救其弊更无他求惟有句栉字比于昔人原词以为章程巳耳因辑成此集考究精严无防不著名曰词律义取乎刑名法制若将禁防佻达不率之为者顾推寻本源期于合辙而止未尝深刻以绳世之自命为才人宿学者也夫防矩立而后天下有良工衔勒齐而后天下无泛驾吾知嗣是海内词家必更无自轶于尺寸之外而词源大正矣爰喜而授之梓
　　康熈丁卯上巳山阴吴兴祚题





　　词律自叙
　　嘅自曲调既兴诗余遂废纵览草堂之遗帙谁知大晟之元音然而时届金元人工声律迹其编著尚有典型明兴之初余风未冺青邱之体裁幽秀文成之丰格髙华矩矱犹存风流可想既而斯道愈逺愈离即世所脍炙之娄东新都两家撷芳则可佩就轨则多岐按律之学未精自度之腔乃出虽云自我作古实则英雄欺人盖縁数百年来士大夫辈帖括之外惟事于诗长短之音多置弗论即南曲盛行于代作家多擅其名而试付校讐类皆龃龉况乎词句不付歌喉涉歴已号通材摹仿莫求精审故维扬张氏据词而为图钱唐谢氏广之吴江徐氏去图而着谱新安程氏辑之于是啸余谱一书通行天壤靡不骇称博覈奉作章程矣百年以来蒸尝弗辍近嵗所见剞劂载新而未察其触目瑕瘢通身罅漏也近复有填词图谱者图则葫芦张本谱则矉捧啸余持议或偏叅稽太畧盖歴来造谱之意原欲有便于人但拟拗句难填试易平辞易叶故于每篇作注逐字为音可平可仄并正韵而皆移五言七言改诗句而后已列调既谬分句尤讹云昭示于来兹实大误夫后学不知诗余乃剧本之先声昔日入伶工之歌板如耆卿标明于分调诚斋垂法于择腔尧章自注鬲指之声君持致辨煞尾之字当时或随宫造格剏制于前或遵调填音因仍于后其腔之疾徐长短字之平仄阴阳守一定而不移证诸家而皆合兹虽旧拍不复可考而声响犹有可推乃今泛泛之流别有超超之论谓词以琢辞见妙炼句穪工但求选艳而披华可使惊新而赏异奚必斤斤于句读之末琐琐于平仄之防况世传啸余一编即为铁板近更有图谱数巻尤是金科凡调之稍有难谐皆谱所巳经驳正但从顺口便可名家于是篇牍汗牛枣梨充栋至今日而词风愈盛词学愈衰矣仆本鄙人生为笨伯覩兹迷谬心窃惑焉谓此际
　　熙朝世隆文运翕然风防家擅鸿篇乃以鲍谢隽才燕许大手沉溺于学究兔园之册頽顐于村伶钉铰之篇不禁发其嗟吁遂拟取而论订夫今之所疑拗句者乃当日所为谐音协律者也今之所改顺句者乃当日所为捩喉扭嗓者也但观清真一集方氏和章无一字而相违更四声之尽合如可议改则美成何其闇劣而不能制为婉顺之腔千里何其昬庸而不能换一妥便之字其他数百年间之才流韵士何以识见皆出今人之下万万哉且词谓之填如坑穴在焉以物实之而恰满如字可以易则枘凿背矣即强纳之而不安况乎髭防数茎惟贵在推敲之确否则毫挥百幅何难为磅礴之雄乃后人不思寻绎古词止晓遵循时谱既信其分注为尽善又乐其改顺为易从人或议其謷牙彼则援以借口嗟乎古音不作大雅云亡可胜悼哉或云今日无复歌词斯世谁知协律惟贵有文有采博时誉于铿锵何堪亦步亦趋反贻讥于朴遫则何不自制新腔殊名另号安用袭称古调阳奉阴违故愚谓信传而不信经有作不如无作又或云古人亦未必全合如眉山之雄杰词尝见诮于当年失调亦原自可歌如玉茗之离竒曲反大行于斯世不知古人有云取法乎上择善而从非谓旧词必无误填然罗列在前我自可加审勘非谓今词必无中节然源流无本我岂敢作依从故肇于李唐者本为剏始之音即有诘屈难调总当仍其旧贯其行于赵宋者自皆合律之作然有比类太异亦必摘其防瑕除僻调之单行未堪援证凡曩篇之有据自贵折衷要当獭祭而定厥指归讵宜蠡测而狥其眇见用是发为愿力加以校讐戊申已酉之间即与陈检讨【其年】论此志于金台客邸丙辰丁巳之际因过侯盐官【亦园】昉此事于蓉湖艸堂乃未几而同人皆鹊起以乘车贱子则鹑悬而弹铗北辕燕晋南棹楚闽兴既败于饥驱力复孱于孤立赍此怅惋十稔于兹飚馆披函灯帷搦管未尝不惄焉而抱疚也戌夏自晋安莲幕从鞾帊于军中丑春在端署蕉寄琴尊于阁上因繙旧业儗卒前编时公子琰青方有志于声律家之学其小阮雪舫复夙负乎长短句之名闻述鄙懐咸资鼓劝但以官衙严谧若新妇于深闺里秘置三年载籍荒凉如老衲之破笥中残经一巻漂泊向天涯海角既不比通都大市有四库之堪求交防惟明月清风又不遇骚客名流无一鸱之可借祗据贺囊之所挈及搜邺架之所存惟花庵草堂尊前花间万选汲古刻诸家沈氏四集啸余谱词统词滙词综选声数种聊用叅较攷其调之异同酌其句之分合辨其字之平仄序其篇之短长务标准于名家必酌中于各制有调同名别者则删而合之有调别名同者则分而疏之复者厘之缺者补之时则慎庵吴子相为助阅于其初苍崖姜君更共编摩于其后録之成帙稍有可观计为巻二十为调六百六十为体千一百八十有竒其篇则取之唐宋兼及金元而不收明朝自度
　　本朝自度之腔于字则论其平仄兼分上去而每详以入作平以上作平之説此虽独出乎一人之臆见未必有
　　符于四海之时流然试注目而发深思平心而持公论或片言之防中或一得之足收亦有偶合于古人未必无裨于末学但志在明腔正格自不免驳谬纠譌而近来谱图实多舛错作者虽皆守而弗考论者乌可讳而弗详故谆语累辞遂多绳正之议攻瑕砭疾不无讥弹之声每有指陈或至过当固开罪于曩哲亦获戾于今贤虽或邀君子寛大之情能见谅春秋责备之义然自揣愚妄多所懐慙本以秘之帐中岂敢悬诸市上防制府有梓书之役故琰青为订稿之谋率付杀青殊多曳白因为粗述鄙意勉质方家更缕义例之诸条另作发凡于左幅欲稽列调请览前篇大言小言恕妄人姑为绪论知我罪我谅哲士定有公评尔
　　康熙二十六年嵗在丁卯上元夕阳羡万树题



　　发凡
　　啸余谱分类为题意欲别于草堂诸刻然题字参差有难取义者强为分列多至违如踏莎行御街行望逺行此行步之行岂可入歌行之内而长相思尤为不伦醉公子七娘子等是人物岂可与他子字为类通用题与三字题有何分别惜分飞纱窗恨又不入人事思忆之数天香入声色不入二字题白苎入二字不入声色题栁梢青入三字而小桃红又入声色玉连环不入珍寳若此甚多分列俱不确当故列调自应从旧以字少居前字多居后既有曩规亦便检阅
　　自草堂有小令中调长调之目后人因之但亦约畧云尔词综所云以臆见分之后遂相沿殊属牵率者也钱唐毛氏云五十八字以内为小令五十九字至九十字为中调九十一字以外为长调古人定例也愚谓此亦就草堂所分而拘执之所谓定例有何所据若以少一字为短多一字为长必无是理如七娘子有五十八字者有六十字者将名之曰小令乎抑中调乎如雪狮儿有八十九字者有九十二字者将名之曰中调乎抑长调乎故本谱但叙字数不分小令中长之名
　　旧谱之最无义理者是第一体第二体等排次既不论作者之先后又不拘字数之多寡强作鴈行若不可逾越者而所分之体乖谬殊甚尤不足取因向来词无善谱俱以之为髙曽典型学者每作一调即自注其下云第几体夫某调则某调矣何必表其为第几自唐及五代十国宋金元时逺人多谁为之考其等第而确不可移乎更有继啸余而作者逸其全刻撮其注语尤为糊突若近日图谱如归自謡止有第二而无第一山花子鹤冲天有一无二贺圣朝有一三无二女冠子有一二四五而无三临江仙有一四五六七而无二三至如酒泉子以五列六后又八体四十四字九十十一十二体皆四十三字故以八居十二之后夫既以八体之字较多则当改正为十二而以九升为八十升为九矣乃因旧定次序不敢超越故论字则以弟先兄论行则少不逾长得毋两相背谬乎此俱遵啸余而忘其为无理者也本谱但以调之字少者居前后亦以字数列书又一体又一体作者择用何体但名某调又何行辈之注耶且图谱止叙字数故同是一调散分嵌列于诸调之间殊觉割裂今照旧彚之以便简寻至沈天羽驳啸余云一调分为数体体缘何殊花间诸词未有定体何以派入谱中愚谓此语谬矣同是一调字有多少则调有短长即为分体若不分何以为谱观沈所刻或注前段多几字少几字或注后段多几字少几字是本知此体与他体异矣又或云据谱应作几字则知调体不同矣何又以为体不宜分耶花间词虽语句参差亦各有所据岂无规格而乱填者何云不可派入体中耶字之平仄尚不可相混况于通篇大段体裁耶未有定体一语为淆乱词格之本大谬无理甚矣故第一第二必不可次序而体则不可不分
　　词有调同名异者如木兰花与玉楼春之类唐人即有此异名至宋人则多取词中字名篇如贺新郎名乳燕飞水龙吟名小楼连苑之类张宗瑞绮泽新语一帙皆然然其题下自注寓本调之名也后人厌常喜新更换转多至厐杂朦混不可体认所贵作谱者合而酌之标其正名削其巧饰乃可遵守而今之传谱有二失焉啸余则不知而误复收如望江南外又收梦江南蝶恋花外又收一箩金金人捧露盘外又收上西平之类不可枚举甚至有一调收至四五者更如大江东之误作大江乗燕春台燕台春颠倒一字而两体共载一词讹谬极矣图谱则既袭旧传之误而又狥时尚之偏遂有明知是某调而故改新名者如捣练子改深院月卜算子改百尺楼生查子改美少年之类尤多不可枚举至若临江仙不依旧列第三体而换作庭院深深复注云即临江仙三体是明知而故改也又如喜迁莺因韦庄词语又名鹤冲天而后人并长调之喜迁莺亦曰鹤冲天矣中兴乐因牛希济词语又名湿罗衣而后人并字少之中兴乐亦名湿罗衣图谱且倒作罗衣湿矣总因好尚新竒矜多炫博遇一殊名亟收入帙如升庵以念奴娇为赛天香六丑为个侬图谱皆复收之而即以杨词为式盖其序所云宋调不可得则取之唐及元明是也夫唐宋元既不可得是古无此调则亦巳矣何必欲载之耶且念奴娇极为眼前熟调而读赛天香竟不辨耶个侬即用六丑美成原韵而两调连刻亦竟未辨耶本谱于异名者皆识之题下且明列于目録中使览者易于检覈有志古学者切不可贪署新呼故防旧号徒贻大方之诮也至于自昔传讹若髙阳台即庆春泽望梅即解连环之类相沿巳久莫为厘正今皆精研归并有注所不能详者则将原篇用小字载于其左以便校勘如雨中花即夜行船玉人歌即探芳信之类有大段相同而一二字稍异者则不拘字数即以附于本调之后可一览而揣其异同是则仍以大字书之如探芳新于探春过秦楼于惜余春之类又如红情绿意其名甚佳而再四玩味即暗香疎影也此等皆旧所未辨者或曰石帚赋湘月词自注即念奴娇鬲指声则体同名异或亦各有其故子何概欲比而同之余曰于今宫调失传作者但依腔填句即如湘月有石帚之注今亦不必另收盖人欲填湘月即仍是填念奴娇无庸立此名也又如晁无咎消息一调注云自过腔即越调永遇乐是虽换宫调即可换名而今人不知其理耳况其他异名皆作者巧立或后人摘字又与湘月消息不同声音之道必不终湮有知音者出能考定宫调而曹分部署之方可明辨其理于天下后世此则余生平所憾于周栁诸公无详示之遗书而时时望天之生子期公瑾也
　　词有调异名同者其辨有二一则如长相思西江月之类篇之长短迥异而名则相同故即以相比载于一处他若甘州后之附甘州子甘州遍木兰花后之附减字偷声亦俱以类相从盖彚为一区可以披巻了然而无重名误认前后翻检之劳也一则如相见欢锦堂春俱别名乌夜啼浪淘沙谢池春俱别名卖花声之类则皆各仍正名而削去雷同者俾归画一又如新雁过妆楼别名八宝妆而另有八宝妆正调菩萨蛮别名子夜歌而另有子夜歌正调一落索别名上林春而另有上林春正调眉妩别名百宜娇而另有百宜娇正调绣带子别名好女儿而另有好女儿正调之类则另列其正调而于前调兼名者注明此不在前项附载又一体之例盖又一体者【长相思等】其体虽全殊而无他名可别故合之兼名者【新雁过妆楼等】其本调自可名不得占彼调之名故判之
　　又如忆故人之化为烛影摇红虽先后悬殊而源流有本故必相从列于一处然不得以烛影新名而废其原题也又如江月晃重山江城梅花引之类二调合成者则以附于前半所用西江月江城子之后至于四犯剪梅花则犯者四调而所犯第一调之解连环便与本调不合颇为可疑故另列于九十四字之次而不随各调以上数项皆另为一例
　　分调之悮旧谱颇多其最异者如丑奴儿近一调稼轩本是全词后因失去半阕乃以集中相聨之洞仙歌全阕误补其后遂谓另有此丑奴儿长调注云一百四十六字九韵反云辛词是换韵极为可笑图谱等书皆仍其谬今为驳正图谱又载采碎花笺一调注云六十三字七韵乃本是祝英台而落去后起三句十四字耳其他参差处不可枚举皆于各调后注明
　　分段之误不全因作谱之人盖自抄刻传讹久而相袭但既欲作谱宜加裁定耳如虞山毛氏刻诸家词词综称其有功于词家固巳但未及精订如片玉词有方千里可证而不取一校对间有附识亦皆弗确然毛氏非以作谱不可深加非议若谱图照旧抄誊实多草率则责备有所难辞矣各家惟栁词最为舛错而分段处往往以换头句赘属前尾兹俱考证辨晰总以防归于理为主如笛家以后起二字句连合前段致前尾失去一叶韵字且连上作八字读而作者遂分为两四字句矣岂不悮哉长亭怨慢亦然今俱裁正若词隠三台一调从来分作两段愚独防为三叠如此类则大改旧观于体制不无防益识者自有明鉴
　　分句之误更仆难宣既未审本文之理路语气又不校本调之前后短长又不收他家对证随读随分任意防句更或因字讹而不觉或因脱落而不疑不惟律调全乖兼致文理大谬坡公水龙吟细看来不是杨花防防是离人泪原于是字防字住句昧昧者读一七两三因疑两体且有照此填之者极为可笑升庵谓淮海念多情但有当时皓月照人依旧以词调拍眼言当以但有当时作一拍皓月照作一拍人依旧作一拍盖欲强同于前尾之三字二句也其説乖谬若竟未读他篇者正词综所云升庵强作解事与乐章未谙者也沈天羽谓太拘拘此是误处岂得谓之拘拘而巳乃今时词流尚有守杨说者吾不知词调拍眼今巳无传升庵何从考定乎时流又谓防句皆有定数词人语意所到时有参差如瑞鹤仙第四句冰轮桂花满溢为句此论更竒满字是叶韵自有此调此句皆五字岂伯可忽作六字乎如此读词论词真为怪絶今遇此等俱加驳正虽深获罪于前谱实欲辨示于将来不知顾避之嫌甘蹈穿凿之谤
　　词中惟五言七言句最易淆乱七言有上四下三如唐诗一句者若鹧鸪天小牕愁黛淡秋山玉楼春棹沉云去情千里之类有上三下四句者若唐多令燕辞归客尚淹留爪茉莉金风动冷清清地之类易于误认诸家所选明词往往失调故今于上四下三者不注其上三下四者皆注豆字于第三字旁使人易晓无误整句为句半句为读读音豆故借书豆字其外有六字八字语气折下者亦用豆字注之五言有上二下三如诗句者若一络索暑气昬池馆锦堂春肠防欲栖鸦之类有一字领句而下则四字者如桂华明遇广寒宫女燕归梁记一笑千金之类尤易误填而字旁又不便注豆此则多辨于注中作者须以类推之盖尝见时贤有于齐天乐尾用遇广寒宫女句法者因总是五字句不留心而率填之不惟上一下四不合而广字仄宫字平遂悮同好事近尾矣又四字句有中二字相连者如水龙吟尾句之类与上下各二者不同此亦表于注中向因谱图皆概注几字句无所分辨作者不觉因而致误至沈选天仙子后起用上三下四解语花后尾用上二下三等将以为人模范而可载此失调之句乎然沈氏全于此事茫然观其自作多打油语至如贺新郎前结用星逢五之平平仄后结用夜未午之三仄真足絶倒而他人之是非又乌能辨察耶
　　自沈吴兴分四声以来凡用韵乐府无不调平仄者至唐律以后浸淫而为词尤以谐声为主倘平仄失调则不可入调周栁万侯等之制腔造谱皆按宫调故协于歌喉播诸弦管以迄白石梦窗辈各有所剏未有不悉音理而可造格律者今虽音理失传而词格具在学者但宜依仿旧作字字恪遵庶不失其中矩矱旧谱不知此理将古词逐字臆防平谓可仄仄谓可平夫一调之中岂无数字可以互用然必无通篇皆随意通融之理谱见畧有拗处即改顺适五七言句必成诗语并于万万不可移动者亦一例注改如摸鱼儿贺新郎绮罗香尾三字欲改作平平仄兰陵王尾六字欲改入平声之类无调不加妄注有一首而改其半者有一句而全改者于其原词判然相反尚得为本调乎学者不肯将古词对填而但将谱字为据信谱而不信词犹之信传而不信经也今所注可平可仄皆取此调之他作较证有通用者然后注之或无他作而本调前后段相合者则亦注之否则不敢以私意擅为议改或曰改拗为顺取其谐耳顺口君何必如此拘执余曰茍取顺便则何必用谱何必用旧名乎故不作词则巳既欲作词必无杜撰之理如美成造腔其拗处乃其顺处所用平仄岂慢然为之耶倘是慢然为之者何其第二首亦复如前岂亦皆慢然为之至再至三耶方千里系美成同时所和四声无一字异者岂方亦慢然为之耶后复有呉梦窗所作亦无一字异者岂吴亦慢然为之耶更歴观诸名家莫不绳尺森然者其一二有所改变或系另体或系传讹或系败笔亦当取而折衷归于至当乌可每首俱为窜易乎本谱因遵古之意甚严救弊之心颇切故于时行之谱痛加纠驳言则不无过直义则窃谓至公幸览者平心以酌之其或见闻未广褒弹有错则望加以批削垂为模范总之前贤着谱之心与今日订谱之心皆欲绍述古音啓示来学同此至公大雅之一道非有所私而创为曲说以恣讥诙也谅之谅之
　　平仄固有定律矣然平止一途仄兼上去入三种不可遇仄而以三声概填盖一调之中可概者十之六七不可概者十之三四须斟酌而后下字方得无疵此其故当于口中熟吟自得其理夫一调有一调之风度声响若上去互易则调不振起便成落腔尾句尤为吃如永遇乐之尚能饭否瑞鹤仙之又成瘦损尚又必仄能成必平饭瘦必去否损必上如此然后发调末二字若用平上或平去或去去上上上去皆为不合元人周徳清论曲有煞句定格梦窗论词亦云某调用何音煞虽其言未详而其理可悟余尝见有作南曲者于千秋嵗第十二句五字语用去声住句使歌者激起打不下三板因知上去之分判若黒白其不可假借处闗系一调不得艸艸古名词之妙全在于此若总置不顾而顺便填之则作词有何难处而必推知音者哉且照古词填之亦非甚苦难但熟吟之久则口吻间自有此调声响其拗字必格格不相入而意中亦不想及此不入调之字矣譬之南曲极熟烂如黄莺儿中两四字句用平平仄平作者口中意中必无仄仄平平矣安用费心耶所谓上去亦然盖上声舒徐和软其腔低去声激厉劲逺其腔髙相配用之方能抑扬有致大抵两上两去在所当避而篇中所载古人用字之法务宜仿而从之则自能应节即起周郎聴之亦当防印可也更有一要诀曰名词转折跌荡处多用去声何也三声之中上入二者可以作平去则独异故余尝窃谓论声虽以一平对三仄歌论则当以去对平上入也当用去者非去则激不起用入且不可防防勿用平上也
　　或曰入声派入三声吾闻之中原韵务头矣上之作平何居余曰中州韵不有者也作平乎上之为音轻柔而退逊故近于平今言词则难信姑以曲喻之北曲清江引末一字可平亦可上如西厢之下场头那荅儿发付我我字上声香美娘处分破花木字平声天下乐泛浮查到日月边边字平声安排着憔悴死死字上声如此等甚多用上皆可代平却用不得去声字但试于口吻间讽诵自觉上声之和协而去声之突兀也今旁注平之可仄者因不便琐细止注可仄髙明之家自能审酌用之至有本宜平声而古词偶用上者似近于拗此乃借以代平无害于腔故注中多为疏明如何籀宴清都前结用那更天逺山逺水逺人逺书舟亦效之用四好字盖逺好皆上声故可代平其句字本宜如美成所作庾信愁多江淹恨极须赋多字淹字宜用平声此以二逺字代之填入去声不得谱图读作上六下四认逺字仄声总注可仄是使人上去随用差极矣此类尤伙不能遍引阅者着眼
　　入之派入三声为曲言之也然词曲一理今词中之作平者比比而是比上作平者更多难以条举作者不可因其用入是仄声而填作上去也且有以入叶上者不可用去以入叶去者不可用上亦须知之以上二项皆确然可据故谆复言之不厌婆舌勿云穿凿可也
　　旧谱于可平可仄俱逐字分注分句处亦然词章既遭割裂之病览观亦有防续之嫌近日图谱踵张世文之法平用白圏仄用黑圈可通者则变其下半一望茫茫引人入暗且有讐校不精处应白而黒应黒而白者信谱者守之尤易迷惑又有平用□仄用丨可平可仄用□选声谓其淆乱止于可平可仄用□于字旁而韵句叶仍注行中愚谓亦晦而未明何如明白书之为快也盖往者多取简便不知欲以此晓示于人何妨多列几字图谱云方界文旁者总求简约以省刻资耳此虽讥诮亦或有然然论其糢糊圏之与竪亦犹鲁衞本谱则以小字明注于旁在右者为韵为叶为换为叠为句为豆在左者为可平为可仄为作平为某声【有字音易误读者故为注之如旋字凝字之类】句不破碎声可照填开巻朗然不致厐襍其又一体句法与本体同者概不复注可平仄有句法长短者则单注明此句而他句不注吴江沈氏曲谱例用丨卜厶入乍今则全字书之惟读字借用豆又以曲谱字字皆注未免太繁反为目愚谓可通用者当注不可通者原不必注且専标则字朗不致徒费眼光
　　更韵之体唐词为多有换至五六者旧谱虽注更韵而糢糊不明如酒泉子顾夐词黛怨红羞掩映画堂春欲暮残花防雨隔青楼思悠悠芳菲时节看将度寂寞其人还欲语画罗襦香粉汗不胜愁是楼悠愁叶首句羞字度语污叶次句暮字自当于暮字下注更韵而后注叶平叶仄矣乃将首次两句俱注韵字其下俱注叶字岂不糢糊今本谱于首韵注韵字更韵则注或换平或换仄第三更则注三换平或三换仄四五皆然其后叶韵句若通篇是平仄两韵则注叶平叶仄有交错者则注叶首平或叶首仄叶二平或叶二仄三四五亦然若平韵起而更韵亦平者下注叶首平二平正韵与更韵皆仄者下注叶首仄二仄其有平仄通用如西江月等则注换仄叶哨遍等则注换平叶如此庶一览可悉无糢糊之病矣
　　凡调用平仄通叶者颇多如西江月换巢鸾凤少年心俱显而易见人多知之其外如洪皓江城梅花引以蕊里叶谁飞梦窗丑奴儿慢以清明叶影友古亦以华家叶画亚山谷鼔笛令以婆啰叶我过撼庭竹以你叶梅飞金谷蝶恋花以明伊叶计意又惜奴娇以家叶霸价寿域渔家傲以逺怨叶天娟又两同心以递计叶依飞耆卿宣清以噤枕叶森又曲玉管以秋洲叶久偶又戚氏以限绊叶天轩东坡亦以汉浅叶山仙逃禅二郎神以都叶雨堵玉田渡江云以处叶初鉏美成千里亦以下叶沙家君衡绛都春以嬾逺叶寒闲竹山书锦堂以上叶阳伤美成亦以厌叶檐尖竹山大圣乐以歌和叶破伯可亦以多波叶过美成四园竹以里纸叶扉知千里和词亦同东坡哨遍以扉飞叶累是稼轩亦以之知叶水里友古飞雪满羣山以里字叶时衣宋褧穆防砂以枯腴叶苦雨如此等调向来谱家皆未究心致多失注使本调缺韵今俱细订详注【又山谷拨棹子以在害叶来潘元质丑奴儿以啼叶气梦窗亦以鸾叶乱】
　　词上承于诗下沿为曲虽源流相绍而界域判然如菩萨蛮忆秦娥忆江南长相思等本是唐人之诗而风气一开遂有长短句之别故以此数阕为词之鼻祖不必言巳若清平调小秦王竹枝栁枝等竟无异于七言絶句与菩萨蛮等不同如専论词体自当舍而弗録故诸家词集不载此等调而花庵艸堂等选亦不收也盖等而上之如乐府诸作为长短句者颇多何可胜收乎后人则以此等调为词嚆矢遂取入谱今巳盛传不便裁去又唐人送白乐天席上指物为赋一字起至七字止后人名为一七令用以入词殊属牵强故不録若夫曲调更不可援以入词本谱因词而设不敢旁及也或曰子以元人而置之则八犯玉交枝穆防砂等亦间收金元矣以曲调而置之则捣练子等亦巳通于词曲矣以为三声并叶而置之则西江月等亦多矣何又于此致严耶余曰西江月等宋词也玉交枝等元词也捣练子等曲因乎词者也均非曲也若元人之后庭花干荷叶小桃红【即平湖乐】天净沙醉髙歌等俱为曲调与词声响不侔倘欲采取则元人小令最多收之无尽矣况北曲自有谱在岂可防入词谱以相混乎若词综所云仿升庵万选例故采之盖选句不妨广撷订谱则未便旁罗耳
　　能深明词理方可制腔若明人则于律吕无所授受其所自度窃恐未能协律故如王太仓之怨朱弦小诺皋扬新都之落灯风欵残红悮佳期等今俱不收至近日顾梁汾所犯踏莎美人非不谐婉亦不敢收盖意在尊古辍新焉耳又如汤临川之添字昭君怨古无其体时谱亟收之愚谓昔日千金小姐之语止可在传竒用岂可列诸词中又如徐山阴之鹊踏花翻亦无可考皆在所削勿讶其不备也
　　情史载东都栁富别王幼玉作词名醉髙春词云人间最苦最苦是分离伊爱我我怜伊青青岸头人独立画船归去橹声迟楚天低囘望处两依依后防也知俱有愿未知何日是佳期心下事乱如丝好天良夜还虚过辜负我两心知愿伊家衷肠在一双飞词系双调但情史不载栁富何代人毛氏云其词有盛宋风味然不确不敢收入此类亦正不少耳至于搜罗博极近日词综一书可云详矣而锡鬯犹以漏万为虑兹更限于见闻未能广考其遗漏讹错尤为万万尚期从容续订惟兾髙雅恵教徳音幸甚幸甚
　　词之用韵较寛于诗而真侵互施先盐并叶虽古有然终属不妥沈氏去矜所辑可为当行近日俱遵用之无烦更变今将嗣此有三韵合编之刻故兹不具论云









