词旨   元 陆辅之撰
    ●词旨叙
    乡贤陆辅之所撰词旨一卷，ウ晦久矣。光绪时，有长沙人胡元仪者，始为之疏证，皙为二卷，名曰词旨畅，春旨也。书甚博雅，余读而善之。惜其序援引，犹多谬误，是不可以不辨。考朱存理铁网珊瑚、汪玉珊瑚网多载辅之翰墨，而陆家谱所称尤详。大要辅之名行直，字季道，号壶天，亦号壶中天，或书壶中，或称湖天居士，分湖第一世家子也。祖元龙，号怡庵，嘉禾人。有五子，曰大声、大同、大猷大用、大章。猷字雅叔，号翠岩，行直父也。覃精经史，明春秋大义，能文章。仕宋为江浙儒学提举，值贾似道当政，遂拂衣去，居吴中。咸淳间，始营别墅分湖滨，构桃园，植棠梨，自号武陵主人。有四子，曰：行中、行坦、行简、行直。而行直承家学，工诗文词，善书画，故名尤显著。然其生以德元年乙亥，则南宋将不国矣。故所交皆当日遗民节士，若郑所南、张叔夏、钱德钧、赵彝斋兄弟其尤也。年二十，得锺繇荐季直表真迹，甚珍视之。又有家妓名卿卿者善歌，叔夏为撰清平乐赠之，所谓“多情应为卿卿”是也。至大德中，始由人才任湖北十学士，迁翰林典籍。皇庆间致仕归，年才四十耳。会卿卿、叔夏皆下世，因作碧梧苍石图，填词其上寄意。又赋致仕还分湖问讯海棠诗云：“湖滨春水似桃源。杨柳青青燕子喧。晴日暖云歌别树，锦天绣地醉金门。流光冉冉常为客，清梦时时绕故园。借问当年花下影，紫箫吹断几黄昏。”亦为卿卿作也。明年为延元年甲寅，君四十一岁，见松雪为德钧所绘水村图，因筑水村居之，其风流好事如此。季直表中道散失，经二十六年无可踪迹。及至正九年己丑六月一日，忽重得之，遂喜极，亲作跋以志庆幸，时年已七十五矣。而嗜古好学，犹复不衰，洵乎其为贤者已。惜其沦逝岁月，渺不可考，而或者乃称其於明洪武元年茂申举任典籍，得毋忄吴欤。词旨之作，盖少年时事。其序所称命韶暂作词旨，韶暂二字，殊不可解。胡氏以为韶即辅之旧名，恐未能信。其称明刻本作陆友仁，又引东维子集谓行直即友仁子敬者，皆非也。友仁作砚北杂志，自别一人。子敬则其第六子祖恭字也。元季丧乱，子敬尝举其家田宅财贿，悉以畀万三秀沈富，而已独更号采芝翁，与其妇云游而去，终身不返，盖知几士也。至引珊瑚网及元诗癸集，则殊信然。季衡为行直第九子，祖广别字，即癸集所称天游生陆季宏者。今顾氏既失于考订，而胡氏仍之，夫又奚足怪耶。要之书经胡氏一发明，晓然如睹白日，不可谓非陆氏之功臣，而词林之韵事也。因为刊而传之。民国二年四月国会成立後一日，去病记於上海。
    ●词旨上
    夫词亦难言矣，正取近雅，而又不远俗。［词格插於诗，以其不远俗也。然雅正为尚，仍诗之支流。不雅正不足言词矣。］予从乐笑翁游，深得奥旨制度之法，因从其言，命韶暂作词旨，语近而明，法简而要，俾初学易於入室云。陆辅之识。
    ○词说七则
    命意贵远。［曲则远也。词源云：词以意为主，不要蹈袭前人。］用字贵便。［生则不便也。词源云：词中用一生硬字不得。］造语贵新。［［纤巧非新，能清而新，方近雅也。词源云：词中句法要平妥精粹，一曲之中，安能句句高妙，只要拍搭衬副副得法耳。］炼字贵响。［词源云：字字敲  打得响，歌词妥溜，方为本色。如贺方回、吴梦窗皆善於炼字，字面多於温庭筠、李长吉诗中来。字面亦词中之起眼处，不可不留意也。］
    古人诗有翻案法，词亦然。词不用雕刻刻则伤气，务在自然。周清真之典丽，［周邦彦，字美成，钱塘人，自号清真居士。元丰中，上汴都赋，召为太学正。徽宗朝仕至徽猷阁待制，提举大晟府，出知顺昌府。晚居明州卒。词名震一时，有片玉词，又有美成长短句。］姜白石之骚雅，［姜夔，字尧章，鄱阳人，自号石帚，又曰白石道人。精通音律，庆元中，上乐书，请定雅乐。有之者，仅免解，以布衣终老江湖。文章诗歌，盛称於时，词尤卓绝。词五卷，曰白石歌曲。［史梅溪在法，［史达祖，字邦卿，汴人，自号梅溪。韩太师为平章，史为省吏，甚见倚重，奉行文字拟帖拟旨，下及柬札申呈皆出其手。韩败，遂黥焉。有梅溪词一卷。姜白石序其词云：奇秀清逸，有李长吉之韵，盖能融情景於一家，会句意於两得。张功甫亦称梅溪词可分镳清真，平睨方回。］吴梦窗之字面，［吴文英，字君特，号梦窗，四明人，有梦窗甲乙丙丁词稿四卷。］取四家之所长，去四家之所短，此翁之要诀。［张炎，字叔夏，号玉田，又号乐笑翁，循王六世孙，西秦人，居杭州。有山中白云词八卷、词源二卷。词源云：美成词只当看他浑成处，於软媚之中有气魄。采唐诗融化如自己出者，乃其所长。惜乎意趣不高远，所以出奇之语，以白石骚雅句法润色之，真天机云锦也。又云：词要清空，不要质实，清空则古雅峭拔，质实则凝涩晦昧。白石词如野云孤飞，去留无迹。梦窗词如七宝楼台，炫人眼目，碎折下来，不成片段。此清空质实之说也。梦窗声声慢云：“檀栾金碧，婀娜蓬莱，游云不醮芳洲。”前八字恐亦太涩。如唐多令云：“何处合成愁。离人心上秋。纵芭蕉不雨也飕飕。都道晚凉天气好，有明月、怕登楼。前事梦中休。花空烟水流。燕辞归、客尚淹留。垂柳不萦裙带住，漫长是、系行舟。”此词疏快，却不质实。如是者集中尚有，惜不多耳。白石如疏影、暗香、扬州慢、一萼红、琵琶仙、探春、八归、淡黄柳等曲，不惟清空，亦且雅洁，读之令人神观飞越。又云：美成负一代词名，所作之词，浑厚和雅，善於融化诗句，而於音律，且间有不谐，可知其难也。作词者多效其体制，失之软媚，而无所取，此惟美成为然，他人不能学也。如秦少游、高竹屋、姜白石、史梅溪、吴梦窗，此数家格调不侔，句法挺异，俱能特立清新之意，删除靡曼之辞，自成一家，各名於世。能取诸家之所长，去诸人之所短，精加玩味，象而为之，岂不能与美成争雄长哉。案以上三则是乐笑翁论词之旨。辅之本之立说也。［学者所谓刻鹄不成尚类鹜者也，不可与俗人言，可与知者道。
    对句好可得，［炼句易为工。］起句好难得。［谋篇难凑巧。］收拾全藉出场。［谋篇之妙，必起结相成，意远句隽，乃十全之品。前人集中，不能首首皆然，而制法必至此乃贵。不易也。］凡观词须先识古今体制雅俗。脱出宿生尘腐气，然後知此语，咀嚼有味。［今生尘腐气固宜脱，必并宿生尘腐气脱尽，乃可至雅正清新之域也。］
    蕲王孙韩铸，字亦颜，雅有才思，尝学词於乐笑翁。一日，与周公谨父买舟西湖，泊荷花而饮酒杯半。［去病案：一无杯字。］公谨父举似亦颜学词之意，翁指花云：“莲子结成花自落。”［极形自然之妙。］
    词源云：［旧本皆原字，按词源云：词要清空，辅之述以立说耳。］清空二字，亦一生受用不尽，指迷之妙，尽在是矣。学者必在心传耳传，以心会意，当有悟入处。然须跳出窠臼外，时出新意，自成一家。若屋下架屋，则为人之贱仆矣。
    制词须布置停匀，血脉贯穿。过片河断曲意，如常山之蛇，救首救尾。［过片谓词上下分段处也。词源云：作慢词看是甚题目，先择曲名，然後命意。命意既了，思量头如何起，尾如何结，方始选韵，而後述曲。最是过片不要断了曲意，须要承上接下。如姜白石词云：“曲曲屏山，夜凉独自甚情绪。”於过片则云：“西窗又吹暗雨。”则曲意脉不断矣。又云：词用事最难，要体认著题，融化不涩。如东坡永遇乐云：“燕子楼空，佳人何在，空锁楼中燕。”用张建封事。白石疏影云：“犹记深宫旧事，那人正睡里，飞近蛾绿。”用寿阳事。又“昭君不惯胡沙远，但暗忆江南江北。想环月夜归来，化作此花幽独”，用少陵诗。此皆用事不为事所使。案用事亦炼意命辞之要，故特附词源此则於此。］
    沈伯时乐府指迷，多有好处，中间一两段，亦非词家之语。［沈伯时名义父，著乐府指迷，亦论词之法，则其书今无完本。明人割词源下卷，合词旨混杂刊之，题曰乐府指迷，非沈氏之书也。惟花草粹编刻沈伯时乐府指迷凡二十八则，似亦非全本。明人受割裂古书，随意刻之，不足据也。辅之所谓非词家语者，究不知其审也。］
    ○属对凡三十八则
    小雨分山，断云笼日。［田不伐，探春。］
    小雨分山，断云笼日，丹青难状清晓。柳眼窥晴，梅妆迎暖，林外纲禽啼早。烟径润如酥，正浓淡遥看堤草。望中新景无穷，最是一年春好。骄马黄金络脑。争探得东风，何处先到。万戋飞觞，千金倚玉，不肯轻辜年少。桃李怯残寒，半吐芳心犹小。谩教蜂蝶多情，未应知道。赵闻礼阳春白雪词选作断云缕日。］
    烟横山腹，雁点秋容。［吴叔，声声慢。］
    词未见。［吴叔未详。去病案：吴布景司有与吴叔永、季永兄弟唱和之作，官至尚书，当即其大。］
    问竹平安，点花番次。［徐渊□□□□］
    词未见。［南宋时有徐似道，字渊子，黄岩人，以词名世，著有竹隐集，盖即此人。渊下疑脱子字。］
    稚柳苏晴，故溪歇雨。［周美成西平乐。元丰初，予以布衣西上，过天长道中。後四十馀年，辛丑正月二十六日，避贼复游故地，感叹岁月，偶成此词。］
    稚柳苏晴，故溪歇雨，川迥未觉春赊。驼褐寒侵，正怜初日，轻阴抵死须遮。叹事逐孤鸿去尽，身与塘蒲共晚，争知向此征途，区区定立尘沙。追念朱颜翠发，曾到处，故地使人嗟。道连三楚，天低四野，乔木依前，临路欹斜。重慕想东陵晦迹，彭泽归来，左右琴书自乐，松菊相依，何况风流鬓未华。多谢故人，亲驰郑驿，时倒融尊，劝此淹留，共过芳时，翻令倦客思家。］
    虚阁笼云，小帘通月。［姜白石，法曲献仙音，张彦功官舍。］
    虚阁笼云，小帘通月，暮色偏怜高处。树隔离宫，水平驰道，湖山尽入樽。奈楚客淹留久。砧声带愁去。屡回顾。遇秋风未成归计。谁念我，重见冷枫红舞。唤起淡妆人，问逋仙、今在何许。象笔鸾笺，甚如今、不道秀句。怕平生幽恨，化作沙边烟雨。
    蝉碧勾花，雁红攒月。［丁宏庵，前调。］
    词未见。
    落叶霞飘，败窗风咽。［吴梦窗，前调，和丁宏庵韵。］
    落叶霞飘，败窗风咽，暮色凄凉深院。瘦不关秋，泪缘生别，情锁鬓霜千点，怅翠冷搔头燕，那能语恩怨。紫箫远。记桃枝｜尚随春渡，愁未洗、铅水又将恨染。纷缟涩离箱，忍重拈灯夜裁剪。望极蓝桥，彩云飞、罗扇歌断。料莺笼玉锁，梦里隔花时见。花庵词选作落叶霞翻。
    风拍波惊，露零秋冷。［前人，前调，赋秋晚红白莲。］
    风拍波惊，露零秋冷，断绿衰红江上。艳拂潮妆，澹凝冰靥，别翻翠池花浪。过数点斜阳雨，啼绡粉痕冷。宛相向。指汀洲素云飞过，清麝洗、玉井晓霞佩响。寸藕折长丝，笑何郎、心似春荡。半掬微凉，听娇蝉、声度菱唱。伴鸳鸯秋梦，酒醒月斜轻帐。去病案：本集秋冷作秋觉。］
    花匣么弦，象奁双陆。［楼君亮，法曲献仙音。］
    花匣么弦，象奁双陆，旧日忄留情意。梦到银屏，恨裁兰烛，香篝夜阑鸯被。料燕子重来地。桐阴锁窗翠。倦梳洗。晕芳钮、自羞鸾镜，罗袖冷，烟柳画阑半倚。浅雨压荼蘼，指东风芳事馀几。院落黄昏，怕春莺惊笑憔悴。倩柔红约定，唤取玉箫同醉。
    珠蹙花舆，翠翻莲额。［前人，○○○，紫丁香。］
    词未见。
    汗粉难融，袖香新窃。［前人，○○○］
    词未见。
    种石生云，移花带月。［翁处静，齐天乐，游胡园书感。］
    曲廊连苑吹笙道，重来暗尘都满。种石生云，移花生云，移花带月，犹欠藏春庭院。年年过眼。便梅谢兰销，舞沉歌断。露井寒蛩。为谁清夜诉幽怨。人生乐事最少，有时得意处，光阴偏短。树色凝红，山眉弄碧，不与朱颜相恋。临风念远。叹蝶梦难追，鹭盟重换。一片斜阳，送人归骑晚。
    断浦沉云，空山挂雨。［史邦卿，前调。］
    阑干只在鸥飞处，年年怕吟秋兴。断浦沉云，空山挂雨，中有诗愁千顷。波声未定。望舟尾声拖凉，渡头笼暝。正好登临，有人歌罢翠帘冷。悠然魂断故里，奈闲情未了，还被吹醒。拜月虚檐，听蛩坏砌，谁复能怜娇俊。忧心耿耿。寄桐叶芳题、冷枫新咏。莫遣秋声，树头喧夜永。
    画里移舟，诗边就梦。［前人，前调，西湖即席分韵得羽字。］
    鸳鸯拂破花影，低低趁夜凉去。画里移舟，诗边就梦，叶叶碧云分雨。芳游自许。过柳影闲波，水花平渚。见说西风，为人吹恨上瑶树。阑干斜照未满，杏墙应望断，春翠偷聚。浅约ソ香，深盟捣月，谁是闲窗青羽。孤筝几柱。问因甚参差，暂成离。夜色空庭，待归听後语。
    砚冻凝花，香寒散雾。［周草窗，前调。］
    曲屏遮断行云路。西楼怕听疏雨。砚冻凝花，香寒散雾。呵笔慵题新句。长安倦旅。叹衣染愁痕，镜添秋缕。过尽飞鸿，锦笺谁与寄愁去。箫台应是恨别，晓寒梳洗赖，依旧眉妩。酒滴炉香，花围坐暖，闲却珠鞲钿柱。芳心慢语。
    恨柳外游鞯，系情何许。暗卜归期，细将梅蕊数。
    系马桥空，移舟岸易。［黄双溪，前调。］
    十年汉上东风梦，依然淡烟莺晓。系马桥空，移舟岸易，谁识当年苏小。筹花斗草。任波浴斜阳，絮迷芳岛。笑底歌边，黛娥娇聚怕归早。京尘衣袂易染，旧游随雾散，新恨难表。燕子朱扉，梨花翠箔，留得春光多少。情丝慢绕。料带角香销，扇阴诗杳。细倚秋千，片云天共渺。
    疏绮笼寒，浅云栖月。［丁宏庵，○○○，寒梅。去病案：四印斋本有此二字，从之。］
    词未见。
    竹深水远，台高石出。［施梅川○○○］
    词未见。
    香茸沾袖，粉甲留痕。［前人，○○○，去姬复来。］
    词未见。
    就船换酒，随地攀花。［前人，○○○］
    词未见。
    调雨为酥，催冰作水。［王通叟，庆清朝，踏青。］
    调雨为酥，催冰作水，东风分付春还。何人便将轻暖，点破残寒。结伴踏青去好，平头鞋子小双鸾。烟郊外，望中秀色，如有无间。晴则个，阴则个，得天气，有许多般。须教撩花拨柳，争要先看。不道吴绫绣★，香泥斜沁几行班。东风巧，尽收翠绿，吹上眉山。
    做冷欺花，将烟困柳。［史邦卿，绮罗香，春雨。］
    做冷欺花，将烟困柳，千里偷催春暮。尽日冥迷，愁里欲飞还住。惊粉重、蝶宿西园，喜泥润、燕归南浦。最妨他、久风流，钿车不到杜陵路。沈沈江上望极，还被春潮晚急，难寻官渡。隐约遥峰，和泪谢娘眉妩。临断岸、新绿生时，是落红、带愁流去。记当日、门掩梨花，翦灯深夜语。
    巧剪兰心，偷黏菜甲。［前人，东风第一枝，春雪。］
    巧剪兰心，偷黏菜甲，东风欲新暖。漫疑碧瓦难留，信知暮寒犹浅。行天入镜，做弄出、轻松纤软。料故园、不卷重帘，误了去来飞燕。青未了、柳回白眼。红欲断、杏开素面。旧游忆著山阴，厚盟遂妨上苑。寒炉重暖。且漫放春衫针线。恐凤鞋挑菜归来，万一灞桥相见。阳春白雪词选作巧沁兰心。
    罗袖分香，翠绡封泪。［陈同甫，水龙吟。］
    闹花深处层楼，画帘半卷东风软。春归翠陌，平莎茸嫩，垂杨金浅。迟日催花，淡云阁雨，轻寒轻暖。恨芳菲世界，游人未尝  ，都付与莺和燕。寂寞凭高念远，向南楼一声归雁。金钗斗草，青丝勒马，风流云散。罗袖分香，翠绡封泪，几多幽怨。正销魂，又是疏烟淡月，子规声断。绝妙好词选作罗绶分香。
    池面冰胶、墙腰雪老。［姜白石，一萼红，人日登定王台。］
    古城阴，有官梅几许，红萼未宜簪。池面冰胶，墙腰雪老，云意还又沈沈。翠藤共、闲穿竹径，渐笑语惊起卧沙禽。野老林泉，故王台榭，呼唤登临。南去北来何事，荡湘云楚水，极目伤心。朱户黏鸡，金盘簇燕，空叹时序侵寻。记曾共西楼雅集，想垂杨，还袅万丝金。待得归鞍，到时只怕春深。
    枕簟邀凉，琴书换日。［前人，惜红衣，吴兴荷花。］
    枕簟邀凉，琴书换日。睡饮无力。细洒冰泉，并刀破甘碧。墙头唤酒，谁问讯、城南诗客。岑寂。高柳晚蝉，说西风消息。虹梁水陌。鱼浪吹香，红衣半狼藉。维舟试望故国。渺天北。可惜柳边沙外，不共美人游历。问甚时同赋，三十六陂秋色。
    薄袖禁寒，轻妆媚晚。［孙花翁，昼锦堂。］
    薄袖禁寒，轻妆媚晚，落梅庭院春妍。映户盈盈，回倩笑、整花钿。柳裁云剪腰支小，凤盘雅耸髻鬓偏。东风里、香步翠摇，蓝桥那日因缘。婵娟。流慧眄，浑当了，密爱深怜。梦过阑干，犹认冷月秋千。杏梢空闹相思眼，燕翎难系断肠笺。银屏下。争信有人，真个病也天天。
    倒苇沙闲，枯兰溆冷。［高竹屋，齐天乐。］
    碧云缺处无多雨，愁与去帆俱远。倒苇沙闲，枯兰溆冷，寥落寒江秋晚。楼阴纵览。正魂怯清冷，病多依黯。怕挹西风，袖罗香自去年减。风流江左久客，旧游得意处，珠帘曾卷。载酒春情，吹箫夜约，犹忆玉娇香怨。尘栖故院。叹璧人檐，梦云飞观。送绝征鸿，楚峰烟数点。
    绿芰擎霜，黄花招雨。［前人，○○○去病案擎原作经。］
    词佚。［今所传竹屋痴语一卷，计词一百单八阕，无此词也。］
    紫曲送香，绿窗梦月。［李房，踏莎行，题周草窗十拟。去病案：送一作迷。］
    紫曲送香，绿窗梦月。芳心如对春风说。蛮笺象管写新声，几番曾试琼壶缺。庾信书愁，江淹赋别。桃花红雨梨花雪。周郎先自足风流，何须更拟秦笙咽。
    暗雨敲花，柔风过柳。［前人，□□□］
    词未见。
    霜杵敲寒，风灯摇梦。［吴梦窗］
    词佚。［今所传梦窗甲乙丙丁稿四卷，计词三百四十馀首，无此一词也。］
    盘丝系腕，巧篆垂簪。［前人，澡兰香，淮安重午。］
    盘丝系腕，巧篆垂簪，玉隐绀纱。银瓶露井，彩Ψ云窗，往事少年依约。曾写榴裙，伤心红绡褪萼。黎梦光阴，渐老汀洲烟。莫唱江南古调，怨抑难招，楚江沈魄薰风燕乳，暗雨黄梅，午镜澡兰帘幕。念秦楼也似人归，应剪菖蒲自酌。但怅望一缕新蟾，随人天角。
    翠叶垂香，玉容消酒。［姜白石，念奴娇，吴兴荷花。］
    闹红一舸，记来时、长与鸳鸯为侣。三十六陂人未到，水佩风裳无数。翠叶垂香，玉容消酒，更洒菰蒲雨。嫣然摇动，冷香飞上诗句。日暮。翠盖亭亭，情人不见，争忍凌波去。只恐舞衣寒易落，愁入西风南浦。高柳垂阴，老鱼吹浪，留我花闲住。田田多少，几回沙际归路。集本作翠叶招凉。
    金谷移春，玉壶贮暖。［张寄闲□□□茶花。去病案：他刻有此二字，从之。］
    词未见。
    拥石池台，约花阑槛。［前人，□□□］
    词未见。
    问月赊晴，凭春买夜。［丁湖南齐天乐，庚元夕，都下遇赵立之。］
    倦云休雨风还作，交相醒花苏柳。字满吟灰、痕添坐席、赢得新愁痴守。归期未有。负小院移兰，故园尝韭。谩道春来，沈腰惟觉似秋瘦。烧灯时候是也，楚津留野艇，曾趁芳友。问月赊晴，凭春买夜，明月添香解酒。□知别久。怅帝陌论心，客法侵首。戏鼓声中，旧情犹在否。知别久上缺一字。
    醉墨题香，闲箫弄玉。［周草窗，长亭怨慢。］
    记千竹万荷深处。绿净池台，翠凉亭宇。醉墨题香，闲箫弄玉，尽吟趣。胜流星聚。知几许燕台句。零落碧云空叹，转眼岁华如许。凝伫。望涓涓一水，梦到隔华窗，十年旧事，假说消得庚郎愁赋。燕楼鹤表半漂零，算惟有盟鸥堪语。漫倚遍河桥，一片凉云吹雨。
    ○乐笑翁奇对凡二十三则
    随花石，就泉通沼。［扫花游，高疏寮东野园。去病案：野原作野，非。］
    烟霞万壑，记曲径幽寻，霁痕初晓。绿窗窈窕。看随花石，京泉通沼。几日一片，苍云未扫。自长啸、怅乔木荒凉，都是残照。碧天秋浩渺。听虚籁泠泠，飞下孤峭。山空翠老。步仙风、怕有采芝人到。野色闲门，芳草不除更好。境深悄。比斜川又清多少。
    断碧分山，空帘剩月。［琐窗寒，悼王碧山。去病案：龚刊本云：“王碧山又号中仙，越人也。能文工词，琢语峭拔，有白石意度，今绝响矣。余悼玉笥山，所谓长歌之哀，过於痛哭。”］
    断碧分山，空帘剩月，故人天外。香留酒，蝴蝶一生花里。想如今醉魂未醒，夜台梦语秋声碎。自中仙去後，词笺赋笔，便无清致。都是凄凉意。怅玉笥埋云，锦袍归水。形容憔悴。料应也孤吟山鬼。那知人弹折素弦，黄金铸出相思泪。但柳枝，门掩枯阴，候虫愁暗苇。  山鬼句多一字，疑应字衍文。去病案：历代诗馀无也字。
    沙净草枯，水平天远。［解连环，孤雁。］
    楚江空晚。怅离群万里，然惊散。自顾影，欲下寒塘，正沙净草枯，水平天远。写不成书，只寄得相思一点。料因循误了，残毡拥雪，故人心眼。论证怜旅愁荏苒。谩长门夜悄，锦筝弹怨。想伴侣犹宿芦花，也曾念春前，去程应转。暮雨相呼，怕蓦地玉关重见。未羞他双燕归来，画帘半卷。
    接叶巢莺，平波卷絮。［高阳台，西湖春感。］
    接叶巢莺，平波卷絮，断桥斜日归船。能几番游，看花又是明年。东风且伴蔷薇住。到蔷薇、春已堪怜。更凄然，万绿西泠，一抹荒烟。当年燕子知何处，但苔深韦曲，草暗斜川。见说新愁，如今也到鸥边。无心再续笙歌梦，掩重门浅醉闲眠。莫开帘。怕见飞花，怕听啼鹃。
    晴光转树，晓气分岚。［声声慢，西湖。去病案：晓一本作晚。又四印本序云：“余与王碧山泛舟鉴曲，王蕺隐吹箫，余倚歌而和。天阔秋高，光景奇绝，与姜白石垂虹夜游，同一清致也。”
    晴光转树，晓气分岗，何人野渡横舟。断柳枯蝉，凉意正满西州。载花载酒，便无情也自风流。芳昼短，奈不堪深夜，秉烛来游。谁识山中朝暮，向白云一笑，今古无愁。散发吟商，此兴万里悠悠清狂未应似我，倚高寒，隔水呼鸥。须待月，许多清、都付与秋。高寒四印本作南窗。
    鹤响天高，水流花净。［壶中天，养拙园夜饮。去病案：绝妙好词作养拙夜饮，客有弹箜篌者，即事以赋。］
    瘦筇访隐，正繁阴、闲锁一壶幽绿。乔木苍寒图画古，窈窕行人韦曲。鹤响天高，水流花净，笑语通华屋。虚堂松外，夜深凉气吹烛。乐事杨柳楼心，瑶台月下，有生香可掬。谁理商声帘外悄，萧瑟悬明玉。一笑难逢，西愁休赋，任我云边宿。倚阑歌罢，露萤飞上秋竹。
    料理琴书，夷犹今古。［真珠帘，近雅轩即事。］
    云深别有深庭宇。小帘栊、占取芳菲多处。花暗水房，春润几番酥雨。见说苏堤晴未稳，便赖趁踏青人去。休去。且料理琴书，夷犹今古。谁见静里闲心，纵荷衣发巢堪赋。醉醒一乾坤，任此情行。茂树石床同坐久，又却被清风留住。欲住。奈帘影妆楼，剪灯人语。
    款竹门深，移花槛小。［一萼红，周草窗新居。去病案：龚本题弁阳翁新居堂名志雅，词名洲渔笛谱。］
    扫苔寻径，拨叶通池。［同上去病案：苔一本作花。］
    制荷衣，傍山窗卜隐，雅志可闲时。款竹门深，移花槛小，动人芳意菲菲。怕冷落洲夜月，想时将、渔笛静中吹。尘外柴桑，灯前儿女，笑语忘归。分得烟霞数亩，乍扫苔寻径，拨叶通池。放鹤幽情，吟莺欢事，老去却愿春迟。爱吾庐、琴书自乐，好襟怀、初不要人知。长日一帘芳草，一卷新诗。
    乱雨敲春，深烟带晚，水窗慵凭。空帘谩卷，数日更无花影。怕依然旧时归燕，定应未识江南冷。最怜他树底嫣红，不语背人吹尽。清润，通幽径。待移灯剪韭，试香温鼎。分明醉里，过了几番风信。想竹间高阁半闲，小车未来犹自等。傍新晴、隔柳呼船，待教潮信稳。
    开帘过雨，隔水呼灯。［忆旧游，吴山醉饮寄沈道克诸公。去病案：龚本题新朋故侣，诗酒迟留，吴山苍苍，渺渺兮余怀也，寄沈尧道诸公。］记开帘过雨，隔水呼灯，款语梅边。未了清游兴，又飘然独去，何处山川。淡风暗收榆荚，吹下沈郎钱。叹客里光阴，消磨艳冶，都在尊前。留连人处，是镜曲莺窥，兰阜围泉。醉拂珊瑚树，写百年幽恨，分付吟笺。故乡几回飞梦，江雨夜凉船。纵忘却归期，千山未必无杜鹃。集本作开帘过酒，隔水悬灯。词综又作开帘送酒。
    浪卷天浮，山邀云去。［壶中天、渡黄河。去病案：龚本题夜渡古黄河，与沈尧道曾子敬同赋。］
    杨ぎ万里，笑当年、底事中分南北。须信平生无梦到，却向而今游历。老柳官河，斜阳古道，风定波犹直。野人惊问，喾槎何处狂客。迎面落叶萧萧，水流沙远，极目无行迹。衰草凄迷秋更绿，惟有闲鸥独立。浪卷天浮，山邀云去，银浦横空碧。扣舷歌断，海蟾飞上孤白。集本作浪挟天浮。
    岸角冲波，篱根聚叶。［湘月、戊子冬晚游山阴。去病案：聚一作受。又龚本题，余载书往来山阴道中，每以事夺，不能尽兴。戊子冬晚，与徐平野、王中仙曳舟溪上，天空水寒，古意萧飒。中仙有词雅丽，平野作晋雪图，亦清逸可观。余述此调，盖白石念奴娇鬲指声也。
    行行且止。把乾坤收入，篷窗深里。星散白鸥三四点，数笔横塘秋意。岸角冲波，篱根聚叶，野径通村市。疏风迎面，湿衣原是空翠。堪叹敲雪门荒，争棋墅冷，苦竹鸣山鬼。纵使如今犹有晋，无复清游如此。落日沙黄，远天云淡，弄影芦花外。几时归去，剪取一云烟水。集本作岸嘴冲波，篱根受叶。
    波荡兰觞，邻分杏酪。［庆宫春。都下寒食，游人甚盛，水边花外，多丽环集，各以柳圈祓禊而去，亦京洛旧事也。
    波荡兰觞，邻分杏酷，昼辉冉冉烘晴。索飞仙，戏船移影，薄游也自タ人。短桥虚市，听隔柳、谁家卖饧。月题争系，油壁相连，笑语相迎。池亭小队秦筝。就地围香，临水湔裙。冶态飘云，醉妆扶玉，未应闲了芳情。旅怀无限，忍不住、低低问春。梨花落尽，一点新愁，曾到西泠。
    云映山辉，柳分溪影。［法曲献仙音，听琵琶有感昔游。］
    云映山辉，柳分溪影，未放妆台帘卷。篝密笼香，镜圆窥粉，花深自然寒浅。正人在银屏底，琵琶半遮面。语声软。且休弹玉关愁怨。怕唤起西湖，那时春感。杨柳古湾头，见小怜，隔水曾见。听到无声，谩赢得、情绪难剪。把一襟心事，散入落梅千点。集作云隐山辉。
    荷衣消翠，蕙带馀香。［声声慢，送友还杭州。去病案：龚本题送琴友季静轩还杭。］
    荷衣消翠，蕙带馀香，灯前共语生平。苦竹黄芦，都是梦里游情。西湖几番夜雨，怕如今、冷却鸥盟。倩寄远，见故人说道，杜老飘零。难挽清风飞佩，有相思、都在断柳长汀。此别何如一笑，写入瑶琴。天空水云变色，任、山鬼愁听。兴未已，更何妨、弹到广陵。
    浅草犹霜，融泥未燕。［庆清朝，韩亦颜隐居。去病案：龚本题，韩亦颜归隐两水之滨，殆未孙王右丞茱萸氵片。予从之游，盘花旋竹，散怀吟眺，一任所，太白去後三百年无此乐也。
    浅草犹霜，融泥未燕，晴梢润叶初乾。闲扶短策，邻家小聚清欢。错认篱根是雪，梅花过了一番寒。风还峭，较迟花信，却是春残。此境此时此意，待携琴独去，石冷慵弹。飘飘爽气，飞鸟相与俱还。醉里不知何处，好诗尽在夕阳山。山深沓，更无人到，流水花间。
    香寻古字，谱掐新声。［甘州，杭州晤赵文叔。去病案：新一作歌。又龚本题，赵文叔与余赋别十年馀，余方东游，文叔北归，况味俱寥落。更十年观此曲，又当如何耶。］
    记当年紫曲戏分花，帘影最深深。惺忪语笑，香寻古字，谱掐新声。散尽黄金歌舞，那处著春情。梦醒方知梦，梦岂无凭。几点别馀清泪，尽化作妆楼，断雨残云。指梢头旧恨，豆蔻结愁心。都休问、北来南去，但依依、同是可怜人。还飘泊，何时尊酒，却说如今。
    行歌趁月，唤酒延秋。［解语花，吴子云家妓爱菊，有朝云之感］
    行歌趁月，唤酒延秋，多买莺莺笑。蕊枝娇小。浑无奈、一掬醉乡怀抱。筹花斗草。几曾放好春闲了。芳意阑，可惜香心，一夜酸风扫。海上仙山缥渺。问玉环何事，苦无分晓。旧愁空杳。蓝桥路、深掩半庭斜照。馀情暗恼。都缘是那时年少。惊梦回，赖说相思，毕竟如今老。
    穿花省路，傍柳寻邻。［声声慢，己亥岁自台回杭，雁旅数月，忽起远兴。余冉冉老矣，谁能重写旧游编否。去病案：省一作觅。］
    穿花省路，傍柳寻邻，如何旧隐都荒。问取是连，因甚减却垂杨。消磨纵然未尽，满烟波、添了斜阳。空叹息，又翻成无限，杜老凄凉。一舸清风何处，把秦山晋水，分贮诗囊。发已飘飘，休问岁晚空江。松陵试招旧隐，怕白鸥犹识清狂。渐逆远，望并州，却是故乡。去病案：龚本作傍竹寻邻。
    门当竹径，鹭管台矶。［前调，赋渔隐。］
    门当竹径，鹭管台矶，烟波自有闲人。棹入孤村，落照正满寒汀。桃花远送洞口，想如今、方信无秦。醉梦醒，向沧浪容与，净濯兰缨。Ы乃一声归去，对笔床茶灶，寄傲幽情。雨笠风蓑，古意谩说玄真。知鱼淡然自乐，钓清名、空在丝纶。笑未已，笑严陵还笑渭滨。
    鬓丝湿雾，扇锦翻桃。［前调，和韩竹闲韵，赠歌者关关在两水居。］
    家丝湿雾，扇锦翻桃，尊前乍识欧苏。赋笔吟笺，光动万颗骊珠。英英岁华未老，怨歌长、空击铜壶。细看取、有飘然清气，自与尘疏。两水犹存三径，叹绿窗窈窕，谩长新蒲。茂苑扁舟，底事夜雨江湖。当年柳枝放却，又不知樊素何如。向醉里暗暗传香，还记也无。
    因花整帽，借柳维舟。［前调，吴中感旧。去病案：舟别本作船，又龚本作中吴感旧。］
    因花整帽，借柳维舟，休登故苑荒台。去岁，何年游处半入苍苔。白鸥旧盟未冷，但寒沙空与愁堆。谩叹息，问西门洒泪，不忍徘徊。眼底江山犹在，把冰弦弹断，苦忆颜回。一点归心，分付布袜青鞋。相寻已期到老，那知人、如此情怀。怅望久，海棠开、依旧燕来。集本作因风整帽，借柳维船。去病案：龚本船正作舟。
    ●词旨下
    ○警句凡九十二则
    闷来弹鹊，又搅碎、一帘花影。［徐臣，二郎神，春词。］
    雁足不来，马蹄难驻，门掩一庭芳景。［同上。］
    闷来弹鹊，又搅碎、一帘花影。漫试著春衫，还思纤手，熏彻金猊烬冷。动是愁端如何向，但怪得、新来多病。嗟旧日沈腰，如今潘鬓，怎堪临镜。重省。别时泪湿，罗衣犹凝  。料为我厌厌，日高慵起，长托春酲未醒。雁足不来，马蹄难驻，门掩一庭芳景。空伫立，尽日阑干倚偏，昼长人静。花庵词选驻作去。
    尽吸西江，细斟北斗，万象为宾客。扣舷独啸，不知今夕何夕。［张于湖，念奴娇，过洞庭。］
    洞庭青草，近中秋、更无一点风色。玉界琼田三万顷，著我扁舟一叶。素月分辉，明河共影，表里俱澄澈。悠然心会，妙处难与君说。应念岭表经年，孤光自照，肝胆皆冰雪。短鬓萧疏襟袖冷，稳泛沧溟空阔。尽吸西江，细斟北斗，万象为宾客。叩舷独啸，不知今夕何夕。
    寒光亭下水连天。飞起沙鸥一片。［前人，西江月，丹阳湖。］
    问讯湖边春色，重来又是三年。春风吹我过湖船。杨柳丝丝拂面。世路如今已惯，此心到处悠然。寒光亭下水连天。飞起沙鸥一片。
    花影吹笙，满地淡黄月。［石湖，醉落魄。］
    凉满北窗，休共软红说。［同上。］
    栖乌飞绝。绛河绿雾星明灭。烧香曳簟眠清樾。花影吹笙，满地淡黄月。好风碎竹声如雪。昭华三弄临风咽。鬓丝撩乱纶巾折。凉满北窗，休共软红说。
    灯花结。片时春梦，江南天阔。［前人，忆秦娥。］
    楼阴缺。阑干影卧东厢月。东厢月。一天风露，杏花如雪。隔烟催漏金虬咽。罗帏暗淡灯花结。灯花结。片时春梦，江南天阔。
    惟有两行低雁，知人倚、画楼月。［前人，霜天晓角。］
    晚晴风歇。一夜春威折。脉脉花疏天淡，云来去、数枝雪。胜绝愁亦绝。此情谁共说。惟有两行低雁，知人倚、画楼月。］  人在暖红温翠。［赵解林，传言玉女，上元。］
    璧月珠星，晖映小桃稼李。化工容易，与人间富贵。东风巷陌，人在暖红温翠。人来人去，笑歌声里。油壁青骢，第一番共宴喜。举头天上，有月如人意。歌传乐府，犹是平风味。明朝须判醉花底。
    波底夕阳红湿。［赵彦端，谒金门。］
    休相忆。明日远如今日。楼外绿烟村幂幂。花飞如许急。柳外晚来船集。波底夕阳红湿。送尽去云成独立。酒醒愁又入。
    应把花卜归期，才簪又重数。［辛稼轩，祝英台近。］
    是他春带愁来，春归何处。却不解、带将愁去。［同上。］
    宝钗分，桃叶渡。烟柳暗南浦。怕上层楼，十日九风雨。断肠点点飞红，都无人管，倩谁劝、啼莺声住。鬓边觑。应把花卜归期，才簪又重数。罗帐灯昏，哽咽梦中语。是他春带愁来，春归何处。却不解、带将愁去。］
    翠销香暖云屏，更那堪酒醒。［刘龙洲，四字令。去病案：此则胡刻脱去，今并词补。］
    情高意真。眉长鬓青。小楼明月调筝。写春风数声。思君忆君。魂牵梦萦。翠销香暖云屏，更那堪酒醒。
    燕子不归花有恨，小院春寒。［谢静寄，浪淘沙。］
    黄道雨初乾。霁霭空蟠。东风杨柳碧毵毵。燕子不归花有恨，小院春寒。倦客亦何堪。尘满征衫。明朝野水几重山。归梦已随芳草绿，先到江南。］
    海棠影下，子规声里，立尽黄昏。［洪平斋，眼儿媚。］
    平沙芳草渡头村。绿遍去年痕，游丝上下，流莺来往，无限消魂。绮窗深静人归晚，金鸭水沉温。海棠花下，子规声里，立尽黄昏。
    相思无处说相思。笑把画罗小扇觅春词。［徐山民，南歌子。］
    帘影筛金线，炉烟袅翠丝。菰牙新出满盆池。唤取玉瓶，添水养鱼儿。意取钗重碧，慵梳髻翅垂。相思无处说相思。笑把画罗，小扇觅春词。
    妾心移得在君心。方知人恨深。［前人，阮郎归。］
    绿杨庭户静沈沈。杨花吹满襟。晚来闲向水边寻。惊飞双浴禽。分别後，重登临。暮寒天气阴。妾心移得在君心。方知人恨深。
    惊起半帘幽梦，小窗淡月啼鸦。［刘小山，清平乐。去病案：帘一作屏。］
    姜姜芳草。怨得王孙老。瘦损腰围罗带小。长是锦书来少。玉箫吹落梅花。晓烟犹透轻纱。惊起半帘幽梦，小窗淡月啼鸦。
    波心荡、冷月无声。［白石，扬州幔。一本与下对调。］
    淮左名都，竹西佳处，解鞍少住初程。过春风十里，尽荠麦青青。自胡马窥江去後，庆池乔木，犹厌言兵。渐黄昏、清角吹寒，都在空城。杜郎俊赏，算而今重到须惊。纵豆蔻词工，青楼梦好，难赋深情。二十四桥仍在，波心荡，冷月无声。念桥边红叶，年年知为谁生。
    千树压西湖寒碧。［前人，暗香，赋梅。］
    旧时月色。算几番、照我梅边吹笛。唤取玉人，不管清寒与攀摘。何逊而今渐老，都忘却春风词笔。但怪得竹外疏花，香冷入瑶席。江国。正寂寂。叹寄与路遥，夜雪初积。翠尊易泣。红萼无言耿相忆。长记曾携手处，千树压西湖寒碧。又片片吹尽也，几时见得。
    昭群不惯胡沙远，但暗忆江南江北。［前人，疏影，赋梅。］
    苔枝缀玉。有翠禽小小，枝上同宿。客里相逢，篱角黄昏，无言自倚修竹。昭君不惯胡沙远，但暗忆江南江北。想佩环月夜归来，化作此花幽独。犹记深宫旧事，那人正睡里，飞近蛾绿。莫似春风，不管盈盈，早与安排金屋。还教一片随波去，又却怨玉龙哀曲。等恁时、重觅幽香，已入小窗横幅。
    墙头换酒，谁问讯、城南诗客。岑寂。高树晚蝉，说西风消息。［前人，惜红衣，吴兴荷花。］
    问甚时同赋，三十六陂秋色。［同上。］
    词见属对。
    冷香飞上诗句。［前人，念奴娇，吴兴荷花。］
    词见属对。
    一般离绪两消魂。马上黄昏。楼上黄昏。［刘招山，一剪梅。］
    唱到阳关第四声。香带轻分。罗带轻分。杏花时节雨纷纷。山绕孤村。水绕孤村。更没心情共酒尊。春衫香满，空有啼痕。一般离绪两消魂。马上黄昏。楼上黄昏。
    絮飞春尽，天远书沉，日长人瘦。［孙花翁，烛影摇红，咏牡丹。］
    一朵红酲，宝钗压髻东风溜。年时也是牡丹时，相见花边酒。初试夹纱半袖。与花枝盈盈斗秀。对花临景，为景牵情，因花感旧。题叶无凭，曲沟流水空回首。梦云不到小山屏，真个欢难偶，别後知他安否。软红街、清明还又。絮飞春尽，天远书沈，日长人瘦。
    临断岸、新绿生时，是落红带愁流去。记当日门掩梨花，剪灯深夜语。［史邦卿，绮罗香，春雨。］
    词见属对。
    愁损玉人，日日画阑独凭。［前人，双双燕。］
    过春社了，度帘幕中间，去年尘冷。差参欲住，试入旧巢相并。还相雕梁藻井。又软语商量不定。飘然快拂花梢，翠尾分开红影。芳径。芹泥雨润。爱贴地争飞，竞夸轻俊。红楼归晚，看足柳昏花暝。应自栖香正稳。便忘了、天涯芳信。愁损玉人，日日画阑独凭。
    恐凤鞋挑菜归来，万一灞桥相见。［前人，东风第一枝，春雪。］
    词见属对。
    自怜诗酒瘦，难应接许多春色。［前人，喜迁莺，元宵。］
    月波凝滴。望玉壶天近，了无尘隔。翠眼围花，冰丝织练，黄道宝光相直。自怜诗酒瘦，难应接许多春色。最无赖，是随香趁烛，曾伴狂客。踪迹。谩记忆。老了杜郎，忍听东风笛。柳院灯疏，梅听雪在，谁与细倾春碧。旧情拘未定，犹自学当年游历。怕万一误玉人，夜寒窗际帘隙。
    新愁万斛为春瘦，却怕春知。［高竹屋，金欠捧露盘，咏梅。］
    念瑶姬。翻瑶佩、下瑶池。冷香梦、吹上南枝。罗浮路杳，忆曾清晚见仙姿。天寒翠袖，可怜是倚竹依依。溪痕浅，云痕冻，月痕淡，粉痕微。江楼怨、一笛休吹。芳香待寄玉堂，烟驿雨凄迷，新愁万斛为春瘦，却怕春知。
    惊愁搅梦，更不管庾郎心碎。［前人，祝英台近。］
    一窗寒，孤烬冷，独自个春睡。绣被熏香，不是旧风味。静听滴滴檐声，惊愁搅梦，不管庾郎心碎。念芳意。一并十日春风，梅花杀憔悴。赖做新词，春在可怜里。几时挑菜踏青，云沈雨断，尽分付、楚天之外。
    悠悠岁月天涯醉。一分秋、一分憔悴。［张东泽，疏帘淡月。］
    落叶西风，吹老几番尘世。［同上。去病案：尘世一作醒醉。］
    露侵宿酒，疏帘淡月，照人无寐。［同上。］
    梧桐雨细。渐滴作秋声，被风惊碎。润逼衣篝，线袅蕙炉沈水。悠悠岁月天涯醉。一分秋、一分憔悴。紫箫吹断，素笺恨切，夜寒鸿起。又何苦凄凉客里。负草堂春绿，竹溪空翠。落叶西风，吹老几番尘世。从前谙尽江湖味。听商歌，归兴千里。露侵宿酒，疏帘淡月，照人无寐。
    算只藕花知我意，犹把红芳留客。［前人，念奴娇。］
    嫩凉生晓，怪得今朝湖上，秋风无迹。古寺桂香山色外，肠断幽丛金碧。骤雨俄来，苍烟不见，苔径孤吟屐。系船高柳，晚蝉嘶破愁寂。且约。携酒高歌，与鸥相好，分坐渔矶石。算只藕花知我意，犹把红芳留客。楼阁空，管弦清润，一水盈盈隔。不如休去，月悬良夜千尺。
    春在卖花声里。［王贵英，夜行船。］
    曲水溅裙三月二。马如龙、甸车如水。风游丝，烘日晴昼，人共海棠俱醉。客里光阴难可意。扫芳尘旧游谁记。午梦醒来、不觉晓窗人静，春在卖花声里。
    试花霏雨湿春晴。［韩萧闲，浪淘沙，丰乐楼。］
    裙色草初青。鸭绿波轻。试花霏雨湿春晴。三十六梯人不到，独换瑶筝。艇子忆逢迎。依旧多情。朱门只合锁娉婷。却逐彩鸾归去路，香陌春城。
    贪与萧郎眉语，不知错舞伊州。［刘後村，清平乐，赋舞妓。］
    宫腰束素。只怕能轻举。好筑避风台护取。莫遣惊鸿飞去。一团香玉温柔。笑颦俱有风流。贪与萧郎眉语，不知错舞伊州。
    何处消魂。初三夜月，第四桥春。［罗涧谷，柳梢青。］
    萼绿华身。小桃花扇，安石榴裙。子夜闻歌，周郎顾曲，曾恼夫君。悠悠羁旅愁人。似零落、青天断云。何处消魂。初三夜月，第四桥春。
    一砚梨花雨。［周萧斋，点绛唇，访牟存叟南漪钓隐。］
    午梦初回，卷帘尽放春愁去。昼长无语。自对黄鹂语。絮影香，春在无人处。移舟去。未成新句。一砚梨花雨。
    薄幸东风，薄情游子，薄命佳人。［前人，柳梢青，杨花。］
    似雾中花，似风前雪，似雨馀云。本自无情，点萍成绿，却又多情。西湖南陌东城。甚管定、年年送春。薄亻幸东风，薄情游子，薄命佳人。
    怪别来胭脂慵傅，被春风偷在杏梢。［赵霞山岗，恋绣衾。］
    柳丝空有万千条。系不住溪头画桡。想今宵也对新月过，轻寒何处小桥。玉箫台榭春多少，溜啼痕盈脸消。怪别来胭脂慵傅，被春风偷在杏梢。
    对菱花与说相思，看谁瘦损。［陆云西，瑞鹤仙。］
    湿云黏雁影。望征路愁迷，离绪难整。千金买光景。但疏钟催晓，乱雅啼暝。花暗省。许多情相逢梦境。便行云都不归来，也合寄将音信。孤迥。盟鸾心在，跨鹤程高，後期无准。情丝待剪，翻惹得旧时恨。怕天教何处，参差双燕，还染残朱剩粉。对菱花说与相思，看论证瘦损。
    清绝。影也别。知心惟有月。［萧小山，霜天晓角，咏梅。］
    千山万雪。受尽寒磨折。赖是生来瘦硬，浑不怕、角吹彻。清绝。影也别。知心惟有月。元没春风情性，如何共、海棠说。
    花开犹似十年前，人不似十年前俊。［锺梅心，步蟾宫。］
    东风又送酴信。早吹得愁成潘鬓。花开犹似十年前，人不似十年前俊。水边珠翠香成阵。也消得燕窥莺认。归来沈醉月朦胧，觉花气满襟犹润。
    丁宁记取儿家。碧云红红霞。直下小桥流水，门前一树桃花。［李肩吾，清平乐。］
    美人娇小。镜里容颜好。秀色侵人春帐晓。郎去几时重到。丁宁记取儿家。碧云隐约红霞。直下小桥流水，门前一树桃花。
    又是羊车过也，有花落黄昏。［黄玉林，清平乐，宫词。］
    珠帘寂寂。愁背银泣。记得少年初选入。三十六宫第一。当时掌上承恩。而今冷落长门。又是羊车过也，月明花落黄昏。
    连呼酒，上琴台去。秋与云平。［吴梦窗，八声甘州，陪庾幕诸公秋登灵岩。］
    渺空烟四远，是何年、青天坠长星。幻苍岩云树，名娃金屋，残霸宫城。箭径酸风射眼，腻水染花腥。时ヒ双鸳响，廊叶秋声。宫里吴王沈醉，倩五湖倦客，独钓醒醒。问苍波无语，华发奈山岗青。水涵空阔赁高处，送乱鸦、斜日落鱼汀。连呼酒，上琴台去，秋与云平。
    帘半卷，带黄花、人在小楼。［前人，声声慢，闰重九饮郭园。］
    檀栾金碧，婀娜蓬莱，游云不蘸芳洲。露柳霜莲，十分点缀残秋。新弯画眉未稳，似含羞低渡墙头。愁送远，驻西台车马，共惜临流。知道池亭多宴，掩庭花长是，惊落秦讴。腻粉阑干，犹闻凭袖香留。轮他翠涟拍，瞰新妆、时浸明眸。帘半卷，带黄花、人在小楼。
    南楼不恨吹横笛，恨晓风、千里关山。［前人，高阳台，落梅。］
    宫粉痕，仙云堕影，无人野水荒湾。古石埋香，金沙锁骨连环。南楼不恨吹横笛，恨晓风、千里关山。半飘零，庭院黄昏，月冷阑干。寿阳宫里愁鸾镜，问谁调玉髓，暗补香瘢。细雨归鸿，孤山无限春寒。离魂难倩招清些，梦缟衣、解佩边。最愁人，啼鸟晴明，叶底青圆。去病案：此则胡本脱去，今据他刻补。
    玉奴最晚嫁东风，来结梨花幽梦。［前人，西江月，梅枝上晚花。］
    绿阴青子满溪桥。羞见东邻娇小。［同上。去病案：满一作老。］
    枝袅一痕雪在，叶藏几豆春浓。玉奴最晚嫁东风。来结梨花幽梦。香力添熏罗被，瘦枝犹怯冰绡。绿阴青子满溪桥。羞见东邻娇小。
    月落杯空无影。］前人，齐天乐，饮白醪感少年事。］
    芙蓉心上三更露，茸香漱泉玉井。自洗银舟，徐开素酌，月落杯空无影。庭阴未瞑。度一曲新蝉，韵秋堪听。瘦骨侵冰，怕惊纹簟夜深冷。当时湖上载酒，翠云开处共，雪面波镜。万感琼浆，千茎鬓雪，烟锁蓝桥花径。留连暮景。但闲觅孤欢，强宽秋兴。醉倚修篁，晚风吹半醒。［
    不约舟移杨柳系，有缘人映桃花见。［前人，倦寻芳，花翁遇旧妓李怜，分韵同赋。］
    渐老芙蓉，犹自带霜看。［同上。］
    坠瓶恨井，尘镜迷楼，云闭孤燕。寄别崔徽，清瘦画图春面。不约舟移杨柳系，有缘人映桃花见。叙分携、悔香瘢谩，绿鬟轻剪。听细雨琵琶幽怨。客鬓苍华，衫袖湿遍。渐老芙蓉，犹自带霜看，一缕情深朱户掩。两痕愁起青山远。被西风，又惊吹，梦云分散。
    不成又是教人恨。待倩杨花去问。［江月湖，杏花天。］
    谢娘庭院通芳径。四无人、花梢转影。几番心事无凭准。等得青春过尽。秋千下，佳期又近。算毕竟沈吟未稳。不成又是教人恨。待倩杨花去问。
    珠帘卷起还重下，怕东风吹散歌声。［赵钓月，风入松。去病案：起一作上。］
    麴尘风雨乱春晴。花重寒轻。珠帘卷起还重下，怕春风吹散歌声。棋倦杯频昼永，粉香花艳清明。十分无处著闲情。来觅娉婷。蔷薇误挂寻春袖，倩柔荑为补香痕。苦恨啼鹃惊梦，何时剪烛重盟。
    燕子未来，东风无语又黄昏。琴心不度春云远，断肠难托啼鹃。夜深犹倚，垂杨二十四阑。［陈西麓绛都春。］
    秋千倦倚，正海棠半拆，不奈春寒。雨弄晴，飞梭庭院绣帘闲。梅妆欲试芳情赖，翠颦愁入眉弯。雾蝉香冷，霞绡泪，恨袭湘兰。悄悄池塘步晚，任红醺杏靥，碧沁苔痕。燕子未来，东风无语又黄昏。琴心不度春云远，断肠难托啼鹃。夜深犹倚，垂杨二十四阑。
    寄相思，偏仗柳枝。待折向尊前唱，奈东风吹作絮飞。［前人，恋绣衾。］
    多情无语敛黛眉。寄相思、偏仗柳枝。待折向尊前唱，奈东风吹作絮飞。归来醉抱琵琶睡，正酒醒香尽漏移。无奈是梨花梦，被明月偏照翠帷。
    甚等闲，半委东风，半委小溪流水。［张寄闲，瑞鹤仙。去病案：溪一作桥。］
    待晴犹未。［同上。］
    粉蝶儿，守住落花不去，湿重寻香两翅。怎知人一点新愁，寸心万里。［同上。去病案：住一作定。］
    卷帘人睡起。放燕子归来，商量春事。风光又能几。减芳菲、都在卖花声里。吟边眼底。披嫩绿、移红换紫。甚等闲，半委东风，半委小溪流水。还是苔痕湔雨，竹影留云，待晴犹未。兰舟静舣。西湖上、多少歌吹。粉蝶儿，守住落花不去，湿重寻香两翅。怎知人一点新愁，寸心万里。
    云引吟情闲远。［前人，壶中天，月夕登绘幅堂与房同赋。］
    雁横回碧，渐烟收极浦，渔唱催晚。临水楼台乘醉倚，云引吟情闲远。露脚飞凉，山岗眉锁暝，玉宇冰奁满。平波不动，桂华低印清浅。应是琼斧修成，铅霜寿捣就，舞霓裳曲遍窈窕西窗谁弄影，红冷芙蓉深苑。赋雪词工，留云歌断，偏惹文箫怨。人归鹤唳，翠帘十二空卷。去病案：胡本低误底，苑误怨，又脱去曲子，今并据原集改正。］
    断云过雨，花前歌扇，梅边酒盏。［莫子山，水龙吟。］
    但良宵，空有亭亭霜月，作相思伴。［同上。］
    镜寒香歇江城路，今度见春全赖。断云过雨，花前歌扇，梅边酒盏。离思相欺，万丝萦绕，一襟销黯。但年光暗换。人生易感，西归水、南飞雁。也拟与愁排遣。奈江山、遮拦不断。娇讠为梦语，湿荧啼袖迷心眼。绣毂华ブ，锦屏罗鞯，地拘管。但良宵、空有亭亭霜月，作相思伴。
    燕子衔来相思字，道玉瘦不禁春病。［杨西村，二郎神，用徐臣韵。］
    琐窗睡起，闲伫立、海棠花影。记翠楫银塘，红牙金缕，杯泛梨花冷。燕子衔来相思字，道玉瘦不禁春病。应蝶粉半消，鸦云斜坠，暗尘侵镜。还省。香痕唾碧，春衫都凝。悄一似荼蘼，玉肌翠帔，消得东风唤醒。青杏单衣。杨花小扇，闲却晚春风景。最苦是、蝴蝶盈盈弄晚，一帘风静。
    宿粉残香随梦冷，落花流水和天远。［前人，倦寻芳。］
    饧箫吹暖，蜡烛分烟，春思无限。风到栋花，二十四番吹遍。烟湿浓堆杨柳色，昼长闲坠梨花片。悄帘栊，听幽禽尘软。背後腰肢，仿佛画图曾见。曾粉残香随梦冷，落花流水和天远。但如今病厌厌，海棠池馆。
    都将千里芳心，十年幽梦，分付与一声啼。［前人，祝英台近。］
    宿酲苏，春梦醒，沈水冷金鸭。落尽桃花，无人扫红雪。渐催煮酒园林，单衣庭院，春又到、断肠时节。恨离别。长忆人立荼蘼，珠帘卷香月。几度黄昏，琼枝为谁折。都将千里芳心，十年幽梦，分付与一声啼。
    不防彩笔吟笺，翠尊冰酝，自管领一庭秋色。［前人，前调中秋。］
    月如冰，天似水，冷浸画阑湿。桂树风前，Ο香半狼藉。此翁对此良宵，别无可恨，恨只恨古人头白。洞庭窄。谁道临水楼台，清光最先得。万里乾坤，元无片云隔。不妨彩笔吟笺，翠尊冰酝，自管领一庭秋色。
    春在阑干咫尺。［李房，谒金门。去病案：胡本作只咫非。］
    吟望直。春在阑干咫尺。山插玉壶花倒立。雪明天混碧。晓露丝丝琼滴。虚揭一帘云湿。犹有残梅黄半壁。香随流水急。
    明年今夜，玉尊知在何处。［前人，壶中天，登寄闲吟台。］
    青飚荡碧，喜云飞寥廓，清透凉宇。倦鹊惊翻台榭回，叶叶秋声归树。珠斗斜河，冰轮辗雾。万里青冥路。香深屏翠，桂边满袖风露。烟外冷逼玻璃，渔郎歌杳，击空明归去。怨鹤知更莲漏悄，竹里筛金帘户。短发吹寒，闲情吟远，弄影花前舞。明年今夜，玉尊知在何处。去病案：击胡误作系。
    闲帘深掩梨花雨，谁问东阳瘦。［前人，探芳信，湖上春继周草窗韵。］
    对芳昼。甚怕冷添衣，伤春疏酒。正绯桃如火，相看自依旧。闲帘深掩梨花雨，谁问东阳瘦。几多时、涨绿莺枝。堕红鸳。堤上宝鞍骤。记草色薰晴，波光摇岫。苏小门前，题字尚存否。繁华短梦随流水，空有诗千首。更休言，张绪风流似柳。
    几番莺外斜阳，阑干倚遍。恨杨柳庶愁不断。［前人，祝英台近。］
    杏花初，梅花过，时节又春半。帘影飞梭，轻阴小庭院。  月底秋千，吟香醉玉，曾细听歌珠一串。忍重见。描金小字，题情生绡合欢扇。老了刘郎，天远玉箫伴。几番莺外斜阳，阑干倚遍。恨杨柳庶愁不断。
    归醉夜堂歌舞月，拚却春眠。［李莱老，浪淘沙。去病案：却一作废。］
    榆火换新烟。翠柳朱檐。东风吹得落花颠。帘影翠梭悬绣带，人倚秋千。犹忆十年前。西子湖边。斜阳催入画楼船。归醉夜堂歌舞月，拚却春眠。
    参差护晴窗户。［王可竹，齐天乐，客长安。］
    心期暗数。总寂寞当年前酒筹花谱。付与春愁，小楼今夜雨。［同上。］
    宫烟晓散春如雾。参差护晴窗户。柳色初分，饧香未冷，正是清明百五。临流笑语。映十二阑干，翠红妒。短帽轻鞍，倦游曾遍断桥路。东风为谁媚妩。岁华频感慨，双环何许。前度刘郎，三生杜牧，赢得征衫尘土。心期暗数。总寂寞当年前酒筹花谱。付与春愁，小楼今夜雨。
    暗粉疏红，依旧为谁匀注。都负了燕约莺期，更闲却柳烟花雨。［张梅崖，绮罗香，渔浦有感。］
    浦月窥檐，松泉漱枕，屏里吴山何处。暗粉疏红，依旧为谁匀注。都负了燕约莺期，更闲却柳烟花雨。纵十分、春到邮亭，赋怀应是断肠句。青青原上荠麦，还被东风无赖，翻成离。望极天，惟有陇云江树。斜照带一缕新愁，尽分付暮潮归去。不阶，待卜心期，落花空细数。
    梦魂欲渡苍茫去，怕梦轻还被愁庶。［周草窗，高阳台，寄越中诸友。去病案：轻一作惊。］
    小雨分江，残寒迷浦，春容浅入萧葭。雪霁空城，燕归何处人家。梦魂欲渡苍茫去，怕梦轻还被愁遮。感年华。夜汐东还，冷照西斜。凄凄望极王孙草，认云中枫树，鸥外春沙。白发青山，可怜相对苍华。归鸿自趁潮回去，笑倦游犹是天涯。问东风，先到垂杨，後到梅花。
    休缀潘郎鬓影，怕绿窗、年少人惊。［前人，声声慢，柳花。］
    燕泥沾粉，鱼浪吹香，芳堤十里新晴。静惹游丝，花边袅袅扶春。多怜飘泊，记章台、曾挽青青。堪爱处，是扑帘娇嫩，堕马轻盈。长是河桥三月，做一番晴雪，恼乱诗魂。带雨沾衣，罗襟点点离痕。休缀潘郎鬓影，怕绿窗、年少人惊。卷春去，剪东风、千楼翠云。
    花深深处，柳阴阴处，一片笙歌。［前人，少年游，宫词。］
    帘销宝篆卷宫罗。蜂蝶扑飞梭。一样东风，燕梁莺院，那处春多。晓妆日日随香辇，多在牡丹坡。花深深处，柳阴阴处，一片笙歌。
    一掬春情，斜月杏花屋。［王碧山，醉落魄。［
    小窗银烛。轻鬟半拥钗横玉。数声春调清真曲。拂拂珠帘，残影乱红扑。垂杨学画娥眉绿。年年芳草迷金谷。如今休把佳期卜。一掬春情，斜月杏花屋。
    揉碎花心，吟碎淡黄雪。［前人，醉落魄。］
    翠簟一池秋水，半床露、半床月。［前人，霜天晓角。］
    恰似断魂江上柳。越春深越瘦。［前人谒金门。］
    三词俱佚。［今所传花外集仅词六十五首，此三则佚词之仅存者。］
    一室秋灯，一庭秋雨，更一声秋雁。［前人，醉蓬莱，归故山。］
    扫西风门径，黄叶凋零，白云萧散。柳换枯阴，赋归来何晚。爽气霏霏，翠娥眉妩，聊慰登临眼。故国如尘，故人如梦，登高还赖。数点寒英，为谁零落，楚魄难招，暮寒堪揽。步さ荒篱，谁念幽芳远。一室秋灯，一庭秋雨，更一声秋雁。试引芳尊，不知消得，几多依黯。
    昨宵风雨，凉到木樨屏。［赵元甫，相思引。］
    水陌纱帘小院清。晴尘不动地花平。昨宵风雨，凉到木樨屏。香月照妆秋粉薄，水云飞佩藕丝轻。好天良夜，闲理玉靴笙。
    重风冷枫红舞。［白石，法曲献仙音。］
    黄帘绿幕萧萧梦，灯前几换秋风。［吴梦窗，塞翁吟，赠丁宏庵。］
    草色新宫受，还跨紫陌青骢。好花是、晚开红。冷菊最香浓。黄帘绿幕萧萧梦，灯前几换秋风。叙往约、桂花宫。为别翦珍丛。雕栊。行人去，秦腰褪玉，心事称、吴女晕浓。向春夜、闺情赋就，想初寄、上国书时唱入眉峰。归来共酒窈窕，纹窗莲卸新蓬。
    雁风吹裂云痕，小楼一缕斜阳影。［丁基仲，水龙吟。］
    雁风吹裂云痕，小楼一缕斜阳影。残蝉抱柳，寒蛩入户，凄音忍听。愁不禁秋，梦还惊客，青灯孤枕。未更深，半是梧桐泣露，那更度、兰宵永。空叹银屏金井。醉乡醒、温柔乡冷。征尘卷扑，闲花谩舞，何心管领。葱指冰弦，蕙怀春锦，楚梅风韵。怅芙蓉城杳，蓝云依黯，锁巫峰瞑。
    清阴一架，颗颗蒲萄醉花碧。［前人，六么令。］
    词未见
    画船尽入西泠，闲却半湖春色。［周草窗，曲游春，西湖。去病案：胡本作前人，而逸其词，并云词未见，非也。考洲渔笛谱有此作，虽字句微异，而实系一词，特录如下：
    禁苑东风外，暖丝晴絮，春思如织。燕约莺期，恼芳情偏在，翠深红隙。漠漠香尘隔。沸十里乱丝丛笛。看画船，尽入西泠，闲却半湖春色。柳陌。新烟凝碧，映帘底宫眉，是上游勒。轻暝笼寒，怕梨云梦冷，杏香愁幂。歌管愁寒食。奈蝶怨良宵岑寂。正满湖碎月摇花，怎生去得。
    ○乐笑翁警句凡十三则
    和云流出空山，甚年年净洗，花香不了。［南浦，春水。］
    波暖绿粼粼，燕飞来，好是苏是才晓。鱼没浪痕圆，流红去，翻笑东风难扫。荒桥断浦，柳阴撑出扁舟小。回首池塘青欲遍，绝似梦中芳草。和云流出空山，甚年年净洗，花香不了。新绿乍生时孤村路、犹忆那回曾到。馀情渺渺。茂林觞咏如今悄。前度刘郎归去後，溪上碧桃多少。
    写不成书，只寄得相思一点。［解连环，孤雁。］
    词见乐笑翁奇对。
    才放些晴意，早瘦了梅花一半。也知不做花看，东风何事吹散。［探春慢，雪霁。去病案：事一作处。］
    银浦留云，绿房迎晓，一抹墙腰月淡。暖玉生烟，悬冰解冻，碎滴瑶阶如霰。才放些晴意，早瘦了梅花一半。也知不做花看，东风何事吹散。摇落似成秋苑。甚酿香春来，怕教春见。野渡舟回，前村门掩，应是不胜清怨。次第寻芳去，灞桥外，蕙香波暖。犹妒檐声，看灯人在深苑。
    见说新愁，如今也到鸥边。［高阳台，西湖感春。］
    莫开帘。怕见飞花，怕听啼鹃。［同上。］
    词见乐笑翁奇对。
    醒醉一乾坤。［真珠帘，近雅轩即事。］
    茂树石床同坐久，又却被、清风留住。［同上。去病案：胡本脱却字，今据本集补。］
    词见乐笑翁奇对。
    须待月，许多清、都付与秋。［声声慢，西湖。去病案：胡本脱附注五字。］
    词见乐笑翁奇对。
    几日不来，一片苍云未扫。［扫花游，高疏寮东野园。］
    词见乐笑翁奇对。
    春风不奈垂杨柳，吹却絮云多少。［台城路，杭友抵越，适湖渔舍会饮。］
    春风不奈垂杨柳，吹却絮云多少。燕子人家，夕阳巷陌，行人野畦深窈。筹花斗草。记小航寻芳，断桥初晓。那日心情，几人同向近来老。销忧何处最好。夜游秉烛，犹是迟了。南浦歌阑，东林社冷，赢得如今怀抱。吟暗恼。待醉也慵听，劝归啼鸟。怕搅离愁，乱红休去埽。集本作春风不暖垂杨树。
    带天香，吹动一身秋。［甘州，赵文升索赋散乐妓桂卿。］
    隔花窥半面，带天香、吹动一身秋。叹行云流水，寒枝夜鹊，杨柳湾头。浪打石城风急，难系木兰舟。未了笙歌梦，倚棹西州。重省寻春乐事，奈如今老去，鬓改花羞。指斜阳巷陌，都是旧曾游。凭寄兴采芳俦侣，且不须、容易说风流。争得似，桃根桃叶，明月妆楼。
    忍不住低低问春。［庆宫春，都下寒食。］
    词见乐笑翁奇对。
    不知能聚愁多少。［霜叶飞，毗陵宅中闻老妓歌。］
    绣屏开了，惊诗梦、娇莺啼破春悄。稳将谱字转清圆，正杏梁声绕。看帖帖、蛾眉淡扫。不知能聚愁多少。叹客里凄凉，尚记得他年，雅音低唱还好。同是流落殊乡，相逢何晚，坐对真被花恼。真元朝士已无多，但暮烟芳草。未忘得春风窈窕。却怜张绪如今老。且慰我留连意，莫说西湖，那时苏小。
    ○词眼凡二十六则
    燕娇莺姹。［潘元质，倦寻芳。］
    兽环半掩，鸳无尘，庭院潇洒。树色沈沈春尽，燕娇莺姹。梦草池塘青渐满，海棠轩槛红相亚。听箫声，记秦楼夜约，彩鸾齐跨。渐迤逦，更催银箭，何处贪欢，犹系骢马。旋剪灯花，两点翠眉谁画。香灭羞回空帐里，月高犹在重帘下。恨疏狂，待归来，碎揉花打。
    绿肥红瘦。［李易安，如梦令。］
    昨夜雨疏风骤。浓睡不消残酒。试问卷帘人，却道海棠依旧。知否。知否。应是绿肥红瘦。
    宠柳娇花。［前人，壶中天。］
    萧条庭院，又斜风细雨，重门须闭。宠柳娇花寒食近，种种恼人天气。险韵诗成，扶头酒醒，别是闲滋味。征鸿过尽，万千心事难寄。楼上几日春寒，帘垂四面，玉阑干慵倚。被冷香消新梦觉，不许愁人不起。清露晨流，新桐初引，多少游春意。日高烟敛，更看今日晴未。去病案：黄叔云，前辈称易安绿肥红瘦为佳句，予谓宠柳娇花语亦甚奇俊，前此未有能道之者。
    笼灯燃月。［周美成，意难忘，美人。］
    衣染鹅黄。爱停歌驻拍，劝酒行觞。低鬟蝉影动，私语口脂香。荷露滴、竹风凉。拚剧饮沐浪。夜渐深，笼灯燃月，细与端相。知音见说无双。解移宫换羽，未怕周郎。长颦知有恨，贪耍不成妆。些个事、恼人肠。待与说何妨。又恐伊寻消问息，瘦减容光。
    醉云醒雨。［吴梦窗，解蹀躞，别情。］
    醉云又兼醒雨，楚梦时来往。倦蜂刚著梨花，惹游荡。还做一段相思，冷波叶舞愁红，送人双桨。暗凝想。情共天涯秋黯，朱桥锁深巷。会稀投得轻分，顿惆怅。此去幽曲谁来，可怜残照西风，半妆楼上。梦窗甲稿作醉云又兼醒雨。词旨原本皆作醉云醒月，因上笼灯燃月而误作雨是也。下句云楚梦时来往，则上句自以云雨言矣。
    挑云研雪。［王碧山］
    词佚。
    柳昏花暝。［史梅溪，双双燕。］
    词见警句。
    翠阴香远。［方千里，过秦楼，春思。］
    柳洒鹅黄，草揉螺黛，院落雨痕才断。蜂须雾湿，燕嘴泥融，上细风频扇。多少艳景关心，长苦春光，疾如飞箭。对东风忍负西园清赏，翠深香远。空暗忆、醉走铜档敲金镫，倦迹素衣尘染。因花瘦觉为酒情锺，绿鬓几番催变。何况向人，眉黛供愁，娇波回倩。料想思此际，浓似飞红万点。
    玉娇春怨。［高竹屋，齐天乐。竹屋词及各选本皆作玉娇香怨。去病案：别本正作香怨。］
    词见属对。
    蝶凄蜂惨。［杨守斋，八六子，牡丹，次白云韵。］
    怨残红，夜来无赖，雨催春去。但暗水新流芳恨，蝶凄蜂惨，千秋嫩绿迷空。那知国色还逢。柔弱华清扶倦，轻盈洛浦临风。细认得凝妆，点脂匀粉，露蝉耸翠，蕊金团玉成丛。几许愁随笑解，一声歌转春融。眼朦胧。凭阑干、半醒醉中。
    柳腴花瘦。［杨西村，甘州。］
    摘青梅荐酒，甚残寒犹怯苎萝衣。正柳腴花瘦，绿云冉冉，红雪霏霏。隔屋秦筝依约，谁吕春词。回首繁华梦，流水斜晖。寄隐孤山山下，但一标饮水，深掩苔扉。羡青山有思，白鹤忘机。怅年华不禁搔首，又天涯弹泪送春归。销魂远，千山啼，十里荼蘼。
    绾燕吟莺。［前人，□□□。］
    词未见。
    渔烟鸥雨。［李秋崖，青玉案，题草窗词卷。］
    燕昏莺晓。［同上。去病案：晚一作晓。］
    吟情老尽江南句。几千万、垂丝缕。花冷絮飞寒食路。渔烟鸥雨。燕昏莺晓，总入昭华谱。红依妆倩凉生渚。环碧斜阳旧时树。拈叶分题觞咏处。荀香犹在，庾愁何许，云冷西湖赋。
    翠颦红妒。［王可竹，齐天乐，长安客赋。］
    词见警句。
    愁烟恨粉。［□□□□□□去病案：烟一作胭。］
    词未见。
    月约星期。［楼君亮，玉漏迟。去病案：阳春白雪为赵闻礼作。］
    絮花寒有
    絮花寒食路。晴丝挂日，绿阴吹雾。客帽欺风，愁满画船烟浦。采柱秋千散後，怅尘锁、莺帘燕户。从间阻。梦云无准，鬓霜如许。夜永绣阁藏娇，记掩扇传歌，剪灯留语。月约星期，细把花枝频数。弹指一襟幽恨，谩空趁、啼鹃声诉。深苑宇。黄昏杏花微雨。此词亦见吴梦窗稿。然周草窗绝妙好词选及词旨皆以为楼君亮作。周陆二公与君亮同时，不应有误。盖收梦窗藁者，失检点耳。
    雨今云古。［玉田，长亭怨，别陈行之。］
    跨匹马、东瀛烟树。转首十年，旅愁无数。此日重逢，故人犹记旧游否。雨今云古。更秉烛浑疑梦语。衮衮登台，叹野老、白头如许。归去。问当初鸥鹭。几度西湖霜露。漂流最苦。便一似、断蓬飞絮。情可恨，独棹扁舟，浩歌向、清风来处。有多少相思，都在一声南浦。
    恨烟颦雨。［张东泽，祝英台近。］
    竹间棋，池上字。风日共清美。谁道春深，湘绿涨沙嘴更添杨柳无情，恨烟颦雨，却不把扁舟偷击。去千里。明日知几重山，後朝几重水。对酒相思，争似且留醉。奈何琴剑，而今心事，在月夜杜鹃声里。］
    燕窥莺认。［钟梅心，步蟾宫。］
    词见警句。
    愁罗恨绮。［公处静，水龙吟，雪霁登吴山。］
    画楼红湿斜阳，素妆褪出山眉翠。街声暮起，尘侵镫户，月来舞地。官柳招莺，水荭飘雁，隔年春意。黯梨云，散作人间好梦，琼箫在、锦屏底。乐事轻随流水。暗兰消作花心计。情丝万轴，因春织就，愁罗恨绮。昵枕迷香，占帘看夜，旧游经醉。任孤山剩雪，残梅渐赖，跨东风骑。
    移红换紫。［张寄闲，瑞鹤仙。］
    词见警句。
    聊诗换酒。［周草窗，三犯渡江云。去病案：换集作唤。］
    冰溪空岁晚，苍茫雁影，浅水落寒沙。那回乘夜兴，云雪孤舟，曾访故人家。千林未绿芳信，暖玉照霜华。共凭高，联诗换酒，瞑色夺昏鸦。堪嗟。澌鸣玉佩，山护云衣，又扁舟东下。想故园、天寒倚竹，袖薄笼纱。诗筒已是经年别，早暖律、春动香葭。愁寄远，溪边自折梅花。
    选歌试舞。［前人，露华。］
    暖消蕙雪，渐水纹漾锦，云淡波溶。岸香弄蕊，新枝轻弱条风。次第燕归将近，爱柳眉桃靥烟浓。鸳径小，芳屏聚蝶，翠渚飘鸿。六桥旧情如梦，记扇底宫眉，花下游骢。选歌试舞，连宵恋醉珍丛。怕里早莺啼醒，问杏钿谁点愁红。心事悄，春娇又入翠峰。
    舞句歌引。［前人，月边娇。］
    酥雨烘晴，早柳盼颦娇，兰芽愁醒。九街月淡，千门夜暖，十里宝光花影。尘凝步袜，送艳笑、争夸轻俊。笙箫迎晓，翠幕卷、天香宫粉。少年紫曲疏狂，絮花踪迹，夜蛾心性。戏丛围锦，镫帘转玉，拚却舞句歌引。前欢漫省。又辇路东风吹鬓。醺醺倚醉，任夜深春冷。
    三生春梦。□□□□□□
    词未见。［去病案：上四则胡氏均称词未见。今除三生春梦不可考，馀均从草窗词补入。］
    ○单字集虚凡三十三字
    单  看  正  待  乍  怕  总  问  爱  奈  似  但  料  想  更  算  况怅  快  早  尽  嗟  凭  叹  方  将  未  已  应  若  莫  念  甚
    ○两字集虚
    文缺。
    ○三字集虚
    文缺。
    词源云：词与诗不同，词之语句有二字三字四字至八字者。堆叠实字，读且不通，况付之雪儿乎。合用虚字呼唤，单字如正、但、甚、任之类，两字如莫是、还又、那堪之类，三字如更能消、最无端、又却是之类。此等虚字，却要用之得其所。若能尽用虚字，语句自活，必不质实，观者无掩卷之诮。案陆辅之本词源之说，列虚字近雅者，以示人也。明刻单行本，尚存两字集虚、三字集虚之目，其文全缺。说郛本并目缺之矣。今依明本存其目，缺其文焉，不复补之，以意逆志，自能得之矣。词用虚字贵得所，雅则得所耳。当时俳体颇俗，屯田最甚，清真不免时见。白石、玉田，无不雅者也。
    ○词旨畅旧序
    词旨一卷，元陆辅之撰。序云：“余从乐笑翁游，命韶暂作词旨。”是辅之名韶也。汪玉珊瑚网云：“汾湖居士陆行直辅之，有家妓名卿卿者，友人张叔夏赋清平乐赠之。後二十一年，行直官翰林典籍归，叔夏、卿卿俱下世，作碧梧苍石图，书叔夏词於卷端，且和其韵。”则是辅之名行直矣。明刻本词旨又题陆友仁撰，是之又名友仁也。杨廉夫东维子集云：“元松陵陆子敬，居汾湖北，垒石为山，树梅成林，取姜白石词语，名其轩曰旧时月色。”则辅之又字子敬。顾嗣立元诗选癸集云：“陆行直，字季道，一字德恭，一作季衡，吴人，居於甫里，自号湖天居士。翰林典籍，致政归，善画。有别墅在淞江之南，分湖之东。”所谓韶以友仁二名，与夫子敬辅之二字皆不及称，所书三字，又自殊异。今详核之，盖本名韶，故字德恭。改名友仁  ，故字辅之。後名行直，故字子敬。其名屡更，字因名立，诸书记载，随举不备，不足怪也。辅之生平，足见涯略矣。词旨为书，皆述叔夏论词之旨，与叔夏词源同条共贯。计论词七则，言简意明，能撮其要。采时流词中偶句工炼者，名曰属对，凡三十八则。而乐笑翁奇对二十三则次之。名词之意远辞隽者，名曰警句，凡九十二则。而乐笑翁警句十三则次之，以著受学之源也。又词眼二十六则，示人炼字之法。单字集虚三十三字，教人用虚字，须择近雅者，不可太俗也。词肇於唐，盛於五代，时皆小令。北宋之时，慢曲乃作，字句较多，行气通脉，全仗虚字。时人又杂以俳体，虚字流入鄙俗。玉田言之於前，辅之所由力为防闲也。共凡七类，篇帙无多，词之矩范，不出此也。流览是编，取词源注之，所列词句，取原词缀於下，俾前人精神，辅之微意，轩豁呈露，阅者事半工倍矣。所列词有已佚者，卷中详之。刊讹补脱写定字增，分为二卷，题曰畅者，言畅其旨也。杨雄有言，雕虫小技，壮夫不为，言赋也。赋且然，况词乎。然小道可观，必先利器，雄不长辞赋，必不能作是言。舍法以求，虽耄耋不能雕一虫，又乌可轻其技耶。辅之具苦心於前，不可任其没灭，为此以益方来。孟子曰：“大匠诲人，必以规矩。”斯亦良工之苦心也夫。光绪二十二年丙申三月，胡元仪序。
