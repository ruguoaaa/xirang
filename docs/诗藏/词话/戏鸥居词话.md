戏鸥居词话 清 毛大瀛辑
    ○许尚质酿川集
    山阴许尚质又文酿川集云：甲子依人入洛，同舟有北去女子，时闻叹息。泊江口，填花心动一阕云：“埋怨西风，恁、催人一帆飞渡。侧坐小车，障面轻容，偷见泪痕如雨。生怜同是离乡也，谁似我、离乡尤苦。苦相对，无方言黯黯，暗伤柔橹。又向江干留住。看隔岸船头，锦华商女。倚柁藏钩，笑露春纤，别是一般乡语。此身拚作商人妇，也绝胜、远离乡土。想幽恨、分明倩予细诉。”又文令小伶歌之。中夜，忽隔舱大恸，询所以，云无奈“生怜同是离乡也，谁似我、离乡尤苦”两语耳。迨晓，各分道陆行，同行咸怆然累日。
    ○许宝善自怡轩词
    许宝善穆堂自怡轩词云：忆数年前，有洞庭女子改丈夫装，寻其所欢。泊迹茸城，为逻者所侦，送至邑庭。邑宰试以庭前古柏诗，居然名作，因令老妪护之归里。辛丑岁，在归德府署，偶为吴松崖述之。松崖感慨欷，请纪其事，为填摸鱼儿一阕云：“黯西风、问天何事，把人沦落如许。惜春常愿花前笑，忍睹红零絮。秋欲暮。似雁影霜寒，嘹唳寻孤侣。松江别浦。趁一叶扁舟，白云红树。来访去时路。幽香吐。翠鬓珠鬟轻露。春光漏泄谁护。绣帷尚怯风吹去，泣向琴堂低诉。吟好句。看血染冰绡，字字皆酸楚。飘流最苦。待留与多情，深怜痛惜，凭吊泪如雨。”
    ○吴锡麒有正味斋琴言
    钱塘吴锡麒人有正味斋琴言云：城东瓦子巷，本南宋时勾栏。吴君特玉楼春词有云：“问称家住城东陌。欲买千金应不惜。归来困顿滞春眠，犹梦婆娑斜趁拍。”盖纪实也。今则委巷萧然，知者殆寡。戊子七月二十三日过之，书风凰台上忆吹箫一阕，以贻好事者。“斜日鸦边，西风叶外，萧萧古巷弯环。叹紫箫人去，信杳青鸾。几度烟花冶梦，吹不向、雾髻云鬟。空回首，调鹦槛远，款蝶帘寒。妆残。翠眉久敛，看十二楼头，微逗春山。念笑桃前事，铅水空弹。休唱潇潇暮雨，无人共、翦烛清谈。凄凉甚，新愁旧愁，压满栏干。”
    ○诸世器洞仙歌
    柘枝伎於桥上累台数层，援绳而飞，试诸解数。吾友诸世器竹庄有洞仙歌一阕，颇为形容尽致。词云：“玉虹临水，见彩竿千尺。依样高高驾空碧。便鸾能织柳，燕会裁花，频上下、远恐损他双翮。鸦鬟年十七，掌内愁擎，穿去穿来怎无迹。绝顶忽翻身，翻若惊鸿，全不怕、倒垂梅额。正骇得、通坊尽皇，已溜不长绳，脸无红白。”
    ○查初白馀波词
    余观查初白馀波词，有阆州慢一阕，得石帚遗意。其自序云：余来武林，当兵燹之馀，触目荒凉。迎刘宾客之旧游，凄怆凭吊，与姜白石追思小杜，寄慨略同。因和其自度扬州慢一阕以见意。用其韵而易其名，亦犹春霁之不改调云尔。词云：“屈子祠荒，隐侯台废，沅江苦雾难晴。听鹧鸪叫处，又春水初生。问仙路、红霞远近，匆匆花事，愁满刀兵。但烟扶残柳，马鞭肯入空城。风流司马，向诗篇都寄闲情。有曲度南音，采菱归晚，白马湖平。并入竹枝歌里，游人去、流尽滩声。念刘郎前度，也如杜牧三生。”［两押生字，恐有一误。］
    ○陈其年悼陈羽嬉词
    黄天涛有爱姬陈羽嬉，亡後，天涛哀悼不已。南阳邓孝威有绝句云：“休启疏帘还远望，朝云坟在落花中。”天涛有一扇，扇上并图此景。陈迦陵为赋朝云坟在落花中，调寄念奴娇云：“南阳词客，惯多愁善感，最能吟写。近为黄郎题恨句，凄咽如闻夜话。说道江乡，每年寒食，细雨啼山鹧。落红万斛，朝云坟在其下。更被水墨轻描，丹青澹抹，倍把愁肠惹。短短墓门花似血，点人倪迂小画。蝴蝶成团，蘼芜满路，闹杀前村社。倚楼人在，为他泪マ银帕。”
    ○陈其年咏闺人踢子词
    踢子之戏，古今来托之吟咏者绝少。迦陵词，有戏咏闺人踢子者，读之绝佳。调寄沁园春云：“娇困腾腾，深院清清，百无一为。向花冠尾声畔，剪他翠羽，养娘箧底，检出朱提。裹用绡轻，制同球转，簸尽墙阴一线儿。盈盈态，讶妙逾蹴リ，巧甚弹棋。鞋帮只一些些。况腻滑纤松不自持。为频夸犭捷，立依金并，惯矜波俏，碍怕花枝。忽忆春郊，回头昨日，技上阑干剔鬓丝。垂杨外，有儿郎此伎，真惹人思。”
    ○陈其年吊海烈妇词
    海烈妇，徐州人，流落毗陵。艳色为漕卒所窥，迫之，不屈而死，立祠毗陵。陆云士为作传。迦陵填大一阕，用片玉词韵吊之云：“怅庙竿红垣衣碧，门外银涛雪屋。君妃蓬岛晏，御天风来往，钗铃戛触。寂寂小姑，圣女，苦鸟啼归修竹。古苔坏墙满，任脱缰石马，画郎眠熟。叹螺髻煤残，蝶裙灰尽，夜长人独。灵旗归太速。神弦歇、醉觋扶华毂。可惜是、乱水彩城，旧家小沛，望乡徒切登临目。入不言兮，出学唱个，秋坟鬼曲。怨青冢留江国。班班恨血，土花坟起红菽。水腥打灭翠竹。”
    ○宋荔裳梦江南词
    宋荔裳观察梦江南词，有“游人争似蜜蜂多”之句。渔洋山人曰：以游人比蜜蜂，新妙欲绝。宋理堂比部踏莎行云：“绿阴深处黄鹂打。”意亦不专指黄鹂，庶几似之。
    ○宋理堂题燕子楼词
    燕子楼，相传在徐州署後。唐仆射张建封没，其侍姬关盼盼居此，守志十馀年。一日，见白传诗，怏怏泣下。但吟：“儿童不识冲天物，漫把青泥雪毫。”遂绝粒而逝。宋理堂过彭城，感题离亭燕一阕於旅壁云：“一片云笼烟雾，不识旧楼何处。想昔日、笙歌鼎沸，忽漫凄凉中路。燕子月黄昏，怕说合欢情绪。多事香山词赋。惹起闲愁无数。之死殉公明素志，洁白肯教尘。怀古问遗踪，立马斜阳衰树。”邵厚庵太守见之，笑曰：“千载绮语之过，得此忏悔，真当撒手兜率天矣。”
    ○陈朗六铢词
    集句词至竹蕃锦集，工巧极矣。平湖陈太晖朗，蓍六铢词，集古诗为之，较竹集唐，尤为因难见巧。陆梅谷ピ题尾声犯云：“哀怨六朝馀，残雨断云，谁解收拾。有客多情，珊瑚网盈铁。氤氲鼎、众香不辨，红白花、一枝相接。九秋风露，片段柴窑，拆研讨会皆奇绝。纵教如意舞，误损佳人琼颊。妙补增妍，了无痕如獭。娲皇石、精灵炼就，天女衣、裁缝迹灭。清琴百衲，冰弦弹出愁千叠。”
    ○薛筠菩萨蛮
    歌者薛筠，高涧南青衣也。涧南令阳邑，筠随梨园部演剧。涧南爱其色艺畜之。後筠从涧南入都，反于晋，卒于保定旅舍。涧南搜其箧中，得诗词若干首。余见其菩萨蛮一关云：“夕阳拥尽残鸦落。西风又紧连城角。并水咽黄昏。有人添泪痕。短长亭畔路。明日停鞭处。谁按小秦王。尊前促鬓霜。”颇有花间遗意。得之若人，尤所难也。
    ○魏坤赋琴鱼词
    泾县东北二十里，有琴溪。溪偶有石高一丈，日琴高台，有庙存焉。溪侧别有一种小鱼，相传琴高投药渣所化，号琴高鱼。岁三月，数十万一日来集，前辈多形之赋咏。王渔洋尝约姜宸西溟、吴{鹿吝}仁趾、魏坤禹平，赋琴鱼诗。魏题蓦山溪词最佳。词云：桃花潭近，千尺揉蓝早。一曲是琴溪，过清明，腥风吹到。仙人去后，水族也留名，鳞影细，浪痕圆，翠网都收了。骑鲸无分，客里衔杯好。玉碗忽擎来，最堪怜、小于白小。脆能下酒，不用脍银丝，除非并，箭头鱼、风味轮多少。”
    ○黄永减字木兰花
    周珊珊，字小珊，戴溪黄夫人侍儿也。禀性婉媚，夫人极怜爱之。年十五，将为之字。有夫人族子黄永雪孙者下第归。夫人以六初度，从而捧觞。得见珊珊姿态闲逸，娟娟楚楚，如不胜衣，殆神仙中人也。云孙心荡，使媒者通殷勤。夫人命家妪私询之，珊珊首肯。云孙配湘夫人出私赀聘之。时云孙将应春官试，欲诹吉娶之偕往，以父命不果治装。将去，闻珊珊忽遘疾，意味怏怏，不欲行。云孙赋减字木兰花一阕志别曰：“东君有意。知许梅花花也未。小漏春光。怎禁西风一夜霜。凄然相对。花底温存欲泪。残月如弓。几剪灯花又晓钟。”云孙既去，珊珊病益剧。迨云孙被放归，而珊珊已死三日矣。云孙哀悼不已，亲为立传。
    ○费生南乡子
    绍兴有寡妇夜绩，忽一少女推扉入，年十八九，仪容秀美，袍服炫丽。媪问何来，女曰：“怜尔独居，故来相伴。”女竟升床代绩，日同操作。视所绩匀细生光，织为布晶莹如锦。居半载无知者。后媪渐泄于亲里中女伴，求见者香烟相属。有费生者，邑之名士，以重金媪，媪为之请。女不得已，约以明日。生具香烛而往，入门长揖。忽见布幕中容光射露，翠黛朱樱，无不毕见，似无帘幕隔者。生意炫神驰，不觉倾拜。拜已而起，则厚幕沈沈，闻声不见矣。悒怅间，窃恨未睹下体。俄见帘下绣履双翘，瘦不盈握。生又拜。帘中语曰：“君归休，妾体惰矣。”媪起延生别室，生题南乡子一阕干壁云：“隐约画帘前。三雨凌波玉笋尖。点地分明莲瓣落，纤纤。再著重台更可怜。花衫凤头弯。入幄应知软似棉。但愿化为蝴蝶去，裙边。一嗅馀香死亦甜。”题毕而去。女览题不快，谓媪曰：“我偶堕情障，以色身示人，乃被淫词污亵，若不速迁，恐陷身情窟，历劫难出矣。”遂去。
    ○王受铭赠歌童词
    都下有歌童工色艺，而特妙于口辅。梁山舟名之曰笑涡儿。秀水王又曾受铭填沁园春赠之云：“秋剪横波，蹙起微潮，轻圆有痕。想登台拥袂，乍回舞雪，搴帷举扇，细袅歌云。欲语欺鬟，佯羞弄带，逗露灵犀一点春。天然韵，便啼眉龋齿，欠此风神芳名锡自情人。更销尽春风别张魂。任陈王赋好，轻怜翠靥，施家村远，莫泥嫣膑。似水年华，拈花态度，欢喜偏成懊恼因。无聊甚，试图成软障，唤下真真。”
    ○李养恬解语花
    受铭丁辛老屋集云：李养恬有女僮名双雁，年甫十二，歌舞并妙。乙亥五月，过访淮上，索观不得，盖方侍其如夫人暂诣梅里旧居也。养恬老怀寂寥，酒边话及，辄形于诗，故拈解语花一阕以解之云：“朱阑┇字，暮雨巫峰，凭数年华小。髻丫梳了。纤明甚、是朵樱桃开早。人前强笑。怕背地、怨情都晓。何苦将，红豆轻抛，作［去］弄莺声恼。名取雁儿恁好。尽双飞双宿，谁耐孤悄。霎时鸿爪。秋风未、一点楚云先杳。书传不到。应料得、误人青鸟。如要他、行步相随，但唤伊春草。”［“终须买取名春草，处处相将步步随。”刘禹锡寄赠小樊句。］
    ○曹贞吉赠柳敬亭词
    曹禾曰：柳生敬亭以平话闻公卿。入都时，邀致接踵。一日过石林许曰：薄技必得诸君子赠言以不朽。家实庵首赠以二阕，合肥尚书见之扇头，沈吟叹赏，即援笔和韵珂雪之词，一时称盛。京邑学士顾庵叔自江南来，亦连和二章。敬亭名由此增重。实庵首调寄沁园春云：“席帽单衫，击缶呜呜，岂不快哉。况玉树声销，低迷禾黍，梁园客散，清浅蓬莱。荡子辞家，羁人远戍，耐可逢场作戏来。掀髯笑，谓浮云富贵，曲ろ都埋。纵横四座嘲诙。叹历落奇是辨才。想黄鹤楼边，旌旗半卷青油幕下，樽俎常陪。江水空流，师儿安在，六代兴亡无限哀。君休矣，且扶同今古，共此衔杯。”其次阕，调寄贺新凉云：“咄汝青衫叟。阅浮生繁华萧瑟，白衣苍狗。六代风流归抵掌，舌下涛飞山走。似易水歌声听久。试问於今真姓氏，但回头笑指芜城柳。休暂住，谭天口。当年处仲东来後。断江流、楼船铁锁，落星如斗。七十九年尘土梦，才向青门沽酒。更谁是、嘉荣旧友。天宝琵琶宫监在，诉江潭、憔悴人知否。今昔恨，一搔首。”王阮亭曰：“赠柳生诗词，牛腰束矣，当以此两词为压卷。”
    ○曹贞吉赠李开伯词
    曹贞吉实庵珂雪词云：日照李开伯作生圹成，自题云：“竹帛谁千古，烟霞我一邱。”余喜其能达生也，作沁园春以赠之云：“表圣之徒，富贵浮云，能齐死生。忆早年任侠，千夫辟易，中年策杖，五岳纵横。紫塞黄榆，短衣孤剑，郁郁胸蟠百万兵。今老矣，向荒山寄迹，汐社藏形。牛眠好卜佳城。便撒手悬崖自在行。彼麒麟，谁当不配，湮霞没灭，我本无营。大海潮青。岚峰月白，乐此安知後世名。君无语，持黄金凿落，饮若长鲸。”
    ○尤侗题万年冰词
    尤悔庵侗艮斋杂说云：钱塘陆云士家，有万年冰一块。长安诸公，题咏甚众。予调菩萨蛮云：“几时海上凌波去，碧云宫里偷冰柱。携向玉台中。光争琥珀红。长安多热客。把玩清心骨。若问是何名。多年一老兵。”昔刘父在署，隔舍君武弁，玩一水晶器，不识何名。父遥语之曰：“此多年一老兵耳。”时谓善谑。王司马逼桓大将军饮云：“失一老兵，得一老兵。”老兵本此。
    ○尤侗酒泉子
    艮斋杂说云：花间词多用双韵喑接，如飞卿酒泉子云：“楚女不归。楼枕小河春水。月孤明，风又起，杏花稀。玉钗斜簪云鬟重。裙上缕金双凤。八行书，千里梦，雁南飞。”归、稀、飞一韵，水、起一韵，重、凤、梦一韵。错综巧妙，此类甚多。至宋人绝响矣。予亦有此调云：“月白风清。今夜谁家去住。过长亭。接短渡。傍孤城。知君马上听鸡鸣。妾已明朝早起，歇残灯。空庭里，拜三星。”并亭灯亦用韵，觉入义明书，尚未叶也。
    ○王竹所寄怀六娘词
    嘉定有六娘者，名湘，字采于，名家女也，归某生。某生狂荡无检，家产奁资，挥霍净尽，给六娘至勾栏迫之。六娘涕泗交横，号恸欲绝，假母以计污焉，遂堕入娼家。後居槎水上，卖珠补屋，种竹浇花，幽窗曲几之下，熏炉茗碗间，静若书生。悦吾友王君竹所之才思，委身而不得，作小影以贻之。图中用“天寒翠袖薄，日暮倚修竹”两句补景。竹所署以绝代佳人四字，携入都门。一时知名之士，题咏殆偏。凡睹崔徽风貌者，皆以为远过萧娘一纸书也。竹所有别六娘词，调寄白香云：“歌罢云分雨散，酒醒月黑风多。销魂无奈别离何。不是不曾真个。宿粉未销衣袂，馀香犹在巾罗。橹声咿轧满烟波。一夜拥衾愁坐。”又山塘舟次，对雨缄怀六娘，调寄虞美人影云：“雁烟虫语秋娘渡。客梦欲归无路。数处断歌零舞。灯火山塘暮。新词谱就凭谁度。空忆旧家眉妩。分付夜潮流去，直到销魂浦。”又，小重阳石湖望月，有怀六娘，寄过龙门云：“落日水微澜。雁齿弯环。酒船去後月华闲。回首楞伽云外寺，塔火阑珊。吟罢独凭阑。归路漫漫。小莲音信渺乡关。安得相携乘一舸，游偏湖山。”竹所寄怀之词甚多，不及备载。
    ○董以宁一剪梅
    董以宁文友蓉渡词，有一剪梅，酒阑歌示程村一阕，全用于字韵，精巧独绝。词云：“与君诗酒两相于。座有红于。尊有青于。湘兰不并草轩于。山鸟友于。山花友于。夜阑联袂鼓绵于。舞罢神于。吹摆茵芋。徐徐卧去觉于于。一石淳于。一梦淳于。”自注云：红于，妓名。青于，酒也，出衍元纪。轩于，莸草，出相如赋。白诗：“野鸟山花共友于。”绵于，曲名。徐徐句，出庄子。神于，秦侠士，舒章剑。茵于，笛名。淳于，一髡一棼。王阮亭曰：二淳于，双璧忽合。
    ○董以宁丑奴儿令
    蓉渡词有闺怨一阕，调寄丑奴儿令云：“欢情别恨匆匆换，欢是前宵。别是今朝。一样轻魂两样消。梦来梦去迢迢觅，去梦郎招。来梦奴邀。两处轻魂两处飘。”毛稚黄曰：“两末句绝调。”
    ○董以宁青儿曲
    蓉渡词有青儿曲，调寄愁春未醒。引云：青儿者，邑先达杨中丞家妓也。今作予家仆妇，嗟哉憔悴矣。然犹记旗亭旧曲，适文夏、右文、艾庵、程屯阝诸子，同其旧主人过饮，因索清歌。渠有羞见江东之意，其音瑟瑟，似听浔阳江上声，词以伤之。还恐才人老大，都如是耳。“千金不惜，歌舞教成。似燕离巢後，叱啁犹作画梁声。自分年逾，弦索笙箫让後生。今宵何事，重闻呼唤，几度如酲。欲春天清音，花檀乍拍，泪已盈盈。幸得非牙郎买绢，不受伊轻。但觉歌馀，芦花枫叶满中庭。最堪怜、是卿犹既嫁，我未成名。”
    ○曹锡辰忆秦娥
    上海曹锡辰北居畏垒山房词云：素英者，秀水人也，色艺殊丽。尝从其母以绳技来游茭门，作盘中舞，飘飘若欲凌风飞去。予诗以美之。已而就予歌吴音，翻越调，手拨四弦，清声宛转，留三日别去。去之夕，倍依依可怜也。客谭往事，为追赋忆秦娥一阕云：“人可意。卸妆扶醉蛮腰细。蛮腰细。月明风静，曲阑斜倚。那时情事分明记。柳阴花底销魂地。销魂地。离软语，几多柔媚。”
    ○曹锡辰咏脚刀词
    北居於戊子秋，省试报罢。有戏咏脚刀词甚佳，调寄疏影云：“棠聚铁。信鼓排锻就，二寸蛇舌。砺石磨龙，圭角分明，凭将足趼波割。不让并州翦，莫漫比、铅刀曾折。看棱棱、脱颖囊中，入手电飞风掣。南北驱驰未息。脚跟踏实地，催老筋骨。峭紧芒鞋，［用云门卧龙参禅事。］几度空穿，自叹难皮层叠。高材墨子争先达，［用墨翟救宋事。］笑跛、後来如鳖。便及锋、刮垢磨光，已似卞和三刖。”
    ○赵秋谷海沤小谱
    赵秋谷宫赞海沤小谱云：余放斥既久，不自检饬，浪游南北，多花酒之筵，颇能谐笑。或杂缀诗词，间为时人传诵，而实无所遇接。知交辈咸以介静之目归之。甲申岁，客津门，自春徂秋。狎游既数，矫激非情，如海客之於沤鸟，不自觉其相亲近也。长日无事，戏为记录，以志吾过，且贻好事者。蕊枝者，西郭人也。当戊寅己卿间，名噪甚，寻常不可得一见。余以辛巳之秋，始游於此，友人百计为致之。寒夕浓阴，红灯深屋，翩然而来，明艳夺目。蒲州老友吴天章，当代诗人也，方在座。一转瞬间，顿失常度，乃相与为诗题品，杂以嘲谑。余有留别词书于便面。调寄蝶恋花云：“秋老家山红万叠。何意淹留，断送重阳节。醉里情怀空自结。弯环低画湘帘月。总为相逢教惜别。明日风帆，乱落霜林叶。暮雨迷离天外歇。寒花付与纷纷蝶。”余既东归，颇不能忘。今年再至，则已为有力者所主，不馥可见矣。居久之，有为余传方言者，乃相期于他所，叙旧伤离，数语而别。犹持余前时所书便面，容色憔悴，非复曩态。先是有问於余者曰：“蕊姬何如。”余曰：“新荷出水，飞鸟依人，闻者莫不惝自失。”及是，余又自失矣。为二绝句示客：“鸟鹊秋前报好音。人间不信月终沈。如何两度归沧海，不见轻泥蘸客襟。”“照水开花偏有艳，先霜病叶已难支。三年好在游春梦，悔作重寻杜牧之。”又：玉素者，行四，人第称其行第，晋人也。小身常貌，色鲜好。至于手足柔纤，肤肌莹腻，时盖罕其辈矣。性尤慧利，工于应对。余始以初夏烛下见之，赠以南柯子云：“引烛催行雨，排愁泥酒卮。春光不信去天涯。看取尊前，楚楚海棠枝。瞥眼浑相识，和酲不自持。他年何处最相思。应是红酥，着体欲融时。”又有浪淘沙云：“微雨过庭墀。新绿离披。玉人和笑近郎时。何物比将娇与巧，燕子莺儿。杯趁晚风移。漏鼓参差。云间细闪月如眉。灭烛解襟香泽散，一石何辞。”盖纪实也。然自待过高，意所不惬，虽罄竭赀力，百计媚之，不能得其欢。其当意者，即无所隐也。用是为雅流所赏，而市儿或嫉之如仇。金钱者反是，流俗艳称之。盖其性颇荡，举动佻急，不能自持。语亦敏给，而皆近俚。惟足迹与素相若，肤色风态，薄似吴娘，可暂见而不可久狎也。
    ○燕台二妓
    若青者，与蕊姬并时齐名，津中皆呼之为八小儿，似燕台妓品中名目也。辛巳秋，友人欲并致之，而适有据之者，卒不可得。壬午夏，姬避地之江南，逮今二载。虽徵余其旧识者，且亦绝望矣。中元日，有邀余饮月者。酒甫行，而姬出，四座动色，迥非常睹。细询之，附舟北来，至才数日耳。余已倦客，戒行有期。仙素杳然，不可复踪迹。岂意晚得高流，且酬夙愿。赠以夜合花长调云：“天与温柔，人传娇小，几年思杀倾城。江波浩渺，断桥何处相迎。秋有信、月远盈。鹊桥边、巧送新盟。刘郎前度，徐娘未老，消得风情。连朝雨暗窗棂。趁向云轻汉浅，掩映三星。龙须凤枕，黛眉几许低横。金不暖、玉无声。算瑶池、独有飞琼。东阿才费，文园渴剧，端为卿卿。”余谓青姬眉目姣好，放诞风流，似卓文君。至于轻纤柔媚，兼有众长。自非蕊姬，无能为比。而蕊已若彼矣，美名难居，盛时易失，昔人所为感慨系之者也。
    ○汪文柏柯庭馀习
    汪文柏季青柯庭馀习云：明霞，临清人。年十九，随司李冯君之任吴兴。司李以公出，明霞遭妒归虐，葬于岘山。有碑曰：石蒲垒侍儿明霞之墓。盖司李所题所题也。年久仆榛莽中，湮没无闻。忽于归安邑署，扶鸾，得诗一首云：“生长临清十九年。偶随车马过苕川。伤心惟有岭头草，夜夜吟风泣杜鹃。”後署岘山明霞题。邑令张秋帆因而物色其处，为之封土树碑。呜呼，青冢犹存，芳魂难返，聊吟断句，以纪其事。“大妇顽嚣果见嗔。老奴何事久行春。空留九字题碑碣，也有来看堕泪人。”“青山绿水葬红裙。恨满山岭与水。千里乘风能往返，定寻炎海伴朝云。”“一腔幽恨托扶鸾。岭草吟风夜月寒。未许蔡经窥鸟爪，但看珠玉落沙盘。”“碧浪湖边春草生。洼尊亭畔月华明。试听山涧泉呜咽，似与人间诉不平。”後过岘山，吊其墓，复系以词，词寄风入松云：“城南胜地颇关情。沙脚系舟轻。清泉一掬沈深穴，岩路、屐底棱棱。试问断碑何处，依然斜照荒亭。云林稠叠隐啼莺。缓步趁山行。曾闻小冢埋芳骨，闲凭吊、悄地愁生。为惜幽花正艳，漫遭风雨飘零。”盛青嵝集中，有岘山明霞女史墓绝句二首。序云：明霞，吴兴司李冯可桢之妾，能诗，善画竹。为大妇妒死，葬岘山。有碑云：石蒲垒侍儿明霞之墓。我友郭子入山搜得之，作歌表其事。余和以诗，诗曰：“英雄无策庇红裙。执戟冯郎定不文。轮与东坡亲制诔，六如亭下葬朝云。”“千个琅写管姬。玉台更拟课新诗。殡宫留得萧萧影，犹想天寒倚袖时。”［按：湖州府志山部，冯可桢作冯可宾，未知孰是。］
    ○朱彝尊高阳台
    秀水朱竹江湖载酒集云：吴江叶元礼，少日过垂虹桥，有女子在楼上，见而慕之，竟至病死。气方绝，适元礼复过其门。女之母以女临终之方言告叶，叶入哭，女目始瞑。友人为作传，余记以词。调寄高阳台云：“桥影流虹，湖光映雪，翠帘不卷春深。一寸横波，断肠人在楼阴。游丝不系羊车住，倩何人、传语青琴。最难禁。倚遍雕阑，梦偏罗衾。重来已是朝云散，怅明珠佩冷，紫玉烟沈。前度桃花，依然开满江浔。钟情怕到相思路，盼长是，草尽红心。动愁吟。碧落黄泉，两处谁寻。”
    ○陈孟周忆秦娥
    郑板桥云：陈孟周，瞽人也。闻予填词，问其调，予为诵太白萨蛮、忆秦娥二首。不数日，即为其友人填二词，亦用忆秦娥调。其词曰：“光阴泻。春风记得花开夜。花开夜。明珠双赠，相逢未嫁。旧时明月如钩挂。只今题起心还怕。心还怕。漏声初定，玉楼人下。”“何时了。有缘不若无缘好。无缘好。怎生禁得，多情自小。重逢那觅回生草。相思未创招魂藁。招魂藁。月虽无恨，天何不老。”予闻而惊叹，逢人便诵。咸曰：青莲自不可及，李後主、辛稼轩，何多让也。拙词近数百首，因愧陈作，遂不复存。乃题二绝于後云：“圆峤仙人海上飞。吸风饮露不曾归。偶然唾墨成涓滴，化作灵云入沙微。”“世间处处可怜情。冷雨凄风作怨声。此调再传黄壤去，痴魂何日出愁城。”
    ○泗水壁间词
    遂安毛际可鹤舫浣雪词云：丙辰夏，余以北上过泗水，见壁间才女诗序，凄忱可诵。末句“敢寄恨于白头，岂借词于红叶”，发情止义，非双文待月之词，非烟送郎之曲所能仿佛。但云吴门尹士，不似闺阁佳称。且良人游宦秦中，亦无书名旅壁之理。想隐语或作伊氏，或作邢氏耳。小词非以效颦，聊与司马青衫同湿也。调寄少年游词云：“春莺嘹呖拂柔柯。绣此间过。［才女以壬子春过此。］满壁淋漓，惨红啼绿，反较墨痕多。灯前阅尽销魂句，江赋恨如何。团扇长门，古来如此，天也忌才么。”王阮亭云：此词可续琵琶行。
    ○姜培胤赠泾阳妓词
    西陵姜培胤，字贻。池上楼诗馀云：泾阳妓又西者，关中殊色也。金子玉书亟称之。余以病不果往，因作忆秦娥以志之。词云：“秦姬艳。秦山浅映芙蓉面。芙蓉面。盈盈秋水，尽人留恋。泾流天教限。缘悭那到娥殿。娥殿。晓风残月，几时瞧见。”
    ○高念东临江仙
    渔洋居易录云：吾乡刑部侍郎高公念东珩，下笔妙天下，而留意二氏之学。生平撰箸，不减万篇。常广东坡“劝尔一杯酒，聊复醉人间”，“贫富海茫茫”之意，作临江仙词八首。虽出游戏，亦绝调也。偶记一二於此云：
    “亭长归来万乘，大风云起飞扬。数行泣下美人裳。楚歌为若舞，何似在乌江。铜雀双鸾春宛转，挂钗便到分香。西陵歌吹为谁长。一杯聊复醉，啼笑海茫茫。”
    “送客白衣看短剑，羽声击筑相将。雪园寒月倦游梁。夷门虚左地，春莫绿芜长。香水吴宫多少恨，鱼肠酒後如霜。姑苏麋鹿亦荒凉。一杯聊复醉，恩怨海茫茫。”
    “杨柳春风何婀娜，幽兰瑟瑟秋霜。江潭憔悴子兰狂。世情双燕子，随处得雕梁。惊道碧纱新姓氏，大槐争铸金章。木棉庵近半闲堂。一杯聊复醉，荣ㄧ海茫茫。”
    “野外秋蓬风外絮，一生萍海中央。青衫红泪吊浔阳。江云天漠漠，枫树梦苍苍。汉月秦关秋雁断，短歌对酒河梁。西风班马玉鞭长。一杯聊复醉，离合海茫茫。”
    “不尽江湖铁绰板，商歌玉树秋江。莓苔因雨上宫墙。金仙留剩泪，百度续г裳。汾水年年秋雁去，雷塘杨柳含霜。渔歌樵唱下斜阳。一杯聊复醉，兴废海茫茫。”又三首不及录，使明皇闻之，必叹为真才子也。
    ○邵青门秋柳词
    王应奎东溆柳南随笔云：新城秋柳诗四首，其风调之佳，如三河少年，风流自赏，盖妙构也。近日吾邑邵青门陵作秋柳词一首，风调亦复可爱。调寄贺新凉云：“万树黄金线。最无端、送春辞夏，垂垂欲倦。一自漫空飞絮尽，多少朱门昼掩。便背了东风一面。记得清明寒食路，倚纤腰、乱打桃花片。又勾住，花间燕。如今抛掷情何限。带几枝、冷烟疏雨，水村荒店。六代山河斜照里，无数暮鸦栖遍。又何处，笛声哀怨。凄绝右丞三叠句，任行人、唱煞无心管。长亭路，连天远。”
    ○沈君庸妻词
    吴江光君庸自徵，作灞亭秋、鞭歌伎二剧，浏漓悲壮，其才不在徐文长下。乃其妻亦才女也，尝有寄外词云：“漠漠轻阴笼竹院，细雨无情，泪湿霜华面。试问寸肠何样断。残红研讨会绿西风片。万转相思才夜半。又听楼头，叫过伤心雁。不恨天涯人去远。三生缘薄吹箫伴。”调寄蝶恋花，张名倩倩。
    ○蔡启亻尊罗江怨
    辽海刘廷玑葛庄在园杂志云：少时过淮阴，盐城县丞何素之之泗，为余言蔡昆阴状元启亻尊二事。一、蔡公车投刺山阳令，盖同年而先仕者，批其刺，令阍者查明。蔡拂然北上，殿试及第。令以厚币请罪，蔡却之。答以诗曰：“一肩行李上长安。风雪谁怜范叔寒。寄语山阳贤令尹，查明好向榜头看。”一、蔡公狎一妓，临别，赋罗江怨调云：“功名念，风月情。两般事，日营营。几番搅扰心难定。欲待要倚翠偎红，舍不得黄卷青灯。玉堂金马人钦敬。欲待要附凤攀龙。舍不得玉貌花容。芙蓉帐里恩情重。怎能彀、两事兼成，遂功名又遂恩情，三杯御酒嫦娥共。”彼言如此，未知果否。
