乐府阳春白雪清 李渔著

序

盖士尝云。东坡之后。便到稼轩。兹评甚矣。然而比来徐子芳滑雅。杨西庵平熟。已有知者。近代疏斋媚妩。如仙女寻春。自然笑傲。冯海粟豪辣灏烂。不断古今。心事天与。疏翁不可同舌共谈。关汉卿。庾吉甫造语妖娇。却如小女临杯。使人不忍对殢。仆幼学词。知深度如此。年来职史稍稍遐顿。不能追前数士。愧已。澹斋杨朝英选词百家。谓。阳春白雪。徵仆为之引。吁。阳春白雪。久亡音响。评中数士之词。岂非阳春白雪也耶。客有审仆曰。适先生所评。未尽选中。谓他士何。仆曰。西山朝来有爽气。客笑。澹斋亦笑。酸斋贯云石序。前集卷一

唱论燕南芝庵先生

窃闻古之善唱者三人。韩秦娥。沈古之。石存符。帝王知音律者五人。唐玄宗。后唐庄宗。南唐李后主。宋徽宗。金章宗。三教所唱。各有所尚。道家唱情。僧家唱性。儒家唱理。大忌郑卫之淫声。续雅乐之后。丝不如竹。竹不如肉。以其近之也。又云。取来歌里唱。胜向笛中吹。近出所谓大乐。苏小小。蝶恋花。邓千江。望海潮。苏东坡。念奴娇。辛稼轩。摸鱼子。晏叔原。鹧鸪天。柳耆卿。雨霖铃。吴彦高。春草碧。朱淑贞。生查子。蔡伯坚。石州慢。张子野。天仙子。也。歌之格调。抑扬顿挫。顶叠垛换。萦纡牵结。敦拖呜咽。推题丸转。捶欠遏透。歌之节奏。停声。待拍。偷吹。拽棒。字真。句笃。依腔。贴调。凡歌一声。声有四节。起末。过度。 簪。扌颠落。凡歌一句。声韵有一声平。一声背。一声圆。声要圆熟。腔要彻满。凡一曲中。各有其声。变声。敦声。杌声。啀声。困声。三过声。有偷气。取气。换气。歇气。就气。爱者有一口气。歌声变件。有。慢。滚。序。引。三台。破子。遍子。扌颠落。实催。全篇。尾声。有。赚煞。随煞。隔煞。羯煞。本调煞。拐子煞。三煞。七煞。成文章曰。乐府。有尾声名。套数。时行小令唤。叶儿。套数富有乐府气味。乐府不可似套数。街市小令。唱尖歌倩意。凡唱曲之门户。有。小唱。寸唱。慢唱。坛唱。步虚。道情。撒炼。带烦。瓢叫。凡歌曲所唱题目。有曲情。铁骑。故事。采莲。击壤。叩角。结席。添寿。有宫词。禾词。花词。汤词。酒词。灯词。有江景。雪景。夏景。冬景。秋景。春景。有凯歌。棹歌。渔歌。挽歌。楚歌。杵歌。凡歌之所。桃花扇。竹叶樽。柳枝词。桃叶怨。尧民鼓腹。壮士击节。牛僮马仆。闾阎女子。天涯游客。洞里仙人。闺中怨女。江边商妇。场上少年。阛阓优伶。华屋兰堂。衣冠文会。小楼狭阁。月馆风亭。雨窗雪屋。柳外花前。大凡声音。各应於律吕。分於六宫十一调。共计十七宫调。仙吕调唱。清新绵邈。 南吕宫唱。感叹伤悲。 中吕宫唱。高下闪赚。 黄钟宫唱。富贵缠绵。 正宫哇。惆怅雄壮。 道宫唱。飘逸清幽。 大石唱。风流酝藉。小石唱。旖旎妩媚。 高平唱。条物滉漾。 般涉唱。拾掇坑堑。 歇指唱。急并虚歇。 商角唱。悲伤宛转。 双调唱。健捷激袅。 商调唱。凄怆怨慕。角调唱。呜咽悠扬。 宫调唱。典雅沉重。 越调唱。陶写冷笑。有子母调。有姑舅兄弟。有字多声少。有声多字少。所谓一串骊珠也。比如仙吕。点绛唇。大石。青杏儿。人唤作杀唱的刽子。有爱唱的。有学唱的。有能唱的。有会唱的。有高不揭。低不咽。有排字儿。打截儿。放衤肯儿。唱意儿。有明衤肯儿。暗衤肯儿。长衤肯儿。短衤肯儿。醉衤肯儿。一曲入数调者。如。啄木儿。女冠子。抛球乐。斗鹌鹑。黄莺儿。金盏儿。类也。凡唱曲有地所。东平唱。木兰花慢。大名唱。摸鱼子。南京唱。生查子。彰德唱。木斛沙。陕西唱。阳关三叠。黑漆弩。凡歌之所忌。子弟不唱作家歌。浪子不唱及时曲。男不唱艳词。女不唱雄曲。南人不曲。北人不歌。凡人声音不等。各有所长。有川嗓。有堂声。背合被箫管。有唱得雄壮的。失之村沙。唱得蕴拭的。失之乜斜。唱得轻巧的。失之闲贱。唱得本分的。失之老实。唱得用意的。失之穿凿。唱得打搯的。失之本调。凡歌节病。有唱得困的。灰的。涎的。叫的。大的。有乐官声。撒钱声。拽锯声。猫叫声。不入耳。不着人。不撒腔。不入调。工夫少。遍数少。步力少。官场少。字样讹。文理差。无丛林。无传授。嗓拗。劣调。落架。漏气。有唱声病。散散。焦焦。乾乾。洌洌。哑哑。口厦口厦。尖尖。低低。雌雌。雄雄。短短。憨憨。浊浊。赸赸。有。格嗓。囊鼻。摇头。歪口。合眼。张口。撮唇。撇口。昂头。咳嗽。凡添字节病。则他。兀那。是他家。俺子道。我不见。兀的。不呢。一条了。唇撒了。一片了。团了。破孩了。茄子了。先唱的金门社。押班的无对。词山曲海。千生万熟。三千小令。四十大曲。大乐

念奴娇坡仙

大江东去。浪淘尽千古风流人物。故垒西边人道是。三国周郎赤壁。乱石穿空。惊涛拍岸。卷起千堆雪。江山如画。一时多少豪杰。 遥想公瑾当年。小乔初嫁了。雄姿英发。羽扇纶巾谈笑间。樯橹灰飞灰烟灭。故国神游。多情应笑我早生华发。人生如梦。一樽还酹江月。商调。蝶恋花苏小小

妾本钱塘江上住。花落花开。不管流年度。燕子衔将春色去。纱窗几阵黄梅雨。斜插犀梳云半吐。檀板轻敲。唱彻黄金缕。望断彩云无觅处。梦回明月生南浦。大石调。鹧鸪天晏叔原纟采袖殷勤捧玉钟。当年扌弃却醉颜红。舞低杨柳楼心月。歌尽桃花扇底风。 从别后。忆相逢。几回魂梦与君同。今宵剩把银钅工照。犹恐相逢是梦中。望海潮邓千江

云雷天堑。金汤地险。名藩自古皋兰。营屯绣错。山形米聚。喉襟百二秦关。鏖战血犹殷。见阵云冷落。时有雕盘。静塞楼头晓月。依旧玉弓弯。 看看。定远西还。有元戎阃命。上将斋坛。瓯脱昼空。兜零夕举。甘泉又报平安。吹笛虎牙闲。且宴陪珠屦。歌按云鬟。未拓兴灵醉魂。长绕贺兰山。春草碧吴彦高

几番风雨。西城不见海棠红。梨花白。底事胜赏匆匆。政自天付酒肠窄。更笑老东君。人间客。 赖有玉管新翻。罗襟醉墨。望中倚阑人。如曾识。旧梦回首何堪。故苑春光又陈迹。落尽后庭花。春草碧。摸鱼子辛稼轩

更能消几番风雨。匆匆春又归去。惜春长怕花开早。何况落红无数。春且住。见说道。天涯芳草无归路。怨春不语。算只有殷勤。画檐蛛网。尽日惹飞絮。 长门事。准拟佳期又误。蛾眉曾有人妒。千金纵买相如赋。脉脉此情谁诉。君莫舞。君不见。玉环飞燕皆尘土。闲愁最苦。休去倚危阑。斜阳正在。烟柳断肠处。双调。雨霖铃柳耆卿

寒蝉凄切。对长亭晚。骤雨初歇。都门帐饮无绪。方留恋处。兰舟催发。执手相看泪眼。竟无语凝噎。念去去。千里烟波。暮霭沈沈楚天阔。 多情自古伤离别。更那堪。冷落清秋节。今宵酒醒何处。杨柳岸。晓风残月。此去经年。应是良辰好景虚设。便纵有。千种风情。更与何人说。大石调。生查子朱淑真

年年玉镜台。梅蕊宫妆困。今岁未还家。怕见江南信。 酒从别后疏。泪向愁中尽。遥想楚云深。人远天涯近。石州慢蔡伯坚

云海蓬莱。风雾鬟鬓。不假梳掠。仙衣卷尽云霓。方见宫腰纤弱。心期得处。世间言语非真。海犀一点通寥廓。无物比情浓。觅无情相博。 离索。晓来一枕余香。酒病赖花医却。滟滟金尊。收拾新愁重酌。半帆云影。载将无际关山。梦魂应被杨花觉。梅子雨疏疏。满江干楼阁。中吕调。天仙子张子野

水调。数声持酒听。午醉醒来愁未醒。送春春去几时回。临晚镜。伤流景。往事后期空记省。 沙上并禽池上暝。云破月来花弄影。重重翠幕密遮灯。风不定。人初静。明日落红应满径。前集卷二

双调。蟾宫曲

俗名折桂令。庾吉甫二段

环滁秀列诸峰。山有名泉。泻出其中。泉上危亭。僧仙好事。缔构成功。四景朝暮不同。宴酣之乐无穷。饮酒千钟。能醉能文。太守欧翁。滕王高阁江干。佩玉鸣鸾。歌舞王阑珊。画栋朱帘。朝云暮雨。南浦西山。物换星移几番。阁中帝子应笑。独倚危栏。槛外长江。东注无还。姚牧庵一段

博山铜细袅香风。两行纱笼。烛影摇红。翠袖殷勤捧金钟。半露春葱。唱好是会受用文章巨公。绮罗丛醉眼朦胧。夜宴将终。十二帘栊。月转梧桐。郑德辉梦中作一段

半窗幽梦微茫。歌罢钱塘。赋罢高唐。风入罗帏。爽入疏櫺。月照纱窗。缥缈见梨花淡妆。依稀闻兰麝余香。唤起思量。待不思量。怎不思量。奥敦周卿二段

西山雨退云收。缥缈楼台。隐隐汀洲。湖水湖烟。画船款棹。妙舞轻讴。野猿搦丹青画手。沙鸥看皓齿明眸。阆苑神州。谢安曾游。更比东山。倒大风流。西湖烟水茫茫。百顷风潭。十里荷香。宜雨宜晴。西施淡抹浓妆。尾尾相啣画舫。尽欢声无日不笙簧。春暖花香。岁稔时康。真乃上有天堂。下有苏杭。张子友一段

画堂深夜宴初开。香霭雕盘。烛焰银台。妙舞轻歌。翠红乡十二金钗。会受用簪缨贵客。笑谁同量卷江淮。祗从安排。左右扶策。月转花梢。试马回来。马九皋一段

天仙碧玉琼瑶。点点杨花。片片鹅毛。访戴归来。寻梅懒去。独钓无聊。一个饮羊羔红炉暖阁。一个冻骑驴野店溪桥。你自评跋。那个清高。那个粗豪。徐容斋赠千金奴一段

杏桃腮杨柳纤腰。占断他风月排场。鸾凤窝巢。宜笑宜颦。倾国倾城。百媚千娇。一个可喜娘身材儿是小。便做天来大福也难消。檀板轻敲。银烛高烧。万两黄金。一刻春宵。盍志学一段

陶渊明自不合时。采菊东篱。为赋新诗。独对南山。泛秋香有酒盈卮。一个小颗颗彭泽县儿。五斗米懒折腰肢。乐以琴诗。畅会寻思。万古流传。赋归去来辞。赵天锡题金山寺一段

长江浩浩西来。水面云山。山上楼台。山水相辉。楼台相映。天与安排。诗句就云山动色。酒杯倾天地忘怀。醉眼挣开。遥望蓬莱。一半烟遮。一半云埋。刘太保四段

盼和风春雨如膏。花发南枝。北岸冰消。夭桃似火。杨柳如烟。穰穰桑条。初出谷黄莺弄巧。乍啣泥燕子寻巢。宴赏东郊。杜甫游春。散诞逍遥。炎天地热如烧。散发披襟。纨扇轻摇。积雪敲冰。沉李浮瓜。不用百尺楼高。避暑凉亭静扫。树阴稠绿波池沼。流水溪桥。右军观鹅。散诞逍遥。梧桐一叶初凋。菊绽东篱。佳节登高。金风飒飒。寒雁呀呀。促织叨叨。满目黄花衰草。一川红叶飘飘。秋景萧萧。赏菊陶潜。散诞逍遥。朔风瑞雪飘飘。暖阁红炉。酒泛羊羔。如飞柳絮。似舞胡蝶。乱剪鹅毛。银砌就楼台殿阁。粉妆成野外荒郊。冬景寂寥。浩然踏雪。散诞逍遥。贯酸斋四段

竹风过雨新香。锦瑟朱纟玄。乱错宫商。樵管惊秋。渔歌唱晚。淡月疏篁。准备了今宵乐章。怎行云不住高唐。目外秋江。意外风光。环佩空归。分付下凄凉。相逢忘却余咱。梦隔行云。尽好诗夸。江上人归。宫中粉淡。明月无涯。从别却西湖酒家。遇逋翁便属仙葩。袜重霜华。春色交加。夜半相思。香透窗纱。问胸中谁有西湖。算诗酒东坡。清淡林逋。月枕冰痕。露凝荷泪。梦断云裾。桂子冷香仍月古。是嫦娥厌倦妆梳。春景扶疏。秋色模糊。若比西施。西子何如。凌波晚步晴烟。太华云高。天外无天。翠羽摇风。寒珠泣露。总解留连。明月冷亭亭玉莲。荡轻香散满湖船。人已如仙。花正堪怜。酒满金樽。诗满鸾笺。阿鲁威十六段

东皇太乙

穆将愉兮太乙东皇。佩姣服菲菲。剑珥琳琅。玉瑱琼芳。烝肴兰藉。桂酒椒浆。扬枹鼓兮安歌浩倡。纷五音兮琴瑟笙簧。日吉辰良。繁会祁祁。既乐而康。云中君

望云中帝服皇皇。快龙驾翩翩。远举周章。霞佩缤纷。云旗晻蔼。衣采华芳。灵连蜷兮昭昭未央。降寿宫兮沐浴兰汤。先我鸾章。后属飞廉。总辔扶桑。湘君

问湘君何处翱游游。怎弭节江皋。江水东流。薜荔芙蓉。涔阳极浦。杜若芳洲。驾飞龙兮兰旌蕙绸。君不行兮何故夷犹。玉佩谁留。步马椒丘。忍别灵修。湘夫人

促江皋腾驾朝驰。幸帝子来游。孔盖云旗。渺渺秋风。洞庭木叶。盼望佳期。灵剡剡兮空山九疑。沣有兰兮沅芷匪菲菲。行折琼枝。发轫苍梧。饮马咸池。大司命

令飘风冻雨清尘。开阊阖天门。假道天津。千乘回翔。龙旗冉冉。鸾驾辚辚。结桂椒兮乘云并迎。问人间兮寿夭莫凭。除却灵均。兰佩荷衣。谁制谁纫。少司命

正秋兰九畹芳菲。共堂下靡芜。绿叶留荑。趁驾回风。逍遥云际。翡翠为旗。悲莫悲兮君远将离。乐莫乐兮与女新知。一扫氛霓。晞发阳阿。洗剑天池。东君

望朝暾将出东方。便抚马安驱。揽辔高翔。交鼓吹竽。鸣箎纟亘瑟。会舞霓裳。布瑶席兮聊斟桂浆。听锵锵兮丹凤鸣阳。直上空桑。持矢操弧。仰射天狼。河伯

邀王侯四起冲风。望鱼屋鳞鳞。贝阙珠宫。两驾骖螭。桂旗荷盍。浩荡西东。试回首兮崑山仑 道中。问江皋兮谁集芙蓉。唤起丰隆。先逐鼋鼉。后驭蛟龙。山鬼

若有人兮含睇山幽。乘赤豹文狸。窈窕周流。渺渺愁云。冥冥零雨。谁与同游。采三秀兮吾令蹇脩。怅宓妃兮要眇难求。猿夜啾啾。风木萧萧。公子离忧。鸱夷后哪个清闲。谁爱雨笠烟蓑。七里严湍。除却巢由。更无人到。颍水箕山。叹落日孤鸿往还。笑桃源洞口谁关。试问刘郎。几度花开。几度花残。问人间谁是英雄。有酾酒临江。横槊曹公。紫盖黄旗。多应借得。赤壁东风。更惊起南阳卧龙。便成名八阵图中。鼎足三分。一分西蜀。一分江东。正春风杨柳依依。听彻阳关。分袂东西。看取樽前。留人燕语。送客花飞。谩劳动空山子规。一声声犹劝人归。后夜相思。明月烟波。一舸鸱夷。动高吟楚客秋风。故国山河。水落江空。断送离愁。江南烟雨。杳杳孤鸿。依旧向邯郸道中。问居胥今有谁封。何日论文。渭北春天。日暮江东。理征衣鞍马匆匆。又在关山。鹧鸪声中。三叠阳关。一杯鲁酒。逆旅新丰。看五陵无树起风。笑长安却误英雄。云树濛濛。春水东流。有似愁浓。烂羊头谁羡封侯。斗酒篇诗。也自风流。过隙光阴。尘埃野马。不障闲鸥。离汗漫飘蓬九有。向壶山小隐三秋。归赋登楼。白发萧萧。老我南州。任乾坤浩荡沙鸥。酤酒寻鱼。赤壁矶头。铁笛横吹。穿云裂石。草木炎州。信甲子题诗五柳。算__________庚寅合赋三秋。渺渺予愁。自古佳人。不遇灵修。卢疏斋四段

碧波中范蠡乘舟。殢酒簪花。乐以忘忧。荡荡悠悠。点秋江白鹭沙鸥。急棹不过黄芦岸白苹渡口。且湾在绿杨堤红蓼滩头。醉时方休。醒时扶头。傲煞人间。伯子公侯。想人生七十犹稀。百岁光阴。先过了三十。七十年间。十岁顽童。十载尪羸。五十岁除分昼黑。刚分得一半儿白日。风雨相催。兔走鸟飞。仔细沉吟。都不如快活了便宜。奴耕婢织生涯。门前栽柳。院后桑麻。有客来。汲清泉。自煮芽茶。稚子谦和礼法。山妻软弱贤达。守着些实善邻家。无是无非。问甚么富贵荣华。沙三伴哥来嗏。两腿青泥。只为捞虾。太公庄上。杨柳阴中。磕破西瓜。小小哥昔涎剌塔。碌轴上渰着个琵琶。看荞麦开花。绿豆生芽。无是无非。快活煞庄家。白无咎百字折桂令一段

弊裘尘土压征鞍。鞭倦袅芦花。弓剑萧萧。一迳入烟霞。动羁怀西风木叶。秋水蒹葭。千点万点。老树昏鸦。三行两行。写长空哑哑。雁落平沙。曲岸西边。近水湾鱼网纶竿钓槎。断桥东壁。傍溪山竹篱茅舍人家。满山满谷。红叶黄花。正是伤感凄凉时候。离人又

在天涯。张小山五段

剑空弹月下高歌。说到知音。自古无多。白发萧疏。青灯寂寞。老子婆娑。故纸上前贤坎坷。醉乡中壮士磨跎。富贵由他。谩想廉颇。谁效常何。沧浪可以濯缨。叹千里波波。两鬓星星。遁迹林泉。甘心畎亩。罢念功名。青门外耘瓜邵平。白云边垂钓严陵。潮落沙汀。月转林坰午醉方醒。剔残灯数尽寒更。自别了莺莺。谁更卿卿。竹影疏棂。蛩声废井。桂子闲庭。淹泪眼羞看画屏。瘦人儿不似丹青。盼杀多情。远信休凭。好梦难成。菊花枝还为谁黄。数尽归期。过了重阳。锦字传情。琼簪留恨。绣枕遗香。夜月冷金钗凤凰。晓霜寒翠被鸳鸯。想像高唐。萦损柔肠。梦见才郎。对青山强整乌纱。归雁横秋。倦客思家。翠袖殷勤。金杯错落。玉手琵琶。人老去西风白发。蝶愁来明日黄花。回首天涯。一抹斜阳。数点寒鸦。双调。湘妃怨

俗名水仙子。卢疏斋西湖四段

湖山佳处那些儿。恰到轻寒微雨时。东风懒倦催春事。嗔垂杨袅绿丝。海棠花偷抹胭脂。任吴岫眉尖恨。厌钱塘江上词。是个妒色的西施。朱帘画舫那人儿。林影荷香雨霁时。尊前歌舞多才思。紫云英琼树枝。对波光山色参差。切香脆江瑶脍。擘轻红新荔枝。是个好客的西施。苏堤鞭影半痕儿。常记吴山月上时。闲寻灵鹫西岩寺。冷泉亭偏费诗。看烟鬟尘外丰姿。染绛绡裁霜叶。酿清香飘桂子。是个百巧的西施。梅梢雪霁月芽儿。点破湖烟雪落时。朝来亭树琼瑶似。笑渔蓑学鹭鸶。照歌台玉镜冰姿。谁僝僽鸱夷子。也新添两鬓丝。是个淡净的西施。马东篱和前四段

春风骄马五陵儿。暖日西湖三月时。管弦触水莺花市。不知音不到此。宜歌宜酒宜诗。山过雨颦眉黛。柳拖烟堆鬓丝。可戏杀睡足的西施。采莲湖上画船儿。垂钓滩头白鹭鸶。雨中楼阁烟中寺。笑王维作画师。蓬莱倒影参差。薰风来至。荷香净时。清洁煞避暑的西施。金卮满劝莫推辞。已是黄柑紫蟹时。鸳鸯不管伤心事。便白头湖上死。爱园林一抹胭脂。霜落在丹枫上。水飘着红叶儿。风流煞带酒的西施。人家篱落酒旗儿。雪厌寒梅老树枝。吟诗未稳推敲字。为西湖捻断髭。恨东坡对雪无诗。休道是苏学士。韩退之。难装煞傅粉的西施。刘时中和前四段

湖山亭下闹竿儿。烂醉韶华三月时。晓来风雨催春事。把莺花撺断死。映苏堤红绿参差。浅绛雪缄桃萼。嫩黄金搓柳丝。风流煞斗草的西施。虾须帘卷水亭儿。玉枕桃笙梦觉时。荷香勾引薰风至。掬清涟雪藕丝。嫩凉生璧月琼枝。鸾刀切银丝脍。蚁香浮碧玉卮。受用煞避暑的西施。西风吹入耍窗儿。一扇新凉暑退时。白苹红蓼多情思。写秋光无限诗。占平湖一抹胭脂。荷缺翠青摇柄。桂飘香金坠枝。快活煞玩月的西施。梅花初试胆瓶儿。正是逋郎得句时。彤云把断山中寺。软红尘不到此。玉模糊老树参差。侵素体添肌粟。妒云鬟老鬓丝。清净煞赏雪的西施。阿鲁威二段

楚天空阔楚天长。一度怀人断肠。此心只在肩舆上。倩东风过武昌。助离愁烟水茫茫。竹上雨。湘妃泪。树中禽。蜀帝王。无限思量。夜来雨横与风狂。断送西园满地香。晓来蜂蝶空游荡。苦难寻红锦妆。问东君归计何忙。尽叫得鹃声碎。却教人空断肠。漫劳动送客垂杨。马九皋集句一段

几年无事傍江湖。醉倒黄公旧酒垆。人间纵有伤心处。也不到刘伶坟上土。醉乡中不辨贤愚。对风流人物。看江山画图。便醉倒何如。张小山五段

茧黄旧纸试银钩。蚁缘新泛玉舟。龙香古饼薰金兽。蔷薇小院幽。春光为我迟留。东里寻芳去。西园秉烛游。醉倚南楼。西山暮雨暗苍烟。南浦春风舣画船。水流云去人空恋。伤心思去年。可怜景物依然。海棠瞿鸟鹆。岩花杜鹃。杨柳秋千。相思诗句满苔墙。合唱歌声静锦堂。合欢裙带闲罗帐。无言倚绣床。怎生人不成双。花间翡翠。钗头凤凰。梅子鸳鸯。山花红雨鹧鸪啼。院柳苍云燕子飞。池萍绿水鸳鸯睡。春残犹未归。掩妆台懒画蛾眉。绣床人困。玉关梦回。锦字书迟。玉纤弹泪血痕封。丹髓调酥鹤顶浓。金炉拨火香云动。风流千万种。捻胭脂娇晕重重。拂海棠梢头露。按桃花扇底风。托香腮数点残红。红指甲。杨澹斋七段

依山傍水盖茅斋。旋买奇花赁地栽。深耕浅种无灾害。学刘伶死便埋。促光阴晓角时牌。新酒在槽头醉。活鱼向湖边买。算天公自有安排。雪晴天地一冰壶。竟往西湖探老逋。骑驴踏雪溪桥路。笑王维作画图。拣梅花多处提壶。对酒看花笑。无钱当剑沽。醉倒在西湖。寿阳宫额得魁名。南浦西湖分外清。横斜疏影窗间映。惹诗人说到今。万花中先绽琼英。自古诗人爱。骑驴踏雪寻。忍冻在前村。闲时高卧醉时歌。守己安贫好快活。杏花村里随缘过。胜尧夫安乐窝。任贤愚后代如何。失名利痴呆汉。得清闲谁似我。一任他门外风波。六神和会自安然。一日清闲自在仙。浮云富贵无心恋。盖茅庵近水边。有梅兰竹石萧然。趁村叟鸡豚社。随斗牛儿沽酒钱。直喫得月坠西边。黄金散尽学风流。学得风流两鬓秋。笑煞那看钱奴枉了干生受。我觑荣华似水上沤。则不如趁中年散诞优游。斟绿酒低低的劝。殢红妆慢慢的讴。醉时节锦被里舒头。灯花占信又无功。鹊报佳音耳过风。绣衾温暖和谁共。隔云山千万重。因此上惨绿愁红。不付能博得团圆梦。觉来时又扑个空。杜鹃声又过墙东。双调。庆东原白仁甫三段

忘忧草。含笑花。劝君及早冠宜挂。那里也能言陆贾。那里也良谋子牙。那里也豪气张华。千古是非心。一夕渔樵话。黄金缕。碧玉箫。温柔乡里寻常到。青春过了。朱颜渐老。白发凋骚。则待强簪花。又

恐傍人笑。暖日宜乘轿。春风宜讯马。恰寒食有二百处秋千架。对人娇杏花。扑人飞柳花。迎人笑桃花。来往画船边。招磜青旗挂。张小山次马致远韵四段

杀三士。因二桃。不如五柳庄前傲。文魔贾岛。诗穷孟郊。酒困山涛。他得志笑闲人。他失脚闲人笑。诗情放。剑气豪。英雄不把穷通较。江中斩蛇。云间射雕。席上挥毫。他得志笑闲人。他失脚闲人笑。难开眼。懒折腰。白云不应蒲轮召。解组汉朝。寻诗灞桥。策杖临皋。他得志笑闲人。他失脚闲人笑。依山洞。结把茅。清风两袖长舒啸。问江边老樵。访山中故交。伴云外孤鹤。他得志笑闲人。他失脚闲人笑。双调。驻马听

白仁甫四段

吹

裂石穿云。玉管宜横清更洁。霜天沙漠。鹧鸪风里欲偏斜。凤凰台上暮云遮。梅花惊作黄昏雪。人静也。一声吹落江楼月。弹

雪调冰弦。十指纤纤温更柔。林莺山溜。夜深风雨落弦头。芦花岸上对兰舟。哀弦恰似愁人消瘦。泪盈眸。江州司马别离后。歌

白雪阳春。一曲西风几断肠。花朝月夜。个中唯有杜韦娘。前声起彻绕危梁。后声并至银河上。韵悠扬。小楼一夜云来往。舞

凤髻蟠空。袅娜腰肢温更柔。轻移莲步。汉宫飞燕旧风流。谩催鼍鼓品梁州。鹧鸪飞起春罗袖。锦缠头。刘郎错认风前柳。双调。沉醉东风

胡紫山二段

月底花间酒壶。水边林下茅庐。避虎狼。盟鸥鹭。是个识字的渔夫。蓑笠纶竿钓今古。一任他斜风细雨。渔得鱼心满愿足。樵得樵眼笑眉舒。一个罢了钓竿。一个收了斤斧。林泉下偶然相遇。是两个不认字渔樵士大夫。他俩个笑加加的谈今论古。徐子芳赠歌者吹箫二段

金凤小斜簪髻云。注樱桃一点朱唇。秋水清。春山恨。引青鸾玉箫声韵。莫不是另得东君一种春。既不呵紫竹上重生玉笋。御食饱清茶漱口。锦衣穿翠袖梳头。有几个省部交。朝廷友。朝廷友。尊席上玉盏金瓯。封却公男伯子侯。也强如不识字烟波钓叟。冯海粟一段

缘结来生净果。从他半世蹉跎。冷淡交。唯三个。除此外更谁插破。减着些少添着呵便觉多。明月清风共我。关汉卿五段

咫尺的天南地北。霎时间月缺花飞。手执着饯行杯。眼阁着别离泪。刚道得声保重将息。痛煞煞教人舍不得。好去者望前程万里。忧则忧鸾孤凤单。愁则愁月缺花残。为则为俏冤家。害则害谁曾惯。瘦则瘦不似今番。恨则恨孤帏绣衾寒。怕则怕黄昏到晚。伴夜月银筝凤闲。暖东风绣被常悭。信沉了鱼。书绝了雁。盼雕鞍万水千山。本利对相思若不还。则告与那能索债愁眉泪眼。夜月青楼凤箫。春风翠髻金翘。雨云浓。心肠俏。俊庞儿玉软香娇。六幅湘裙一搦腰。间别来十分瘦了。面比花枝解语。眉横柳叶长疏。想着雨和云。朝还暮。但开口只是长吁。纸鹞儿休将人厮应付。肯不肯怀儿里便许。张小山三段

脚到处青山绿水。兴来时白酒黄鸡。远是非。绝名利。腹便便午窗酣睡。鹦鹉杯中昼日迟。到强似麒麟画里。笑白发犹缠利锁。喜红尘不到渔蓑。八咏诗。三闾些。收拾下晚春工课。茅舍疏篱小过活。有情分沙鸥伴我。貂裘敝谁怜倦客。锦笺寒难写秋怀。野水边。闲云外。尽教他鸥鹭惊猜。溪上良田得数顷来。也敢上严陵钓台。双调。拨不断

马东篱十段

九重天。二十年。龙楼凤阁都曾见。绿水青山任自然。旧时王谢堂前燕。再不复海棠庭院。叹寒儒。谩读书。读书须索题桥柱。题柱虽乘驷马车。乘车谁买。长门赋。且看了长安回去。路旁碑。不知谁。春苔绿满无人祭。毕卓生前酒一杯。曹公身后坟三尺。不如醉了还醉。怨离别。恨离别。君知君恨君休惹。红日如奔过隙驹。白头渐满杨花雪。一日一个渭城客舍。孟襄阳。兴何狂。冻骑驴灞陵桥上。便纵有些梅花入梦香。到不如风雪销金帐。慢慢的浅斟低唱。笑陶家。雪烹茶。就鹅毛瑞雪初成腊。见蝶翅寒梅正有花。怕羊羔美酒新添价。拖得人冷斋里闲话。菊花开。正归来。伴虎溪僧鹤林友龙山客。似杜工部陶渊明李太白。有洞庭柑东阳酒西湖蟹。哎。楚三闾休怪。浙江亭。看潮生。潮来潮去原无定。惟有西山万古青。子陵一钓多高兴。闹中取静。酒杯深。故人心。相逢且莫推辞饮。君若歌时我慢斟。屈原沈死由他恁。醉和醒争甚。瘦形骸。闷情怀。丹枫醉倒秋山色。黄菊凋残戏马台。白衣盼杀东篱客。你莫不子猷访戴。双调。清江引

贯酸斋三段

弃微名去来心快哉。一笑白云外。知音三五人。痛饮何妨碍。醉袍袖舞嫌天地窄。竞功名有如车下坡。惊险谁参破。昨日玉堂臣。今日遭残祸。争如我避风波走在安乐窝。避风波走在安乐窝。就里乾坤大。醒了醉还醒。卧了重还卧。似这般得清闲的谁似我。张小山四段

杜鹃几声烟树暖。风雨相撺断。梨花月未圆。柳絮将春半。夜长可怜归梦短。绣针懒拈闲素手。倦倚金钗溜。莺啼绿柳春。燕舞红帘书。东风院落人病酒。西风又吹湖上柳。画舫携红袖。鸥眠野水闲。蝶舞秋花瘦。风流酸翁不在酒。门前好山云占了。尽日无人到。松风响翠涛。槲叶烧丹灶。先生醉眠春自老。双调。寿阳曲

俗名落梅风。姚牧庵四段

酒可红双颊。愁能白二毛。对尊前尽可开怀抱。天若有情天亦老。且休教少年知道。红颜褪。绿鬓凋。酒席上渐疏了。欢笑风流近来都忘了。谁信道也曾年少。襄王梦。神女情。多般儿酿成愁病。琵琶慢调弦上声。相思字越弹着不应。咏李白

贵妃亲擎砚。力士与脱靴。御调羹就飧不谢。醉模糊将吓蛮书便写。写着甚。杨柳岸晓风残月。无名氏十四段

胡来得赛。热莽得极。明明的抱着虎睡。恼番小姐挝了面皮。见丈人来怎生回避。全无思娘意。却有爱女心。不似您鲁秋胡忒恁。见个采桑妇人与了一锭金。你见那姓白的牡丹使甚。酒醒后离书舍。沉醉也上钓舟。捧金锺把月娥等候。广寒宫玉蟾捞不在手。水晶宫却和龙斗。逢着的咽。撞着的撑。不似您秀才每水性。问娉婷谒浆到十数升。乾相思变做了渴证。祅庙内。盼艳冶。不觉的怪风火烈。把才郎沈腰烧了半截。谁似你做得来特热。一个诸般韵。一个百事通。小书生玉人情重。鼓三更烛灭黑洞洞。你道是不曾时说梦。一个单身汉。一个寡妇人。夜深沉洞房随顺。放入来你却守定门。这言语好难准信。诳楚霸。成汉业。鸾禄尽衣绝。一把火焚烧得烟焰烈。楚重瞳待你不热。金钗坠。云髻斜。歌舞罢彩云消灭。今宵酒醒何处也。杨柳岸晓风残月。别离恨。心受苦。知他是几时完聚。泪点儿多如秋夜雨。烦恼似孝经起序。羞花貌。闭月容。恰相逢使人心动。娇的的可人风韵种。也消得俺惜花人团弄。装呵欠把长吁来应。推眼疼把珠泪掩。佯咳嗽口儿里作念。将他讳名儿再三不住的口店。思量煞小卿也双渐。盃擎玉。泪珠。心间事尽情儿倾诉。似梨花一枝春带雨。怕东君俨然辜负。帏屏靠。珊枕欹。泪和愁酿成春睡。绣帘不教高挂起。怕莺花笑人憔悴。严忠济一般三闾些。伍子歌。利名场几人参破。算来都不如蓝采和。被这几文钱把这小儿人瞒过。贯酸斋五段

担春盛。问酒家。绿杨阴似开图画。下秋千玉容强似花。汗溶溶透入罗帕。松杉翠。茉莉香。步回廊老仙策杖。月明中晚风宝殿凉。玉池深藕花千丈。鱼吹浪。雁落沙。倚吴山翠屏高挂。看江潮彭声千万家。卷朱帘玉人如画。新诗句。浊酒壶。野人闲不知春去。家童柳边闲钓鱼。趁残红满江鸥鹭。新秋至。人乍别。顺长江水流残月。悠悠画船东去也。这思量起头儿一夜。东泉一段

千年调。一旦空。惟有纸钱灰晚风吹送。尽蜀鹃血啼烟树中。唤不回一场春梦。李寿卿一段

金刀利。锦鲤肥。更那堪玉葱纤细。添得醋来风韵美。试尝道甚生滋味。卢疏斋四段

银台烛。金兽烟。夜方阑画堂开宴。管弦停玉杯斟较浅。听春风遏云歌遍。金蕉叶。银萼花。攒长江酒杯低亚。醉书生且休扶上马。听春风玉箫吹罢。诗难咏。画怎描。欠渔翁玉蓑独钓。低唱浅斟金帐晓。胜烹茶党家风调。攒江酒。味转佳。刻春宵古今无价。约寻盟绿杨中闲系马。醉春风碧纱窗下。马东篱三十一段

山市晴岚

花村外。草店西。晚霞明雨收天霁。四园山一竿残照里。锦屏风又添铺翠。远浦帆归夕阳下。酒旆闲。两三航未曾着岸。落花水香茅舍晚。断桥头卖鱼人散。平沙落雁南传信。北寄书。半栖近岸花汀树。似鸳鸯失群迷伴侣。两三行海门斜去。潇湘夜雨

渔灯暗。客梦回。一声声滴人心碎。孤舟五更家万里。是离人几行情泪。烟寺晚钟

寒烟细。古寺清。近黄昏礼佛人静。顺西风晚钟三四声。怎生教老僧禅定。渔村夕照

鸣榔罢。闪暮光。绿杨堤数声渔唱。挂柴门几家闲晒网。都撮在捕鱼图上。江天暮雪

天将暮。雪乱舞。半梅花半飘柳絮。江上晚来堪画处。钓鱼人一蓑归去。洞庭秋月

芦花谢。客乍别。泛蟾光小舟一叶。豫章城故人来也。结束了洞庭秋月。春将暮。花渐无。春催得落花无数。春归时寂寞景物疏。武陵人恨春归去。一阵风。一阵雨。满城中落花飞絮。纱窗外暮然闻杜宇。一声声唤回春去。云笼月。风弄铁。两般儿助人凄切。剔银灯欲将心事写。长吁气一声欲灭。磨龙墨。染兔毫。倩花笺欲传音耗。真写到半张却带草。叙寒温不知个颠倒。从别后。音信绝。薄情种害煞人也。逢一个见一个因话说。不信你耳轮儿不热。从别后。音信杳。梦儿里也曾来到。问人知行到一万遭。不信你眼皮儿不跳。心间事。说与他。动不动早言两罢。罢字儿碜可可你道是耍。我心里怕那不怕。人初静。月正明。纱窗外玉梅斜映。梅花笑人休弄影。月沉时一般孤另。人千里。愁万缕。望不断野烟汀树。一会价上心来没是处。恨不得待跨鸾归去。研香汗。展素纸。蘸霜毫略传心事。和泪谨封断肠词。小书生再三传示。实心儿待。休做谎话儿猜。不信道为伊曾害。害时节有谁曾见来。瞒不过主腰胸带。江梅态。桃杏腮。娇滴滴海棠颜色。金莲肯分迭半折。瘦厌厌柳腰一捻。思今日。想去年。依旧绿杨庭院。桃花嫣然三月天。只不见去年人面。蝶慵戏。莺倦啼。方是困人天气。莫怪落花吹不起。珠帘外晚风无力。他心罢。咱便舍。空担着这场风月。一锅滚水冷定也。再撺红几时得热。相思病。怎地医。只除是有情人调理。相偎相抱诊脉息。不服药自然圆备。心窝儿兴。妳陇儿情。低低的啀声相应。舌尖抵着牙缝冷。半晌儿使的成病。香罗带。玉镜台。对妆奁懒施眉黛。落红满揩愁似海。问东君。故人安在。青纱帐。白象床。晚凉生月轮初上。谁家玉箫吹凤凰。教断肠人越添惆怅。如年夜。人乍别。角声寒玉梅惊谢。梦回酒醒灯尽也。对着冷清清半窗残月。蔷薇露。荷叶雨。菊花霜冷香庭户。梅梢月斜人影孤。恨薄情四时辜负。琴愁操。香倦烧。盼春来不知春到。日长也小窗前睡着。卖花声把人惊觉。因他害。染病疾。相识每劝咱是好意。相识若知咱就里。和相识也一般憔悴。商角调。黄莺儿

庾吉甫二段

怀古。怀古。废兴两字。干戈几度。问当时富贵谁家。陈宫后主。踏莎行。残照底西风老树。据秦淮终是帝王都。爱山围水绕。龙蟠虎踞。依稀者见。六朝风物。盖天旗。光阴迅速。多半晴天变雨。待拣搭溪山好处。吞一杯。嚎数曲。身有欢娱。事无荣辱。应天长。引一仆。着两壶。谢老东山。黄花时好去。适意林泉游未足。烟波暮。堪凝伫。谪仙诗句。尾。一线寄乌衣。二水分白鹭。台上凤凰游。井口胭脂污。想玉树后庭花。好金陵建康府。怀古。怀古。物换千年。星移几度。想当时帝子元婴。阎公都督。踏莎行。彩射龙光。云埋铁柱。迷津烟暗。渡水平湖。高士祠堂。旌阳殿宇。洪恩路。藕花无数。盖天旗。残碑淋雨。留得王郎佳句。讯步携筇。登临闲伫。雁惊寒。衡阳浦。秋水长天。落霞孤鹜。应天长。东接吴。南甸楚。绀坞荒村。苍烟古木。俯挹遥岑伤未足。夕阳暮。空无语。昔人何处。尾。孤塔插晴空。高阁临江渚。栋飞南浦云。帘卷西山雨。观胜概壮江山。叹鸣銮罢歌舞。前集卷三小令二

双调。潘妃曲

左山十九段

绿柳青青和风荡。桃李争先放。紫燕忙。队队衔泥戏雕梁。柳丝黄。堪__________尽在帏屏上。闷向危楼凝眸望。翠盖红莲放。夏日长。萱草榴花竞芬芳。碧纱窗。堪画在帏屏上。败柳残荷金风荡。寒雁声嘹亮。闲盼望。红叶皆因昨夜霜。菊金黄。堪画在帏屏上。暖阁偏宜低低唱。共饮羊羔酿。宜醉赏。宜醉赏蜡梅香。雪飞杨。堪画在帏屏上。小小鞋儿连根绣。缠得帮儿瘦。腰似柳。款撒金莲懒抬头。那孩儿见人羞。推把裙儿扣。小小鞋儿白脚带。缠得堪人爱。疾快来。瞒着爹娘做些儿怪。骂你吃敲才。百忙里解花裙儿带。冷冷清清人寂静。斜把鲛绡凭。和泪听。蓦听得门外地皮儿鸣。则道是多情。却原来翠竹把纱窗映。戴月披星耽惊怕。久立纱窗下。等候他。蓦听得门外地皮儿踏。则道是冤家。原来风动荼架。月缺花残人憔悴。冷落了鸳鸯被。望天涯人未归。满目残霞景凄凄。塞鸿稀。有信凭谁寄。早是离愁添秋兴。那堪镜破金钗另。懒将云鬓整。哭啼啼泪盈盈。照得镜儿明。羞睹我脸上相思病。肠断关山传情字。无限伤春事。因他憔悴死。只怕傍人问着时。口儿里强推辞。怎瞒得唐裙衤至。目断妆楼夕阳外。鬼病恹恹害。恨万该。止不住泪满旱莲腮。为你个不良才。莫不少下你相思债。可意娘庞儿谁曾见。脸衬桃花片。贴金钿。似月里嫦娥坠云轩。玉天仙。醉离了蟠桃宴。闷将酒来刚刚咽。欲饮先浇奠。频祝愿。普天下心厮爱早团圆。谢神天。教俺也频频的勤相见。金缕唐裙鸳鸯结。偏趁些娘撇。包髻金钗翠荷叶。玉梳斜。似云吐初生月。一点青灯人千里。锦字凭谁寄。雁来稀。花落东君也憔悴。投至望君回。滴尽多少关山泪。宝髻高盘堆云雾。钗插荆山玉。离洛浦。天仙美貌出尘俗。更通疏。没半点儿包弹处。煞是你个冤家劳合重。今夜里效鸾凤。多情可意种。紧把纤腰贴酥胸。正是两情浓。笑吟吟舌吐了丁香送。只恐怕窗间人瞧见。短命休寒贱。直恁地胳膝软。禁不过敲才厮熬煎。你且觑门前。等的无人呵旋转。双调。大德歌关汉卿十段

春

子规啼。不如归。道是春归人未归。几日添憔悴。虚飘飘柳絮飞。一春鱼雁无消息。则见双燕斗衔泥。夏

俏冤家。在天涯。偏那里绿杨堪系马。困坐南窗下。数对清风想念他。蛾眉淡了教谁画。瘦岩岩羞带石榴花。秋

风飘飘。雨潇潇。便做陈抟睡不着。懊恼伤怀抱。扑簌簌泪点抛。秋蝉儿噪罢寒蛩儿叫。淅零零细雨打芭蕉。冬

雪纷纷。掩重门。不由人不断魂。瘦损江梅韵。那里是清江江上村。香闺里冷落谁瞅问。好一个憔悴的凭阑人。粉墙低。景凄凄。正是那西厢月上时。会得琴中意。我是个香闺里钟子期。好教人暗想张君瑞。敢则是爱月夜眠迟。绿杨堤。画船儿。正撞着一帆风赶上水。冯魁吃的醺醺醉。怎想着金山寺壁上诗。醒来不见多姝丽。冷清清载月明归。郑元和。受寂寞。道是你无钱怎奈何。哥哥家缘破。谁着你摇铜铃唱挽歌。因打亚仙门前过。恰便是司马泪痕多。谢家村。赏芳春。疑怪他桃花冷笑人。着谁传芳信。强题诗也断魂。花阴下等待无人问。则听得黄犬吠柴间。雪粉华。舞梨花。再不见烟村四五家。密洒堪图画。看疏林噪晚鸦。黄芦掩映清江下。斜缆着钓鱼艖。吹一个。弹一个。唱新行大德歌。快活休张罗。想人生能几何。十分淡薄随缘过。得磨陀处且磨陀。双调。碧玉箫

关汉卿十段

黄召风虔。盖下丽春园。员外心坚。使了贩茶船。金山寺心事传。豫章城人月圆。苏氏贤。嫁了双知县。天。称了他风流愿。怕见春归。枝上柳绵飞。静掩香闺。帘外晓莺啼。恨天涯锦字稀。梦才郎翠被知。宽尽衣。一搦腰肢细。痴。暗暗的添憔悴。盼断归期。划损短金篦。一搦腰围。宽褪素罗衣。知他是甚病疾。好教人没理会。拣口儿食。陡恁的无滋味。医。越恁的难调理。帘外风节。凉月满闲阶。烛灭银台。宝鼎篆烟埋。醉魂儿难挣挫。精彩儿强打捱。那里每来。你取闲论诗才。台。定当的人来赛。你性随邪。迷恋不来也。我心痴呆。等到月儿斜。你欢娱受用别。我凄凉为甚迭。休谎说。不索寻吴越。口咎。负心的教天灭。席上尊前。衾枕奈无缘。柳底花边。诗曲已多年。向人前未敢言。自心中祷告天。情意坚。每日空相见。天。甚时节成姻眷。膝上琴横。哀怨动离情。指下风生。潇洒弄清声。锁窗前月色明。雕阑外夜气清。指法轻。助起骚人兴。听。正漏断人初静。红袖轻揎。玉笋挽秋千。画板高悬。仙子坠云轩。额残了翡翠钿。髻松了柳叶偏。花径边。笑捻春罗扇。扇。玉腕鸣黄金钏。秋景堪题。红叶满山溪。松径偏宜。黄菊绕东篱。正清樽斟泼醅。有白衣劝酒杯。官品极。到底成何济。归。学取他渊明醉。笑语喧哗。墙内甚人家。度柳穿花。院后那娇娃。媚__________孜孜整绛纱。颤巍巍插翠花。可喜煞。巧笔难描画。他。困倚在秋千架。沽美酒带过太平令二段

花奴将羯鼓催。宁王把玉笛吹。御手亲将桐树击。郑观音琵琶韵美。簇捧定个太真妃。丹脸上胭脂匀腻。翠盘中彩袖低垂。宝髻上金钗斜坠。霞绶底珍珠络臂。见娘行舞低。羽衣。整齐。欢喜煞唐朝皇帝。画梁间乳燕飞。绿窗外晓莺啼。红杏枝头春色稀。芳树外子规啼。声声叫道不如归。雨过处残红满地。风来时落絮沽泥。酝酿出困人天气。积趱下伤心情意。怕的是日迟。柳阴。影里。沙暖处鸳鸯春睡。双调。楚天遥带过清江引

薛昂夫三段

花开人正欢。花落春如醉。春醉有醒时。人老欢难会。一江春水流。万点杨花坠。谁道是杨花。点点离人泪。 回首有情风万里。渺渺天无际。愁共海潮来。潮去愁难退。更那堪晚来风又急。屈指数春来。弹指惊春去。蛛丝网落花。也要留春住。几日喜春晴。几夜愁春雨。六曲小山屏。题满伤春句。 春若有情应解语。问着无凭据。江东日暮云。渭北春天树。不知那答儿是春住处。有意送春归。无计留春住。明年又着来。何以休归去。桃花也解愁。点点飘红玉。目断楚天遥。不见春归路。 春若有情春更苦。暗里韶光度。夕阳山外山。春水渡傍渡。不知那答儿是春住处。双调。雁儿落带过得胜令庾吉甫五段

春风桃李繁。夏浦荷莲间。秋霜黄菊残。冬雪白梅绽。 四季手轻翻。百岁指空弹。谩说周秦汉。徒夸孔孟颜。人间。几度黄粮饭。狼山。金杯休放闲。名缰厮缠挽。利锁相牵绊。孤舟乱石湍。羸马连云栈。 宰相五更寒。将军夜渡关。创业非容易。升平守分难。长安。那个是周公旦。狼山。风流访谢安。韩侯一将坛。诸葛三分汉。功名纸半张。富贵十年限。 行路古来难。古道近长安。紧把心猿系。牢将意马拴。尘寰。倒大无忧患。狼山。白云相伴闲。荒荒时务难。急急光阴换。一局棋未残。腰斧柯先烂。 百岁霎光间。莫惜此时闲。三两知心友。鲸杯且吸干。休弹。玉人齐声叹。狼山。兴亡一笑间。从他绿鬓斑。欹枕白石烂。回头红日晚。满目青山矸。 翠立数峰寒。碧锁暮云间。媚景春前赏。晴岚雨后看。开颜。玉盏金波满。狼山。人生相会难。中吕。醉高歌带过红绣鞋贯酸斋一段

看别人鞍马上胡颜。叹自己如尘世污眼。英雄谁识男儿汉。岂肯向人行诉难。阳气盛冰消北岸。暮云遮日落西山。四时天气尚轮还。秦甘罗疾发禄。姜吕望晚登坛。迟和疾时运里趱。双调。德胜乐白仁甫八段

春

丽日迟。和风习。共王孙公子游戏。醉酒淹衫袖湿。簪花压帽檐低

夏

酷暑天。葵榴发。喷鼻香十里荷花。兰舟斜缆垂杨下。只宜铺枕箪向凉亭披襟散发。

秋

玉露冷。蛩吟砌。听落叶西风渭水。寒雁儿长空嘹唳。陶元亮醉在东篱。

冬

密布云。初交腊。偏宜去扫雪烹茶。羊羔酒添价。胆瓶内温水浸梅花。独自寝。难成梦。睡觉来怀儿里抱空。六幅罗裙宽褪。玉腕上钏儿松。独自走。踏成道。空走了千遭万遭。肯不肯疾些儿通报。休直到教担搁得天明了。红日晚。遥天暮。老树寒鸦几簇。咱为甚妆妆频觑。怕有那新雁儿寄来书。红日晚。残霞在。秋水共长天一色。寒雁儿呀呀的天外。怎生不捎带个字儿来。双调。得胜令

张小山一段

银烛照黄昏。金屋贮佳人。酒醉三更后。花融一夜春。恩情。怕有些儿困。亲亲。亲得来不待亲。景元启四段

一见话相投。半醉捧金瓯。眼角传心事。眉尖锁旧愁。绸缪。暗约些儿后。羞羞。羞得来不待羞。力困下秋千。缓步趿金莲。笑与情郎道。扶归曲槛边。俄然。欲语声娇颤。旋旋。旋得来不待旋。一捻楚宫腰。体态更妖娆。百媚将人殢。佯羞整凤翘。堪描。脸儿上扑堆著俏。娇娇。娇得来不待娇。明月转回廊。花影上纱窗。暗约湖山侧。低低问粉郎。端详。怕有人瞧望。荒荒。荒得来不待荒。杨澹斋四段

日日醉红楼。归来五更头。问著诸般讳。揪扌寻不害羞。敲头。敢设个牙疼咒。揪揪。揪得来不待揪。庭院正无聊。单枕拥鲛绡。细雨和愁种。孤灯带梦烧。难熬。促织儿窗前叫。焦焦焦得来不待焦。花影下重檐。沉烟袅绣帘。人去青鸾杳。春娇酒病厌。眉尖。常锁伤春怨。忺忺。得来不待忺。一笑自生娇。春风兰麝飘。夜月红牙按。青螺双凤高。妖娆。那里有惹多俏。嚣嚣。嚣得来不待嚣。双调。殿前欢

卢疏斋八段

寿阳妆。更何须兰被借温芳。玉妃不卧鲛绡帐。月户云窗。前村远驿路长。空惆怅。凭谁问花无恙。被春愁晓梦。瘦损何郎。万花丛。殢韶光肯放彩云空。痴马矣马矣未解三生梦。娇滴滴一捻春风。歌喉边笑语中。秋波送。依约见芳心动。被啼莺恋住。江上归鸿。海棠庭。这红妆也见主人情。被东风吹软新歌咏。都为花卿。黄鹄飞白鹿鸣。山林兴。佳丽相辉映。是烟霞翠袖。锦帐云屏。小楼红。隔纱窗斜照月朦胧。绣衾薄不耐春寒冻。帘幕无风。篆烟消宝鼎空。难成梦。孤负了鸾和凤。山长水远。何日相逢。作闲人。向沧波濯尽利名尘。回头不睹长安近。守分清贫。足不袜发不巾。谁嗔问。无事萦方寸。烟霞伴侣。风月比邻。寿阳人。玉溪先占一枝春。红尘驿使传芳信。深雪前村。冰梢上月一痕。云初褪。瘦影向纱窗上印。香来梦里。寂寞黄昏。酒杯浓。一葫芦春色醉山翁。一葫芦酒压花梢重。随我奚童。葫芦乾兴不穷。谁人共。一带青山送。乘风列子。列子乘风。酒频沽。正花间山鸟唤提壶。一葫芦提在花深处。任意狂球。一葫芦够也无。临时觑。不够时重沽去。任三闾笑我。我笑三闾。马九皋六段

据危阑。看浮屠双耸倚高寒。鳞鳞万瓦连霄汉。俯视尘寰。望飞来紫翠间。云初散。放老眼情无限。知他是西山傲我。我傲西山。春。柳扶疏。玻璃万顷浸冰壶。流莺声里笙歌度。士女相呼。有丹青画不如。迷归路。又

撑入荷深处。知他是西湖恋我。我恋西湖。夏。洞箫歌。问当年赤壁乐如何。此西湖画舫争些个。一样烟波。有吟人景便多。四海诗名播。千载谁酬和。知他是东坡让我。我让东坡。秋。捻冰髭。绕孤山枉了费寻思。自逋仙去后无高士。冷落幽姿。道梅花不要诗。休说推敲字。效杀颦难似。知他是西施笑我。我笑西施。冬。浪淘淘。看渔翁举网趁春潮。林间又见樵夫闹。伐木声高。比功名客更劳。虽然道。他终是心中乐。知他是渔樵笑我。我笑渔樵。醉归来。袖春风下马笑盈腮。笙歌接到珠帘外。夜宴重开。十年前一秀才。黄齑菜。打熬到文章伯。施展出江湖气概。抖擞出风月情怀。贯酸斋八段

畅幽哉。春风无处不楼台。一时怀抱俱无奈。总对天开。就渊明归去来。怕鹤怨山禽怪。问甚功名在。酸斋是我。我是酸斋。楚怀王。忠臣跳入汨罗江。离骚读罢空惆怅。日月同光。伤心来笑一场。笑你个三闾强。为甚不身心放。沧浪污你。你污沧浪。觉来评。求名求利不多争。西风吹起山林兴。便了余生。白云边创草亭。便留下寻芳径。消日月存天性。知他功名戏我。我戏功名。怕西风。晚来吹上广寒宫。玉台不放香奁梦。正要情浓。此时心造物同。听甚霓裳弄。酒后黄鹤送。山翁醉我。我醉山翁。怕相逢。怕相逢歌罢酒樽空。醉归来纵有阳台梦。云雨无踪。楼心月扇影风。情缘重。恨不似钗头凤。东阳瘦损。羞对青铜。怕秋来。怕秋来秋绪感秋怀。扫空阶落叶西风外。独立苍苔。看黄花漫自开。人安在。还不彻相思债。朝云暮雨。都变了梦里阳台。隔帘听。几番风送卖花声。夜来微雨天阶净。小院闲庭。轻寒翠袖生。穿芳径。十二阑干凭。杏花疏影。杨柳新晴。数归期。绿苔墙划损短金篦。裙刀儿刻得阑干碎。都为别难。西楼上雁过稀。无消息。空滴尽相思泪。山长水远。何日回归。张小山五段

月笼沙。十年心事付琵琶。相思懒看帏屏画。人在天涯。春残荳蔻花。情寄鸳鸯帕。香冷荼架。旧游台榭。晓梦窗纱。总宜船。绿情红意雨余天。盈盈皓月明如练。棹举冰田。神仙太乙莲。图画崔徽面。才思班姬扇。新诗象管。古调冰弦。锦缠头。粉筝低按舞凉州。佳人一去春残后。香冷云兜。晴山翠黛愁。绿水罗裙皱。细柳宫腰瘦。梨花暮雨。燕子空楼。钓鱼台。十年不上野鸥猜。白云来往青山在。对酒开怀。欠伊周济世才。犯刘阮贪杯戒。还李杜吟诗债。酸斋笑我。我笑酸斋。和酸斋。唤归来。西湖山上野猿哀。二十年多少风流债。花落花开。望云霄拜将台。袖星斗安邦策。破烟月迷魂寨。酸斋笑我。我笑酸斋。刘逋斋二段

醉翁酡。醒来徐步杖藜拖。家童伴我池塘坐。鸥鹭清波。映水红莲五六科。秋光过。两句新题破。秋霜残菊。夜雨枯荷。醉颜酡。太翁庄上走如梭。门前几个官人坐。有虎皮驮驮。呼王留唤伴哥。无一个。空叫得喉咙破。人踏了瓜果。马践了田禾。阿里耀卿子后尾二段

懒云窝。醒时诗酒醉时歌。瑶琴不理抛书卧。尽自磨陀。想人生待则麽。富贵比花开落。日月似撺梭过。呵呵笑我。我笑呵呵。懒云窝。客至待如何。懒云窝里和衣卧。尽自婆娑。想人生待则麽。贵比我高些个。富比我些个。呵呵笑我。我笑呵呵。杨澹斋和前韵一段

白云窝。樵童斟酒牧童歌。醉时林下和衣卧。半世磨陀。富和贫伊甚麽。自有闲功课。共野叟闲吟和。呵呵笑我。我笑呵呵。前集卷四小令三。越调。天净沙白仁甫八段

春

春山暖日和风。阑干楼阁帘栊。杨柳秋千院中。啼莺舞燕。小桥流水飞红。

夏

云收雨过波添。楼高水冷瓜甜。绿树阴垂画帘。纱幮藤箪。玉人罗扇轻缣。

秋

孤村落日残霞。轻烟老树寒鸦。一点飞鸿影下。青山绿水。白草红叶黄花。

冬

一声画角樵门。半庭新月黄昏。雪里山前水滨。竹篱茅舍。淡烟衰草孤村。

春

暖风迟日春天。朱颜绿鬓芳年。挈榼携童跨蹇。溪山佳处。好将春事留连。

夏

参差竹笋抽簪。累垂杨柳攒金。旋趁庭槐绿阴。南风解愠。快哉消我烦襟。

秋

庭前落尽梧桐。水边开彻芙蓉。解与诗人意同。辞柯霜叶。飞来就是题红。

冬

门前六出花飞。尊前万事休提。为问东君信息。急教人探。小梅江上先知。

严忠济一段

宁可少活十年。休得一日无权。大丈夫时乖命蹇。有朝一日天随人愿。蹇田文养客三千。

商政叔四段

寒梅清秀谁知。霜禽翠羽同期。潇洒寒塘月淡。暗香幽意。一枝雪里偏宜。剡溪媚压群芳。玉容偏称宫妆。暗惹诗人断肠。月明江上。一枝弄影飘香。野桥当日谁栽。前村昨夜先开。雪散珍珠乱筛。多情娇态。一枝风送香来。雪飞柳絮梨花。梅开玉蕊琼葩。云淡帘筛月华。玲珑堪画。一枝瘦影窗纱。张小山五段

金莲万炬花开。玉梅千树香来。灯市东风暮霭。彩云天外。紫箫人倚瑶台。碧桃花下帘旌。绿杨影里旗亭。几处莺呼燕请。马嘶芳径。典衣索做清明。倚阑月到天心。隔墙风动花阴。一刻良宵万金。宝筝闲枕。可怜少个知音。月明今夜阑干。云深何处关山。万里青天醉眼。倚楼长叹。柳阴闲杀渔竿。嗈嗈落雁平沙。依依孤鹜残霞。隔水疏林几家。小舟如画。渔歌唱入芦花。越调。小桃红

杨西庵八段

碧湖湖上采芙蓉。人影随波动。凉露沾衣翠绡重。月明中。画船不载凌波梦。都来一段。红幢翠盖。香尽满城风。满城烟水月微茫。人倚兰舟唱。常记相逢若耶上。隔三湘。碧云望断空惆怅。美人笑道。莲花相似。情短藕丝长。采莲人和采莲歌。柳外兰舟过。不管鸳鸯梦惊破。夜如何。有人独上江楼卧。伤心莫唱。南朝旧曲。司马泪痕多。碧湖湖上柳阴阴。人影澄波浸。常记年时对花饮。到如今。西风吹断回文锦。羡他一对。鸳鸯飞去。残梦蓼花深。玉箫声断凤凰楼。憔悴人别后。留得啼痕满罗袖。去来休。楼前风景浑依旧。当初只恨。无情烟柳。不解系行舟。芡花菱叶满秋塘。水调谁家唱。帘卷南楼日初上。采秋香。画船稳去无风浪。为郎偏爱。莲花颜色。留住镜中妆。锦城何处是西湖。杨柳楼前路。一曲莲歌碧云暮。可怜渠。画船不载离愁去。几番曾过。鸳鸯汀下。笑煞月儿孤。采莲湖上棹船回。风约湘裙翠。一曲琵琶数行泪。望君归。芙蓉开尽无消息。晚凉多少。红鸳白鹭。何处不双飞。马东篱四公子宅赋四段

春

画堂春暖绣帏重。宝篆香微动。此外虚名要何用。醉乡中。东风唤醒梨花梦。主人爱客。寻常迎送。鹦鹉在金笼。

夏

映帘十二挂珍珠。燕子时来去。午梦熏风在何处。问青奴。冰敲宝铿玎珰玉。兀的不胜如。石家争富。击破紫珊瑚。

秋

碧纱人歇翠纨闲。觉后微生汗。乞巧楼空夜筵散。袜生寒。青苔砌上观银汉。流萤几点。井梧一叶。新月曲阑干。

冬

两轩脩竹凤凰栖。雪压玲珑翠。惯得闲人曰高睡。赖花医。扶头枕上多风味。门前怪得。狂风无力。家有辟寒犀。

张小山七段

一城秋雨豆花凉。闲倚平山望。不似年时铿湖上。锦云香。采莲人语荷香荡。西风雁行。清溪渔唱。吹恨入沧浪。铿湖一曲水云宽。鸳锦秋成段。醉舞花间影零乱。夜漫漫。小舟只向西林唤。仙山梦短。长天月满。玉女驾青鸾。倚阑花影背东风。暗解清宵梦。舞扇歌衫与谁共。恨冲冲。一春愁压眉山重。灯花玉虫。罗屏金凤。残月小帘栊。几场秋雨老黄花。不管离人怕。一曲哀弦泪双下。放琵琶。挑灯羞看围屏画。声悲玉马。愁新罗帕。恨不到天涯。砑金罗扇当花笺。醉草湘妃怨。曲曲阑干锦屏面。小壶天。花花按舞六幺遍。寒玉响泉。香风深院。明月十三弦。翩翩白鹭伴诗癯。船击青山暮。一曲瑶筝写幽素。夜何如。飞吟亭上神仙路。琼楼玉宇。白云红树。月冷洞庭湖。一方明月杏花坛。剑气霞光烂。回首蓬莱自长叹。佩秋兰。黄精已勾山中饭。劳心又

懒。干名不惯。归伴野云闲。杨澹斋题写韵轩一段

当年相遇月明中。一见情缘重。谁想仙凡隔春梦。杳无踪。凌风跨虎归仙洞。今人不见。天孙标致。依旧笑春风。越调。凭阑人

姚牧庵七段

博带峨冠年少郎。高髻云鬟窈窕娘。我文章你艳妆。你一斤咱十六两。马上墙头瞥见他。眼角眉尖拖逗咱。论文章他爱咱。睹妖娆咱爱他。织就回文停玉梭。独守银灯思念他。梦儿里休啊。觉来时愁越多。宫髻高盘铺绿云。仙袂轻飘兰麝薰。粉香罗帕新。未曾添泪痕。羞对鸾台梳绿云。两叶春山眉黛颦。强将脂粉匀。几回填泪痕。寄与多情王子乔。今夜佳期休误了。等夫人熟睡着。悄声儿窗外敲。两处相思无计留。君上孤舟妾倚楼。这些兰叶舟。怎装如许愁。张小山五段

远水晴天明落霞。古岸渔村横钓艖。翠帘沽酒家。画桥吹柳花。二客同游过虎溪。一径无尘穿翠微。寸心流水知。小窗明月归。灯下愁春愁未醒。枕上吟诗吟未成。杏花残月明。竹根流水声。莺羽金衣舒晚风。燕嘴香泥沾乱红。翠帘花影重。玉人春睡浓。春柳长亭倾酒尊。秋菊东篱洒泪痕。思君不见君。倚门空闭门。中吕。满庭芳

姚牧庵二段

天风海涛。昔人曾此。酒圣诗豪。我到此闲登眺。日远天高。山接水茫茫渺渺。水连天隐隐迢迢。供吟笑。功名事了。不待老僧招。帆收钓浦。烟笼浅沙。水满平湖。晚来尽滩头聚。笑语相呼。鱼有剩和烟旋煮。酒无多带月须沽。盘中物。山肴野蔌。且尽葫芦。无名氏二段

霜天月满。渔歌江浦。鹤唳林峦。小舟尽日随烟爨。世味休干。芦花被山中冷暖。芰荷裳身上衣冠。无人唤。鸡声不管。高枕听鸣湍。疏林暮鸦。聚鱼远浦。落雁寒沙。青山隐隐夕阳下。远水蒹葭。鸭头绿一江浪花。鱼尾红几缕残霞。云帆挂。星河客槎。万里寄天涯。张小山八段

人生可怜。流光一瞬。华表千年。江山好处追游遍。古意翛然。琵琶恨青衫乐天。洞箫寒赤壁坡仙。村酒好溪鱼贱。芙蓉岸边。醉上钓鱼船。风波几场。急疏利锁。顿解名缰。故园老树应无恙。梦绕沧浪。伴赤松归欤子房。赋寒梅瘦却何郎。溪桥上。东风暗香。浮动昏黄。寻思几般。围腰玉瘦。约腕金宽。怕春归又是春将半。信杳青鸾。赋离恨花笺短短。散清愁柳絮漫漫。阑干畔。芳枝绿满。梅子替心酸。相思故人。钗分恨股。粉印娇痕。数归期屈得春纤困。两地消魂。楼外青山隐隐。花前红雨纷纷。天涯近。回头楚云。新月破黄昏。分飞断肠。花笺写恨。粉腕留香。临行休倚危楼望。总是凄凉。人去去寒烟树苍。马萧萧落日沙黄。牙床上。相思夜长。翠被梦鸳鸯。愁春未醒。芳心可可。旧友卿卿。乍分飞早是相思病。几度伤情。思往事银瓶坠井。赋离怀象管呵冰。人孤另。梅花月明。熬尽短檠灯。西风瘦马。遥天去雁。落日昏鸦。数前程搯得个归藏卦。梦到山家。柳下纶竿钓艖。水边篱落梅花。渔樵话。从头儿听他。白发耐乌纱。营营苟苟。纷纷扰扰。莫莫休休。厌红尘拂断归山袖。明月扁舟。留几册梅诗占手。盖三间茅屋遮头。还能够。牧羊儿肯留。相伴赤松游。中吕。普天乐

姚牧庵一段

浙江秋。吴山夜。愁随潮去。恨与山叠。塞雁来。芙蓉谢。冷雨青灯读书舍。待离别怎忍离别。今宵醉也。明朝去也。宁耐些些。张小山二段

白头新。黄花瘦。长天北斗。明月南楼。吹残碧玉箫。泪满青衫袖。唤起嫦娥为君寿。舞西风桂子凉秋。百年故侯。千钟美酒。一片闲愁。凤钗分。鸳衾另。轻轻离别。小小前程。花开渭水秋。酒尽阳关令。不管佳人愁成病。载琴书画舸无情。今宵月明。声沉玉笙。影淡银灯。中吕。红绣鞋

贯酸斋三段

东村醉西村依旧。今日醒来日扶头。直吃得海枯石烂恁时休。将屠龙剑。钓鳌钩。遇知音都去做酒。雪香兰高侵云鬓。玉灵芝斜捧乌云。轮靥里包藏著些粉霜痕。耳垂儿冰雪扌若。小孔儿里都是玉酥湮。只被这业环儿把他拖逗损。挨着靠着云窗同坐。偎着抱着月枕双歌。听着数着愁着怕着早四更过。四更过情未足。情未足夜如梭。天哪。更闰一更妨甚麽。无名氏十段

老夫人宽洪海量。去筵席留下梅香。不付能今朝恰停当。款款的分开罗帐。慢慢的脱了衣裳。却原来纸条儿封了裤裆。掏掏拈拈寒贱。偷偷抹抹姻缘。幕天席地枕头砖。或是厨灶底。马栏边。忍些儿却怕敢气喘。背地里些儿欢笑。手指儿何曾汤著。只听得擦擦鞋鸣早来到。又那里挨窗儿听。倚门儿瞧。把我一个敢心都讠虎了。不付能寻得个题目。点银灯推看文书。被肉铁索夫人紧缠住。又使得他煎茶去。又使得他做衣服。到熬得我先睡去。手约开红罗帐。款抬身擦下牙床。低欢会共你著银钅工。轻轻的鞋底儿放。脚不敢把地皮儿汤。又早被这告舌头门扇儿响。款款的分开罗帐。轻轻的擦下牙床。栗子皮踏著不提防。惊得胆丧。讠虎得魂扬。便是震天雷不恁响。虽是间阻了咱十朝五夜。你根前没半米儿心别。不付能带酒的夫人睡著些。休死势。莫佯斜。直睡到他觉来时回去也。结斜里焦天撇地。横枝儿苫眼铺眉。吉料子三千般儿碎收拾。被窝儿里闲啷哝。枕头儿上冷禁持。又是那没前程的调泛你。背地里些儿欢爱。对人前怎敢明白。情性的夫人又早撞将来。栏著粉头。落香腮。吃取他几红绣鞋。小妮子顽涎不退。老敲才饱病莫医。做死的人前讳床食。也不索便问事。也不索下钳钅追。对我吃半碗带冰凌的凉酪水。张小山五段

百五日清明节假。两三攒绿暗人家。客子飘零尚天涯。春风轻柳絮。夜雨瘦梨花。绿杨阴谁系马。绿树当门酒肆。红妆映水鬟儿。眼底殷勤座间诗。尘埃三五字。杨柳万千丝。记年时曾到此。金错落尊前酒令。玉娉婷乐府新声。夜深花睡嫩寒生。一围云锦树。四面雪芳亭。月斜时人未醒。圆旧梦衾间锦绣。按新声弦断箜篌。满襟离思倦登楼。花寒鹦鹉病。春去杜鹃愁。倚阑人困酒。金莲步苍苔小径。玉钩垂翠竹闲亭。物换星移暗伤情。游鱼翻冻影。啼鸟犯春声。落梅香暮景。中吕。喜春来

张小山四段

雁啼秋水移冰柱。蚁泛春波倒玉壶。绿杨花谢燕将雏。人笑语。游遍贺家湖。落红小雨苍苔径。飞絮东风细柳营。可怜客里过清明。不待听。昨夜杜鹃声。荷盘敲雨珠千颗。山背披云玉一蓑。半篇诗景费吟哦。芳草坡。松外采茶歌。收云敛雨销金帐。望月瞻星傅粉郎。欢天喜地小红娘。来要赏。花影过东墙。中吕。山坡羊

马九皋一段

销金锅在。涌金门外。戗金船少欠西湖债。列金钗。捧金台。黄金难买青春再。范蠡也曾金铸来。金。安在哉。人。安在哉。中吕。朝天曲

无名氏一段

亻尽教。便了。尔纵横闹。纱笼影里马头高。早雪拥蓝关道。休喜休欢。休烦休恼。只争个迟共早。比甘罗不小。比太公未老。须有日应心道。薛昂夫二十二段

沛公。大风。也得文章用。却教猛士叹良弓。多了游云梦。驾驭英雄。能擒能纵。无人出彀中。后宫。外宗。险把炎刘并。子牙。鬓华。才上非熊卦。争些老死向天涯。只恁垂钩罢。满腹天机。天人齐发。武王任不差。用他。讨罚。一怒安天下。伍员。报亲。多了鞭君忿。可怜悬首在东门。不见包胥恨。半夜潮声。千年孤愤。钱塘万马奔。骇人。怒魂。何似吹箫韵。卞和。抱璞。只合荆山坐。三朝不遇待如何。两足先遭祸。传国争符。伤身行货。谁教献与他。切磋。琢磨。何似偷敲破。邵平。不平。楚汉争秦鼎。将军便去作园丁。软了英雄性。瓜苦瓜甜。秦衰秦盛。青门浪得名。此生。本轻。不是封侯命。假王。气昂。跨下羞都忘。提牌不过一中郎。漂母曾相饷。蒯彻名言。将军将强。良弓不早藏。未央。法__________场。险似坛台上。叔孙。讨论。早定君臣分。礼成文武两班分。舞蹈扬尘顺。拔剑争功。垂绅消忿。方知天子尊。武臣。勇人。也被书生困。丙吉。宰执。燮理阴阳气。有司不问尔相推。人命关天地。牛喘非时。何须留意。原来养得肥。早知。好吃。杀了供堂食。子陵。价轻。便入刘郎聘。等闲赢得一虚名。卖了先生姓。百尺丝纶。千年高兴。偶然一足横。帝星。客星。不料天文应。董永。卖身。孝感天心顺。谁知织女是天孙。同受为奴困。自有牛郎。佳期将近。书生休认真。本因。孝亲。不是夫妻分。老莱。戏采。七十年将迈。堂前取水作婴孩。犹欲双亲爱。东倒西歪。佯啼颠拜。虽然称孝哉。上阶。下阶。跌杀休相赖。董卓。巨饕。为恶天须报。一脐然出万民膏。谁把逃亡照。谋位藏金。贪心无道。谁知没下梢。好教。火烧。难买棺材料。杜甫。自苦。踏雪寻梅去。吟肩高耸冻来驴。迷却前村路。暖阁红炉。儿家门户。玉纤捧绿醑。假如。便俗。也胜穷酸处。洞宾。道人。未到天仙分。岳阳三醉洞庭春。卖墨无人问。欲斩黄龙。青蛇犹钝。纯阳能几分。养真。炼神。却被仙姑困。伯牙。韵雅。自与松风话。高山流水淡生涯。心与琴俱化。欲铸钟期。黄金无价。知音人既寡。亻尽他。爨下。煮了仙鹤罢。则天。改元。雌了长朝殿。昌宗出入二十年。怀义阴功健。四海淫风。满朝窑变。关雎无此篇。弄权。妒贤。却听梁公劝。孟母。丧夫。教子迁离墓。再迁市井厌屠沽。迁傍芹宫住。如此三迁。房钱无数。方成一大儒。问猪。引取。好辩长於喻。弄玉。度曲。只道吹箫苦。谁知凤只和鸾孤。吹到声员处。明月台空。萧郎同去。秦王一叹吁。假如。嫁夫。明白人间住。彩鸾。怕寒。甲帐无人伴。文箫连累堕人间。卖韵供烟爨。谁使思凡。尘缘难断。羞还玉女班。紫坛。犯奸。误了朝元限。禄山。玉环。子母肠难断。何须兵变陷长安。且向宫中乱。赶得三郎。鸾舆逃窜。连云蜀道难。内奸。外反。误却霓裳慢。老矣。倦矣。消减尽风云气。世情嚼蜡烂如泥。不见真滋味。蜗角虚名。蝇头微利。便得来真做的。布衣。袖里。试屈指英雄辈。好官。也兴阑。早勇退身无患。人生六十便宜闲。十载疏狂限。买两个丫鬟。自拈牙板。一个歌一个弹。醒时节过眼。醉时节破颜。能到此是英雄汉。张小山三段

罢手。去休。已落渊明后。百年心事付沙鸥。更谁是忘机友。洞口渔舟。桥边村酒。这清闲何处有。树头。锦鸠。花外啼清昼。夜长。未央。盼杀鸡三唱。东华听漏满靴霜。却笑渊明强。月朗禅床。风清鹤帐。梦不到名利场。草堂。暗香。春到了梅梢上。玉鞭。翠钿。记马上昭君面。一梭银纟泉解冰泉。碎拆骊珠串。雁舞秋烟。莺啼春院。伤心塞草边。醉仙。采笺。写不尽关山怨。仙吕。醉中天

无名氏四段

料想人如画。三寸玉无瑕。底样儿分明印在沙。半折些娘大。着眼柳条儿比下。实实不耍。阴干时刻两个桃牙。咏鞋。哀告花笺纸。嘱付笔尖儿。笔落花笺写就词。都为风流事。寄与多情艳姿。既一心无二。偷功夫应付些儿。欲回信难寻纸。就旧简写新词。两件儿都是牵情事。寄与风流秀士。咱一心无二。断肠人好处相思。已冷金鸾帐。空暖玉莲汤。不忆宫中睡海棠。零落在嵬坡上。泪湿东君赭黄。环儿何在。马嵬千载尘乡。仙吕。锦橙梅无名氏一段

厮收拾厮定当。越拘束着越荒唐。入门来不带酒厮禁持。觑不得娘香胡相。恁娘又不是女娘。绣房中不是茶坊。甘不过这不良。唤梅香。快扶入那销金帐。后集卷一小令

仙吕。后庭花

吕止庵十段

一声金缕词。十分金菊卮。金刃分甘蔗。金盘荐荔枝。不须辞。太平无事。正宜沉醉时。相逢饮兴狂。两螯风味长。鲜缕银丝脍。金锥拆蛎房。透瓶香。经年佳酝。陶陶入醉乡。风满紫貂裘。霜合白玉楼。锦帐羔羊酒。山阴雪夜舟。党家侯。一般乘兴。亏他王子猷。西风黄叶疏。一年音信无。要见除非梦。梦回总是虚。梦虽虚。犹兀自暂时节相聚。近新来和梦无。西风黄叶稀。南楼北雁飞。 妾灯前泪。缝君身上衣。约归期。清明相会。雁还也人未归。六桥烟柳颦。两峰云树分。罗袜移芳迳。华裙生暗尘。冷泉春。赏心乐事。水边多丽人。碧湖环武林。仙舟出湧金。南国山河在。东风草木深。冷泉阴。兴亡如梦。伤时折寸心。香飘桂子楼。凉生莲叶舟。落日鸳鸯浦。西风鹦鹉洲。冷泉秋。水西寻寺。题诗忆旧游。江南春已通。陇头人未逢。水浅梅横月。山明雪映松。冷泉冬。烹茶无味。有人锦帐中。塔标南北峰。风闻远近钟。佛国三天竺。禅关九里松。冷泉中。水光山色。岩花颠倒红。仙吕。醉扶归

吕止轩三段

瘦后因他瘦。愁后为他愁。早知伊家不应口。谁肯先成就。营勾了人也罢手。吃得我些酩子里骂低低的咒。频去教人讲。不去自家忙。若得相思海上方。不到得害这些闲魔障。你笑我眠思梦想。只不打到你头直上。有意同成就。无意大家休。几度相思几度愁。风月虚遥授。你若肯时肯不肯时罢手。休把人空拖逗。王和卿一段

我嘴着他油髟狄 髻。他背靠着我胸皮。早难道香腮左右偎。则索项窝里长吁气。一夜何曾见他面皮。则是看一宿牙梳背。仙吕。游四门

无名氏四段

野塘花落杜鹃啼。啼血送春归。花开不扌弃花前醉。醉里又伤悲。伊。快活了是便宜。柳绵飞尽绿丝垂。只管送别离。年年折尽依然翠。行客几时回。伊。快活了是便宜。落红满地湿胭脂。游赏正宜时。呆才料不顾蔷薇刺。贪折海棠枝。支。抓破绣裙儿。海棠花下月明时。有约暗通私。不付能等得红娘至。欲审旧题诗。支。关上角门儿。又二段

前程万里古相传。今日果如然。烟波名利虽荣显。何日是归年。天。杜宇枉熬煎。琴书笔砚作生涯。谁肯恋荣华。有时相伴渔樵话。兴尽饮流霞。嗏。不醉不归家。正宫。黑漆弩

无名氏一段

侬家鹦鹉洲边住。是一个不识字渔父。浪花中一叶扁舟。睡煞江南烟雨。觉来时满眼青山暮。抖擞着绿蓑归去。算从前错怨天公。甚也有安排我处。冯海粟七段和前韵

钱塘初夏

钱塘江上亲曾住。司马槱不是村父。缕金衣唱彻流年。几阵纱窗梅雨。梦回时不见犀梳。燕子又啣春去。便人间月缺花残。是小小香魂断处。溪山小景长绳难击虚名住。倾浊酒好劝邻父。草亭前矮树当门。画出轻烟疏雨。看燕南陌上红尘。马耳北风吹去。一年年月夜花朝。自古取溪山好处。四皓屏

张良更姓把桥住。夜待旦遇个师父。一编书不为封留。字字咸阳膏雨。借箸筹灭项兴刘。到底学神仙去。待商山四皓还山。再不恋人门险处。逃吴辞楚无家住。解宝剑赠津父。十年间隶越鞭荆。怒卷秋江潮雨。想空城组练三千。白马素车回去。又逡巡月上波平。暮色在烟光紫处。赤页肩腰斧登山住。耐的苦是采薪父。乱云升急澍飞来。拗折青松遮雨。 记年时雪断溪桥。晓渡前湾归去。买臣妻富贵来寻。气焰到寒灰冷处。青衫司马江州住。月夜笛厌听村父。甚有传旧谱琵琶。切切嘈嘈檐雨。 薄情郎又

泛茶船。近日又浮梁去。说相逢总是天涯。诉不尽柔肠苦处。才郎于祐咸阳住。是个不识字的田父。御沟西绿水东流。乍歇长安秋雨。 恨匆匆一片题情。红叶为谁流去。恰殷勤离得深宫。便得到人间好处。正宫。小梁州

贯酸斋三段

朱颜绿鬓少年郎。都变做白发苍苍。尽教他花柳自芬芳。无心赏。不趁燕莺忙。么。东家醉了东家唱。西家再醉何妨。醉的强。醒的强。百年浑是醉。三万六千场。桃花如面柳如腰。他生的且自妖娆。醉阑乘兴会今宵。低低道。无语眼儿瞧。么。揣着个羞脸儿娘行告。百般的撒吞妆夭。气的我心下焦。空憋懆。莫不姻缘簿上。前世暗勾消。相偎相抱正情浓。争忍西东。相逢争似不相逢。愁添重。我则怕画楼空。么。垂阳渡口人相送。拜深深暗祝东风。他去的高挂起帆。则愿休吹动。刚留一宿。天意肯相容。张小山二段

玉壶春水浸晴霞。景物奢华。纟采船歌管间琵琶。青旗挂。沽酒是谁家。么。夕阳一带山如画。数投林万点寒鸦。曲水边。孤山下。游人归去。明月管梅花。秋风江上棹孤航。烟水茫茫。白云西去雁南翔。推篷望。情思满沧浪。么。东篱误约陶元亮。过了重阳。自伤感。何情况。黄花惆怅。空作去年香。正宫。塞鸿秋

郑德辉三段

门前五柳侵江路。庄儿紧靠白苹渡。除彭泽县令无心做。渊明老子达时务。频将浊酒沽。识破兴亡数。醉时节笑捻着黄花去。雨余梨雪开香玉。风和柳线摇新绿。日融桃锦堆红树。烟迷苔色铺青褥。王维旧画图。杜甫新诗句。怎相逢不饮空归去。金谷园那得三生富。铁限门枉作千年妒。汨罗江空把三闾污。北邙山谁是千钟禄。想应陶令杯。不到刘伶墓。怎相逢不饮空归去。薛昂夫一段

功名万里忙如燕。斯文一脉微如线。光阴寸流如电。风霜两鬓白如练。尽道便休官。林下何曾见。至今寂寞彭泽县。商调。知秋令

即梧叶儿。吕止庵四段

心间事。断肠时。醉墨写乌丝。千金字。织锦词。绣针儿。不比莺儿燕子。为董针姑作。相思病。万种情。几度海山盟。谁薄倖。谁至诚。更能行。到底如何离影。情如辞。闷似痴。春瘦怯春衣。添憔悴。废寝食。减腰肢。怎脱厌厌病体。千金字。万古心。翻作断肠吟。恩情厚。怨恨深。不知音。谁会重拈绣针。为董针姑作。吴克斋四段

春三月。夜五更。孤枕梦难成。香销尽。花弄影。此时情。辜负了窗前月明。花前约。月下期。欢笑忽分离。相思害。憔悴死。诉与谁。只有天知地知。乜斜害。药难医。陡峻恶相思。懊悔自。埋怨你。见面时。说几句知心话儿。桃花树。落绛英。和闷过清明。风才定。雨乍晴。绣针停。短叹长吁几声。张小山四段

溯月兰舟便。歌云翠袖勤。湖上绝纤尘。瓜剖玻璃瓮。酒倾白玉盆。鲙切水晶鳞。醉倒羲皇上人。竹槛敲苍玉。蕉窗映绿纱。笑语间琵琶。月淡娑婆树。风香富贵花。俏人家。小小仙鬟过茶。湖山外。杨柳边。歌舞镜中天。云軃横珠凤。花寒怯绣鸳。露冷湿金蝉。爱月佳人未眠。长空一行雁。老树几对鸦。情思满烟沙。淡淡王维画。 陶令家。脉脉武陵花。何处游人驻马。大石。初生月儿

无名氏三段

初生月儿悬太虚。恰似嫦娥鬓上梳。冰轮未满羡叹处。漫长吁。离恨苦。冷清清凤只鸾孤。初生月儿一半弯。那一半团圆直恁难。雕鞍去后何日还。挨更阑。淹泪眼。虚檐外凭损阑干。初生月儿明处少。又被浮云遮蔽了。香消烛灭人静悄。夜迢迢。难睡着。窗儿外雨打芭蕉。南宫。四块玉

刘逋斋八段

泛彩舟。携红袖。一曲新声按伊州。尊前更有忘机友。波上鸥。花底鸠。湖畔柳。今日吴。明朝楚。吴楚交争几荣枯。试将历代从头数。忠孝臣。贤明主。泉下土。看野花。携村酒。烦恼如何到心头。红缨白马难消受。二顷田。两只牛。饱时候。佐国心。拿云手。命里无时莫强求。随缘过得休生受。几叶绵。几匹绸。暖时候。利尽收。名先有。得好休时便好休。闲中自有闲中友。门外山。湖上酒。林下叟。衣紫袍。居黄阁。九鼎沈似许由瓢。甘美无味教人笑。弃了官。辞了朝。归去好。万丈潭。千寻坎。一线风涛隔仙凡。识破休被功名赚。无厌心。呆大胆。谁再敢。官况甜。公途险。虎豹重关整威严。雠多恩少皆堪叹。业贯盈。横祸满。无处闪。南吕。乾荷叶

刘太保八段

乾荷叶。色苍苍。老柄风摇荡。减了清香。越添黄。都因昨夜一场霜。寂寞在秋江上。乾荷叶。映着枯蒲。折柄难擎露。藕丝无。倩风扶。待擎无力不承珠。难宿滩头鹭。根摧折。柄欹斜。翠减清香谢。恁时节。万丝绝。红鸳白鹭不能遮。憔悴损乾荷叶。乾荷叶。色无多。不禁风霜挫。贴秋波。倒枝柯。宫娃齐唱采莲歌。梦里繁华过。南高峰。北高峰。惨淡烟霞洞。宋高宗。一场空。吴山依旧酒旗风。两度江南梦。夜来个。醉如酡。不记花前过。醒来呵。二更过。春衫惹定茨科。拌倒花抓破。乾荷叶。水上浮。渐渐浮将去。跟将你去。随将去。你问当家中有媳妇。问着不言语。脚儿尖。手儿纤。云髻梳儿露半边。脸儿甜。话儿粘。更宜烦恼更宜欢。直恁风流倩。南吕。金字经

马致远三段

絮飞飘白雪。鲊香荷叶风。且向江头作钓翁。穷。男儿未济中。风波梦。一场幻化中。担头担明月。斧磨石上苔。且做樵夫隐去来。柴。买臣安在哉。空岩外。老了栋梁材。夜来西风里。九天鹏鹗飞。困煞中原一布衣。悲。故人知未知。登楼意。恨无天上梯。吴仁卿十一首

落花风飞去。故枝依旧鲜。月缺终须有再圆。天。月圆人未圆。朱颜变。几时得重少年。紫檀敲寒玉。绿袍飘败荷。好个春风蓝采和。歌。人生能几何。乾坤大。小儿休笑他。太平谁能见。万村桑柘烟。便是风调雨顺年。田。绿云无尽边。穷知县。日高犹自眠。这家村醪尽。那家醅瓮开。卖了肩头一担柴。咍。酒钱怀内揣。葫芦在。大家提出来。梦中邯郸道。又来走这遭。须不是山人索价高。时自嘲。虚名无处逃。谁惊觉。晓霜侵鬓毛。晋时陶元亮。自负经济才。耻为彭泽一县宰。栽。绕篱黄菊开。传千载。赋一篇归去来。谢公东山卧。有时携妓游。老我崧南画满楼。楼外头。乱峰云锦秋。谁为寿。绿鬟双玉舟。今人不饮酒。古人安在哉。有酒无花眼倦开。鼓吹台。玉人扶下阶。妨何碍。青春不再来。道人为活计。七件儿为伴侣。茶药琴棋酒画书。世事虚。似草梢擎露珠。还山去。更烧残药炉。太宗凌烟阁。老子邀月楼。便是男儿得志秋。休。几人能到头。杯中酒。胜如关内侯。海棠秋千架。洛阳官宦家。燕子堂深竹映纱。嗏。路人休问他。夕阳下。故宫惊落花。贯酸斋七段

晓来春匀透。西园第一枝。香暖朱帘酒满卮。思。休歌肠断词。关心事。夜阑人静时。金芽熏晓日。碧风度小溪。香暖金炉酒满杯。奇。夜来香透帏。人初睡。玉堂春梦回。蛾眉能自惜。别离泪似倾。休唱阳关第四声。情。夜深愁寐醒。人孤另。萧萧月二更。泪溅描金袖。不知心为谁。芳草萋萋人未归。期。一春鱼雁稀。人惟悴。愁堆八字眉。紫箫声初散。玉炉香正浓。凉月溶溶小院中。从。别来衾枕空。游仙梦。一帘梅雪风。轻寒堆翠被。东风暖玉纤。香冷金猊月转帘。添。蛾眉新淡尖。香收焰。倚窗愁未忺。楚台云归去。待都来三二朝。闲煞东风碧玉箫。箫。宝钗金凤翘。风流貌。把人来憔悴了。张小山十段

惜花人何处。落红春又残。倚遍危楼十二阑。弹。泪痕罗袖斑。江南岸。夕阳山外山。杨柳沙头树。琵琶江上舟。雁去衡阳水自流。愁。玉人休倚楼。黄花瘦。晓霜红叶秋。信远江南雁。望穷云外山。罗帕香残粉泪干。闲。倚遍十二阑。黄花幔。桂香秋雨寒。玉手银丝脍。翠裙金缕纱。席上相逢可喜煞。插。一枝茉莉花。题诗罢。醉眠沽酒家。六月芭蕉雨。两湖杨柳风。茶灶诗瓢随老翁。红。藕花香座中。笛三弄。鹤鸣来半空。竹枕芦花被。草衣荷叶巾。一棹烟波湖上春。真。神仙身外身。蓬莱近。紫箫吹凤云。象管鸳鸯字。锦筝鸾凤丝。何处风流马上儿。思。那回春暮时。别离事。带花折柳枝。翠被梦中梦。雁书来处来。秋水芙蓉花又开。猜。愁云惚玉钗。人何在。月明闲凤台。野唱敲牛角。大功悬虎头。一剑能成万户侯。愁。黄沙白髑髅。成名后。五湖寻钓舟。宝鉴残红晕。帕罗新泪痕。又见梨花雨打门。因。玉奴心上人。无音信。倚阑看暮云。越调。寨儿令

刘逋斋一段

夜已阑。灯将灭。纱窗外昏擦刺月儿斜。越求和越把个身子儿趄。耳轮儿做死的扯。吃敲才胼定也子怕你悔去也。后集卷二套数一

仙吕。赏花时

杨西庵

秋水粼粼古岸苍。萧索疏篱偎短冈。山色日微茫。黄花绽也。妆点马蹄香。胜葫芦。见一簇人家入屏帐。竹篱折补苔墙。破设设柴门上张着破网。几间茅屋。一竿风旆。摇曳挂长江。赚尾。晚风林。萧萧响。一弄儿凄凉旅况。见壁指一似桑榆侵着道旁。草桥崩柱摧梁。唱道向红蓼滩头。见个黑足吕的渔翁鬓似霜。靠着那驼腰拗桩。瘿纍垂脖项。一钩香饵钓斜阳。水到湍头燕尾分。桥掂河梁龙背稳。流水绕孤村。残霞隐隐。天际褪残云。么。客况凄凄又一春。十载区区已四旬。犹自在红尘。愁眉镇锁。白发又添新。煞尾。腹中愁。心间闷。九曲柔肠闷损。白日伤神犹自轻。到晚来更关情。唱道则听得玉漏声频。搭伏定鲛绡枕头儿盹。客窗夜永。有谁人存问。二三更睡不得被儿温。花点苍苔绣不匀。莺唤垂杨语未真。帘幕絮纷纷。日长人困。风暖兽烟喷。么。一自檀郎共锦衾。再不曾暗掷金钱卜远人。香脸笑生春。旧时衣衤肯。宽放出二三分。赚煞尾。调养就旧精神。妆点出娇风韵。将息划损苔墙玉笋。拂掉了香冷妆奁宝鉴尘。舒开系东风两叶眉颦。晓妆新。高绾起乌云。再不管暖日朱帘鹊噪频。从今听鸦鸣不嗔。灯花谁信。一任教子规声啼破海棠魂。情泪流香淡脸桃。高髻松云軃凤翘。鸳被冷鲛绡。收拾烦恼。准备下捱今宵。煞尾。串烟消。银钅工照。和个瘦影儿无言对着。一自阳台云路杳。玉簪折难觅鸾胶。最难熬。更漏迢迢。纟泉帖儿翻腾耳谩搔。愁的是断肠人病倒。盼煞那负心贼不到。将封寄来书乘恨一时烧。香径泥融燕语喧。抎槛风微蝶影翻。飞絮擘香绵。娇莺时啭。惊起绿窗眠。煞尾。惜花愁。伤春怨。萦系煞多情少年。何处狂游袅玉鞭。谩教人暗卜金钱。空写遍翠涛笺。鱼雁难传。似这般白日黄昏怎过遣。青鸾信远。紫箫声转。画楼中闲煞月明天。香爇龙涎宝篆残。帘卷虾须春画闲。心事苦相关。春光欲晚。无一字报平安。尾。意无聊。愁无限。花落也莺慵燕懒。两地相思会面难。上危楼凭暖雕阑。畅心烦。盼杀人也秋水春山。几时看宝髻鬅松云乱绾。怕的是樽空酒阑。月斜人散。背银灯偷把泪珠弹。卧枕着床染病疾。梦断魂劳怕饮食。不索请名医。沉吟了半日。这证候儿敢跷蹊。么。渗的寒来恰禁起。忽的浑身如火气逼。厌的皱了双眉。豁的一会加精细。烘的半晌又昏迷。煞尾。减精神。添憔悴。把我这瘦损庞儿整理。对着那镜儿里容颜不认得。呆答孩转转猜疑。瘦腰围。宽尽罗衣。一日有两三次频将带缋儿移。觑了这淹尖病体。比东阳无异。不似俺害相思出落与外人知。丽人春风三月天。准备西园赏禁烟。院宇立秋千。桃花喷火。杨柳绿如烟。么。倚定门儿语笑喧。来往星眸厮顾恋。比各正当年。花阴柳影。月底共星前。尾。口儿口店。心儿怨。时急难寻轻便。天也似闲愁无处展。蘸霜毫写满云笺。唱道各办心坚。休教万里关山靠梦传。不是双生自专。小卿紧劝。只休教花残莺老了丽春园。只为多情忒俊雅。月下星前拖逗熬。掩映着牡丹花。潜潜等等。不见劣冤家。么。今夜相逢打骂咱。忽见人来敢是他。只恐有争差。咨咨认了。正是那娇娃。煞尾。悄悄吁。低低话。厮抽抒粘粘掏掏。终是女儿家不惯耍。庞儿不甚挣达。透轻纱。双乳似白牙。插入胸前紧紧拿。光油油腻滑。颤巍巍拿罢。至今犹自手儿麻。春夜深沉庭院幽。偷访吹箫鸾凤友。良月过南楼。昨宵许俺。今夜结绸缪。么。两处相思一样愁。及至相逢却害羞。则是性儿柔。百般哀告。腼腆不抬头。煞尾。你温柔。咱清秀。本是一对儿风流配偶。咫尺相逢说上手。紧推辞不肯成头。又不敢久迟留。只怕你母追求。料想伊家不自由。空耽着闷忧。虚陪了消瘦。不承望刚做了个口儿休。仙吕。翠裙腰

杨西庵

莺穿细柳翻金翅。迁上最高枝。海棠零乱飘阶址。堕胭脂。共谁同唱送春词。金盏儿。减容姿。瘦腰肢。绣床尘满慵针指。眉懒画。粉羞施。憔悴死。无尽闲愁将甚比。恰如梅子雨丝丝。绿窗愁。有客持书至。还喜却嗟咨。未委归期约几时。先拆破鸳鸯字。原来则是卖弄他风流浪子。夸翰墨。显文词。枉用了身心空费了纸。赚尾。总虚脾。无实事。乔问候的言辞怎使。复别了花笺重作念。偏自家少负你相思。唱道再展放重读。读罢也无言暗切齿。沉吟了数次。骂你个负心贼堪恨。把一封寄来书都扯做纸条儿。仙吕。翠裙腰缠令

吕止庵

翠裙腰。老来多病逢秋验。便觉嫩凉添。懒摇纨扇闲纹箪。卷朱帘。晚妆楼外月纤纤。金盏儿。更西风酽。微云敛。黄昏怭渐。暑气消沛。阴晴乍闪。冰魂尚潜。指甲痕芽天生堑。双帘。又传宫样印眉尖。元和令。素娥公案严。牛女分缘俭。苍虬钩玉控雕檐。翠屏人半掩。彩鸾收镜入奁奁。霓裳谁再拈。赚尾。昂藏醉脸。桂香襟袖沾。花下心无慊。尊前兴未厌。钓银蟾。瑶台独占。立金梯长笑一掀髯。仙吕。八声甘州

鲜于伯机

江天暮雪。最可爱青帘。摇曳长杠。生涯闲散。占断水国渔邦。烟浮草屋梅近砌。水绕柴扉山对窗。时复竹篱傍。吠犬汪汪。么。向满目夕阳影里。见远浦归舟。帆力风降。山城欲闭。时听戍鼓。群鸦噪晚千万点。寒雁书空三四行。画向小屏间。夜夜停钅工。大安乐。从人笑我愚和戆。潇湘影里且妆呆。不谈刘项与孙庞。近小窗。谁羡碧油幢。元和令。粳米炊长腰。鳊鱼煮缩项。闷携村酒饮空缸。是非一任讲。恣情拍手棹渔歌。高低不论腔。尾。浪滂滂。水茫茫。小舟斜缆坏桥桩。轮竿蓑笠。落梅风里钓寒江。王脩甫

春闺梦好。奈觉来心情。向人难学。锦屏斜靠。尚离魂脉脉难招。游丝十丈天外飞。落絮千团风里飘。似恁这般愁。着甚相熬。六么遍。自春来到春衰老。帘垂白昼。门掩清宵。闲庭杳杳。空堂悄悄。此情除是春知道。寂寥。唾窗纱缕两三条。后庭花煞。无心绣作。空闲却金剪刀。眉蹙吴山翠。眼横秋水娇。正心焦。梅香低报。报道晚妆楼外月儿高。王嘉甫

莺花伴侣。效卓氏弹琴。司马题桥。情深意远。争奈分浅缘薄。香笺寄恨红锦囊。声断传情碧玉箫。都为可憎他。梦断魂劳。六么遍。更身儿倬。庞儿俏。倾城倾国。难画难描。窄弓弓撇道。溜刀刀渌老。称霞腮一点朱樱小。妖娆。更那堪杨柳小蛮腰。穿窗月。忆双双凤友鸾交。料应咱没分消。真真彼此都相乐。花星儿照。彩云儿飘。不堤防坏美众生搅。元和令。谩赢得自己羞。空惹得外人笑。多情却是不多情。好模样歹做作。相逢争似不相逢。有上梢没下梢。赚尾。那回期。今番约。花木瓜儿看好。旧路高高筑起界墙。尽今生永不踏着。唱道言许心违。说的誓寻思畅好脱卯。待装些气高。难禁脚拗。不由人又走了两三遭。石子章

天涯羁旅。记断肠南陌。回首西楼。许多时节。冷落了酒令诗筹。腰围似沈不耐春。鬓发如潘那更秋。无语细沉吟。心绪悠悠。混江龙。十年往事。也曾一梦到扬州。黄金买笑。红锦缠头。跨凤吹箫三岛客。抱琴携剑五陵游。风流。罗帏画烛。彩扇银钩。六么遍。为他迤逗。咱扌闰就。更两情厮爱。同病相忧。前时唧口留。今番抹。急料子心肠天生透。追求。没诚实谁道不自由。元和令。外头花木瓜。里面铁豌豆。横琴弹彻凤凰声。两厌难上手。当初说尽海山盟。一星星不应口。赚尾。洛阳花。宜城酒。那说与狂朋怪友。水远山长憔悴也。满青衫两泪交流。唱道事到如今。收了荸篮罢了斗。那些儿自羞。二年三岁。不承望空溜溜了会眼儿休。彭寿之

平生放荡。俏倬声名。喧满平康。少年场上。只恐舌剑唇枪。机谋主仗风月景。局断经营旖旎乡。回首数年间。多少疏狂。混江龙。知音幸遇。不由人重上欠排场。花朝月夜。酒肆茶坊。相见十分相敬重。厮看承无半点厮提防。风流事赞之双美。悔则俱伤。元和令。合着两会家。相逢一合相。怜新弃旧短因缘。强中更有强。偷方觅便俏家风。当行识当行。赚尾。一片至诚心。万种风流相。非是俺着迷过奖。燕子莺儿知几许。据风流不类寻常。唱道好处难忘。花有幽情月有香。想着尊前伎俩。枕边模样。不思量除是铁心肠。又

杯中酒冷。鼎内香销。台上灯昏。夜间人静。书斋中早掩重门。愁靠芙蓉绣枕边。闷拥鲛绡锦被空。思想意中人。年少芳温。醉中天。一点朱唇嫩。八字柳眉颦。宝髻高梳楚岫云。莲脸施朱粉。包弹处全无半分。可人意风韵。见他时忽的消魂。赚尾。为他娇。因他俊。迤逗的俺行痴立盹。便得后冤家行频觑恃。偷工夫短命行温存。是费了些精神。一夜欢娱正了本。他於咱意亲。俺於他心顺。不由人终日脚儿勤。又

芳菲过眼。向玉砌雕阑。翠落红翻。都来一段。新愁旧恨相烦。帘垂永日人乍别。门掩东风花又残。无语问春归。天上人间。六么遍。恨归期晚。寻芳懒。倚遍阑干。盼煞雕鞍。佳音越悭。啼泪不干。生捱厌厌相思恨。愁烦。闷来独把绣床攀。元和令。谩将龟卦揭。空把雁书盼。料他云雨兴阑珊。天涯何日还。重衾犹怯五更寒。闷愁心上攒。后庭花。瘦来金缕宽。空将宝镜看。髻绾双鬟乱。眉颦八字弯。最心烦。花开庭院。子规啼数番。尾。问长安。隔关山。别郎容易见郎难。清明过也。鹧鸪声里画楼闲。仙吕。点绛唇

辞朝。不忽麻平章

宁可身卧糟丘。赛强如命悬君手。寻几个知心友。乐以忘忧。愿作林泉叟。混江龙。布袍宽袖。乐然何处谒王侯。但尊中有酒。身外无愁。数着残棋江月晓。一声长啸海门秋。山间深住。林下隐居。清泉濯足。强如闲事萦心。淡生涯一味谁参透。草衣木食。胜如肥马轻裘。油葫芦。虽住在洗耳溪边不饮牛。贫自守。乐闲身翻作抱官囚。布袍宽褪拿云手。玉箫占断谈天口。吹箫访伍员。弃瓢学许由。野云不断深山岫。谁肯官路里半途休。天下乐。明放着伏事君王不到头。休休。难措手。游鱼儿见食不见钩。都只为半纸功名一笔勾。急回头两鬓秋。那吒令。谁待似落花般莺朋燕友。谁待似转灯般龙争虎斗。你看这迅指间鸟飞兔走。假若名利成。至如田园就。都是些去马来牛。鹊踏枝。臣则待醉江楼。卧山丘。一任教谈笑虚名。小子封侯。臣向这仕路上为官倦首。枉尘埋了锦带吴钩。寄生草。但得黄鸡嫩。白酒熟。一任教疏篱墙缺茅庵漏。则要窗明炕暖蒲团厚。问甚身寒腹饱麻衣旧。饮仙家水酒两三瓯。强如看翰林风月三千首。村里迓鼓。臣离了九重宫阙。来到这八方宇宙。寻几个诗朋酒友。向尘世外消磨白昼。臣则待领着紫猿。携白鹿。跨苍虬。观着山色。听着水声。饮着玉瓯。倒大来省气力如诚惶顿首。元和令。臣向山林得自由。比朝市内不生受。玉堂金马间琼楼。控朱帘十二钩。臣向草庵门外见瀛洲。看白云天尽头。上马娇。但得个月满舟。酒满瓯。则待雄饮醉时休。紫箫吹断三更后。畅好是休。孤鹤唳一声秋。游四门。世间闲事挂心头。唯酒可忘忧。非是微臣常恋酒。叹古今荣辱。看兴亡成败。则待一醉解千愁。后庭花。拣溪山好处游。向仙家酒旋。会三岛十洲客。强如宴公卿万户侯。不索你问缘由。把玄关泄漏。这箫声世间无。天上有。非微臣说强口。酒葫芦挂树头。打鱼船缆渡口。柳叶儿。则待看山明水秀。不恋您市曹中物穰人稠。想高官重职难消受。学耕耨。种田畴。倒大来无虑无忧。赚尾。既把世情疏。感谢君恩厚。臣怕饮的是黄封御酒。竹杖芒鞋任意留。拣溪山好处追游。就着这晓云收。冷落了深秋。饮遍金山月满舟。那其间潮来的正悠。船开在当溜。卧吹箫管到扬州。仙吕。祆神急

白无咎

绿阴笼小院。红雨点苍苔。谁想东君。也是人间客。纵分连理枝。谩解合欢带。伤春早是心地窄。愁山和闷海。畅会栽排。六么遍。更别离怨。风流债。云归楚岫。月冷秦台。当时眷爱。如今阻隔。准备从今因他害。伤怀。冷清清日月怎生捱。元和令。鸾交何日重。鸳梦几时再。清明前后约归期。到如今牡丹开。空等待翠屏香里掩东风。铺陈下愁境界。赚尾。无情子规声更哀。畅好明白。既道不如归去。看你几声儿撺掇得那人来。后集卷三套数三

正宫。月照庭

无名氏

老足秋容。落日残蝉暮霞。归来雁落平沙。水迢迢。烟淡淡。露湿蒹葭。飘红叶。噪晚鸦。么。古岸苍苍。寂寞渔村数家。茶船上那个娇娃。拥鸳衾。欹珊枕。情绪如麻。愁难尽。闷转加。六么序。记当时。枕前话。各指望永同欢洽。事到如今两离别。褪罗裳憔悴因他。休休自家缘分浅。上心来泪湿罗帕。想薄情镇日迷歌酒。近新来顿阻鳞鸿。京师里恋烟花。么。哭啼啼自咒骂。知他是忆念人麽。蓦闻船上抚琴声。遣苏卿无语嗟呀。分明认得双解元。出兰舟绣鞋忙屣。乍相逢欲诉别离话。恶恨酒醒冯魁。惊梦杳无涯。鸳鸯儿煞。觉来时痛恨半霎。梦魂儿依旧在蓬窗下。故人不见。满江明月浸芦花。正宫。六么令

吕侍中

华亭江上。烟淡淡草萋萋。浮光万顷。长篙短棹一蓑衣。终日向船头上稳坐。来往故人稀。纶竿收罢。轮抛香饵。个中消息有谁知。么。说破真如妙理。唯恐露玄机。春夏秋冬。披星戴月守寒溪。一点残星照水。上下接光辉。素波如练。东流不住。锦鳞不遇又空回。尾。谩伤嗟。空劳力。欲说谁明此理。千尺丝纶直下垂。一波动万波相随。唱道难晓幽微。且恁陶陶度浮世。水寒烟冷。小鱼儿难钓。满船空载月明归。正宫。端正好

无名氏

本是对美甘甘锦堂欢。生纽做愁切切阳关怨。恰离了莺花寨。早来到野水平川。急煎煎千里把程途践。景萧萧宜写在帏屏面。滚绣球。动羁怀的是淅零零暮雨晴。恼人肠的是日迟迟春昼暄。感离情的是娇滴滴弄喉舌啼莺语燕。舞飘飘乱纷纷柳絮飞绵。叹浮生的是草萋萋际碧天。绿茸茸柳带烟。流尽年光的是兀良响潺潺碧澄澄皱玻璃楚江如练。断送行人的是忔登登鞭羸马行色凄然。猛想起醉醺醺昨宵欢会知多少。陡恁的冷清清今日凄凉有万千。情默默无言。倘秀才。莫不是黄司理缘薄分浅。多管是双通叔时乖运蹇。小卿你再不向秦楼动管弦。彩莺回舞镜。青鸟罢衔笺。兀良不远。脱布衫。不行动则管里熬煎。休停待莫得俄延。侧着耳听沉沉半晌。讠虎得我那胆寒心战。醉太平。原来是昏鸦噪暮天。落雁叫沙边。猛听得隔江人唤渡头船。啼红的是杜鹃。我则见扑簌簌泪湿残妆面。将风流秀士莫留恋。生忔察拆散了并头莲。则为他多情的业冤。尾。三杯别酒肝肠断。一曲阳关离恨添。我上车儿倦向前。他上雕鞍懒赠鞭。比各无言雨泪涟。各办坚心石也穿。两处相思情意牵。遥望见车儿渐渐的远。古洪刘时中二套

众生灵遭磨障。正值着时岁饥荒。谢恩光拯济皆无恙。编做本词儿唱。滚绣球。去年时正插秧。天反常。那里取若时雨降。旱魃生四野灾伤。谷不登。麦不长。因此万民失望。一日日物价高涨。十分料钞加三倒。一斗粗粮折四量。煞是凄凉。倘秀才。殷实户欺心不良。停塌户瞒天不当。吞象心肠歹伎俩。谷中添秕屑。米内插粗糠。怎指望他儿孙久长。滚绣球。甑生尘老弱饥。米如珠少壮荒。有金银那里每典当。尽枵腹高卧斜阳。剥榆树餐。挑野菜尝。吃黄不老胜如熊掌。蕨根粉以代糇粮。鹅肠苦菜连根煮。荻笋芦蒿带叶口庄。则留下杞柳株樟。倘秀才。或是捶麻柘稠调豆浆。或是煮麦麸稀和细糠。他每早合掌擎拳谢上苍。一个个黄如经纸。一个个瘦似豺狼。填街卧巷。滚绣球。偷宰了些阔角牛。盗斫了些大叶桑。遭时疫无棺活葬。贱卖了些家业田庄。嫡亲儿共女。等闲参与商。痛分离是何情况。乳哺儿没人要撇入长江。那里取厨中剩饭杯中酒。看了些河里孩儿岸上娘。不由我不哽咽悲伤。倘秀才。私牙子船湾外港。行过河中宵月朗。则发迹了些无徒米麦行。牙钱加倍解。卖面处两般装。昏钞早先除了四两。滚绣球。江乡相。有义仓。积年系税户掌。借贷数补答得十分停当。都侵用过将官府行唐。那近日劝粜到江乡。按户口给月粮。富户都用钱买放。无实惠尽是虚桩。充饥画饼诚堪笑。印信凭由却是谎。快活了些社长知房。伴读书。磨灭尽诸豪壮。断送了些闲浮浪。抱子携男扶筇杖。尪羸伛偻如虾样。一丝好气沿途创。 泪汪汪。货郎。见饿莩成行街上。乞出拦门斗抢。便财主每也怀金鹄立待其亡。感谢这监司主张。似汲黯开仓。披星戴月热中肠。济与粜亲临发放。见孤孀疾病无归向。差医煮粥分厢巷。更把赃输钱分例米多般儿区处的最优长。众饥民共仰。似枯木逢春。萌芽再长。叨叨令。有钱的贩米谷置田庄添生放。无钱的少过活分骨肉无承望。有钱的纳宠妾买人口偏兴旺。无钱的受饥馁填沟壑遭灾障。小民好苦也麽哥。小民好苦也麽哥。便秋收鬻妻卖子家私丧。三煞。这相公爱民忧国无偏党。发政施仁有激昂。恤老怜贫。视民如子。起死回生。扶弱摧强。万万人感恩知德。刻骨铭心。恨不得展草垂韁。覆盆之下。同受太阳光。二。天生社稷真卿相。才称朝廷作栋梁。这相公主见宏深。秉心仁恕。治政公平。恺悌慈祥。可与萧曹比并。伊傅齐肩。周召班行。紫泥宣诏。花榇马蹄忙。一。愿得早居玉笋朝班上。伫看金瓯姓字香。入阙朝京。攀龙附凤。和鼎调羹。论道经邦。受用取貂蝉济楚。衮绣峥嵘。珂珮丁当。普天下万民乐业。都知是前任绣衣郎。尾声。相门出相前人奖。官上加官后代昌。活被生灵恩不忘。粒我烝民德怎偿。父老儿童细较量。樵叟渔夫曹论讲。共说东湖柳岸旁。那里清幽更舒畅。靠__________着云卿苏圃场。与徐孺子流芳挹清况。盖一座祠堂人供养。立一统碑碣字数行。将德政因由都载上。使万万代官民见时节想。前人

既官府甚清明。采舆论听分诉。据江西剧郡洪都。正该省宪亲临处。愿英俊开言路。滚绣球。库藏中钞本多。贴库每弊怎除。纵关防任谁不顾。坏钞法恣意强图。都是无廉耻卖买人。有过犯驵侩徒。倚仗着几文钱百般胡做。将官府觑得如无。则这素无行止乔男女。都整扮衣冠学士夫。一个个胆大心粗。倘秀才。堪笑这没见识街市匹夫。好打那好顽劣江湖伴侣。旋将表德官名相体呼。声音多厮称。字样不寻俗。听我一个个细数。滚绣球。粜米的唤子良。卖肉的呼仲甫。做皮的是仲才邦辅。唤清之必定开沽。卖油的唤仲明。卖盐的称士鲁。号从简是采帛行铺。字敬先是鱼鲊之徒。开张卖饭的呼君宝。磨面登罗底叫德夫。何足云乎。倘秀才。都结义过如手足。但聚会分张耳目。探听司县何人可共处。那问他无根脚。只要肯出头颅。扛扶着便补。滚绣球。三二百锭费本钱。七八下里去榦取。诈捏作曾编卷假如名目。偷俸钱表里相符。这一个图小倒。那一个苟俸禄。把官钱视同己物。更狠如盗跖之徒。官攒库子均摊着要。弓手门军那一个无。试说这厮每贪污。倘秀才。提调官非无法度。争奈蠹国贼操心太毒。从出本处先将科钞除。高低还分例。上下没言语。贴库每他便做了钞主。滚绣球。且说一季中事例钱。开作时各自与。库子每随高低预先除去。军百户十锭无虚。攒司五五拿。官人六六除。四牌头每一名是两封足数。更有合干人把门军弓手殊途。那里取官民两便通行法。赤紧地贿赂单宜左道术。於汝安乎。倘秀才。为甚但开库诸人不伏。倒筹单先须计咒。苗子钱高低随着钞数。放小民三二百。报花户一千余。将官钱陪出。滚绣球。一任你叫得昏。等到午。佯呆着不瞅不觑。他却整块价卷在包袱。着纤如晃库门。兴贩的论百价数。都是真扬州武昌客旅。窝藏着家里安居。排的文语呼为绣。假钞公然唤做殊。这等儿三七价明估。倘秀才。有揭字驼字衬数。有背心剜心异呼。有钞脚频成印上字模。半边子兀自可。捶作钞甚胡突。这等儿四六分价唤取。滚绣球。赴解时弊更多。作下人就做夫。检块数几曾详数。止不过得南新吏贴相符。那问他料不齐。数不足。连柜子一时扛去。怎教人心悦诚服。自古道人存政举思他前辈。到今日法出奸生笑煞老夫。公道也私乎。倘秀才。比及烧昏钞先行摆布。散夫钱僻静处俵与。暗号儿在烧饼中间觑有无。一名夫半锭。社长总收贮。烧得过便吹笛擂鼓。塞鸿秋。一家家倾银注玉多豪富。一个个烹羊挟妓夸风度。撇摽手到处称人物。妆旦色取去为媳妇。朝朝寒食春。夜夜元宵暮。吃筵度唤做赛堂食。受用尽人间福。呆骨朵。这贼每也有难堪处。怎禁他强盗每追逐。要饭钱排日支持。索赍发无时横取。奈表里通同做。有上下交征去。真乃是源清流亦清。休今后人除弊不除。脱布衫。有聪明正直嘉谟。安得不剪其繁芜。成就了闾阎小夫。坏尽了国家法度。小梁州。这厮每玩法欺公胆气粗。恰便似饿虎当途。二十五等则例尽皆无。难着目。他道陪钞待何如。么。一等无辜被害这羞辱。厮攀指一地里胡突。自有他。通神物。见如今虚其府库。好教他鞭背出虫蛆。十二月。不是我论黄数黑。怎禁他恶紫夺朱。争奈何人心不古。出落着马牛襟裾。口将言而嗫嚅。足欲进而趑趄。尧民歌。想商鞅徙木意何如。汉国萧何断其初。法则有准使民服。期于无刑佐皇图。说与当途。无毒不丈夫。为如如把平生误。耍孩儿十三煞。天开地辟由盘古。人物才分下土。传之三代币方行。有刀圭泉布从初。九府圜法俱周制。三品堆金乃汉图。止不过作贸易通财物。这的是黎民命脉。朝世权术。十二。蜀寇瑊交子行。宋真宗会子举。都不如当今钞法通商贾。配成五对为官本。工墨三分任倒除。设制久无更故。民如按堵。法比通衢。十一。已自六十秋楮币行。则这两三年法度沮。被无知贼子为奸蠹。私更彻镘心无愧。那想官有严刑罪必诛。忒无忌惮无忧惧。你道是成家大宝。怎想是取命官符。十。穷汉每将绰号称。把头每表德呼。巴不得登时事了乾回付。向库中钻刺真强盗。却不财上分明大丈夫。坏尽今时务。怕不你人心奸巧。争念有造物乘除。九。面见乘孛模样哏。扭蛮腰礼仪疏。不疼钱一地里胡分付。宰头羊日日羔儿会。没手盏朝朝仕女图。怯薛回家去。一个个欺凌亲戚。眇视乡闾。八。没高低妾与妻。无分限儿共女。及时打扮珠玉。鸡头般珠子缘鞋口。火炭似真金里脑梳。服色例休题取。打扮得怕不赛夫人样子。脱不了市辈规模。七。他那想赴京师关本时。受官差在旅途。耽惊受怕过朝暮。受了五十四站风波苦。亏杀数百千程递运夫。哏生受哏担负。广费了些首思分例。倒换了些沿途文书。六。倒省库中将官本收得疏虞。朱钞足那时才得安心绪。常想着半江春水翻风浪。愁得一夜秋霜染鬓须。历重难博得个根基固。少甚命不快遭逢贼寇。霎时间送了身躯。五。论宣差清如酌贪泉吴隐之。廉似还桑椹赵判府。则为忒慈仁。反被相欺侮。每持大体诸人服。若说私心半点无。本栋梁材若早使居朝辅。肯苏民瘼。不事苞苴。四。急宜将法变更。但因循弊若初。严刑峻法休轻恕。则这二攒司过似蛇吞象。再差十大户犹如插翅虎。一半儿弓手先芟去。合干人同知数目。把门军切禁科需。三。提调官免罪名。钞法房选吏胥。攒典俸多的路吏差着做。廉能州吏从新点。贪滥军官合减除。住仓库无升补。从今倒钞。各分行铺。明写坊隅。二。逐户儿编楷成料例来。各分旬将勘合书。逐张儿背印拘钤住。即时支料还原主。本日交昏入库府。另有细说直到起解时才方取。免得他撑船小倒。提调官封锁无虞。一。紧拘收在库官。切关防起解夫。钞面上与官攒俱各亲标署。库官但该一贯须黥配。库子折莫三钱便断除。满百锭皆抄估。捶钞的揭剥的不怕他人心似铁。小倒的兴贩的明放着官法如炉。尾。忽青天开眼觑。这红巾合命殂。且举其网。若不怕伤时务。他日陈言终细数。南吕。一枝花

关汉卿

轻裁虾万须。巧织珠千串。金钩光错落。绣带舞蹁跹。似雾非烟。妆点就深闺院。不许那等闲人取次展。摇四壁翡翠浓阴。射万瓦琉璃色浅。梁州。富贵似侯家紫帐。风流如谢府红莲。锁春愁不放双飞雁。绮窗相近。翠户相连。彫栊相映。绣幙相牵。拂苔痕满砌榆钱。惹杨花飞点如绵。愁的是抹回廊暮雨萧萧。恨的是筛曲槛西风翦翦。爱的是透长门夜月娟娟。凌波殿前。碧玲珑掩映湘妃面。没福怎能勾见。十里扬州风物妍。出落着神仙。尾。恰便似一池秋水通宵展。一片朝云尽日悬。你个守户的先生肯相恋。煞是可怜。则要你手掌儿里奇擎着耐心儿卷。赠朱帘秀。亢文苑

名高唐国盘。色压陈亭榭。霞光侵赵璧。瑞霭赛隋珠。无半点儿尘俗。不比寻常物。世间总不如。莫夸谈天上飞琼。休卖弄人间美玉。梁州。希罕似朱崖玛瑙。值钱如北海珊瑚。忒玲珑性格儿通古今。论清洁是有。瑕疵全无。温柔似粉。滑腻如酥。则要你汝阳斋韫匮藏诸。不管你丽春园待价沽诸。若做个玉盆儿必定团圆。做个玉箫管决知音律。做个玉镜台雅称妆梳。堪人。爱护。那些儿断尽人肠处。更那堪吴香馥。只恐旁人认做珷。索别卞个虚实。尾。远藏崑顶千峰古。高出荆山万倍馀。姓卞的先生识真玉。休道刖了他二足。一身儿与他做主。至死也怀中抱不足。为玉叶儿作。奥敦周卿

年深马骨高。尘惨貂裘敝。夜长鸳梦短。天阔雁书迟。急觅归期。不索寻名利。归心紧归去疾。恨不得袅断鞭梢。岂避千山万水。梁州。龟卦何须再卜。料灯花已报先知。并程途不甫能来到家内。见庭间小院。门掩昏闺。碧纱窗悄。斑竹帘垂。将个栊门儿款款轻推。把一个可喜娘脸儿班回。急惊列半晌荒唐。慢朦腾十分认得。呆答孩似醉如痴。又嗔。又喜。共携素手归兰舍。半含笑半擎泪。些儿春情云雨罢。各诉别离。尾。我道因思翠袖宽了衣袂。你道是为盼雕鞍减了玉肌。不索教梅香鉴憔悴。向碧纱幮帐底。翠帏屏影里。厮着香腮去镜儿比。远归。无名氏

鬓鬟梳绿云。肌瘦消红玉。蛾眉颦翠黛。粉脸堕珍珠。遍洒东风。乱落梨花雨。低头长叹吁。长叹罢罗帕频淹。都尽千丝万缕。梁州。愁怨恨还如堆积。旧精神不似当初。自从万里人南去。尘濛锦瑟。帐漫流苏。香焚宝鼎。酒冷金壶。对青鸾不待妆梳。到黄昏着甚支吾。怕的是照闲庭月色朦胧。倦的是透珠帘花香馥郁。愁的是印纱窗竹影扶疏。自心黯忖。悔当时错发送上阳关路。听唱到第三句。总是离人断肠曲。搔首踟蹰。梧桐树。刚道声才郎身去心休去。他揽与俺回挽得千条柳难系雕鞍住。到如今百草枯风吹得红叶舞。正值着秋天暮。感皇恩。呀骨刺刺风透纱幮。吉丁当漏滴铜壶。薄设设被儿单。昏昏惨惨灯儿暗。瘦压压影儿孤。思伊受苦。偏俺负你何辜。从春去。因应举。恋皇都。采茶歌。他去了半年馀。闪得我受孤独。罗帏寂寞故人无。寒雁来时音信杳。雁还归去亦无书。尾。知他是谁家月馆风停宿。何处山村野店居。锦堂春翻做阳关路。多情弄玉。若见吹箫伴侣。慢慢的说俺从前受过的苦。亢文苑

春风眼底私。夜月心间事。王箫鸾凤曲。金篓鹧鸪词。燕子莺儿。殢杀寻芳使。合欢连理枝。我为你盼望煞楚雨湘云。耽阁了朝经暮史。梁州。你为我堆宝髻羞盘凤翅。淡朱唇懒注胭脂。东君有意偷窥视。翠鸾寻梦。采扇题诗。花笺写恨。锦字传词。包藏着无限相思。思量煞可意人儿。几时看靠纱窗偷转秋波。几时见整云髻轻舒玉指。几时看倚东风笑捻花枝。新婚。燕尔。到如今抛闪得人独自。你那点至诚心有谁似。休把那山海盟言不勾思。相会何时。尾。断肠词写就龙蛇字。叠做个同心方胜儿。百拜娇姿谨传示。间别了许时。这关心话儿。尽在这殢雨尤云半张儿纸。无名氏二套

脸如百草霜。唇注松烟墨。眼横潭底水。牙染金泥。乌玉如肌。眉不显春山翠。似葡萄好乳垂。若不是薄荷煎每日充饥。渎牙药逐朝漱洗。梁州。我子道克剌张回回姊妹。却原来是大洪山三圣姨姨。猛回头错认做砂锅底。只合去烧窑淘炭。漆碗熏杯。怎生去迎新送旧。卖笑求食。便是块黑砂糖有甚希奇。便是块试金石难辨高低。莫不寨儿中书下的灵符。莫不是房儿中描来的黑鬼。莫不是酒楼前贴下锺馗。这妮子幼年间充着壬癸。生长在乌衣国。靠定门帘不动衣。百般的辨不得容仪。尾。不索你分星擘雨显名儿唤。路上行人口胜碑。这娘子骂得他都易。泪滴下些黑汁。脚踢起些炭气。吁得青铜镜儿黑。嘲黑妓。又

七宝罗汉身。八难观音像。玉楼巢翡翠。谁教你金殿锁鸳鸯。萧寺里蝶乱蜂狂。玉溪馆青楼巷。缘得五台山傅粉郎。小和尚久等莺娘。老亚仙风魔了志广。梁州。常则是金斗郡双生和小卿。几曾见丽春园苏氏和都刚。被个老妖精狐媚了唐三藏。一个供佛的柳翠。伴着个好色东堂。钟楼鼓阁。便做了待月西厢。丑禅师宠定个天香。笑吟吟携手相将。凤帏中路柳参禅。鸳帐底烟花听讲。看门儿亏煞金刚。暗想。这场。出家儿招揽乔公状。你也不是清净僧。真乃是莽和尚。当了袈裟做一场。岂怕人声扬。尾。十年功业难脩养。取得个年老妖精复落娼。卧兔当来受灾障。常把三门紧关上。那妮子僧房中叫。反教你削了发的耆卿后院里攘。嘲僧。孙叔顺

不恋蜗角名。岂问蝇头利。世情看冷暖。人面逐高低。闲是闲非。僻掉的都伶俐。百年身图画里。本待要快活逍遥。情愿待休官罢职。梁州。谁待想锦衣玉食。甘心守淡饭黄齑。向林泉选一答儿清幽地。闲时一曲。闷后三杯。柴门草户。茅舍疏篱。守着咱稚子山妻。伴着几个故友相识。每日价笑吟吟谈古论今。闲遥遥游山玩水。乐陶陶下象围棋。早起。晚夕。吃醉了重还醉。叹白发紧相逼。百岁光阴能有几。快活了是便宜。煞尾。都则是两轮日月搬兴废。一合乾坤洗是非。直宿到红日三竿偃然睡。那些儿况味谁知。一任莺啼唤不起。后集卷四套数三

越调。斗鹌鹑三套吴仁卿

天气融融。和风习习。花发南枝。冰销岸北。庆贺新春。满斟玉液。朝禁阙。施拜礼。舞蹈扬尘。山呼万岁。紫花儿序。托赖着一人有庆。五谷丰登。四海无敌。寒来暑往。兔走乌飞。节令相催。答贺新正圣节日。愿我皇又添一岁。丰稔年华。太平时世。小桃红。官清法正古今稀。百姓安无差役。户口增添盗贼息。路不拾遗。托赖着万万岁当今帝。狼烟不起。干戈永退。齐贺凯歌回。庆元贞。先收了大理。后取了高丽。都收了偏邦小国。一统了江山社稷。么。太平无事罢征旗。祝延圣寿做筵席。百官文武两班齐。欢喜无尽期。都吃得醉如泥。秃厮儿。光禄寺琼浆玉液。尚食局御膳堂食。朝臣一发呼万岁。祝圣寿。庆官里。进金杯。圣药王。大殿里。设宴会。教坊司承应在丹墀。有舞的。有唱的。有凤箫象板共龙笛。奏一派乐声齐。尾。愿吾皇永坐在皇宫内。愿吾皇永掌着江山社稷。愿吾皇永穿着飞凤赭黄袍。愿吾皇永坐着万万载盘龙亢金椅。又

弃职休官。张良范蠡。拜辞了紫绶金章。待看青山绿水。跳出虎狼丛中。不入麒麟画里。想爵禄高。性命危。一个个舍生忘死。争宣竞敕。紫花儿序。您都待重裀而卧。列鼎而食。不如我拂袖而归。急流中勇退。见贤思齐。当日个甯武子左丘明孔仲尼。邦有道则仕。邦无道则废。齐魏里使煞个孙庞。殷商中饿杀了夷齐。鬼三台。看了些英雄休争闲气。为功名将命亏。笑豫让。叹钅且麑。待图个甚的。论功劳胜似燕乐毅。论才学不如晋李仪。常言道才广妨身。官高害己。圣药王。我如今近七十。恰才得。方知道老而不死是为贼。指鹿为马。唤凤作鸡。葫芦今后大家提。想谁别辨个是和非。调笑令。为甚每日醉如泥。除睡人间总不知。戒之在得因何意。老不必争名夺利。黄金垛到北斗齐。也跳不出是处轮回。圣药王。赤紧的乌紧飞。兔紧催。暂时相赏莫相违。菊满篱。酒满杯。当吃得席前花影坐间移。白发故人稀。尾。想当日子房公会觅全身计。一个识藏弓便抽头的范蠡。归山去的待看翠巍巍千丈岭头云。归湖的待看绿湛湛长江万顷水。又。元宵。圣主宽仁。尧民尽喜。一统华夷。诸邦进礼。雨顺风调。时丰岁丽。元夜值。风景奇。闹穰穰的迓鼓喧天。明晃晃金莲遍地。紫花儿序。香馥馥绮罗还往。密匝匝车马喧阗。光灼灼灯月交辉。满街上王孙公子。相携着越女吴姬。偏宜。凤烛高张照珠履。果然豪贵。只疑是洞府神仙。闲游在阆苑瑶池。小桃红。归来梅影小窗移。兰麝香风细。翠袖琼簪两行立。捧金杯。绛绡楼上笙歌沸。冰轮表里。通宵不寐。是爱月夜眠迟。金蕉叶。扌弃沉醉频斟绿蚁。恣赏玩朱帘挂起。歌舞动欢声笑喜。一任铜壶漏滴。尾。须将酩酊酬佳致。乐意开怀庆喜。但愿岁岁赏元宵。则这的是人生落得的。王伯成七套

酒力禁持。诗魔唤起。紫燕喧喧。黄莺呖呖。红杏香中。绿杨影里。丽日迟。节序催。柳线摇金。桃花泛水。紫花儿序。香馥馥花开满路。碧粼粼水绕孤村。绿茸茸芳草烟迷。扬鞭指处。堪画堪题。更那堪竹坞人家傍小溪。采绳高系。春色飘零。花事狼藉。小桃红。一帘红雨落花飞。酝酿蜂儿蜜。跨蹇携壶醒还醉。草萋萋。融融沙暖鸳鸯睡。韶光景美。和风暖日。惹起杜鹃啼。秃厮儿。凝眸处黄莺子规。动情的绿暗红稀。莺慵燕懒蝶倦飞。冷落了芳菲。春归。圣药王。醉似泥。仆从随。见小桥流水隔花溪。柳岸西。近古堤。数枝红杏出疏篱。墙外舞青旗。尾。四围锦绣繁华地。车马喧天闹起。看了这红紫翠乡中。堪写在丹青画图里。又

绿柳凋残。黄花放彻。塞雁声悲。寒蛩韵切。旧恨千般。新愁万叠。正美满。忍间别。雨歇云收。花残月缺。紫花儿序。摘楞的瑶琴弦断。不通的井坠银瓶。吉丁的碧玉簪折。音书难寄。去路遥赊。伤嗟。目断云山千万叠。最苦是离别。鸳被空舒。凤枕虚设。金蕉叶。那的是情牵意惹。那的是肠荒腹热。怕的是纱窗外风飘败叶。又听的铁马儿丁当韵切。调笑令。把眉峰暗结。最苦是离别。不烦恼除非心似铁。冷清清捱落西楼月。又听得戍楼上画角呜噎。奏梅花数声砧韵切。业心肠越不宁贴。秃厮儿。正欢悦谁知间别。才美满又早离别。俺两个云期雨约难弃舍。似团圆一轮月。被云遮。圣药王。好教我愁万结。恨万叠。满怀愁闷对谁说。成间别。时运拙。气长吁多似篆烟斜。和绛蜡也啼血。鬼三台。也是我前生业。今世里填还彻。一寸柔肠千万结。想啼痕一点点尽成血。越教人哽噎。本待要宁宁帖帖刚睡些。怎禁那啾啾唧唧蛩韵切。觉来时宝鼎烟消。铜壶漏绝。紫花儿序。惊好梦几声儿寒雁。伴人愁的一点孤灯。照离情半窗残月。临歧执手。不忍分别。只待稳步蟾宫将仙桂折。到如今暮秋时节。他只待金榜名标。那里问玉箫声绝。尾。受凄惶甚识分明夜。把捱过的凄凉记者。来时节一句句向枕头儿上言。一星星向被窝儿里说。又

半世飘蓬。闲茶浪酒。十载追陪。狂朋怪友。倚翠偎红。眠花卧柳。怪胆儿惺忪。耍性儿柔。成合了心厮爱夫妻。情厮当配偶。紫花儿序。受用春风谢馆。晓日章台。夜月秦楼。向红裙中插手。锦被里舒头。风流。不许旁人下钓钩。燕侣莺俦。百疋酬歌。红锦缠头。金蕉叶。寨儿里相知是有。一见咱望风举手。若论着点砌排科惯熟。敢教那罢剪嘴姨夫闭口。调笑令。声名儿岁久急难收。则恐怕扶持冤家不到头。风月脚到处须成就。誓不曾落入机彀。搬的他燃香剪发百事有。虚心冷气。使尽刚柔。秃厮儿。爱杨柳楼心殢酒。喜芙蓉帐里藏阄。美孜孜翠鬟排左右。歌白雪。捧金瓯。温柔。圣药王。春事休。夏当游。向芰荷香里泛兰舟。到中秋。月色幽。醉醺醺无月不登楼。兀刺抵多少风雨替花愁。尾。花阴柳影。霎时驰骤。急回首三旬左右。罢却爱月惜花心。闲着题诗画眉手。又

媚媚姿姿。淹淹润润。袅袅婷婷。风风韵韵。脸衬朝霞。指如嫩笋。一搦腰。六幅裙。万种妖娆。千般可人。紫花儿序。曲弯弯蛾眉扫黛。慢松松凤髻高盘。高耸耸蝉鬓堆云。一团儿旖旎。百倍儿精神。超群。越女吴姬怎生衬。席上殷勤。百媚庞儿。端的一笑风生。秃赝儿。瘦怯怯金莲窄稳。娇滴滴皓齿朱唇。肌如美玉无玷损。但见了。总消魂。绝伦。圣药王。酒半醺。更漏分。画堂银烛照黄昏。枕上恩。被底亲。丁香笑吐兰麝喷。灯下看佳人。尾。好姻缘休到别离恨。只恐怕两下里魂牵梦引。我罗衫裉儿宽。你唐裙带儿尽。又

雪艳霜姿。香肌玉软。杏脸红娇。桃腮粉浅。金凤斜簪。云鬟半偏。插玉梳。贴翠钿。舞态轻盈。歌喉宛转。紫花儿序。他有苏卿般才貌。我学双渐真诚。望博个美满姻缘。俳优体样。乐府梨园。天然。不__________若如桃源洞里仙。可爱堪怜。一搦腰肢。半折金莲。小桃红。初出兰堂立樽前。似月里嫦娥现。一撮精神胜飞燕。正当年。柳眉星眼芙蓉面。绛衣缥缈。麝兰琼树。花里遇神仙。天净沙。初相逢恨惹情牵。间深里都受熬煎。各办着心真意坚。有时得便。赴佳期月底星前。尾。狠毒娘间阻难相见。统镘的姨夫恋缠。我为甚着探脚儿勤。只恐怕离别路儿远。又

雨意云情。十朝五朝。霜艳天姿。千娇万娇。凤髻浓梳。蛾眉淡扫。樱桃口。杨柳腰。玉笋纤纤。金莲小小。紫花儿序。歌骊珠一串。舞瑞雪千回。无福也难消。超群旖旎。出格妖娆。风流。一笑千金价不高。世间绝妙。特意厚情深。引得个人梦断魂劳。秃厮儿。阄儿中眉尖眼角。寨儿中口强心乔。谢琼姬不嫌王子乔。同跨凤。宴蟠桃。吹箫。尾。不堤防侧脚里姨夫每闹。全在你个有终始冤家不错。我身上但留心。偷方便应付了。又

玉笛愁闻。妆奁倦开。鬓軃乌云。眉颦翠黛。慵转歌喉。羞翻舞态。闷填胸。泪满腮。常记得锦字偷传。香囊暗解。小桃红。倚阑无语忆多少。往事今何在。玉体厌厌为谁害。瘦形骸。今春更比前春赛。雕阑玉砌。绿窗朱户。深院锁苍苔。醉扶归。抛却香罗带。慵整短金钗。无语无言闷答孩。不厌倦衫儿窄。几度将龟儿卦买。何日佳期再。天净沙。也是咱运拙时乖。致今得雨杳云埋。侧脚里相知不该。胡喧乱讲。纸糊锹怎撅得倒阳台。尾。把一片偷香窃玉心宁耐。喑气吞声慢捱。怕甚风月闷愁乡。烟波是非海。越调。梅花引

兰蕊檀心仙袂香。蝶粉蜂黄宫样妆。紫云娘。采衣郎。东君配偶。天然是一双。紫花儿序。丹青模样。冰雪肌肤。锦绣心肠。惊魂未定。好事多妨。堪伤。不做美相知每早使伎俩。左右拦障。笑里藏刀。雪上加霜。么。日沉西浦。月转南楼。花暗东墙。尽教人妒。谁敢声扬。参详。但得伊家好觑当。问甚凄凉。苦乐同受。生死难忘。秃厮儿。分破金钗凤凰。折开绣带鸳鸯。离怀扰扰愁闷广。不由掩。到黄昏。思量。尾。近来陡恁无情况。自写你个劳成不良。三两遍问佳期。一千般到说谎。黄钟。醉花阴

白无咎

独倚屏山把玉纤屈。并鸳枕将归期算彻。一自玉人别。瘦骨岩岩。趱过裙腰摺。出队子。粉香一捻。不思量难弃舍。语怜檀口口咨嗟。情怨芳心心哽噎。愁压蛾眉眉暗结。么。秦欢晋爱成吴越。料今生缘分拙。四时饮膳强捱些。千种恩情有间隔。海样相思无处说。神仗儿煞。菱花半缺。合欢带绝。楚岫云迷。蓝桥月缺。银瓶沈坠。琼簪碎折。锦筝应拆弦难接。骖鸾梦宁贴。修鸳简更悲切。紫砚飞香。墨浮兰麝。蘸秋毫撇笔代喉舌。诉离情粉笺和泪写。陈子厚

宝钏松金髻云軃。甚试曾浓梳艳裹。宽绣带掩香罗。鬼病厌厌。除见他家可。出队子。伤心无奈。遣离人愁闷多。见银台绛烛尽消磨。玉鼎无烟香烬火。烛灭香消怎奈何。么。情郎去后添寂寞。盼佳期无始末。这一双业眼敛秋波。两叶愁眉蹙翠蛾。泪滴胭脂添玉颗。尾。着我倒枕捶床怎生卧。到二三更暖不温和。连这没人情的被窝儿也奚落我。中吕。粉蝶儿

无名氏

男子当途。受皇恩稳食天禄。凭着济世才列郡分符。事君忠。于亲孝。下安黎庶。驷马高车。正清朝太平时世。醉春风。娶一个鸳帐凤帏人。一个雾鬓云鬟女。退。时开宴后堂中。此心是足。足。一个吴越妖娆。一个幽燕佳丽。都有那可人情绪。迎仙客。一个带玉钗。一个插犀梳。天然一双美艳姝。一个是晓莺啼。一个是雏凤语。一个生长在皇都。一个妾本钱塘住。红绣鞋。一个看白草风吹北固。一个赏红莲烟水西湖。眼落处逢场取欢娱。向南来乘着画舸。投北去载着香车。同居深院宇。石榴花。停头的和顺做妻夫。则要你休争竞厮宾伏。两间罗幕碧纱幮。收拾着睡处。准备活路。尊前席上同完聚。醉时节左右相扶。宴阑时各自归房去。同欢庆不偏辜。斗虾蟆。一个到月白三更。一个在清清如酒。爇金猊静烧画烛。权夜起披衣厮应付。怎肯教有共无。都做了惜玉怜香。尤云殢雨。普天乐。共衾裯。同裀褥。轻偎柳腰。款衬胸酥。皆袅娜。情和睦。一个夜静罗帏山盟处。一个日三竿晓镜妆梳。一个引丫鬟使数。一个将梅香小玉。都罗绮金珠。耍孩儿。桃腮杏脸娇人物。五百年姻缘眷属。一个入时颜色动京师。一个繁华南国娇姝。一个道杜鹃声里奴宅舍。一个道朝马尘中妾祖居。彼各夸乡故。一个道玩日华五云楼观。一个道看潮鸣八月江湖。四煞。一个启樱唇香点匀。一个扫蛾眉翠黛舒。汉宫妆淡洒蔷薇露。一个红吊衤敦绣履十分瘦。一个锦靿袜钩四寸余。同观觑。一个冠儿上剩铺广翠。一个头袖上多缀珍珠。三煞。仙衣观剪裁绮罗新制出。一个绣援蓝衫子拖他绿。一个白罗帕兜映遮尘笠。一个乌云髻斜簪压鬓梳。一个赴筵会娇乘翠辇。一个随人情稳坐肩舆。二煞。一个要白熟烂煮羊。一个要炊香粳秔鱼。同茶同饭同尊俎。醉来时枕遍黄金串。情极处亲偎白玉肤。相怜处。到夏里洒扫净凉亭水阁。到冬来安排着暖阁红炉。一煞。一个休寻常看待妾。一个莫等闲抛调奴。把凭似玉天仙手掌擎心肝般戏。一个演习那渐间言语呼郎土胥。一个撇着些都下乡音唤丈夫。休相妒。你莫琴书上意懒。你休针钅泉上清疏。尾。一般儿难主张。两下里白暗忖。五花诰使不得人情与。看那一个娇羞做得主。王仲诚

昨宴东楼。玳筵开舞裙歌袖。一团儿玉软花柔。遏行云。回飞雪。玲珑剔透。交错觥筹。捻冰丸暗藏锦绣。醉春风。娇滴滴杏脸嫩如花。细松松纤腰轻似柳。有丹青巧笔写奇真。怎的朽。朽。檀口能歌。莲舌轻调。柳眉频皱。迎仙客。露玉纤。捧金瓯。云鬓巧簪金凤头。荡湘裙。掩玉钩。百倍风流。无福也难消受。满庭芳。人间罕有。沉鱼落雁。月闭花羞。蕙兰性一点灵犀透。举止温柔。成合了鸾交凤友。匹配了燕侣莺俦。轻扌闰就。如弹玉纤粉汗流。佯呵欠袖儿里低声儿咒。一会家把人迤逗。撇不下漾秋波一对动情眸。孙叔顺

海马闲骑。则为瘦人参请他医治。背药包的刘寄奴跟随。一脚的陌门东。来到这乾阁内。飞帘簌地。能医其乡妇沉疾。因此上共宾郎结成欢会。醉春风。说远志诉莲心。靠肌酥偎玉体。食膏粱五味卧重裀。阳起是你。你。受用他笑吐丁香。软柔锺乳。到有五灵之气。迎仙客。行过芍药圃。菊花篱。沉香亭色情何太急。停立在曲槛边。从容在芳径里。待黄昏不想当归。尚有百部徘徊意。红绣鞋。半夏遐蛇床上同睡。芫花边似燕子双飞。则道洞房风月少人知。不想被红娘先蹴破。使君子受凌迟。便有他白头公难救你。耍孩儿。木贼般合解到当官跪。刀笔吏焉能放你。便将白纸取招伏。选剥了衤昆布无衣。筚澄茄拷打得青皮肿。玄胡索拴缚得狗脊低。你便穿山甲应何济。议论得罪名管仲。毕拨得文案无疑。三煞。他做官司的剖决明。告私情的能指实。监囚在里人心碎。一个旱莲腮空滴白凡泪。一个漏芦腿难禁苦杖笞。吊疼痛。添憔悴。问甚么干连你父子。可惜教带累他乌梅。二煞。意浓甜有苦参。事多凶大戟。今日个身遭缧绁。犹道是心甘遂。清廉家却有这糊突事。时罗姐难为官宜妻。浪荡子合当废。破故纸揩不了腥臭。寒水石洗不尽身肌。一煞。向雨馀凉夜中。对天南星月底。说合成织女牵牛会。指望常山远水思情久。不想这剪草除根巾帻低。那一个画不成青黛蛾眉。尾。骂你个辱先灵的蒋太医。我看你乍回乡归故里。蔓荆子续断了通奸罪。则被那散杏子的康瘤儿笑杀你。马东篱

寰海清夷。扇祥风太平朝世。赞尧仁洪福天齐。乐时丰。逢岁稔。天开祥瑞。万世皇基。股肱良庙堂之器。迎仙客。寿星捧玉杯。王母下瑶池。乐声齐众仙来庆喜。六合清。八辅美。九五龙飞。四海升平日。喜春来。凤皇池暖风光丽。日月袍新扇影低。雕阑玉砌采云飞。才万里。锦绣簇华夷。满庭芳。皇封酒美。帘开紫雾。香喷金猊。望枫宸八拜丹墀内。衮龙衣垂拱无为。龙蛇动旌旗影里。燕雀高宫殿风微。道德天地。尧天舜日。看文武两班齐。尾。祝吾皇万万年。镇家邦万万里。八方齐贺当今帝。稳坐盘龙亢金椅。双调。夜行船

马东篱

酒病花愁何日彻。劣冤家省可里随斜。见气顺的心疼。脾和的眼热。休没前程外人行言说。么。但有半米儿亏伊天觑者。图个甚意断恩绝。你既不弃旧怜新。休想我等闲心趄。合受这场抛撇。鸳鸯煞。据他有魂灵宜赛多情社。俺心合受这相思业。牵惹情怀。愁恨千叠。唱道但得半米儿有担擎底九千纸教天赦。怕有半米儿心别。教不出的房门化做血。双调。乔牌儿关汉卿

原未注撰人。世情推物理。人生贵适意。想人间造物搬兴废。吉藏凶凶暗吉。夜行船。富贵那能辰富贵。日盈昃月满亏蚀。地下东南。天高西北。天地尚无完体。庆宣和。算到天明走到黑。赤紧的是衣食。凫短鹤长不能齐。且休题。谁是非。锦上花。展放愁眉。休争闲气。今日容颜。老如昨日。古往今来。恁须尽知。贤的愚的。贫的和富的。么。到头这一身。难逃那一日。受用了一朝。一朝便宜。百岁光阴。七十者稀。急急流年。滔滔逝水。清江引。落花满院春又归。晚景成何济。车尘马足中。蚁穴蜂衙内。寻取个稳便处闲坐地。碧玉箫。乌兔相催。日月走东西。人生别离。白发故人稀。不停闲岁月疾。光阴似驹过隙。君莫痴。休争名利。幸有几杯。且不如花前醉。歇拍煞。恁则侍闲熬煎闲烦恼闲萦系。闲追欢闲落魄闲游戏。金鸡触祸机。得时间早弃迷途繁华重念箫韶歇。急流勇退寻归计。采蕨薇洗是非。夷齐等巢由辈。这两个谁人似得。松菊晋陶潜。江湖越范蠡。后集卷五套数四

双调。风入松

吕止轩二套

半生花柳稍曾耽。风月畅尴尬。付能巴到蓝桥驿。不堤防烟水重渰。追想盟山誓海。几度泪湿青衫。乔牌儿。再不将风月参。勾断欠余滥。偶因那日相逢处。两情牵。他共俺。新水令。巧盘云髻插琼簪。穿一套素衣恁般甜淡。他说得话儿岩。合下手脾和。莫不是把人赚。搅筝琶。闲言探。切恐话交参。休道咱虚。怕伊不敢。岂怕外人知。只恐娘监。离恨闷愁两下耽。独自个羞惨。离亭宴歇指煞。做时节彼各休心厌。做时节休把人坑陷。常喜欢星前月下。休等闲间面北眉南。既做时休忐忑。若意懒后众生便减。我着片无忝和朴实心。博伊家做怪胆。又

翠楼红袖倒金壶。春色满皇都。夜阑戋刂地烧银烛。那其间多少欢娱。薄利虚名间阻。俏风格以此消疏。乔牌儿。这番本实虚。不合惹题目。俊禽着网惜翎羽。忍不住自暗付。天仙子。棘里兔。难配扑天鹄。馋眼痴心。看之不足。猛可里见姨夫。败坏风俗。好花怎教他做主。不辨贤愚。离亭宴煞。锦笺空写多情句。枉可惜口谈珠玉。假做苏卿伴侣。被冯魁已早图谋。使尽心。才得悟。则不如将取孛兰便数。咱看上脸儿甜。止不过钞儿苦。双调。夜行船

颜色天然风韵佳。据精神闭月羞花。腻粉妆。施匀罢。风流处那些儿堪画。步步骄。微露金莲唐裙下。端的是些娘大。刚半折。若舞霓裳将翠盘踏。若是觑绝他。不让杨妃袜。沉醉东风。那步轻轻慢撒。移踪款款微踏。或是到晚夕。临床榻。拥鲛绡枕边灯下。那的是冤家痛紧恰。脱了鞋儿缠咱。拨不断。为冤家。恨咱家。三兜根用意收拾煞。缠得上十分紧恰。怕松时重套上吴绫袜。从缠上几时撇下。离亭宴煞。比如常向心头挂。争如移上双肩搭。问得冤家既肯。须当手内亲拿。或是胳膊上擎。或是肩儿上架。高点银钅工看咱。口店弄着彻心儿欢。高跷着尽情儿耍。咏金莲。双调。新水令

无名氏

大明开放九重天。拜紫宸玉楼金殿。红摇银烛影。香袅御炉烟。奏凤管冰弦。唱大曲梨园。列文武官员。降玉府神仙。齐贺太平年。庆东原。遣奉使传丹诏。账饿贫审滞冤。黜贪邪访民瘼巡行遍。陛下恩极四边。祥开万年。和应三元。选人物治朝纲。取进士登科选。雁儿落得胜令。朝廷德化宣。台察清风宪。都堂有政声。枢府无征战。四海永安然。诸邦尽朝献。武将每黄麒麟上。宰相每青宵日月边。仰洪福齐天。无东面征西夷怨。君贤臣贤。庆吾皇泰定年。鸳鸯煞。万万载户口增田畴辟民归善。民归善省刑罚薄税敛差徭免。差徭免日月同明。日月同明嵩岳齐肩。唱道嵩岳齐肩虎据中原。虎据中原龙飞九天。龙飞九天。雨顺风调。合天意随人愿。随人愿照百二山川。照百二山川。一点金星瑞云里现。关汉卿楚台云雨会巫峡。赴昨宵约来的期话。楼头栖燕子。庭院已闻鸦。料想他家。收针指晚妆罢。乔牌儿。款将花迳踏。独立在纱窗下。颤钦钦把不定心头怕。不敢将小名呼咱。则索等候他。雁儿落。怕别人瞧见咱。掩映在酴酉糜架。等多时不见来。则索独立在花阴下。挂搭钩。等候多时不见他。这的是约下佳期话。莫不是贪睡人儿忘了那。伏冢在蓝桥下。意懊恼却待将他骂。听得呀的门开。蓦见如花。豆叶黄。髻挽乌云。蝉鬓堆鸦。粉腻酥胸。脸衬红霞。袅娜腰肢更喜恰。堪讲堪夸。比月里嫦娥。媚媚孜孜。那更撑达。七弟兄。我这里觅他。唤他。哎女孩儿。果然道色胆天来大。怀儿里搂抱着俏冤家。香腮悄语低低话。梅花酒。雨情浓。兴转佳。地权为床榻。月高烧银蜡。夜深沉。人静悄。低低的问如花。终是个女儿家。收江南。好风吹绽牡丹花。半合儿揉损绛裙纱。冷丁丁舌尖上送香茶。都不到半霎。森森一向遍身麻。尾。整乌云欲把金莲屧。纽回身再说些儿话。你明夜个早些儿来。我专听着纱窗外芭蕉叶儿上打。又

闲争夺鼎沸了丽春园。欠排场不堪久恋。时间相敬爱。端的怎团圆。白没事教人笑惹人怨。驻马听。锦阵里争先。紧卷旗幡不再展。花营中挑战。劳拴意马与心猿。降书执写纳君前。唇枪舌剑难施展。参破脱空禅。早抽头索甚他人劝。乔牌儿。都将咱冷句口店。心儿里岂不嫌。屯门塞户钢剑。纸湖锹怎地展。天仙子。从今後。识破野狐涎。红粉无情。灾星不现。村酒酽野花浓。再不粘拈。当时话儿无应显。好事天悭。尾。料应也不得为姻眷。有了神前咒怨。为甚脚儿稀。亦紧的阳台路儿远又

揽闲风吹散楚台云。天对付满怀愁闷。你那里欢娱嫌夜短。俺寂寞恨长更。恰似线断风筝。绝鱼雁杳音信。驻马听。多绪多情。病身躯憔悴损。闲愁闲闷。将柳带结同心。瘦岩岩宽腿了绛绡裙。羞答答恐怕他邻姬问。若道伤春。今年更比年时甚。沉醉东风。莲脸上何曾傅粉。鬓鬅松不整乌云。口儿口店心儿里印。捱一宵胜似三春。怕的是黄昏点上灯。照见俺孤凄瘦影。么。早是我愁怀闷哽。更那堪四扇帏屏。遣人愁添人恨。无端怨煞丹青。画得来双双厮配定。做得伤情对景。天仙子。一扇儿画着双通叔和苏氏到豫章城。一扇儿是司马文君。一扇儿是王魁桂英。画的来厮顾盼厮温存。比各青春。这一扇儿比他每情更深。是君瑞莺莺。随煞。您团圆偏俺成孤另。拥被和衣坐等。听鼓打四更过。搭伏定鸳鸯枕头儿等。又

寨儿中风月煞经谙。收心也合搠渰。再不缠头戴蜀锦。沽酒典春衫。心如柳絮粘泥。狂风过怎摇撼。乔牌儿。这番天对勘。非是俺愚滥。相知每则脚里来轰减。盖因他酒半酣。夜行船。又引起往前风月胆。今番做得尴尬。且休说久远当来。奈何时暂。这些时陡羞惨。天仙子。咱非参。坏怪斗来搀。怎肯祅庙火绝。蓝桥水渰。难掩盖泼风声。被各俱耽。怎只恁两下里阻隔情分减。面北眉南。离亭宴煞。你休起风波剁断渔舟缆。得团圆摔破青铜鉴。冤家行再三再三。嘱咐勤相探。常将好事贪。却休教花星暗。万一问休将人倒赚。眼剉了可憎才。心疼煞志诚俺。又

凤凰台上忆吹箫。似钱塘梦魂初觉。花月约。凤鸾交。半世疏狂。总做了一场懊。驻马听。黄诏奢豪。桑木剑熬乏古定刀。双郎穷薄。纸糊锹撅了点钢锹。怕不待争锋取债恋多娇。又索书名画字寻人保。枉徒劳。供钱买笑教人笑。落梅风。姨夫闹。咱便烧。君子不夺人之好。他揽定磨杆儿夸俏。推不动磨杆上自吊。步步娇。积趱下三十两通行鸦青钞。买取个大笠子粗麻罩。妆甚麽。眼落处和他契丹交。虽是不风骚。不到得着圈套。离亭宴带歇指煞。佳人有意郎君俏。郎君没钞莺花恼。如今等惜花人弄巧。止不过美话排。虚科儿套。实心儿少。想着月下情。星前约。是则是花木瓜儿看好。李亚仙负心疾。郑元和下番早。蒲察善长

听楼头画鼓打三更。绣帏中枕余衾剩。明朗朗窗前月。昏惨惨榻前灯。我这里独倚定帏屏。檐间铁好难听。驻马听。聒煞我也当当丁丁。恰便似再出世陈抟睡不成。度一宵如同百岁。捱一朝胜似三春。金炉香烬酒初醒。孤眠那怕心肠硬。闲愁可惯经。惟有相思最是难熬的症。乔牌儿。一回家睡不着独自个寝。非干是咱薄幸。没来由簪折瓶沉井。将鸳鸯两下里分。燕儿落。常想花前携手行。月下肩相并。罗被翻浪红。玉腕相交定。得胜令。担不得翠弯眉黛远山青。红馥馥桃脸褪朱唇。细袅袅杨柳腰肢瘦。齐臻臻青丝髻绾云。天生下精神。更那堪十指纤纤嫩。描不就丹青。比天仙少个净瓶。川拨棹。不由我泪盈盈。听长空孤雁声。我与你暂出门庭。听我丁宁。自别情人。雁儿我其实捱不过衾寒枕冷。相思病积渐成。七弟兄。雁儿你却是怎生。暂停。听我诉离情。一封书与你牢拴定。快疾忙飞过蓼花汀。那人家寝睡长门静。梅花酒。雁儿呀呀的叫几声。惊起那人听。说着咱名姓。他自有人相迎。从别後不见影。闪得人亡了魂灵。罗帷中愁怎禁。则为他挂心情。朝忘冫食泪如倾。曲慵唱酒慵斟。收江南。雁儿可怜见今宵独自个冷清清。你与我疾回疾转莫留停。山遥水远煞劳神。雁儿天道儿未明。且休要等闲寻伴宿沙汀。尾。你是必休倦云淡风力紧。我这里想谁医治相思病。传示我可意情人。休辜负海誓山盟。唱道性命也似看承。心脾般钦敬唯办你鹏程。我这里独守银钅工慢慢的等。刘时中

代马诉冤。

世无伯乐怨他谁。乾送了挽盐车骐骥。空怀伏枥心。徒负化龙威。索甚伤悲。用之行舍之弃。驻马听。玉鬣银蹄。再谁想三月襄阳绿草齐。雕鞍金辔。再谁收一鞭行色夕阳低。花间不听紫骝嘶。帐前空叹乌骓逝。命乖我自知。眼见的千金骏骨无人贵。雁儿落。谁知我汗血功。谁想我垂缰义。谁怜我千里才。谁识我千钧力。得胜令。谁念我当日跳檀溪。救先主出重围。谁念我单刀会随着关羽。谁念我美良川扶持敬德。若论着今日。索输与这驴群队。果必有征敌。这驴每怎用的。甜水令。为这等乍富儿曹。无知小辈。一概地把人欺。一地里快蹿轻踮。乱走胡奔。紧先行不识尊卑。折桂令。致令得官府闻知。验数目存留。分官品高低。准备着竹杖芒鞋。免不得奔走驱驰。再不敢鞭骏骑向街头闹起。则索扭蛮腰将足下殃及。为此辈无知。将我连累。把我埋没在蓬蒿。失陷污泥。尾。有一等逞雄心屠户贪微利。咽馋涎豪客思佳味。一地把性命亏图。百般地将刑法陵迟。唱道任意欺公。全无道理。从今去谁买谁骑。眼见得无客贩无人喂。便休说站驿难为。则怕你东讨西征那时节悔。双调。醉春风

贯酸斋

羞画远山眉。不忺宫样妆。平白地招揽这场愁。枉了那旧日恩情。旧时风韵。直恁麽改模夺样。间金四块玉。冤家早是没胆量。遭逢着狠毒爹娘。赤紧地家私十分怏。生纽做山遥水长。减字木兰花。早是愁怀百倍伤。那更值秋光。逐朝倚定门儿望。怯昏黄。怕的是塞角韵悠扬。高过金盏儿。入兰堂。断人肠。塞鸿相和蛩吟响。烧残沉麝。灭了银钅工。却欲待刚睡些。隔纱窗凉月转回廊。卖花声煞。簌朱帘猛然离了绣幌。携手相将入洞房。欲诉相思晓鸡唱。好梦惊回泪万行。都滴在枕头儿上。黄钟。侍香金童

关汉卿

春闺院宇。柳絮飘香雪。帘幕轻寒雨乍歇。东风落花迷粉蝶。芍药初开。海棠才谢。么。柔肠脉脉。新愁千万叠。偶记年前人乍别。秦台玉箫声断绝。雁底关河。马头明月。降黄龙衮。鳞鸿无个。锦笺慵写。腕松金。肌削玉。罗衣宽彻。泪痕淹破。胭脂双颊。宝鉴愁临。翠钿羞贴。么。等闲辜负。好天良夜。玉炉中。银台上。香消烛灭。凤帏冷落。鸳衾虚设。玉笋频搓。绣鞋重扌颠。出队子。听子规啼血。又西楼角韵咽。半帘花影自横斜。画帘间丁当风弄铁。纱窗外琅玕敲瘦节。么。铜壶玉漏催凄切。正更阑人静也。金闺潇洒转伤嗟。莲步轻移呼侍妾。把香桌儿安排打快些。神仗儿煞。深沉院舍。蟾光皎洁。整顿了霓裳。把名香谨爇。伽伽拜罢。频频祷祝。不求富贵豪奢。只愿得夫妻每早早圆备者。黄钟。愿成双

无名氏三套

香共爇。誓共说。美姻缘永不离别。为功名两字赴长安。阻隔烟水云山万叠。么。辜恩一去成抛撇。他无情俺倒心呆。悔当时恨不锁雕鞍。扑倒得人香肌褪雪。出队子。柔肠千结。算今番愁又别。长吁短叹不宁贴。泪眼愁眉怎打叠。若见他家亲自说。么。玉簪折怎得鸾胶接。见无由成间别。你不来人道你心邪。我先死天教我业彻。欲寄平安怎地写。尾。若把我双郎见时节。向三婆行诉不尽喉舌。则道是思量得小卿成病也。又

鸳鸯对。鸾凤鸣。恰寻着美满前程。团香惜玉好恩情。忽变做了充饥画饼。么。吉丁的分破菱花镜。扑冬的井坠银瓶。指山卖磨爱钱精。送得我离乡背井。出队子。佳人薄幸。没福消双县令。老娘无赖。放过书生。秀士多魔。遇着柳青。妾守冯魁。似胲下瘿。么。到如今划地无形影。教奴家愁越增。半江秋影月偏明。满腹愁烦心自哽。一雁哀鸣水云冷。尾。传示你个双生莫傒倖。休埋怨这不得已苏卿。先向豫章城下等。又

如病弱。似醉酣。鬓鬅松髻軃金簪。锦衣宽褪瘦岩岩。残粉泪香消玉减。么。恨东君不管人情淡。绽芳丛缬锦争揽。旧游园圃见停骖。思往事愁越感。出队子。慵临鸾鉴。瘦容颜影自惨。邻姬问我似痴憨。欲语无言心自惨。似恁熬煎可惯耽。么。看时节梦儿里将人赚。闪得奴恨不甘。山盟海誓我心贪。负德辜恩他意敢。悔恨当初我自揽。尾。留恋你个三婆等时暂。则这几行书和泪封缄。写着道意不过呵肯来看探俺。附录。隋树森辑。双调。寿阳曲小令

张小山三段

东风地。西子湖。湿冥冥柳烟花雾。黄莺乱啼蝴蝶舞。几秋千打将春去。柳叶微风闹。荷花落日酣。拂长空远山云淡。红妆女儿十二三。采莲归小舟轻缆。松梢月。桂子香。又诗成冷泉亭上。醉归来晚风生嫩凉。戗金船玉人低唱。双调。殿前欢

贯酸斋一段

夜啼鸟。柳枝和月翠扶疏。绣鞋香染莓苔路。搔首踟蹰。灯残瘦影孤。花落流年度。春去佳期误。离鸾有恨。过雁无书。杨澹斋和阿里西瑛韵四段

白云窝。闲赊村酒杖藜拖。乐天知命随缘过。尽自婆娑。任风涛万丈波。难著莫。醉里乾坤大。呵呵笑我。我笑呵呵。白云窝。浮云富贵待如何。闲时膝上横琴坐。半世磨陀。待为。甚麽。无著莫。把世事都参破。呵呵笑我。我笑呵呵。白云窝。天边乌兔似飞梭。安贫守己窝中坐。尽自磨陀。教顽童做过活。到大来无灾祸。园中瓜果。门外田禾。白云窝。守著个知音知律俏奴哥。醉时鸳帐同衾卧。两意谐和。尽今生我共他。有句话闲提破。花前对饮。月下高歌。无名氏二段

郑元和。郑元和打瓦罐到鸣珂。保儿骂我做陪钱货。我为是末穷汉身上情多。可怜见他灵车前唱挽歌。打从我门前过。我也曾提破。知他是元和爱我。我爱元和。忆多情。忆多情直赶到豫章城。贩茶船险逼煞冯魁命。兀的不见浪子苏卿。他不由耒瓦娘劣柳青。无媒证。直嫁与个临川令。知他是双生爱我。我爱双生。中吕。普天乐

无名氏三段

夜深沉。秋潇洒。风筛槛竹。雾锁窗纱。绣幕垂。朱扉。霜落梧桐雕阑谢。月明天啼杀宫鸦。香销宝鸭。帘敲玉马。灯谢瑶花。海棠娇。梨花嫩。春妆成媚色。玉扌若就精神。柳眉颦翡翠弯。杏脸腻胭脂晕。款步香尘双鸳印。立东风一片巫云。淹的转身。嘻的喑哑。参的消魂。木犀风。梧桐月。珠帘鹦鹉。绣枕蝴蝶。玉人娇一晌欢。碧酝酿十分悦。断角疏钟淮南夜。撼西风唤起离别。知他是团圆也梦也。欢娱也醉也。烦恼也醒也。张小山四段

蕊珠宫。蓬莱洞。青松影里。红藕香中。千机云锦重。一片银河冻。缥缈佳人双飞凤。紫箫寒月满长空。阑干晚风。菱歌上下。渔火西东。翠藤枝。生绡扇。初三月上。第四桥边。东坡旧赏心。西子新妆面。万顷波光澄如练。不尘埃便是神仙。谁家画船。泠泠玉筝。渺渺哀弦。老梅边。孤山下。晴桥虫带虫东。小舫琵琶。春残杜宇声。香冷荼架。淡抹浓妆山如画。酒旗儿三两人家。斜阳落霞。娇云嫩水。剩柳残花。鹤归来。云飞去。仙山玉芝。秋水芙蕖。瑶台挂月奁。宝瑟移冰柱。一架寒香娑罗树。小阑干花影扶疏。凉生院宇。人闲洞府。客至蓬壶。中吕。红绣鞋

贯酸斋一段

返旧约十年心事。动新愁半夜相思。常记得小窗人静夜深时。正西风闲时水。秋兴浅不禁诗。雕零了红叶儿。无名氏一段

恰睡到三更前後。款款的擦下床头。不堤防殢酒夫人被窝儿里搜。这场事无乾净。这场事怎干休。雕得我摸盆儿推净手。张小山三段

东舍西邻酒债。春花秋月诗才。两字功名困尘埃。青山依旧好。黄菊近新栽。没商量归去来。谈世事渔樵闲问。洗征尘麋鹿相亲。步入蓬莱误寻真。竹声摇翠雨。山影护苍云。神仙深处隐。黄叶青烟丹灶。曲阑明月诗巢。绿波亭下小红桥。老梅盘鹤膝。新柳舞蛮腰。嫩茶舒凤爪。中吕。喜春来

无名氏九段

潇潇夜雨滋黄菊。飒飒金风翦翠梧。青灯相伴影儿孤。闻禁鼓。长夜睡应无。笔头风月时时过。眼底儿曹渐渐多。有人问我事如何。人海阔。无日不风波。金钗翦烛金莲冷。玉鼎添香玉笋轻。软红深处听莺声。良夜永。尊有酒且消停。伤心白发三千丈。过眼金钗十二行。老来休说少年狂。都是谎。尊有酒且徜徉。黄金转世人何在。白日飞升谁见来。刘晨再要访天台。休分外。尊有酒且开怀。江山不老天如醉。桃李无言春又归。人__________生七十古来稀。图甚的。尊有酒且舒眉。推回尘世光阴磨。织老愁机日月梭。得婆娑处且婆娑。休笑我。尊有酒且高歌。座间明月清风我。门外红尘紫陌他。闲评鼎鼐怎调和。皆未可。尊有酒且高歌。春方好处花将过。人到荣时发已皤。求田问舍待如何。皆未可。尊有酒且高歌。又三段

芝兰满种功难就。荆棘都除力未周。百年心事两眉头。除是酒。消尽古今愁。黄花篱下虽云乐。赤壁矶头气更豪。矶头篱下两相高。诗兴豪。沈醉乐陶陶。才闻金缕歌声彻。不觉银瓶酒尽绝。管弦楼外月儿斜。沉醉也。不记玉人别。中吕。山坡羊

张小山三段

西湖沉醉。东风得意。玉骢骤响黄金辔。赏春归。看花回。宝香已暖鸳鸯被。梦绕绿窗初睡起。疾。人未知。忆。春去矣。梨花都谢。春衫初卸。绿阴空锁闲台谢。远山叠。暮云遮。青青杨柳连客舍。此景此情难弃舍。车。且慢些。别。人去也。扁舟乘兴。读书相映。不如高卧柴门静。唾壶冰。短檠灯。隔窗孤月悬秋镜。长笛不知何处声。惊。人睡醒。清。梅弄影。马九皋二段

惊人学业。掀天势业。是英雄隽败残杯炙。鬓堪嗟。雪难遮。晚来览镜中肠热。问著老天无话说。东。沉醉也。西。沉醉也。大江东去。长安西去。为功名走遍天涯路。厌舟车。喜琴书。早星星鬓影瓜田暮。心待足时名便足。高。高处苦。低。低处苦。南吕。四块玉

刘逋斋二段

禄万钟。家千口。父子为官弟封侯。画堂不管铜壶漏。休费心。休过求。扌颠破头。风雪狂。衣衫破。冻损多情郑元和。哩哩口连口连口连哩口罗学打莲花落。不甫能逢着亚仙。肯分的撞着李婆。怎奈何。小石调。套数恼煞人

白仁甫

又是红输西坠。残霞照万顷银波。江上晚景寒烟。雾濛濛。风细细。阻隔离人萧索。么。宋玉悲秋愁闷。江淹梦笔寂寞。人间岂无成与破。想别离情绪。世界里只有俺一个。伊州遍。为忆小卿。牵肠割肚。凄惶悄然无底末。受尽平生苦。天涯海角。身心无个归著。恨冯魁。趋恩夺爱。狗行狼心。全然不怕天折挫。到如今划地吃耽阁。禁不过。更那堪晚来暮云深锁。么。故人杳杳。长江风送。听胡笳呖呖声韵聒。一输皓月朗。几处鸣木郎。时复唱和渔歌。转无那。沙汀蓼岸。一点渔灯相照。寂寞古渡停画舸。双生无语泪珠落。呼仆隶指拨水手。在意扶柁。尾声。兰舟定把芦花过。橹声省可里高声和。恐惊散宿鸳鸯。两分飞也似我。
