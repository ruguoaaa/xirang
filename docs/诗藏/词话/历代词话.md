《历代词话》[清]王弈清


　●卷一·唐一

　◎　历代歌曲
　　舜典曰："诗言志，歌永言。声依永，律和声。"诗序曰："在心为志，发言为诗。情动於中而形於言，言之不足，故嗟叹之。嗟叹之不足，故咏歌之。咏歌之不足，故歌之不足，故不知手之舞之足之蹈之。"乐记曰："诗，言其志也。
　　歌，咏斟怕也。舞，动其容也。三者本於心而乐器从之。"故有心则有诗，有声则有律。先定其音节然后制词，亦依永和声之意也。今又分诗与乐府作两科，曰诗，曰乐府，谓诗之可歌者也。而古乐府以为诗之流，而词皆就音节以为名。汉时雅郑杂用，而郑为多。魏平荆州，得汉雅乐古曲，音调存者有四，曰鹿鸣、驺虞、伐檀、文王。而李延年之徒以歌被宠，复改易音节，止存鹿鸣一曲。晋初亦除之。又考汉时短箫铙歌乐曲，三国所存者，有朱鹭、艾如张、上之回、战城南、将进酒之类，凡二十二曲。晋兴，又尽改之，独玄云、钓竿二曲而已。自晋以来，五季新曲颇众，隋初尽归清乐。唐景龙后，曲词犹存，如白雪、公莫舞、巴渝、白苎、子夜、团扇、懊、莫愁、杨叛儿、乌夜啼、玉树后庭花六十三曲。唐中叶有声有词者三十有七，有声无词者止七曲。唐歌曲比前代为多，其见於今者，十之三四耳。［碧鸡漫志］

　◎　六代已有词
　　词起於唐人，而六代已滥觞矣。梁武帝有江南弄，陈后主有玉树后庭花，隋炀帝有夜饮朝眠曲。岂独五代之主，蜀之王衍、孟昶，南唐之李、李煜，吴越之钱ㄈ，以工小词为能文哉。王衍之"月明如水浸宫殿，有酒不醉真痴人"，李玉箫爱赏之，元人用为传奇。孟昶之"冰肌玉骨清无汗"，东坡复衍足其句。钱ㄈ之"金凤欲飞遭掣搦。情脉脉。行即玉楼云雨隔"，为艺祖叹赏，惜无全篇，而亦流递於后矣。［曲洧旧闻］

　◎　安公子曲
　　隋乐工王令妙达音律。时炀帝将征辽，令言之子弹琵琶作安公子曲。令方言惊问："那得有此。"对曰："宫中新翻曲也。"调在太簇角。［通典］

　◎　徐陵与王建曲
　　玉台新咏载乌夜啼，徐陵云："绣帐罗帏灯影独。一夜千年犹不足。惟憎无赖汝南难鸡。天河未落已争啼。"王建云："章华宫人夜上楼。群王望月西山头。
　　夜深宫殿门不锁。白露满山岗山岗叶堕。"一首转韵，平仄各叶，此商调曲也。
　　皇甫松竹枝祖之。［杨慎］

　◎　梁隋词
　　填词必溯六朝者，亦昔人探河穷源之意。如梁武帝江南弄云："众花杂色满上林。舒芳耀彩垂轻阴。连手蹀舞春心。舞春心，临岁腴。中人望，独踟蹰。"梁僧法云三洲歌，一解云："三洲。断江口水从窈窕河旁流。啼将别共来，长相思。"二解云："三洲。断江口。水从窈窕河旁流。欢将乐共来，长相思。"梁臣徐勉迎客曲云："丝管列，舞曲陈。含羞未春天待佳宾。罗丝管，陈舞席。敛袖嘿唇迎上客。"送客曲云："袖缤纷，声委咽。歌曲未终高驾别。爵无，景已流。空纡长袖客不留。"隋炀帝夜饮朝眠曲云："忆睡时，待来刚不来。卸妆仍索伴，解佩更相催。博山思结梦，沉水未成灰。""忆起时，投签初报晓。被惹香黛残，枕隐金钗袅。笑动上林中，除却司晨鸟。"王睿迎神歌云："草头花柳叶裙。蒲葵树下无蛮云。引领望江遥滴泪，白苹风起水生纹。"送神歌云："枨枨山响答琵琶。酒湿青莎肉饲鸦。树叶无声神去后，纸钱飞出木棉花。"此六代风华靡丽之语，后来词家之所本也。略辑於此。［杨慎］

　◎　沈约六忆诗
　　沈约亦有六忆诗，其三云："忆眠时，人眠独未眠。解罗不待劝，就枕更须牵。复恐旁人见，娇羞在烛前。"已开炀帝之先矣。［词苑］

　◎　唐词入歌曲
　　唐时意犹未失，竹枝、浪淘沙、抛球乐、杨柳枝，乃诗中绝句而定为歌曲。
　　故李白清平调皆绝句。元、白诸诗多为知音者协律。白居易守杭，元稹赠诗云："休遗玲珑唱我诗。我诗多是别群辞。"自注云："乐人高玲珑能歌余数十诗。"又，白居易自有诗云："席上争飞使君酒，歌中君唱舍人诗。"又，元稹见人歌韩舍人新律诗，戏赠云："轻新便妓唱，凝妙入僧禅。"沈亚之云：故人李贺善撰南北朝乐府，多怨郁凄艳之句，诚能盖古排今，使为词者莫能偶矣。唐史称李贺乐章数十篇，诸工皆合之管弦。又称李益诗每一篇成，乐工慕名者争以赂取之，被诸声歌，供奉天子。旧史亦称武元衡工五言诗，好事者传之，往往见於乐部。
　　开元中，王昌龄、高适、王之涣旗亭画壁，伶官招妓聚宴。以此知唐之伶妓以当时名士诗词入歌曲，皆常事也。［碧鸡漫志］

　◎　梁乐府
　　梁乐府有夜夜曲，或名昔昔盐，昔即夜也，盐亦曲之别名。张祜诗："村俗犹吹阿滥堆。"贺铸词："塞管孤吹新阿滥。"又戴式之有乌盐角行。无人月泉吟社诗："山歌聒乌盐角，村酒柔情玉练槌。"阿滥堆、乌盐角，皆曲名也。李郢诗："谢公留赏山公醉，知入笙歌阿那朋。"刘禹锡竹枝词："今朝北客思归去，回入纥那披绿萝。"阿那、纥那，亦当时曲名。李诗方言变梵呗为艳歌，刘词言变南调为北曲也。［杨慎］

　◎　唐词纪
　　唐词纪为郭茂倩所辑，杨、董御多收伪词以广之，有以其名同而滥收之者。
　　今取刘禹锡纥那曲云："踏曲兴无穷。词同词不同。愿郎千尤寿，长作主人翁。"按词品，阿那、纥那，皆当时曲名。刘禹锡言变南调为北曲，盖随方音而转也。
　　刘采春罗曲云："莫作商人妇，金钗当卜钱。朝朝江口望，错认几人船。"按曲有三解，一名望夫歌，取其一以存调。无名氏一片子云："柳色青山映，梨花雪鸟藏。绿窗桃李下，闲坐叹春芳。"按教坊记有此名，乐府解题所不详者。更有琴曲名千金意，始分前后段，起句三字一音，如音音音三字，起句后接心心心三字，起句而下俱指法，未能格之也。［古今词话］

　◎　五七言诗
　　今以五七言别见者汇较之。如何满子已收六言方句矣，兹考薛逢之何满子云："系马宫槐老，持杯店菊黄。故交今不见，流恨满山岗光。"如三台令已收六言四句矣，兹考李后主之三台令云："不寐倦长更。披衣出户行。月寒秋竹冷，风切夜窗声。"如杨柳枝已收七言四句矣，兹考李商隐之杨柳枝云："画屏绣步障，物物自成双。如何湖上望，只是见鸳鸯。"如醉公已收无名氏之五方言八句矣，兹考无名氏之醉公子云："昨日春园饮，今朝倒接离。论证人扶上马，不省下楼时。"如长命女已收长短句矣，兹考无名氏之长命女云："云送关西雨，风传渭北秋。孤灯然客梦，寒杵捣乡愁。"如乌夜啼已收长短句矣，兹考聂夷中之乌夜啼云："众鸟各归枝。为乌尔不栖。还应知妾恨，故向绿窗啼。"如长相思已收琴调之长短句矣，兹考张继之仄韵长相思云："辽阳望河县。白首无由见。海上珊瑚枝，年年寄春燕。"又令狐楚之平韵长相思云："君行登陇上，妾梦在关中。
　　玉筋千行落，银床一夕空。"如江南春既列长短句矣，兹考刘禹锡之江南春云："新妆宜面下朱楼。深锁春光一院愁。行到中庭数花朵，蜻蜓飞上玉搔头。"如步虚词已列长短句之双调矣，兹考陈羽之步虚词云："楼阁层层阿母家。昆仑山顶红霞。笙歌往见穆天子，相引笑看琪树花。"如渔歌子已列长短句之单调双调矣，兹考李梦符之渔父词二首云："村市钟声渡远滩。半轮残月落前山。徐徐拨棹却归去，浪叠朝霞碎锦翻。""渔弟渔兄喜到来。婆官赛却坐江隈。椰榆杓子瘤杯酒，烂煮鲈鱼满盎堆。"如凤归云已列林钟商之长调矣，兹考滕潜之凤归云二首云："金井阑连见羽仪。梧桐树上宿寒枝。五陵公怜文彩，画与佳人刺绣衣。""饮啄蓬山岗最上头。和烟飞下禁城秋。曾将弄玉归云去，金斜翻十二楼。"他如离别难、金缕曲、水调歌、白苎，各有七绝，杂以虚声，亦多可歌者。后之集谱者无以诗句而乱词调也。［古今词话］

　◎　采莲子
　　清商曲有采莲子，即江南弄中采莲曲。如李白"耶溪采莲女，见客棹歌回。
　　笑入荷花裹，佯羞不出来"。刘方平"日晴江曲，荆歌艳楚腰。采莲从小惯，十五即乘潮"。又王昌龄"乱入池中看不见，闻歌始觉有人来"。张潮"赖逢邻女曾相识，并蓍莲舟不畏风"。殊有风臻。然必以皇甫松、孙光宪之排调有榇字者为词体。

　◎　回纥曲
　　无名氏回纥曲云："阴山瀚海信难通。幽闺少妇罢裁缝。缅想连庭征战苦，论证能对镜冶愁容。久戍人将老，须臾变作白头翁。"长歌之哀，过於痛哭。必陈、隋、初唐之作也。冯延巳别名抛球乐、莫思归，其所制见阳春集。［词品］

　◎　六州歌头
　　岑参六州歌头云："西去轮台万里馀。也知音信日应疏。陇山岗鹦鹉能言语，为报家人数寄书。"注云：六州，伊、渭、梁、氐、甘、氵京也。王维伊州歌云："秋风明月独离居。荡子从军十载馀。征人去日殷勤嘱，归雁来时好寄书。"张仲素渭州词云："亭亭孤月照行舟。寂寂长江尤里流。乡国不知何处是，云山漫漫使人愁。"王之涣梁州歌云："黄河远上白云间。一片孤城万仞山。羌笛何须怨杨柳，春风不度玉门关。"张祜氐州第一云："十指纤纤玉笋红。雁行轻度翠弦中。分明自说长城苦，水阔云寒一夜风。"符载甘州歌云："月里嫦娥不画眉。
　　只将云雾作罗衣。不知梦逐青鸾去，犹把花枝盖面归。"无名氏氵京州歌云："一去辽阳系梦魂。忽传征骑到中门。纱窗不肯施红粉，图遣萧郎问泪痕。"此皆商调曲也。乐府所收六州歌头，则一百四十三字，长短句之三叠者。［乐府衍义］

　◎　犯声
　　五行之声，所司为正，所欹为傍，所斜为偏，所下为侧。正宫之调，正犯黄名钟宫，傍犯越调，偏犯中吕宫，侧犯越角之类。乐府诸曲，自昔不用犯声。唐自天后末年，剑器入浑脱，始为犯声。明皇时乐人孙处秀善吹笛，好作犯声，亦郑卫之变也。［陈乐书］

　◎　羯鼓曲
　　唐时羯鼓录，无有能传其法者。开元帝最为妙绝。宋、李皋、裴冕，亦精其理。至宋元中，州一老犹能之。有大合禅，滴滴泉曲。［太平乐府］

　◎　三台词
　　乐部中有促拍催酒，谓之三台。唐士云，蔡邑自御史累迁尚书，不数日间历遍三台，乐工以邕洞晓音律，故制词以悦之。又始作乐必曰丝抹将来，盖丝竹在上，钟鼓在下，丝以起之，乐乃作，亦唐以来如是。［珊瑚钩诗话］

　◎　宋沆知音
　　宋沆为太乐令，知音近代无比。太常久亡徵调，沆乃考钟律而得之。［唐国史补］

　◎　五色林檎
　　唐永徽中，王方言于河滩拾得小树栽之，及长，乃林檎也。进于高宗，以为朱柰，又名五色林檎，教坊以为曲名。［洽闻记］

　◎　桃花行
　　景云初，设宴於桃花园，君臣毕集，学士李峤等各献桃花诗，令宫女歌之。
　　辞既清婉，歌复妙绝，献诗者舞蹈称万岁。敕太常简二十篇入乐府，号曰桃花行。
　　［武平一文馆记］

　◎　踏歌
　　先天初，明皇御安福门观灯，令朝士能文者为踏歌，声调入云。［辇下岁时记］

　◎　百代词曲之祖
　　李白草堂集。白，蜀人，草堂在蜀，怀故国也。菩萨蛮、忆秦娥二首，为百代词曲之祖。［郑樵通志］

　◎　清平调
　　开元中，李白供奉翰林。时禁中木芍药盛开，明皇乘照夜白，贵妃以步辇从。
　　选园子弟度曲。李龟年捧檀板，押众我前欲歌。明皇曰："赏名花对妃子，焉用旧词。"遂命龟年持金花笺，宣赐李白立进清平调三章。白宿酲未解，援笔而就。
　　太真持颇黎七宝杯，酌西凉葡萄酒，明皇亲调玉笛以倚曲。每曲遍将换，则迟其声以媚之。太真饮罢，敛绣巾重拜。自此李白异於学士。［松窗摭异录李白於便殿对帝讠巽词。时天寒笔冻，莫能书字，帝敕宫嫔十人侍白左右，各执牙笔呵之。其受圣眷如此。［开元遗事］

　◎　清平乐
　　杨用修所载太白清平乐二阕，识者谓非太白作，以其卑浅也。按太白清平调本三绝句而已，不应复有词也。［王世贞四部稿］

　◎　桂殿秋
　　"河汉女，玉链颜。云往往在人间。九霄有路去无迹，袅袅香风生环。"此太白桂殿秋词也。得於石刻而无腔。刘无言倚其声歌之，音极清雅。［能改齐漫录］

　◎　李太白词
　　"仙女下，董双成。汉殿夜凉吹玉笙。曲终却从仙官去，万户千门惟月明。"李太白词也。得於石刻而无其腔。刘无言自倚其声歌之。东皋杂录又为范德孺谪均州，偶游武当山石室极深处，有题此曲於崖上。未知孰是。［词苑］

　◎　李白菩萨蛮
　　"平林漠漠烟如织。寒山岗一带伤心碧。暝色入高楼。有人楼上愁。 玉阶空伫立。宿鸟归飞急。何处是归程。长亭更短亭。"此词写於鼎州沧水驿，不知何人所作。魏道辅泰见而爱之，後至长沙，得古风集於曾子宣内翰家，乃知李白所撰。［湘山野录］

　◎　杨慎改蛮为
　　开元时，南诏入，危髻金冠，璎珞被体，号菩萨蛮，因以制曲。杨慎改蛮为，以戒经华被首为据，殊失详考。［胡应麟笔丛］

　◎　菩萨蛮谱为词
　　唐大中初，女蛮国贡双龙犀，明霞锦，其人危髻金冠，璎珞被体，当时号为菩萨蛮，优者作女王曲，文士往往谱为词。［杜阳杂编］

　◎　忆秦娥
　　忆秦娥，商词曲也，凤楼春即其遗意。李白之"箫声咽"用仄韵，孙夫人之"花深深"用平韵，张宗瑞复立新名曰碧云深。［唐词纪］

　◎　捣练子
　　唐词载李德裕步虚词，即双调捣练子。唐词本无换头，捣练子本无双调，近刻列为李白桂殿秋二首。本集之考者多矣，不闻菩萨蛮、忆秦娥而外，别有桂殿秋也。吴虎臣得於石刻而无其腔，刘无言倚其声歌之，其说亦未足信。刘禹锡作潇湘神，起处叠三字一句，亦即捣练子，但为迎神送神之词耳。［古今词话］

　◎　教坊记
　　教坊记曰：开元十一年初，制圣寿乐以歌舞之，所司先进曲名，以墨点者舞，舞有曲。教坊惟得舞伊州、五天，重来叠去，不离此两曲，馀悉让内家也。内家舞曲有二：垂手罗、回波乐、兰陵王、春莺啭、半社渠、借席、乌夜啼之属，谓之软舞；阿辽曲、柘枝、黄獐、拂林、大渭州、辽摩之属，谓之健舞。此崔令钦所编曲名三百馀调始此。

　◎　紫云回明皇尝坐朝，以手指上下按其腹。朝退，高力士进曰："陛下向来数以手指按腹，岂非圣体小有不安耶？"明皇曰："非也。吾昨夜梦游月宫，诸仙娱以上清之乐，寥亮清越，非人间所闻，酣醉久之，合春天诸乐以送吾归，其曲凄楚动人，杳杳在。吾回以玉笛寻之，尽得之矣。坐朝之际，虑忽遗忘，故怀玉笛於衣中，时以手指上下寻按，非有不安。"力士再拜贺曰："非常之事也，愿下为臣一春天之。"其声寥寥然不可名言。力士又再拜且请其名。明皇笑曰："此曲名紫云回。"遂载於乐章。［郑传信录］

　◎　昔昔盐
　　昔昔盐、阿滥堆、乌盐角、阿那朋之类，皆歌曲名也。自昔昔盐排律外，馀多七言绝句，有其名而无其词。隋炀帝、李白调始生矣，然望江南、忆秦娥则以词起调者也。菩萨蛮则以词按调者也。［艺苑卮言］

　◎　阿滥堆
　　骊山多飞鸟，名阿滥堆。明皇御玉笛，采其声翻为曲子，当时左右皆传唱之。
　　一作烂堆。［中朝故事］

　◎　大
　　开元中，大於勤政楼，观者喧聚，莫辨鱼龙百戏之音。高力士请命宫人张永新出歌，可以止喧。永新出春天曼声，广场寂寂若无一人，大之曲名始此矣。
　　［太平乐府］

　◎　春光好
　　明皇谙音律，善度曲，尝临轩纵击，制一曲曰春光好。方奏时，桃李俱发。
　　又制一曲曰秋风高，奏之风雨飒然。帝曰："此事不唤我作天公可乎？"词俱失传。惟好时光一阕云："宝髻偏宜宫样，莲脸嫩体犹香。眉黛不须张敞画，天教入鬓长。 莫倚倾城貌，嫁取个、有情郎。彼此当年少，莫负好时光。"［开元轶事］

　◎　荔枝香
　　荔枝香，出唐书。贵妃生日，命小部奏新曲，未有名，适进荔枝，即以名曲。
　　解语花，明皇称贵妃语，出天宝遗事。念奴娇，明皇宫人念奴也。［词品］

　◎　李八郎
　　乐府声诗并著，最盛於唐开元、天宝间。有李八郎者，以能歌擅名天下。时新及第进士开宴曲江，榜中有名士，先召李易服隐姓名，与同至宴所，曰："表弟愿与座末。"众皆不顾。既而酒行乐作，歌者曹元谦奏念奴娇，众皆咨嗟称赏。
　　名士忽指李曰："请表弟歌。"众皆哂，或有怒者，及转喉发声，一曲未终，众皆泣下，罗拜曰："此李八郎也。"［李清照］

　◎　雨霖铃曲
　　明皇幸蜀，霖雨弥旬，栈道中闻铃声，明皇悼念贵妃，为制雨霖铃曲。［太真外传］

　◎　阿那曲
　　杨太真亦有一词赠善舞张云容者。词云："罗袖动香香不已。红蕖袅袅秋烟里。轻云岭上乍摇风，嫩柳池连初拂水。"此阿那曲也。［词统］

　◎　一斛珠
　　江采苹九岁诵二南诗，开元中选侍明皇，见宠。所居悉植梅花，故号梅妃。
　　为太真逼迁上阳，明皇於花萼楼念之。会夷使贡珠，命封一斛赐妃。妃谢以诗云："柳叶双眉久不描。残妆和泪污红绡。长门尽日无梳洗，何必珍珠慰寂寥。"明皇以新声度曲，曰一斛珠。［梅妃传］

　◎　孟浩然春词
　　王士源襄阳集序云：孟浩然骨貌清淑，风神散朗，文不接古，师心独妙。其春词有云："青楼晓日珠帘映，红粉春妆宝镜催。已厌交欢怜枕席，相将游戏绕池台。坐时衣带萦织草，行即裙裾扫落梅。更道明朝不当作，私邀共斗管弦来。"论者以为有诗词之别。［唐诗解］

　◎　王维知乐
　　王维诗名盛於开元、天宝间，与弟缙宦游两都，凡诸王驸马豪右贵势之门，无不拂席迎之。宁王、薛王待之如师友。人有得奏乐图不知其名，维视之曰："霓裳第三叠第一拍也。"好事集乐工按之，一一无差，咸服其精鉴。［唐诗纪事］

　◎　旗亭赌诗
　　开元中，诗人王昌龄、高适、王之涣齐名，时风尘未偶，而游处略同。一日，天寒微雪，三诗人共诣旗亭，贳酒小饮。忽有梨园伶官数人登楼会宴，三诗人因避席隈映，拥炉火以观焉。俄有妙妓数辈寻续而至，夺得华艳曳，都冶颇极。旋即奏乐，皆当时名部也。昌龄等私相约曰："我辈各有诗名，无从自定其甲乙，今者可以密观诸伶所讴，若诗入歌词之多者为优矣。"俄而一伶拊节而唱，乃曰："寒雨连江夜入吴。平明送客楚山孤。洛阳亲友如相问，一片冰心在玉壶。"昌龄则引手画壁曰："一绝句。"又一伶讴曰："开箧泪г臆，见群前日书。夜台何寂寞，犹是子云居。"适则引手画壁曰："一绝句。"寻又一伶讴曰："奉帚平明金殿开。强将团扇共徘徊。玉颜不及寒鸦色，犹带昭阳日影来。"昌龄又引手画壁曰："二绝句。"之涣自以得名已久，意颇不平。谓诸人曰："此辈皆潦倒乐官，所唱皆巴下里之词耳。岂阳春白雪之曲，俗物敢近哉。"因指诸伎中最佳者："待此子所唱，如非我诗，即终身不敢与子争衡矣。脱是我诗，子等须当列拜床下，以师事我。"因欢笑而俟之。须臾次至双鬟发声，则曰："黄河远上白云间，一片孤城万仞山。羌笛何须怨杨柳，春风不度玉门关。"之涣即揶揄二子曰："田舍奴，我岂妄哉。"因大谐笑。诸伶不喻其故，皆起诣曰："不知诸郎群何此欢噱。"昌龄等因话其事。诸伶况拜曰："俗人不识神仙，乞降清重，俯就筵席．"三子从之，饮醉竟日。［唐诗纪事］

　◎　张志和渔歌子
　　张志和自称烟波钓徒，尝谒颜真卿於湖州，以舴猛敝请更之，愿为浮家泛宅，往来苕间，作渔歌子。词曰："西塞山岗前白鹭飞。桃花流水鳜鱼肥。青箬笠，绿蓑衣。斜风细雨不须归。"［乐府纪闻］

　◎　道士矶
　　湖州磁湖镇道士矶，即张志和所谓"西塞山岗前白鹭飞"也。［西吴记］

　◎　西塞山
　　武昌府大冶县东九十里为道士γ，即西塞山。塞音涩。水经云：壁立千仞，东北对黄公九矶，故名西塞。横截江流，旋涡沸激，舟人过之，每为失色。张耒诗云："已逢妩媚散花峡，不怕危亡道士矶。"遂以为即志和所游西塞山，未知孰是。［词苑］

　◎　张志和画
　　志和性高迈，自为渔歌，便画之，甚有逸思。［名画记］

　◎　望仙亭
　　张松龄以渔歌子招其弟志和曰："乐在风波钓是闲。草堂松桂已胜攀。太湖水，洞庭山。风狂浪急且须还。"後家莺ㄕ湖旁仙去，吴人为建望仙亭。［罗湖野录］

　◎　渔父词加语
　　东坡云："元真子渔父词极清丽，恨其曲度不传。"加数语以浣溪纱歌云："西塞山岗连白鹭飞。散花洲外片帆微。桃花流水鳜鱼肥。 自庇一身青箬笠，相随到处绿蓑衣。斜风细雨不须归。"山谷见之，击节称赏。且云："惜乎散花与桃花字重叠，又渔舟少有使帆者。"乃为浣溪纱云："新妇矶连眉黛愁。女儿浦口眼波秋。惊鱼错认月沉钩。 青箬笠前无限事，绿蓑衣底一时休。斜风细雨转船头。"东坡云："鲁直此词，清新婉丽，以水光山色替却玉肌花貌，真得渔父家风。然才出新妇矶，便入女儿浦，此渔父毋乃太澜浪乎。"山岗谷晚年亦改编前作之未工，因表弟李如篪方言渔父词，以鹧鸪天歌之，甚协律，恨语少声多，因以宪宗画像求元真文章，及元真之兄松龄劝归之意，足前後数句云："西塞山前白鹭飞。桃花流水鳜鱼肥。朝廷尚觅元真子，何处而今更有诗。 青箬笠，绿蓑衣。斜风细雨不须归。人间欲避风波险，一日风波十二时。"东坡笑曰："鲁直乃欲平地起风波也。"徐师川作浣溪纱、鹧鸪天各二阕，盖因坡、谷异同而作。
　　浣溪纱云："西塞山岗前白鹭飞。桃花流水鳜鱼肥。一波才动万波随。 黄帽岂如青箬笠，羊裘何似绿蓑衣。斜风细雨不须归。"又云："新妇矶连秋月明。女儿浦口晚潮平。沙头鹭宿戏鱼惊。 青箬笠前明此事，绿蓑衣底度平生。斜风细雨小舟轻。"鹧鸪天云："西塞山岗前白鹭飞。桃花流水鳜鱼肥。朝廷若觅元真子，长在晴江理钓丝。 青箬笠，绿蓑衣。斜风细雨不须归。浮云尤里烟波客，惟有沧浪孺子知。"其二云："七泽三湖碧草连。洞庭江汉水如天。朝廷若觅元真子，不在云连在酒连。 明月棹，夕阳船。鳜鱼恰似镜中悬。丝纶钓饵都收却，八字山前听雨眠。"［词苑］

　◎　元结Ы乃曲
　　元结於大历中为道州刺史，以军事诣都，还洛日，春水涨溢不得前，作Ы乃曲数首，使舟子歌之以取适於道路云。［古今词话］

　◎　柳宗元Ы乃曲
　　"渔翁夜傍西岩宿。晓汲清湘燃楚竹。烟消日出不见人，Ы乃一声山水绿。"此柳宗元Ы乃曲也，见本集。有误作晚唐人词者，非也。当以音调辨之。犹徐昌图以词名而误入宋词，唐宋之音尚不能辨，况中晚乎。［古今词话］

　　●卷二·唐二

　◎　韦应物晓音律
　　韦应物晓音律，夜泊灵璧舟中，闻笛声，谓酷似天宝梨园法曲李所吹者。
　　询之，乃外甥许云封也。韦授以李笛，许曰："此非外祖所吹者，遇至音必裂。"强令试之，遂吹六州遍，一叠而裂。［乐府纪闻］

　◎　韦应物小词
　　韦苏州性高洁，所在焚香扫地，惟顾况、皎然辈得与倡酬。其小词不多见，惟三台令、转应曲流传耳。［唐诗纪事］

　◎　戴叔伦转应曲
　　金坛戴叔伦有转应曲云："边草。边草。边草尽来兵老。山南山北雪晴。千里尤里月明。明月。明月。哀笳一声愁绝。"即调笑令也。笔意回环，音调宛转，与韦苏州一阕同妙。韦词云："河汉。河汉。晓挂秋城漫漫。愁人起望相思。塞北江南别离。离别。离别。河汉虽同路绝。"［古今词话］

　◎　陶岘
　　陶岘者，彭泽之子孙也。家於昆山，泛舟江湖，遍游烟水，往往数岁不归。
　　自制三舟：一舟自载，一舟载宾客，一舟载饮馔。客有前进士孟彦深、孟云卿，布衣焦遂，善为词调。岘有女乐一部，奏清商之曲，逢奇胜则穷其景物，尽兴而行，吴越之士号为水仙。

　◎　刘禹锡词
　　刘宾客官苏州刺史，李司空罢镇日，慕其名招致之，出伎佐觞。刘赋春风一曲杜韦娘，司空呼伎归之。［耆旧续闻］

　◎　刘禹锡作竹枝九章
　　刘梦得在沅湘日，以里歌俚鄙，乃依骚人九歌作竹枝九章，教里中儿，由是盛於贞元、元和之间。每岁正月，里中儿联歌竹枝，吹笛击鼓以应节，歌者扬袂雎舞，以曲多为贵。聆其声音，中黄钟之羽，卒章讦激如吴，虽伧伫不可分，而含思宛转，有淇澳之艳。［刘禹锡竹枝序］

　◎　刘禹锡潇湘神
　　刘禹锡别有潇湘神词云："斑竹枝。斑竹枝。泪痕点点寄相思。楚客欲听瑶瑟怨，潇湘深夜月明时。"亦竹枝之流也。［草堂笺］

　◎　刘禹锡春去也
　　"春去也，多谢洛城人。弱柳从风疑举袂，丛兰露似沾巾。独坐亦含颦。"刘宾客词也，一时传唱，乃名为春去也曲。［古今词话］

　◎　刘禹锡柳枝
　　柳枝，乐府作折杨柳，为汉铙歌横吹曲。"上马不捉鞭，反拗杨柳枝。蹀坐吹长笛，怨煞行客儿。"盖边词别曲也。旧词如刘禹锡云："清江一曲柳千条。
　　二十年前旧板桥。曾与美人桥上别，更无消息到今朝。"一日寿杯词。如"千门尤户喧歌吹，富贵人间只此声。年年织作升平字，高映南山献寿觞"，语意自别。
　　［古今词话］

　◎　唐无名氏柳枝
　　唐无名氏柳枝云："尤里长江一带开。岸边杨柳是论证栽。锦帆落尽西风起，惆怅龙舟更不回。"尽推此曲为第一。然不若薛能杨柳枝云："汴水高悬百尤条，清风两岸一时摇。家力尽虚栽得，无限春风属圣朝。"更得大体。［古今词话］

　◎　周德华唱柳枝
　　周德华在崔刍言郎中席上唱柳枝，如刘禹锡之"春江一曲柳千条"，贺知章之"碧玉栽成一树高"，杨巨源之"江连杨柳麦尘丝"，而不取温庭筠、裴П所作，二人有愧色。［耆旧续闻］

　◎　元稹歌
　　元稹歌曰："樱桃花，一枝两枝千尤朵。花砖曾立采花人，破罗裙红似火。"此亦长短句，比章台柳少叠三字。［古今词话］

　◎　元才子
　　稹长於诗词，与白居易名相埒，天下传讽，往往播於乐府。穆宗在东宫日，妃嫔近心皆歌之，宫中呼为元才子。［唐诗纪事］

　◎　白居易柳枝
　　白居易在洛作柳枝词云："一树春风尤尤枝。嫩於金色软於丝。永丰东角荒园里，尽日无人属阿谁。"有人歌之，闻於宣宗，因命移永丰柳二枝植内庭。白复作词云："一树衰残委泥土，两枝移植在天庭。定知此後天文里，柳宿光中添两星。"［唐诗纪事］

　◎　白居易自度曲
　　白乐天词云："花非花，雾非雾。夜半来，天明去。不如春梦不多时，去似朝云无觅处。"盖其自度之曲，因情生文，虽高唐、洛神奇丽不及也。张子野衍之为御街行，亦有出蓝之色。［杨慎］

　◎　白居易花非花
　　白乐天长相思、望江南，缛丽可爱，非後世作者可及。花非花一首，尤缠绵无尽。［花庵词客］

　◎　杜秋娘歌行
　　唐有杜秋娘歌行，相传是金陵女子，为浙西观察使李妾。有阴谋，秋娘时解勉之。尝为制小词云："劝君莫惜金缕衣。劝群惜取少年时。有花堪折君须折，莫待无花空折枝。"後败，籍入宫。此盖以词隐谏者，唐词选为金缕曲，今尚存金缕巷名。则不独桃叶桃根，专美於秦淮也。［客座赘语］

　◎　王建宫词王仲初以宫词百首著名，三台令，转应曲，其馀技也。［花庵词客］

　◎　王建霓裳词
　　王建霓裳词云："弟子部中留一色，听风听水作霓裳。"今教坊尚存其声，而其舞则废不传矣。近世有望瀛府、献仙音二曲，乃其遗声也。霓裳曲，前世传记论说颇详，不知"听风听水"为何事。白乐天有霓裳羽衣歌，其详，亦无风水之说。第记之，必有知者尔。［六一诗话］

　◎　听风水声作霓裳
　　欧阳永叔以不晓"听风听水作霓裳"为疑。按唐人西域记，龟兹国王与其臣庶之知乐者，於大山间听风水声均节成音，後翻入中国。如伊州、凉州等曲，皆自龟兹所致。虽未及霓裳，而其制曲亦用其法。此说近之。［蔡绦诗话］

　◎　欧阳修不明宫调
　　唐明皇改婆罗门引为霓裳羽衣，属黄钟商，时号越调。白乐天嵩阳观夜奏霓裳诗云："开元遗曲自凄凉。况近秋天调是商。"知其为黄钟商无疑。欧阳永叔知霓裳羽衣为法曲，而以望瀛府、献仙音为其遗声，不明宫调，亦太疏矣。［碧鸡漫志］

　◎　霓裳谱字
　　蒲中逍遥栖楣上，有唐人横书，类梵字。相传是霓裳谱字，训不通，莫知其说。或谓今都下献仙音乃其遗声。［笔谈］

　◎　霓裳谱
　　同州乐工翻黄幡绰霓裳谱，人以为非是，仍依法曲造成。伶人花日新见之，题其後云："法曲虽精，莫近望瀛。"［嘉杂志］

　◎　霓裳舞
　　唐宪宗时，每大宴作霓裳舞。文宗时，诏太常卿冯定采开元雅乐制云诏雅乐。
　　是时霓裳曲，四方大都邑及士大夫家已多按心，而文宗乃加考订，制为舞曲，因曲存而舞节非旧，故加整顿耳。李後主作昭惠后诔云："霓裳羽衣曲，经兹兵火，世罕闻者，偶获旧谱，残缺颇甚。暇日与后详定，去其淫繁，定其缺坠。"盖霓裳曲在唐末已不全矣。［碧鸡漫志］

　◎　霓裳羽衣歌
　　白乐天和元微之霓裳羽衣歌曰："磬箫筝笛递相横，击ㄓ吹弹声迤逦。"注云："凡曲之初，众音不齐，金石丝竹，次第发声。霓裳序之初，亦复如此。"又曰："散序六奏未动衣。阳台宿云慵不飞。中序劈砉初入拍，秋竹吹裂春冰拆。"注云："散序六遍无拍，故不舞。中序始有拍，乃舞。"又曰："繁音急节十二遍，跳珠撼玉何钅从铮。翔莺舞罢却收翅，唳鹤曲终长引声。"注云："霓裳十二遍而曲终，凡曲将终，皆声拍促速，惟霓裳之末，长引一声。通计霓裳曲凡十二叠，前六叠无拍，至第七叠谓之叠遍，自此始有拍而舞矣。"沈存中笔谈指霓党为遗调法曲，未尝见旧谱，岂亦得於乐天之诗乎。［碧鸡漫志］

　◎　李龟年兄弟
　　开元中，乐工李龟年兄弟三人皆有盛名，彭年善舞，鹤年、龟年善歌，制渭州、六幺，亦奏霓裳羽衣，特承顾遇。［明皇杂录］

　◎　六幺
　　六幺一名绿腰，一名录要。唐史吐蕃传云：奏凉州、渭州、录要、杂曲。段安节琵琶录云：绿腰本录要也，乐工进曲，必令录其要者。青箱杂记云：曲有绿腰，乃霓裳羽衣之要拍也。［碧鸡漫志］

　◎　康昆仑
　　康昆仑琵琶第一手，两市斗乐，昆仑踞东采楼，弹新翻羽调绿腰，自谓无敌手矣。曲罢，市之四采楼出一女郎，抱乐器云："我亦弹此曲，兼移在枫香调中。"拨声如雷雨交集，奇妙入神。昆仑怅然自失，愿拜为师。女郎更衣出，乃僧善本，俗姓段者是也。［碧鸡漫志］

　◎　记曲娘子
　　张红红者，大历初随父丐食，遇将军韦青，因其善歌，乃纳为姬，颖悟绝伦。
　　有乐工取西河长命女，加减节奏，颇有新声，未进内廷，先歌於韦青宅第。青令红红隔屏听之，以小豆合数记其拍。绐之云："女弟子久歌此，非新曲也。"隔屏奏之，一声不失。且云："曲中有一声不稳，今已正之矣。"乐工大惊拜伏，嗟叹不已。寻诏入内廷宜春院，宠泽隆异，宫中号为记曲娘子，即拜才人。［脞说］

　◎　李益征人歌
　　李益诗名早著，征人歌一篇，好事者画为国障。"回乐峰前沙似雪"，天下唱为歌曲。［唐语林］

　◎　章台柳
　　韩字君平，有友人每将妙妓柳氏至其居，窥韩所与往还，皆名人，必不久贫贱，许配之。未几，韩从辟淄青，置柳都下，三岁，寄以词："章台柳。章台柳。昔日青青今在否。纵使长条似旧垂，也应攀折他人手。"柳答以词："杨柳枝，芳菲节。可恨年年赠离别。一夜随风忽报秋，纵使君来岂堪折。"後为番将沙叱利所创，有虞候许俊诈取得之，诏归韩。［太平广记］

　◎　鄂州伎杨柳枝
　　韦蟾字隐，下杜人，廉问鄂州，罢还，宾客祖饯。蟾书文选句云："悲莫悲兮生别离。登山临水送将归。"以笺毫授宾从，请续其句。逡巡，有伎泫然起曰："某不才，不敢染翰，欲口占两句。"韦大惊异，随令念，曰："武昌无限新栽柳，不见杨花扑面飞。"座我不嘉叹，韦令唱作杨柳枝词。［唐诗纪事］

　◎　沈阿翘
　　太和中，文宗於内殿看牡丹，翘足赁阑，忽吟舒元舆牡丹赋云："坼者如语，含者如咽。俯者如愁，仰者如悦。"吟罢方省元舆词，不觉叹息良久，泣下沾襟。
　　时有宫人沈翘者，为舞何满子，调声风态，率皆宛转。曲罢赐金臂环，即问其从来。翘曰："妾本吴元济之伎女，元济败，因以声得为宫人。"俄遂进白玉方响，云本元济所与也。光明皎洁，可照十数步，犀槌即响犀也。方物有声，乃响应其中焉。架则云檀香也，文彩若支霞之状，芳馥著人，弥月不散，制度精妙，非中国所有。因令阿翘奏凉州曲，音韵清越，听者无不凄然，谓之天上乐。乃选内人与阿翘为弟焉。［杜阳杂编］

　◎　霓裳羽衣曲赋
　　开成中，高锴知举，内出霓裳羽衣曲赋，太学创置石经诗。进士复试诗赋，自此始也。［卢氏杂说］

　◎　景德寺题壁
　　京师景德寺东廊三学院壁间题云："明月斜，秋风冷。今夜故人来不来，教人立尽梧桐影。"相传吕洞宾题也。［庚溪诗话］

　◎　吕洞宾题字
　　大梁景德寺峨眉院壁间，有吕洞宾题字。寺僧相传，以为顷时有蜀僧号峨眉道者，戒律甚严，不下席者二十年。一日有布衣青裘昂然一伟人来，与语良久，期以明年是日复相见於此，愿少见待也。明年是日，日方午，道人沐浴端坐而逝。
　　至暮，伟人果来，问："道者安在？"曰："亡矣。"伟人叹息良久，忽不见。
　　明日见数语於堂侧壁间绝高处。其语云："落日斜，西风冷。幽人今夜来不来，教人立尽梧桐影。"字画飞动，如翔莺舞凤，非世间笔也。［竹坡诗话］

　◎　如梦令
　　如梦令，小石调曲。有传自庄宗者，有传自吕仙者。庄宗於宫中掘得石刻，名曰古记，复取调中二字为名，曰如梦令。所谓"如梦。如梦。残月落花烟重"是也。不知先曾有一阕云："尝记溪亭日暮。沉醉不知归路。兴尽欲回舟，误入藕花深处。争渡。争渡。惊起一行鸥鹭。"传是吕仙之曲。别刻又云无名氏作，非吕仙也。张宗瑞寓以新词，曰比梅。近选以庄宗"曾宴桃源深洞"，又名曰宴桃源。［古今词谱］

　◎　解红
　　解红，相传为吕仙作。余考解红为和鲁公歌童。其词曰："百戏罢，五音清。
　　解红一曲新教成。两个瑶池小仙子，此时夺却柘枝名。"鲁公自制曲也。按解红舞，衣紫绯绣襦，戴花凤冠，五代时饰。焉有吕仙在唐季为此腔耶。［物外清音］

　◎　司空图酒泉子
　　司空图王官谷，自目为耐辱居士，豫为冢棺，遇胜日，引客坐圹中赋诗词，徘徊不已。客或难之。则曰："君何不广也，生死一致，吾宁暂游此中哉。"每岁时祠祷歌舞，与闾里耆老相乐。有酒泉子词云："买得杏花，十载归来方始坼。
　　假山岗西畔药栏东。满枝红。 旋开旋旋成空。白发多情人更惜，黄昏把酒祝东风。且从容。"［唐诗纪事］

　◎　韩生查子
　　凡写迷离之况者，止须述景。如"小窗斜日到芭蕉"，"半床斜月疏钟後"，不言愁而愁自见。因思韩致光"空楼雁一声，远屏灯半灭"，已足色悲凉，何必又赘"眉山正愁绝"耶。觉首篇"时复见残灯，和烟坠金穗"，如此结句，更自含情无限。［词筌］

　◎　韩诗
　　韩小字冬郎，父瞻，李义山同门也。尝即席为诗相送，义山喜赠之，有"十岁裁诗走马城"，及"雏凤清於老凤声"句。其生查子二首，风致过人。［唐诗纪事］

　◎　韩浣溪纱
　　韩冬郎浣溪纱，绝非和鲁公之嫁名者，亦以香奁名词。［全芳备祖］

　◎　八叉手
　　温庭筠旧名岐，以"鸡声茅店月，人迹板桥霜"句知名。才思敏捷，入试日，凡八叉手而八韵成，多为邻铺假手。沈询知举，别施一席试之。或曰，潜救八人矣。词有金荃集，盖取其香而软也。［北梦琐言］

　◎　温庭筠进菩萨蛮
　　宣宗爱唱菩萨蛮。令狐假温庭筠手，撰二十阕以进，戒勿泄，而遽方於人。
　　且曰："中书堂内坐将军。"以讥其无学也。由是疏之。［乐府纪闻］

　◎　花间集载温词
　　赵崇祚花间集载温飞卿菩萨蛮甚多，合之吕鹏尊前集，不下二十阕。［古今词话］

　◎　温飞卿故事
　　温飞卿才思艳丽，与李义山齐名，号温李。一日义山谓曰："近得一联句：远比赵公，三十六年宰辅。未有偶。"温曰："何不云：近同郭令，二十四考中书。"宣宗尝赋诗，上句用"金步摇"，未有对。遣索进士对之。温乃以"玉条脱"续之。宣宗赏焉。又有药名"白头翁"，温以"苍耳子"为对，他皆类此。
　　宣宗好微行，遇於逆旅，温不识龙颜，傲然诘之曰："公非长史司之流。"帝曰："非也。""得非六之类。"帝曰："非也。"後谪为方城尉。最善鼓琴吹笛。
　　云："有丝即弹，有孔即吹，不必柯亭爨桐也。"著乾巽子，不传；有握兰集、金荃集、汉南真稿。［唐诗纪事］

　◎　温李诗
　　温李齐名，或谓温不如李，徒以温多香奁之词耳。然亦有彼此互胜者。李七夕诗云："清漏渐移相望久，微云未接过来迟。"温七夕词云："苏小横塘过桂楫，未应清浅隔牵牛。"皆妙於荒唐事说得真实。李隋宫诗云："玉玺不缘归日角，锦帆应是到天涯。"温春江花月夜诗云："十幅锦帆风力满，在展尽金芙蓉。"虽竭力描与豪奢，不及李语能状无涯之态。至其结句云："地下若逢陈後主，岂宜重问後庭花。"温云："後主荒宫有晓莺，飞来只隔西江水。"则温语含蓄多矣。［诗话又编］

　◎　薛昭纬
　　薛昭纬恃才傲物，每入朝省，弄笏而行，旁若无人，好唱浣溪纱词。知举後，有一门生辞归乡里，临歧献规曰："侍郎重德，某乃受恩，尔後请不弄笏与唱浣溪纱，幸甚。"时人以为至言。［北梦琐言］

　◎　宣宗曲
　　宣宗制泰边陲曲。［杜阳杂编］

　◎　唐昭宗宫人作巫山一段云
　　唐昭宗宫人作巫山一段云二首，或以为昭宗作。二首各一体，比旧调六字句换头，而第二首结句换韵。［尊前集］

　◎　昭宗词
　　乾宁三年，昭宗次华州，韩建迎归郡中，帝郁郁不乐，每登城西齐云楼远望。
　　明年秋，制菩萨蛮词云："登楼遥望秦宫殿。茫茫只见双飞燕。渭水一条流。千山与万丘。 远烟笼碧树。陌上行人去。何处是英雄。迎侬归故宫。"［中朝故事］

　◎　徐昌图词
　　徐昌图，唐人，冬景木兰花一词，缛丽可爱，今入草堂之选，然莫知为唐人也。［词品］

　◎　尊前集中有徐词
　　尊前集有徐昌图临江仙、河传二首，俱唐音也。按昌图为肃宗时进士，至宋太宗时，世次遥遥，而必欲屈之为博士以列於宋人，不可解也。或云是两人。［古今词话］

　◎　仄韵绝句
　　仄韵绝句，唐人以入乐府，谓之阿那曲。女郎姚月华歌二首，即"手拂银瓶秋水冷"，"烟柳鹊飞去也"也。其夫北游，感其词而归。［今词话］

　◎　妖女词
　　太平广记载妖女一词云："五原分袂真吴越。燕拆莺离芳草歇。年少烟花处处春，北邙空恨清秋月。"其词亦佳。［词品］

　◎　妙香歌北邙月
　　郑继超遇田参军，赠妓曰妙香。留数年，告别，歌北邙月送酒。明日偕过北邙，化狐而去。［洞微志］

　◎　字字双
　　唐中涓宿官妓馆，见童子捧酒核半三人至，皆古衣冠。相谓曰："崔常侍来何迟。"俄一人至，有离别意，共联四句，为字字双曲："床头锦衾斑复斑。架上朱衣殷复殷。空庭明月闲复闲。夜长路远山复山。"［才鬼录］

　◎　黄损
　　贾人女裴玉娥善筝，与黄捐有婚姻约。损赠词云："无所愿，愿作乐中筝。
　　得近佳人纤手子，砑罗裙上放娇声。便死也为荣。"後为吕用之劫归第，赖胡僧神术复归损。词内七言二句，本唐崔怀宝诗，多有以此词为崔作者。［诗馀广选］

　◎　醉公子
　　"门外︵儿吠，知是萧郎至。划袜下香阶，冤家今夜醉。 扶得入罗帏。不肯脱罗衣。醉则从他醉，还胜独睡时。"此唐人词也。前辈谓读此可悟诗法。或以问韩子苍，子苍曰"只是转折多。且如喜其至是一转也，而苦其今夜醉又是一转。入罗帏是一转矣，而不肯脱罗衣又是一转。後二句自家开释又是一转。直是赋尽醉公子也。"［怀古录］

　◎　鱼游春水
　　东都防河卒於浚汴日得一石刻，有词无调，摭词中四字名之曰鱼游春水。教坊倚声歌之。词云："秦楼东风里。燕还来寻旧垒。馀寒犹峭，红日薄侵罗绮。
　　嫩草方抽碧玉簪，媚柳轻拂黄金蕊。莺啭上林，鱼游春水。 几曲阑干遍倚。又是一番新桃李。佳人应怪归迟，梅妆泪洗。凤箫声绝无归雁，望断清波无双鲤。
　　云山尤重，寸心千里。"凡八十九字，而风花莺燕动植之物曲尽，此唐人语也。
　　［词苑］

　◎　後庭宴
　　宣和间，掘地得石刻一词，唐人作也。本无名，後人名之为後庭宴。云："千里故乡，十年华屋。乱魂飞过屏山簇。眼重眉褪不胜春，菱花知我销香玉。
　　双双燕子归来，应解笑人幽独。断歌零舞，遗恨清江曲。尤树绿低迷，一庭红扑簌。"［词苑］

　◎　薄命女
　　长命西河女，羽调曲，亦名薄命女。唐五言体云："云送关西雨，风传渭北秋。孤灯燃客梦，寒杵捣乡愁。"和凝有长短句云："天欲晓。宫漏穿花声缭绕。
　　窗里星光少。冷霞寒侵帐额，残月光沉树杪。梦断锦闱空悄悄。强起愁眉小。"力崇词格者，当不取诗体也。［乐府解题］

　◎　摘红英
　　政和中，京师有姥人内教歌，传得禁中撷芳词，一名摘红英。张尚书帅成都日，人竞歌之。却於前段"记得年时，共伊曾摘"，其下添"忆忆忆"三字。换头句"燕儿来也，又无消息"，於下添"得得得"三字。撷芳，擅芳，禁中园名。
　　［太平乐府］

　◎　上江虹
　　满江红，仙吕宫曲，教坊记有此名。唐人冥音录所载上江虹即此。彭芳远有平声词。［古今词谱］

　◎　小秦王与瑞鹧鸪
　　七言八句与七言四句见诸歌曲者，今止小秦王、瑞鹧鸪耳。瑞鹧鸪犹依字易歌，若小秦王必杂以虚声乃可歌也。［苕溪渔隐］

　◎　唐词多述本意
　　唐词多述本意，有调无题。如临江仙赋水媛江妃也。天仙子赋天台仙子也。
　　河渎神赋祠庙也。小重山赋宫词也。思越人赋西子也。有谓此亦词之末端者，唐人因词而制词，故命名多属本意。後人填词以从调，故赋咏可离原唱也。［沈际飞］

　◎　唐人歌词异调
　　唐人歌词皆七言而异其调，渭城曲为阳关三叠，杨柳枝复为添声。采莲、竹枝，当日遂有排调。如竹枝、女儿、年少、举棹，同声附和。用韵接拍，不仅杂以虚声也。［古今词谱］

　◎　唐人曲调有词有声
　　唐人曲调皆有词有声，而大曲又有艳，有趣，有乱。词者，其歌词也，声者，若羊吾夷、伊那何之类也。艳在曲之前，趋与乱在曲之後，亦犹吴声西曲，前有和，後有送也。［词品］

　◎　晚唐五季词精巧高丽
　　诗至晚唐五季，气格卑陋，千家一律。而长短句独精巧高丽，後世莫及。此事之不可晓者。［陆游］

　◎　词非诗馀
　　当开元盛日，王之涣、高适、王昌龄词句流播旗亭，而李白菩萨蛮等词亦被之歌曲。逮及花间、兰畹、香奁、金荃，作者日盛。古诗之於乐府，律诗之於词，分镳并辔，非有後先。有谓诗降而为词，以词为诗之馀者，殆非通论。［玉茗堂选花间集序］

　　●卷三·五代十国

　◎　唐庄宗词
　　一叶落、阳台梦，皆後唐庄宗所制。一叶落云："一叶落。褰珠箔。此时景物正萧索。画楼月影寒，西风吹罗幕。吹罗幕。往事思量著。"阳台梦云："薄罗衫子金泥凤。困纤腰怯铢衣重。笑迎移步小兰丛。金翘玉凤。 娇多情脉脉，羞把同心弄。楚天云雨却相和，又入阳台梦。"旧本有改"金泥凤""凤"字为"缝"字者。［北梦琐言］

　◎　庄宗如梦令
　　庄宗尝制小词云："曾宴桃源深洞。一曲舞鸾歌凤。长记别伊时，和泪出门相送。如梦。如梦。残月花烟重。"盖其自度曲也。古今词话又云：後唐庄宗修内苑掘得断原先，中有三十二字，令乐工入律歌之。一名忆仙姿。［词统］

　◎　元宗山花子
　　金陵妓王感化善词翰，元宗手写山花子二阕赐之云："菡萏香消翠叶残。西风愁起绿波间。还与韵光共憔悴，不堪看。 细雨梦回鸡塞远，小楼吹彻玉笙寒。
　　多少泪珠何限恨，倚阑干。"又云："手卷真珠上玉钩。依前春恨锁重楼。风里落花论证是主，思悠悠。青鸟不传云外信，丁香空结雨中愁。回首绿波三峡暮，接天流。"［老旧续闻］

　◎　元宗浣溪沙
　　南唐书云：王感化善讴歌，声韵悠扬，清振林木。系乐部为歌板色。元宗尝作浣溪沙二阕，手写赐感化。後主即位，感化以词札上之，後主感动，赏赐感化甚优。古今词话以为後主作，非也。［词苑］

　◎　冯延巳乐章
　　冯延巳著乐章百馀阕，其鹤冲天词云："晓月坠，宿云披，银烛锦屏帏。建章钟动玉绳低，宫漏出花迟。"又归国谣词云："江水碧。江上何人吹玉笛。扁舟远送潇湘客。 芦花千里霜月白。伤行色。明朝便是关山隔。"见称於世。元宗乐府云："小楼吹彻玉笙寒。"延巳有"风乍起，吹皱一池春水"之句。皆为警策。元宗尝戏延巳曰："'吹皱一池春水'，干卿何事。"延巳对曰："未如下'小楼吹彻玉笙寒'。"元宗悦。［南唐书］

　◎　成幼文谒金门
　　今词话云：江南成幼文为大理卿，词曲妙绝。尝作谒金门云："风乍起，吹皱一池春水。"中主闻之，因按狱稽滞召诘之，且谓曰："卿职在典型，'一池春水'又何干於卿。"幼文顿首。又本事典云；南唐李国主尝责其臣曰："'吹皱一池春水'，干卿何事。"其臣即对曰："未如下'小楼吹彻玉笙寒'"二说不同，未详孰是。［苕溪渔隐］

　◎　雪中赋诗词
　　元宗保大五年元日，大雪，命太弟以下展燕赋诗词，令中人就私第赐李建勋继和。时建勋方会中书舍人徐铉，勤政殿学士张义方於溪亭，即时和进。乃召建勋、铉、义方三人同宴，夜艾方散。侍臣皆有诗词，铉为前後序。仍集名手图画，御容则高冲主之。侍臣、法部丝竹，则周文矩主之。楼阁宫殿，则朱澄主之。雪竹寒林，则董源主之。池沼禽鱼，则徐崇嗣主之。图成，皆为绝笔。［清异录］

　◎　乐工奏水调
　　中宗一日乘醉命春天水调，乐工惟歌"南朝天子爱风流"及"本为战争收拾得，却因歌舞破除休"。再四不易，因罢鼓吹。［古今词话］

　◎　王衍醉妆词
　　蜀主衍裹小巾，其尖如锥，宫妓多衣道服，簪莲花冠，施脂夹粉，名曰醉妆。
　　自制醉妆词云："者边走。那边走。只是寻花柳。那边走，者边走。莫厌金杯酒。"又尝宴於怡神亭，自执板歌後庭花、思越人曲。［北梦琐言］

　◎　李玉箫唱王衍宫词
　　蜀宫人李玉箫爱唱王衍宫词"月华如水浸宫殿，有酒不醉真痴人"。後有以诗纪之者云："云散江城玉漏遥，月华浮动可怜宵。停歌不饮将何待试问当年李玉箫。"［五代轶事］

　◎　王衍宴怡神亭
　　衍尝宴怡神亭，召嘉王宗寿赴宴。宗寿因持杯谏衍："宜以社稷为念，少节宴饮。"其方言慷慨激烈，至於流涕。衍有愧色。佞臣潘在迎、顾在、韩昭等奏曰："嘉王从来酒悲，不足责。"乃相与谐谑戏笑。衍命宫人李玉箫歌衍所撰宫词侑宗寿酒，宗寿惧祸，乃尽饮之。在迎曰："嘉王闻玉箫歌即饮，请以玉箫赐之。"衍曰："王必不纳。"宗寿字永年，建之族子。［幸蜀记］

　◎　王衍甘州曲
　　王衍词惟以甘州曲中"画罗裙。能结束，称腰身"三句为最。［古今词话］

　◎　宫人唱甘州曲
　　蜀王衍奉其太后太妃祷青城山，宫人皆衣云霞之衣。後主自制甘州曲，令宫人唱之，其辞哀怨，闻者凄惨。词曰："画罗裙。能结束，称腰身。柳眉桃脸不胜春。薄媚足精神。可惜许，沦落在风尘。"衍意本谓神仙而在凡尘耳。後降中原，宫伎多沦落人间。始其语。［十国春秋］

　◎　孟昶玉楼春
　　蜀主孟昶令罗城上尽种芙蓉，盛开四十里，语左右曰："以蜀为锦城，今观之，真锦城也。"尝夜同花蕊夫人避暑摩诃池上，作玉楼春词云："冰肌玉骨清无汗。水殿风来暗香满。绣帘一点月窥人，欹枕钗横云鬓乱。 起来琼户启无声，时见疏星渡河汉。屈指西风几时来，只恐流年暗中换。"［温叟词话］

　◎　花蕊夫人采桑子
　　花蕊夫人制采桑子题葭萌驿壁，才半阕，为军骑促行。後有续成之者云："三千宫女如花貌，妾最婵娟。此去朝天。只恐君王宠爱偏。"花蕊至宋，尚有"十四尤人齐解甲，更无人个是男儿"之句。岂有随昶行，而作此败节之语。［太平清话］

　◎　孟昶相见欢
　　後蜀主孟昶好学，为文皆本於理。居恒谓李昊、徐光溥曰："王衍浮薄而好轻艳之词，朕不为也。"然昶亦工声曲，有相见欢词。［十国春秋］

　◎　花蕊夫人题壁
　　蜀亡，花蕊夫人随孟昶行，至葭萌驿，题壁云："初离蜀道心将碎，离恨绵绵。春日如年。马上时时闻杜鹃。"书未竟，为军骑促行，只二十二字。及见宋祖，有"十四尤人齐解甲，更无一个是男儿"之句，足愧须眉矣。後召入宫，昌陵亦惑之。晋邸数谏昌陵，不听。一日从猎苑中，花蕊在侧，晋邸方调弓矢引满拟兽，忽回射花蕊，一箭而死。［词苑］

　◎　徐光溥以艳词罢相
　　後蜀徐光溥时号睡相，坐以艳词挑前蜀安康长公主罢相云。［十国春秋］

　◎　李後主词
　　李後主煜菩萨蛮词云："铜簧韵色锵寒竹。新声慢奏移纤玉。眼色暗相勾。
　　娇波横欲流。 雨云深绣户。来便谐衷素。宴罢又成空。梦迷春睡中。"又"花明月暗飞轻雾。今宵好向郎连去。划袜下香阶。手提金缕鞋。 画堂南畔见。一晌偎人颤。奴为出来难。教君恣意怜。"按两词为继立周后作也。周后即昭惠后之妹，昭惠感疾，周后常留禁中，故有"来便谐衷素，教君恣意怜"之语，声传外庭。至再立后，成祀而已。韩熙载等皆为诗讽焉。［古今词话］

　◎　潘佑以词讽谏
　　南唐张泌、潘佑、徐铉、汤悦，俱有才名，後主於宫中作红罗亭，四面栽红梅，欲以艳曲记之。佑应令云："楼上春寒三四面。桃李不须夸烂漫。已失了东风一半。"时已失淮南，故佑以词讽谏云。［鹤林玉露］

　◎　昭惠后创新声
　　南唐大周后即昭惠后，尝雪夜酣宴，举杯属後主起舞。後主曰："汝能创为新声，则可。"后即命笺缀谱，喉无滞者，笔无停思，谱成，名邀醉舞破。又，恨来迟破亦昭惠作。二词俱失，无有能传其音节者。［填词名解］

　◎　宫人流珠
　　念家山破，後主煜所作，盖旧曲有念家山，後主亲演为破。昭惠后亦作邀醉舞破、恨来迟破。既久，而忘之。後主追悼昭惠，询问旧曲，无复晓者。宫人流珠独能记忆，故三曲复有名传。［填词名解］

　◎　念家山破
　　南唐後主乐曲有念家山破，至襟祖开宝八年，悉收其地，乃入朝，是念家山破之应也。［陈乐书］

　◎　後主围城中赋词
　　後主於围城中赋临江仙，未终而城破。其词云："樱桃落尽春归去，蝶翻金粉双飞。子规啼月小楼西。玉钩牵幕，惆怅卷金泥。 门掩寂寥人散後，望残烟草凄迷。"於此停笔。後有刘延仲补之云："何时重听玉骢嘶。扑帘柳絮，依约梦回时。"而花间集所载，有"烬香闲袅凤凰儿。空持裙带，回首故依依"，故是全本。亦见耆旧续闻备记之。［乐府纪闻］

　◎　宫人庆奴
　　南唐宫人庆奴，後主尝赐以词云："风情渐老见春羞。到处芳魂感旧游。多见长条似相识，强垂烟穗拂人头。"书於黄罗扇上，流落人间，盖柳枝词也。［客座赘语］

　◎　後主归宋後赋词
　　後主归宋後，与故宫人书云："此中日夕，只以眼泪洗面。"每怀故国，词调愈工。其赋浪淘沙有云："梦里不知身是客，一晌贪欢。""流水落花春去也，天上人间。"其赋虞美人有云："问君能有几多愁。恰似一江春水向东流。"旧臣闻之，有泣下者。七夕在赐第作乐，太宗闻之怒，更得其词，故有赐牵机药之事。［乐府纪闻］

　◎　徐铉见李煜
　　徐铉归朝，为左散骑常侍，迁给事中。太宗一日问："曾见李煜否。"铉对："臣安敢私见之。"帝曰："但言朕令卿往见可矣。"铉遂迳往其居，望门下马，一老卒守门，徐言："愿见太尉。"卒言："有旨，不得与人接。"徐云："奉旨来。"老卒往报。徐入，立庭下久之。老卒遂取旧椅子相对，铉遥见，谓卒曰："但正衙一椅足矣。"顷间，李主纱帽首服而出。铉方拜，遽下阶引其手以上。
　　铉辞宾主之礼。李主曰："今日岂有此礼。"徐引椅少偏，乃敢坐。後主乃默不言。忽长吁曰："当时悔杀了潘佑、李平。"铉既去，有旨召对，询後主何言。
　　铉不敢隐。又七夕在赐第命故妓作乐，声闻於外，太宗闻之大怒。又传"小楼昨夜又东风"，及"一江春水向东流"之句，遂被祸云。［王钅至默记］

　◎　後主归宋後及临行时作词
　　南唐主归宋後作长短句云："帘外雨潺潺。春意阑珊。罗衾不耐五更寒。梦里不知身是客，一晌贪欢。 独自暮赁阑。无限江山。
　　别时容易见时难。流水落花春去也，天上人间。"含思凄惋，未几下世。其归国临行有词云："四十年来家国，三千里地山河。凤阁龙楼连霄汉，玉树琼枝作烟萝。几曾识干戈。 一旦归为臣虏，沈腰潘鬓销磨。最是苍皇辞庙日，教坊犹奏别离歌。挥泪对宫娥。"东坡谓："后主既为樊若水所卖，举国与人，故当痛哭於九庙之前，谢其民而後行。顾乃挥泪对宫娥听教坊离曲哉。"［词苑］

　◎　李重光深院静
　　李重光深院静小令，升庵曰："词名捣练子，即咏捣练也。"复有云鬓乱一篇，其词亦同众刻无异。尝见一旧本，则俱系鹧鸪天，二词之前，各有半阕。其云鬓乱一阕云："节气虽佳景渐阑。吴绫己暖越罗寒。朱扉日暮随风掩，一树藤花独自看。 云鬓乱，晚妆残。带恨眉儿远岫攒。斜托香腮春笋嫩，为谁和泪倚阑干。"其深院静一阕云："塘水初澄似玉容。所思还在别离中。论证知九月初三夜，露似珍珠月似弓。 深院静，小庭空。断续寒砧断续风。无奈夜长人不寐，数声和月到帘栊。"［词苑］

　◎　李重光乌夜啼
　　李後主重光作乌夜啼一词，最为凄惋。其词曰："无方言独上西楼。月如钩。
　　寂寞梧桐深院锁清秋。 翦不断，理还乱，是离愁。别是一般滋味在心头。"所谓其音哀以思也。［词苑］

　◎　李後主词所本
　　颜氏家训云："别易会难，古人所重。江南饯送，下泣言离。北方风俗，不屑此事，歧路言别，欢笑分首。"李後主长短句盖用此耳。故云："别时容易见时难。"又云："别易会难无可奈。"颜说又本文选陆士衡答贾谧诗，云："分索则易，携手实难。"［能改斋漫录］

　◎　荆公与山谷论李後主词
　　荆公问山谷云："作小词曾看李後主词否。"云："曾看。"荆公云："何处最好。"山谷以"一江春水向东流"为对。荆公云："未若'细雨梦回鸡塞远，小楼吹彻玉笙寒。'又'细雨湿流光'最妙。"词苑云，细雨梦回二句，元宗词。
　　荆公误以为後主也。［雪浪斋日记］

　◎　后主是一词手
　　"归时休放烛花红，待踏马蹄清夜月。"致语也。"小楼昨夜又东风"及"问君能有几多愁，恰似一江春水向东流"，情语也。後主是一词手。［王世贞四部稿］

　◎　嵇康曲
　　薛九，江南富家子，得侍李後主。宫中善歌嵇康曲，曲为後主所制。江南平，流落江北，尝一歌之，座人皆泣，後易为嵇康曲舞。词云："薛九古十侍中郎。
　　兰香花媚生春堂。龙蟠王气变秋雾，淮声泗水浮秋霜。宜城酒烟生雾服。与君试舞当时曲。玉树遗词悔重听，黄尘染鬓无前绿。"［客座赘语］

　◎　李後主玉楼春
　　李後主宫中未尝点烛，每夜则悬大宝珠，光照一室。尝赋玉楼春词曰："晚妆初了明肌雪。春殿嫔娥鱼贯列。凤箫声断水云间，重按霓裳歌遍彻。 临风论证更飘香屑。醉拍阑干情未切。归时休放烛花红，待踏民蹄清夜月。"［词苑］

　◎　三高士
　　郑遨字云叟，滑州白马人，昭宗时举进士不第，弃妻子入少室山。其妻数以书劝归，辄投於火。好为词以见意，惜词多不传。闻华山有五粒松，脂沦入地，千年化为药，能去三尸。因徙华阴，欲求之。与道士李道殷、罗隐之善。遨种田，隐之卖药自给，殷有钓鱼术，钓而不饵。世止为三高士。［五代史］

　◎　曲子相公
　　和凝少时好为曲子，布於汴洛。洎入相，契丹号为曲子相公。有集百卷，自镂板以行世，识者非之。曰："此颜之推所谓讠令痴符也。"［花间集］

　◎　和成绩艳词
　　和成绩艳词每嫁名於韩，因在政论讳之也。又欲使人知之，乃作游艺集序曰："予有香奁、ぷ金，不传於世。"［乐府纪闻］

　◎　秦妇吟秀才
　　韦庄字端己，著秦妇吟，称为秦妇吟秀才。举乾宁进士，以才名寓蜀，蜀主建羁留之。庄有宠人，姿质艳丽，兼善词翰。建闻之，托以教内人为词，强夺去。
　　庄追念悒怏，作荷叶杯、小重山词，情意凄怨，人相传播，盛行於时。［古今词话］

　◎　韦庄词
　　韦端己思旧姬作荷叶杯词云："绝代佳人难得。倾国。花下见无期。一双愁黛远山眉。不忍更思惟。闲掩翠屏金凤。残梦。罗幕画堂空。碧天无路信难通。
　　惆怅旧房栊。"又"记得那年花下。深夜。初识谢襄时。水堂西面画帘垂。携手暗相期。 惆怅晓莺残月。相别。从此隔音尘。如今俱是异乡人。相见更无因。"又，小重山词云："一闭昭阳春又春。夜寒宫漏永，梦君恩。卧思前事暗消魂。
　　罗衣湿，新捏旧啼痕。 歌吹隔重阍。绕庭芳草绿，倚长门。尤般惆怅问谁论。
　　凝望立，宫殿欲黄昏。"流传入宫，姬闻之，不食死。［尧山堂外纪］

　◎　牛峤柳枝
　　牛峤字松卿，乾符中进士，事蜀为给事中。其杨柳枝词："不忿钱塘苏小小，引郎松下结同心。"见推於时。［古今词话］

　◎　牛峤望江南
　　牛松卿望江南词，一咏燕，一咏鸳鸯，是咏物而不滞於物者也。词家当法此。
　　［姜夔］

　◎　牛峤词刻细似晚唐
　　牛峤定西番为塞下曲，望江怨为闺中曲，是盛唐遗音。及读其"翠娥愁，不抬头"，"莫信彩笺书里，赚人肠断字"，则又刻细似晚唐矣。［陆游］

　◎　牛峤用南史
　　南史王诗"日蓦当归去，鱼鸟见留连"，俗本改蓦作暮，浅矣。孟蜀牛峤词，"日蓦天空波浪急"，正用语。［词品］

　◎　欧阳炯序花间
　　欧阳炯，即首序花间集者，每言愁苦之音易好，欢愉之语难工。其词大抵婉约轻和，不欲强作愁思。［蓉城集］

　◎　五鬼之一
　　炯事孟蜀後主，时号五鬼之一，曾约同僚纳凉於寺，寺僧可朋作耘田鼓歌以刺之，遂撤饮。炯始作三字令，有欧阳彬作生查子者，其弟也。［尧山堂外纪］

　◎　顾小词特工
　　蜀通正初，顾为内直小臣，命作亡命山泽赋，有"到处不生草"句。一时传笑。後官太尉，小词特工。［尧山堂外纪］

　◎　顾词开柳七
　　顾太尉诉衷情云："换我心，为你心，始知相忆深。"虽为透骨情语，已开柳七一派。［蓉城集］

　◎　阳春词杂入六一集中
　　冯正中乐府，思深语丽，韵逸调新，多至百首。有杂人六一集中者。黄山谷、陈後山虽以庸滥目之，然诸家骈金俪玉，而阳春词特为言情之作。［柳塘词话］

　◎　阳春词有元和气象
　　"宫瓦数行晓日，龙百尺春风。"殊有元和气象。阳春词尚饶蕴藉，堪与李氏齐驱。［蓉城集］

　◎　鹿虔词多感慨
　　鹿虔事蜀为永泰军节度使，初读书祠，见画壁有周公辅成王图，期以此见志。国亡不仕，词多感慨之音。［乐府纪闻］鹿虔高节鹿公高节，偶尔寄情倚声，而曲折尽变，有无限感慨淋漓处。［倪瓒］

　◎　魏承班词明净
　　魏承班词俱为言情之作，大旨明净，不更苦心刻意以竞胜者。［元好问］

　◎　人人喜效魏承班词
　　承班词较南唐诸公更淡而近，更宽而尽，人人喜效为之。如"相见绮筵时。
　　深情黯共知。难话此时心，梁燕双来去"。亦为弄姿无限。［柳塘词话］

　◎　尹鹗词明浅动人
　　後唐尹鹗官参卿，其词以明浅动人，以简净成句者也。［张玉田］

　◎　尹鹗秋夜月
　　尹鹗秋月，颇觉遵古，而非正赏之音。杏园芳更多颓唐之句。［古今词话］

　◎　尹鹗杏园芳
　　尹鹗杏园芳第二句"教人见了关情"，末句"何时休遗梦相萦"，遂开柳屯田俳调。至其临江仙云："西窗乡梦等闲成。逡巡觉後，特地恨难平。"又"昔年於此伴萧襄。相偎伫立，牵惹叙衷肠"，流递於後，令读者不能为怀。岂必曰花间尊前句皆婉丽也。［柳塘词话］

　◎　毛熙震集
　　蜀人毛熙震集止二十馀调，中多新警，而不为儇薄。［齐东野语］

　◎　毛秘监词
　　毛秘监词"象梳欹鬓月生云"，"玉纤时急绣裙腰"，"袅钗金燕软"，不止以浓艳见长也。卒章情臻，尤为可爱。其後庭花云："伤心一片如月，闲锁宫阙。"清平乐云："正是销魂时候，东风满院花飞。"南歌子云："妖羞爱问曲中名，杨柳杏花时节，几多情。"试问今人弄笔，能出一头地否。［柳塘词话］

　◎　毛文锡纱窗恨
　　毛文锡词大致匀净，不及熙震，其所撰纱窗恨可歌也。［古今词话］

　◎　毛文锡词流于率露
　　文锡词以质直为情致，殊不知流於率露。诸人评庸陋词者，必曰此仿毛文锡之赞成功而不及者。逮览其全集，有巫山岗一段云词，细心微诣，直造蓬莱顶上。
　　［叶梦得］

　◎　李琼瑶集
　　梓州李，其先波斯人。有诗名，以秀才豫宾贡事蜀主衍，国亡不仕。有琼瑶集，多感慨之音。其妹为衍昭仪，亦能词，有"鸳鸯瓦上忽然声"句，误入花蕊宫词中。［茅亭客话］

　◎　李志风土
　　李、欧阳炯辈俱蜀人，各制南乡子数首以志风土，亦竹枝体也。［周密］

　◎　牛希济词富赡
　　同光三年，唐主命蜀旧臣王锴等赋蜀亡诗，牛希济一律云："满朝文武欲朝天。不觉邻师犯塞烟。唐主再悬新日月，国王还却旧山川。"末云："古往今来亦如此，几曾欢笑几潸然。"唐主曰："希济不忘忠孝也。"赐缎百。词亦富赡，载花间集。［尧山堂外纪］

　◎　牛希济临江仙
　　希济临江仙，芊县温丽极矣。自有凭吊凄怆之意，得咏史体裁。［仇远］

　◎　孙光宪北梦琐言
　　孙光宪进遘兵戈之际，以金帛购书数万卷，著北梦琐言，亦多采词家逸事。
　　［古今词话］

　◎　孙光宪浣溪沙
　　小词有绝无含蓄自尔入妙者，孙葆光之浣溪沙也。［孙洙］

　◎　孙光宪佳句
　　孙葆光"一庭花雨湿春愁"，佳句也。［黄升］

　◎　韩熙载不羁
　　韩熙载放旷不羁，每得俸钱，辄为诸姬分去。乃著衲衣负筐，使门生舒雅执歌板，乞食於诸姬院，以取笑乐。及使中国，有云："我本江南人，去作江北客。
　　舟到江北来，举目无相识。不如归去来，江南有人忆。"［南唐近事］

　◎　陶词
　　国初，朝廷遣陶使江南，以假书为名，实使觇之。李献以书抵韩熙载曰："五柳公骄甚，其善待之。"至，果如李所言。熙载谓所亲曰："陶奉使非端介者，其守可隳，当使诸君一笑。"因令誊六朝书，半年乃毕。熙载使歌姬秦弱兰衣敝衣为驿卒女，见之，遂犯慎独之戒，作长短句赠之。明日，中主宴，俨然不可犯，中主持觥，使弱兰出歌所赠之词侑觞，大惭而罢。词名风光好，云："好姻缘。恶姻缘。只得邮亭一夜眠。别神仙。 琵琶拨尽相思调。知音少。再把鸾胶续断弦。是何年。"［侍儿小名录］

　◎　陶赠杜任娘词
　　陶尚书奉使江南，邂逅驿女秦弱兰，作风光好词。前人小说，或有以为曹翰者，疑以传疑，本不足论也。近乃见括苍所刻沈睿达之云巢编中所纪，独以为陶使吴越，惑娼妓杜任娘，遂作此词以求遗书为寻逸犬。且云："娼既得陶词，後遂发建立仁王院。"与诸家之说大异。审如其言，则此娼亦不凡矣。睿达杭人，所闻当不谬。院不知在何地，今城中吴山岗自有仁王院，建於近年者，亦非也。
　　［野雪锻］

　◎　张泌江城子
　　江南张泌，为李後主内史，以江城子二阕得名。国亡仕宋，与钱ㄈ谥议，泌每奏驳其人。少与邻女浣衣善，经年不见，夜必梦之。女别字，泌寄以诗云："多情只有春庭月，犹为离人照落花。"浣衣为之陨涕。［古今词话］

　◎　张泌浣溪沙
　　张子澄时有幽艳语，"露浓香泛小庭花"是也。时遂有以浣溪沙为小庭花者。
　　［花间集］

　◎　皇甫松摘得新
　　皇甫松为牛僧孺甥，以天仙子词著名，终不若摘得新二首为有达观之见。［花庵词客］

　◎　皇甫松竹枝采莲
　　皇甫松以竹枝、采莲排调擅场，而才名远逊诸人。花间集所载，亦止小令短歌耳。［元好问］

　◎　无名氏扑蝴蝶词
　　无名氏有扑蝴蝶词云："烟条雨叶，绿遍江南岩。思归倦客，寻春来较晚。
　　岫边红日初斜，陌上花飞正满。凄凉数声羌管。怨春短。 玉人应在，明月楼中，画眉懒。鸾笺锦字，多时鱼雁断。恨随去水东流，事与行云共远。罗衾旧香犹暖。"一篇情景周挚，换头句，逼真周秦之先声也。［词统］

　◎　西蜀南唐词
　　词至西蜀、南唐，作者日盛，往往情至文生，缠绵流露。不独为苏、黄、秦、柳之开山，即宣和、绍兴之盛，皆兆於此矣。论者乃有世代升降之感。不知天地之运日开，山川之秀不尽，有不知其然而然者，非可胶柱而鼓瑟也。［玉茗堂集］

　　●卷四·宋一

　◎　宋初帝王以不词见
　　词盛於宋，而国初宸翰无闻，然观钱ㄈ之"金凤欲飞遭掣搦"，为艺祖所赏。
　　李煜之"一江春水向东流"，为太宗所忌。开创之主，非不知词，不以词见耳。
　　嗣则有金珠乞诗之宫嫔，有提举大晟之官僚，按月律进词承宣，命珥笔宠诸词人，良云盛事，奚必宸翰之远播哉。［古今词话］

　◎　钱ㄈ献词
　　吴越後王来朝，太祖为置宴，出内伎弹琵琶。王献词曰："金凤欲飞遭掣搦。
　　情脉脉。行即玉楼云雨隔。"太祖起，拊其背曰："誓不杀钱王。"［後山诗话］

　◎　缓缓歌
　　吴越王妃每岁归临安，王以书遗之云："陌上花开，可缓缓归矣。"吴人用其语为缓缓歌。後苏东坡为易其词歌之。"陌上山花无数开，人争看翠来"，即古清平调也。［古今词话］

　◎　後主作词未就而城破
　　南唐後主在围城中作临江仙词，未就而城破。尝见其残稿点染晦昧，心方危窘，不在书耳。艺祖曰："李煜若以作词工夫治国家，岂为吾所俘也。"［西清诗话］

　◎　後主於围城中春间作词
　　按太祖实录及三朝正史云，开宝七年十月，诏曹棚、潘美等帅师伐江南。八年十一月，拔升州。今後主词"樱桃落尽"云云，乃咏春景，非十一月破城时作。
　　然王师围陵凡一年，後主於围城中春间作此词，亦未可知。方是时，其心岂不危急。［苕溪渔隐］

　◎　潘阆忆馀杭
　　潘逍遥狂逸不羁，往往有出尘之语，自制忆馀杭词三首，一时盛传。东坡爱之，书於玉堂屏风。石曼卿使画工绘之作图，其词曰："长忆西湖湖水上。尽日凭阑湖上望。三三两两钓鱼舟。岛屿正清秋。笛声依约芦花里。白鸟成行忽飞起。
　　别来闲想整纶竿。思入水云寒。"又，"长忆孤山山影独。山在湖心如黛簇。僧房四面向湖开。轻棹去还来。 芰荷香细连云阁。阁上清声檐下铎。别来尘土浣人衣。空役梦魂飞。"又，"长忆西湖添碧溜。灵寺前天竺後。冷泉亭上旧曾游。
　　三伏似清秋。 白猿时见攀高树。长啸一声何处去。别来几向画图看。终是欠峰峦。"旧刻或云虞美人，或云酒泉子，皆误。更有失去第二首"山岗影独"字，第二首添"碧溜"字者，不成词矣。［古今词话］

　◎　潘阆语带烟霞
　　潘阆忆孤山词，句法清古，语带烟霞，近时罕及。［陆淞］

　◎　仁宗论乐
　　仁宗尝语张文定、宋景文曰："孟子可谓知乐矣，今乐犹古乐。"又曰："自排偏以前，音声不相侵乱，乐之正也。自入破之後，始侵乱矣，至此则郑卫也。"［随手杂录］

　◎　裕陵制瑶台第一层
　　武才人色冠後庭，裕陵得之，会教坊献新声，因为制词，号瑶台第一层。［後山诗话］

　◎　寇准江南春
　　寇莱公诗才思融远，年十九，成太平兴国进士，初知巴东县，有诗云："野水无人渡，孤舟尽日横。"又尝为江南春词云："波渺渺，柳依依。孤村芳草远，斜日杏花飞。江南春尽离肠断，苹满汀洲人未归。"一时脍炙。［温公诗话］

　◎　寇准诗词
　　寇莱公诗，若"野水无人渡，孤舟尽日横"之句，深入唐人三昧。初授归州巴东令，人皆以寇巴东呼之，以比韦苏州。然富贵时所作诗皆凄楚愁怨，尝为江南春词一阕，脍灸人口。又有诗曰："杳杳烟波隔千里。白苹香散东风起。日落汀洲一望时，愁心不断如春水。"余尝谓世之深於诗者，尽慕唐人清怨悲感，以主其格。不知清极则志飘，感深则气谢。莱公富贵时，送人使岭南云："到海只十里，过山岗应万重。"人以为警绝。晚窜海康，至境，首吏呈图经迎拜於道。
　　公问州去海远近。曰："只可十里。"憔悴奔窜已兆於此矣。余尝爱王沂公曾布衣时，以所业质吕文穆公蒙正，卷有早梅诗云："雪中未问和羹事，先向百花头上开。"文穆曰："此生已次第安排作状元宰相矣。"后果然。［蓼花洲闲录］

　◎　晏殊词不减延巳乐府
　　晏元献尤喜冯延巳歌词，其所自作，亦不减延巳乐府。
　　木兰花云："重头歌咏响忽，入破舞腰红乱旋。"重头、入破，皆管弦家语也。［父诗话］

　◎　晏殊词不作妇人语
　　晏叔原谓蒲传正曰："先君一生小词，未尝作妇人语。"傅正曰："'绿杨芳草长亭路，年少抛人容易去'，岂非妇人语。"叔原曰："公谓年少为所欢乎。
　　因公言乃解得乐天诗'欲留所欢待富贵，富贵不来所欢去'"。傅正笑而悟其言之失。［诗眼］

　◎　陈尧佐词
　　皇中，吕夷简致仕，仁宗问："卿去论证可代者。"夷简荐陈尧佐，上遂召还大拜。吕生日，陈携酒过之，作踏莎行词曰："二社良辰，千家庭院。翩翩又睹双飞燕。凤凰巢稳许为邻，潇湘烟暝来何晚。 乱入红楼，低飞绿岸。画梁轻拂歌尘转。为谁归去为谁来，主人恩重珠帘卷。"吕笑曰："只恐卷帘人已老。"陈曰："但得公老於廊庙，莫愁调鼎事无功。"二公相推，何等蕴藉。［词苑］

　◎　钱惟演词
　　钱惟演，吴越王ㄈ之子，为中书门下平章事，坐擅议宗庙，且与后家通婚，落职为崇信军节度使。其玉楼春词云："城上风光莺语乱。城下烟波春拍岩。绿杨芳草几时休，泪眼悉肠先已断。 情怀渐觉成衰晚。莺镜朱颜惊暗换。昔年多病厌芳尊，今日芳尊惟恐浅。"此公暮年之作，词极凄惋。［黄升］

　◎　钱惟演谪汉东词
　　钱思公谪汉东日，撰玉楼春词，酒阑歌之，必为泣下。後阁有白发歌姬，乃旧日邓王舞鬟惊鸿也。言先王将薨，戒挽铎中歌木兰花，引绋为送。今相公其将危乎。果然。［侍儿小名录］

　◎　韩琦点绛唇
　　韩稚圭点绛唇词云："病起恹恹，庭前花影添憔悴。乱红飘砌。滴尽真珠泪。
　　惆怅前春，论证向花前醉。愁无际。武陵凝睇。人远波空翠。"公经国大手，而小词乃以情韵胜人。［词苑］

　◎　韩琦维扬好与安阳好
　　皇初，魏公镇扬州，撰维扬好四章，所谓"二十四桥千步柳，春风十里上珠帘"者是也。後罢相出镇安阳，复作安阳好词十章，皆望江南调也。［吴虎臣］

　◎　范仲淹送神诗
　　范文正公谪睦州，过严陵祠下，会吴俗岁祀，里巫送神，歌满江红，有云："桐江好，洲漠漠。波似染，山如削。绕严陵滩畔，鹭飞鱼跃。"公曰："吾不善音律，但撰一绝送神。"云："汉包六合纲英豪。一个冥鸿惜羽毛。世祖功臣三十六，云台争似钓台高。"吴俗至今歌之。［湘山野录］

　◎　范仲淹渔家傲
　　范希文守连日，作渔家傲数首，皆以"塞上秋来风景异"为起句。欧阳公尝呼为穷塞主之词。［东轩笔录］

　◎　范仲淹苏幕遮
　　范文正公苏幕遮词云："碧云天，红叶地。秋色连波，波上寒烟翠。山岗映斜阳天接水。芳草无情，更在斜阳外。 黯乡魂，追旅思。夜夜除非，好梦留人睡。明月楼高休独倚。酒入愁肠，化作相思泪。"公之正气塞天地，而情语入妙至此。［词苑］

　◎　范韩词
　　范文正公、韩魏公，一时勋德重望，而范有御街行词，韩有点绛唇词，皆极情致。予友朱良规尝云："天之风月，地之花柳，与人之歌舞，无此不成三才。"虽戏语，亦有理也。［杨慎］

　◎　不以人废言
　　贤如寇准、晏殊、范仲淹，勋名重臣，不少艳词。即丁谓、贾昌朝、夏竦，亦有绮语流传，当不以人废言也。［古今词话］

　◎　贾昌朝木兰花令
　　贾昌朝木兰花令词："都城水绿嬉游处。仙棹往来人笑语。红随远浪泛桃花，雪散平沙飞柳絮。 东君欲共春归去。一阵狂风和骤雨。碧油红旆锦障泥，斜日画桥芳草路。"黄叔云："文元公生平惟赋此一词，极有风味。"［古今词话］

　◎　苏易简越江吟
　　宋初以词章早著名者，梓州苏易简作越江吟，载百明珠。蜀之大魁自此始。

　◎　王禹点绛唇钜野王禹作点绛唇，见小畜集，其文章亦重於当世。［古今词话］王元之有小畜集，其点绛唇词"水村渔市，一缕孤烟细"之句，清丽可爱，岂止以诗擅名。［词苑］

　◎　王琪望江南
　　王君玉有望江南词十首，自谓谪仙。王荆公酷爱其"红绡香润入梅天"句。
　　［陈辅之］

　◎　王琪对句
　　晏元献赴杭，道过维扬，憩大明寺，暝目徐行，使吏诵壁间诗版，戒勿言爵里姓名，终篇者无几。别诵一诗，问之，江都王琪也，召之同游池上。时春晚，已有花，元献曰："每得句书壁，或弥年未尝强对，且如'无可奈何花落去'，至今未有偶。"琪应声曰："'似曾相识燕归来'何如。"元献大喜，由此辟置馆职。［苕溪渔隐］

　◎　欧阳修爱王琪燕词
　　欧阳文忠爱王君玉燕词云："烟径掠花飞远远，晓窗惊梦语匆匆。"圣俞以为不若李尧夫燕诗云："花前语涩春犹冷，江上飞高雨乍晴。"君玉全章云："江南燕，轻绣帘风。二月池塘新社过，六朝宫殿旧巢空。颉颃恣西东。 王谢宅，曾入绮堂中。烟径掠花飞远远，晓窗惊梦语匆匆。偏占杏梁红。"［能改斋漫语］

　◎　聂冠卿词不多见
　　聂冠卿词不多见，其多丽一首，有"露洗华桐，烟霏丝柳"四句，所谓玉中之拱璧，珠中之夜光。每一观之，抚玩无ル。［黄升］

　◎　聂冠卿多丽词
　　翰林学士聂冠卿，尝於李良定公席上赋多丽词云："想人生，美景良辰堪惜。向其间，赏心乐事，来难是并得。况东城凤池沁苑，泛晴波，浅照金碧。露洗华桐，烟霏丝柳，绿阴摇曳，荡春一色。画堂迥，玉簪琼佩，高会尽词客。清歌久，重燃绛蜡，别就瑶席。 有翩若惊鸿体态，暮为行雨标格。逞珠喉，缓歌妖丽词云，似听流莺乱花隔。慢舞萦回，娇鬟低，腰肢纤细困无力。
　　忍分散，彩云归後，何处更寻觅。休辞醉，明月好花，莫漫轻掷。"蔡君谟时知泉州，寄良定公书云："新传多丽词，述宴游之娱，使病夫举首增叹。又近者有客至自京师，言诸公春日多会於元伯园池，因念昔游，辄形篇咏。'绿渠春水走潺。画阁峰峦映碧鲜。酒令已行金盏侧，乐声初认翠裙圆。清游胜事传都下，多丽词新到海边。曾是尊前沉醉客，天涯回首重依然。'"［复斋漫录］

　◎　林逋咏梅
　　林君复结庐孤山，二十年足不及城市，真宗赐以粟帛，诏长吏岁时存问，有咏梅霜天晓角词云："冰清雪洁。昨夜梅花发。甚处玉龙三弄，声摇动、枝头月。
　　梦绝。金兽。晓寒兰烬灭。要卷珠帘清赏，且莫扫、阶前雪。"又咏草点绛唇词云："金谷年年，乱生春色谁为主。馀花落处。满地和烟雨。 又是离歌，一阕长亭暮。王孙去。萋萋无数。南北东西路。"［古今词话］

　◎　林逋咏草
　　林和靖不特工於诗，且工於词。如咏草一首"金谷年年，乱生春色谁为主"，终篇不露一草字。与觉范咏梅一首"风吹平野，一点香随马"，终篇不露一梅字回同一雅洁。［诗话总龟］

　◎　六一词
　　欧阳永叔中岁居颍日，自以集古一千卷，藏书一尤卷，琴一张，棋一局，酒一壶，公以一翁老於五物间，称六一居士，有六一词。［乐府纪闻］

　◎　欧阳修自云所作多在三上
　　欧阳公尝致意於诗，温柔敦厚，诗教也，所得多矣。吟咏之馀，溢为词章，平山堂集，盛传於世。公自云所作多在三上者，枕上、马上、厕上也。［罗泌序］

　◎　欧阳修浣溪沙
　　欧阳公浣溪沙云："堤上游人逐画船。拍堤春水四垂天。绿杨楼外出秋千。"只一出字，自是後人道不到。［晁补之］

　◎　欧阳修咏草
　　"阑干十二独凭春。晴碧远连云。千里尤里，二月三月，行色苦愁人。 谢家池上，江淹浦畔，吟魄与离魂。那堪疏雨滴黄昏。更特地、忆王孙。"此阳公少年游咏草词也。不惟君复、圣俞二词不及，求诸唐人温、李集中，殆与之为一矣。［吴虎臣］

　◎　欧阳修蝶恋花
　　"庭院深深深几许。杨柳堆烟，帘幕无重数。金勒雕鞍游冶处。楼高不见章台路。 雨横风狂三月暮。门掩梨花，无计留春住。泪眼问花花不语。乱红飞过秋千去。"欧阳修蝶恋花词也。李易安酷爱其语，遂用作庭院深深数阕。杨升庵云："一句中连三字者，如'夜夜夜深闻子规'，又'日日日斜空醉归'，又'更更更漏月明中'，又'树树树梢啼晓莺'，皆善用叠字也。"［词苑］

　◎　欧阳修为官妓赋词
　　钱惟演宴客後园，一官妓与永叔後至。诘之，妓对以失钗故。钱曰，乞得欧阳推官一词，当即偿汝。永叔即席云："柳外轻阴池上雨，雨声滴研讨会荷声。
　　小楼西角断虹明。阑干倚遍，留待月华生。 燕飞来栖画栋，玉钩垂下帘旌。凉波不动簟纹平。水晶双枕，旁有堕钗横。"［尧山堂外纪］

　◎　刘伪作
　　西清诗话谓欧词之浅近者是刘伪作。又云：元丰中崔公度跋冯延巳阳春词云，其间有入六一词者。今柳三变词亦有杂入平山堂集者。则知浮艳者皆非公作也。［古今词话］

　◎　欧阳修平山堂词
　　"山色有无中"，欧阳公咏平山堂句也。或谓平山堂望江南诸山甚近，公短视故耳。东坡为公解嘲，乃赋快哉亭词云："记得平山堂上，欹枕江南烟雨，杳杳没孤鸿。认得醉翁语，山岗色有无中。"盖山岗色有无，非烟雨不能也。然公词起句是"平山阑槛倚晴空"，安得烟雨，恐东坡终不能为公解矣。［词苑］

　◎　欧阳修望江南
　　王钅至默记，载欧阳公望江南双调云："江南柳，叶小未成阴。人为绿轻那忍折，莺怜枝嫩不胜吟。留取待春深。 十四五，闲抱琵琶寻。堂上簸钱堂下走，恁时相见已留心。何况到如今。"初奸党诬公盗甥，公上表自白云："丧厥夫而无托，携孤女以来归。"张氏此时年方十岁。钱穆父素恨以，笑曰："此正学簸钱时也。"欧知贡举，下第举人复作醉蓬莱讥之。按欧公此词出钱氏私志，盖钱世昭因公五代史中多毁吴越，故丑诋之。其词之猥弱，必非公作，不足信也。［词苑］

　◎　欧词与阳春花间相混
　　欧公小词，间见诸词刻。陈氏书录一卷，其间多有与阳春、花间相混者，亦有鄙亵之语一二厕其中，当是仇人无名子所为。近有醉翁琴趣外篇，凡六卷二百馀首，所谓鄙亵之语，往往而是，不止一二也。前题东坡序八九语，词气卑陋，不类坡作，益可以证词之伪。［词苑］

　◎　宋采侯
　　宋子京为天圣中翰林，以赋采侯中博学宏词科第一，有"色映堋云烂，声连羽月迟"之句，时呼为宋采侯。每夕临文，必使丽姝燃双椽烛，即张子野所谓"红杏枝头春意闹"尚书也。［古今词话］

　◎　宋祁词风流闲雅
　　宋景文以馀力游戏为词，而风流闲雅，超出意表。［李之仪］

　◎　宋祁鹧鸪天
　　宋祁为学士，一日遇内家车子数辆於繁台，不及避，车中有搴帘者曰："此小宋也。"祁惊讶不已，为作鹧鸪天词云："画毂雕轮狭路逢。一声肠断绣帘中。
　　身无彩风双飞翼，心有灵犀一点通。 金作屋、玉为笼。车如流水马如龙。刘郎已恨蓬山远，更隔蓬山岗一尤重。"传唱达禁中。仁宗闻之，问第几车子，有内人自陈。顷之宣学士赴宴，从容语之，祁惶惧。仁宗曰："蓬山不远。"遂以内人赐之。［词林海错］

　◎　刘敞词
　　侍读刘匀守维扬，宋景文赴寿春，道出治下，原父为具以待。又为踏莎行词以侑欢云："蜡炬高，龙烟细细。玉楼十二门初闭。疏帘不卷水晶寒，小屏半掩留璃翠。 桃叶新声，榴花美味。南山宾客东山伎。利名不肯放人闲，忙中偷取工夫醉。"宋即席为浪淘沙近以别原父云："少年不管。流光如箭。因循不觉韶华换。到如今，始惜月满、花满、酒满。 扁舟欲解垂杨岸。尚同欢宴。日斜歌阕将分散。倚兰桡、望水远、人远。""南山宾客东山伎"，本白乐天诗。
　　［能改斋漫录］

　◎　孙洙词
　　孙巨源於元丰间居翰苑，与李端愿太尉往来尤数。会一旦锁院，宣召者至其家，则出数十辈踪迹之，得之於李氏。时李新纳妾，能琵琶，公饮不肯去，而迫於宣命，入院几十鼓矣，遂草三制罢，复作长短句以记别恨："楼头尚有三通鼓。何须抵死催人去。上马苦匆匆。琵琶曲未终。 回头凝望处。那更廉织雨。
　　谩道玉为堂。玉堂今夜长。"迟明遣以示李。［黄升］

　◎　孙洙词多为晏几道所夺
　　孙洙词多为晏几道所夺。［艺林学山］

　◎　晏几道鹧鸪天
　　庆历中，开封府与棘寺同日狱空，仁宗宫中宴集，宣晏几道作鹧鸪天以歌之，得旨受赏。大意先赋升平之盛，又见祥瑞之征，而末句略近之，极为得体。
　　所传"朝来又奏圜扉静，十样宫眉捧寿觞"句是也。亦以志一时之治化云。［古今词话］

　◎　吴几道乐府
　　晏叔原乐府寓以诗人句法，精壮顿挫，能动摇人心，合者高唐、洛神之流，下者亦不减桃叶、团扇云。［黄庭坚］

　◎　晏几道不蹈袭人语
　　叔原不蹈袭人语，风度闲雅，自是一家。如"舞低杨柳楼心月，歌尽桃花扇底风"，乃知此人必不生於三家村中者。［晁补之］

　◎　鬼语
　　伊川闻诵叔原词"梦魂惯得无拘检，又踏杨花过谢桥"，笑曰："鬼语也。"意颇赏之。［程叔彻］

　◎　晏几道词可追步花间
　　叔原词在诸名胜中独可追逼花间，高处或过之。［陈质斋］

　◎　石曼卿词少有流传
　　石曼卿，真宗朝学士，生平遗世事，死後有见之者。曰："我今为仙，主芙蓉城。"其扪虱庵长短句少有流传者。［古今仙鉴］

　◎　党怀英吊石曼卿词
　　曼卿通守朐山，遣人以泥封桃李核，弹之岩谷间，嗣後花开满山。又尝携伎石室中，鸣弦为冰车铁马之声。後党竹为词以吊之云："铁马冰车断遗响，林花石室自春风。芙蓉城阙五云中。"［尧山堂外纪］

　◎　石曼卿对长吉歌
　　李长吉歌"天若有情天亦老"，人以为奇绝无对。石曼卿对以词曰："月如无恨月长圆。"足为效敌。［温叟诗话］

　◎　梅尧臣咏草
　　梅圣俞有苏幕遮咏草词云："露堤平，烟墅杳。乱碧萋萋，雨後江天晓。独有庾郎年最少。地青袍，嫩色宜相照。 接长亭，迷远道。堪怨王孙，不记归期早，落尽梨花春又了。满地残阳，翠色和烟老。"与六一词咏草一首同妙。［古今词话］

　◎　梅尧臣莫打鸭
　　吕士隆知宣州，好笞妓，适杭妓到，喜之。一日，欲笞宣妓，妓曰："不敢辞，但恐杭妓不安。"士隆宥之。梅圣俞为词曰："莫打鸭，打鸭惊鸳鸯。鸳鸯新向池中浴，不比孤洲老鸹。"若增一句，即谢秋襄也。［温叟词话］

　◎　梅尧臣禽言
　　辍耕录载梅圣俞禽言四章云："泥滑滑，苦竹冈。雨潇潇，马上郎。马蹄凌雨又急，此鸟为君应断肠。""婆饼焦，儿不食。尔父向何之，尔缡母山头化为石。山头化石可奈可，遂作微禽啼不息。""提壶芦，沽美酒。风为宾，树为友。
　　山花撩乱目前开，劝尔今朝千万寿。""不如归去，春山云暮。万木兮参天，蜀道兮何处。人言有翼可高飞，安用空啼向春树。"此与文与可题竹十字令俱长短句，金元人皆有和词，而不可以被以管弦者也。［古今词话］

　◎　司马光阮郎归
　　司马温公词云："渔舟容易入深山。仙家日日闲。绮窗纱幌映朱颜。相逢醉梦间。 松露冷，海霞斑。匆匆整棹还。落花寂寂水潺潺。重寻此路难。"盖阮郎归本意也。［古今词话］

　◎　王安石集句
　　王荆公筑草堂於半山，引八功德水作小港，其上叠石作桥。为集名填菩萨蛮云："数间茅屋闲临水。窄衫短帽垂杨里。花是去年红。吹开一夜风。 梢梢新月偃。午睡醒来晚。何物最关情。黄鹂三两声。"後黄豫章戏效其体云："半烟半雨桥畔。渔翁醉著无人唤。疏懒意何长。春风花草香。 江山如有待。此意陶潜解。问我去何之。君行即自知。"［能改斋漫录］

　◎　王安石桂枝香金陵怀古，诸公寄调桂枝香者三十馀家，惟王介甫为绝唱。
　　东坡见之叹曰："此老乃野狐精也。"其词云："登临送目。正故国晚秋，天气初肃。千里澄江似练，翠峰如簇。征帆去棹残阳里，背西风、酒旗斜矗。采舟云淡，星河鹭起，图画难足。 念自昔、豪华竞逐。叹门外楼头，悲恨相续。千古凭高，对此漫嗟荣辱。六朝旧事随流水，但寒烟、衰草凝绿。至今商女，时时犹唱，後庭遗曲。"［古今词话］

　◎　王安礼王安国王词
　　介甫弟和甫，名安礼，有潇湘逢故人慢云："引多少梦魂归绪，洞庭烟棹渔蓑。"弟平甫，名安国，有减字木兰花云："月破黄昏。帘里馀香马上闻。"子，字元泽，有心疾，妻独居小楼事佛，介甫怜而嫁之。作眼儿媚词，有"相思只在，丁香枝上，豆蔻梢头"之句。更有倦寻芳云："恨被榆钱，买断两眉长斗。"皆人所不能及。［古今词话］

　◎　韩缜留别词
　　元丰初，韩丞相缜以枢密院都承旨使北。将行，剧饮通夕，作乐府词留别爱妾。翌日，神宗已密知之，忽中批步军司遣兵搬家追送之。缜初莫测，久之，知自乐府发也。缜之词，由此盛传於天下。［石林诗话］

　◎　韩缜咏草
　　韩缜有爱姬能词，韩参使时，姬作蝶恋花送之云："香作风光浓著露。正恁双栖，又遣分飞去。密诉东君应不许。泪波一洒奴衷素。"神宗知之，遣使送行。
　　刘父赠以诗："卷耳幸容留婉娈，皇华何啻有光辉。"莫测中旨何自而出。後乃知姬人别曲传入内庭也。韩亦有词云："锁离愁，连绵无际，来时陌上初薰。
　　绣帽人念远，暗垂球露，泣送征轮。长行长在眼，更重重、流水孤云。但望极楼高，尽日目断王孙。 消魂。池塘别後，曾行处、绿妒轻裙。恁时携素手，乱花飞絮里，缓步香茵。朱颜空自改，向年年、芳草长新。遍绿野，嬉游醉眼，莫负青春。"此凤箫吟咏芳草以留别，与兰陵王咏柳以叙别同意，後人竟以芳草为词名，则失凤箫吟原唱意矣。［乐府纪闻］

　◎　张三影
　　客谓张子野曰："人咸目公为张三中。谓公词有心中事，眼中泪，意中人也。"子野曰："何不谓之张三影。"客不喻。子野曰："'云破月来花弄影'、'娇柔嫩起，帘压卷花影'、'柳径无人，坠絮轻无影'。"此生平得意者。［乐府纪闻］

　◎　张先才不足而情有馀
　　子野词才不足而情有馀。［李之仪］

　◎　张先碧牡丹
　　晏元献尹京日，辟张先为通判。新纳侍儿，公甚属意。先能为诗词，公雅重之，每张来，令侍儿出侑觞，往往歌子野所为之词。其後王夫人浸不容，公即出之。一日，子野至，公与之饮，子野作碧牡丹云："步障摇红绮。晓月堕，沉烟砌。缓板香檀，唱彻伊家新制。怨入眉头，敛黛峰横翠。芭蕉寒，雨声碎。镜华翳，闲照孤鸾戏。思量去时容易。钿盒瑶钗，至今冷轻弃。望极蓝桥，但暮云千里。几重山，几重水。"令管伎歌之，至末句，公怃然曰："人生行乐耳，何自苦如此。"亟命於宅库支钱若干，复取前所出侍儿。既来，夫人亦不复谁何也。
　　［道山清话］

　◎　张先谢池春慢
　　子野於玉仙观道中逢谢媚卿，作谢池春慢云："缭墙重院，间有流莺到。绣被掩馀寒，画阁明新晓。朱槛连空阔，飞絮无多少。径莎平，池水渺。日长风静，花影闲相照。 尘香拂马，逢谢女、城南道。秀艳过施粉，多媚生轻笔。斗色鲜衣薄，碾玉双蝉小。欢难偶，春过了。琵琶流怨，都入相思调。"一时传唱几遍。
　　［古今词话］

　◎　宋祁过张先家
　　宋景文过子野家，将命者曰："尚书欲见'云破月来花弄影'郎中。"子野内应曰："得非'红杏枝头春意闹'尚书耶。"［古今词话］

　◎　张先乐府掩诗声
　　张先郎中能为诗及乐府，至老不衰。子瞻尝赠以诗云："诗人老去莺莺在，公子归来燕燕忙。"先和云："愁似鳏鱼知夜永，嫩同蝴蝶为春忙。"为子瞻所赏。然世俗多喜传先乐府，遂掩其诗声，识者皆以为恨。［石林诗话］

　◎　两张先
　　本朝有两张先，皆字子野。一则枢密副使逊之孙，与欧阳文忠同在洛阳幕府，其後文忠为作墓志铭，称其志守端方，临事敢决者。一与东坡先生游，东坡推为前辈，诗中所谓"诗人老去莺莺在，公子归来燕燕忙"，能为乐府，号张三影者。
　　［王明清玉照新志］

　◎　无两张三影
　　天圣间一时有两张先者，皆字子野，俱进士，其能诗、寿考悉同。一博山人，号三影者。一吴兴人，为都官郎中。见齐东野语。愚按"红杏枝头春意闹"尚书欲见"云破月来花弄影"郎中，将命之语，人或疑之。子野自谓：何不谓之张三影。如"娇柔赖起，帘压卷花影"，"柳径无人，坠絮轻无影"，并前句为三影，岂博山人为之乎。且吴兴近杭，子野至，多为官妓作词，常与东坡作六客词，而年最耄，载在癸辛杂识。不闻有两人同号张三影者也。［胡应麟笔丛］

　◎　云破月来花弄影最佳
　　张先以三影名者，因其词中有三影字，故自誉也。然以"云破月来花弄影"为最，馀二影字不及。［词统］

　◎　六客词
　　吾昔自杭移高密，与杨元素同舟，而陈令举、张子野皆从余过李公择於湖，遂与刘孝叔俱至松江。夜半月出，置酒垂虹亭上。子野年八十五，以歌词闻於天下，作定风波令。其略云："见说贤人聚吴分。试问。也应傍有老人星。"座客欢甚，有醉倒者，此乐未尝忘也。今七年尔，子野、孝叔、令举皆为异物，而松江桥亭，今岁七月九日海风驾潮，平地丈馀，荡尽孑遗矣。追思曩时，真一梦耳。
　　［苏轼］

　◎　後六客词
　　吴兴郡圃今有六客亭，即公择、子瞻、元素、子野、令举、孝叔，时公择守吴兴也。东坡又云："余昔与张子野、刘孝叔、李公择、陈令举、杨元素会於吴兴，时子野作六客词，其卒章云：'见说贤人聚吴分。试问。也应傍有老人星。'凡十五年，再过吴兴，而五人皆已亡矣。时张仲谋与曹子方、刘景文、苏伯固、张秉道为座客，仲谋请作後六客词云：'月满苕溪照野堂。五星一老斗光芒。十五年间真梦里。何事。长谀对月独凄凉。 绿鬓苍颜同一醉。还是。六人吟笑水云乡。宾主谈锋论证得似。看取。曹刘今对两苏张。'"［苕溪渔隐］

　◎　张先柳永齐名
　　子野、耆卿齐名，而时论有以子野为不及耆卿者，然子野韵高，是耆卿所乏处。［晁补之］

　◎　秦观情词相称
　　子野词胜乎情，耆卿情胜乎词。情词相称，少游一人而已。［蔡伯世］

　◎　柳永鹤冲天
　　仁宗留思儒雅，务本理道，深斥浮艳虚薄之文。初，进士柳三变好为淫冶曲调，传播四方。尝有鹤冲天词云："忍把浮名，换了浅斟低唱。"及临轩放榜，特落之曰："此人风前月下，好去浅斟低唱，何要浮名，且填词去。"三变由此自称奉旨填词。景中方及第，後改名永，方得磨勘转官。其词曰："黄金榜上。
　　偶失龙头望。明代暂遗贤，如何向。未遂风云便，争教不瓷狂荡。何须论得丧。
　　才子词人，自是白衣卿相。 烟花巷陌，依约丹青屏幛。幸有意中人，堪寻访。
　　且恁偎红翠，风流事、平生畅。青春都一晌。忍把浮名，换了浅斟低唱。"［能改斋漫录］

　◎　柳永望海潮
　　耆卿与孙相何为布衣交，孙知杭，门禁甚严，耆卿欲见之不得，作望海潮词往诣名妓楚楚曰："欲见孙，恨无门路，若因府会，原启朱唇歌之，若问谁为此词，但说柳七。"中秋夜作，楚楚宛转歌之，孙即席迎耆卿入座。词曰："东南形胜，三吴都会，钱塘自古繁华。烟柳画桥，风帘翠幕，参差十万人家。云树绕堤沙。怒涛卷霜雪，天堑无涯。市列珠玑，户盈罗绮，竞豪奢。 重湖叠献清佳。有三秋桂子，十里荷花。羌笛弄晴，菱歌泛夜，嬉嬉钓叟莲娃。千骑拥高牙。
　　乘醉听箫鼓，吟赏烟霞。异日图将好景，归去凤池夸。"［词苑］

　◎　有井水饮处即能歌
　　柳词尝见一西夏归朝官云：世间有井水饮处，即能歌柳词。［叶梦得］

　◎　柳词工於羁旅行役
　　柳词风格不高，而音律谐缓，词意妥贴，承平气象，形容曲尽，尤工於羁旅行役。［陈直斋］

　◎　柳词有唐人佳处
　　人皆言柳耆卿词俗，然如"霜风凄紧，关河冷落，残照当楼"，唐人佳处，不过如此。［苏轼］

　◎　柳词韵不胜
　　耆卿词铺叙展衍，备足无馀，较之花间所集，韵终不胜。［李之仪］

　◎　柳词多杂鄙语
　　耆卿词虽极工，然多杂鄙语。［孙敦立］

　◎　柳词有教坊丁大使意
　　耆卿词有教坊丁大使意。［刘克庄］

　◎　柳永醉蓬莱
　　景中，柳永以登第冀进用，适春天老人星现，左右令永作醉蓬莱词以献，曰："渐亭皋叶下，陇首云飞，素秋新霁。华阙中天，锁葱葱佳气。嫩菊黄深，拒霜红浅，近宝阶香砌。玉宇无尘，金风有露，碧天如水。 正值升平，万几多暇，夜色澄鲜，漏声迢递。南极光中，有老人呈瑞。此辰宸游，凤辇何处，度管弦声脆。太液波翻，披香帘卷，月明风细。"仁宗见之不怿。［太平乐府］

　◎　无名氏眉峰碧
　　宋无名氏眉峰碧词云："蹙损眉峰碧。纤手还重执。镇日相看未足时，忍便使鸳鸯只。 薄暮投村驿。风雨愁通夕。窗外芭蕉窗里人，分明叶上心头滴。"真州柳永少读书时，遂以此词题壁，後悟作词章法。一妓向人道之，永曰："甘於此亦颇变化多方也，"然遂成屯田蹊径。［古今词话］

　◎　露花倒影柳屯田
　　山抹微云秦学士，露花倒影柳屯田。［苏轼］

　　●卷五·宋二

　◎　苏轼水调歌头
　　苏轼於中秋夜宿金山寺，作水调歌头寄子由云："明月几时有，把酒问青天。
　　不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。 转朱阁，低绮户，照无眠。不应有恨，何事长向别时圆。
　　人有悲欢离合，月有阴晴圆缺，此事古难全。但愿人长久，千里共婵娟。"神宗读至"琼楼玉宇"二句，乃叹云："苏轼终是爱君。"即量移汝州。［坡仙集外纪］

　◎　苏轼明月几时有一词
　　"明月几时有"一词，画家大斧皴，书家劈窠体也。［词统］

　◎　苏轼中秋词出馀词尽废
　　中秋词自东坡水调歌头一出，馀词尽废。［苕溪渔隐］

　◎　苏轼洞仙歌
　　仆七岁时，见眉州老尼，自言尝随其师鞭入蜀主昶宫中。一夕，主与花蕊夫人避暑摩诃池上，作词，尼具能道之，今死久矣。仅得二句，暇日为足成之，乃洞仙歌也："冰肌玉骨，自清凉无汗。水殿风来暗香满。绣帘开，一点明月窥人，人未寝，欹枕钗横鬓乱。 起来携素手，庭户无声，时见疏星渡河汉。试问夜如何，夜已三更，金波澹。玉绳低转。但屈指、西风几时来，又不道、流年暗中偷换。"［东坡洞仙歌词序］

　◎　本事曲记钱塘老尼语
　　杨元素作本事曲记，言钱塘老尼能诵蜀主词，云："冰肌玉骨清无汗。水殿风来暗香满。绣帘一点月窥人，欹枕钗横云鬓乱。起来庭户悄无声，时见疏星渡河汉。屈指西风几时来，不道流年暗中换。"温叟诗话如此，与东坡序小异，当以序为正。［词苑］

　◎　苏轼西江月
　　古今词话云：东坡在黄州，中秋夜对月独酌，作西江月词云："世事一场大梦，人生几度新凉。夜来风叶已鸣廊。看取眉间鬓上。 酒贱长愁客少，月明多被云妨。中秋谁与共孤光。把盏凄然北望。"坡以谗言谪居黄州，郁郁不得志，凡赋诗缀词，必写其所怀，然一日不忘朝廷，其怀君之心，末句可见矣。苕溪渔隐曰：聚兰集载此词注云：寄子由。故後句云："中秋论证与共孤光，把盏凄然北望。"则兄弟之情见於句意之间矣。疑是ヘ钱塘时作，子由时为睢阳幕客。若词话所云，则非也。［词品］

　◎　苏轼蝶恋花
　　"别酒送君君一醉。清润潘郎，更是何郎婿。记取钗头新利市。莫将分付东邻子。 回首长安佳丽地。三十年前，我是风流帅。为向东楼寻旧事。花枝缺处馀名字。"右蝶恋花词，东坡在黄州时送潘老赴省试作也。今集不载。［吴虎臣］

　◎　苏轼卜算子
　　东坡先生谪居黄州，作卜算子词云："缺月挂疏桐，漏断人初静。时见幽人独往来，缥缈孤鸿影。 惊起却回头，有恨无人省。拣尽寒枝不肯凄，寂寞沙洲冷。"其托意盖自有在，读者不能解。张右史文潜继贬黄州，访潘老，尝得其详，题诗以志之云："空江月明鱼龙眠。月中孤鸿影翩翩。有人清吟立江边。葛巾藜杖眠窥天。夜冷月堕幽虫泣。鸿影翘沙衣露湿。仙人采诗作步虚。玉皇饮之碧琳腴。"［能改斋漫录］

　◎　苏词高妙
　　东坡卜算子词，语意高妙，似非契烟火食人语。［黄庭坚］

　◎　苏轼卜算子有寄托
　　女红馀志云：惠州温氏女超超，年及笄，不肯字人。闻东坡至，喜曰："我婿也。"日徘徊窗外听公吟咏，觉则亟去。东坡知之，乃曰："吾将呼王郎与子为姻。"及东坡渡海归，超超已卒，葬於沙际。公因作卜算子，有"拣尽寒枝不肯栖"之句。按词为咏雁，当别有寄托，何得以俗情傅会也。［古今词话］

　◎　苏轼别参寥词
　　东坡别参寥长短句云："有情风，万里卷潮来，无情送潮归。
　　问钱塘江上，西兴渡口，几度斜晖。不用思量今古，俯仰昔人非。论证似东坡老，白首忘机。 记取西湖西畔，正暮山好处，空翠烟霏。算诗人相得，如我与君稀。
　　约他年东还海道，愿谢公雅志莫相违。西州路，不应回首，为我沾衣。"按羊昙为谢安所爱重，安薨後，辄弥年不行西州路。尝因大醉，不觉至州门，左右曰，此西州门也。昙悲感，以马策扣扉，诵曹子建诗曰："生存华屋处，零落归山丘。"因恸哭而去。东坡用此故事。若世俗之论，必以为成谶矣。然其词石刻後东坡自题云："元六年三月六日。"余以东坡年谱考之，元四年知杭州，六年召为翰林学士是，则长短句盖此时作也。自後复守颍徙扬，入长礼曹，出帅定武，至绍圣元年方南迁岭表，建中靖国元年北归至常乃薨，凡十一载。则世俗成谶之论，安可信邪。［苕溪渔隐］

　◎　苏轼醉翁操
　　琅琊山水奇丽，泉鸣空涧，若中音会。六一居士作醉翁亭其上，欣然忘归。
　　既去十馀年，好奇之士沈遵往游，以琴写其声，曰醉翁操。节春天疏宕，音韵和畅，知琴者以为绝伦。然有声无词。醉翁为之作歌，而与琴声不合，又依楚词作醉翁引。好事者亦倚其词以制曲，而琴声为词所缚，非大成也。後三十馀年，公既捐馆舍，遵亦殒久矣。有庐山玉涧道人，特妙於琴，恨其曲之无传，乃谱其声，请於轼以补之，为醉翁操云。［东坡醉翁操序］

　◎　苏轼贺新郎
　　苏子瞻守钱塘，有官妓秀兰，天性黠丰盛，善於应对。一日，湖中有宴会，君伎毕集，惟秀兰不至，督之良久方来。问其故，对以沐浴倦睡，忽闻叩户甚急，起而问之，乃乐将催督也，谨以实告。子瞻已恕之，坐中一ヘ怒其晚至，诘之不已。时柳花盛开，秀兰折一枝藉手告ヘ，ヘ愈怒。子瞻因作贺新凉，令歌以送酒，领会怒顿止。词曰："乳燕飞华屋。悄无人、庭阴转午，晚凉新浴。手弄生绡白团扇，扇手一时似玉。渐困倚、孤眠清熟。门外论证来推绣户，枉教人，梦断瑶台曲。又却是，风敲竹。 石榴半吐红巾蹙。待浮花、浪蕊俱尽，伴群幽独。浓艳一枝细看取，芳心千重似束。又恐被、西风惊绿。若待得君来，向此花前，对酒不忍触，共粉泪，两簌簌。"子瞻之词曰绵纪前事，取其沐浴新凉，故曲名贺新凉也。後人不知，误作贺新郎，盖不得子瞻之意。子瞻真可谓风流太守，岂可与俗吏同日语哉。［杨词话］

　◎　杨之言可笑
　　野哉杨之言，真可入笑林矣。东坡此词冠绝古今，托意高远，宁为一妓而发邪。"帘外论证来推绣户"，及"又却是，风敲竹"等语，用唐人"帘开风动竹，疑是故人来"，变化入妙。今乃云为乐将催督，可笑者一。"石榴半吐红巾蹙"，至"细看取，芳心千重似束"等句，因初夏时花事将阑，榴花独吐，因以红巾拂取，写其幽闲之意。今乃云，榴花盛开，折奉府ヘ，可笑者二。贺新郎乐府旧调，今乃云取其新沐後，人讹为贺新郎，此可笑者三。东坡此词不幸横遭点，江左有文拙而好刻石者，谓之讠令痴符，杨之类是也。［茹溪渔隐］

　◎　西湖ヘ改秦观满庭芳韵
　　西湖有一ヘ，唱少游满庭芳，误举一韵云："画角声断斜阳。"妓琴操在侧云："谯门，非斜阳也。"ヘ因戏之曰："尔可改韵否。"琴即改作阳字韵云："山抹微云，天粘衰草，画角声断斜阳。暂停征辔，聊共饮离觞。多少蓬莱旧侣，空回首，烟霭茫茫。孤村里，寒鸦数点，流水绕低墙。 魂伤。当此际，轻分罗带，暗解香囊。漫嬴得，青楼薄亻幸名狂。此去何时见也，襟袖上空惹馀香。伤心处，高城望断，灯火已昏黄。"东坡闻而称赏之。後东坡在西湖，戏琴曰：我作长老，尔试参问。琴曰："何谓湖中景。"东坡答曰："秋水共长天一色，落霞与孤鹜齐飞。"又曰："何谓景中人。"东坡云："裙拖六幅湘江水，髻挽巫山一段云。"又云"何谓人中意。"东坡云："惜他杨学士，憋杀鲍参军。"琴又云："如此究竟如何。"坡云："门前冷落车马稀，老大嫁作商人妇。"琴大悟，遂削发为尼。［能改斋浸录］

　◎　苏轼戏僧词
　　东坡守钱塘，无一日不在西湖，尝携妓谒大通禅师，师愠形於色。东坡作长短句，令妓歌之曰："师唱谁家曲，宗风嗣阿谁。借君拍板与门钅追。我也逢场作戏不须疑。 溪女方偷眼，山僧莫皱眉，却嫌弥勒下生迟。不见阿婆三五少年时。"时有僧仲殊在苏州，闻而和之曰："解舞清平乐，如今说与谁。红炉片雪上钳钅追。打就金毛狮子也堪疑。 木女明开眼，泥人暗皱眉。蟠桃已是蓍花迟。
　　不向东风一笑待何时。"［冷斋夜话］

　◎　苏轼减字木兰花
　　东坡自钱塘被召，过京口，林子中作郡守，有宴会。座中妓出牒，郑容求落籍，高莹求从良，子中命呈牒东坡，坡索笔题减字木兰花於牒後云："郑庄好客。
　　容我楼前先堕帻。落笔生风。藉藉声名不负公。高山白早。莹骨柔肌那解老。从此南徐。良夜风清月满湖。"暗用"郑容落籍、高莹从良"八字於句端也。一作润守许仲远。［东皋杂录］

　◎　苏轼和马中玉词
　　东坡知杭州，马中玉成为浙漕。东坡被召赴阙，中玉席间作词曰："来时吴会犹残暑。去日武林春已暮。欲知遗爱感人深，洒泪多于江上雨。 欢情未举眉先聚。别酒多斟君莫诉。从今宁忍看西湖，抬眼尽成肠断处。"东坡和之，所谓"明朝归路下塘西，不见莺啼花落处"是也。中玉，忠肃亮之子，仲甫犹子也。
　　［玉照新志］

　◎　苏轼赠陈秀常词
　　东坡云：龙丘子自洛之蜀，载二侍女，戎装骏马，至溪山佳处，辄留数日，见者以为异人。後十年，筑室黄冈之北，号静庵居士。作临江仙赠之云："细马远驮双侍女，青巾玉带红华。溪山好处便为家。谁知巴峡路，却见洛城花。回旋落英飞玉蕊，人间春日初斜。十年不见紫云车。龙丘新洞府，铅鼎养舟砂。"龙丘子即陈季常也。秦太虚寄之以诗，亦云："侍童双擢玉，鬓发光可照。骏马锦障泥，相随穷海峤。暮年更折节，学佛得心要。鬻马放阿樊，幅巾对沉燎。"坡又作诗戏之，有"龙丘居士益可怜。谈空说有夜不眠。忽闻河东狮子吼，拄杖落手心茫然"之句。则知季常载侍女以远游，及暮年甘於枯寂，盖有所制而然，亦可悯笑也。［苕溪渔隐］

　◎　苏轼戚氏
　　"玉龟山。东皇灵媲统君仙。绛阙，翠房深迥，倚霏烟。幽闲。志萧然。
　　金城千里锁婵娟。当时穆满巡狩，翠华曾到海西边。风露明霁，鲸波极目，势浮舆盖方圆。正迢迢丽日，玄圃清寂，琼草芊绵。争解绣勒香荐。銮辂跸，八马戏芝田。瑶池近、画楼隐隐，翠鸟翩翩。肆华筵。间作吹管鸣弦。宛若帝所钧天。
　　稚颜皓齿，绿发方瞳，举止恬淡高妍。 尽倒琼壶酒，献金鼎药，固大椿年。缥缈飞琼妙舞，命双成、春天曲醉留连。支敖韵泻寒泉。浩歌畅饮，斜月低河汉。
　　渐绮霞、天际红深浅。动归思、回首尘寰，烂漫游、玉辇东还。杏花风、数里响鸣鞭。望长安路，依稀柳色，翠点秦川。"此东坡戚氏词也。元末，东坡自礼部尚书帅定州，官妓因宴索公为戚氏词。公方与客论穆天子事，颇讶其虚诞，遂率笔应之，随声随写，歌竟篇就，才点定五六字，座中随声击节，终席不闻他语。
　　［词苑］

　◎　苏轼纪春月词
　　东坡知颍州时，月下梅花盛开。王夫人曰："春月色胜如秋月色，秋月令人惨凄，春月令人欢悦。何不招赵德麟辈来饮花下。"东坡喜曰："论证谓夫人不能诗，此真诗家语也。"作减字木兰花以纪之云："春庭月午。摇荡春醪光欲舞。
　　步转回廊。半落梅花婉婉香。 轻风薄雾。都是少年行乐处。不似秋光。只与离人照断肠。"［侯鲭录］

　◎　苏轼和杨花词
　　东坡和章质夫杨花一首，後段愈出奇，压倒古今。［张炎］

　◎　苏轼定风波
　　王定国自岭表归，出歌者柔奴劝东坡饮。坡问："广南风土应不好。"柔奴曰："此心安处，便是吾乡。"东坡喜其语，作定风波词以纪之："常羡人间琢玉郎。天教分付点酥娘。自作清歌传皓齿。风起。雪飞炎海变清凉。 尤里归来年愈少。微笑。笑时犹带岭梅香。试问岭南应不好。却道。此心安处是吾乡。"［东皋杂录］

　◎　苏轼赋西江月
　　东莱先生谓後赤壁赋结尾声用韩文公石鼎联句叙弥明意。俞文豹谓不然，盖弥明真异人，文公纪其实也，与此不同。东坡先生贯通内典，尝赋西江月词云："休方言尤事转头空。未转头时皆梦。"赤壁之游，乐则乐矣；转眼之间，其乐安在。以是观之，则我与二客，崔与道士，皆一梦也。［清夜录］

　◎　苏轼过海
　　东坡贬惠州日，晁以道见公词有"海仙时遗探芳丛。倒挂绿毛幺凤"，便云："此老须过海，只为古今人不能道及，应罚教去。"［太平乐府］

　◎　苏轼词一洗绮罗香泽之态
　　词至东坡，一洗绮罗香泽之态，使人登高望远，举首浩歌，超乎尘盖之外，於是花间为早隶，柳氏为舆台矣。［胡寅］

　◎　苏轼词横放杰出
　　东坡居士词，人谓多不谐音律，然横放杰出，自是曲子中缚不住者。［晁补之］

　◎　苏轼词哀而不伤
　　居士词岂无去国怀乡之感，殊觉哀而不伤。［周］

　◎　苏轼与柳永
　　东坡在玉堂日，有幕士善歌，因问："我词何如柳七。"对曰："柳郎中词，只合十七八女郎，执红牙板，歌'杨柳外晓风残月'。学士词，须关西大汉，铜琵琶、铁绰板，唱'大江东去'。"东坡为之绝例。［吹剑录］

　◎　苏轼与秦观
　　东坡问陈无己："我词何如少游。"无己曰："学士小词似诗，少游诗似小词。"［坡仙集外纪］

　◎　苏轼以诗为词
　　东坡以诗为词，如雷大使之舞，虽极天下之工，要非本色。［陈师道］

　◎　苏轼三不如人
　　子瞻常自言生平有三不如人，谓蓍棋、吃酒、唱曲也。然三者亦何用如人。
　　子瞻之词虽工，而多不入腔，盖以不能唱曲故。［皇甫牧玉匣记］

　◎　苏轼自歌阳关曲
　　世言东坡不能歌，故所作乐府多不协律。晁以道谓：绍圣初与东坡别於汴上，东坡酒酣，自歌阳关曲。则公非不能歌，但豪放不喜翦裁以就声律耳。试取东坡诸词歌之，曲终，觉天风海雨逼人。［陆游］

　◎　苏轼词高出人表
　　东坡词极雅丽舒徐，高出人表，周秦诸人所不能到。［张炎］

　◎　苏轼有二韵事
　　东坡有二韵事，见於行香子。秦、黄、张、晁，为苏门四学士，每来，必命取密云龙供茶，家人以此记之。廖明略晚登东坡之门，公大奇之。一日又命取密云龙，家人谓是四学士；窥之，则廖明略也。坡为赋行香子一阕。又尝约刘器之主版和尚，至帘泉寺烧笋而食。刘问之，东坡指笋曰："此玉版僧最善说法，使人得禅悦味。"遂有"麦生禅，玉版局，一时参"之句，亦行香子也。［古今词话］

　◎　苏轼咏笛
　　闾丘公显致仕居吴，东坡过之，必流连信宿。尝言："过姑苏不游虎丘，不谒闾丘，乃二欠事。"一日，闾丘出後房善吹笛者名懿卿佐酒，东坡作水龙吟咏笛材以遗之。［鹤林玉露］

　◎　苏轼咏笛八事
　　东坡水龙吟咏笛词，传有八字。谓"楚山修竹如云，异材秀出千林表"，此笛之质也。"龙须半翦，凤膺微涨，玉肌匀绕"，此笛之状也。"木落淮南，雨晴云梦，月明风弱"，此笛之时也。"自中郎不见，将军去後，知孤负秋多少"，此笛之事也。"闻道岭南太守，後堂深，绿珠娇小"，此笛之人也。"绮窗学弄，凉州初试，霓裳未了"，此笛之曲也。"嚼徵含宫，泛商流羽，一声云杪"，此笛之音也。"为使君洗尽，蛮烟瘴雨，作霜天晓"，此笛之功也。嚼徵含宫，泛商流羽，五音已用其四，惟少一角字，末句作霜天晓，歇後一角字。［贵耳录］

　◎　苏轼用陶语
　　"照野イイ浅浪，横空暧暧微霄"，东坡用陶语"山涤馀霭，字暧微霄"也。
　　公以春夜行蕲水道中，过酒家醉饮，乘月至一溪桥，曲肱少寐，及觉已晓，乱山葱笼，不谓人世也。黄九疑公有突兀之句，故小叙及之。［花庵词客］

　◎　春梦婆
　　东坡在儋耳，尝负大瓢行歌田间，所歌皆哨遍也。一日遇一媪，谓坡曰："学士昔日富贵，一场春梦耳。"东坡因呼为春梦婆。［坡仙集外纪］

　◎　苏轼蝶恋花
　　东坡蝶恋花词云："花褪残红青杏小，燕子飞时，绿水人家绕。枝上柳绵吹又少。天涯何处无芳草。墙里秋千墙外道。墙外行人，墙里佳人笑。笑渐不闻声渐悄。多情却被无情恼。"东坡渡海，惟朝云王氏随行，日诵"枝上柳绵"二句，为之流泪，病极犹不释口。东坡作西江月悼之。［冷斋夜话］

　◎　张耒诗出於东坡
　　东坡长短句"无情汴水自东流，只载一船恨向西州"，张文潜用其意为小诗云："亭亭画舸系春潭。只待行人酒半酣。不管烟波与风月，载将离恨过江南。"王平甫尝爱诵之，不知其出於东坡也。［能改斋漫录］

　◎　欧苏词有丽语
　　永叔、东坡极不能作丽语，而亦有之。永步如"当路游丝牵醉客，隔花啼鸟唤行人"。东坡如"采索身轻常趁燕，红窗睡重不闻莺"。胜人百倍。［王世贞词评］

　◎　斜川词
　　东坡少子过，人以小坡目之，有斜川词。常以山芋作玉糁进坡公，公喜而为诗。［词品］

　◎　苏过词
　　苏叔尝有"新月娟娟"、"高柳蝉嘶"二首，皆点绛唇也。时禁苏氏文章，故其名以为汪彦章作。［古今词话］

　◎　黄庭坚旧词
　　黄鲁直小词固高妙，然不是当行家语，是蓍腔子诗。［晁补之］

　◎　黄庭坚茶词
　　山谷少时，尝作茶词，寄调满庭芳云："北苑龙团，江南鹰爪，尤里名动京关。碾轻罗细，琼蕊暖生烟。一种风流气味，如甘露、不染尘烦。纤纤捧，冰瓷莹玉，金缕鹧鸪斑。 相如方病酒，银瓶蟹眼，涛怒波翻。为扶起，尊前醉玉颓山。饮罢风生两腋，醒魂到、明月轮边。归来晚，文君未寝，相对小妆残。"其後增损前词，止咏建茶云："北苑春风，方圭圆璧，尤里名动天关。粉身研讨会骨，功业上凌烟。尊俎风流战胜，降春睡、开拓愁边。纤纤捧，香泉溅乳，金缕鹧鸪斑。 相如虽病渴，一觞一咏，宾有君贤。便扶起，灯前醉玉颓山。搜搅胸中尤卷，还倾动、三峡词源。归来晚，文君未寝，相对小窗前。"辞意益工也。
　　後山陈无己同韵和之云："北苑先春，琅函宝韫，旁所分落人间。绮窗纤手，一缕破双团。云里游龙舞凤，香雾霭、飞入周盘。华堂静，风松雪竹，金鼎沸潺。 门阑。车马动，浮黄嫩白，小袖高鬟便胸臆，轮肺腑生寒。唤起谪仙醉倒，翻湖海、倾泻涛澜。笙歌散，风帘月幕，禅榻鬓丝斑。"［能改斋漫录］

　◎　黄庭坚赠杨妹
　　山谷在当涂，有好事近词赠小妓杨姝弹瑟送酒云："一弄醒心弦，情在南山斜叠。弹到古人愁处，有真珠睫。 使君来去本无心，休泪界红颊。自恨老来怕酒，负十分金叶。"故集中有赠琴妓杨姝绝句云："千古人心指下传。杨姝冷处更婵娟。不知心向论证边切，弹作南风欲断弦。"［吴曾］

　◎　黄庭坚窜易前词
　　黄豫章守当涂，既解印，後一日，郡中置酒，郭功父在座，豫章为木兰花令以示之云："凌台上青青麦。姑孰堂前馀翰墨。暂分一印管江山，稍为诸公分早白。 江山依旧云空碧。昨日主人今日客。谁分宾主强惺惺，问取矶头新妇石。"其後复窜易前词云："翰林本是神仙谪。落帽风流倾座席。座中还有赏音人，能岸乌纱倾大白。 江山依旧云横碧。昨日主人今日客。谁分主强惺惺，问取矶头新妇石。"［能改斋漫录］

　◎　黄庭坚南乡子
　　崇宁四年重九，山谷在宜城郡楼，听连人私语，今当鏖战取封侯耳。因作南乡子词云有"花向老人头上笑，羞羞。白发簪花不解愁"。倚阑高歌，若不胜情。
　　［耆旧续闻］

　◎　黄庭坚醉落魄
　　豫章云："醉惺惺醉"一曲，乃醉落魄也。其词云："醉惺惺醉。凭君会取些滋味。浓斟琥珀香浮蚁，一入愁肠，便有阳春意。 须将幕席为天地。歌前起舞花前睡。从他兀兀陶陶里。犹胜惺惺，惹得闲憔悴。"此词亦有佳句，而多斧凿痕，又语高下不甚入律，或传是东坡语，非也。与"蜗角虚名"之曲相似，疑是王仲父作。因戏作二篇，示元祥仲行。其一云："陶陶兀兀。尊前是我华胥国。
　　争名争利休休莫。雪月风花，不醉恁归得。 邯郸一枕谁忧乐。新事新诗共闲适。
　　东山小妓携丝行。家里乐天，村里谢安石。"其二云："陶陶兀兀。人生无累何由得。杯中三尤六千日。闷损旁观，我但醉落魄。扶头不起还颓玉。日高春睡平生足。谁家可买新笋孰。安乐春泉，玉醴荔枝绿。"其曰"安乐春泉，玉醴荔枝绿"者，新贤宅四酒名。其曰"家里乐天，村里谢安石"，此皆石曼卿自嘲语"村里黄幡绰，家中白侍郎"。［能改斋漫录］

　◎　秦七黄九
　　今代词手惟秦七黄九耳，馀人不逮也。词家以秦、黄并称。秦能为曼声以合律，开窍处亦少刻肌入骨语。黄时出俚浅，可称伧父。然黄如"春未透，花枝瘦，正是愁时候"，峭健亦非秦所能作。［陈师道］

　◎　黄词用韩诗
　　黄词"断送一生惟有，破除尤事无过"，盖韩诗有云："断送一生惟有酒。""破除尤事无过酒。"才去一字，遂为切对，而语益峻。［後山诗话］

　◎　黄庭坚沈括醉翁亭记
　　东坡沈括归去来词，山谷沈括醉翁亭记，两人固是词家好手。［本事记］

　◎　福唐体
　　山谷阮郎归全用山字为韵，稼轩柳梢青全用难字为韵，皆福唐体，究同嚼蜡。
　　［古今词话］

　◎　黄元明词
　　豫章先生兄黄元明，宰庐陵县。赴郡会，巾带偶脱，太守令妓为缀之，且俾元明撰词。词云："画堂银烛明如昼。见林宗、巾垫羞蓬首。针借花枝，线赊罗袖。须臾两带还依旧。 劝君倒戴休令後。也不须、更漉渊明酒。宝箧深藏，浓香熏透。为经十指如葱手。"盖七娘子调也。［能改斋漫录］

　◎　苏轼别秦观词
　　东坡初未识少游，少游闻其将过维扬，作坡笔语题壁於一山寺中。东坡果不能辨，大惊。及见孙莘老出少游诗词数十篇，读之乃叹曰："向书壁者定此郎也。"後与少游维扬饮别，作虞美人曰："波声拍枕长淮晓。隙月窥人小。无情汴水自东流。只载一船离恨向西州。"世传为贺方回作。山谷云，大观中，於扬州见其亲笔，醉墨超脱，气压子猷。盖东坡词也。［冷斋夜话］

　◎　和千秋岁
　　秦少游千秋岁词，余尝见诸公倡和亲笔，乃知在衡阳时作也。少游云至衡阳呈孔毅甫使君。其词云云，今更不载。毅甫云次韵少游见赠。其词云："春风湖外。红杏花初退。孤馆静，愁肠碎。泪馀痕在枕，别久香销带。新睡起。小园戏蝶飞成对。 惆怅人谁会。随处聊倾盖。情暂遗，心何在。锦书消息断，玉漏花阴改。迟日暮，仙山杳杳空云海。"其後东坡在儋耳，从孙苏元老因赵秀才还自京师，以少游毅甫所赠酬者寄之。东坡乃次韵录示元老，且云使见其超然自得，不改其度意。其词云："岛连天外。未老身先退。珠泪溅，丹衷碎。声摇苍玉佩。
　　色映黄金带。一尤里。斜阳正与长安对。 道远论证云会。罪大天难盖。君命重，臣节在。新恩犹可觊，旧学终难改。吾已矣。乘桴且恁浮於海。"豫章题云：少游得谪後，尝梦中作词云："醉卧古藤阴下，了不知南北。"竟以元符庚辰，卒於藤州光华亭上。崇宁甲申，庭坚窜宜州，道过衡阳。览其遗墨，始追和其千秋岁词云："苑连花外。记得同朝退。飞骑轧，鸣珂研讨会。齐歌云绕扇，赵舞风回带。严鼓断，杯盘狼藉犹相对。 洒泪谁能会。 卧藤阴盖。人已去，词空在。
　　兔园高宴悄，虎视英游改。重感慨，波涛尤顷珠沉海。"晁无咎集中尝载此词，而实非也。少游词云："忆昔西池会。鹭同飞盖。"亦谓在京师与毅甫同在於外署，共为金明池之游耳。今越州、楚州皆指西池在，彼盖未知本则云也。［能改斋漫录］

　◎　古今词话不足信
　　古今词话以古人好词世所共知者，易甲为乙，称其所作，仍随其词牵合为说，殊无根蒂，皆不足信。如秦少游千秋岁"水连沙外，城郭春寒退"。末云："春去也，落红尤点愁如海。"山谷尝叹其句意之善欲和之而以海字难押。陈无己言此和李後主"问君能有几多愁，恰似一江春水向东流"，但以江为海耳。洪觉范尝和此词，晁无咎亦和此词吊少游。观诸公所云，则此词为少游作明甚。［苕溪渔隐］

　◎　黄庭坚却郭功甫
　　山谷守当涂日，郭功甫尝寓焉。一日，过山谷论文，山谷诵少游千秋岁词，叹其句意之善欲和之而以海字难押欲和之而海字难押。功甫连举数海字，若孔北海之类，山谷颇厌而未有以却之。次日又过山谷间焉。山谷答曰："羞杀人也爷娘海。"自是功甫不复论文於山谷矣。［能改斋漫录］

　◎　秦观好语
　　近来作者皆不及少游，如"斜阳外，寒鸦数点，流水绕孤村"，虽不识字人，亦知是天生好语。［晁补之］

　◎　天粘衰草
　　秦少游满庭芳"山抹微云，天粘衰草"，今本改粘作连，非也。韩文"洞庭汗漫，粘天无壁"，张祜诗""草色粘天恨"，山谷诗"远水粘天吞钓舟"，邵博诗"老滩声殷地，平浪势粘天"，赵文升词"玉关芳草粘天碧"，严次山词"粘云江影伤千古"，叶梦得词"浪粘天，蒲桃涨绿"，刘行简词"山翠欲粘天"，刘叔安词"暮烟细草粘天远"，粘字极工，且有出处，若作连天，是小儿语也。
　　［词品］

　◎　秦词所本
　　"寒鸦尤点，流水绕孤村"，人皆以为少游自造此语，殊不知亦有所本。予在临安，见平江梅知录云：隋炀帝诗云："寒鸦千尤点，流水绕孤村。"少游用此语也。又余尝读李义山效徐陵体赠更衣诗云："轻寒衣省夜，金斗熨沉香。"乃知少游词"玉笼金斗，时熨沉香袖"与"睡起熨沉香，玉腕不胜金斗"，其语亦有来处。［范苑雌黄］

　◎　秦观词奇丽
　　少游小词奇丽，咏歌之下，想见其神情在绛阙道山之间。［释觉范］

　◎　秦观赠娄婉
　　秦少游在蔡州，与妓娄婉字东玉者甚密，赠之词云："小楼连苑横空。"又云"玉佩丁东别後"者，是也。又赠陶妓陶心儿云："天外一钩斜月带三星。"谓心字也。［高斋词话］

　◎　莺花亭
　　莺花亭诗序云：秦少游"水边沙外"之词，盖在括苍监征时所作。予至郡，徐子礼提举按部来迎，初予作小亭记少游旧事，又取词中语名之曰莺花亭，赋诗六绝而去。明年亭成，次韵寄之。诗曰："滩长石出水平堤。城郭西头旧小溪。
　　游子断魂招不得，秋来春草更萋萋。""愁边逢酒却成憎。衣带宽来不自胜。烟水苍茫沙外路，东风何处挂枯藤。""垆下三年世路穷。蚁封盘马竟难工。千山虽隔日连梦，犹到平阳池馆中。""文章光焰照金闺。岂是遭逢乏圣时。纵有百身那可赎，琳琅空见尤篇垂。""山碧丛丛四打围。烦将旧恨访黄鹂。缬林霜後黄鹂少，须是愁红尤点时。""古藤阴下醉中休。谁与低眉唱此愁。团扇他年书好句，平生知己识儋州。"［范成大石湖集］

　◎　秦观学柳七
　　少游自会稽入都，见东坡，东坡曰："不意别後，公却学柳七作词。"少游曰："某虽无学，亦不如是。"东坡曰："'销魂当此际'，非柳七语乎。"坡又问别作何词，少游举"小楼连苑横空，下窥绣毂雕鞍骤。"东坡曰："十三个字，只说得一个人骑马楼前过。"少游问公近作，乃举"燕子楼空，佳人何在，空锁楼中燕"。晁无咎曰："只三句，便说尽张建封事。"［高斋词话］

　◎　秦观踏莎行
　　少游踏莎行，为彬州旅舍作也。黄山谷曰："此词高绝，但'斜阳暮'为重出，欲改'斜阳'为'帘栊'。"范元实曰："只看'孤馆闭春寒'，似无帘栊。"山谷曰："亭传虽未有帘栊，有亦无碍。"范曰："词本摹写牢落之状，若曰'帘栊'，恐损初意。"今彬州志竟改作"斜阳度"。余谓"斜"属日，"暮"属时，不为累，何必改也。东坡"回首斜阳暮"，美成"雁背斜阳红欲暮"，可法也。［苕溪渔隐］

　◎　秦处度词
　　少游子处度亦多好词，山谷极称赏之，如"藉叶清香胜花气"，一时盛传。
　　［古今词话］

　◎　山抹微云女婿
　　范元实为人凝重，尝在歌舞之席，终日不言。一妓问公亦解词曲否。范笑曰："吾乃'山抹微云'女婿也。"草堂诗馀亦有范元实词。［乐府纪闻］

　◎　张耒咏西池
　　张文潜十七岁作函关赋，从东坡游。元祜中在秘阁，上巳日集西池。张咏云："翠浪有声黄纟散动，春风无力采旌垂。"少游云："帘幕千家锦绣垂。"同人笑曰："又将入小石调也。"因文潜作大石调风流子故云。［尧山岗堂外纪］

　◎　张耒少年游
　　文潜官许州，喜迎妓刘氏，为少年游云："含羞倚醉不成歌。纤手掩香罗。
　　偎花映竹，偷传深意，酒思入横波。 看朱成碧心迷乱，翻脉脉，敛双蛾。相见时稀隔别多。又春尽，奈愁何。"其後去任，又为秋蕊香寓意云："帘幕疏疏风透。一线香飘金兽。朱阑倚遍黄昏後。廊下月华如昼。 别离滋味浓如酒。令人瘦。此情不及墙东柳。春色年年依旧。"元诸公皆有乐府，惟张仅见风流子及此二词，味其句意，不在诸公之下矣。［苕溪渔隐］

　◎　晁补之词
　　晁补之自称济北词人，有鸡肋词、逃禅词。近代词家自秦七、黄九外，无咎未必多逊。［陈直斋］

　◎　晁次膺词
　　政和癸巳，大晟乐府告成，蔡元长荐晁次膺赴阙下，会禁中嘉莲生，进并蒂芙蓉词称旨，充大晟协律。［能改斋漫录］

　◎　晁冲之词
　　晁冲之政和间作汉宫春咏梅，献蔡攸，攸以进其父京曰："今日於乐府中得一人。"因以大晟府丞用之。［古今词话］

　◎　陈师道自矜
　　陈後山自谓他文未能及人，独词不减秦七、黄九。其自矜如此。［苕溪渔隐］

　◎　陈师道减字木兰花
　　晁无咎出小鬟佐饮，後山作减字木兰花赠之云："娉娉弱弱。药枝头红样小。舞袖低回。心到郎边客已知。 金尊玉酒。劝我花前千尤寿。莫莫休休。
　　白发簪花我亦羞。"［古今词话］

　◎　毛滂词
　　东坡守杭，毛滂为法曹掾，尝眷一妓。秩满当辞，留连当别，赠以惜分飞词。明日东坡宴客，妓即歌此词侑酒云："泪湿阑干花蓍露。愁到眉峰碧聚。此恨平分取。更无言语。空相觑。 断雨残云无意绪。寂寞朝朝幕幕。今夜山深处。断魂分付。潮回去。"东坡问是谁作。妓愀然，以乞求支曹对。东坡语坐客曰："那寮有词人而不及知，某之罪也。"折柬追还，为之延誉，滂以此得名。［乐府纪闻］

　◎　毛滂惜分飞
　　毛泽民惜分飞词，语尽而意不尽，意尽而情不尽。陈直斋云："滂他词虽工，未有能及此者。"［周］

　◎　程垓词
　　程正伯，东坡中表之戚，其酷相思、四代好、折红英俱佳，故盛以词名，独尢尚书以为正伯之文过词。［词品（案程垓非东坡中表）］

　◎　程垓佳句
　　"沉水熨香年似日，薄云垂帐夏如秋"，书舟佳句也。［古今词话］

　◎　朱服渔家傲
　　乌程朱行中，历官礼部侍郎，坐与苏轼游，贬海州团练副使。至东阳郡斋，作渔家傲以寄意云："小雨纤纤风细细。尤家杨柳青烟里。恋树湿花飞不起。愁无际。和春付与东流水。 九十春光能有几。金龟解尽留无计。寄语东阳沽酒市。
　　拚一醉。而今乐事他年泪。"读其词想见其人，不愧为苏轼党也。［乌程旧志］

　　●卷六·宋三

　◎　元时宗室词
　　元时宗室能词者众，如嗣濮王仲御瑶台第一层词有云："ㄍ管声催。人报道，嫦娥步月来。凤灯莺炬，寒轻珠箔，光泛楼台。""欢陪。千官尤骑，九霄人在五云堆。赭袍光里，星球宛转，花影徘徊。"又安定郡王令尝夜过东坡家，饮梅花下，曾有题会真记凤栖梧云："锦额重帘深几许。只是低头，怕受他人顾。
　　强出娇嗔无一语。绛绡频掩酥胸素。"见聊复集。［古今词话］

　◎　赵令词
　　赵德麟元中知行在大宗正事，有蝶恋花词云："欲减罗衣寒未去。不卷珠帘，人在深深处。残杏枝头花几许。啼红正恨清明雨。 尽日水沉香一缕。宿酒醒迟，恼破春情绪。飞燕又将归信误。小屏风上西江路。"［词苑］

　◎　二十八字媒
　　王直方诗话云："白藉作花风已秋。不堪残睡更回头。晚云带雨归飞急，去作西窗一夜愁。"此赵德麟细君王氏所作也。德麟鳏居，因见此诗，遂与之为姻。
　　则此诗乃二十八字媒也。德麟赠以小词，有"脸薄难藏泪，眉长易觉愁"之句，人多称之。乃用香奁集中"桃花脸薄难藏泪，柳叶眉长易觉愁"之句耳。［苕溪渔隐］

　◎　王诜乐府
　　驸马王晋卿乐府，清丽幽远，工在江南诸贤季孟之间。［黄庭坚］

　◎　啭春莺
　　王晋卿歌姬名啭春莺，晋卿得罪外谪，姬为密县人所得。晋卿南还，至汝阴道中，闻歌声，曰："此啭春莺也。"访之果然。赋诗云："佳人已属沙吒利，义士曾无古押衙。"有足成之者云："回首音尘两沉绝，春莺休啭上林花。"寻复归晋卿，晋卿有人月圆、烛影摇红、花发沁园春诸调。［西清诗话］

　◎　贺铸东山乐府
　　贺铸东山乐府，妙绝一世，盛丽如游金张之堂，妖冶如揽嫱施之祛，幽索如屈宋，悲壮如苏李。［张文潜］

　◎　贺梅子
　　方回少为武弁，以定力寺一绝句见赏王荆公，知名当世。小词有"梅子黄时雨"之句，人呼为贺梅子。方回寡发，郭功甫指其髻曰："此真贺梅子也。"［周紫芝］

　◎　贺铸青玉案
　　方回小筑在苏之横塘，有青玉案词云："凌波不过横塘路。但目送、芳尘去。
　　锦瑟年华谁与度。月台花榭，琐窗珠户。惟有春知处。 碧云冉冉蘅皋暮。采笔析题断肠句。试问闲愁都几许。一川烟草，满城风絮，梅子黄时雨。"黄山谷赠以诗曰："解道江南肠断句，只今惟有贺方回。"其为前辈推重如此。［吴中纪闻］

　◎　贺铸用莱公语
　　寇莱公诗云："杜鹘啼处血成花，梅子黄时雨如雾。"世推方回"梅子黄时雨"为绝唱，盖莱公语也。［潘子真］

　◎　贺铸雁後归
　　主回有雁後归词云："巧翦合欢罗胜子，钗头春意翩翩。艳歌浅笑德行嫣然。
　　愿郎宜此酒，行乐驻华年。 未至文园多病客，幽襟凄断堪怜。旧游梦挂碧云连。
　　人归雁後，思发在花前。"山谷守当涂，方回过焉，人日席上作也。调本临江仙，山谷以方回用薛道衡诗，故易名雁後归云。［复斋漫录］

　◎　贺铸石州引
　　方回眷一姝，别久，姝寄诗云："独倚危兰泪满襟。小园春色嫩追寻。深恩纵似丁香结，难展芭蕉一寸心。"贺因赋石州引词，先叙分别时景色，後用所寄诗语，有"芭蕉不展丁香结"之句。［能改斋漫录］

　◎　贺铸写景入妙
　　词句欲全篇皆好，极为难得。如贺方回"淡黄杨柳带栖鸦"之句，写景可谓造微入妙，若其全篇，皆不逮矣。［苕溪渔隐］

　◎　陈克赤城词
　　天台陈子高，元丰间名士，吕安老帅建康辟为参议，有赤城词。［耆旧续闻］

　◎　陈克菩萨蛮
　　子高菩萨蛮云："几处簸钱声。绿窗春梦轻。"谒金门云："檀炷绕窗灯背壁。画檐残雨滴。"殊觉其香倩。［卢祖皋］

　◎　陈克词格高丽
　　子高词格高丽，晏、周之流亚也。［陈直斋］

　◎　王观踏青词
　　王通叟，元中官翰林，宣仁谪之，自号逐客，词名冠柳。其踏青一词，风流楚楚，又不独冠柳词之上也。［黄升］

　◎　王观冠柳词
　　逐客词风格不高，以冠柳自名，则可见矣。［陈直斋］

　◎　王观天香
　　王逐客冬景天香词云："霜瓦鸳鸯，珠帘翡翠，今年又是寒早。矮钉明窗，窄开朱户，切莫乱教人到。重阴不解，云共雪、商量未了。青帐垂毯要密，锦缝放帏宜小。 呵梅弄妆试巧。绣罗襦、瑞云芝草。共我语时同语，笑时同笑。已被金尊劝倒。更唱个新词故相恼。尽道穷冬，元来恁好。"涪翁见而赏之。且曰："此曲一处所，一物色，无一不是严冬萧索之境，但仔细详味之，略无半点酸寒憔悴之意。亦善於造语者矣。"［古今词话］

　◎　王观感皇恩
　　王通叟少年游宦长安，负不羁之才，颇饶逸韵，辇下欣慕者众。後数年复至，旧游多有存者，仍寓意焉。遂作感皇恩一曲，有"长安重到，人面依然似花好"之句。［古今词话］

　◎　米芾满庭芳
　　米元章与周熟仁试赐茶於甘露寺，作满庭芳词，墨迹为世所重。
　　其警句云："轻涛起，香生玉尘，雪溅紫瓯圆。"推为独绝。［襄阳书画考］

　◎　俞紫芝词
　　俞秀老弟清老，名字见王介甫、黄鲁直集中，诗词传世虽少，亦间见於文蕴等编。叶石林诗话误以为扬州人。按鲁直答清老寒夜三诗，其一引牧羊金华山黄初平事，盖黄上世亦出金华也。近览智者草堂所藏张公诩青溪图，有秀老手题临江仙一阕，後书金华俞紫芝，不知石林何以误也。此词世少知者，录於後。"弄水亭前千尤景，登临不忍空回。水轻墨淡写蓬莱。莫教世眼，容易洗尘埃。 收去雨昏都不见，展时还似云开。先生高趣更多才，人人尽道，小杜却重来。"［能改斋漫录］

　◎　谢逸杏花村馆题词
　　谢无逸尝过黄州杏花村馆，题江神子词於驿壁。过者传写，索笔於驿卒。卒苦之，因以泥涂焉。其为人所赏重可知。［复斋漫录］

　◎　谢逸花心动
　　谢无逸花心动一词，句句比方，用小雅鹤鸣篇体也。［沈际飞］

　◎　谢词
　　无逸弟，字幼，有竹友词。其减字木兰花赠弈妓宋瑶云："风篁度曲。
　　倦倚银屏初睡足。清簟疏帘。金鸭香消嫩去添。 纤纤露玉，风雹纵横飞钿局。
　　频敛双蛾。凝伫无言密意多。"［古今词话］

　◎　汪藻词
　　汪彦章舟行汴中，见岸傍画舫有映帘而观者，止见其额，作词云："小舟帘隙。佳人半露梅妆额。绿云低映花如刻。恰似秋宵，一半银蟾白。 髻儿梢朵香红扌力。钿蝉隐隐摇金碧。春山秋水浑无迹。不露墙头，些子真消息。"醉落魄调也。［苕溪渔隐］

　◎　王彦龄词
　　王彦龄高才不羁，为太原掾官，尝作青玉案、望江南词以嘲帅与监司，监司闻之，大怒责之。彦龄敛板向前曰："居下位，常恐被人谗。只是曾填青玉案，如何敢做望江南。请问马初监。"时马初监者，适与彦龄并坐，惶恐亟自辩诉。
　　既退，尢彦龄曰："某初不知，何乃以某为证。"彦龄笑曰："乃借公趁韵，幸勿多怪。"［轩渠录］

　◎　李冠词
　　李冠蝶恋花词云："遥夜亭皋闲信步。才过清明，渐觉伤春暮。数点雨声风约住。朦胧淡月云来去。"张子野"云破月来花弄影"，不知冠之"朦胧淡月云来去"也。［王安石］

　◎　赵佶词
　　徽宗天才甚高，诗文而外，尤工长短句。尝作探春令云："帘旌微动，峭寒天气，龙池冰泮。杏花笑吐香犹浅。又还是、春将半。 清歌妙舞从头按。等芳时开宴。记去年、对蓍东风，曾许不负莺花愿。"又有聒龙谣、临江仙、燕山亭等篇，皆清丽凄惋。［能改斋漫录］

　◎　黄河清慢
　　宣和初，雅乐新成，八音告备，因作徵招、角招，有曲名黄河清慢者，词曰："晴景初升风细细。云收天淡如洗。槛外凤凰城阙，葱葱佳气。朝罢香烟满袖，侍臣报、天颜有喜。夜来频得封章，大河彻底清Г。君王寿与天齐，馨香动，上穹频降祥瑞。大晟春天功，六乐初调宫徵。合殿薰风乍转，尤花覆，千官尽醉。
　　内家传诏重开宴，未央宫里。"此词音调极韶美，入大晟乐府，天下无问遐迩大小，虽伟男髫女，皆争唱之。［铁围山丛谈］

　◎　万俟咏清明应制
　　万俟雅方言自号词隐崇宁中充大晟府制撰，与晁次膺按月律进词，其清明应制一首尤佳，即"见梨花初带夜月，海棠半含朝雨"之词也。［古今词话］

　◎　万俟咏词
　　雅言之词，词之圣者也。发妙音於律吕之中，运巧思於斧凿之外，平而工，和而雅。比之刻琢句意以求精丽者远矣。［花庵词客］

　◎　三英集
　　周邦彦以进汴都赋得官，徽庙时提举大晟乐府，每制一词，名流辄为赓和。
　　东楚方千里，乐安杨泽民全和之，或合为三英集行世。［古今词话］

　◎　顾曲堂
　　美成词摹写物态，曲尽其妙，自题所居曰顾曲堂。［强焕］

　◎　周邦彦词多用唐诗
　　美成词多用唐人诗句隐括入律，浑然天成。长调尤善铺叙，富艳精工，词人之甲乙也。［陈直斋］

　◎　周邦彦知音
　　作词当以清真集为主，盖美成最为知音，故下字用韵，皆有法度。［沈伯时］

　◎　烛影摇红
　　王都尉有忆故人词云："烛影摇红，向夜阑，乍酒醒，心情懒。尊前论证为唱阴关，离恨天涯远。无奈云沉雨散。凭阑干、东风泪眼。海棠开後，燕子来时，黄昏庭院。"徽宗喜其词意，犹以为不尽宛转，遂令大晟乐府别撰腔。周美成增损其词，而以首句为名，谓之烛影摇红云："芳脸匀红，黛眉巧画宫妆浅。风流天付与精神，全在娇波眼。早是萦心可惯。向尊前、频频顾盼。几回相见，见了还休，争如不见。 烛影摇红，夜阑饮散春宵短。当时谁会唱阳关，离恨天涯远。
　　争奈云收雨散。凭阑干、东风泪满。海棠开後，燕子来时，黄昏庭院。"［古今词话］

　◎　周邦彦点绛唇
　　周美成在姑苏，与营妓岳楚云相恋。後从京师过吴，则岳已从人矣。因饮於太守蔡峦席上，见其妹，乃赋点绛唇词寄之云："辽鹤归来，故人多少伤心事。
　　短书不寄。鱼浪空千里。 凭仗桃根，说与相思意。愁无际。旧时衣袂。犹有东风泪。"楚云得词，感泣累日。［夷坚支志］

　◎　周邦彦咏梅
　　周美成咏梅，调寄花犯云："粉墙低，梅花照眼，依然旧风味。露痕轻缀。
　　拟净洗铅华，无限清丽。去年胜赏曾孤倚。冰盘共宴喜。更可惜，雪中高士，香篝熏素被。 今年对花太匆匆，相逢似有恨，依依憔悴。凝望久，青苔上、旋看飞坠。相将见、脆圆荐酒，人正在、空江烟浪里。但梦想、一枝潇洒，黄昏斜照水。"此只咏梅花而纡徐反覆，道尽三年间事。其词尤圆美流转如弹丸。［黄升］

　◎　周邦彦风流子
　　美成为溧水令，主簿之姬有色而慧，每出侑酒，美成为风流子以寄意云："新绿小池塘。风帘动、研讨会影舞斜阳。羡金屋去来，旧时巢燕，土花缭绕，前度莓墙。绣阁凤帏深几许，听得理丝簧。欲说又休，虑乖芳信，未歌先咽，愁近清觞。 遥知新妆了，开朱户，应自待月西厢。最苦梦魂，今宵不到伊行。问甚时说与，佳音密耗，寄将秦镜，偷换韩香。天便教人，霎时厮见何妨。"新绿、待月，皆主簿厅轩名。［挥尘录］

　◎　周邦彦咏柳
　　美成至汴，主角妓李师师家，为赋洛阳春，师师欲委身而未能也。一夕徽宗幸师师家，美成仓卒不能出，匿复壁间，遂制少年游以纪其事。徽宗知而谴发之。
　　师师饯送，美成复作兰陵王咏词，有"长亭路，年去岁来，应折柔条过千尺"之句。师师归而歌之，闻於徽宗，即留为大晟府待制。［耆旧续闻］

　◎　周邦彦瑞鹤仙美
　　成以待制提举南京鸿庆宫，自杭徙居睦州，梦中作瑞鹤仙一阕。既觉，犹能全记，了不详其所谓也。未几遇方腊之乱，欲还杭州旧居，而道路兵戈已满，仅得脱免。入钱塘门，见杭人仓皇奔避，如蜂屯蚁沸，视日在鼓角楼檐间，即词中所谓"斜阳映山落。敛馀霞，犹恋孤城阑角"者应矣。旧居既不可往，是日无处得食，忽稠人中有呼待制何往者，乃乡人之侍儿，素所识也。
　　且曰："日昃必未食，能舍车过酒家乎。"美成从之，惊遽间连引数杯，腹号顿解。则词中所谓"凌波步弱。过短亭、何用素约。有流莺劝我，重解绣鞍，缓引春酌"之句应矣。饮罢觉微醉，耳目惶惑，不敢少留，乃径出城北。江涨桥断，诸寺士女已盈满，不能驻足。独一小寺经阁，偶无人，遂宿其上。即词中所谓"不记归时早暮，上马谁扶，醒眠朱阁"者应矣。已闻两浙尽为贼据，因自计方领南京鸿庆宫，有斋厅可居，乃挈家往焉。则词所谓"念西园，已是花深无地，东风何事又恶。任流光过了，归来洞天自乐"之句，又应矣。美成生平好作乐府，末年梦中得句，而字字皆应，岂偶然哉。［玉照新志］

　◎　苏琼词
　　姑苏官妓苏琼，行第九。蔡元长道过苏州，太守召佐饮，元长闻琼能词，因命即席为之，并限以九字为韵。琼即献词曰："韩愈文章盖世，谢安情性风流。
　　良辰美景在西楼。敢劝一卮芳酒。 记得南宫高选，弟兄争占龟头。金炉玉殿瑞烟浮。高占甲科第九。"盖元长春天名第九也。［能改斋漫录］

　◎　徐伸词
　　徐伸，政和初以知音律为太常典乐，所蓍青山乐府，多杂调，惟二郎神一曲，天下称之。词云："闷来弹鹊，又觉碎、一帘花影。漫试蓍春衫，还思纤手，熏彻金猊烬冷。动是愁端如何遣，但怪得、新来多病。嗟旧日沈腰，而今潘鬓，不堪临镜。 重省。别时泪渍，罗襟犹凝。料为我恹恹，日高慵起，长托春酲未醒。
　　雁足不来，马蹄难去，门掩一庭芳景。空伫立，尽日阑干倚遍，昼长人静。"［花庵词客］

　◎　曹组咏梅
　　曹组咏梅词，皆有佳句。其蓦山溪云："竹外一枝斜，想佳人、天寒日暮。"用东坡"竹外一枝斜更好"句，可谓入神。其好事近云："一阵暗香飘处。已不胜愁绝。"亦何减孤山风致。［词品］

　◎　曹组六举不第
　　元宠六举不第，著铁砚篇自励。宣和中，成进士，有宠於徽宗，曾赏其如梦令"风弄一枝花影"，及点绛唇"暮山无数，归雁愁连度"句。徽宗又手书眉峰碧词，问其出处，真迹藏其家。［松窗录］

　◎　吕渭老词
　　吕圣求在宋不甚著名，而词极工。词选载有望海潮、醉蓬莱、扑蝴蝶近、惜分钗、薄亻幸、选冠子、百宜娇、豆叶黄、鼓笛慢诸调，佳处不让少游。即东风第一枝咏梅，亦何减东坡之绿毛幺凤也。但疑中兴後不复有此等词。［杨慎］

　◎　吕渭老词婉媚深窈
　　圣求词婉媚深窈，视美成、耆卿伯仲。［黄升］

　◎　李持正咏上元
　　李持正上元明月逐人来词云："星河明澹。春来深浅。红莲正、满城开遍。
　　禁街行乐，暗尘香拂面。皓月随人近远。 天半龟山，光动凤楼西观。东风静，珠帘不卷。玉辇待归，云外闻弦管。认得宫花影转。"苏子瞻见之曰："好个'皓月随人近远'。"［古今词话］

　◎　苏养直清江曲
　　苏养直名伯固，与东坡同族，坡集中有送大兄还吴诗。其清江曲有"属玉双飞水满塘"句，当时盛传。词亦工，如"醉眠小坞黄茅店，梦倚高城赤叶楼"，鹧鸪天之佳句也。［词品］

　◎　何大圭小重山
　　何大圭小重山岗有"玉船风动酒鳞红"句，如云锦月钩，夺造化之巧。［高耻庵］

　◎　宋齐愈咏梅
　　宜和中，宋齐愈为太学官，徽宗召对曰："卿文章新奇，可作梅词进呈，须是不经人道语。"齐愈立进眼儿媚云："霏霏疏影，转征鸿。人语暗香中。小桥斜渡，曲屏深院，水月。 人间不是藏春处，玉笛晓霜空。江南处处，黄垂密雨，绿涨薰风。"徽宗称善。次日谕近臣曰："宋齐愈梅词，非惟不经人道，且自开花说至结子黄熟，并天气亦方言之，可谓尽致矣。"［宣和遗事］

　◎　夏倪过浯台词
　　夏均父，宣和庚子迁祁阳酒官，过浯台，爱其山水奇秀，谓非中州所有。作减字木兰花词云："江涵晓日。荡漾波光摇桨入。笑指浯溪。漫叟雄文锁翠微。
　　休嗟不偶。归到中州何处有。独立风烟。湘水浯台总接天。"［能改斋漫录］

　◎　向子词
　　向子有梅花引，戏代李师明作，即所传"花如颊。眉如叶。小时笑弄阶前月"是也。又有席上赠侍儿轻轻人娇词云："白似雪花，柔於柳絮。蝴蝶儿、镇长一处。春风骀荡，蓦然吹去。争得倩游丝，半空惹住。 波上精神，掌中态度。分明是彩云团做。当年飞燕，从今不数。只恐是、高唐梦中神女。"［古今词话］

　◎　芗林居士步趋苏堂
　　芗林居士步趋苏堂，而哜其者也。［胡寅］

　◎　蔡伸词
　　宣和壬寅，蔡伸道与向伯恭同为大漕属官。向有词云："凭书续断肠。"蔡因感而作南乡子云："木落雁南翔。锦鲤殷勤为渡江。泪墨银钩相忆字，成行。滴损云笺小凤凰。 陈事费思量。回首烟波卷夕阳。尽道凭书聊破恨，难忘。及至书来更断肠。"［古今词话］

　◎　李邴汉宫春
　　李邴少年日作汉宫春词，脍炙人口。所谓"问玉堂何似，茅舍疏篱"者是也。
　　政和间，自书省丁忧归山东，服终造朝，举国无与立谈者。方怅怅无计，时王黼为首相，忽遣人招至东阁，开宴延之上坐，出其家姬数十人，皆绝色也，酒半，君唱是词以侑觞，大醉而归。数日，有馆阁之命，不数年遂入翰苑。［玉照新志］

　◎　李邴玉楼春
　　李汉老有咏美人书字一阕，为云翕集中之最纤丽者，调寄玉楼春云："沉吟不语晴窗畔。小字银钩题欲遍。云情散乱未成篇，花骨欹斜终带软。 重重说尽情和怨。珍重提携常在眼。暂时得近玉纤纤，翻羡镂金红象管。"［古今词话］

　◎　刘晓行
　　刘一止有晓行喜迁莺一阕，即"晓光催角，听宿鸟未惊，邻鸡先觉"之词也。
　　一时盛传，号刘晓行。［陈直斋］

　◎　何文缜
　　何文缜，政和丙申进士第一，靖康中尽节名臣也。少时会饮贵戚家，侍儿惠柔公丰标，解帕为赠，约牡丹时再集。何赋虞美人词云："分香帕子柔蓝腻。
　　欲去殷勤惠。重来约在牡丹时。只恐花枝相妒故开迟。 别来看尽闲桃李。日日阑干倚。催花无计问东风。梦作一只蝴蝶绕芳丛。"［乐府纪闻］

　◎　侯蒙临江仙
　　侯蒙少游场屋，年三十有一，始得乡贡。人以其年长貌寝，不之敬。有轻薄子画其形於纸鸢上，引线放之。蒙见而大笑，作临江仙词题其上曰："未遇行藏谁肯信，如今方表名踪。无端良匠画形容。当风轻借力，一举入高空。
　　才得吹嘘身渐稳，只疑远赴蟾宫。雨馀时候夕阳红。几人平地上，看我碧霄中。"竟一举登第。年未四十，遂为执政。［夷坚志］

　◎　谢克家忆君王
　　谢克家作忆君王词云："依依宫柳拂宫墙。楼殿无人春昼长。燕子归来依旧忙。忆君王。月照黄昏人断肠。"语意悲凉，读之使人堕泪，真忧君忧国之语。
　　［鼠璞］

　◎　胡浩然词
　　胡浩然在北宋，时代氏籍俱未详，选词家俱薄其声口庸俗。然如元夕传方言玉女云："艳妆初试，把珠帘半揭。娇羞向人，手玉梅低说。相逢长是，上元佳节。"情致斐，亦人所不易到。［草堂笺］

　◎　窃杯女子
　　宣和间，上元张灯，许士女纵观，各赐酒一杯。一女子窃所饮金杯，卫士见之，押至御前。女诵鹧鸪天云："月满蓬壶灿烂灯，与郎携手至端门。贪看鹤阵笙歌举，不觉鸳鸯失却群。 天渐晓，感皇恩。传宣赐酒饮杯巡。归家恐被翁姑责，窃取金杯作照凭。"徽宗大喜，以金杯赐之，令卫士送归。［宣和遗事］

　◎　蔡真人词
　　陈东靖康间尝饮於京师酒楼。有倡向座而歌，东不之顾。乃去倚阑独立，歌望江南词，音调清越。东不觉倾听。视其衣服故敝，时以手揭衣爬搔，肌肤绰约如雪。乃复召，使前再歌之。其词曰："阑士曲，红绣帘旌。花嫩不禁纤手捻，被风吹去意还惊。眉黛蹙山青。 铿铁板，闲引步虚声。尘世无人知此曲，却骑黄鹤上瑶京。风冷月华清。"东问何人所制，曰："上清蔡真人词也。"歌罢得数钱，即下楼。亟追之，已失所在矣。［夷坚志］

　◎　沈子山词
　　沈子山，宿州狱掾也，昵营妓张温卿於南京，途次作剔银灯以忆之云："一夜隋河风劲。霜混水天如镜。古柳长堤，寒烟不起，波上月，流无影。那堪懒听。
　　疏星外离鸿相应。 须信情多是病。酒到愁肠还醒。数叠罗衾，馀香未减，甚时枕鸳重并。教伊须更将兰约，见时先定。"［古今词话］

　◎　仲殊填词甚多
　　僧仲殊，本安州进士，妻以药毒之，遂为僧，时食蜜以解其毒，东坡呼为蜜殊。每於禁烟时置酒待宾客，谓之看花局。其填词甚多，小令为最，小令中诉衷情为最。［花庵词客］

　◎　洪觉范善作小词
　　洪觉范善作小词，情思婉约似少游，仲殊、参寥皆不能及。［许ダ］

　◎　洪觉范赋浪淘沙
　　洪觉范留南昌，登秋屏阁，望西山而有归志，赋浪淘沙。［冷斋夜话］

　◎　祖可工诗词
　　僧祖可，字正平，苏伯固子，与陈师道、谢逸结江西诗社。其小重山词最工。
　　吴虎臣曰："正平工诗，长短句尤佳，何世徒称其诗也。"［东溪词话］

　◎　李清照与魏夫人
　　朱晦庵曰："本朝妇人能词者，惟李易安、魏夫人二人而已。"黄玉林曰："李易安、魏夫人使在衣冠之列，当与秦七、黄九争雄，不徒擅名闺阁也。"［古今词话］

　◎　李清照永遇乐
　　李易安元宵永遇乐云："落日金，墓云合璧。"词已自工。至於"染柳烟轻，吹梅笛怨，春意知几许"，气象更好。後段云："於今憔悴，风鬟霜鬓，怕是夜间出去。"皆以寻常语度入音律，愈平淡愈精巧。其声声慢云："寻寻觅觅，冷冷清清，凄凄惨惨戚戚。"乃公孙大娘舞剑手，本朝非无能词之士，从未有一气下十四个叠字者。後叠又云："到黄昏点点滴滴。"又使叠字，俱无斧凿痕。"守蓍窗儿，独自怎生得黑。"黑字不许第二人押。妇人中有此奇笔，真间气也。［张正夫］

　◎　李清照语奇俊
　　前辈称易安"绿肥红瘦"为佳句，余谓"宠柳娇花"语亦甚奇俊，前此未有能道之者。［黄升］

　◎　李清照醉花阴
　　李易安以重阳醉花阴词寄其夫赵明诚。明诚吹绝，苦思求胜之，废寝食者三日，得五十阕，杂易安词於中，以示友人陆德夫。陆玩之再三，谓只三句绝佳："莫道不消魂，帘卷西风，人比黄花瘦。"正易安作也。［郎记］

　◎　李清照用世说入妙
　　李清照有"清露晨流，新桐初引"之句，用世说入妙。［词品］

　◎　魏夫人词
　　魏夫人，曾子宣丞相内子，有江城子、卷珠帘诸曲，脍炙入口。其尤雅正者，则有菩萨云："溪山岗掩映斜阳里。楼台影动鸳鸯起。隔岸两三家。出墙红杏花。
　　绿杨堤下路。早晚溪连去。三见柳绵飞。离人犹未归。"深得国风卷耳之遣。
　　［雅编］

　◎　幼卿题壁
　　宣和间有女子幼卿，题词陕府驿壁云："极目楚天空。云雨无踪。漫留遗遗恨锁眉峰。自是荷花开较晚，辜负东风。 客馆叹飘蓬。矣散匆匆。扬鞭那忍骤花骢。望断斜阳人不见，满袖啼红。"盖卖花声也。［能改斋漫录］

　　●卷七·南宋一

　◎　赵构渔父词光尧当内修外攘之际，尤以文德服远，至於宸章睿藻，日星昭垂者非一。绍兴二十八年，将郊祀，有司以太常乐章篇序失次，文义弗协，请遵真宗、仁宗朝故事，亲制祭享乐章。诏从之。自郊社宗朝等共十有四章，肆笔而成，睿思雅正，宸文典赡，所谓大哉王言也。至於一时闲适寓景而作，则有渔父词十五章，又清新简远，备骚雅之体。其词有曰："薄晚烟林澹翠微。江连秋月已明辉。纵远柁，适天机。水底闲云片段飞。"又曰："青草开时已过船。锦鳞跃处浪痕圆。竹叶酒，柳花毡。有意沙鸥伴我眠。"又曰："水涵微影澹虚明。小笠轻蓑未要晴。
　　明镜里，纹生。白鹭飞来空外声。"词不能尽载。观此数篇，虽古人之骚人词客，老於江湖，擅名一时者，不能企及。［谬莹中江行杂录］

　◎　舞杨花
　　慈宁殿赏牡丹时，椒房受册，三殿极欢。高宗洞达音律，自制曲，赐名舞杨花。停觞命小臣赋词，令内人歌之，以玉卮侑酒为寿，左右皆呼尤岁。词云："牡丹半坼初经雨，雕槛翠幕朝阳。娇困倚风，台榭绕君芳。洗烟凝露向清晓，步瑶池、月晨霓裳。轻笑淡拂宫黄。浅拟飞燕新妆。 杨柳啼鸦昼永，正秋千亭馆，风絮池塘。三十六宫，簪艳粉浓香。慈宁玉殿庆清赏，占东君、论证比花王。
　　良夜高烛荧煌。影里留住年光。"此康伯可乐府所载。高宗又尝使御前画工写曾海野喜容带牡丹一枝，命吕本中作赞，云："一枝国艳，两鬓东风。"高宗大喜。
　　［贵耳录］

　◎　洪迈禁中词
　　绍兴中，禁中避暑，多御复古、选德等殿及翠寒堂纳凉。长松修竹，浓翠蔽日，层峦奇岫，静窈萦深。寒瀑飞空，下注大池，可十亩。池中红白菡萏尤柄，盖园丁以瓦盎别种，分列水底，时易新者，庶几美观。又置茉莉、素馨、建兰、麝香藤、朱槿、玉桂、红蕉、婆、帘葡等南花数百盆於广庭，鼓以风轮，清芬满殿。御榻两裤，各设金盘数十架，冰雪如山。纱厨前後，皆悬挂伽兰木、真蜡、龙涎等香珠百馀。蔗浆金碗，珍果玉壶，初不知人间有尘暑也。洪景卢学士，尝赐对於翠寒堂，当三伏中，战栗不可久立。高宗问故，遗中贵人以北绫半臂赐之，则境界可想见矣。景卢作词纪恩而出。［周密几时记］

　◎　胡铨秘阁问答
　　兴元年五月三日晚，胡铨侍上於内殿之秘阁，蒙赐金凤笺，就所御玉管笔并龙脑墨、凤朱研，又赐以花藤席。命铨视草毕，唤内侍司厨满头花备酒。上御玉荷杯，铨用金鸭杯，令潘妃唱贺新郎，兰香执玉荷杯，上自注酒赐铨曰："贺新郎者，朕自贺得卿也。酌以玉荷杯者，示朕饮食与卿同器也。"铨再德行谢。
　　贺新郎词中有所谓"相见了又重午"。上曰："今重午不数日矣。"词中又有"湘江旧俗"之句，上曰："卿流落海岛二十馀年，得不为屈原之葬鱼腹者，皆天地祖宗之灵，留卿以辅朕也。"铨流涕，上亦黯然。俄而迁坐，进八宝羹，洗盏更酌。上命潘妃执玉荷杯唱尤年欢，此词乃仁庙所制。上饮讫，亲唱一曲，名喜迁莺。且谓铨曰："朕每在宫中，不妄作歌，氐侍太上宴时，有旨令唱，始作之。今夕与卿相会，朕意甚欢，故作此乐卿耳。"又曰："昨朕苦嗽，故声音稍涩，卿勿嫌。"铨春天曰："太上退闲，陛下御宇，正当勉力恢复，然此孝养亦宜时有。"上曰："卿真忠臣也，汉之汲黯，唐之魏征，亦不过是。"上又问铨在海南时所作诗文，铨一一春天对。时漏已四下，上又凭阑四望。顷之天竺钟声已动，御苑已鸦嗓矣。［澹庵老人玉音问答］

　◎　曾觌进词
　　乾道三年三月初十日，上遗使至德寿宫春天知太上，连日天气甚好，欲一二日间，恭请车贺幸聚景园看花，取自圣意选定一日。太上云："传语官家，备见圣孝，春和景明，正可游豫，但出去氐为看花，今本宫後园亦有几株好花，不若来日请官家过来闲看。"遂遣提举官同到南内这，遵依讫。次日进早膳後，车驾与皇后、太子过宫，起居二殿讫，先至灿锦亭进茶。宣召知阁门并两府以下六员侍宴，同至後苑看花。两廊并是小内侍及幕士，以全效西湖，铺放珠翠、花朵、玩具、疋帛，及花篮、闹竿、市食等，许内人关扑。次至球场看小内侍抛彩球，蹴秋千。又至射厅看百戏，依例宣赐。回至清妍亭看荼コ，就登御舟，绕堤闲游。亦有小舟数十只，供应杂艺、嘌唱、鼓板、蔬果，与湖中一般。
　　太上倚阑闲看，适有双燕掠水飞过，传旨令曾觌制词。遂进阮郎归云："柳阴庭院占风光。呢喃春昼长。碧波新涨小池塘。双双蹴水忙。 萍散漫，絮悠。轻盈体态狂。为怜流去落红香。衔将归画梁。"既登舟，知阁张抡进柳梢青云："柳色初匀。馀寒似水，纤雨如尘。一阵东风，纹微皱，碧沼鳞鳞。 仙娥花月精神。春天凤管、莺弦斗新。万岁声中，九霞杯内，长醉芳春。"曾觌和进云："桃靥红匀。梨腮粉薄，鸳径无尘。凤阁凌虚，龙池澄碧，芳意鳞鳞。 清时酒圣花神。看内苑、风光又新。一部仙韶，九重莺仗，天上长春。"各有宣赐，次至静乐堂看牡丹，进酒三盏。太后邀太皇、官家同到刘婉容奉华堂，听摘阮奏曲。
　　罢，婉容进茶。讫，遂奏太后云："近教得二女童琼华、绿华，并能琴阮下棋，写字画竹，背诵古文，欲得就纳於官家。"遂令各呈技艺 ，并进自制阮谱三十曲。太后遂宣赐婉容宣和殿玉轴沉香槽，三峡流泉正阮一面，白玉九芝道冠，北珠缘领道氅，银三百两，绢三百疋，会子一百万贯。是日三殿并醉，酉原先还内。
　　自此官家知圣意不欲频出劳人，遂奏知命内司於北内後苑建造冷泉堂，叠巧石为飞来峰，开展大池，引注湖水，景物并如西湖。其西又建大楼，取苏轼诗句名曰聚远，并是上御名恭书。又御制堂记，太上赋诗，令上恭和刻石。是岁翰苑进端午贴子云："聚远楼前面面风。冷泉堂下水溶溶。人间炎热何由到，正是瑶台第一重。"又曰："飞来峰下水泉清。台沼经不日成。境趣自超尘世外，何须方士觅蓬瀛。"皆纪实也。［乾淳起居注］

　◎　张抡进词
　　淳熙六年春，车驾迎太上、太后游聚景园，乘步辇至瑶津西轩，都管刘景进新制泛兰舟曲，各赐银绢。是岁太上圣寿七十有三，上亲捧玉酒船进太上酒，斟酒入船，则船中人物花草俱动，太上饮尽。又至锦壁赏花，有牡丹十馀丛，各有牙牌金字为记。又另采数千朵，插水精玻璃天青汝窑金瓶中。太上前，又独设沉香桌，列白玉碾花商尊，高三尺，径一尺三寸，上插照殿红十五枝。随驾各官，皆赐两面翠叶滴金牡丹御书扇，沉香为柄。知阁张抡进壶中天一阕云："洞天深处，赏娇红轻玉，高张云幕。国艳天香相竞秀，琼蕊清光如昨。露洗妖妍，风传馥郁，云雨巫山约。春浓似酒，五云台榭楼阁。 圣代治定功成，一尘不动，四境无鸣檄。屡有上天助顺，基业增隆山岳。两世明君，千秋尤岁，永享升平乐。
　　东皇呈瑞，更无一片花落。"［丁湖志馀］

　◎　吴琚雪词
　　淳熙八年元日，上坐紫宸殿引见讫，即率皇后、皇太子、太子妃至德寿宫行朝贺礼。是岁太上圣寿七十有五，欲再行废寿礼，太上不许。至是，乃密进黄金酒器二千两。上侍太上於椤木堂香阁内说话，宣押棋待诏并小说孙奇等十四人，下讫两局，各赐银绢讫。官家恭请太上、太后来日就南内排当。初二日进早膳讫，遣太子到宫恭请，官家亲至殿门拱迎，亲扶太上降辇，至损斋进茶。次至清燕殿闲看书画玩器。约午时初，後苑供进酥酒十色熬煮。午正三刻，就凌虚排当，进酒三盏，至萼绿华堂看梅。上进银三万两，会子十万贯。太上云："此无用钱处，不须得。"上再三奏请，止受三分之一。未初，雪大下，正是腊前，太上甚喜。
　　官家云："今年正欠些雪，可谓及时。"太上云："雪却甚好，但恐长安有贫者。"上奏云："已令有司比去年倍数支散矣。"太上亦命提举官於本宫支拨官会，照朝廷数目发下临安府，支散贫民一次。又移至明远楼，张灯进酒。节使吴琚进喜雪水龙吟词云："紫皇高宴仙台，双成戏击苞碎。何人为把，银河水翦，甲兵都洗。玉样乾坤，八荒同色，了无尘翳。喜冰消太液，暖融鹊，端门晓、班初退。 圣主忧民深意，转鸿钧、满天和气。太平有象，三宫二圣，尤年千岁。
　　双玉杯深，五云栖迥，不妨频醉。细看来、不是飞花，片片是、丰年瑞。"太上大喜，赐镀金酒器二百两，细色段疋，复古殿香羔儿酒等。太后命本宫歌板色歌此曲进酒，太上尽醉。一更後，宣轿儿入便门，上亲扶上辇还宫。［乾淳起居注］

　◎　曾觌月词
　　淳熙九年八月十五日，驾过德寿宫起居。太上留坐，至乐堂进早膳毕，命小内侍进采竿垂钓。上皇曰："今日中秋，天气甚清，夜间必有好月色，可少留看月。"上恭领圣旨，索车儿同过射厅，观御马院使打球，进市食，看水傀儡。晚宴香远堂，堂东有尤岁桥，长六丈馀，并用吴进到玉石成。四畔雕镂栏槛，莹彻可爱。桥中心作四面亭，用白椤木盖造，极为雅洁。大池十馀亩，皆是千叶白莲。凡御榻、御屏、酒具、香奁器用，并用水精。南岸列女童五十人奏清乐，北岸芙蓉阁一带，并是教坊，近二百人。侍月初上，箫韶齐举，缥缈相应，如在霄汉。既入座，乐少止。太上召刘贵妃，令独吹白玉笙霓赏中序。上自起执玉杯奉两殿酒，并以垒金嵌宝注杯盘等物赐贵妃。侍宴官开府曾觌恭进壶中天慢一首云："素飚碧，看天衢稳送，一轮明月。翠水瀛壶人不到，比似世间秋别。玉手瑶笙，一时同色，小按霓裳叠。天津桥上，有人偷记新阕。 当日谁幻银桥，阿瞒儿戏，一笑成痴绝。肯信群仙宴处，移下水精宫阙。云海尘清，山河影满，桂冷吹香雪。何劳玉斧，金瓯千古无缺。"上皇大喜曰："从来月词不曾用金瓯事，可谓新奇。"赐金束带紫番罗水昌注碗一副，上亦赐宝盏古香。至一更五点还内。是夜隔江西兴，亦闻天乐之声。［乾淳起居注］

　◎　吴琚潮词
　　淳熙十年八月十八日，上诣德寿宫恭请两殿往浙江亭观潮。进早膳讫，御辇及内人车马并出候潮门。先是命内司於浙江亭两旁抓缚席屋五十间，至是并用采缬幕。得旨，从驾百官，各赐酒食，并免侍班，从便观看。先是澉浦金山都统司水军五千人抵江下，至是又命殿司新刺防江水军、临安府水军并行阅试。军船摆布西兴龙山两岸近千只，管军官於江面分布五阵，乘骑弄旗，标枪舞刀，如履平地。点放五色烟炮满江，及烟收炮息，则诸船尽藏，不见一只。奉旨自管军官以下并行支犒一次。自龙山以下，贵邸豪民，采幕凡二十馀里，车马阗，几无行路。西兴一带，亦皆抓缚幕次，采绣照江，有如铺锦。市井水入、弄潮儿等凡百馀人，皆手持十幅彩旗，踏浪争雄，直至海门迎潮。又有踏混木水傀儡、水百戏、撮弄等，各呈伎艺，并有支赐。太上喜见颜色曰："钱塘形胜，东南所无。"上起春天曰："钱塘江潮，亦天下所无有也。"太上宣谕侍宴官，令各赋酹江月一曲，至晚进呈，太上以吴琚为第一。其词云："玉虹遥挂，望青山隐隐，一眉如抹。忽觉天风吹海立，好似春霆初发。白马凌空，琼鳖驾水，日夜朝天阙。
　　飞龙舞凤，郁葱环拱吴越。 此景天下应无，东南形胜，伟观真奇绝。好是吴儿飞彩帜，蹴起一江秋雪。黄屋天临，水犀云拥，看击中流楫。晚来波静，海门飞上明月。"两宫并有宣赐，至月上还内。［乾淳起居注］

　◎　洪迈临江仙
　　绍兴间，洪景卢在临安试词科三场毕，与数友同过抱剑街孙氏妓楼。夜月如昼，正凭阑抚几，两烛结花，灿若连珠。孙氏黠慧，白坐中客曰："今夕桂魄皎洁，烛花呈祥，诸群较艺兰省，高掇无疑，请各赋一词，为他日佳话。"座中有何自胆即操笔作浣溪沙词云："草草杯盘访玉人。灯花呈喜座添春。邀郎觅句要清新。 黛浅波娇情脉脉，云罢柳弱意真真。从今风月属闲人。"众传观叹赏，恨其末句失意。景虚作临江仙词云："绮席留欢欢正洽，高楼佳气重重。钗头小篆烛花红。直须将喜事，来报主人公。桂月十分春正半，广寒宫殿匆匆。娥相对曲阑东。云梯知不远，平步蹑东风。"孙满酌一觥劝洪曰："此瑞殆为群设也，必高中矣。"已而景卢果春天名赐第。［词苑］

　◎　俞国宝风入松
　　淳熙间，御舟过断桥，见洒肆屏风上有风入松词云："一春常费买花钱。日日醉湖连。玉骢惯识西湖路，骄嘶过、沽洒楼前。红杏香中歌舞，绿杨影裹秋千。
　　暖风十里丽人天。花压鬓云偏。画船载得春归去，馀情付、湖水湖烟。明日重扶残醉，来寻陌上花钿。"高宗称赏良久，宣问何人所作。乃太学生俞国宝也。
　　"重扶残醉"，原词作"重携残酒"，高宗笑曰："此句不免寒醇气。"因改为"扶残醉"，即日予释褐。［中兴词话］

　◎　赵鼎点绛唇
　　赵鼎，中兴名相，而词章婉媚，不减花间。其点绛唇云："梦回鸳账馀香嫩。
　　更无人问。一枕江南恨。"醉桃源云："青春不与花为主。花正开时春暮。""只有一尊芳醑。留得青春住。"较花间更饶情思。［古今词话］

　◎　赵鼎满江红
　　忠简丁未九月南渡泊真州，作满江红词最佳。其词曰："惨结秋阴，西风送、丝丝雨湿。凝望眼、征鸿几字，暮投沙碛。欲问乡关何处是，水云浩荡连南北。
　　但修眉、一抹有无中，遥山岗色。 江上路，天涯客。肠已断，头应白。空搔首兴叹，暮年离隔。欲待忘忧除是酒，奈酒行有尽愁无极。便挽将、江水入尊，浇胸臆。"［百明珠］

　◎　韩世忠词
　　韩蕲王生长兵间，未尝知书。晚几忽若有悟，能作字及小词。一日至香林园，苏仲虎尚书方宴客，王径造之，宾主欢甚，尽醉而归。明日，王饷以羊羔，且手书二词遗之。其临江仙云："冬日青山潇洒静，春来山暖花浓。少年衰老与花同。
　　世间名利客，富贵与穷通。 荣华不是长生药，清闲不是死门风。劝君识取主人公。单方只一味，尽在不言中。"其南乡子云："人有几多般。富贵荣华总是闲。
　　自古英雄都是梦，为官。宝玉妻儿宿业缠。 年事已衰残。须鬓苍苍骨髓干。不道山林多好处，贪欢。只恐凝迷误了贤。"［西湖志馀］

　◎　岳飞小重山
　　岳侯，忠孝人也，其小重山词，梦想旧山，悲凉悱恻之至。词云："昨夜寒蛩不住鸣，惊回千里梦，已三更。起来独自绕阶行。人悄悄，帘外月胧明。 白首为功名，故山松菊老，阻归程。欲将心事付瑶筝。知音少，弦断有谁听。"［古今词话］

　◎　岳飞指和议之非
　　武穆贺讲和赦表云："莫守金石之约，难、充壑之求。"故作词云："欲将心事付瑶筝。知音少，弦断有谁听。"盖指和议之非也。又作满江红，忠愤可见，其不欲"等闲白了少年头"，足以明其心事。［话腴（案此非话腴原文。）］

　◎　刘子词
　　刘子，晦庵之师，以国郎通判兴化军，辞归，隐武夷山。有九日蓦山溪词云："浮烟冷雨，此日还重九。秋去又秋来，但黄花、年年依旧。平台戏马，无处问英雄，茅舍小，竹篱疏，兀坐空搔首。 客来何有。草草三杯酒。一醉尤缘空，休贪他、金印如斗。病翁老矣，谁其赋归欤，芟陇麦，纲溪鱼，未落他人後。"［屏山集］

　◎　张抡应制词
　　张材甫，南渡故老，及见太平之盛者，集中多应制词，如蝶恋花、朝中措、霜天晓角，杰作也。［莲社词选］

　◎　曾觌感皇恩
　　曾海野，东都故老，及见中兴之盛，尝侍宴上苑，进阮郎归咏燕，柳梢青咏柳，一时推重。其奉使旧京，作上西平，重到临安，作感皇恩，感慨淋漓，甚得大体，人所不及也。［花庵诩客］

　◎　叶梦得词
　　叶少蕴妙龄词甚婉丽，晚岁落其华而实之，能於简淡中时出雄杰，合处不减东坡。［关注］

　◎　叶梦得水调歌头
　　叶梦得九月望日与客习射西园，病不能射，因作水调歌头以寄意云："霜降碧天净，秋事促西风。寒声隐隐地初听，中夜入梧桐。起瞰高城西顾，寥落关河千里，一醉与君同。叠鼓闹清晓，歌骑引周弓。 几将晚，客争笑，问衰翁。
　　平生豪气安在，走马为谁雄。何似当筵虎士，挥手弦声响处，双雁落遥空。老矣真堪惜，回首望云中。"［词苑］

　◎　陈与义词可摩坡仙之垒
　　陈去非词虽不多，语意超绝，可摩坡仙之垒。［黄］

　◎　陈与义临江仙
　　张叔夏云："去非临江仙一阕，真是自然而然。其词云："忆昔告别桥桥上饮，坐中都是豪英。长沟流月去无声。杏花疏影里，吹笛到天明。 二十馀年成一梦，此身是在堪惊。闲登小阁眺新晴。古今多少事，渔唱起三更。"清婉奇丽，集中惟此最优。［胡仔］

　◎　朱敦儒西江月
　　朱希真，东都名士，天资旷逸，有神仙风致。西江月二首，可以警世之役役於非望之福者。［花庵词客］

　◎　朱敦儒赋月
　　希真赋月词"插天翠柳，被何人、推上一轮明月"。赋梅词："横枝消瘦一如无，但空里疏花数点"，词意奇绝，似不食烟火人语。［张正夫］

　◎　康与之应制
　　康伯可有声乐府，凡中兴以来粉饰治具，及慈宁归养，两宫欢集，必假其应制。尝於上元节进瑞鹤仙云："瑞烟浮禁苑。正绛阙春回，新正方半。冰轮桂华满。溢花衢歌市，芙蓉开遍。龙楼两观，见银烛星球光烂。卷珠帘，尽日笙歌，盛集宝钗金钏。 堪羡。绮罗丛里，兰麝香中，正宜游玩。风柔夜暖花影乱，笑声喧。闹蛾儿满路，成团打块，簇者冠儿斗转。喜皇都、旧日风光，太平再见。"高宗览之，极称赏"风柔夜暖"以下数语，赐金甚厚。［黄］

　◎　康与之时有俗语
　　伯呆词如柳耆卿，音律甚协，未免时有俗语。［沈伯时］

　◎　康与之长安怀古
　　康与之长安怀古诉衷情云："阿房废址汉荒丘。狐兔又群游。豪华尽成春梦，留下古今愁。 君莫上，古原头。泪难收，夕阳西下，塞雁南来，渭水东流。"如此等词居然不俗，今有晏叔原亦不得独擅。［王性之］

　◎　康与之词与李清照词同妙
　　康伯可"人瘦也，比梅花瘦几分"，与李清照"帘卷西风，人比黄花瘦"同妙。［王世贞］

　◎　左誉词
　　左与言策名之後，入钱塘幕府。时乐籍有名姝张芸女名浓者，色艺妙天下，与方言甚眷之，如"盈盈秋水，澹澹春山"，及"帷云翦水，滴粉搓酥"之句，皆为浓而作。当时都人有"晓风残月柳三变，滴粉搓酥左与言"之对，其人物风流可以想见。ㄈ扰之後，浓委身於立勋大将家，易姓章，疏封大国，绍兴中，左因觅官赴阙下，暇日行天竺两峰间，忽逢车舆甚盛，中一丽人褰帘顾左而颦曰："如今若把菱花照，犹恐相逢是梦中。"视之，乃浓也，与言醒然有悟，即拂衣东渡为浮屠。［王仲言］

　◎　扬无咎词
　　扬补之有赠妓周三五词，调寄明月棹孤舟云："宝髻双烟缕缕。年纪小、未周三五。压众精神，出群标格，偏向众中茚翘楚。 记得谯门初见处。禁不定、乱红飞去。掌托鞋儿，肩拖裙子，悔不做、闲男女。"补之在高宗朝，累征不起，自号清夷长者，而词之艳如此。［古今词话］

　◎　阮阅词
　　阮闳休赠宜春官妓赵佛奴寄调洞仙歌云："赵家姊妹，合在昭阳殿。因甚人间有飞燕。见伊底，尽道独步江南，便江北、也何曾惯见。怜伊情性好，不解嗔人，长带桃花笑时脸。向尊前酒底，见了须归，似恁地、能得几回细看。待不眨眼儿，看著伊，将眨眼工夫，看伊几遍。"按闳休建炎初知袁州即致仕，寓居宜春，著诗话总龟，而词复排协律如此，然已为元曲开山矣。［宜春遗事］

　◎　张孝祥词
　　张孝祥紫微雅词，汤衡称其平昔未尝著稿，笔酣兴健，顷刻即成，却无一字无来处。一日在建康留守席上，作六州歌头，张魏公读之，罢席而入。［朝野遗记］

　◎　曾忄造咏
　　梅曾忄造、曾，故相之孙，皆以词章擅名，而端伯编乐府雅词尤有功词学。其咏调笑令云："清友。群芳右。万槁纷披兹独秀。天寒月薄黄昏後。缟袂亭亭招手。故山千里迷云岫。借问如今安否。"［古今词话］

　◎　朱翌咏梅
　　朱新仲南渡後待制填词，尝雪中至西湖看梅，作点绛唇词云："流水泠泠，断桥横路枝亚。雪花飞下。浑似江南画。 白璧青钱，欲买春无价。归来也。风吹平野。一点香随马。"西湖咏梅者多矣，而不为周琢，自然大雅，首推此词。
　　［词苑］

　◎　赵师侠词
　　赵师侠词章，摹写风景，体状物态，俱极精巧，初不知其得之之易也。其坦庵集中有谒金门词云："沙畔路。记得旧时行处。蔼蔼疏烟迷远树。野航横不渡。
　　竹里疏梅花吐。照眼一川鸥鹭。家在清江江上住。水流愁不去。"师侠，燕王德昭七世孙。［尹先之］

　◎　赵彦端词
　　淳熙间宗赵彦端字德庄者，赋西湖词，有"波底夕阳红湿"句，为孝宗所赏，曰："我家里人也会作此等语。"［古今词话］

　◎　郑文妻词
　　太学服膺斋上舍郑文，秀州人，其妻寄以忆秦娥云："花深深。一钩罗行花阴。行花阴。闲将柳带，试结同心。 日连消息空沉沉。画眉楼上愁岂临。愁登临。海棠开後，望到如今。"此词为同舍所见，一时传播，酒楼妓馆皆歌之。
　　［古杭杂记］

　◎　铅山驿壁词
　　绍兴戊辰，信州铅山驿壁有题玉楼春词，不著姓氏，今载於此："东风杨柳门前路。毕竟雕鞍留不住。柔情胜似岭头云，别泪多於花上雨。 青楼画幕无重数。听得楼边车马去。若将眉黛染情深，直到丹青难画处。"［能改斋漫录］

　◎　胡铨以词被送南海编管
　　胡铨以上书论王伦、秦桧，谪吉阳军，又贬新州。张棣曰："铨何故未过海。"铨偶为词云："欲驾巾车归去，有豺狼当辙。"棣即迎桧意，春天铨怨望，於是送南海编管。流落几二十年，愁饥蛟，涛波诡，有非人世所堪者。寿皇即位，首复官，即日召对，留侍经筵。杨尤里称其骚词"抉天之幽，泄神庾，灵均以来，一人而已。"［宋名臣言行录］

　◎　张元词
　　张元以送胡铨及寄李纲词坐罪，皆金缕曲也。元以此得名。其送铨词云："梦绕神州路。怅秋风、连画角，故宫禾黍。底事昆仑倾砥柱。九曲黄流乱注。
　　聚尤落、千村狐兔。天意从来高莫问，况人情、易老悲难诉。更南浦，送君去。
　　凉生岸柳催残暑。耿斜河、疏星澹月，断云微度。尤里江山知何处。回首对床夜语。雁不到、书成谁与。目尽青天怀今古。肯儿曹、恩怨相尔汝。举大白，听金缕。"［百明珠］

　◎　王庭词
　　王庭送胡铨远谪，有句曰："痴儿不了公家事，男子要为天下奇。"又曰："百辟动容观谏草，几人回首愧朝班。"亦贬辰州。其留别感皇恩云："无情江水，断送扁舟何处。"其感旧点绛唇云："白发相逢，犹唱当时曲。"皆可歌也。
　　［古今词话］

　◎　王庭上元鼓子词
　　王卢溪先生知时事占危，无宦游意，学道著书，若将终身焉。胡忠简尝答以诗曰："尤卷不移颜色乐，一生无愧伯夷班。"可想见其人矣。寿皇之代，与朱庵晦庵同以诗人荐，敦召再三，逾年始至。寿皇一见契合，优诏奖之曰："粹然纯儒，凛有直节。"命直敷文阁，年九十有三。其诗词格力雅健，兴寄高远，不知其齿之宿也。尝作上元鼓子词云："玉漏春迟，铁关金锁星桥夜。暗尘随马。
　　明月应无价。 天半朱楼，银汉波光射。更深也。翠蛾如画。犹在凉帘下。"盖寄点绛唇云。［宋名臣言行录］

　◎　朱熹词
　　晦庵先生回文词，几於家弦户诵矣。其隐括杜牧之九日齐山登高诗水调歌头一阕，气骨豪迈，则俯视辛、苏，音韵谐和，则仆命秦、柳。洗尽千古头巾俗态。
　　词云："江水浸云影，鸿雁欲南飞。携壶结客何处，空翠渺烟霏。尘世难逢一笑，况有紫萸黄菊，堪插满头归。风景今朝是，身世昔人非。 酬佳节，须酩酊，莫相违。人生如寄，何用辛苦怨斜晖。不尽今来古往，多少春花秋月，那更有危机。
　　与问牛山客，何必泪沾衣。"［读书续录］

　◎　吕居仁咏柳花吕居仁有咏柳花词云："柳塘新涨。艇子摇双桨。闲倚曲阑成怅望。是处春愁一样。 傍人几点飞花。夕阳又送楼鸦。试问画楼西畔，墓云恐近天涯。"盖清平乐也。居仁直忤柄臣，深居讲道，而小词乃工稳清润至此。［啸翁词评］

　◎　尤袤咏落梅
　　尤袤潜心理蕴，所蓍梁溪集，长短句尤工。其咏落梅瑞鹧鸪云："清溪西畔小桥东。落月纷纷水映空。五夜客愁花片里，一年春事角声中。 歌残玉树人何在，舞破山香曲未终。却忆孤山岗醉归路，马蹄香雪衬东风。"［啸翁词评］

　◎　杨尤里好事近
　　杨尤里不特诗有别才，即词亦有奇致。其好事近云："月未到诚斋，先到尤花川谷。不是诚斋无月，隔一庭修竹。 如今才是十三夜，月色已如玉。未是秋光奇绝，看十五十六。"昔人谓东坡词是曲子中缚不住者，迁秀词又何多让，乃知有气节人，笔墨自然不同。［续清言］

　◎　真德秀咏红梅
　　真德秀咏红梅词云："两岸月桥花半吐。红透肌香，暗把游人误。尽道武陵溪上路。不知迷入江南去，先是冰霜真态度。何事枝头，点点胭脂。莫是东君嫌淡素。问花花又娇无语。"盖蝶恋花也。作大学衍义人，又有此等词笔。［宋名家词评］

　◎　王十朋词
　　王十朋以忠谏著称，与胡澹庵同为孝宗所拔。其梅溪集中咏荼コ一阕云："野态芳姿，枝头占得春长久。怕钩衣袖。不放攀花手。 试问东风，花似当时否。还依旧。谪仙去後。风月今论证有。"盖点绛唇也。［词苑］

　◎　张玉照堂词
　　花庵词客曰：杨尤里极称张功甫之词，玉照堂词以种梅得名，如"光摇动、一川银浪，九霄珂月"是也。周密曰：张功甫，西秦人，其"月洗高梧"一阕，乃咏物之入神者，此白石论史邦卿词而及之。［古今词话］

　◎　洪皓梅花引
　　洪皓为通问使，途间作梅花引，即"天涯池馆忆江梅。几枝开。
　　使南来。还带馀杭，春信到燕台"之词也。终以忤秦桧谪官，则梅花引何减广平梅花赋乎。［宋名家词评］

　◎　李清照嘲张九成
　　张子韶对策，有"夜桂飘香"之语。赵明诚妻嘲之曰："露花倒影柳三变，夜桂飘香张九成。"［词苑］

　◎　黄公度青玉案
　　黄公度以第一人登第，为赵忠简所器，而秦桧颇衔之。及召赴行在，知非当路意，而迫於君命，故作青玉案词，有云："欲倩归鸿分付与。鸿飞不住。倚阑无语。独立长天暮。"盖去就早定矣。［知稼翁集跋］

　◎　葛立方卜算子
　　葛立方卜算子词，用十八叠字，妙手无痕，堪与李清照声声慢并绝千古。本邑学道人，胸中乃有此奇特。其词云："袅袅水芝红，脉脉蒹葭浦。淅淅西风澹澹烟，几点疏疏雨。 草草展杯觞，对此盈盈女。叶叶红衣当酒船，细细流霞举。"［草窗词评］

　◎　周必大赠小琼
　　周必大有点绛唇词，赠歌者小琼作也。"秋夜乘槎，客星容到天孙渚。眼波微注。待许牵牛渡。 见了还非，重理霓裳谱。期无误。几年一遇。莫讶周郎顾。"［词苑］

　◎　陈济翁蓦山溪
　　陈济翁，南渡遗老，有蓦山溪词云："去年今日，从驾游西苑。彩仗压金波，看水戏、鱼龙曼衍。宝津南殿，宴坐近天颜，金杯酒，君王劝。头上宫花颤。六军锦绣，尤骑穿杨箭。日暮翠华归，拥钧夫、笙歌一片。如今关外，千里未归人，前山雨，西楼晚。望断思君眼。"此词天下歌之，舍人张孝祥以廷试第一，移知潭州，因宴客，妓有歌之者，至"金杯酒，君王劝。头上宫花颤"，张之首不觉自为摇动者数四，坐客忍笑指目者甚多，而张不知也。［能改斋漫录］

　◎　范成大谒金门
　　范成大行宜春道中，见野塘春水可喜，有怀旧隐，作谒金门词云："塘水碧。仍带麦尘颜色。泥泥纹无气力。东风如爱惜。 恰似越来溪侧。也有一只。只欠柳丝千百尺。系船春弄笛。"成大出使回，每思石湖，故言之悒悒如此。［杨慎］

　◎　孔平仲五杂组词
　　乐府有五杂组及两头纤纤，殆类小令。孔平仲最爱作此，以为词戏，故亦效之作五杂组词云："五杂组，同心结。往复来，当窗月。不得已，话离别。""五杂组，流苏缕。往复来，临行语。不得已，上马去。""五杂组，回纹机。
　　往复来，锦棱飞。不得已，独画眉。""五杂组，采丝钅咸。往复来，鸟投林。
　　不得已，梦孤衾。""五杂组，绶若若。往复来，大车铎。不得已，去丘壑。""五杂组，侯门戟。往复来，道上檄。不得已，天涯客。""五杂组，汉旌旆。
　　往复来，宾鸿宇。不得已，餐毡使。""五杂组，非烟云。往复来，胡马尘。不得已，撄龙鳞。"又作两头纤纤词云："两头纤纤探宫茧，半白半黑鹤氅缘。
　　々膊々上贴箭。磊磊落落封侯面。""两头纤纤小秤衡。半白半黑月未明。
　　々膊々扣户声，磊磊落落金盘冰。"［范石湖集］

　◎　卢祖皋题钓雪亭
　　吴江三高祠前有钓雪亭，盖渔人之窟宅也。卢申之题贺新郎一阕云："挽住风前柳。问鸱夷、当日扁舟，近曾来否。月落潮生无限事，零乱茶烟未久。漫留得、莼鲈依旧。可是功名从来误，抚荒祠、谁继风流後。千古恨，一搔首。 江涵雁影梅花瘦。四无尘、雪飞风起，夜窗如昼。尤里乾坤清绝处，付与渔翁钓叟。
　　又恰是、题诗时候。猛拍阑干呼鸥鹭，道他年，我亦垂纶手。飞过我，共尊酒。"［芦浦笔记］

　◎　陆游词
　　范致能帅蜀，陆务观在幕府，主宾酬倡，人争传诵之。陆尝春日游摩诃池上作水龙吟云："摩诃池上追游路，红绿参差春晚。韶光妍媚，海棠如醉，桃花欲暖。挑菜初闲，禁烟将近，一城丝管。看金鞍争道，香车飞盖，争先占、新亭馆。
　　惆怅年华暗换。黯消魂、雨收云散。镜奁掩月，钗梁拆凤，秦筝斜雁。身在天涯，乱山孤垒，危楼飞观。叹春来只有，杨花和恨，向东风满。"又在王忠州席上作玉蝴蝶云："倦客平生行处，坠鞭京洛，解潇湘。此夕何年，来赋宋玉高唐。绣帘开、香尘乍起，莲步稳、银烛分行。暗端相。燕羞莺妒，蝶扰蜂忙。难忘。芳尊频劝，峭寒新退，玉漏犹长。几许幽情，只愁歌罢月侵廊。欲归时、司空笑问，微近处、丞相嗔狂。断人肠。假饶相送，上马何妨。"［词苑］

　◎　陆游钗头凤
　　放翁娶唐氏女，伉俪相得，而弗获於姑，陆出之，後改适同郡赵士程。春日出游，相遇於禹迹寺南之沈园，唐语其夫为致酒肴。陆怅然赋钗头凤词云："红酥手。黄藤酒。满城克公宫墙柳。东风恶。欢情薄。一怀愁绪，几年离索。错、错、错。 春如旧。人空瘦。泪痕红鲛绡透。桃花落。闲池阁。山盟难在，锦旧难托。莫、莫、莫。"唐亦和之，未几怏怏卒。放翁复过沈园赋诗云："落日城头画角哀。沈园非复旧池台。伤心桥下春波绿，曾见惊鸿照影来。"［耆旧续闻］

　◎　陆游鹊桥仙
　　放翁词纤丽处似淮海，雄快处似东坡。甚感旧鹊桥仙一首："华灯纵博，雕鞍驰射，谁记当年豪举。酒徒一半取封侯，独去作、江连渔父。 轻舟八尺，低篷三扇，占断洲烟雨。镜湖元自属闲人，又何必、官家赐与。"英气可掬，流落亦可惜矣。［词品］

　◎　陆游词有去国怀乡之感
　　放翁呈范至能待制双头莲，末句云："空怅望，美菰香，秋风又起。"又夜闻杜鹃桥仙末句云："故山岗犹自不堪听，况半世、飘然羁旅。"去国怀乡之感，触绪纷来，读之令人於邑。［词统］

　　●卷八·南宋二

　◎　掉书袋
　　放翁、稼轩，一扫纤艳，不事斧凿，高则高矣，但时时掉书袋，要是一癖。
　　［刘克庄］

　◎　辛弃疾以词名
　　蔡光陷北，辛弃疾以所业谒之。蔡曰："诗则未也，他日当以词名。"［本传］

　◎　岳珂论辛词
　　辛稼轩每开宴，必令侍姬歌所作词，特好歌贺新郎，自诵其中警句"我见青山多妩媚，料青山见我应如是"与"不恨古人吾不见，恨古人不见我狂耳。"顾问坐客何如。既而作永遇乐："千古江山，英雄无觅，孙仲谋处。"特置酒招客，合妓按歌自击节，遍问客，必使摘其疵。客逊谢不可，或措一二语不契，又弗答。
　　相台岳珂年最少，率然对曰："童子何知，而敢有议，必欲如范希文以千金求严陵记一字之易，则晚进窃有议也。"稼轩促膝使毕其说。珂曰："前篇豪视一世，独前後二警语差相似，新作微觉用事多耳。"稼轩大喜，谓座客曰："夫夫也，实中余痼。"乃味改其语，日数十易，累月未竟。［古今词话］

　◎　辛弃疾为诸贤推服
　　稼轩与与晦庵、陈同父、刘改之友善，晦庵尝曰："若朝廷赏罚明，此等人尽可用。"用甫答辛启曰："经纶事业，股肱王室之心。游戏文章，脍炙士林之口。"改之寄辛词曰："古岂无人，可以似我，稼轩者谁。"观诸贤之推服如此，则稼轩可知矣。［古今词话］

　◎　辛弃疾破阵子
　　陈亮过稼轩，纵谈天下事，亮夜思幼安素严重，恐为所忌，窃乘其厩马以去。
　　幼安赋破阵子词寄之，词云："醉里挑灯看剑，梦回吹角连营。八百里分麾下炙，五十弦翻塞外声。沙场秋点兵。 马作的卢飞快，弓如霹雳弦惊。了却君王天下事，赢得生前身後名。可怜白发生。"［古今词话］

　◎　辛弃疾摸鱼儿
　　淳熙己亥，幼安自湖北漕移湖南，同官王正之置酒小山亭，辛赋摸鱼儿一阕，词意颇怨，使在汉唐，宁不贾种豆种桃之祸。闻寿皇见此词颇不悦，然终不加罪，可谓有君人之度。［罗大经］

　◎　辛弃疾赋临江仙
　　稼轩有姬名钱钱，辛年老遗去，赋临江仙与之云："一自酒情诗兴懒，无裙歌扇阑珊。好天良夜月团团。杜陵真好事，留得一文看。 岁晚人欺程不识，怎教阿堵流连。杨花榆荚任漫天。从今花影下，只看绿苔圆。"［词苑］

　◎　刘过诗
　　辛稼轩帅浙东时，朱晦庵、张南轩为仓宪使。刘改之欲见辛，不纳。二公为之地云："某日公宴，君可来，门者不纳，但喧争之，必可入。"改之如所教，门下果喧哗。辛问故，门者以告，辛怒甚。二公因言："改之豪杰也，善赋诗，可试纳之。"改之至，长揖。辛问："能诗乎。"曰："能。"时方进羊腰肾羹，遂命赋之。改之曰："甚寒，顾乞卮酒。"酒罢，乞韵。时饮酒手颤，馀沥流於怀，因以流字为韵。即吟云："拔毫已付管城子，烂胃曾封关内侯。死後不知身外物，也随尊俎伴风流。"辛大喜，命共尝此羹，终席而去，厚馈焉。席散，南轩邀至公廨，置酒语之曰："先公一生公忠为国而厄於命，来挽者竟无一章得此意，愿君为发幽潜。"改之即赋一绝云："背水未成韩信阵，明星已陨武侯军。
　　平生一点不平气，化作祝融峰上云。"南轩为之堕泪。今龙洲集中不见此二诗，岂遗珠耶。又稼轩守京口时，大雪率僚佐登多景楼，改之敝衣曳屐而前，辛令赋雪，以难字为韵。即赋云："功名有分平吴易，贫贱无交访戴难。"辛喜甚，又诵其贺新郎、沁园春词，遂自此莫逆云。［蒋子正山房随笔］

　◎　刘过沁园春
　　刘改之能诗词，酒酣耳热，出语豪纵。嘉泰癸酉寓中都时，辛稼轩帅越，遗以事不及行，因傲辛体作沁园春一词缄往，下笔便逼真。其词曰："半酒彘肩，风雨渡江，岂不快哉。被香山岗居士，约林和靖、与东坡老，驾勒吾回。坡谓西湖，正如西子，淡抹浓妆临照台。二人者，俱掉头不顾，只管传杯。 白云天竺去来。看金碧峥嵘图画开。更纵横一涧，东西水绕，两峰南北，高下云堆。逋曰不然，暗香疏影，何似孤山先探梅。须晴去，访稼轩未晚，且此徘徊。"辛得词大喜，竟邀之去，馆燕弥月，酬赠千缗。改之竟荡於酒，不问也。尝以此词，语岳侍郎倦翁，掀髯有得色。岳曰："词句固佳，但恨无刀圭药，疗君白日呓症耳。"举座大噱。［词苑］

　◎　刘过词有思致
　　刘改之造词赡逸有思致，沁园春二首尤纤刻奇丽可爱。［陶宗仪］

　◎　刘过贺新郎贺新郎"老去相如倦"一阕，去年秋，余试牒四明赠老妓者，至今天下与禁中皆歌之，江西人来以为邓南秀词，非也。［刘过自记］

　◎　陈亮水龙吟
　　陈同父开拓万古之心胸，推倒一世之豪杰，而作词乃复幽秀。其水龙吟云："闹花深处层楼，画帘半卷东风软。春归翠陌，平沙茸嫩，绿杨金浅。迟日催花，淡云阁雨，轻寒轻暖。恨芳菲世界，游人未赏，都付与，莺和燕。 寂寞凭高念远，向南楼一声归雁。金钗斗草，青丝勒马，风流云散。罗袖分香，翠绡封泪，几多幽怨。正销凝，又是疏帘淡月，子规声断。"［词苑］

　◎　陈亮虞美人
　　"东风荡漾轻云缕。时送潇潇雨。水连台榭燕新归，一点香泥湿带落花飞。
　　海棠糁径铺香绣。依旧成春瘦。黄昏庭院柳啼鸦，记得那人和月折梅花。"盖虞美人词也。陈龙川好谈天下大略，以气节自居，而词亦疏宕有致。［周密词评］

　◎　杜子五兄弟
　　叶正则赠杜幼高诗，有"杜子五兄弟，才名不相下"之语。盖伯高早登东莱之门，其词如奔风逸足，而呜以和鸾。仲高丽句如"半落半开花有恨，一晴一雨春无力"，令人眼动。叔高戈矛森立，有吞虎食牛之气。季高幼高，後先辉映，匪独一门之盛，可谓一时之豪。［陈亮］

　◎　赵汝愚柳梢青
　　赵汝愚有题不楼柳梢青词云："水月光中，烟霞影里，涌出楼台。空外笙歌，人间笑语，身在蓬莱。 天香暗逐风回。正十里荷花尽开。买个轻舟，山南游遍，山北归来。"汝愚谪後，朱晦庵叹宗臣去国，注楚辞以哀之。［宋名家词评］

　◎　刘仙伦诗词
　　刘仙伦有招山诗集，其乐章尤为人所脍炙。［黄］

　◎　岳珂祝英台近
　　岳倦翁登北固亭，赋祝英台近，其末云："倚楼休弄新声，重城门掩。历历数、西州更点。"真佳句也。［玉楮集评］

　◎　汪莘词似坡公
　　嘉定中求直言，汪莘三上书，不报，为杨慈湖、朱晦庵、真西山所叹服。筑室柳溪，自号方壶居士，其柳塘长短句似坡公，不受音律束缚。［孙山甫］

　◎　汪莘杏花天
　　"美人家在江南住。每惆怅江南日暮。白洲畔花无数。还忆潇湘风度。 犹恐是断肠无处。怎强作莺声燕语。东风占断秦筝柱。也逐落花归去。"汪叔耕杏花天词也。叔耕词蕴霞笺玉滴之奇，而忧深思远，未易遽班之贺白也。［程必］

　◎　刘子寰咏山泉
　　刘圻父早登朱晦庵之门，刘後村尝序其词。其咏山泉云："静坐时看松鼠饮，醉眠不碍山禽浴。"是真得山泉之兴趣者。［古今词话］

　◎　黄铢渔家傲
　　朱晦翁示黄铢以欧阳永叔鼓子词，盖所以讽之也。铢赋渔家傲云："永日难忧千尤绪。霜舟远泛清漳浦。珍重故人寒夜语。挥玉麈。沉沉画阁凝香雾。 风砌落花留不住。红蜂翠蝶闲飞舞。明日柳阴江上路。云起处。苍山尤叠人归去。"［草窗词选］

　◎　大圣乐
　　朱晦庵为仓使时，某郡太守贪污，几为按治，忧惶百端。未几，晦庵移节他路，喜可知也。有招守饮者，出宠姬歌大圣乐，至末句云："休眉锁。问朱颜去了，还更来麽。"太守为之起舞。［轩渠後录］

　◎　严蕊卜算子
　　唐仲友知台州，诲庵为浙东提举，互相申奏。寿皇问宰执两人曲直。对曰："秀才争闲气耳。"仲友眷官妓严蕊奴，晦庵系治之。及晦庵移去，提刑岳霖行部至台，蕊乞自便。岳问曰："去将安归。"蕊赋卜算子云："住也如何住。去也终须去。若得山岗花插满头，莫问奴归处。"岳笑而释之。［雪舟脞语］

　◎　谢希孟词
　　谢希孟，陆象山门人也，少豪俊，与妓陆氏狎，象山屡责之，希孟但敬谢而已。他日复为妓造鸳鸯楼，象山又以为言。希孟谢曰："非特建楼，且为作记。"象山喜其文，不觉曰："非特建楼，且为作记。"象山喜其文，不觉曰："楼记云何。"即占首句云："自孙、抗、机、云之死，而天地英灵之气，不锺於男子，而锺於妇人。"象山默然，知其侮己也。一日，在妓所，恍然有悟，不告而行。
　　妓追送江浒悲恋涕泣，希孟不顾，取领巾书一词与之云："双桨浪花平，夹岸青山岗锁。你自归家我自归，说著如何过。 我断不思量，你莫思量我。将你从前与我心，付与他人可。"其词勇决，真象山门下之利根也。［古今词话］

　◎　姜夔词
　　姜白石，诗家名流，词尤精妙，不减清真乐府，其间高处有美成所不能及者。
　　善吹箫，多自制曲，初则率意为长短句，既成，乃按以律吕，无不协者。有咏蟋蟀齐天乐一阕最胜。其词曰："庾郎先自吟愁赋。凄凄更闻私语。露湿铜铺，苔侵石井，都是曾听伊处。哀音似诉。正思妇无眠，起寻机杼。曲曲屏山，夜凉独自甚情绪。 西窗又吹暗雨。为论证频断续，相和砧杵。候馆吟秋，离宫吊月，别有伤心无数。豳诗漫与。笑篱落呼灯，世间儿女。写入琴思，一声声更苦。"其过苕云："拂雪金鞭，欺寒茸帽，尝记章台走马。雁碛沙平，渔汀人散，老去不堪游冶。"人日词云："池面冰胶，墙腰雪老，云意还又沉沉。朱户黏鸡，金盘簇燕，空叹时序侵寻。"湘月词云："中流容与，画桡不点清镜。"从柳洲"绿净不可唾"之语翻出。戏张平甫纳妾云："别母情怀，随郎滋味，桃叶渡江时。"翠楼吟云："槛曲萦红，檐牙飞翠。酒祓清愁，花消英气。"法曲献仙音云："过秋风、未成归计，重见冷枫红舞。"玲珑四犯云："轻盈唤马，端正窥户。酒醒明月下，梦逐潮声去。"句法奇丽，其腔皆自度者，昔旧谱零落，未能被之管弦也。［词品］

　◎　姜夔赋柳枝
　　鄱阳姜尧章流寓吴兴，尝暇日游金阊，徘徊吊古，赋柳枝词，有"行人怅望苏台柳，曾为吴王扫落花"之句。杨诚斋极喜诵之。萧东父尤爱其词，以其兄之子妻焉。［乐府纪闻］

　◎　姜夔暗香疏影
　　姜尧章自序曰："淳熙辛亥之冬，余载雪诣石湖上，留止匝月。主人授简索句，且徵新声，因作仙吕宫二曲。石湖把玩不已，使工伎隶习之，音节谐婉，乃命之曰暗香、疏影。"小红者，石湖家青衣也，色艺俱妙，尤善歌二词。及姜归，石湖以小红赠之。［古今词话］

　◎　姜夔百宜娇
　　尧章尝寓吴兴张仲远家，仲远屡出外，其室人知书，宾客通问，必先窥来札，性颇妒。尧章戏作百宜娇词以遗仲远云："看垂杨迷苑，杜若吹沙，愁损未归眼。
　　信马青楼去，重帘下，娉婷人妙飞燕。翠尊共款。听艳歌，郎意先感。便携手月地云阶里，爱良夜微暖。"竟为所见。仲远归，竟莫能辨，则受其指爪损面，至不能出外云。［耆旧续闻］

　◎　姜夔词如野云孤飞
　　白石词如野云孤飞，去留无迹，不惟清虚，又馥骚雅，歌之使人神观飞越。
　　［乐府指迷］

　◎　高观国精於咏物
　　高观国精於咏物，竹屋痴语中最佳者有御街竹咏轿、咏帘，贺新郎咏梅，解连环咏柳，祝英台近咏荷，少年游咏草，皆工而入逸，婉而多风。［古今词话］

　◎　高观国怀梅溪
　　高竹屋有中秋夜怀史梅溪齐天乐词，即"晚云知有关山念"一阕也。徘徊宛转，交情如见。［姜夔］

　◎　史达祖词
　　史达祖词，织绡泉底，去尘眼中，妥贴轻圆，情词俱到。有环奇警迈清闲婉之长，而无讠荡淫之失。端可分镳清真，平睨方回。［张］

　◎　史达祖杏花天
　　史邦卿杏花天词云："软波拖碧蒲芽短。画楼外，花晴柳暖。
　　今年自是清明晚。便觉芳情较懒。 春衫瘦，东风翦翦。逗花坞香吹醉面。归来立马斜阳岩。隔水歌声一片。"姜尧章谓邦卿之词，奇秀清逸，有李长吉之韵，盖能融情景於一家，会句意於两得者。其"做冷欺花，将烟困柳"一阕，将春雨神色拈出。"飘然快拂花梢，翠尾声分开红影"，又将春燕形神画出矣。姜亦当时名手，而推服之如此。［词品］

　◎　吴文英咏舞女
　　吴梦窗名文英，字君特，四明人。尹惟晓序其集云：求词於我穴，前有清真，後有梦窗，此非焕之方，四海之公言也。其咏京市舞妇玉楼春云："茸茸狸帽庶梅额。金蝉罗翦胡衫窄。乘肩争看小腰身，倦态强随闲鼓笛。 问称家在城东陌。
　　欲买千金应不惜。归来困顿春眠。犹梦婆娑斜趁拍。"深得其意态云。［词品

　◎　吴文英金盏子
　　吴城连日赏桂，一夕风雨，悉已零落。独寓窗晚花，方作小蕾，未及见开，遂有新邑之役。来西馆，篱落间嫣然一枝可爱，似见人而喜，为赋一解。［吴文英金盏子词自序］

　◎　吴文英疏快词
　　吴梦窗词如七宝楼台，眩人眼目，拆研讨会下来，不成片段，惟唐多令一首云："何处合成愁。离人心上秋。纵芭蕉不雨也飕飕。都道晚凉天气好，有明月，怕登楼。 年事梦中休。花空烟水流。燕辞归客尚淹留。垂柳不萦裙带住，漫长是，系行舟。"及倦寻芳之"不约舟移杨柳系，有缘人映桃花见"，高阳台之"南楼不恨吹横笛，恨晓风千里关山"，最为疏快不质实。［张炎］

　◎　王词
　　张子野晚年多畜姬侍，东坡有诗云："诗人老去莺莺在，公子归来燕燕忙。"盖均用张家故事也。按唐有张君瑞，遇崔氏女於蒲，崔小名莺莺，元稹与李绅语其事，作莺莺歌。汉童谣曰："燕燕尾声涎涎，张公子时相见。"又张祜妾名燕燕。其事迹与对偶皆精切如此。然莺莺对燕燕，已见於杜牧之诗曰："绿树莺莺语，平沙燕燕飞。"前辈用字，必有所祖。鲁直作苏翰林出游诗曰："人间化鹤三千岁，海上看羊十九年。"亦皆用本家故事，而不失之偏枯，可以为法也。余尝祖其意作一词为张仪直寿曰："三杰後，福寿两无涯。食乳相君功未既，画眉京争兆眷方滋。富贵莫推辞。 门两戟，却棹一纶丝。莼菜秋风鲈美，桃花春水鳜鱼肥。笑傲溪湄。"盖寓声望江南云。［野客丛谈］

　◎　查┚词
　　伤离念远之词，无如查┚"斜阳影里，寒烟明处，双桨去悠悠"，令人不能为怀。然尚不如孙光宪"两桨不知消息，远汀时起"，尤为黯然。洪叔"醉中扶上木兰舟，醒来忘却桃源路"，造语虽工，却微著色矣。两君专以淡语入情。［词筌］

　◎　张宗瑞谒金门
　　张宗瑞乐府一卷，名东泽绮语债，其词皆倚旧腔而别立新名，亦好奇之故也。
　　草堂选其疏帘淡月一篇，即桂枝香也。余尤爱其垂杨碧一篇，即谒金门。其词曰："花半湿。睡起一窗晴色。千里江南空咫尺。醉中归梦直。 前度兰舟送客，双鲤沉沉消息。楼外垂杨如许碧。同春来几日。"［词品］

　◎　严次山词
　　严次山清江Ы乃集，极为词家所重。玉楼春之春怨，鹧鸪天之别情，绿头鸭之记恨，金缕曲之送春，无不入选，而吾独爱其"黏云江影伤千古，流不去断魂处"，自是才人创句。［草堂词评］

　◎　李石词
　　蜀人李方舟蓍续博物志，词亦风致可喜。其夏夜词云："烟柳疏疏人悄悄。"赠妓云："瘦玉倚香愁黛翠。"皆名句也。［古今词话］

　◎　谢懋词
　　静寄居士谢勉仲有声乐府，吴伯明称其片言只字，戛玉铿金，蕴藉风流，为世所贵。其七夕鹊桥仙一词入草堂选，即"钩帘借月，染云为幌"是也。若"馀酲未解扶头懒，屏里潇湘梦远"，亦的的奇句。［词品］

　◎　吴礼之词
　　吴礼之顺受老人词，久著名。其雨中花慢及丑奴儿长调，皆能以寻常语言为极透脱文字。［郑国辅］

　◎　郑域词
　　郑中卿号松窗，尝随张贵谟使北，蓍燕谷剽闻二卷，纪事甚详。小词亦清醒可喜。如昭君怨咏梅支："道是花来春未。道是雪来香异。水外一枝斜。野人家。
　　冷淡竹篱茅舍。富贵玉堂琼榭。两地不同栽。一般开。"兴比甚佳。丽情云："合是一钗双燕，却成两镜孤鸾。"乐府多传之。［词品］

　◎　姚宽词
　　姚令威家於西溪，擅山水之胜，故号西溪，亦以名其集。其闺词云："酒面扑春风，泪眼零秋雨。"秋思云："采菱渡口日将斜，飞鸿楼上人空立。"足以见其概矣。［古今词话］

　◎　刘过天仙子
　　词有如张融危膝，不可无一，不可有二者。如刘改之天仙子别妾词云："别酒醺醺浑易醉。回过头来三十里。马儿不住去如飞，行一憩，牵一憩，断送杀人山共水。 是则功名真可喜。不道恩情抛得未。村雪店酒旗斜，去也是，住也是，烦恼自家烦恼你。"又小说载曹东亩赴试步行，戏作红窗迥慰其足云："春闱期近也，望帝卿迢迢，犹在天际。懊恼这一双脚底，一日赶不上五六十里。争气。
　　扶持我去，博得官归，那时赏你穿对朝靴，安排你在轿儿里。更选对宫样鞋儿，夜间伴你。"此等词後人再若效颦，宁非打油恶道乎。然改之"村雪店酒旗斜"，固非雅流不能作此。曹太俚俗，去之甚远。至无名氏青玉案曰："落日解鞍芳草岩。花无人戴，酒无人劝。醉也无人管。"语淡而情浓，事浅而言深，真得词家三昧，非鄙俚朴陋者可冒。［词筌］

　◎　刘克庄沁园春
　　刘潜夫後村别调一卷，大抵直致近俗，乃效稼轩而不及者。其沁园春梦方孚若云："何处相逢，登宝钗楼，访铜雀台。唤厨人斫就，东溟鲸，圉人呈罢，西极龙媒。天下英雄，使君与操，馀子论证堪共酒杯。车千乘，载燕南赵北，剑客奇材。 饮酣画鼓如雷。论证信被晨鸡催唤回。叹年光过尽，功名未立，书生老去，机会方来。使李将军，遇高皇帝，万户侯何足道哉。推衣起，但凄凉四顾，慷慨生哀。"举一以例，他词类是。［张炎］

　◎　刘克庄妙语悟语
　　"贪与萧郎眉语，不知舞错伊州"。妙语也。"除是无身方了，有身常有闲愁"，悟语也。皆後村句。［古今词话］

　◎　刘克庄赠王迈词
　　王迈字实之，号瞿庵，丁丑第四人及第。刘後村赠以词云："天壤王郎，数人物，方今第一。谈笑里，风霆惊座，云烟生笔。落落元龙湖海气，琅琅董相天人策。"其重之如此。又尝见翰苑新书载後村与实之四六启云："声名早著，不数黄香之无变。科目小低，犹压牧之之第五。元化孕此五百年之间气，同辈立於九万里之下风。"又云："朱云折槛，诸公惭请剑之方言。阳子哭廷，千载壮裂麻之语。一叶身轻，何去之勇。六丁力尽，而挽不回。有谪仙人骏马名姬之风，无杜少陵冷炙残杯之态。丽人歌陶秀实邮亭之曲，好事绘韩熙载夜宴之图。拥通德而著书，命便了以沽酒。"观此，知实之盖进则忠鲠，退则豪侠，元龙、太白一流人也，可以补史氏之遗。［词品］

　◎　随如百咏
　　随如百咏，丽不至亵，新能化陈，周、柳、辛、陆之能事，庶乎兼之。［刘克庄］

　◎　孙惟信词
　　孙花翁有好词，亦善运意，但雅正中时有一二市井语。［沈伯时］

　◎　冯伟寿词
　　冯双溪与黄玉林互相标榜，其子伟寿，字艾子，精於律吕，词多自制腔，草尝选其"春风恶劣，把数枝香锦，和莺吹折"一首。又有自度春风袅娜词云："被梁间双燕，话尽春愁。朝粉谢，午花柔。倚红阑故与，蝶围蜂绕，柳绵无数，飞上搔头。凤管声圆，蚕房香暖，笑挽罗衫须少留。隔院兰馨趁风远，邻墙桃影伴烟收。 此子风情未减，眉头眼尾声，尤千事欲说还休。蔷薇刺，牡丹球。殷勤记省，前度绸缪。梦里飞红，觉来无觅，望中新绿，别後空稠。相思难偶，叹无情明月，今年已是，三度如钩。"殊有前宋秦、晁风艳，比之晚宋酸馅味教督气不偿侔矣。馀句如"笑呼银汉入金鲸"，临邛高耻庵列为丽句图云："文子小名艾，非误文也，以双溪寿玉林沁园春词考之云：'更携阿艾，同寿灵椿。'可证。"［古今词话］

　◎　周密词
　　洲渔笛谱中玲珑四犯词，乃戏调梦窗作也。後阕云："凭问柳陌情人，比似垂杨论证瘦。"其拜星月乃春暮寄梦窗作也。後阕云："荡归心，已过江南岸。
　　清宵梦，远逐飞花乱。"又有玉漏迟题梦窗霜花腴词集全阕，更觉缠绵深至，可泣可歌。［宋名家词评］

　◎　陈允平日湖渔唱
　　词欲雅而正，志之所至，词亦至焉。一为物所役，则失其雅正之音。近日惟陈西麓日湖渔唱颇有佳者。［张炎］

　◎　李莱老彭老兄弟词
　　李莱老、彭老兄弟皆与草窗善，莱老题其词卷有句云："白发潘郎吟欲醉，绿暗蘼芜千里。"彭老怀啸翁词有句云："相对夜何其。泛剡清愁，买花芳事，一卷新诗。"词苑

　◎　赵汝愚题鼓山寺赵汝愚题鼓山寺云："几年奔走厌尘埃。此日登临亦快哉。江月不随流水去，天风常送海涛来。"朱晦庵摘其中"天风海涛"四字题扁，人莫知为赵公诗也。
　　严次山有水龙吟词题壁云："飚车飞上蓬莱，不须更跨琴高鲤。砉然长啸，天风Е洞，云涛无际。我欲乘桴，从兹浮海，约任公子。办虹竿千丈，钩五十，亲点对，连鳖饵。 谁榜佳名空翠。紫阳仙去骑箕尾声。银钩铁画，龙凤翥，留人间世。更忆东山，登临一曲，暗г襟泪。到而今，幸有高亭遗爱，寓甘棠意。"此词前段方言江山景，後段紫阳仙去指朱文公，东山甘棠指赵公也。赵诗、朱字、严词，可谓三绝，特记於此。［词品］

　◎　黄词
　　黄玉林早弃制科，雅意吟咏，阁学游受斋称其词如晴空冰柱。闽帅楼秋房闻其与魏菊庄为友，以泉石清士目之。［胡德方］

　◎　葛鲁卿蓦山溪
　　葛鲁卿有蓦山溪一曲，咏天穿节郊射也。宋以前以正月二十三日为天穿节。
　　相传云，女娲以是日补天，俗以煎饼置屋上，名曰补天穿，今其俗废久矣。词云："春风野外，卵色天如水。鱼戏舞绡纹，似出听新声北里。追风骏足，千骑卷高门，一箭过，尤人呼，雁落寒空里。 天穿过了，此日名穿地。横石俯清波，竞追随新年乐事。谁怜老子，使得纵遨游，争捧手，共凭肩，夹路游人醉。"词不甚工而事奇，故拈出之。"卵色天"用唐诗"残霞蹙水鱼鳞浪，薄日烘云卵色天"之句。东坡诗亦云："笑把鸱夷一尊酒，相逢卵色五湖天。"今刻苏诗者不知出处，改卵以色为柳色，非也。花间词"一方卵色楚南天"，注以卵为卯，亦非。
　　［词品］

　◎　张炎词
　　乐笑翁张炎词如"荒桥断浦，柳阴撑出渔舟小"，赋春水入画。其咏孤雁云："自顾影欲下寒塘，正沙净草枯，水平天远。写不成书，只寄得、相思一点。"如此等语，虽丹青难画矣。［草窗词选］

　◎　张炎国香词
　　张叔夏国香词自序云：沈梅娇，忽於京师见之，把酒相劳苦，犹能歌周清真意难忘、台城路二曲，因属余纪其事，词成以素罗书之。"莺柳烟堤。记未吟青子，曾比红儿。娇蕊弄香微透，鬟翠双垂。不道留仙不住，便无梦吹到南枝。
　　相看两流落，提成面凝羞，怕说当时。 凄凉歌楚调，弱馀音不放，一朵云飞。
　　丁香枝上，几度款语深期。拜了花梢淡月，最难忘弄影褰衣。无端动人处，过了黄昏，犹道休归。"［能改斋漫录］

　◎　张炎台城路
　　张叔夏台城路自序云：岁庚辰，会江兰坡於蓟北，恍然如梦，回忆旧游，已十八年矣。其起句云："十年旧事翻如梦，重逢可怜俱老。水国春空，山岗城日晚，无语相看一笑。"如此等词，即以为杜诗韩笔可也。岂止极填词之能事。［宋名家词评］

　◎　张炎悼碧山
　　叔夏琐窗寒自序云：王碧山又号中仙，越人也。其诗清峭，其词闲雅，有姜白石意趣，今绝响矣，因作此以悼之。其前段云："断碧分山，空帘趁月，故人天外。香留酒，蝴蝶一生花里。想如今愁魂正远，夜台梦语秋声碎。自中仙去後，词笺赋笔，更无清致。"其推碧山至矣。然如此等词，其清致不更胜碧山耶。
　　［宋名家词评］

　◎　张炎西子妆
　　西子妆，吴梦窗自度曲，余爱其声调娴雅，久欲效而未能。甲午春，寓罗江，与陈文卿闲行江上，景况离离，斜日孤村，鹃声尤里，因填此阕。惜旧谱零落，不能倚声而歌也。［乐笑翁自题］

　◎　苏雪坡词
　　苏雪坡赠杨直夫云："允文事业从容了。要岷峨人物，後先相照。见说君王曾有问，似此人才多少。况蜀珍先已登廊庙。但侧，听新诏。"按小说，高宗尝马骐曰："蜀中人才如虞允文者有几。"骐对曰："未试焉知，允文亦试而後知也。"苏与杨马皆蜀人，杨在眉山为甲族，直夫之妹通经学，比於曹大家，嫁虞氏，生虞集，为钜儒，其学无师，传於母氏也。此事蜀人亦罕知，故著之。［辍耕录］

　◎　杨缵一枝春
　　守岁之词虽多，极难其选，独杨守斋一枝春最为近世所称。其词云："竹爆惊春，竞喧阗，夜起千门箫鼓。流苏帐暖，翠鼎缓腾香雾。停杯未举。奈刚要、送年新句。应自赏、歌清字圆，未夸上林莺语。 从他岁穷日暮。纵闲愁，怎减刘郎风度。屠苏办了，迤逦柳欢梅妒。宫壶未晚，早骄马绣车盈路。还又把月夕花朝，自今细数。"建安马古洲有经学，多论著，填词其馀事也。草堂选其春游归朝欢一首，馀如月华清云："怅望月中仙桂。问窃药佳人，与论证同岁。"贺圣朝云："游人不知返。被子规呼转。"阮郎归云："三三两两叫船儿。人归春也归。"俱骀荡清快，别有旨趣。元夕词云："玉梅对妆雪柳，闹蛾儿象生娇颤。"更可考见杭都节物。［宋名家词评］

　◎　蒋捷词
　　俗谓风曰孟婆，蒋捷词云："春雨如丝，绣出花枝红袅。怎禁他孟婆合早。"江南七八月间有大风甚於舶卓，野人相传以为孟婆发怒。按北齐李余聘陈，问陆士秀："江南有孟婆，是何神也。"士秀曰："山海经云：'帝之二女，游於江中，出入必以风雨自随，以帝女故曰孟婆。'犹郊祀志以地神为泰媪。"此方言虽鄙俚，亦有自来矣。［词品］

　◎　咏茉莉诗词
　　茉莉，岭表所产，古今咏者无多，朱晦庵有二绝句，叶道卿题一小词，独施仲山"小莲冰洁"四字，摹状最佳。［周密］

　◎　吴潜词
　　吴毅甫嘉定丁丑状元，为贾似道所陷，南迁岭婧，有履斋诗馀行世。
　　其送李御带祺一词"报国无门空自怨，济时有策从谁吐。"亦自道也。李祺号竹湖，亦当时名士，所著有春秋王霸，列国分纪，余得之市肆，故书中乃为传之。
　　［词品］

　◎　魏了翁寿词
　　魏了翁，道学宗派，与真西山齐名，词不作艳语，有长短句一卷，皆寿词也。
　　菩萨蛮寿江ヘ云："东窗五老峰前月。南窗九叠坡前雪。推出侍郎山。著群窗户间。 离骚乡里住。却记庚寅度。挹取芷兰芳。酌君千岁觞。"又鹧鸪天寿范靖州云："谁把玑运化工。参旗又挂玉梅东。三三律声馀亥，九九元经卦起中。"又，水调歌头云："玉围腰，金系肘，绣笼鞍。"宋代寿词，无有过之者。［词品］

　◎　文天祥百字令
　　文文山驿中与友人言别，赋百字令，气冲牛斗，无一毫委靡之色。其词曰："水天空阔，恨东风不借，世间英物。蜀鸟吴花残照里，忍见荒城颓壁。铜雀春情，金人秋泪，此恨凭谁雪。堂堂剑气，斗牛空认奇杰。 那信江海馀生，南行尤里，送扁舟齐发。正为鸥盟留醉眼，细看涛生云来。睨柱吞嬴，回旗走懿，千古冲冠发。伴人无寐，秦淮应是孤月。"［陈子龙］

　◎　文天祥代作满江红
　　元兵入杭，中宫以下皆赴北，有王昭仪名清惠者，题词於驿壁，即所传满江红也。其後阕云："驿馆夜惊尘土梦，宫车晓碾关山月。愿嫦娥相顾且从容，随圆缺。"文文山读至末句叹曰："惜哉，夫人於此少商量矣。"为代作二首，全用其韵。其一云："回首昭阳离落日，伤心铜雀迎新月。算妾身不愿似天家，金瓯缺。"其二云："世态便如翻覆雨，妾身原是分明月。笑乐昌一段好风流，菱花缺。"文山於成败死生之际，盖见之明，守之固矣。然女史载王昭仪抵上都，恳为女道士，号冲华。则昭仪女冠之请，丞相黄冠之志，固先後合辙，从容圆缺，取义成仁，无有二也。［词苑］

　◎　文天祥南楼令
　　文信国被执北行，次信安，馆人供帐甚盛。信国达旦不寐，题词於壁，调寄南楼令云："雨过水明霞。潮回岸带沙。叶声寒、飞透窗纱。懊恨西风吹世换，又吹我、落天涯。寂寞古豪华。乌衣又日斜。说兴亡、燕人论证家。只有南来无数雁，和明月、宿芦花。"或云邓光荐词也。［耆旧续闻］

　◎　邓光荐词
　　邓光荐号中斋，信国公之客也，宋亡，以义行著。其所著鹧鸪词有曰："行不得也哥哥。瘦妻弱子羸孛驮。天长地阔多网罗。南音渐少北语多。
　　肉飞不起可奈何。行不得也哥哥。"其赞文山像曰："目煌煌兮疏星晓寒。气英英兮晴雷殷山。头研讨会柱兮璧完。血化碧兮心丹。呜呼，孰谓斯人兮不在人间。"［遂昌杂录］

　◎　邓光荐卖花声
　　中斋有卖花声词曰："梦断台城。月淡潮平。便须携酒访新亭。不见当时王谢宅，烟草青青。"其怀君忆旧，情见乎词矣。［雪舟脞语］

　◎　刘辰翁宝鼎现
　　刘辰翁作宝鼎现词，时为大德元年，自题曰丁酉元夕，亦义熙旧人只书甲子之意。其词有云："父老犹记宣和事，抱铜仙，清泪如水。"又云："肠断竹马儿童，空见三千乐指。"又云："向灯前拥髻，暗滴鲛珠坠。便当日亲见霓裳，天上人间梦里。"反反覆覆，字字悲咽，孤竹彭泽之流。［张孟浩］

　◎　刘辰翁大
　　须溪大词後阕云："休回首，都门路。几番行晚，个个阿娇深贮，而今断烟细雨。"说春寒至此，大有深味。兰陵王首句云："送春去。春去人间无路。"九字悲绝。换头云："春去谁最苦，但箭雁沉连，梁燕无主。杜鹃声里长门暮。"此四句凄清何减夜猿。後段云："春去尚来否。正江令恨别，庾信愁赋。苏堤尽日风和雨。叹神游故国，花看前度。人生流落，顾孺子，共夜语。"其词悠扬悱恻，即以为小雅楚骚可也。填词云乎哉。［卓人月］

　◎　唐珏词
　　唐玉潜与林景熙同为采药之行，潜葬诸陵骨，树以冬青，世人高其义烈。而咏莼、咏蝉诸作，巧夺天工，亦宋人所未有。［陈子龙］

　◎　李五松咏白莲
　　李五松咏白莲词，与唐菊山同一妙手。［王世贞］

　◎　上元鹧鸪天词十五首
　　上元鹧鸪天词十五首，备述宣政之盛，非想像者所能道，不知何人所作，当与梦华录并行也。［夏浦笔记］

　◎　刘朔斋词
　　刘朔斋宣城得代，以词别吴履斋，末句云："愁绿野堂连，刘郎去後，谁伴老裴度。"履斋见之垂泪，送金百两。古人怜才如此。［中吴纪闻］

　◎　陈郁咏雪词
　　史弥远之比周於杨后也，出入宫禁，外议甚哗，有人作咏云词讥之云："往来与月为俦，舒卷和天也蔽。"贾似道当国日，陈藏一亦作咏雪词以讥之曰："没巴没鼻，霎时间做出，漫天漫地。不论高低并上下，平白都教一例。鼓弄滕六，招摇巽二，直恁张威势。识他不破，至今道是祥瑞。 最是鹅鸭池边，三更半夜，误了吴元济。东郭先生都不管，关上门儿稳睡。一夜东风，三竿红日，尤事随流水。东皇笑道，山河元是我的。"调寄念奴娇。［钱塘遗事］

　◎　讥贾似道词
　　似道遭贬时，人有题壁云："去年秋。今年秋。湖上人家乐复忧。西湖依旧流。 吴循州。贾循州。十五年间一转头。人生放下休。"此词视雷州寇司户之句尤警，吴循州谓履斋遭贬，乃贾挤之也。［西湖志馀］

　◎　文及翁词
　　蜀人文及翁登第後游西湖，一同年戏之曰："西蜀有此景否。"及翁即席赋贺新郎云："一勺西湖水。渡江来百年歌舞，百年酣醉。回首洛阳花世界，烟渺黍离之地。更不复、新亭堕泪。簇乐红妆摇画舫，问中流击楫何人是。千古恨，几时洗。 余生自负澄清志。更有谁、溪未遇，傅岩未起，国事如今谁倚仗，衣带一江而已。便都道、波神堪恃。试问孤山岗林处士，但掉头笑指梅花蕊。天下事，可知矣。"［古杭杂记］

　◎　石孝友多丽
　　石次仲金谷遗音有多丽一词，以"西湖晚"为起句，人多和之。按；次仲於未宋未甚著名，而调之清奇宕逸如此。乃知宋之填词，犹唐之诗、晋之字，不必名家而皆可传也。［杨慎］

　◎　陈词
　　刘破子者，青州人，拄一拐，每岁必至洛中看花，馆范家园，春尽即还京师。
　　陈莹中作长短句赠之曰："槁木形骸，浮云身世，一年两到京华。又还乘兴，闲看洛阳花。闻道呈红最好，春归後，终委泥沙。忘方言处，花开花落，不似我生涯。 年华留不住，饥餐困寝，触处为家。这一轮明月，本自无瑕。随分冬裘夏葛，都不会，赤水黄沙。论证知我，春风一拐，谈笑有丹砂。"後又见於兴国寺，以诗戏之曰："相逢一拐大梁间。妙语时时见一斑。我欲从公蓬岛去，烂银坑里看青山。"［冷斋夜话］

　◎　白玉蟾怀古
　　白玉蟾居武夷山中，嘉定间诏徵赴阙，尝过武昌，赋醉江月怀古词云："汉江北泻，下长淮，洗尽胸中今古。楼橹横波征雁远，论证见鱼龙夜舞。鹦鹉洲云，凤凰山月，付与沙头鹭。功名何处。年年惟见春絮。 非不豪似周瑜，壮如黄祖。
　　亦逐秋风度。野草闲花无限恨，渺在西山南浦。黄鹤楼人，赤鸟年事，江汉亭前路。浮萍无据。水天几度朝暮。"［能改斋漫录］

　◎　白玉蟾三台令
　　白玉蟾，琼州人，有海子集。自方言世间有字之书，无不目过，足迹半天下，尝为朱晦庵题像，赋三台令词，其自题亦云："千古蓬头跣足，一生敢餐霞。笑指武夷山下，白云深处吾家。"後於鹤林羽化。［涌幢小品］

　◎　白玉蟾水调歌头
　　东坡水调歌头"明月几时有"一词，画家大斧皴，书家擘窠体也。後有海子一词足与匹敌。起句云："一叶飞何处，天地起西风。"卒章云："铁笛一声晓，唤起五湖龙。此岂胸中有烟火，笔下有纤尘者，所能仿佛其一二耶。且读此老茧翁赋三台令词冰纨火布，错列交陈，真令馋为醉。［词统］

　◎　易祓妻词
　　易彦祥，宁宗朝状元，初以优校为前廊，久不归，其妻作一翦梅词寄之云："染泪修书寄彦祥。贪却前廊。忘却回廊。功名成就不还乡。石做心肠。铁做心肠。 红日三竿未理妆。虚度韶光。员容光。相思何日得成双。羞对鸳鸯。懒绣鸳鸯。"［古杭杂记］

　◎　延安夫人词
　　延安夫人，苏丞相子容之妹，有寄季玉妹更漏子词云："小阑干，深院宇。
　　依旧当时别处。朱户锁，玉楼空。一帘霜日红。 弄珠江，何处是。望断碧云无际。凝泪眼，出重城。隔溪羌笛声。"［侯鲭录］

　◎　清庵与秀斋
　　南渡後有二妇人能继李易安之後，清庵□氏，秀斋方氏也，皆能文章。清庵乃鲍守之妻，秀斋乃夷乃夷吾之女弟，归於陈日华。秀斋能识人，尝有两馆客，一阵勉之，一阵景南也。［绍陶录］

　◎　陆游家室之间不幸
　　陆放翁娶妇，琴瑟甚和，而不当母夫人意，遂至解衤离。然犹馈遗殷勤。尝贮酒赠陆，陆谢以词，有"东风恶，欢情薄"之句，盖寄声钗头凤也。妇亦答词云："世情薄。人情恶。寸送黄昏花易落。晓风乾。泪痕残。欲笺心事，独语斜阑。难、难、难。 人成各。今非昨。病魂常似秋千索。角声寒。夜阑珊。怕人寻问，咽泪妆欢。瞒、瞒、瞒。"未几，以愁怨死。又放翁尝过一驿，见题壁一诗："玉阶蟋蟀闹清夜，金井梧桐辞故枝。一枕凄凉眠不得，呼灯起作感秋诗。"询之，知是驿卒女，遂纳为妾。未半载，夫人逐之。妾赋生查子词云："只知眉上愁，不识愁来路。深院有芭蕉，阵阵黄昏雨。 晓起理残妆，整顿教愁去。不合画春山，依旧留愁住。"遂别。夫爱妻见逐於母，爱妾复见逐於妻，放翁於家室之间，何多不幸欤。［夸娥斋主人］

　◎　美奴词
　　陆敦礼侍儿名美奴，善口占小词，每乞韵於座客，顷刻成章。敦礼令掌文翰。
　　其卜算子词云："遂我出东门，乍别长安道。两岸垂杨锁暮烟，正是秋光老。一曲古阳关，昔惜尊倒。君向潇湘我向秦，鱼雁何时到。"如梦令云："日暮马嘶人去。船逐清波东注。後夜最高楼，还肯思量人否。无绪，无绪。生怕黄昏疏雨。"［苕溪渔隐］

　◎　张淑芳词
　　张淑芳，西湖樵家女，理宗选妃日，贾似道匿为己妾，即德太学生百字令中所指"新塘杨柳"也。有无名氏题壁云："山上楼台湖上船。平章醉後懒朝天。
　　羽书莫报樊城急，新得蛾眉正少年。"淑芳亦知必败，营别业以遁迹焉。木棉之後，自度为尼，罕有知者。词数阕，今录其浣溪纱云："散步前山春草香。朱阑绿水绕吟廊。花枝惊堕绣衣裳。 或定或摇江上柳，为鸾为凤月中篁。为论证掩抑锁云窗。"更漏子云："墨痕香，红蜡泪。点点愁人离思。桐叶落，蓼花残。
　　雁声天外寒。 五云岭，九溪坞。待到秋来更苦。风淅淅，水淙淙。不教蓬径通。"至今五云山下九溪坞，尚有尼庵。［西湖志馀］

　◎　金德淑望江南
　　章丘先生至元都，旅次无聊，对月歌曰："尤里倦行役，秋来瘦几分。因看河北月，忽忆海东云。"夜静闻邻妇有倚楼而泣者，明日访之，则宋宫人金德淑也。询李曰："客非昨暮悲歌人乎，词乃佳制否。"李曰："歌非己作，有同舟人自杭来吟此，故记之耳。"妇泣曰："此亡宋昭仪王清惠所寄汪水云诗。"因自举其望江南词云："春睡起，积雪满燕山。万里长城横缟带，六街灯火已阑珊。
　　人立玉楼间。"後遂委身於生。［乐府纪闻］

　◎　卫芳华词
　　延初，永嘉滕穆寓临安聚景园，月夜遇一丽人，自言故宋理宗宫人卫芳华也。命女侍名翘翘者设茵席，陈酒果，邀滕共饮，自歌木兰花慢词以侑觞云："记前朝旧事，曾此地，会神仙。向月地云阶，重携翠袖，来拾花钿。繁华总随流水，叹一场春梦杳难圆。废港芙蓉滴露，断堤杨柳摇烟。 两峰南北只依然。
　　辇路草芊芊。恨别馆离宫，烟消凤盖，波没龙船。平生玉屏金屋，对漆灯无焰夜如年。落晶牛羊冢上，西风燕雀林连。"遂留翘翘守宅而随生焉。经三年，忽云冥缘已尽。［乐府纪闻］

　◎　丘氏烛影摇红
　　明州舒信道中丞第中，尝见一女子举手代拍而歌者，询之，云姓丘氏。每歌烛影摇红曲，有云："绿净波光浅，寒先到芙蓉岛。谢池幽梦属才郎，几度生春草。恨锁横波，远山浅黛无人扫。"句亦婉丽，家人以其为祟，延法士治之，则一池中物也。［乐府纪闻］

　◎　陈子龙论词
　　宋人不知诗而强作诗，其为诗也，言理而不言情，终宋之世无诗。然其欢愉愁苦之致，动於中而不能抑者，类发於诗馀，故其所造独工。盖以沉挚之思而出之必浅近，使读之者骤遇之，如在耳目之前，久诵之，而得隽永之趣，则用意难也。以儇利之词而制之必工链，使篇无累句，句无累字，圆润明密，言如贯珠，则铸词难也。其为体也纤弱，明珠翠羽，犹嫌其重，何况龙鸾，必有鲜妍之姿，而不籍粉泽，则设色难也。其为境也婉媚，虽以惊露取妍，实贵含蓄不尽，时在低徊唱叹之际，则命篇难也。宋人专事之，篇什既富，触景皆会，虽高谈大雅，而亦觉其不可废也。［陈子龙］

　　●卷九·金元

　◎　金章宗咏扇
　　金章宗喜文学，善书画，闻宋徽宗以苏合油烟为墨，命购得之，墨一两，价黄金一斤尝有蝶恋花词咏聚扇云："几股湘江龙骨瘦。巧样翻腾，叠作湘波皱。
　　金缕小钿花草斗。翠条更结同心扣。金殿珠帘闲永昼。一握清风，暂喜怀中透。
　　忽听传宣须急春天。轻轻褪入香罗袖。"［词苑］

　◎　梳妆台乐府
　　章宗喜翰墨，听朝之暇，即与李宸妃登梳妆台评品书画，临玩景物，得句辄自书之。李妃亦有梳妆台乐府，不传於世，亦闺と中间气所锺也。［如庵小集］

　◎　金世宗词
　　金世宗尝赐元悟玉禅师长短句云："但能了净。尤法因缘何足问。日月无为。
　　十二时中更勿疑。常须自在。识取从来无碍。佛佛心心。佛若休心也是尘。"师献和云："无为无作。认著无为还是缚。照用同时。电卷星流已太迟。非心非佛。唤作非心犹是佛。人境俱空。尤象森罗一境中。"此减字木兰花也。世宗尝以手心书"非心非佛"四字禅师，故及之。［法苑春秋］

　◎　谢处厚诗
　　海陵阅柳永望海潮词有"三秋桂子，十里荷花"句，遂有"立马吴山"之志。
　　淳熙中，谢处厚诗云："谁把杭州曲子讴。荷花十里桂三秋。那知卉木无情物，牵动长江尤里愁。"余谓此不足以咎柳永也，惟一时士大夫妆点湖山，流连景物，竟忘中原，为可恨耳。［鹤林玉露］

　◎　完颜亮词
　　金主亮亦能词，其待月鹊桥仙云："停杯不举，停歌不发，等候银蟾出海。
　　不知何处片云来，做许大、通天障碍。 虬髯断，星眸睁裂，惟恨剑锋不快。
　　一挥截断紫云腰，仔细看、嫦娥体态。"俚而实豪。其咏雪昭君怨云："昨日樵村渔浦。今日琼川银渚。山色卷帘看。老峰峦。锦帐美人贪睡。不觉天孙翦水。
　　惊问是杨花。是芦花。"则又诡而有致矣。［艺苑雌黄］

　◎　完颜寿词
　　密国公完颜寿，宗室之才隽。明昌中，禁诸王不得与外人交，故能穷日力於书，而一时文士亦时至其门，藏书甚富，与中秘等。其如庵小稿有临江仙、青玉案，可歌也。［金史论略］

　◎　吴激春从天上来
　　吴彦高在会宁府遇一老姬善琵琶者，自方言故宋梨园旧籍。彦高对之凄然，为赋春从天上来词云："海角飘零。叹汉苑秦宫，坠露飞萤。梦回天上，金屋银屏。歌吹竞举青冥。问当时遗谱，有绝艺，鼓瑟湘灵。促哀弹，似林莺呖呖，山溜泠泠。梨园太平乐府，醉几度春风，鬓发星星。舞彻中原，尘飞沧海，风雪尤里龙庭。写清笳幽怨，人憔悴，不似丹青。酒微醒，一轩凉月，灯火青荧。"宁宗庆元间，三山郑中卿随张贵谟出使北地，闻有歌之者，归而述之。元遗山曰："曾见王防御公玉说此词，句句用琵琶故实，引据甚明，惜不能记忆矣。"［古今词话］

　◎　吴激人月圆
　　先公在燕山日，偶赴北人张总侍御家集，出侍儿佐酒，中有一人进止温雅，意状摧抑可怜，间其姓名，乃宣和殿小宫姬也。坐客翰林直学士吴彦高作人月圆记词纪之云："南朝千古伤心地，曾唱後庭花。旧时王谢，堂前燕子，飞入人家。恍然一梦，天姿胜雪，宫鬓堆鸦。江州司马，青衫湿泪，同是天涯。"举座凄然有挥涕者。［洪迈］

　◎　宇文叔通赞吴激彦高在张侍御座上赋人月圆词，时宇文叔通亦赋念奴娇，先成，而颇近俚鄙，及见彦高作，茫然自失。自後人有求作乐府者，叔通即批云："吴郎近以乐府高天下，可往求之。"［中州乐府］

　◎　吴激中秋词
　　木兰花慢，惟柳耆卿清明词得音调之正，盖倾城、盈盈、欢情，皆於第二字中藏韵。近见吴彦高中秋词云："敞千门万户，瞰沧海，烂银盘。对沆瀣楼高，储胥雁迥，坠露生寒。阑干。眺河汉外，送湿云尽去众星乾。丹桂霓裳缥缈，似闻杂珊珊。长安。底处高城人不见，路漫漫。叹旧日心情，如今容鬓，瘦沈愁潘。幽欢。纵容易得，奈佳期、动是隔年看。归去江湖一叶，浩然对景垂竿。"所用阑干、长安、幽欢等字，亦不失韵。然后段起句又异常体。元遗山集中此调凡九首，内五首两处用韵，亦未为全知者。［词品］

　◎　吴蔡体
　　金九主百一十八年间，独蔡松年丞相乐府与吴彦高东山乐府脍炙艺林，携为吴蔡体。松年尉迟杯有"梦似花飞，人归月冷，一夜小山新怨"之句。其子，字正甫即萧真卿所谓"金源文派断以蔡正甫为宗"者，乃其乐府，仅见一江城子，附萧闲公集後，何文人之词阙如也。［竹坡丛话］

　◎　蔡党茶词
　　蔡松年小词"喜银屏小语，私分麝月，春心一点"，麝月，茶名。麝言香，月言圆也。或说麝月是画眉香煤，亦通，但下不得分字。又党怀英茶词"红莎绿春风饼。趁梅驿，来云岭。"金自明昌，大定时，文物已埒中国，而制茶之精，如此风味，亦何减宋人。［词品］

　◎　金乐府评
　　乐府推吴彦高、蔡伯坚为吴蔡体，实皆宋儒也，不当於金源文派列之。当断自蔡正甫为宗，党竹次之，赵闲闲又次之。余倡此论，一时无异议云。［萧真卿］

　◎　蔡正甫江城子
　　蔡正甫江城子云："鹊声迎客到庭除。问谁欤。故人车。千里归来，尘色满征裾。珍重主人留客意，奴白饭，马青刍。 东城入眼杏千株。雪模糊。俯平湖。
　　与子花间，随分倒金壶。归报东垣诗社友，曾念我，醉狂无。"乃为王季温自北部归，过三河坐中赋也。［中州集］

　◎　党怀英词
　　党怀英文似欧阳，不为奇险语，诗如陶谢，奄有魏晋风。少同辛幼安师事蔡丞相伯坚，为其所识拔。筮仕决以蓍，辛得"难"，南归，党得"坎"，遂留事金，有竹词。［中州乐府］

　◎　明昌词人
　　金源文派不过诗词家耳，赵周臣尝集党承旨、路司谏、赵黄山、刘之昂、尹无忌、王逸宾、周德卿七人，目为明昌词人雅制，刻木以传。［元儒考略］

　◎　王庭筠梅花引
　　王庭筠，字子端，读书黄华山寺，好赋梅花引。高宪，字仲常，庭筠之甥，有舅氏风，亦好赋梅花引，後改名贫也乐。［词统］

　◎　金人乐府不出苏黄之外
　　宇文太学虚中、蔡丞相伯坚、蔡太常、党承旨怀英、赵尚书秉文、王内翰庭筠，其所制乐府，大旨不出苏黄之外，要之直於宋而伤浅，质於元而少情也。
　　［中州乐府］

　◎　小刘之昂赋上平南
　　宋开禧中，金将纥石烈子仁驻兵濠梁，命小刘之昂赋上平南记号书壁，云："虿锋摇，螳臂振，旧盟寒。恃洞庭彭蠡狂澜。天兵小试，尤蹄一饮楚江乾。捷书飞春天心重殿，春满长安。 舜山川，周礼乐，唐日月，汉衣冠。洗五州妖气关山。已平全蜀，风行何用一泥丸。有人传喜日边路，都护先还。"事载齐东野语。按子仁破宋兵，史书之矣，何以词品曰"元将纥石烈子仁"也。胡应麟笔丛力驳用修之误，谓当在张浚用兵符离时。又云：纥石烈，本金姓，元人无此姓，其说实无据。惟蒋一葵外纪载韩骨欲伐金，金将驻兵濠梁，命小刘之昂作上平南词，则知词品竟谓子仁作者亦误。王世贞宛委馀编曰：金人姓氏有纥石烈，华言曰高。是纥石烈即其姓，胡之不详於稗史，亦犹之杨耳。［古今词话］

　◎　邓千江望海潮
　　金人乐府称邓千江望海潮为第一，其词云："云雷天堑，金汤地险，名藩自古皋兰。营屯绣错，山形米聚，襟喉百二秦关。鏖战血犹殷，见阵云冷落，时有雕盘。静塞楼头，晓月依旧玉弓弯。 看看。定远西还。有远戎阃令，上将斋坛。
　　区脱昼空，兜铃夕解，城泉又报平安。吹笛虎牙间。且宴陪珠履，歌按云鬟。招取英灵毅魄，长绕贺兰山。"此词全步骤沈公述上王群贶一首，而繁缛雄壮，何啻十倍过之，不止出蓝已也。［词品］

　◎　王予可词
　　王予可，字南云，本军校子，南渡後居郾城。麻九畴知几、张伯玉与之游，甚狎。年三十馀，大病後，忽能作诗文，与之纸，辄书数百言，散漫无首尾，遇宋讳亦时辟之，询以故实，其应如响，稍有条贯，随以诞幻语乱之。尝赋射虎诗，首句云："风色偃貂裘。"即掷笔云："此虎来矣。"其宫词云："翠雀啄晴苔。"醉後句云："一壶天地醒眠小。"乐府句云："唾尖绒舌澹红甜。"词意隽上，无尘俗气。时李子迁赠以诗云："石鼎夜联诗笔健，布囊春醉酒钱粗。"亡後复有见之淮上者，或云忠义神仙也。［中州乐府］

　◎　王予可生查子
　　王予可，明昌时人，或传其仙去，事不可知。其生查子云："夜色静明河，风好来千里。水殿谪仙人，皓齿清歌起。 前声金中，後调银河底。一夜岭头云，绕遍楼前水。"词之高妙飘逸如此，固谪仙之流亚也。［词品］

　◎　王特起喜迁莺
　　王正之喜迁莺，为别内作也。词云："东楼欢宴。记遗簪绮席，题诗纨扇。
　　月枕双欹，云窗同梦，相伴小花深院。旧欢顿成陈迹，翻作一番新怨。素秋晚。
　　听阳关三叠，一尊相饯。 留恋。情缱绻。红泪洗妆，雨湿梨花面。雁足关河，马头星月，西去一程程远。但愿此心如旧，天也不违人愿。再相见。把生涯，分付药炉经卷。"缠绵凄惋，殊令人不能为怀。［尧山堂外纪］

　◎　王特起题郝仙女庙
　　博陵县有郝仙女庙，仙女魏青龙中人，年及笄，姿色姝丽，采水中，苍烟白雾，俄失所在。其母哀求水滨，愿言一见。良久，异香袭人，隐约於波渚间曰："儿以灵契，托迹绡宫，阴主是水府，世缘已断，无用悲悒。而今而後，使乡社田蚕岁宜，有感而通，乃为吾验。"後人立庙祀之。王正之题喜迁词云："汀洲满。记翠笼采采，相将邻媛。苍渚烟生，金支光烂。人在雾绡鲛馆。小鬟顿成云散，罗凌波不见。翠鸾远。但清溪如镜，野花留钿。 情卷。惊变现。身後神功，缘就吴蚕茧。汉女菱歌，湘妃瑶瑟，春动倚云层殿。彤车载花一色，醉尽碧桃清宴。故山晚，叹流年一笑，人间飞电。"［词品］

　◎　王特起贺人生第三子
　　王特起贺人生第三子，叠用三字，作喜迁莺词云："古今三绝。惟邓国三良，汉家三杰。三俊才名，三儒文学，更有三君清节。争似一门三秀，三子三孙奇崛。
　　人总道、赛蜀郡三苏，河东三薛。 欢惬。况正是，三月风光，好倾杯三百。子并三贤，孙齐三少，俱笃三馀事业。文既三冬足用，名即三元高揭。亲朋庆，看宠加三锡，礼膺三接。"此等语意，即福唐体之变调也。［古今词话］

　◎　冯子骏词
　　正大末，冯子骏奉命北使，见留不屈，割须髯羁管丰州，二年乃还。天兴初，京城陷，投井死。劲骨正气，可与洪忠宣、文信国并传。其所作玉楼春、临江仙诸词，亦不减"天涯池馆"、"雨过霞明"之句也。［中州乐府］

　◎　刘仲尹词
　　刘仲尹龙山词，盖参涪翁而得法者，草堂中与刘迎词并入选，皆明昌词人也。
　　［词统］

　◎　元好问从郝天挺游
　　元遗山从郝天挺游，六年学成。闲闲公以书招至之，为延誉公卿间，及登第，出公之门。正大甲申，诸公坐政府，有从外至者，诵遗山所作秦王破窦建德降王世充露布，公顾左右曰："人言我党无子，诚党之邪。"［金源言行录］

　◎　元好问满庭芳
　　正大中，狂僧李菩萨於十月间洒酒作花，开牡丹二株，遗山为赋满庭芳，一时传诵。［锦机集］

　◎　元好问雁丘词
　　元遗山雁丘词序曰：太和五年乙丑岁，赴试并州，道逢捕雁者云："今日获一雁，杀之矣，其脱纲者悲鸣不能去，竟自投於地而死。"余因买得之，葬於汾水之上，累石为识，号曰雁丘。并作雁丘词云："问世间情是何物，直教生死相许。天南地北双飞客，老翅几回寒暑。欢乐趣。离别苦。就中更有痴儿女。群应有语。渺尤里层云，千山岗暮雪，只影向谁去。 横汾路。寂寞当年箫鼓。荒烟依旧平楚。招魂楚些何嗟及，山鬼暗啼风雨。天也妒。未信与、莺儿燕子俱黄土。
　　千秋尤古。为留待骚人，狂歌痛饮，来访雁丘处。"李治和云："雁双双、正飞汾水，回头生死殊路。天长地久相思债，何似眼前俱去。摧劲羽。倘万一幽冥，却有重逢处。诗翁感遇。把江北江南，风嘹月唳，并付一丘土。仍为汝。小草幽兰丽句。声声字字酸楚。拍江秋影今何在，宰木欲迷堤树。霜魂苦。算犹胜、王嫱青冢真娘墓。凭谁说与。对鸟道长空，龙艘古渡，马耳泪如雨。"［中州乐府］

　◎　元好问词深於用事
　　遗山词深於用事，精於炼句，其风流蕴藉处不减周、秦。［张炎］

　◎　元好问水调歌头
　　王德新玉溪，在嵩山之前，费庄两山之绝胜处也。遗山作水调歌头以纪之云："空玉华晓，潇洒石淙秋。嵩高大有佳处，元在玉溪头。翠壁丹崖千丈，古木寒藤两岸，村落带林丘。今日好风色，可以放吾舟。百年来，算惟有，此翁游。
　　山川邂逅佳客，猿鸟亦相留。父老鸡豚乡社，儿女篮舆竹几，来往亦风流。尤事已华发，吾道付沧州。"［词苑］

　◎　元好问三奠子
　　三奠子，唐宋未有是曲，元遗山锦机集中有二阕，传是奠酒、奠、奠璧也。
　　崔令钦教坊记有奠璧子。元词云："怅韶华流转，舞计流连。行乐地，一凄然。
　　笙歌寒食後，桃李恶风前。连环玉，回文锦，两缠绵。芳尘未远，幽意谁传。千古恨，再生缘。闲衾香易冷，孤枕梦难圆。西窗雨，南楼月，夜如年。"［词辨］

　◎　段克己渔家傲
　　段克己渔家傲云："楼外垂杨千尤缕。风落絮。阑干倚遍空无语。"段成己大江东去云："篱菊将开，村醪初熟，且住为佳耳。笑言相答，个中吏隐无愧。"二段幼有才名，赵尚书秉文识诸童时，目之曰"二妙"，大书"双飞"二字名其里。兄弟俱第进士，入元後皆不仕，时人目为儒林标榜。［古今词话］

　◎　金大曲
　　近世所谓大曲，在金则吴彦高春草碧，蔡伯坚石州慢，元遗山岗买陂塘，邓千江望海潮，堪与苏子瞻念奴娇、辛幼安摸鱼儿相颉颃。［陶宗仪］

　◎　张昱辇下曲
　　元起沙漠，宫掖事无足采者。永乐元年，赐周宪王一穿宫老妪，妪为元后乳母之女，久居内庭，通书翰，记元宫中事甚悉。王暇日访之，具得其详，多有史氏所不载者，因制词百首。别有张昱辇下曲，来复燕京杂咏各百首，胜国事迹，灿然在目。昔人谓迁、固最号博洽，然其後葛淇辈三辅黄图等书，纪秦故事，又皆迁、固之所未及也。［龙庄甄敬］

　◎　张弘范词
　　张弘范围襄阳日，赋鹧鸪天词，多夸大之语。其临江仙有云："紫箫明月底，翠袖暮云寒。"风调不减晏小山，可知元之武臣亦有能词者。［古今词话］

　◎　许衡词
　　许衡别大名亲旧满江红云："河上徘徊，未分袂，孤怀先怯。中年後，此般憔悴，怎禁离别。泪苦滴成襟畔湿，愁多拥就心头结。倚东风、搔首漫无聊，情难说。 黄卷在，消白日。青镜里，增华发。念岁寒交友，故山岗烟月。虚负人生归去好，论证知美事难双得。计从今、佳会几何时，长相忆。"此被召时作也。
　　又尝自言曰："生平为虚名所累，不能辞官，其心亦可哀矣。"［古今词话］

　◎　刘秉忠乾荷叶
　　刘秉忠乾荷叶曲云："乾荷叶，色苍苍。老柄风摇荡。减清香。越黄。都因昨夜一番霜。寂寞秋江上。"此秉忠自度曲，曲名乾荷叶，即咏乾荷叶，犹是唐词之意也。又一首吊南宋云："南高峰。北高峰。惨淡烟霞洞。宋高宗。一场空。
　　吴山岗依旧酒旗风。两度江南梦。"此借腔别咏，後世词例也。秉忠助元亡宋，而其吊惜之词，感慨凄恻如此，岂其中亦有不得已者邪。或云此词非秉忠作。［杨慎］

　◎　程钜夫词
　　程钜夫有寿燕公楠摸鱼儿云："记江梅、向来轻别，相逢今又平楚。东风小试南枝暖，早已千林烟雨。春几许。向五老仙家，移下琼瑶树。溪桥驿路。更月晓堤沙，霜寒野水，疏影自容与。 平生事，几度含章殿宇。隔花幺凤能语。苔枝夭娇苍龙瘦，论证把冰须细数。千尤缕。簇一点芳心，待与和羹去。移宫换羽。
　　且顾曲传觞，主人花下，今日庆初度。"盖五峰生日在梅花时，故通首皆影借梅花故事也。燕亦有和韶答程雪楼见寿云："又浮生、平头六十，登楼怅望荆楚。
　　出山小草成何事，闲却竹烟松雨。空自许。早飘落江潭，一似郎琊树。苍苍天路。漫伏枥心长，衔图志短，岁宴谷论证与。 梅花赋，飞堕高寒玉宇。铁肠还解情语。英雄操与君侯耳，过眼君儿谁数。霜鬓缕。氐梦听枝头，翡翠催归去。
　　清觞飞羽。且细酌盱泉，酣歌郢雪，风致美无度。"按摸鱼儿，乐府大曲，元之公卿间用以倡酬如此。［词苑］

　◎　王恽词
　　王翰林恽，字仲谋，仕元日亦效吴彦高赋故人春从天上来词，不引用故实而淡宕可喜。小词甚多，若平湖乐及後庭花破子，即元人所为曲调也。［乐府纪闻］

　◎　陈刚中太常引
　　天台陈刚中曾为僧以避世变，至元中，献大一统赋得官，奉使安南。有诗云："老母越南垂白发，病妻塞北倚黄昏。蛮烟瘴雨交州客，三处相思一梦魂。"所著交州集一卷，皆志风土之异。端阳日当母诞，不得归，作太常引词云："彩丝堂上簇兰翘。记生母、在今朝。无地捧金蕉。奈烟水、龙沙路遥。"又云："短衣孤剑客乾坤。奈无策、报亲恩。三载隔晨昏。更疏雨、寒灯断魂。"至今读之，犹令人如见青衫泪痕也。［尧山堂外纪］

　◎　李治双蕖怨
　　大名民家有男女以私情不遂赴水者，後三日，二尸相抱出水滨，是年此陂荷花无不并蒂。李治赋双蕖怨云："为多情，和天也老，不应情遽如许。请君试听双蕖怨，方见此情真处。谁点注。香潋滟银塘，对抹胭脂露。藉丝几许。伴玉骨春心，金沙晚泪，漠漠瑞红吐。连理树。一样骊山怀古。古今朝暮云雨。六郎夫妇三生梦，幽恨从来艰阻。须念取。共翡翠鸳鸯，照影长相聚。秋风不住。怅寂寞芳魂，轻烟北渚。凉月又南浦。"事奇而词亦工，堪与雁丘作并传。［乐府纪闻］

　◎　梁曾词
　　梁贡父，燕京人，大德初为杭州路总管，政事、文学皆有可观，尝作西湖送春木兰花慢词云："问花花不语，为谁落，为谁开。算春色三分，半随流水，半入尘埃。人生能几欢笑，但相逢、尊酒莫相推。千古幕天席地，一春翠绕珠围。
　　彩云回首暗高台。烟树渺吟怀。拚一醉留春，留春不住，醉里春归。西楼半帘斜日，怪衔春燕子却飞来。一枕青楼好梦，又教风雨惊回。"此词格调俊雅，不让宋人也。［词品］

　◎　赵孟ぽ词
　　赵子昂以程钜夫荐，仕元为翰林承旨，元主见其仪观非常，恐为人望所归，密至馆阁相其背，曰秀才官。後有虞堪题其所画苕溪图曰："吴兴公子玉堂仙。
　　写出苕溪似辋川。回首青山红树下，那无十亩种瓜田。"邵复斋曰："公以承平王孙而遭世变，黍离之悲，有不能忘情者，故其长短句有骚人之遗。"［尧山堂外纪］

　◎　元好问小圣乐
　　都城外有万柳堂，廉野云置酒招卢疏斋、赵松雪同饮，时歌妓解语花者，左手折荷花，右手执杯行酒，歌小圣乐词云："绿叶阴浓，遍池亭水阁，偏趁凉多。
　　海榴初绽，朵朵蹙红罗。乳燕雏莺弄语，对高柳鸣蝉相和。骤雨过。似琼珠乱撒，打遍新荷。人世百年有几，念良辰美景，休放虚过。富贵前定，何用苦张罗。命友邀宾燕赏，饮芳醑，浅斟低歌。且酩酊，从教二轮，来往如梭。"此词载锦机集，盖元遗山岗为制曲以教歌者也。［古今词话］

　◎　赵孟ぽ赠贵贵
　　赵松雪於李丞相会间赠歌者贵贵浣溪沙云："满捧金杯低唱词。尊前再拜索新诗。老夫惭愧鬓成丝。罗袖染将修行翠，粉香须上小梅枝。相逢不似少年时。"［词苑］

　◎　管仲姬题渔父图
　　松雪夫人管仲姬，生泖西小蒸，至今其路尚名管道。工诗，善画竹，亦能小词，尝题渔父图云："人生贵极是王侯。浮利浮名不自由。争得似，一扁舟。弄月吟风归去休。"松雪和云："渺渺烟波一叶舟，西风木落五湖秋。盟鸥鹭，傲王侯。管甚鲈鱼不上钩。"［太平清话。］

　◎　赵管倡和
　　赵承旨与管夫人伉俪相得，倡和甚多。一日赵欲纳姬，以一曲调管夫人云："我为学士，你做夫人。岂不闻陶学士有桃叶桃根，苏学士有朝云暮云。我便多娶几个吴姬越女何过分。你年纪也过四旬，只管占住玉堂春。"管亦以一曲答之云："你侬我侬，忒熬情多。情多处热似火。把一块泥，捏一个你，塑一个我。
　　将他来齐打破，用水调和。再捏一个你，再塑一个我。我泥中有你，你泥中有我。
　　和你生同一个衾，死同一个椁。"调笑甚工。［古今词话］

　◎　詹玉清平乐
　　故宋驸马都尉杨震尝招詹天游饮。酒半，出诸姬侑觞。天游属意名粉儿者，口占浣溪沙，有"不曾真个也消魂"之句。杨遂以粉儿赠之曰；"请天游真个消魂也。"天游又有清平乐云："醉红宿翠。髻乌云坠。管是夜来浑不睡。那更今朝早起。东风满搦腰肢。阶前小立多时。却恨一番新雨，想应湿透鞋儿。"云见一妓诉状立厅下，遂赋此。一云石次仲作。［乐府纪闻］

　◎　詹玉赋古镜
　　詹天游於至元中监醮长春宫，见羽士丈室镜，状如秋叶，背有金刻"宣和御宝"四字，有感，因赋霓裳中序第一词，云："一规蟾魄。瞥过宣和几春色。
　　知那个、柳松花怯，曾搓玉团香，涂云抹月。龙章凤刻。是如何儿女消得。便孤了翠鸾何限，人更在天北。磨灭。古今离别。幸相从、蓟门仙客。萧然林下秋叶。
　　对云淡星疏，眉青影白。佳人已倾国。漫赢得痴铜旧画，兴亡事，道人知否，见了也华发。"［词苑］

　◎　詹玉送童瓮天
　　詹天游以艳词得名，见诸小说。其送童瓮天兵後归杭齐天乐云："相逢唤醒京华梦，吴尘暗斑吟发。倚扌詹评花，认旗沽酒，历历行歌奇迹。吹香弄碧。有坡柳风情，逋梅月色。画鼓红船，满湖春水断桥客。当时何限俊侣，甚花天月地，人被云隔。却载苍烟，更招白鹭，一醉修江又别。今回记得。再折柳穿鱼，赏梅催雪。如此湖山，忍教人更说。"此颜破杭州之後也。观其词绝无黍离之感、桑梓之悲，而止以游乐为言，宋季士习，一至於此。［词品］

　◎　赵雍木兰花慢
　　赵待制作木兰花慢词，又别书乐府成帙，以就正於王德琏，凡三十五首，而艳词特多。凭阑干、水调歌头二阕，颇以孤忠自许，纷华是薄，而兴亡骨肉之感，默寓其中。意其父子之仕当时，亦实有不得已者，良可悲也。［许初跋赵仲穆自书乐府卷子］

　◎　王国器踏莎行
　　王德琏，赵子昂之婿，其学识为时所推。尤长於今乐府，曾制踏莎行八阕寄杨廉夫，廉夫大称赏，命侍儿歌之，并梓以行世。［词统］

　◎　姚燧醉高歌
　　姚牧庵醉高歌词云："十年燕月歌声。几点吴霜鬓影。西风吹起鲈鱼兴。已在桑榆暮景。荣枯枕上三更。傀儡场中四并。人生幻化如泡影。几个当机自省。"牧庵一代文章钜公，此词高古不减东坡、稼轩。［词品］

　◎　吴澄渡江云
　　吴草庐以理学名，其和揭浩斋送春渡江云，流传一时。词云："名园花正好，娇红白，百态竞春妆。笑痕添酒量，丰脸凝脂，谁与试铅霜。诗朋酒伴，趁此日、流转风光。尽夜游，不妨秉烛，未觉是疏狂。茫茫。一年一度，烂漫离披，似长江去浪。但要教、啼莺语燕，不怨庐郎。同春春道何曾去，任蜂蝶、飞过东墙。君看取，年年潘令河阳。"［词苑］

　◎　虞集风入松
　　元文宗御奎章阁，虞一为侍从，日以讨论法书名画为事。柯敬仲退居吴下，伯生赋风入松词寄之，末云："报道先生归也，杏花春雨江南。"词翰兼美，一时传唱，机坊织其词为帕，几如法锦。後张仲举於姚子章席上，同敬仲赋摸鱼儿，末段及之云："楚芳玉润吴兰媚，一曲夕阳西下。沉醉罢。君试问人生，谁是无情者，先生归也。但留意江南，杏花春雨，和泪在罗帕。"楚芳、吴兰，二妓名。
　　［古今词话］

　◎　张翥摸鱼儿
　　黄季景湖亭莲花，中有双头一枝，方邀客同赏，而为人折去，季景惘然。张仲举为作摸鱼儿词云："问西湖、旧家儿女。香魂还又连理。多情欲赋双蕖怨，闲却满奁秋意。娇旖旎。爱照影红妆，一样新梳洗。王孙正拟。唤翠袖轻歌，玉笙低按，凉夜为花醉。鸳鸯浦。凄断凌波梦里。空怜心苦丝脆。吴娃小艇应偷采。
　　一道绿蒲犹碎。君试记。还怕是西风，吹作行云起。阑干漫倚。待载酒重来，寻芳已晚，馀恨渺烟水。"［词苑］

　◎　张翥梅词
　　古今梅词甚多，惟张翥六州歌头一首云："孤山岁晚，石老树槎牙。逋仙去，谁为主，自疏花。破冰芽。乌帽骑驴处，近修竹，侵荒藓，知几度，蹋残雪，趁晴霞。空谷佳人，独耐朝寒峭，翠袖笼纱。甚江南江北，相忆梦魂赊。水绕云遮。思无涯。 又苔枝上，香痕沁，幺凤语，冻蜂衙。瀛屿月，偏来照，影横斜。
　　瘦争些。好约寻芳客，问前度、那人家。重呼酒，摘琼葩。插鬟鸦。唤起春郊扶醉，休辜负，锦瑟年华。怕流芳，不待回首易风沙。吹断城笳。"真有飞鸿戏海，舞鹤游天之势。［卓人月］

　◎　仇远八犯玉交枝
　　仇仁近居钱塘，游其门者张雨、张翥，俱以能词名。其咏蝉齐天乐极可诵，尝登招宝山观日出，作八犯玉交枝，後段云："不知是水是山，不知是树。茫茫知是何处。倩论证问、凌波轻步。漫凝睇、乘鸾秦女。想庭曲、霓裳正舞。莫须长笛吹愁去。怕唤起鱼龙，三更喷作前山雨。"其纵横之妙，直似东坡。［词苑

　◎　张雨咏梅
　　张雨，故宋崇国公九成裔孙，自号句曲外史。有雪狮儿咏梅花次仇山屯阝韶云："今香弄粉，便勾引、游骑寻芳，城南城北。别有西屯阝断港，冰冫斯微绿。
　　孤山路熟。伴老鹤晚先寻宿。怕冻损三花两蕊，寒泉幽谷。 几番花影濯足。记归来、醉卧雪深平屋。春梦无凭，鬓底闹蛾争扑。不如图画相对，展官奴风竹。
　　烧黄独。自听瓶笙调曲。"［词苑］

　◎　题八咏楼诗词
　　沈休文八咏诗，语丽而思深，後人遂以名楼，照映千古。近时赵子昂、鲜于伯机诗词颇胜，赵诗云："山城秋色静朝晖。极目登临未拟归。羽士曾闻辽鹤语，征人又见塞鸿飞。西流二水玻黎合，南去千峰紫翠围。如此溪山良不恶，休文何事不胜衣。"伯机百字令云："长溪西注，似延平双剑，千年初合。溪上千峰是紫翠，放出群龙头角。潇洒云林，微茫烟草，极目春洲阔。城高楼迥，恍然身在寥廓。 我来阴雨兼旬，滩声怒起，日日东风恶。须待青天明月夜，一试严维佳作。风景不殊，溪山信美，处处堪行乐。休文何事，年年多病如削。"伯机名枢，自号困学民，性嗜古物，图书彝鼎，环列一室中，客至则相对吟讽，穷日夜不倦。或命酒径醉，醉中作放歌大字，皆奇崛不凡。居吴兴时，赵子昂为貌其神蜀郡虞伯生赞之曰："敛风沙裘敛之豪，为湖山岗图史之乐。翰墨轶米薛而有馀，风流拟晋宋而无怍。"可以想人矣。［词品］

　◎　萨天锡词
　　萨天锡小阑干词云："去年人在凤凰池。银烛夜弹丝。沉水香消，梨云梦暖，深院绣帘垂。今年冷落江南夜，心事有谁知。杨柳风柔，海棠月淡，独自倚阑时。"笔情何减宋人。其金陵怀古词尤多感慨，有"一江南北，消磨多少豪杰"之句。
　　［词苑］

　◎　陶宗仪辍耕录
　　天台陶宗仪，崎岖乱离之日，每以笔墨自随，时时休息树阴，有所见，辄摘叶书之，贮破盎，埋树根下，积十数日，一发其藏，书成，名辍耕录。有南浦词，其卒章曰："水ヶ摇晚，月明一笛潮生浦。欲问渔郎无恙否。回首武陵何许。"其高致可想见也。［古今词话］

　◎　陶宗仪记会波村
　　会波村，在松江城北三十里，其西九山离立，若幽人冠带拱揖状。一水并九山南过村外，以入於海，沟塍畎浍，隐翳竹树间。春时桃花盛开，鸡犬之声相闻，有武陵风概，隐者停云子居焉。一舟时放中流，或投竿，或弹琴，或呼酒独酌，或哦咏陶、谢、韦、柳诗，殆将与功名相忘。尝坐余舟中作茗供，襟抱清旷，不觉度成溪山好一曲，主人即补入中吕调，命洞箫吹之，与童子棹歌相答，极鸥波缥缈之思。［陶宗仪］

　◎　吴镇渔父
　　吴仲圭工於画，亦能小词，尝题{鹿吝}溪沈彦实处士画册云："红叶村西日影馀。黄芦滩畔月痕初。轻拨棹，且归欤。挂起渔竿不钓鱼。"盖渔父词也。其品之高妙何减张志和。［名画记］

　◎　倪瓒渔父
　　倪元镇亦以画名，慕吴仲圭之为人，曾绘其渔父词为图，小词亦澹而洁。
　　［古今词话］

　◎　倪瓒人月圆
　　云林有人月圆词云："惊回一枕江南梦，渔唱起南津画屏云嶂，池塘春草，无限消魂。 旧家应在，梧桐覆井，杨柳藏门。闲身空老，孤篷听雨，灯火江村。"词意高洁。别有赠妓小英柳梢青云："楼上玉笙吹彻。白露冷、飞琼。
　　黛浅含颦，香残栖梦，子规啼月。扬州往事荒凉，有多少、悉萦断结。燕语空津，鸥盟寒渚，画阑飘雪。"又何其婉转多风如是。［词苑］

　◎　滕玉霄集
　　元人工於小令套数，而词学渐衰，惟滕玉霄集中填词，不减宋人之工。鹊桥仙齐天乐二首，共推清绮。又有赠宋六嫂百字令云："柳颦花困，把人间恩爱，尊前倾尽。何处飞来双比翼，直是同声相应。寒玉嘶风，香云卷雪，一串骊珠引。
　　元郎去后，有谁着意题品。谁料浊羽清商，繁弦急管，犹自馀风韵。莫是紫鸾天上曲，两两玉童肩并。白发梨园，青衫老傅，试与流连听。可人何处，满庭霜月清冷。"六嫂小字同寿，元遗山有赠篥工张嘴儿词，即其父也。嫁於宋，每与其夫合乐，妙入神品。盖六嫂善讴，其夫能传其妇翁之艺云。玉霄又有赠歌童阿珍瑞鹧鸪云："分桃断袖绝嫌猜。翠被红兴不乖。洛浦乍阳新燕尔，巫山行雨左风怀。手携襄野便娟合，背抱齐宫婉娈谐。玉树庭前千载曲，隔江唱罢月笼阶。"盖郑樱桃，解红儿之流，用事甚工，予同年吴学士仁甫极喜诵之。［词品］

　◎　顾阿瑛词
　　昆山顾阿瑛好游，每出必以笔墨自随，往来九峰遁浦间，自称金粟後身。
　　一日，同陈浩然游支硎山，饮於张氏楼。徐姬楚兰佐酒，以琵琶度曲，座客郯云台为之心醉，阿瑛口占蝶恋花词戏之，有云："玉手佳人，笑把琵琶理。狂杀云台标外史。断肠只合江州死。"一时争传唱之。［古今词话］

　◎　周晴川词
　　予於近世诸家乐府，惟清真词犁然有当於心。晴川殊有宗风，雨坐空山，试阅一解，便如轻家骏骑，上下五陵，花发莺啼，垂杨拂面时也。［程钜夫］

　◎　无名氏天净沙
　　无名氏有作天净沙者，其一云："枯藤老树昏鸦，小桥流水平沙。古道西风瘦马，夕阳西下。断肠人在天涯。"其二云："平沙细草斑斑。曲溪流水潺潺。
　　塞上清秋早寒。一声新雁。黄云红叶青山。"每见元人作金字经、迎仙客、乾荷叶、天净沙等曲，因其无一定之律，欲去之，如此曲，"马"字亦可叶作平声者，则何所不至也。［老学丛谈］

　◎　拜住词
　　元人小说，孛罗有杏园，春时诸女秋千为戏，拜位立马，墙头见之，求婚焉。
　　令赋秋千寄调菩萨蛮，咏莺寄调满江红，词意可喜，许之。按安童孙曰："拜住，延中少年平章也。"［乐府纪闻］

　◎　石刻元人词
　　昔於临潼骊山之汤泉，见石刻元人无名氏一词云："三郎年少客，风流梦，绣岭蛊瑶环。渐娇汗发香，海棠睡暖，笑波生媚，荔子浆寒。况此际曲江人不见，偃月事无端。羯鼓三声，打开蜀道，霓裳一曲，舞破潼关。马嵬西去路，愁来无会处，泪满关山。空有罗囊遗恨，锦袜传看。叹玉笛声沉，楼头月下，金钗信杳，天上人间。几度秋风渭水，落叶长安。"语语为太真纪恨，按之为大石调风流子也，再过之，石已磨为别刻矣。［词品］

　◎　天目中峰禅师词
　　天目中峰禅师与赵文敏为方外交，同院冯海粟学士甚轻之。一日，松雪强中峰同访海粟，海粟出赋梅花百绝句示之，中峰一览毕，走笔成七言律诗如冯之数，海粟神气顿摄。尝赋行香子词云："短短横墙。魏矮疏窗。一方儿、小小池塘。
　　高低叠嶂，曲水连旁。也有些风，有些月，有些香。日用家常。竹几藤床。尽眼前、水色山光。客来无酒，清话何妨。但细烘茶，净洗盏，滚烧汤。"又云："阆苑瀛洲。金谷琼楼。算不如、茅舍清幽。野花绣地，莫也风流。却也宜春，也宜夏，也宜秋。 酒孰堪笋。客至须留。更无荣、无辱无忧。退闲是好，蓍甚来由。但倦时眠，渴时饮，醉时讴。"又云："水竹之居。吾爱吾庐，石粼粼、乱砌阶除。轩窗随意，小巧规模。却也清幽，也潇洒，也安舒。懒散无拘。此等何如。倚阑干、临水观鱼。风花雪月，赢得工夫。好炷些香，图些画，读些书。"若不经意出之者，所谓一一天真，一一明妙也。［笔记］

　◎　冯海粟赠珠帘绣
　　冯海粟每临文，必命侍史二三人润笔以俟，酒酣，伸纸疾书，随数多寡，顷刻而尽。尝赋蹋莎行词以赠妓女珠帘绣。［尧山堂外纪］

　◎　黄子常卖花声
　　黄子常卖花声本意云："人过天街，晓色担头红紫。满筠筐，浮花浪蕊。画楼睡醒，正眼横秋水。听新腔，一声催起。 冷红叫白，报得蜂儿知未。隔东西馀音软美。迎门争买，早斜簪云髻，助春娇、粉香帘底。"乔梦符和之云："侵晓园丁，报道娇红嫩紫。巧工夫，攒枝蕊。行歌伫立，洒洗妆新水。卷香风，看街帘起。 深深巷曲，有个重门开未。忽惊他寻春梦美，穿窗透阁，便凭伊唤取，惜花人、在谁根底。"可谓工力悉敌。梦符尝言作乐府有三法：凤头、猪肚、豹尾也。其集名惺惺老人乐府。［尧山堂外纪］

　◎　邵亨贞词
　　邵亨贞有沁园春二首，一咏美人眉，一咏美人目，新艳入情，其单词凭阑人云："谁写江南一段愁。妆点钱塘苏小楼。楼中多少愁。楚山无尽头。"气竭於直，而情亦不赡。［古今词话］

　◎　杨维祯竹枝
　　杨铁崖年未七十休官，驾一舟名春水宅，往来九峰三泖间，东南才俊之士，造门纳屦无虚日。酒酣以往，笔墨横飞，铅粉狼藉。或戴华阳巾，披鹤氅，坐船屋上，吹铁笛作梅花弄。或呼侍儿歌白雪之词，自倚凤琶和之，宾客皆蹁跹起舞，以为神仙中人。竹枝盛於元季，铁崖集之自制亦至五十馀首。时又有一铁崖者，假其名折柬至，止相见之次，饮酒赋诗，才思不减，绝无赧容，不受津馈而去，铁崖为叹息久之。［古今词话］

　◎　徐延徽和竹枝
　　杨廉夫竹枝词，一时和者五十馀人，诗百十馀首。予最爱徐延徽一首云："尽说卢家好莫愁。不知天上有牵牛。抛尤斛胭脂水，泻向银河一色秋。"［词品］

　◎　大痴道人和曲
　　杨铁崖云：往年与大痴道人扁舟东西泖间，或乘兴涉海，抵小金山。道人出所制小铁笛，令余吹筒庭曲，道人自歌小海和之。不知风作水横，舟楫挥舞，鱼龙悲啸也。［太平清话］

　◎　丘处机咏梨花
　　丘长春咏梨花无俗念云："春游浩荡，是年年、寒食梨花时节。白锦无纹香烂漫，玉树琼苞堆雪。静夜沉沉，浮光霭霭，冷浸溶溶月。人间天上，烂银霞照通彻。 浑似姑射真人，天姿灵秀，意气殊高洁。万化参差谁信道，不与群芳同列。浩气清英，仙才卓荦，下土难分别。瑶台归去，洞天方看清绝。"长春，世之所谓仙人也，而词之清拔如此。余尝问好事者曰："神仙惜气养真，何故读书史，作诗词。"答曰："天上无不识字神仙。"余因语吾党曰："天上无不识字神仙，世间宁有不读书道学邪。今之讲道者，束书不看，号曰忘方言观妙，岂不反为异端所笑乎。"［词品］

　◎　元人竹枝
　　元有浚仪可温氏名马雍古祖常者，制词云："金炉宝熏流篆云。花间百舌啼早春。五方戏马赛争道，传宣催赐十流银。"又云："日连宝书开紫泥。内人珠帽步辇齐。君王视朝天未旦，铜龙漏转金鸡啼。"词统列於竹枝，而余辨为宫词也。元人小说中称其乐府纤艳胜人，惜乎未见。有阿鲁温掌机沙者，竹枝云："南北峰头春色多。湖山堂下来棹歌，美人荡桨过湖去，小雨细生寒绿波。"其张掖人燕不花者，竹枝云："湖头水满藕花香。夜深何处有鸣榔。郎来打鱼三更里，成波光与月光。"与回回别里沙者竹枝云："凤凰岭下月色凉。无数竹枝官道旁。东家为爱青青竹，截作参差吹凤凰。"俱极轻丽。［古今词话］

　◎　竺月华词
　　元季明州女子柳含春，年十六，祷於神祠。一少年僧竺月华窥其姿而悦之，戏以其姓作咒诵云："江南柳，嫩绿未成阴。攀折尚怜枝叶小，黄鹂飞上力难禁。
　　留取待春深。"女闻之怒，归告其父，讼於方国珍，捕僧至，欲投之江，月华诉曰："死，分也，乞神一言。"许之，乃复吟云："江南月，如镜亦如钩。如镜未临红粉面，如钩不展翠帏羞。空自照东流。"国珍知其以名为解，一笑释之。
　　［留青日札］

　◎　九张机
　　元女子有咏九张机者，中一首云："四张机，鸳鸯织就欲双飞。可怜未老头先白，春波碧草，晓寒深处，相对浴红衣。"此与王秋涧之平湖乐、邵清溪之凭阑人，不便与词并传者也，而女子之黠慧可想矣。［乐府雅词］

　◎　陈凤仪与刘燕哥词
　　陈凤仪、刘燕哥，皆乐妓也。陈有送别一络索词云："海棠也似别君难，一点点、啼红雨。"刘有饯刘义太常引云："明月小楼间。第一夜、相思泪弹。"皆传唱一时。［古今词话］

　◎　王秋英词
　　嘉靖甲子，福清韩梦云过石湖山前，见遗骸，恻然掩之。夜中梦一丽人，自称王秋英，字澹容，元季兵乱，不辱而死，感君掩骨恩，愿谐伉俪。明年上巳，梦云携鸡酒奠其墓而哭之，秋英出见，歌所制"潇湘逢故人慢"一阕，有"无主泉扃，也能得有情鸡黍"之句，遂与梦云同归。［词统］

　◎　元人乐府
　　元士大夫以乐府名者，奇巧莫如关汉卿、庾吉甫、杨淡斋、卢疏斋，豪爽则有冯海粟、滕玉霄，蕴藉则有贯酸斋、马昂夫。［太平清话］

　◎　元人之妙在於冷中带谑
　　词忌堆砌，亦不仅以纤艳为工。元人之妙，在於冷中带谑，所以老优能制，少妇善讴。即当日院本，昔人以被之丝竹者，何等清新流丽。噫，音律一道，无关理学，何苦复驱之为学究。［元词序］

　　●卷十·明

　◎　明仁宗宣宗词
　　有明两祖列宗，好学不倦，染翰俱工。如仁宗凤栖梧赋九月海棠云："烟抹霜林秋欲褪。吹破胭脂，犹觉西风嫩。翠袖怯寒愁一寸。信传庭院黄昏信。明月修容生远恨。旋摘馀娇，簪满佳人鬓。醉倚小阑花影近。不应先有春风分。"娟秀绝伦。宣宗有醉太平赐学士沈度云："浓云散雨收。花苑内鸣鸠。晓来喜见日光浮。暖融融永昼。麦苗润泽怀清秀。榴花湿映红光溜。田家鼓缶尽歌讴。是处庆、丰年醉酒。"其留心农事如此，不须七月绘豳风矣。［兰皋集］

　◎　周宪王诚斋乐府
　　周宪王遭世隆平，奉藩多暇，留心翰墨，尤精马、贯之学，制诚斋乐府、传奇若干种，音律谐美，流传内府，至今中率索多用之。李梦阳汴中元宵绝句云："中山岗孺子倚新妆。赵女燕姬总擅场。齐唱宪王新乐府，金梁桥外月如霜。"王诗有诚斋录、新录诸集，其竹枝歌云："春风满山花正开。春衫女儿红杏腮。
　　侬家荡桨过江去，为问阿郎来不来。""巴山後面竹鸡啼。巴山前头沙鸟栖。巴水巴山到郎处，闻郎又过石门溪。"复有鹧鸪天咏绣鞋云："花簇香钩浅ネ尘。
　　相思携手游春日，尚带年时草露痕。"［兰皋集］

　◎　刘基感怀词
　　刘基初见明太祖，命赋竹箸诗，有"汉家四百年天下，只在张良一借间"之句。太祖恨相见晚也。其未遇时赋感怀水龙吟云："鸡鸣风雨潇潇，侧身天地无刘表。啼鹃迸泪，落花飘恨，断魂飞绕。月暗云霄， 烟水，角声清袅。问登楼王粲，镜中白发，今宵又添多少。 极目乡关何处，渺青山，髻螺低小。几回好梦，随风归去，被渠遮了。宝瑟弦僵，玉笙指冷，冥鸿天杪。但侵阶莎草，满庭绿树，不知昏晓。"感喟激昂，择木之意见矣。［草堂词评］

　◎　刘基过余阙庙
　　昔文履善过张许庙，作沁园春，词旨壮烈。刘伯温过余阙庙，亦作沁园春以哀之，其词可与履善相匹，今载於此。"生天地间，人谁不死，死节为难。念英伟奇才，世居淮甸，少年科第，拜命金銮。面折奸贪，指挥风雨，人道先生铁肺肝。生平事，扶危济困，拯溺摧顽。 清名要继文山，使廉懦闻风胆工寒。想孤城血战，人皆致死，阖门抗节，谁不幸酸。宝剑埋光，星芒失色，露湿旌旗也不乾。如公者，黄金难铸，白璧常完。"［词苑］

　◎　刘基词妙丽
　　青田生查子云："蜘蛛网画檐，一日丝千转。红烬落寒，心死无由见。"谒金门云："风弱弱。吹绿一庭春草。"转应曲云："秋雨。秋雨。窗外白杨自语。"青门引云："相怜自有明月，照人肺腑清如水。"渔家傲云："乱鸦啼破楼头鼓。"花犯云："馀香怨绣被。"踏莎行云："愁如溪水暂时平，雨声一夜依然满。"渡江云云："定巢新燕子，睡起雕梁，对立整乌衣。"山鬼谣云："离魂常在郊树。月深星暗苍梧远，化作杜鹃归去。"皆妙丽入神句。［古今词话］

　◎　宋濂词
　　宋金华以大手笔开一代风气，而亦有丽语，如："恋郎思郎非一朝。好似并州花翦刀。一股在南一股北，几时裁得合欢袍。""有郎金凤饰花容。无郎秋鬓若飞蓬。侬身要令千年白，不必来涂红守宫。"此鉴湖竹枝也，其小词惜不及见耳。［古今词话］

　◎　杨孟载词
　　杨孟载少时，见杨廉夫，命赋铁笛，歌成，廉夫喜曰："吾意诗境荒矣，今当让子一头地。"当时有老杨、小杨之目，眉庵词饶有新致。［乐府纪闻］

　◎　高季迪宫词
　　高季迪十宫词，思深致远，不仅以典赡见长。即如长门怨云："群明犹不察，妒极是情深。"可以想其情思。青丘乐府大致以疏旷见长，而石州慢又缠绵之极，"绿杨芳草"，"年少抛人"，晏元献何必不作妇人语。［古今词话］

　◎　高季迪题朱竹
　　画家朱竹始於东坡，前此未有所本。宋仲温在试院於卷尾声扫得一枝，笔态甚奇，故张伯雨有"偶见一枝红石竹"之句。管夫人亦写悬崖朱竹一枝。杨廉夫题云："网得珊瑚枝，掷向谷。明年锦衤朋儿，春风生面目。"高季迪扣舷集中，亦有题朱竹画卷水龙吟云："淇园丹凤飞来，几时留得左翼。箫声吹断，彩云忽堕，碧云犹隔。想是湘灵，泪弹多处，血痕都积。看萧疏瘦影，隔帘欲动，浑似落花狼藉。莫道清高也俗，再相逢、子猷还惜。此君未老，几寒犹有，少年颜色。谁把珊瑚，和烟换去，琅千尺。细看来不是天工，却是那、春风笔。"［书画记］

　◎　解缙落梅风
　　成祖於中秋夜，开宴赏月，月为云掩，命解缙赋诗。缙遂口占落梅风一词云："嫦娥面。今夜圆。下云帘。不著群仙见。弃今宵倚阑不去眠。看谁过广寒宫殿。"成祖览之欢甚。又赋长歌，成祖益喜，同缙饮至夜半，月复明，浮云尽散。成祖笑曰；"卿真夺天手段也。"［解缙集］

　◎　瞿宗吉词
　　杨廉夫游杭州，访瞿士衡於传桂堂。士衡之从孙宗吉年十四，见廉夫香奁八题，即席倚和，俊语叠出。其花尘春迹云："燕尾声点波时有韵，凤头踏月悄无声。"黛眉颦色云："恨从张敞毫边起，春向梁鸿案上生。"金钱卜欢云："织锦轩窗闻笑语，采洲渚听愁吁。"香颊啼痕云："斑斑湘竹非因雨，点点杨花不是春。"廉夫叹赏，谓士衡曰："此君家千里驹也。"时席上以鞋杯行酒，即命制词。宗吉赋沁园春云："一掬娇春，弓样新裁，莲步未移。笑书生量窄，爱渠尽小，主人情重，酌我休迟。酝酿朝云，斟量暮雨，能使面生风味奇。何须去，向花尘留迹，月地偷期。 风流到手偏宜。便豪吸雄吞不用辞。任凌波南浦，惟夸罗袜，赏花上苑，氐劝金卮。罗帕高擎，银瓶低注，绝胜翠裙深掩时。华筵散，奈此心先醉，此恨谁知。"廉夫大喜，命侍妓歌以行酒，极欢而罢。［列朝诗选］

　◎　瞿宗吉望江南
　　瞿宗吉风情丽逸，蓍翦灯新话及乐府歌词，多偎红倚翠之语，为时传诵。及谪戍保安，当兴安失守，边境萧条。永乐己亥，降佛曲於塞下，选子弟唱之。时值元宵，作望江南五首，词旨凄绝，闻者皆为泣下。［丁湖志馀］

　◎　凌彦渔家傲
　　杨复初筑室南山，以村居自号，凌彦赋渔家傲词寿之云："采芝步入南山道。道深宛似蓬莱岛。闻说村居诗思好。还被恼。苍苔满地无人扫。 载酒亭前松合抱。客来便许同倾倒。玉兔已将灵药捣。秋意早。月华长似人难老。"复初和云："当时承望求仙道。那知薄命如郊岛。留得残生犹自好。多懊恼。尘缘俗虑何时扫。 子已成童无用抱。醉眠任便和衣倒。今岁砧声秋未捣。凉风早。看来只恐中年老。"瞿宗吉亦和云："喜来不涉邯郸道。愁来不窜沙门岛。惟有村居闲最好。无事恼。苔阶竹径频频扫。 有酒可斟琴可抱。长年拟看三松倒。臼内灵砂亲自捣。归隐早。朝廷未放元真老。"宗吉既和此词而复序云："旧谱皆以仄声起，欧公呼范文正为穷塞主首句，所谓"塞上秋来风景异"者，正此格也。
　　他如王荆公之"平岸小桥千嶂抱"，周清真之"几日春阴寒侧侧"，谢无逸之"秋水无痕清儿底"，张仲宗之"钓笠披云青嶂绕"，亦皆如是。今二公皆以平声易之，特著此以俟知音尔。［词品］

　◎　林子羽留别红桥
　　闽人林子羽官员外郎，有题吴江垂虹桥时，"欲借仙家辽海鹤，月明吹笛水晶宫"是也。其妻朱氏赠外之什，亦有"待漏衣沾仙掌露，朝天身惹御炉香"句。
　　时闽中良家女张红桥，平日欲得才如李青莲者事之，林投以诗，红桥称善遂委身焉。林游金陵，作念奴娇留别红桥，有云："软语叮咛，柔情婉娈，尽肝肠铁。
　　此去何之，碧云春树，早晚翠千叠。图将羁思，归来细与伊说。"红桥和答云："还忆浴罢描眉，梦回携手，踏碎梁间月。漫道胸前怀豆蔻，今日总成虚设。桃叶津头，莫愁湖畔，远树烟云叠。寒灯旅邸，荧荧谁与闲说。"一则打算归来，一则商量去後，情事如见。［闲情集］

　◎　马浩澜花影集
　　钱塘马浩澜，号鹤窗，善咏诗，尤工词调。虽皓首韦布，而含吐珠玉，锦绣胸肠，袖然若贵介王孙也。其词名花影集。自序云："予始学为南词，漫不知其要领，偶阅吹剑录中载东坡在玉堂日，有幕士善歌，坡问曰：'吾词何如柳七。'对曰：'柳郎中词宜十七八女郎，按红牙拍，歌"杨柳岸晓风残月"。学士词须关西大汉，执铁板，唱"大江东去"。'缘是求二公词而读之，下笔略知蹊径。
　　然四十馀年仅得百篇，亦不可谓不难矣。法云道人尝劝山谷勿作小艳词。山谷云：'空中语耳。'余欲以空中语名其集，或曰不文，改称花影集。花影者，月下灯前，无中生有，以为假则真，谓为实犹涉虚也。"徐伯龄言鹤窗与陆清溪同出刘菊庄之门，清溪得诗律，鹤窗得词调，异体齐名，可谓盛矣。［词品］

　◎　聂大年词
　　聂大年尝赋卜算子词二首，盖自况也。词云："杨柳小蛮腰，惯逐东风舞。
　　学得琵琶出教坊，不是商人妇。 忙整玉搔头，春笋纤纤露。老却江南杜牧之，懒为秋襄赋。""粉泪湿鲛绡，只恐郎情薄。梦到巫山第几峰，酒醒灯花落。
　　数日尚春寒，未把罗衣著。眉黛含颦为阿谁，但恨从前错。"马浩澜和云："歌得雪儿歌，舞得霓掌舞。料想前身跨凤仙，合作萧郎妇。 颜色雪中梅，泪点花梢露。云巫山十二峰，未数高唐赋。""花压鬓云低，风透罗衫薄。残梦瞢腾下翠楼，不觉金钗落。 几许别离愁，犹自思量著。欲寄萧郎一纸书，又怕归鸿错。"［词品］

　◎　苏世让词
　　朝鲜苏世让与华使君有倡和集，其忆王孙赋残春云："无端花絮晓随风。送尽春归我又东。雨後岚光翠欲浓。寄征鸿。家征鸿。家在千山万柳中。"又西域锁懋坚作乐府有声，其菩萨蛮赋残春云："晓钟若到春偏去。一番日永伤迟暮。论证送断肠声。黄鹂知客情。 山光娇靥湿。仍滞伤春泣。绿酒泻杯心。
　　卷帘空抱琴。"亦可见文教之远矣。［古今词话］

　◎　花纶词
　　杭州花纶，年十八，黄观榜及第第三人。初读卷官进卷，以花为第一，练子甯第二，黄观第三。御笔改定黄第一，练第二，花第三。故南京有"花练黄，黄练花"之语。後人犹以花状元称之，是科题名记及登科录，皆以黄、练二公死革除之难划毁，故相传多误。花有词藻，其谪戍云南日，有题杨太直僵图水仙子云："海棠风，梧桐月，荔枝尘。霓裳舞，翠盘娇，绣岭春。锦衤朋嬉，金钗信，香囊恨。痴三郎，泥太真。马嵬坡，血污游魂。杨柳眉，青颦黛损。芙蓉面，零脂落粉。牡丹芽，翦草除根。"风致不减元人小山、酸斋辈，滇人传唱多讹其字，余为订正之云。［词品］

　◎　三杨优劣
　　宣德中三杨在内阁，有从官出松竹梅来题者，荣题松，溥题竹，後皆书赐进士第，赐进士出身。独士奇起於辟召，乃作题梅词云："竹君子，松大夫。梅花何独无称呼。回头试问松和竹，也有调羹手段无。"盖桂殿秋也，世以此定三杨优劣。［晚香堂清语］

　◎　商毅庵词
　　商毅庵乡会殿试皆第一，负鼎铉重望，而小词明净简练，亦复沾沾自喜。今读其旅情、春暮、秋月、退食诸篇，不堕时趋，自有殊致。其一丛花咏初春云；"东风有信无人见，露微意、柳际花边。"尤觉妥贴轻圆也。［古今词话］

　◎　吴宽词
　　吴匏庵词有"繁花落尽留红药，新笋丛生带绿苔"，名句也。时有赵宽字栗夫，为匏庵所取士，词名半江集，匏庵尝曰："不遇吴宽，争得赵宽。"［耆旧续闻］

　◎　夏言词
　　夏言以议礼骤贵，世庙因正月降雪，命言等作时玉赋。石塘曾铣，夏之内戚，作渔家傲词，互相赓唱，遂起河套之议。故黄泰泉有"千金不买陈平计"之句，盖讥之也。［涌幢小品］

　◎　严嵩词
　　词至夏桂洲、严介溪，俱以百字令、木兰花慢为赠答之什，如陆俨山、周白川亦无不效之，但悉遵旧人之韵，千篇一律，了无旨趣。若桂洲闺艳小令，脍灸人口者，则又嫁名於无名氏。集中三百九十调，应酬居多。介溪往来词调，纷纷於扇面画幅相见，辄用以媚之。尝有寄陆俨山百字令。後半云："氐今遥指江云，重吟渭树，高兴参差发。四十年来同宦海，不觉飚驰星灭。槐省垂鱼，凤池鸣玉，相对俱华发。君恩报了，五湖同访烟月。"此正奸雄之语也。余虽不欲以人废言，亦岂至为其所欺耶。［钱允治］

　◎　严嵩钤山堂集
　　"空得郁金裙。酒痕和泪痕"，舒语也。钟退谷评闾丘晓诗谓："具此手段，方能杀王龙标。"此等语乃出渠辇手，岂不可惜。仆每读严分宜钤山堂集，至佳处辄作此叹。［花草蒙拾］

　◎　夏公谨词
　　夏公谨喜为长短句，当其得君专政，声势ピ赫，长篇小令，草稿未削，已流布都下，互相传唱。殁後未百年，黯然无闻。花间、草堂之集，无有及桂洲氏名者。求如前代所谓曲子相公，亦不可得，可一概也。［钱谦益］

　◎　明词家
　　我朝以词名家者，伯温稼纤有致，去宋尚隔一尘。用修好入六朝丽字，似近而远。公谨最号雄爽，比之稼轩，觉少精思。［艺苑卮言］

　◎　杨慎博洽
　　成都杨慎所著书百馀种，号为博洽。金华胡应麟嫌其熟於稗史，不娴於正史，作笔丛以驳之。然杨所辑百真珠、词林万选，王州亦谓之词家功臣也。因议礼商戍泸州亦谓之词家功臣也，暇时红粉傅面，作双丫髻插花，令诸妓扶觞游行，了不为怍。有以书规之者。答云："文有仗境生情，诗或托物起兴。如崔延伯临阵，则召田僧超为壮士歌。宋子京修史，使丽竖然椽烛。吴元中起草，令远山磨俞縻。是或一道也，走岂能执鞭人，聊以耗壮心，遣馀年耳。知我者不可以不闻此言，不知我者不可以不闻此言。"诗有"罗衣香未歇，犹是汉宫恩"句，词亦富赡。［乐府纪闻］

　◎　杨慎歌词
　　杨用修少时善琵琶，每自为新声度之。及登第後，犹於暑月夜绾两角髻，著单纱半臂，背负琵琶，共二三骚人，携尊酒，席地坐西长安街上，歌所制小词，撮拨到晓。适李阁老早朝过之，听其声异常流，令人询之，则云杨公子修撰也。
　　李为之下车。杨举卮进李曰："朝尚早，愿为先生更弹。"弹罢而火城将熄，李先入朝，杨亦随著朝衣而至。朝退进阁，揖李先生及其尊人。李笑谓曰；"公子韵度自足千古，何必躬亲丝竹，乃擅风华。"自是"长安一片月"，绝不闻杨公子琵琶声矣。［桐下听然］

　◎　杨慎妻黄氏词
　　升庵夫人黄氏寄外诗，有"曰归曰归愁岁暮，其雨其雨怨朝阳"之句，传诵人口。又有满庭芳、巫山一段云诸词，皆为雅丽，或比之赵松雪管夫人，然管工画竹耳，诗词鄙俚不及黄远矣。［晚香堂清语］

　◎　王世贞以伶为师
　　王陂初作北曲，自谓极工，徐召一老乐工问之，殊不见许。於是爽然自失，北面执弟子礼，以伶为师，久遂以曲擅名天下。词、曲虽不同，要不可尽作文字观，此词与乐府所以同源也。［花草蒙拾］

　◎　唐寅词
　　唐子畏素性不羁，及坐废，益游於酒人以自娱。宸濠礼聘之，子畏知其有异志，乃佯狂裸形，箕踞以处，得遣归。又传其鬻身梁溪巨室，以求美婢，见诸剧戏。祝枝山尝傅粉墨，从优伶入市度新声，多为狎斜游。蓍掷果、窥帘、醉红、金缕诸集，皆言情之作。好负逋债，出则萃而呼责之者踵相接也。两人同滥笔墨，多谐谑，而人尊重之。唐词有踏莎行、千秋岁引，祝有凤栖梧、浪淘沙，俱不甚精警。［古今词话］

　◎　陈白阳词
　　子畏，吴下才人，而佳词绝少，踏莎行四时闺词脍炙当世，及读陈白阳集，知俱系陈作。陈集编於其从孙明卿者，谅无传疑，余欲改正。友人曰："倩陈山人彩毫为唐解元点染风流也可，何必认真。"乃不果改。［兰皋集］

　◎　文徵明词
　　文衡山待诏素性高雅，不喜声妓。吴俗六月念四，茶花洲渚，画舫笙歌咸集。
　　祝枝山、唐子畏，匿二妓人於舟尾，邀之同游。衡山先面订不与妓席，唐、祝私约酒阑歌声相接，出以侑觞。衡山愤极，欲投水，唐、祝呼小艇送之。乃其水龙吟题情亦甚婉丽，但声调错落，句读参差，稍为正之。词云："依依落日平西，正池上晚凉初足。太湖石畔，丝丝疏雨，芭蕉簇簇。院落深沉，帘栊静悄，阑干幽曲。猛然间，何处玉箫声起，满地月明人独。 风约轻纱透肉。掩酥胸盈盈新浴。一段风情，满身娇怯，恍然寒玉。青团扇子，欲举远垂，几番虚扑。向夜阑独笑，红裆自解，灭银屏烛。"［古今词话］

　◎　王世贞词
　　王世贞於贴括盛行之日，独以诗、古文鸣世。当时词家亦都尚不痛不痒篇什，而独能以生动见长，以故汪道昆、李攀龙辈俱逊之。即州自谓："意在笔先，笔随意往，法不累气，才不累法，有境必穷，有证必切，匪独诗文为然。填词末艺，敢於数子云有微长。"晚年学道，王犀登以书讽之。州答曰："仆晏坐淡然无营，子嘲我未焚笔砚，笔砚固当焚，但世无士衡，以此二物少延耳。"［古今词话］

　◎　王世贞词出人头地
　　州少好读书，骆行简奇之曰："他日必以文章名世。"汪伯玉曰："诗如孙武、韩信用兵，宫嫔、市人，无不可阵。词则沾沾自喜，亦出人一头地。"李于鳞曰："惟某敢与狎主齐盟，而小词弗逮也。"弟世懋，时人呼为小美，奉常集词仅数首，自谓游江丁後，颇觉有进。［尧山堂外纪］

　◎　何元朗家小鬟
　　教坊李节筝歌，何元朗品为第一。金陵全盛时，顾东桥必用筝琶侑觞。相传武宗南巡，乐工顿仁随驾，学得金元杂剧，何元朗家小鬟尽得其曲而用之。比时词调犹作引子过曲，今供筵所唱，类具时曲，并无人问及词调。则倚声之被管弦者，殁未百年，而竟成广陵散矣。［钱谦益］

　◎　王昂催妆词
　　探花王昂，榜下择婿时作催妆词，寄调好事近云："喜气满门阑，光动绮罗香陌。行到紫薇花下，悟身非凡客。 不须脂粉污天真，嫌怕太红白。留取黛眉浅处，画章台春色。"［词品］

　◎　李攀龙词
　　李于鳞怀宗子相诗云："卧病山中生桂树，怀人江上落梅花。"边廷实怀李国献吉诗云："四海酒杯形影外，十年诗草梦魂馀。"时推作者。而李 八声甘州，边有踏莎行，俱不足存，何也。［今古词话］

　◎　徐渭词
　　徐文长为胡少保幕客，掌书记。督府势严重，文武将吏，莫敢仰视。文长戴敝乌巾，衣白布氵衣，非时直闯门入，长揖就坐，奋袂纵谈。幕中有急需，召之不至。夜深开戟门以待，侦者还报，徐秀才方泥饮大醉，叫呶不可致也。倭既靖，宴将士於烂柯山。文长走笔作饶歌云："接得羽书知破贼，烂柯山上正围棋。"又云："帐下共推擒虎将，江南只数义乌兵。"少保命刻石。词有菩萨蛮咏鞋，鹊花务翻咏走马妓，诸选皆载之。［明诗纪事］

　◎　徐渭咏半面美人
　　文长咏半面美人图词，有"这半面刚被那半面儿相遮"之句，灵慧绝伦。［屠隆］

　◎　林章孤鸾
　　林章溺情一妓，适妓以他事系狱，林日徘徊於外，计欲出之。为赋孤鸾一阕云："为谁抛撇。似海燕初分，林莺乍别。回首天涯，满目云山愁绝。
　　东风不怜春色，把一枝杨花吹折。直恁黏云带雨，更盈盈似雪。 奈梦儿相隔恨难说。想昨夜孤衾，今日双颊。比这青衫上，有几重啼血。一声晚钟动了，又送人、肠断时节。莫把琵琶乱拨，正春江潮咽。"寻为当事所释，欲委身於林，林竟度为女冠，人皆贤之。［乐府纪闻］汤义仍文采风流，照耀一世，出其绪馀，以为填词。如回文菩萨蛮、字昭君怨，皆杰作也。［今古词选］

　◎　俞仲茅小词
　　俞仲茅小词云："轮到相思没处辞。眉间露一丝。"视易安"才下眉头，又上心头"，可谓此儿善盗。然易安亦从范希文"都来此事，眉间心上，无计相加避"语脱胎，特更工耳。［花草蒙拾］

　◎　俞少卿论明词
　　俞少卿云："万历以来诗文制义化为四止蒙、九头妖鸟，而诗馀以无人染指，故独留本来面目。"此方言固是激论，如冯董二文敏、赵忠毅、吴文端、李太仆、范尚书、焦修撰、王编修诸公，何尝无一二佳词，但非专家，故不为少卿所推藉耳。［词衰］

　◎　俞君宣赋古镜
　　俞君宣自负风情，当为顾文英赋古镜词云："张郎一去。君且代郎看，双娥解理。赠别踌躇，不忍把君分碎。问容颜，君独知憔悴。受多磨、与君无异。广寒三五，嫦娥愁向，却元自己。 晴空里，似丹青点缀。个中小小，洞天洞处。
　　背地沉迷，形影都无据。怜君自为分明累，贮尽了汉宫人泪。架罢妆残，瞥然收却，远山横翠。"盖调寄桂枝香也。文英善书，以碧丝作小楷，绣之镜台，遗所欢，未几卒。君宣梦文英谢此词，且曰："後二语不吉，爱其佳，未请易也。"嗟乎，"柳锦枝上"，朝云为之感没。"架罢妆残"，文英遂以谶终。词入妙来，竟令生者可以死耶。［兰皋集］

　◎　田艺蘅词
　　古今竹枝，皆泛咏风土，惟田艺蘅云："阿襄拘束好心痴。白玉阑干护竹枝。春色到来抽乱笋，石头缝里迸芽儿。""若个郎来讨竹秧。雌雄须得要成只。
　　明年此日春雷发，管取婴儿脱锦腔。"共四首，皆赋本意，盖仿杨柳枝、采莲曲体也。卓珂月以为正格，要亦不必。［花草蒙拾］

　◎　陈继儒临江仙
　　吾家於陵及华山处士，世有隐德，余辈胶黏五浊，羁锁一生，每忆少年青松白石之盟，何止浩叹。几丁酉，始得筑婉娈草堂於二陆遗址，故有"长者为栽竹地，中年方惬住山心"之句。然山中亦不能如道家保链吐纳以啬馀年，即佛藏五千卷，随读随辍。惟喜与邻翁院僧谈接花、艺果、种术、苓之法。其馀一味安稳，本色而已。尝作临江仙一词云："婉娈北山松树下，石根结个岩阿。巧藏精舍恰无多。尚馀檐隙地，种竹与栽梧。 高卧不须愁客至，客来野笋山蔬。一瓢浊酒尽能沽。倦时呼鹤舞，醉後倩僧扶。"［陈继儒岩栖幽事］

　◎　陈继儒摊破浣溪沙
　　四时之景，无如初夏。余尝夜归作摊破浣溪沙云："梓树花香月半明。棹歌归去惠蛄鸣。曲曲柳塘茅屋矮，挂渔罾。 笑指吾庐何处是，一池荷叶小桥横。
　　灯火纸窗修竹裹，读书声。"［岩栖幽事］

　◎　张纟延词
　　维扬张世文，著诗馀图谱，绝不似啸馀谱、词体明辨之舛错，而为之规规矩矩，真填词家功臣也。其自制鹊踏枝有云："紫燕双飞深院静。宝枕纱厨，睡起娇如病。一线碧烟萦藻井。小鬟茶进龙香饼。"又"斜日高楼明锦幕。楼上佳人，痴倚阑干角。心事不知缘底恶。对花珠泪双双落"，新蕴藉，更足振起一时。［古今词话］

　◎　卓珂月词统
　　卓珂月自负逸才，词统一书，搜采鉴别，大有廓清之力，乃其自运，去宋人门庑尚远，神韵兴象，都未梦见。［花草蒙拾］

　◎　王次回词
　　王次回喜作小艳诗，最多而工，疑雨集二卷，见者沁入肝脾，里俗为之一变，几於"小元白"云。词不多作而善改昔人词，殊有加毫颊上之致。如秋千改徐文长云："多娇最爱鞋儿浅。有时立在秋千板。板已窄棱棱。犹馀三四分。一钩浑玉削。红绣帮儿雀。休去步香堤。游人量印泥。"起句已比旧作较稳，换头"红绒止半索。绣满帮儿雀"，仅能刻画其纤，改语则见其皙而直矣。且雀不可以红绒绣，乃以绒绣雀於红帮上耳，亦改语为是。其别意改洪叔云："花露涨冥冥。欲雨还晴。薄罗衫子著来轻。解道明朝寒食近，且莫成行。 花下酒频倾。
　　纤手重增。十三弦畔诉离情。又得一宵相伴也，无限丁宁。"比洪作止存三句，词意俱换，几於虞允文用王权之卒，不止李太尉入北军也。其茉莉改刘叔安云："帘栊午寂，正阴阴窥见，後堂芳树。绿遍长丛花事香，忽接琼葩丰度。艳雪肌肤。蕊珠标格，销尽人间暑。还忧风日，曲屏罗幕遮护。 长记歌酒阑珊，微闻暗麝，笑觅衣沾露。月没阑干天似水，相伴谢襄窗户。浴後轻鬟，凉生滑簟，总是牵情处。惹人幽梦，枕边零乱如许。"起处帘中堂後，绿阴奄蔼，说花时已觉有情。艳雪蕊珠状花之色，暗麝状花之香，鬟间、簟上、枕连，举护花者之张设，戴花者之神情，摹拟毕到，语复俊丽，可谓词中圣手。所用刘语，不过四句，此可竟称次回作也。［词筌］

　◎　吴鲁于和稼轩词
　　吴鲁于孝廉能诗善书，筑墅南郭，尽泉池涧石亭台花竹之胜。小词潇洒绝俗，自比稼轩。有和稼轩卜算子词云："性懒不衣冠，地僻无车马。谁与山翁作往还，五月披裘者。高枕石为床，剧饮盆为瓦。不让义皇已上人，五柳先生也。""倦放林逋鹤，懒策山公马。千尺长廊水一方，犹羡舟居者。 地僻藓侵阶，屋老松生瓦。门外人来问主人，山水之间也。"［词衷］

　◎　沈际飞四集
　　沈天羽四集中有别集，自谓有"钅术肠镂肾"之妙。吾最喜其"意致相诡，言语妙天下"数语，为诗馀别开生面，然亦有刻意纤巧，致离本旨，不无奇过得庸，深极反浅之病。岷源滥觞，不得不归咎"别集"二字。［词衷］

　◎　陈子龙词
　　陈大樽文高两汉，诗轶三唐，苍劲之气，与节义相符。乃湘真一集，风流婉丽如此。传称河南亮节，作字不胜绮罗。广平铁心，梅赋偏工清艳。於黄门益信。
　　［兰皋集］

　◎　湘真阁妙丽
　　明季词家竞起，然妙丽惟湘真阁江蓠槛诸什。如咏斜阳则云："弄晴催薄暮。"咏黄昏则云："青灯冷，碧纱烟尽。半晌愁难定。"咏五更则云："愁时如梦梦时愁。角声到小红楼。"咏杏花则云："微寒著处不胜娇。一番弄雨花梢。"咏落花则云："玉轮碾平芳草，半面恼红妆。"咏春闺则云："几度东风人意恼。
　　深深院落芳小心。"咏艳情则云："离去。难去。门外尺深花雨。"皆黄门意到之句。［古今词话］

　◎　夏完淳词
　　夏存古烛影摇红云："辜负天公，九重上有春如海。佳期一梦断人肠，静倚银待。隔浦红莲堪采。上扁舟，伤心Ы乃。梨花带雨，柳絮迎风，一番愁债。
　　回首当年，绮楼画阁生光彩。朝弹瑶瑟夜银筝。歌舞人常在。一自变迁陵谷，黯消魂难再。金钗十二，珠履三千，凄凉千载。"遗珠零璧，诸选不收，偶列於此。
　　［玉樊堂稿］

　◎　明词长篇不足
　　词至云间，幽兰、湘真诸集，方内意外，已无遗议。所谓华亭肠断，宋玉魂消，称诸妙合，谓欲专诣。所微短者，长篇不足耳。北宋诸家大率如是。正如嘉州、右丞，不能为工部之五七排体，自足名家。［远志斋］

　◎　黄山逸客词
　　相传黄山逸客行香子一阕云："俊翮无声。饥掠寒庭。满つ枝、鸟雀皆惊。
　　惜哉不中，狙击秦嬴。恨筑参差，椎孟浪，剑纵横。 汝鹘来听。休耻无能。问何如、绣臂铃。空拳未往，气已峥嵘。任破长空，没孤影，搅青冥。"云见鹘击不中，而劳为之叹惜者。惜不得作者姓名，然其词自足传也。［诗馀五集］

　◎　徐小淑词
　　徐小淑络纬吟，其为绝句也，盖贤乎其为近体也。其为乐府也，盖贤乎其为近体绝句也。乃其为长短句也，盖贤乎其为开元诸家也。如中调霜天晓角为归舟之作，有云："露芙蓉茜。翠涩枯棠瓣。傍疏柳、西风几点。行行尚缓。家在碧云天半。念归舟游子，一片乡心撩乱。对旅雁沙汀，盼杀白秋苑。"小淑善绘事，此为画中词，词中画，吾不能辨。［董斯张］

　◎　叶氏一门能词
　　吴江叶仲韶之配沈宜修，字宛君。一女名纨纨，字昭齐，有愁言集。一女名小鸾，字琼章，有返生香集。宛君浣溪沙云："淡薄轻阴拾翠天。细腰柔似柳飞绵。吹箫闲向画屏前。 诗句半缘芳草断，乌啼多为杏花残。夜寒红露湿秋千。"纨纨浣溪沙云："几日轻寒懒上楼。重帘低控小银钩。东风深锁一窗幽。昼永半消春寂寂，梦残独语思悠悠。近来长自只知愁。"小鸾南柯子云："门掩瑶琴静，窗消画卷闲。半庭香雾绕阑干。一带淡烟红树隔楼看。 云散青天瘦，风来翠袖寒。嫦娥眉又小檀弯。照得满阶花影，只难攀。"虞美人云："深深一点红光小。
　　薄缕微烟袅。锦屏斜背汉宫中。却照阿娇金屋泪痕浓。 朦胧穗落轻烟散。顾影浑无伴。怆然午夜漫凝思。恰似去年秋夜雨窗时。"真词甚富，尽称令晖、道韫萃於一门，惜乎天靳之以年也。［午梦堂集］

　◎　王修微词
　　王修微初为青楼，後为黄冠，词集甚富，皆言情之作，我有徘调。其怀谭友夏如梦令云："月到闲庭如昼。修竹长廊依旧。对影黯无言，欲道别来清瘦。春骤。春骤。风底落红亻孱亻愁。"［竹窗词选］

　◎　张娴倩词
　　庐州少妇张娴倩作子夜歌云："落花风卷愁难歇。枝头燕翦裁桃叶。花气沁兰香。游丝挂绿窗。蕉青鸾翅影。草碧龙须冷。无语倚瑶琴。闲花在胆瓶。"虽绿窗自怨，不失贞静。［伊人思］

　◎　张倩倩词
　　张倩倩，沈宛君之姑之女，归宛君弟君庸。宛君季女琼章，儿时寄养舅家，以倩倩为母。倩倩工诗词，作即弃去，琼章记忆其数首。琼章亡，宛君悼其女，追怀倩倩，为之作传，并录琼章听记诗词附传中。有寒夜怀君庸蝶恋花云："漠漠轻阴笼竹院。细雨无情，泪湿霜花面。试问寸肠何样断。残红碎绿西风片。千遍相思才夜半。又听楼前，叫过伤心雁。不恨天涯人去远。三生缘薄吹箫伴。"［午梦堂集］

　◎　杨宛叔咏秋海棠
　　金陵妓杨宛叔，能诗，有丽名，善草书，与草衣道人王修微为女兄弟。有金人捧露盘咏秋海棠云："记春光，繁华日，万花丛。正李衰、桃谢匆匆。侬家姊妹，妖枝艳蕊笑东风。薄情曾共春光去，惆怅庭空。到如今，馀孤，羞桃李，一园中。怜娇妹，试沐新红。恐伤姊意，含芳敛韵绮窗东。邻家不分，伊偏占、放出芙蓉。"［列朝诗选］

　◎　郑婉娥词
　　洪武中，吴江沈韶游襄汉，归舟次九江，登琵琶亭，月下仿佛闻歌声。明日复往，徙倚亭中，一丽人冉冉来，二小姬前导。韶拜问之，曰："汉主陈友谅之婕妤郑婉娥也。年二十而死，殡此亭旁。二侍女一名钿蝉，一名金雁，皆当时殉葬者。"命取酒共饮，歌念奴娇一阕，曰："即昨夕郎所闻也。"词云："离离禾黍叹江山依旧，英雄尘土。石马铜驼荆棘里，阅遍几番寒暑。剑戟灰飞，旌旗鸟散，底处寻楼橹。喑哑叱诧，只今犹说西楚。 憔悴玉帐虞兮，灯前掩面，双泪飞红雨。凤辇羊车行不返，九曲愁肠漫苦。梅瓣凝妆，杨花翻雪，回首成终古。
　　翠螺青黛，绛仙慵眉妩。"又口中一律赠诏云："凤冒龙舟事已空。银屏金屋梦魂中。黄芦晚日烘残垒，碧草寒烟锁故宫。隧道鱼灯油欲烬，妆台鸾锦匣长封。
　　凭君莫话兴亡事，泪湿胭脂损旧容。"与韶谈元末群雄兴废及伪汉宫中事，历历如见。临别以金条脱为赠。同游梁生作琵琶佳遇歌。［乐府纪闻］

　◎　明代词家评
　　尝论前代诸词家，文成之於元献，犹兰亭之似梓泽也。新都之於庐陵，犹弘治之似伯玉也。郎邪之於眉山，犹小令之似大令也。公谨之於幼安，犹宣武之似司空也。逮黄门舍人之於屯田待制，直如曹、刘之与苏、李，遂觉後来益工，世有解人，应河汉斯言。［词衷］

　◎　唐以後诗不如词
　　周东迁，三百篇音节始废，至汉而乐府出。乐府不能代民风，而歌谣出。六朝至唐，乐府又不胜诘屈，而近体出。五代至宋，近体又不胜方板，而诗馀出。
　　唐之诗，宋之词，甫脱颖而已遍传歌工之口，元世犹然，今则尽废矣。观唐以後诗之腐涩，反不如词之清新，使人怡然适性。是不独天资之高下，学力之浅深各殊，要亦气运、人心有日新而不能已者。故诗至於馀而诗亡，诗至於馀而诗复存也。［词统序略］


