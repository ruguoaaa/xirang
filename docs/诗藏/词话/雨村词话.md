雨村词话 [清] 李调元
　　
　　
　　
　　○雨村词话序
　　词非诗之馀，乃诗之源也。周之公布三十一篇，长短句居十八。汉郊祀歌十九篇，长短句居五。至短箫铙歌十八篇，篇皆长短句。自唐开元盛日，王之涣、高适、王昌龄绝句流播旗亭，而李白菩萨蛮等词亦被之管弦，实皆古乐府也。诗先有乐府而後有古体，有古体而後有近体。乐府即长短句，长短句即古词也。故曰词非诗之馀，乃诗之源也。温、韦以流丽为宗，花间集所载南唐、西蜀诸人最为古艳。北宋自东坡“大江东去”，秦七、黄九踵起，周美成、晏叔原、柳屯田、贺方回继之，转相矜尚，曲调愈多，派衍愈别。鄱阳姜夔郁为词宗，一归醇正。于是辛稼轩、史达祖、高观国、吴文英师之于前，蒋捷、周密、陈君衡、王沂孙效之于後，譬一之于乐，舞Ω至于九变，而叹观止矣。流传既广，互有月旦，而词话生焉。陈後山不工词，而词话实由之祖。自是以来，作者指不胜屈。而吾蜀升庵词品，最为允当，胜州之英雄欺人十倍。而近日徐钅九有词苑丛谈一书，聚古今之词话，汇集成编，虽不著出处，而掇拾大备，可谓先得我心矣。然则余又何词之可话也。大凡表人之妍而不使美恶交混曰话，摘人之媸而使之瑕瑜不掩亦曰话。余之为词话也，表妍者少，而摘媸者多，如推秦七，抑黄九之类，其彰彰也。盖妍不表则无以著其长，媸不摘则适以形其短，非敢以非前人也，正所以是前人。存前人之是，正所以正今人之非也。非特以正今人之非，实以证己之非也。五十无闻，学可知矣，而犹老少知耻，争辨于剪红刻翠之间，又不知後有何人复议余之妍媸也。余家藏有常熟吴氏讷所汇宋元百家词写本，即朱竹所谓抄传绝少未见全书者，并汲古阁所刊六十名家词，日披阅之，而择其可学者取以为法，其不可学者取以为鉴。录成，目曰雨村词话。夫见贤思齐，见不贤自省，亦圣贤之事也。其必如是刺刺何也，诚以词也者，非诗之馀，乃诗之源也。蜀绵州李调元童山撰。
　　●卷一
　　○太白遗词
　　“河汉女，玉炼颜。云往往在人间。九霄有路去无迹，袅袅香风生环。”吴虎臣云：“此太白遣词，有得于石刻而无其腔，刘无言倚其声歌之，音极清雅。”见词综。按：此腔即桂展秋也。
　　○{录}Λ
　　温庭筠喜用{录}Λ及金鹧鸪、金凤凰等类字，是西昆积习。金皆衣上织金花纹，{录}Λ，今垂缨也。
　　○团苏
　　温庭筠南歌子“团苏握雪花”，言花之白如团苏也。与酥同义。
　　○觜
　　皇甫松词天仙子云：“踯躅花开红照水，鹧鸪飞绕青山觜。”觜，喙也，前此未入词。其字始于杜少陵“麟角凤觜世莫识”，今俗作“嘴”字，非。
　　○界
　　词用“界”字始韦端己，天仙子词云：“泪界莲腮两线红。”宋子京蝶恋花词效之云：“泪落胭脂，界破蜂黄浅。”遂成名句。
　　○驮
　　毛文锡西溪子云：“娇妓舞衫香暖，不觉到斜晖。马驮归。”东坡临江仙云：“细马远驮双侍女。”“驮”字本此。
　　○鞴
　　今人呼马加鞍辔曰鞴马，见花间集。薛昭蕴词：“宝马晓鞴雕鞍。”
　　○轮台
　　牛峤更漏子：“星渐稀，漏频转。何处轮台声怨。”按汉书，武帝下轮台之诏。语本此。
　　○镇钅巢二字
　　张舍人泌词如其诗，花间集所载皆可入选。更工于用字，如浣溪沙云：“翠钿金缕镇眉心。”又“断香轻碧钅巢愁深。”“镇”、“钅巢”二字，开後人无限法门。
　　○烘
　　“烘”字宋词多用，如烘堂词及“一烘人烟”之类。唐张泌有“马嘶尘烘一街烟”之句。“烘”字始此。
　　○淘金
　　古淘金多妇女，大约出于两粤土俗。毛文锡中兴乐词云：“豆蔻花繁烟艳深。丁香软、结同心。翠鬟女，相与共淘金。红蕉叶里猩猩语。鸳鸯浦。镜中鸾舞。丝雨隔，荔枝阴。”皆粤中俗也。今楚蜀多有之，然皆用男子矣。
　　○银字
　　和凝山花子云：“银字笙寒调正长。”按唐书祀乐志，备四本属清乐，形类雅音，有银字之名，中管之格，音皆前代应律之器也。宋史乐志，太平兴国中，选东西班习乐者，乐器独用银字栗，小笛，小笙。白乐天诗“高调管色吹银字”，徐铉“檀的慢调银字管”，吴融诗“管纤银字密，梭密锦书匀”，故词中多用之。蒋竹山词“银字笙调，雁字筝调”，所由来也。
　　○折腰句法
　　顾献衷情词“绣鸳鸯帐暖，画孔雀屏欹”，此词中折腰句法也，今作谱并断为句。非。
　　○闯
　　王之道桃源忆故人词，有句云：“滴尽柳梢残雨。月闯西南户。”闯读若郴。左传：闯然公子阳生也。
　　○战
　　孙光宪菩萨蛮词“碧烟轻袅袅，红战灯花笑”，“战”字新。
　　○厮鳖
　　扬无咎天下乐词前段云：“雪後雨儿雨後雪。镇日价、长不歇。今番为客忒太切。和天地也来厮鳖。”“价”字，“忒”字，“厮鳖”字，皆曲中借用俗语，不可入调。厮鳖，即脾鳖之类。
　　○织
　　词用“织”字最妙，始于太白词“平林漠漠烟如织”。孙光宪亦有句云：“野棠如织。”晏殊亦有“心似织”句，此後帝千变尤化矣。
　　○益■
　　沈竹斋瀛寿人减字木兰花词，有句云：“跪花献酒。清彻云敖歌益寿。”按太平广记云：“老子父为上御大夫，娶益寿氏女婴敷，生老子。”寿，古寿字。
　　○镂
　　李列工于浣溪纱词，其词类七言，须于一句中含无限远神方妙。如“入夏偏宜浅淡妆”，又“暗思何事立残阳”，又“断魂何处一蝉新”，皆有不尽之意。至“六街微雨缕香尘”，“镂”字则尖新少意味矣。
　　○陈媪
　　王实之迈贺新郎词，为刘后村母夫人寿，末句云：“笑陈媪、三题柱。”自注云：“有陈夫人者题闽帅厅柱云：‘尝侍父、从夫及就养，三至此厅。’”亦佳话也。
　　○渔歌子
　　世皆推张志和渔父词，以“西塞山前”一首为第一。余独爱李列词云：“柳垂丝，花满树。莺啼楚岸春天暮。掉轻舟，出深浦。缓唱渔歌归去。”“罢垂纶，还酌醵。孤村遥指云遮处。下长江，临浅渡。惊起一行沙鹭。”不减“斜风细雨不须归”也。
　　○也罗
　　赵长卿摊破丑奴儿词“也罗，真个是可人香”，“也罗”二字，乃歌词助语辞。南曲水红花亦用此二字。按佛经，罗作打罗打切，俗语亦有罗哩罗连之说。而向来南曲俱唱作“罗”字音。按浣沙记有唱“一声水红花也罗”，不知曲中有“月明千里故人来也罗”，仍叶罗打切也。
　　○割
　　词非诗比，诗忌尖刻，词则不然。魏承班诉衷情云：“皓月泻寒光，割人肠。”尖刻而不伤巧。至唐末初盛，已有此体。如东坡“割愁还有剑山”，巧矣，以之入诗，终嫌尖削。
　　○闵子
　　赵长卿簇水词云：“闵子里施纤手。”闵子里，即西厢酩子里，乃暗地里之谓也。
　　○套袭
　　太白词有“云想衣裳花想容”，已成绝唱。韦庄效之，“金似衣裳玉似身”，尚堪入目。而向子“花想容仪柳想腰”之句，毫无生色，徒生厌憎。此皆李赤之于李白，黄乐地之于白乐天，杜荀鸭之于杜荀鹤，无赖之类所为也。
　　○东坡点金
　　蜀主孟昶冰肌玉骨一阕，本玉楼春调，苏子瞻洞仙歌★括其词，反为添蛇足矣。词综谓为点金，信然。
　　○小山乐府补亡
　　晏几道小山词似古乐府。余绝爱其生查子云：“长恨涉江遥，移近溪头住。闲荡木兰舟，卧入双鸳浦。无端轻薄云，暗作廉纤雨。翠袖不胜寒，欲向荷花语。”公自序云：“补亡一篇，补乐府之亡也。”可以当之。
　　○游仙词
　　诗有游仙，词亦有游仙，人皆谓柳三变乐章集工于闱帐淫蝶之语、羁旅悲怨之辞。然集中巫山一段云词，工于游仙，又飘飘有凌云之意，人所未知。词云：“清旦朝金母，斜阳醉玉龟。天风摇曳六铢衣。鹤背觉孤危。贪看海蟾狂戏。不道九关齐闭。相将何处寄良宵。还去访三茅。”又“萧氏贤夫妇，茅家好弟兄。羽轮飚驾赴层城。高会尽仙卿。一曲云谣为寿。倒尽金壶碧酒。醺酣争撼白榆花。踏研讨会九光霞。”末二句真不食烟火语。
　　○淫词
　　柳永淫词莫逾于菊花新一阕，见升庵词林万选。词云：“欲掩香帏论缱绻。先敛双蛾愁夜短。催促少年郎，先去睡鸳衾图暖。须臾放了残针线。脱罗衣姿情无限。留著帐前灯，时时待看伊娇面。”
　　○四影
　　张三影己胜称人口矣，尚有一词云：“无数杨花过无影。”合之应名四影。
　　○永叔十二月鼓子词
　　王荆公尝对客诵永叔小阕云：“五彩新丝缠角粽。金盘送。生绡画扇盘双风。”三十年前见其全篇，今才记三句，乃永叔在李太尉端愿席上所作十二月鼓子词，数向人求之不可得。按公此词名渔家傲，按十二月作，如其数，皆工腻熨贴，不独“五彩丝”佳也。荆公以不可得为恨，而选词家多不采，今并载于此。词云：
　　“正月斗杓初转势。金刀裁剪工夫异。称庆高堂欢幼稚。看柳意。偏从东面春风至。十四新蟾圆尚未。楼前乍看红灯试。冰散绿池泉细细。鱼影戏。园林已是花天气。”
　　“二月春耕昌杏密。百花次第争先出。惟有海棠梨第一。深浅拂。天生红粉真无匹。画栋归来巢未失。双双款语怜飞乙。留客醉花迎晓日。金盏溢。却忧风雨飘零疾。”
　　“三月清明天婉娩。晴川祓禊归来晚。况是踏青来处远。犹不倦。秋千别闭深庭院。更值牡丹开欲遍。酴压架清香散。花底一樽谁解劝。增眷恋。东风向晚无情绊。”
　　“四月园林春去後。深深密幄阴初茂。折得花枝犹在手。香满袖。叶间梅子青如豆。风雨时时添气候。成竹新笋霜筠厚。题就送春诗几首。聊对酒。樱桃色照银盘溜。”
　　“五月榴花妖艳烘。绿杨带雨垂垂重。五色新丝缠角粽。金盘送。生绡画扇盘双凤。正是浴兰时节动。菖蒲酒美清尊共。叶里黄鹂时一ミ。犹■松。等闲惊破纱窗梦。”
　　“六月炎天时霎雨。竹云涌出奇峰路。沼上嫩莲腰束素。风兼露。梁王宫阙无烦暑。畏日亭亭残惠炷。傍帘乳燕双飞去。碧碗敲冰倾玉处。朝与暮。故人风快凉轻度。”
　　“七月新秋风露早。浦莲尚拆庭梧老。是处瓜华时节好。金尊倒。人间采缕争祈巧。尤叶敲声凉自到。百虫啼晚烟如扫。箭漏初长天杳杳。人语悄。那堪夜雨催清晓。”
　　“八月秋高风历乱。衰兰败芷红莲岸。皓月十分光正满。清光畔。年年常饮琼筵看。社近愁看归去燕。江天空阔云容漫。宋玉当时表不浅。成幽怨。乡关千里危肠断。”
　　“九月霜秋林已尽。烘林败叶红相映。惟有东篱黄菊盛。遗金粉。人家帘幕重阳近。晓日阴阴晴未定。授衣时节轻寒嫩。新雁一声风又劲。云欲凝。雁来应有吾乡信。”
　　“十月小春梅蕊绽。红楼画阁新妆遍。鸳帐美人贪睡暖。梳洗懒。玉壶一夜清冫斯满。楼上西垂帘不卷。天寒山岗色偏宜远。风急雁行吹字断。红日晚。江天雪意云撩乱。”
　　“十一月新阳排寿宴。黄钟应管添宫线。猎猎寒威云不倦。风头转时看雪霰吹人面。南至迎长催漏箭。书云纪候冰生研。腊近探春春尚远。闲庭院。梅花落尽千千片。”
　　“十二月严凝天地闭。莫嫌台榭无花卉。惟有酒能欺雪意。增豪气。直教耳热声歌沸。陇上雕鞍惟数骑。猎围半合新霜至。霜重鼓寒声不起。千人指。马前一雁寒空坠。”
　　○蹄
　　欧阳永叔词，无一字无来处。如南乡子词“偷得蹄新铸样”，俗作“马蹄”。本汉书武帝诏，以黄金铸麟趾、蹄以叶瑞。又少年游词“归路似章街”，本文选“走马章台街”。今俗作“草街”，误。
　　○夭邪
　　东坡荷花媚词有句云：“妖邪无力。”按：妖应作夭，音歪。出白乐天长庆集诗自注。今俱作妖，刻误也。
　　○春色三分
　　宋初叶清臣字道卿，有贺圣朝词云：“三分春色二分愁，更一分风雨。”东坡水龙吟演为长句云：“春色三分，二分尘土，一分流水。”神意更远。
　　○唤作儿
　　人谓东坡长短句不工媚词，少谐音律，非也，特才大不肯受束缚而然。间作媚词，却洗尽铅华，非少游女襄语所及。如有感南乡子词云：“冰雪透香肌。姑射仙人不似伊。濯锦江头新样锦，非宜。都著寻常淡薄衣。暖日下重帏。春睡香凝索起迟。曼倩风流缘底事，当时。爱被西真唤作儿。”“唤作儿”三字出之先生笔，却如此大雅。
　　○淮海遗词
　　秦淮海遗词散失，多见别本，而时刻不载。如虞美人影云：“碧纱影弄东风晓。一夜海棠开了。枝上数声啼鸟。妆点知多少。妒云恨雨腰肢袅。眉黛不堪重扫。薄亻幸不来春老。羞带宜男草。”可知此外轶词更多矣。
　　○山谷改少游词
　　万氏词律，少游河传词末句云：“闷损人，天不管。”按：山谷和秦尾声句云：“好杀人，天不管。”自注云：因少游词，戏以“好”字易“瘦”字。是秦词应作“瘦杀人”，今刊本皆作“闷损人”，盖由未见山岗谷词也。然巧拙亦于此一字见之，黄九不敌秦七，亦是一证。
　　○■(==彳真亍)
　　秦少游品令後段云：“须管啜持，教笑又也何须织。★倚赖脸儿得人惜，放软顽道不得。织、★、倚赖，皆俳语。★音谆，西厢“一团★是娇”，又一首云：“掉又瞿。天然个品格，于中压一。”掉又瞿，压一，皆彼时歌伶语气也。末云：“语低低，笑咭咭。”即乞乞，皆笑声。
　　○舀
　　少游醉谪藤州，一日，醉野人家，作醉乡春词云：“唤起一声人悄。衾冷梦寒窗晓。瘴雨过，海棠开，春色又添多少。社雍瓮酿成微笑。半耶瓢黄舀。觉倾倒。急投床，醉乡广大人间小。”舀音咬，以瓢去取水也。本集不载，见于地志。或不识舀字，妄改可笑。［案：雨村原误，兹改正。］
　　○七急拍七拜
　　毛滂剔银灯词题云：“同公素赋，侑歌者以七急拍七拜劝酒。”有“频剔银灯，别敲牙板，尚有龙膏堪续”。此等劝酒法，在宋时所仅见。
　　○山谷十六岁作
　　秦少游淮海集，首首珠玑，为宋一代词人之冠。今刊本多以山谷作杂之，黄九之不逮秦七，古人已有定评，岂容溷入。如画堂春词：“东风吹柳日初长。雨馀芳草斜阳。杏花零乱燕泥香。睡损红妆。宝篆烟消龙凤，画屏云锁潇湘。夜寒微透薄罗裳。无限思量。”气薄语弱。此山谷十六岁作也，不应杂入。
　　○宝甯勇禅师渔家傲
　　山谷渔家傲云：予尝戏作诗云：“大葫芦挈小葫芦。恼乱檀那得便沽。每到夜深人静後，小葫芦入大葫芦。”又云：“大葫芦枯，有此通大道。无此令人老。不问恶与好。两葫芦俱倒。”或请以此意倚声律作词使人歌之，为作渔这傲云：“踏破草鞋参到老。等闲拾得衣中宝。遇酒逢花须一笑。重年少。俗人不用嗔贫道。是处青旗夸酒好。醉乡路上多芳草。提着葫芦行未到。风落帽。葫芦却缠葫芦倒。”又，江甯江口风，戏效宝甯勇禅师作古渔家傲，玉环中云：庐山中人颇欲得之，试思索始记四篇。“万水千山来此土。本提心印传梁武。对朕者谁浑不顾。成此语。江头暗折长芦渡。面壁九年看二祖。一花五叶亲分付。只履提归葱岭去，分明忘却来时路。”又“三十年来无孔窍。几回得眼还迷照。一见桃花参学了。呈法要。无弦琴上单于调。摘叶寻枝虚半老。拈花特地重年少。今後水云人欲晓。非元妙。灵云合被桃花笑。”又，“忆昔药山生一虎。华亭船上寻人渡。散却夹山拈坐具。呈见处。系驴橛上合头语。千尺垂丝君看取。离钩三寸无生路。摹手一桡亲子父。犹回顾。瞎驴丧我儿孙去。”又，“百丈峰头开古镜。马钩踏杀重苏醒。接得古灵心眼净。光炯炯。归来藏挂袈裟影。好个佛堂佛不圣。祖师沈醉犹看镜。却与斩新提祖令。方猛省。无声三昧天皇饼。”鲁直少时使酒玩世，喜造纤淫之句。法秀道人诫曰：“笔墨劝淫，应堕犁舌地狱。”鲁直答曰：“空中语耳。”晚年来亦间作小词，往往借题棒喝，拈示後人。如效宝甯勇禅师渔家傲机关，不与桃叶团扇斗妖艳，其悟深矣。
　　○醉落魄旧曲
　　山谷醉落魄题云：旧有一曲：“醉醒醒醉。凭君会取这滋味。浓斟琥珀香浮蚁。一入愁肠，便有阳春意。须将幕席为天地。歌前起舞花间睡。从它兀兀陶陶里。犹胜醒醒，惹得闲憔悴。”此曲亦有佳句，而多斧凿痕，又语高下不甚入律，或传是东坡语，非也。与“蜗角虚名”、“解下痴条”之曲相似，疑是王仲文作。因戏作二篇呈吴元祥、黄中行，似能厌道二公意中事。词云：“陶陶兀兀。樽前是我华胥国。争名争利休休莫。雪月风花，不醉怎归得。邯郸一枕谁忧乐。新诗新事因闲适。东山小妓携丝竹。家里乐天，村里谢安石。”公自注。石曼卿自嘲云：“村里黄纟番绰，家中白侍郎。”此段可备词话一则，前人所未采，今补于此。
　　○驳坊本刻辛稼轩丑奴儿近之误
　　万红友词律云：啸馀及图谱收辛稼轩丑奴儿近一调，今查系全误，特照旧刻录之，并驳正于後，览者当为一噱。词［第一段］“千峰云起，骤雨一霎儿价。更远树斜阳风景，怎生图画。青旗卖酒，山那畔，别有人家。只消山水光中，无事过者一夏。午睡醒时，松窗竹户，万千潇洒。野鸟飞来，又是一［第二段］飞流万壑，共千岩争秀。孤负平生弄泉手。叹青衫帽几许红尘，还自喜，濯发沧浪依旧。［第三段］人生行乐耳，身後虚名，何似生前一杯酒。便此地结吾庐，待学渊明，更手种、门前五柳。且归去，父老约重来，问如此青山，定重来否”。此词自来分三段，其字一百四十六，从稼轩集，汲古阁板皆同。其後啸馀谱等书因从而分字句，论平仄为图，并考证於下。盖欲以此号召天下後世学词，从而法之守之，俱谓丑奴儿近有此一格，相与模仿填之矣。余向疑之，谓此词必有错简，非仅字句叶韵之差也。如“又是一飞流壑”句，稼轩必不至如是不通。且用韵或一二假借，亦必无前後分异若此。因於暇日再四纟由绎讽咏，忽然得之。盖其所谓第一段者，实丑奴儿之前段也。所谓第二段者，则前半仍是丑奴儿，而後半则非丑奴儿矣。“午睡”下十二字，原是本调，分作三句，洒字是叶韵者。其下则此调残缺不全，“野鸟飞来又是一”七个字，“野”字之上缺一字，“又是一”之下竟全遗失矣。至“飞流万壑”以下及所谓第三段者，则系完全一首洞仙歌。前段“依旧”止，後段“人生”起也。细细校对，无一字不合，只叹“轻衫帽”之“衫”字下，落一“短”字耳。历来俱以洞仙歌全首强借为丑奴儿之尾声，岂非怪事。又考稼轩原集丑奴儿近之後，即载洞仙歌五阕，当时不知因何遗失丑奴儿後半，竟将洞仙歌一阕错补其後，故集中遂以丑奴儿作一百四十六字，而後洞仙歌止存四阕矣。读者未尝熟玩洞仙歌句法，安能觉齿吻间有此声响乎。且见各家谱图凿然注明，更无疑惑，遂认定丑奴儿另有此一体。然则读者之不详审，其过尚轻，而向来刻词者之过较重。至作谱作图，为定格以教後人，其误不浅。此词自稼轩迄今五百七十馀年，至今日始得洗出真面目，亦大快事也。今录其洞仙歌五首之一以备考，可知也。词云：“松关桂岭，望青葱无路。费尽银钩榜佳处。怅空山岁晚，窈窕谁来，须着我，醉卧石楼风雨。仙人琼海上，握手当年，笑许君携半山去。刂叠嶂，卷飞泉，洞府凄凉，又却怕先生多取。怕夜半，罗浮有时还，好长把云烟，再三遮住。”此段另具只眼，可证诸家之失，因载之。
　　○山谷误记杜诗
　　山谷减字木兰花题云：“丙子仲秋，黔守席上，客有举岑嘉州中秋诗曰：‘今夜州月，闺中只独看。遥怜小儿女，未解忆长安。’因戏作。”按：此诗乃杜少陵，非岑嘉州也。系山谷误记。
　　○欧梅二妓
　　“欧舞梅歌君更酌”，山谷玉楼春词末句也。注云：“梅、欧，当时二妓。”
　　○■■
　　山谷南乡子句“画出西楼一■秋”。■，陟孟反，开张画缯也，见龙龛手鉴。
　　○连台拗倒
　　山谷清平乐词句，自注：唐龙朔中，子母相去，连台拗倒。俗谓杯盘为子母，又盘为台。
　　○扌闰就
　　山谷词酷似曲，如归田乐云：“对景还消受。被个人、把人调戏，我也心儿有。忆我又唤我，见我我，天甚教人怎生受。看承幸则勾。又是尊前眉峰皱。是人惊怪，冤我忒扌闰就。扌弃了又舍了，一定是这回休休，及至相逢又依旧。”扌闰，如专切，挨也。赵长卿簇水词亦有“试扌闰就”句，又有“百扌闰百就”句。
　　○讠也尿■{此旦}
　　後山谓“今词家惟秦七黄九”，此语大不可解。山谷惟工诗耳，词非所长。望远行云：“自见来虚过，却好时好日。这讠也尿粘腻，得处煞是律。据眼前言定，也有十分七八，我无心徐告佛。管人间底，且放我快活■。便索{此旦}别茶待，又怎不遇偎花映月。且与一斑半点，只怕你没丁香核。”词共七十六字，乐府用谚语，诗馀亦多俳体，然未有如此可笑者。讠也尿、■、{此旦}等字，即云是当时坊曲优伶之言，而至此俗亵，如何可入风雅乎。且经传讹已久，字画亦差，字数亦未确，愈为无理。涪翁诗固故为聱牙，当时宗尚西江，目为鼻祖，实非大雅正传，此词尤为恶道。词综云：“於黄作去取特严。”未肯深论。愚则有所不耐。
　　○字谜
　　山谷有同心词云：“你共人女边著子，争知我门里挑心。”字谜入词始此，乃好闷二字也。
　　○歆
　　山谷少年心後段词云：“便与拆破。待来时，鬲上与厮歆则个。温存著、且教推磨。”字字令人粲齿。按：字书无“歆”字。
　　○<尸豕><身差>
　　黄山谷词多用俳语，杂以俗谚，多可笑之句。如鼓笛令词云：“共道他家有婆婆。与一口管教<尸豕><身差>。”又云：“副靖传语木大，鼓儿里，且打一和。更有些儿得处罗。”又一首云：“打揭儿非常惬意。又却跋翻和九底。”又一首云：“冻著你影<身差>村鬼。”此类甚多，皆不可解。且“<尸豕><身差>”二字，字书不载，意即甚麽之讹也。又如别词中奚落、忄乞憎、沙、歆等字，皆俗俳语也，元人曲有之，皆不宜入词。
　　○奴奴
　　乐府，女人自称只言奴，惟山谷词始有“奴奴睡也奴奴睡”句。後始用双字，亦犹称人为人人之意。
　　○娶陈後山词喜用尖新字，然最稳。如浣沙溪“安排云雨娶新晴”，娶字未经人道。［案：後山岗词原作“要新晴”，李氏误以为“娶”字。］
　　○伊凉
　　乐天诗：“樱桃樊素口，杨柳小蛮腰。”伊州、凉州，古舞曲地名也。后山西江月云：“正需蛮素作伊凉。”笔力虽好，终嫌杂凑。先生尝有词自赞“黄秦去後无强敌”，可谓言大。
　　○湿红笺
　　後山有渔家傲词，咏苏州湿红笺，有“色斗朝花光触日”句，疑即今朱砂笺也。
　　○初杨後山岗减兰，有“白下门东，谁见初杨弄晚风”，以新柳为初杨，甚新异。
　　●卷二
　　○词话始陈後山
　　宋人诗话甚多，未有著词话者。惟後山集中载吴越王来朝、张三影、青幕子妇妓、黄词、柳三变、苏公居颖、王平甫之子七条，是词话当自公始。
　　○择腔
　　晁补之有斗百花词，杨诚斋云：词须择腔，如斗百花之无味，因此後作此腔者寥寥。今按词後段云：“低问石上凿井，何由及底。微向耳边，同心有缘千里。”句法本古乐府，更工于言情，乃知诚斋非深于此道者。［案：此乃杨守斋，非杨诚斋。李氏误。］
　　○梅花第一词
　　各家梅花词不下千阕，然皆互用梅花故事缀成，独晁无咎补之不持寸铁，别开生面，当为梅花第一词。鉴角儿云：“开时似雪。谢时似雪。花中奇绝。香非在蕊，香非在萼，骨中香彻。占溪风，留溪月。堪羞损山桃如血。直饶更疏疏淡淡，终有一般情别。”
　　○拨燕巢
　　周邦彦片玉词南乡子云：“轻软舞时腰。初学吹笙苦未调。谁遣有情知事早。相撩。暗举罗巾远见招。痴一团娇。自折长条拨燕巢。不道有人潜看著。从教。掉下鬟心与凤翘。”词景俱新丽动人，此春闺词也。刻本题下注：“拨燕巢”三字，蛇足。
　　○张内史
　　李之仪姑溪词，妙于炼意。如“步懒恰寻床。卧看游丝到地长”，又如“时时浸手心头熨，受尽无人知处凉”，又“拟学画眉张内史，略借工夫”。按汉书百官表，武帝太初元年更名京兆尹，左内史名左冯翊。元稹诗：“内史称张敞。”今人但知京兆画眉，不知内史即京兆也。因表出之。
　　○姑溪古乐府
　　李之仪卜算子云：“我住长江头，君住长江尾声。日日思君不见君，共饮长江水。此水几时休，此恨何时已。只愿君心似我心，定不负、相思意。”直是姑溪古乐府俊语。花庵中兴词选不列之南渡诸家，而各词选亦未有采入者。信遗珠之恨，千古同然。［案：李之仪北宋人，李氏误以为南宋人。］
　　○玲珑罩
　　姑溪点绛唇云：“匀妆了。背人微笑。风入玲珑罩。”罩所以罩炉者，以铜铁丝为之。
　　○鹅毛
　　李之仪临江仙词咏藏春玉云：“青润奇峰名韫玉，温其质并琼瑶。中分瀑布写云涛，双峦呈翠色，气象两相高。珍重幽人诚好事，绿窗聊助风骚。寄言俗客莫相嘲。物轻人意重，千里赠鹅毛。”末二句全用俗谚，而上句先用俗客莫相嘲，故和来浑然脱俗，藏春以名其所赠之玉也。
　　○稼轩风
　　戴复古石屏望江南有壶山好四首，石屏老三首，一时推名作。余尤爱其二词云：“壶山好，文字满胸中。诗律变成长庆体，歌词绰有稼轩风。最会说穷通。中年後，虽老未成翁。儿大相传书种在，客来不放酒樽空。相对醉颜红。”“石屏老，长忆少年游。自谓虎头须食肉，谁知猿臂不封侯。身世一虚舟。平生事，说著也堪羞。四海九州双脚底，千愁万恨两眉头。白发早归休。”稼轩谓辛弃疾也，与石屏同时，其名重如此。
　　○石屏薄亻幸
　　陶宗仪云：石屏未遇时，流寓江右，武甯有富家翁爱其才，以女妻之。居三年，忽作归计，妻问故，告以曾娶。妻白之父，怒。妻宛释，尽以奁具赠夫，仍饯以词云：“惜多才，怜薄命，无计可留妆。弃碎花笺，忍写断肠句。道旁杨柳依依，千丝万缕。抵不住、一分愁绪。捉月盟言，不是梦中语。後回君若重来，不相忘处。把杯酒、浇奴坟土。”夫既别，遂赴水死。女既贤烈，而石屏何薄亻幸乃尔也。升庵讥之良是，而毛晋辈又欲为之回护，殆将使有文人皆可无行也，不亦怪乎。
　　○正伯
　　程正伯垓为子瞻中表弟兄，工于词。如酷相思云：“月挂霜林寒欲坠。正门外、催人起。奈别离如今真个是，欲住也、留无计。欲去也、来无计。马上离情衣上泪。各自供憔悴。问江路梅花开也未。春到也须频寄。人到也须频寄。”此以白描擅长者。［案：程垓非子瞻中表，李氏失考。］
　　○珠玉词
　　晏殊珠玉词极流丽，能以翻用成语见长。如“垂杨只解惹春风，何曾系得行人住”，又“春风不解禁杨花，乱扑行人面”等句是也。翻覆用之，各尽其致。
　　○天为纸
　　吕渭老卜算子有句云：“若写幽怀一段愁，应用天为纸。”句甚新。
　　○兜鞋
　　吕渭老词甚新，不独望海潮“侧寒斜雨”一阕为升庵所爱也。思佳客云：“梦里相逢不记时。断肠多在杏花西。放开笑语兜鞋急，远有灯光掠鬓迟。辞永夜，失深期。一枝黄菊对伤悲。夜凉窗外闻裁剪，应熨沉香制舞衣。”调高韵浑，不易得也。兜鞋句尤妙。
　　○窜李後主词
　　杜安世词多袭前人，寿域词一卷，殊无足观。如菩萨蛮：“花明月暗朦胧雾。此时欲往侬边去。划袜下香阶。手携金缕鞋。药阑东畔凶，执手偎人颤。奴为出家难。从君恣意怜。”此南唐李後主词，为小周后而作也，脍炙人口已久，略改数字，窜入己集，不顾耻。
　　○■茜
　　“葱茜”亦可作“■茜”。圣求点绛唇词“御香■茜”。
　　○纽鼻
　　向子词：“正当呆坐，纽鼻须还我。”呆字始见此词。
　　○团霜分冷
　　炎正西樵语业有诉衷情词云：“露珠点点欲围霜。分冷与纱窗。”团霜、分冷四字最工。如生查子句云：“人好欺花色。”欺字亦工，盖能炼句故也。
　　○十个你
　　宋人多以曲调为词调，如用十个你之类是也。石孝友惜多娇云：“我已多情，更撞著多情的你。把一心十分向你。尽他们劣心肠，偏有你。共你。搬下人，只为个你。宿世冤家，百忙里方知你。没前程，阿谁似你。坏却才名，到如今都因你。是你。我也没星儿恨你。”通首不用韵，只以十个你字成韵。元人书皆本此。
　　○忄乞戏
　　赵长卿探春令後段云：“幡儿胜儿都姑帝。戴得更忄乞戏。”忄乞戏，市语。观下云：“愿新春以後，吉吉利利，百事都如意。”可知。
　　○腔儿
　　填词调一名牌儿，又名腔儿。赵长卿惜香乐府眼儿媚有句云：“纤楚对蛾眉。笑偎人道，新词觅个美底腔儿。”腔儿谓调名也。
　　○海底猴儿
　　石次仲孝友金谷遗音，用笔超逸，似不食人间烟火，在南宋另是一格。然亦有鄙俗句。如亭前柳词後段云：“识尽千千并万万，那得恁海底猴儿。这百十钱一个，泼性命不分付，待分付谁。”集中佳词固多，此首颇为白璧之累。且前段有“被新冤家矍索”，按矍索二字，曲中少用，亦俗语也。
　　○迷奚
　　杨炎正桃源忆故人词有句云：“迷奚呷丁些来酒。”又柳梢青云：“捧杯更著迷奚唱。”皆江西土语，犹言随意也。迷，字书不载。
　　○词中白描
　　词中白描高手无过石孝友。卜算子云：“见也如何莫。别也如何遽。别也应难见也难。後会难凭据。去也如何去。住也如何住。住也应难去也难，此际难分付。”所谓不著一字，尽得风流。至惜奴娇仍然一种笔意，然却开曲儿一门矣。
　　○阿滥
　　贺方回铸登采石蛾眉亭天门谣云：“牛渚天门险。限南北、七雄豪占。清雾敛。与闲人登览。待月上潮平波滟滟。塞管轻吹新阿滥。风满槛。历历数、西州更点。”阿滥即滥也。隋唐佳话：“明皇御玉笛将其声翻为曲，名滥堆。”张祜诗云：“至今风俗骊山下，村笛犹吹滥堆。”今讹为阿滥。
　　○绮语债
　　张辑东泽绮语债，皆取词中字题以新名。如桂枝香名疏帘淡月。齐天乐名如此江山。长相思名山渐青。忆秦娥名碧云深。点绛唇名南浦月，又名沙头雨。谒金门名花自落，又名垂杨碧。忆王孙名阑干万里心。好事近名钓船笛。虽于题下自注寓某调，已属掩耳盗铃。乃後世作谱，好一一改旧易新，极无意味，见之令人呕恶。
　　○小金坛
　　彭城伎陈文，晚年入道。友古蔡伸重于崔守席上见之，有小重山，後段云：“功行满三千。婴儿并姹女，炼成丹。刘郎曾约共仙。十个月，养个小金坛。”可谓善谑。
　　○剿袭
　　杨用修云：“毛开小词一卷，惟余家有之，极赏其‘泼火初收’一阕。”余近得毛氏所藏杨梦羽秘本樵隐诗馀一卷，多剿袭前人句。如玉楼春“来如春梦几多时，去似朝云无觅处”，乃欧阳永叔现成对语，［案：此白乐天句，李氏引误。］平仲岂未知耶。馀殆不足观矣。
　　○放翁词似诗
　　放翁词似诗，然较诗浓缛，所欠一醒字，而破阵子词却甚工。词云：“仕至千钟良易，年过七十常稀。眼底荣华元是梦，身後声名不自知。营营端为谁。幸有旗亭沽酒，何如茧纸题诗。幽谷云萝朝采药，静院轩窗夕筹棋。不归真个痴。”此不但句醒，且唤醒世间多少人。
　　○呈红
　　陆放翁桃源忆故人词“一朵呈红凝露”，东坡西江月词“蓬莱殿後呈红”，呈红乃牡丹名。呈音汀，带革也。无名氏有呈红词。西厢“角带傲黄呈”。宋待制服红呈犀带，盖以花色如带呈之红耳。今所系亦曰呈带，而字书音为丁，误。
　　○扌绝
　　蒋竹山捷秋夜雨词有句云：“漫细把寒花轻扌绝。”扌绝字，字书不载，意即掷字也。
　　○竹山词有奇气
　　蒋竹山词堆金砌玉，少疏宕。独沁园春为老人书南堂壁，甚有奇气。人多不选，今录之。词云：“老子平生，辛勤几年，始有此庐。也学那陶潜，篱栽些菊，依他杜甫，园种些蔬。除了雕梁，肯容紫燕，谁管门前长者车。怪近把，一庭明月，却借伊渠。鬓边白发纷如，又何苦招宾纳客欤。但夏榻宵眠，面风欹枕，冬帘昼短，背日观书。若有人寻，只教僮道，这屋主人今自居。休羡彼，有摇金宝辔，织翠华裾。”又次韵云：“结算平生，风流债负，请一笔勾。盖攻性之兵，花团锦阵，身之鸩，笑齿歌喉。岂识吾儒，道中乐地，绝胜珠帘十里楼。迷因底，叹晴干不去，待雨淋头。休蓍甚来由，硬铁汉从来气食牛。便只有千篇，好诗好曲，都无半点，闲闷闲愁。自古娇波，溺人多矣，试问还能溺我否。高抬眼，看牵丝傀儡，谁弄谁收。”每读之爽神数日。“晴乾”二句，见五灯会元，守初禅师语也。俗语入词，必有所本方可用。
　　○竹山遗词
　　蒋竹山词，有全集所遗而升庵词林万选所拾者，最为工丽。如柳梢青云：“学唱新腔。秋千架上，钗股敲只。柳雨花风，翠松裙褶，红腻鞋帮。归来门掩银缸。淡月里、疏钟渐撞。娇欲人扶，醉嫌人间，斜倚楼窗。”又霜天晓角云：“人影窗纱。是谁来折花。折则从他折去，知折去、向谁家。帘牙。枝最佳。折时高折些。说与折花人道，须插向、鬓边斜。”
　　○蜜炬
　　吴梦窗塞垣春云：“换蜜炬花心短。”蜜炬，烛也。见周礼。今作密炬，非。
　　○文章孔孟
　　词至南宋而极，然词人之无行亦至南宋而极，而南宋之无行至康与之尤极。与之有声乐府，受知秦桧，桧生日，献喜迁莺词，中有“总道是文章孔孟，勋庸周召”，显为媚灶，不顾非笑，可谓丧心病狂。人即谄谀，何语不可贡媚，未有敢于亵孔、孟、周、召者，无耻至此，留为百世唾骂。乃黄昃［（当作。］花庵词取为压卷，且有“此词虽佳”等小跋，亦可为花庵咏相鼠之什矣。
　　○上元词
　　伯可词名冠一时，有上元宝鼎现词，首句“夕阳西下”。蒋竹山捷同时人，作女冠子词咏上元，结句云：“笑绿鬟邻女，倚窗犹唱，夕阳西下。”其推重当时如此。
　　○セ
　　陈同甫亮彩凤飞词云：“一一旧时香案セ经惯。”セ宜作煞，音セ，忒煞也。セ则为日晒字。东坡词“时与セ渔蓑”是也。
　　○闽音锁为扫
　　南宋林外过垂虹桥题洞仙歌词云：“飞梁压水，虹影清光晓。橘里渔村半烟草。叹今来古往，物换人非，天地里，唯有江山不老。雨巾风帽，问谁知我。一剑横空几番过。按玉龙嘶未断，月冷波寒归去也，林屋洞门无锁。认云屏烟障是吾庐，任满地苍苔，年年不扫。”题词时不书姓名，人疑仙作，传入禁中。孝宗笑曰：“以锁字叶老字，则锁当音扫，乃闽音也。”後访之，林果闽人，旧草堂收之，颇未详考。沈天羽际飞改我为道，改过为到，不知三韵同用，皆叶音。又加点窜。各图谱因之，殊失本来面目。
　　○西湖八景
　　西湖八景词，古今咏者甚多，唯陈西麓允平词皆可传。如苏堤春晓云：“惟有踏青心，纵早起，不嫌寒峭。”平湖秋月云：“采菱舟散，望中水天一色。”断桥残雪云：“茸衫毡帽，冷香吹上吟鞭。”雷峰落照云：“暝烟带树有投林鹭宿，凭楼僧语。”花港观鱼云：“宫沟泉滑，怕有题红句。”南屏晚钟云：“鱼板敲残，数声初入万松里。”皆清丽芊绵之作也。
　　○天水碧
　　周公谨密洲渔笛谱二卷，人皆未见全集，独余家有之。遭事後，旋为宾僚等窃携而去。今记其“天水碧”一阕云：“天水碧。染就一江秋色。鳌戴云山龙起蛰。快风吹海立。数点烟鬟青滴。一杼霞绡红湿。白鸟呜边帆影直。隔江闻夜笛。”此谒金门调也，直字字如锦。
　　○南宋白石派
　　白石自制词在南宋另为一派，盛行於时，学之而佳者有二人。王沂孙字圣与，号中仙，有碧山乐府二卷一名花外集，盖取比花间集而名也。其词以韵胜，如琐窗寒起句云：“趁酒梨花，催诗柳絮，一窗春怨。”末句云：“夜月荼コ院。”皆倩丽宜人。同时张叔夏炎亦作琐窗词，自注云：“王碧山其诗清峭，其词闲雅，有姜白石意趣，今绝响矣。”余悼之句云：“自中仙去後，词笺赋笔，便无清致。”又“料应也孤吟山鬼。那知人弹折素琴，黄金故地同相思泪”。可想见平生服膺矣。“黄金”句无理而奇，最妙。炎自号乐笑翁，有玉田词三卷，郑思肖为作序，亦白石一派也。
　　○罗江
　　张叔夏丁子妆题云：“吴梦窗自制此曲，余喜其声调娴雅，久欲效而未能。甲午春，寓罗江，陈文卿闲行江上，景景况离离，因填此词，惜旧谱零落不能倚声歌也。”词云：“白浪摇天，清阴涨地，一片野情幽意。杨花点点是春心，替风前万花吹泪。遥岑寸碧，有谁看，朝来清气。自沈吟，甚流光轻把繁华如此。斜阳外，隐约孤村，隔坞闲门闭。渔舟何似莫归来，想桃源路通人世。危栏静倚。千年事，都消一醉。谩依依，愁落鹃声万里。”吾邑罗江之名，不意又见于此，岂其别一地耶。然“落鹃声万里”，则西川有杜鹃可证，疑即吾邑也。
　　○王生陶氏
　　吴礼之有顺受老人词，中载王生陶氏月夜共沉西湖，赋比吊之。词云：“连环易阙。难解同心结。痴佳人才子，情缘重，怕离别。意切。人路绝。共沈烟水阔。荡漾香魂何处，长桥月。短桥月。”事奇词亦奇。
　　○闾邱次杲
　　闾邱次杲词，有“渔唱不知何处，多应只在芦花”，可称逸品。
　　○霞山词
　　赵霞山如梦令云：“小砑红绫笺纸。一字一行春泪。封了更亲题，题了又还折起。归未，归未。好个瘦人天气。”奇笔墨于意外，不知草堂诗馀何以不收。
　　○吾侬
　　世传石屏沁园春自述一词，余嫌其粗俚。如云：“赢得穷吟诗句清。”夫诗者，皆吾侬平日愁叹之声。大似今制义文中俗调，而杂以吾侬语可乎。按：吴人谓我曰侬。
　　○石州
　　杨升庵词林万选，载无名氏豆叶黄词云：“轻罗团扇掩微羞。酒满玻璃花满头。小板齐声唱石州。月如钩。一寸横波入鬓流。”此词系吕渭老作，见圣求词集中。渭老即升庵所谓“侧寒斜雨”用侧字甚新之人也。岂未见圣求词邪。古乐府有石州慢。
　　○白日见鬼
　　余阅刘过龙洲词集，有学辛稼轩而粗之评。其寄辛稼轩沁园春词设为白香山、林和靖、苏东坡问答，有“被香山居士约林和靖，与东坡老，坡谓西湖，正如西子。二公者皆掉头不顾”。［案：刘过原词作“被香山居士，约林和靖，与东坡老，驾勤吾回。坡谓西湖，正如西子，浓抹淡妆临镜台。二公者，皆掉头不顾，只管衔杯。”］又“逋曰不然，须径去，访稼轩未晚，且此徘徊”等句，［案：刘过原词作“逋曰不然，暗香浮动，争似孤山先探梅。须晴去，访稼轩未晚，且此徘徊。”］余初阅即批“白日见鬼”四字。後阅草堂别集，岳亦斋云：“出王勃体而又变之。余时与之饮西园，改之中席自言，掀髯有得色。余率然应之曰：‘词句固佳，然恨无刀圭疗君白日见鬼耳。’坐中哄然一笑。”又升庵谓改之似辛轩稼之豪，而未免粗。此评真不能为改之讳。词至宋末，多堕恶道，有目人所共知。又窃幸余与升庵论之若合符也。
　　○毒
　　张孝祥于湖醉落魄词，有“一点秒波，闲里觑人毒”。毒字而稳，人不敢下。
　　○袢衤爰
　　卢炳自号丑斋，有烘堂词一卷，喜用僻字。如念奴娇之“短发萧萧襟袖冷，便觉都无袢溽”，袢字。减兰咏梅“皴寒枝，未必生绡画得宜”，子。少年游词“绣罗衤爰子间金丝”，衤爰字。
　　○伞
　　丑斋菩萨蛮句“伞低半遮身”，词中用伞字始见此。诗俱用作纟散，“日高黄纟散下西清”，见苏诗。
　　○者也之乎
　　诗至晚唐，有卢延让不同文赋，“易为著者之乎”，风斯下矣。乃词至晚宋，又有王千秋审斋临江仙“者也之乎真太错”，不更下乎。此等直不可学。
　　○竹斋诗馀
　　黄机竹斋诗馀，清真不减美马，而草堂集竟不选一字。竹索谓草堂“最下，最传”，信然。如鹊桥仙云：“薄情也见，多情也见，不似这番著相。如何容易买归舟，报南浦、桃花绿涨。随君无计，留君无计，留得泪珠两行。［去声］斜阳明处一回头，有人在、高楼凝望”。言赅而意远。
　　●卷三
　　○西湖第一词
　　西湖词甚多，然无过高观国竹屋痴语所载霜天晓角词云：“春云粉色。春水和云湿。试问西湖杨柳，东风外、几丝碧。望极。连翠陌。兰桡双桨急。欲访莫愁何处，旗亭在、画桥侧。”初春情景，此词尽之矣。
　　○稷雪
　　毛氏谓张元斡庐川词无一字无来处，如“酒窗间、惟稷雪”。稷雪，霰雪也，形如米粒，能穿窗透瓦，见毛诗。今本改作霰雪，非。
　　○元忠义
　　元博览会字仲宗，平生忠义，见于“梦绕神州路”一词。绍兴辛酉，胡澹庵邦衡上书乞斩秦桧被谪，仲宗作贺新郎一阕送之，坐是与作诗王民瞻除名。今其词列卷首，其人可知矣。词云：“梦绕神州路。怅秋风，连营画角，故宫离黍。底事昆弛倾砥柱。九地黄流乱注。聚万落千村狐兔。天意从来高难问，况人情易老悲难诉。更南浦，送君去。凉生岸柳催残暑。耿斜河，流星淡月，断云微度。万里江山知何处。回首对床夜雨。雁不到，书成谁与。目断青天怀今古。肯儿曹恩怨相尔汝。举大白，听金缕。”此大异康与之之文章孔孟也。
　　○红蕊
　　芦川云：“余儿时不知有荔子，自呼为红蕊，父母以其名新，昔所未闻，殊尽形似之美，久欲记之而因循。比与诸公和长短句，故及之以诉衷情。有‘儿时初未识方红，学语问西东。对客呼为红蕊，此兴已偏浓’之句。”此名可补荔支谱所未载，因记之。
　　○稼轩喜用四书成语
　　辛稼轩词肝胆激烈，有奇气，腹有诗书，足以运之，故喜用四书成语，如自己出。如今既盟之後，贤哉回也，先觉者贤乎等句，为词家另一派。然学之稍粗则堕恶道。其时为稼轩客如龙洲刘过，每学其法，时多称之，然失之粗劣。独西江月一词有句云：“天时地利与人和，燕可伐与曰可。”用四书语，颇有稼轩气味。
　　○秦黄并称
　　刘後村克庄词以才气胜，迥非剪红刻翠比。然服膺洲清真邦彦不容口，见之於最高楼一词云：“周郎後，直数到清真。”“欺贺晏，压黄秦。”人因有小周郎之目，本此。贺、晏、黄、秦，谓方回、小山、山谷、少游也。当时黄、秦并称，大有老子、韩非同传之叹。
　　○後村别调
　　刘後村克庄有满江红十二首，悲壮激烈，有敲碎唾壶，旁若无人之意。南渡後诸贤皆不及。升庵称其壮语足以立懦，信然。自名别调，不辜也。今具载左方。夜雨凉甚，忽动从戎之兴云：“金甲周戈，记当日，辕门初立。磨盾鼻、一挥千纸，龙蛇犹湿。铁马晓嘶营壁冷，楼船夜渡风涛急。有谁怜、猿臂故将军，无功级。平戎策，从军什。零落尽，慵收拾。把茶经香传，时时温习。生怕客谈榆塞事，且教儿诵花间集。叹臣之壮也不如人，今何及。”又二月二十四夜饮海棠花下作云：“老子年来，颇自许、心肠铁石。尚一点、销磨未尽，爱花成癖。懊恼每嫌寒勒住，丁宁莫被晴烘折。奈喧风、烈日太无情，如何得。张画烛，频频惜。凭素手，轻轻摘。更一番雨过，彩云无迹。今夕不来花下饮，明朝空向枝头觅。对残红，满院杜鹃啼，添愁寂。”又范尉梅谷云：“赤日黄埃，梦不到、青溪翠麓。空健羡、君家别墅，几株幽独。骨冷肌清偏要月，天寒日暮尤宜竹。想主人、杖履绕千回，山海北。甯委涧，嫌金屋。甯映水，羞银烛。叹出群风韵，背时装束。竞爱东邻姬傅粉，谁怜空谷人如玉。笑林逋，何逊谩为诗，无人读。”又送宋惠父入西江幕云：“满腹诗书，馀事到、穰苴兵法。新受了、乌公书币，著鞭垂发。黄纸红旗喧道路，黑风青草空巢穴。向幼安、宣子顶头行，方奇特。溪峒事，听侬说。龚遂外，无长策。便献俘非勇，纳降非怯。帐下健儿休尽锐，草间赤子俱求活。到崆峒，快寄凯歌来，宽离别。”又云：“落日登楼，谁管领、倦游狂客。待唤起、沧浪渔父，隔江吹笛。看水看山身尚健，忧晴忧雨头先白。对莫云、不见美人来，遥天碧。山中鹤，应相忆。沙上鹭，浑相识。相石田茅屋，草深三尺。空有鬓如潘骑省，断无面见陶彭泽。便倒倾，海水浣衣尘，难湔涤。”又送王实之云：“天壤王郎，数人物、方今第一。谈笑里，风霆惊座，云烟生笔。落落元龙湖海气，琅琅董相天人策。同如何、十载尚青衫，诸侯客。易爱底，此官人保底，些名节。拟闭门投百谈三日。畴昔评君天下宝，当为天下苍生惜。向临分，慷慨出商声，摧金石。”又寿王实之云：“鹤驭来时，长占定、一年清绝。九万里、纤云收尽，帝青空阔。月露偏为丹桂地，风霜欲放黄花节。听玉笙、缥缈度缑山，吹初彻。曾直把，龙鳞批。曾戏把，鲸牙拔。向绛河濯足，咸池发。俗子底量吾辈事，天仙不妄瞿儒列。世岂无，瑶草与蟠桃，堪攀掇。”又贺王实之韵送郑时云：“怪雨盲风，留不住、江连行色。烦问信、冥鸿高士，钓鳌词客。千百年传吾辈话，二三子系斯文脉。听王郎、一曲玉箫声，凄金石。发处，怡山碧。垂钓处，沧溟白。笑而今拙宦，他年遗直。只愿长留相见面，未宜轻屈平生膝。有狂谈，欲吐且休休，惊邻壁。”又云：“三黜归来，饭蔬食、浑无愠色。中年後、家如旅舍，身如行客。轩晚岂非疣赘具，烟霞己是膏肓脉。有些儿、隙地更疏泉，堆卷石。邻媪饷，新笋碧。溪友卖，鲜鳞白。向陈编冷笑，孔明元直。俗事不教污两耳，燕居聊可盘双膝。取当年，行脚一枝筇，悬高壁。”又云：“畴昔胪传，仗下春天，祥云五色。何况是、西山弟子，高山宾客。上帝照临忠义胆，老师付受文章脉。问此君、仿佛似何人，租徕石。园官菜，登盘碧。田舍米，翻匙白。懒投诗见素，寄书杓直。德耀不嫌为隐髻，龟儿已解摇吟膝。有谁怜，给札老相如，家徒壁。”又云：“下见西山，料他日、面无惭色。君记取、不为吕党，亦非秦客。［桧有十客］有意挽回当世事，无方延得诸贤脉。笑海波、渺渺几时平，空衔石。园五亩，分红碧。家四世，传清白。任天孙笑拙，女Ч嫌直。老去何烦援以手，向来不要加诸膝。待深山、深处蓍茆斋，看青壁。”
　　○お
　　葛立方即作韵语阳秋者，有归愚词一卷。清平乐句云：“蟾窟澄辉天似洗，折得お丹桂。”“お”二字，见汉书安世房中歌“都荔遂芳，お桂华”。孟康注：出お入，都良薜荔之香，鼓动桂华也。
　　○安阳好
　　王安中初寮词，人甚称其安阳好九阕，六花冬词六阕，俱有口号。然安阳叙人物风土，而鸳瓦飞甍，层见叠出，了无意味。六花如“云破月来花下住”，袭张三影句，而以“下住”二字代之，真仙凡别矣。九阕六阕，无一足采，宜乎初为东坡门下士，其後附蔡叛苏也。周益公称其诗文似坡公暮年，殆无目者。
　　○同甫无媚词
　　陈同甫无媚词，与稼轩同唱和，笔亦近之。余甚爱其水调歌头一阕云：“不见南师久，谩说北群空。当场只手，毕竟还我万夫雄。自笑堂堂汉使，得似洋洋河水，依旧只流东。且复穹庐拜，会向藁街逢。尧之都，舜之壤，禹之封。於中应有，一个半个耻臣戎。万里腥膻如许，千古英灵安在，磅礴几时通。胡运何须问，赫日自当中。”读之令人神王。
　　○和清真
　　和清真词韵，不独方千里也，杨泽民亦有和清真词，宋末人合清真为三英集。花庵词选及方而不及杨，何也。
　　○兰陵王
　　升庵词品云：李公昴，名昴英，盘石人。予家藏文溪词又云：名公昂，字俊明，鄱阳人。因摸鱼儿词送太平州太守王子文词得名。叔亦止选此一词，称为“词家射雕手”。今按其词有“长生寿母，更稳步安舆，三槐堂上，好看彩衣舞”句，乃献寿俗套谀词，不知当日何以得名。升庵独称兰陵王一阕，最为有眼，如“阶除拾取飞花嚼，是多少春恨，等闲蚕却”句，前人所未经道。
　　○夏侯衣
　　丹阳葛胜仲鲁卿浣溪纱题云：少蕴内翰同年宠速，遣妓隐帘吹笙，因成一阕。有句云：“缥缈幸闻缑岭曲，参差犹隔夏侯衣。”夏侯衣，帘也，见南史。夏侯性俭率，晚年颇好音乐，有妓妾十数人，并无被服姿容，每有客，令隔帘奏之，时谓帘为夏侯妓衣。
　　○驹照花
　　鲁卿集有蝶恋花次韵张千里“驹照花”，今花谱中无此名。词云：“红光万丈腾天半。”殆与木棉相似。
　　○★窟
　　★窟词，宋侯作也，字彦周，晁氏甥。毛氏谓渭阳之谊甚笃，见于瑞鹧鸪一词。末句云：“後夜萧萧葭苇岸，一尊独酌见离情。”王州病彦周不解作情词，此殆非情词者。宣和而後，士大夫争为献寿之词，连篇累牍，无谓极矣。吾蜀魏了翁华甫为宋名臣，乃词非寿不作，虽花庵选入数首，吾终不取。
　　○支子
　　介庵赵彦端清平乐词云：“桃根桃叶。一树芳相接。春到江南二三月。迷损东家蝴蝶。殷勤踏取青阳。风前花正低昂。与我同心支子，报君百结丁香。”此词清丽，为集中之冠，题原本作席上赠人，花庵改作闺思，非。支子即栀子也。
　　○成语
　　洪咨夔平斋词，喜用成语作起句。如沁园春云：“诗不云乎，蒹葭苍苍，白露为霜。”又云：“归去来兮，杜宇声声，道不如归。”皆极自然。按宋史，公毁邓艾祠，更祠诸葛武侯。告其民曰：“毋事仇雠而忘父母。”其忠鲠直亮可知。故其词轩轩多爽致。
　　○洪荼
　　洪荼字叔屿，自号空同，词如“断虹远饮横江水。万山紫翠斜阳里。燕子又归来，但惹得满身花雨。”可谓朽腐神奇。
　　○十二岁词
　　连可久十二岁时，其父携见熊曲肱，适有渔父过前，命赋清平乐词，援笔立成，四座叹服，后果为江湖得道之士。词云：“阵鸿惊处。一网沈江渚。落叶乱风和细雨。拨棹不如归去。芦花轻泛微澜。篷窗独自清闲。一觉游仙好梦，任他竹冷松寒。”今载六十名家空同集中。误。
　　○金瓯
　　曾纯甫觌与龙大渊同为孝宗潜邸知客旧人，觞咏酬唱，字而不名，怙宠恃势，纯甫尤甚，故陈俊卿、虞允文交章逐之。然文藻有可观，如京师望丛台诸作，语多感慨，令人生麦秀黍离之感。与张抡不时进御，赏赉甚渥。至进月词壶中天慢，上皇啼曰：“从来月词，不曾用金瓯事，可谓新奇。”赐金束带，紫番罗，水晶碗。上亦赐宝盏，至一更五点还宫，是夕西兴共闻天乐，岂天神亦不以人废言乎。词云：“素飚漾碧，看天衢稳送，一轮明月。翠水瀛壶人不到，比似世间秋别。玉手摇笙，一时同色。小按霓裳叠。天津桥上，有人偷记几阕。当日谁幻银桥，阿瞒儿戏，一笑成痴绝。肯信群仙高宴处，移下水晶宫阙。云海澄清，山河影满，桂冷吹香雪。何劳玉斧，金瓯千古无缺。”
　　○两无咎
　　扬无咎字补之，清江人，晁无咎亦字补之，济北人，俱以词名。扬名逃禅集，晁名琴趣外篇，而花庵于二补之俱不采入，只草堂载痴男女一词，又逸其名，妄注毛东堂，可慨也。近阅汲古阁本，亦多错简。如扬有赵育才席上赠歌者，用东坡韵，而後段末句不用原韵云：“换羽移宫，绝唱谁能和。伊知麽。暂听些个。已觉丝成果。”果者，尘起貌，言其声之绕梁也，作裹字误。
　　○史梅溪摘句图
　　史达祖梅溪词最为白石所赏，炼句清新，得未曾有，不独双双燕一阕也。余读其全集，爱不释手，间书佳句，汇为摘句图。
　　起句云：“杏花烟，梨花月。谁与晕开春色。”
　　又，“馆娃春睡起。为发妆酒暖，脸霞轻腻。”
　　又，“蕙花老尽离骚句。绿染遍，江头树。”
　　又，“秋是愁乡。自锦瑟断弦，有泪如江。”
　　又，“雨入愁连翠树，晚无人，风叶如颤。”
　　又，“秋风早入潘郎鬓，斑斑遽惊如许。”
　　又，“阑干只在瓯飞处。”
　　又，“鸳鸯拂破花影，低低趁凉飞去。”
　　又，“西风来劝凉云去，天东放开金镜。”
　　又，“好领青衫，全不向诗书中得。”
　　又，“人若娇，正愁横断坞，梦绕桥。”
　　又，咏雪云：“梦回虚白初生，便疑冷月通窗户。”
　　又，尾声句云：“明朝双燕定归来，叮嘱重帘休放下。”
　　又，“深闭重门听夜雨。”
　　又，“如今但柳发春，夜来和露梳月。”
　　又，“直须吟就绿杨篇。湾头寄小怜。”
　　又，“将愁去也，不成今世，终误王昌。”
　　又，“记取崔徽模样，归来暗写。”
　　又，“莫教无用月，来照可怜宵。”
　　又，“想吾曹便是神仙也，今夜是何夜。”
　　又，“想吾曹便是神仙也，问今夜是何夜。”
　　又，“向来箫鼓地；犹见柳婆娑。”
　　又，“瘦因缘此瘦，羞亦为郎羞。”
　　又，“常待不吟诗，诗成癖。”
　　又，“换尽风流性，偏恨鸳鸯不念人。”
　　又，“料也和前度金笼鹦鹉，说人情浅。”
　　又，散句云：“无人深巷，已早杳花先卖。”
　　又，“最妨他佳约风流，钾车不到杜陵路。”
　　又，“燕子不知愁，惊堕黄昏泪。”
　　又，“梅春人不春。”
　　又，“还因秀句，意流江外，便随轻梦，身堕愁连。”
　　又，“主上思，偷理绡裙，自惊腰衩。”
　　又，“馀花未落，似供残蝶经营。”
　　又，“蝴蝶一生花里活。”
　　又，“船向少陵佳处放。”
　　又，“怕见绿荷相倚恨，恨白鸥见了清波阔。”
　　又，“折取断虹堪作钓，待玉奁今夜来时节。”
　　又，“青榆钱小，碧苔钱古，难买东君住。”
　　又，“西湖游子，惯识雨愁烟恨。”
　　又，“沙鸥未落，怕愁沾诗句。”
　　又，“卖花门馆生秋草，怅弯弓、几时重见。”
　　又，“愁在何处，不离淡烟衰草。”
　　又，“想凄凉欠郎偎抱。”
　　又，“还被乱鸥飞去，秀句难续。”
　　又，“可怜闲叶，犹抱凉蝉。”
　　又，“谢娘悬泪立风前。”
　　又，“见说西风，为人吹恨上瑶树。”
　　又，“时有露萤自照，占风裳可喜影麸金。”
　　又，“相思因甚到纤腰，定知我、今无魂可销。”
　　又，“秦楚横殿可怜身。”
　　又，“一程烟草一程愁。”
　　又，“江痕妥贴。日光熨动黄金叶。阑干直下愁相接。一朵红莲，飞上越人楫。”
　　又，“闭门明月关心，倚窗小梅索句。”此皆史氏碎民。
　　○白石鹧鸪天
　　姜白石夔鹧鸪天词三首，如“鸳鸯独宿何曾惯，化作西楼一缕云”，不但韵高，亦由笔妙。何必石湖所赞自制曲之敲金戛玉声，裁云缝月手也。
　　○叶少蕴全用东坡诗
　　叶梦得少蕴鹧鸪天词：“一曲青山岗映小池。绿荷阴尽雨离披。何人解识秋堪美，莫为悲秋浪赋诗。携独酒，绕东篱。残犹有傲霜枝。一年好景群须记，正是橙黄橘绿时。”自注：梁范坚常谓欣成惜败者，物之情，秋为万物成功之时，宋玉作悲秋，非是，乃作美秋赋云。“秋堪美”三字如此不轻下，然何後三句全用东坡诗，只少“荷尽已无擎雨盖”句耳，如此作词，太容易也。
　　○坡翁
　　今称东坡为坡翁，在宋时已然。沈端节克斋朝中措词末句云：“解道浅妆浓抹，从来惟有坡翁。”
　　○芸窗
　　人谓张榘芸窗词饶贫气，今观其全集如“小楼燕子话春寒”，又“秋在黄花羞涩处。”又“苦被流，蹴翻花影，一栏红露”，俱不减少游丰韵。
　　○虚斋梅花词
　　虚斋梅花词云：“江南春早，问江上寒梅，占春多少。几点残星细，万里春风到。幽香不知甚处，但迢迢、满江烟草。回首谁家竹外，有一枝斜好。记当年，曾共梅花笑。念玉雪襟期，有谁知道。唤起罗浮梦，正参横月小。凄凉更吹塞管，谩盯思鬓华惊老。待觅西湖半曲，对霜天清晓。”可谓一尘不染。其时张方叔榘次好字韵云：“此际虚斋心事，与此花俱好。”相去不啻万里。
　　○玉东西竹坡周紫芝南柯子自序云：方钱唐。出侍儿，范谢州要予作此词云：“蝉薄轻梳鬓，螺香浅画眉。西湖人道似西施，人似西施，浓淡更相宜。画烛催歌板，飞花上舞衣。殷勤犹劝玉东西，不道使君，肠断已多时。”玉东西，酒也，本黄山谷“佳人斗南北，美酒玉东西。”今人谓物件曰东西，玉状酒色也。
　　○汉蜡
　　尤俟雅方言三台末段“汉宫传蜡炬”，疑蜡矩二字重出。後得粤中藏书家元刻本作“汉蜡传宫矩”，为之爽然。
　　○万俟雅言
　　雅言精于音律，自号词隐。宋崇宁中，充大晟府制撰，依月用律，有大声集五卷。后山称为一代词人。浓氏谓雅言三台作杂Ш不伦，过接换应，虚字少力。余谓卷中长篇多流丽瑰伟，乃遭痛贬。岂沈氏所作如梦令之“逗下心头一块”，一剪梅之“别又难搂”等句，为有伦有力乎。人苦不自知，信然。
　　○饯
　　花庵黄，自号玉林，尝辑绝妙词选，附以自制，其词工于炼字。如鹧鸪天句云：“一行归鹭拖秋色，几树鸣蝉饯夕阳。”拖字犹人所及，饯字人所不及也。
　　○项羽庙词
　　天机馀锦载无名氏题项羽庙念奴娇一阕云：“鲍鱼腥断，楚将军、鞭虎驱龙而起。空费咸阳三月火，铸就金刀神器。垓下兵稀，阴陵道狭，月暗云如垒。楚歌喧唱，山岗川都姓刘矣。悲泣唤醒虞姬，为君死别，血刃飞花研讨会。霸业销沈骓不逝，气尽乌江江水。古庙颓垣，斜阳红树，遗恨鸦声里。兴亡休问，高陵秋草空翠。”用笔颇有鞭虎驱龙之势，应为咏项羽第一词。
　　○易安
　　易安在宋诸媛中，自卓然一家，不在秦七、黄九之下。词无一首不工。其炼处可夺梦窗之席，其丽处真主之班。盖不徒俯视巾帼，直欲压倒须眉。
　　●卷四
　　○恽生
　　元好问有青玉案代赠饮叔所杂乐府恽生词有“西城流水东城雨。绿叶成阴惯相误”之句。疑所谓恽生，★犭旦一流人也。
　　○伯生词
　　虞伯生集词，一洗铅华，有鸣鹤馀音一卷，余已校刊矣。尚记其南乡一剪梅词招熊少府云：“南阜小亭台。薄有山花取次开。寄与多情熊少府，晴也须来。雨也须来。随意且衔杯。莫惜春衣坐绿苔。若待明朝风雨过，人在天涯。春在天涯。”
　　○州不工词
　　王州四部集汗牛充栋，有明文人，无出其右，号为渊博。然不工于词，以只解唱“大江东去”也。当时地位既高，似富家翁铺张锦绣，却欠文雅。
　　○山和尚水秀才
　　杨用修西庄鹧鸪天词句云：“弹声林鸟山和尚，写字寒虫水秀才。”山和尚谓山鹊，水秀才滇中虫名也。
　　○厕神
　　用修荆州元夕南乡子词，有“闷上紫姑香火会”句，今人皆习用而不知颠末，且谓不切元夕也。按氏族谱，紫姑姓何，名媚，莱阳人。寿阳李景纳为妾，大妻妒之，正月十五日阴杀之于厕也，後封为厕神。岁时记，元夜迎紫姑神以卜，谓此。
　　○绮园怀古
　　怀古词宜用望海潮调，始于秦少游广陵诸怀古，及越州怀古等阕。本朝吴绮园茨于此体尤工，有怀古和韵五阕，直压前人。今录之以备览。
　　金陵云：“长江波绕，冶城云接，谁家麦饭园陵。萧帝雄才，孙郎霸业，惟馀战血楼蝇。谶语记神僧。只台城芳草，绿满寒汀。多少青山，夕阳何处暮烟凝。六朝往事难凭。叹金莲零落，玉树纵横。擒虎频来，蟠龙安在，萧条白鹭空亭。王气亦何曾。想东南自古，未补天倾。醉误兰成一赋，野鬼哭秋灯。”
　　钱塘云；“万山岗晴雨，四时歌舞，天教石上流魂。梦里牵衣，图中立马，兴亡忽似朝昏。我道果然村。把荷烟桂露，销歇难存。剩得冬青，春来还发古苔痕。休将南渡重论。但同心可结，有盏须吞。一别吴山，长怜蜀道，槐安蝼蚁偏尊。作客信乾坤，恨青骢嘶断，红袖频分。何处花钿陌上，扶醉酒家门。”
　　吴门云：“横塘堤畔，长洲苑里，弓弯踏尽春阳。响さ廊空，浣纱人去，东风不到钗梁。种罢紫兰香。笑他家乌啄，也自云亡。岂有蛾眉，曾教歌舞翠红乡。人间何限悲凉。任狂吟慷慨，醉墨淋浪。有恨山川，无情尘鹿，看残过客壶觞。宝剑枉成双。怅专诸卷冷，伍员词荒。还是金阊亭下，艇子系青阳。”
　　扬州云；“花留仙种，柳称官姓，从来南兖名州。凤舸迎来，鸡台舞罢，天教鹿起毛头。镜影入边愁。纵春魂化燕，难上帘钩。灯火无情，夜深还照十三楼。当时薄亻幸嬉游。为寻香侧帽，酒г裘。谁赋芜城，重经故国，空怜岁易星流。山翠夕阳收。问玉人何处，侬许谁留。莫听雷塘暝笛，吹断六朝秋。”
　　吴兴云：“花洲渚，荷香城郭，人经王谢颜苏。十载寻春，一麾乞郡，风流杜牧偏殊。故态笑狂奴。把当年公事，分付禽鱼。馆吟秋，新诗留得满江湖。水嬉往事何如。有洼尊石古，韵海楼虚。词客漂零，酒徒流落，高台空听啼鸟。风雨战菰蒲。看亭皋叶下，烟影难扶。不信重瞳西楚，醉眼未全舒。”
　　○竹
　　本朝朱彝尊竹，词名冠一时，有江湖载酒集三卷，静志居琴趣一卷，茶烟阁体物集二卷，蕃锦集集句一卷。余酷喜其自题画像百字令云：“菰芦深处，叹斯人枯槁，岂非穷十。有虚名身後策，小技文章而已。四十无闻，一邱欲卧，漂泊今如此。田园何在，白头乱发垂耳。空自南走羊城，西穷雁塞，更东浮淄水。一刺怀中磨灭尽，回首风尘燕市。草ハ捞虾，短衣射虎，足了平生事。滔滔天下，不知知己谁是。”又戏题竹壁风中柳云：“有竹千竿，宁使食时无肉。也不须更移珍木。北也竹。南坨也竹。护吾庐几丛寒玉。晚来月上，对影描他横幅。赋新词竹山竹屋。郫筒一束。笋鞋三伏。竹夫人醉乡同宿。”竹山，蒋捷词名，竹屋，高观国词名也。发语尤趣，可想竹之高风。至世所称洞仙歌十七阕与诗集中风怀百首，则似近狭邪，不无宋玉登徒子之讥，离艳丽，非余所好也。
　　○三绿
　　王阮亭金钗涧上桃源忆故人词云：“金钗涧上人如玉。解唱春波新曲。画扇船纱十幅。春水平帆绿。三三五五鸳鸯浴。触忤闲愁春目。戏掷菱花相逐。又向花房宿。”程村云：昔应子和以“蜡炬短烧红”，“风雨落花红”，“两岸夕阳红”，名三红。今阮亭有“春水平帆绿”，“梦里江南绿”，“新妇矶头烟水绿”，不将更称三绿耶。人遂有王三绿之目。然不及公浣溪沙“绿杨城郭是扬州”一语用绿字尤妙，可敌一篇江都赋也。
　　○和晋贴语
　　渔洋有卜算子，起句云：“天气近清明，汝定成行否。”用晋贴语入妙。
　　○炊闻卮语
　　西樵王士禄与渔洋齐名，人称二王，有炊闻卮语。自序云：“康熙甲辰三月，余以磨勘之狱，入羁於司勋之署。于时捕檄西出，未即对簿。伏念日月旷邈，不有拈弄，其何以荡涤烦懑，支拒幽忧。忆自髫齿，颇耽词调，虽未能研审其精妙，聊可借彼抗坠，通此蕴结。因取花间、尊前、草堂诸体，稍规抚为之，少即一二，多或六七，设然随意，都无纳限，既检积稿，遂逾百篇，旧作二十首亦附见焉。曰炊闻者，兀兀南冠石朱，邯郸一枕，故取杜陵诗语断章而命之也。”今观满庭芳用坡公韵词云：“白日为心，朱绳比质，平生自负峨峨。司空百炼，绕指已无多。到眼浓阴欲满，心忧矣、谣罢还歌。细屈指、古来谁似，磨蝎说东坡。茫茫无可语，来千缕，暗纬愁梭。更溶溶漾漾，难剪如波。可耐春光万里，尚寥落、卧盼庭柯。问何日，盟烟狎水，鸥鹭媚渔蓑。”古今才人，沦落不偶，读此可为之一恸。
　　○悔庵论诗馀
　　尤悔庵侗序彭羡门廷露词云：“诗何以馀哉，‘小楼昨夜’，哀江头之馀也。‘水殿风来’，清平调之馀也。‘红藕香残’，古别离之馀也。‘将军白发’，从军行之馀也。‘今宵酒醒’，子夜、懊之馀也。‘大江东去’，鼓角横吹之馀也。诗以馀亡，亦以馀存，非诗馀之能存亡，则诗馀之人存亡之也”论诗馀二字独得。
　　○目成
　　羡门延露词率多悲壮，不减稼轩。如念奴娇长歌四首、沁园春酒后作歌四首是也。然其艳体独步，不特阮亭所称“子城一带绿阴中”也。长相思云：“启围屏。下重旌。解意银缸故不是。今宵始目成。夜香清。坠钗横。灯下频频相唤声。教人待怎生。”咏目成情景，皆以静会得之。
　　○挂逗二字
　　“金作勒，玉为羁。小马惊香何处嘶。红板桥头扉半掩，几丝杨柳挂黄鹂。”此武进董文友以甯捣练子词也。挂字殊新颖。其弟董俞亦有句云：“独坐数归禽，疏钟逗远林。”挂逗二字俱妙。
　　○青到
　　宋荔裳琬浣溪沙咏芳草，有“几时青得到郎边”之句。余有“万山青到马蹄前”句，足以当之。琬有二乡亭词。
　　○酒骨董
　　嵇叔子宗孟，有酒骨董词。骨董羹见唐类函，今人讹为古董，以名其词也。
　　○潇湘神
　　毛丁河奇龄采衣堂词，潇湘神云：“丛嶂迷。青草凄。黄陵朝暮鹧鸪啼。神女不知何处去，行云渺渺数峰西。”不减刘宾客。
　　○多咏妓
　　曹顾庵尔堪南溪词多咏妓作，亦词人之玷也，然亦足资考证。如虞美人词云：“轻衫窄袖身材小。影向银灯好。珠歌劝饮恰平肩。无奈尊前侍立暗生怜。牡丹亭榭花如绣。巧对江儿瘦。初开豆蔻暗含春。转是五更风雨会愁人。”余澹心云：“河北妓驯谨，侍客不遽坐，非若江南之倨也。”又木兰花令云：“木瓜香遍钟山道。桂子倩人斜插帽。歌摇朱雀桁前花，酒溅乌衣堂下草。十年浪迹浮云沓。画槛生烟无客到。沙家零落寇家贫，若个琵琶传贺老。”沙、寇，盖往年书中最知名者。
　　○女伶
　　女伶即古舞妓也，惟江左最盛，今俱禁绝。晋之大同尚有之，梁苍岩大司农棠村词，有满庭芳观女伶演淮阴故事云：“绛烛清宵，彩云华馆，蛮腰细舞回风。婵娟忽变，绣袄染腥红。销甲艳分雪色，兜鍪小，双颊芙蓉。氍毹映，将军红粉，锦纟散黛眉同。登坛当日事，衣冠优孟，写出偏工。叹英雄佳丽，一样飘蓬。飞絮落花旧恨，谁怜取，桃李春浓。乘月夜，夜香人面，莫放酒杯空。”尤悔庵侗云：女伶，晋妓文玉也。戊申，予在宗伯齐头观演此出，作南乡子赠之，有“锦伞将军小黛娥”，及“春草江南细马驮”之句。宗伯颇为称赏。
　　○凤归云词
　　邹程村祗谟丽农词，以典丽为宗，而稍失之浓缛。余喜其凤归云偶作云：“吾老矣。去日光阴，那堪屈指。任侠疏狂，蹴鞠樗蒲，不痴不丰盛，无才无技。况生来、本磨蝎为宫，穷鼯学计。问人生、何处堪出世。应有淡月微风，剩山残水。还自去、守我良方，钻他故纸。不过是，一卷离骚，几叶楞严，破除万事，颓然坐废。曾消受得蛮触功名，邯郸滋味。而今後，拼得无萦系。永教毁砚焚书，渔樵同醉。”阮亭谓“块垒一时，睥睨千古”，信然。
　　○{大岁}堂词
　　西陵释正，字{大岁}堂，所著有同凡草词。有湖上点绛唇一阕，题圣因寺壁间，最工致，余及见之，後不知为何人拭去。词云：“来往烟波，此生自号西湖长。轻风小浆。荡出芦花港。得意当歌，夜静声偏朗。无人赏。自家拍掌。唱得千山响。”出语不凡，奇僧也。
　　○{髟众}
　　仁和沈去矜谦有东江词，曾于王志周斋中见之，余最赏其菩萨蛮一阕云：“相携斗草长春洞。垂{髟众}覆额眉痕重。惯会发娇嗔。自轮翻打人。玉阑今再见。熟面如生面。低唤小时名。回身不肯应。”颇得生趣。{髟众}，韵府不载，殆鬟字之讹。
　　○湘
　　近来才女，应以徐灿为第一。灿字湘，长洲人，归海甯陈素庵之遴，所著有拙政园词，皆绝工艳流丽。尤喜其菩萨蛮二词云：“困花压蕊丝丝雨。不堪只共愁人语。斗帐抱春寒。梦中何处山。卷帘风雨恶。泪与残花落。羡杀是杨花。输他先到家。”“一春谁试桃花雨。游丝只共晴烟舞。燕也不曾来。湘帘空自开。起看花影午。鸾镜双蛾俯。徙倚却黄昏。泪如红蜡痕。”皆秀品也。
　　○指螺
　　毛先舒癸，号稚黄，作填词名解四卷，能发人所未发，较胜图谱，然观其自作鸾情词则多俗，何也。至忆秦娥特新妙。词云：“春深无那。独向幽窗坐。看着玉纤闲不过。细数指螺几个。晓来难自温存。东风吹乱乌云。多谢玉台明镜，为侬长照眉颦。”数指螺出东坡文“齐安王江上得美名，其文如指上螺”。［案：此非忆秦娥，乃清平乐，李氏误。］
　　○倩玉
　　杨，字倩玉，杭州沈声副室也。西江月云：“镜里双娥时蹙，枕边香泪长抛。邻姬无事爱吹箫。不管旁人潦倒。露下野莲有子，风凉秋燕离巢。银河千丈也填桥。天上为恁巧。”出语殊有仙气。
　　

