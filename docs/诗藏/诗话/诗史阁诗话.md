诗史阁诗话 民国 孙雄

赵樾村观察藩，云南剑川州人，今为众议院议员。在议员中推为齿德兼尊之士，盖六百人内之凤毛麟角也。樾村于光绪乙亥即登贤书，选授易门县学训导。在任十年，勤于教士，成就甚众。厥后从军积功，宦游四川，补永宓道，署理臬司。为人坚定有识，洞达治体，不屑与时俯仰。伤今思古，悉于诗歌发之。著有《向湖村舍诗初集》。其门人夏哲麟（浚元）于前数年即邮奇都门，乞余选入《诗史》。吴编修式钊序云：“樾村之诗，虽危苦抑郁，语无不赠嵘婉惬。”余读之诚然。林畏庐孝廉纡于余案头见樾村诗，极深叹服，谓非近世诗家所能企及。断句如《人日三十初度》云：“见说功名亦尘土，不知忠孝几神仙。”《闲愁》云：“一江春水燕双去，几处桃花门半开。”《草家书后》云：“自缚信如蚕作茧，双飞空羡燕营巢。”《咏野梅著花》云：“得逃诶觉冰霜厚，入世先愁位置难。”均隽永可传。

樾村七古，尤沈雄有杜意。《庚辰下第南归，道出辰沅，舟中杂感》六首，极似《浣花集》中作。其时年仅三十，而诗笔苍老如此，宜其卓然自成一家也。诗云：“江河浩浩日东下，激荡风雷回万马。百年富贵惊逝波，犹有轻身踏波者。澧溪之水清且寒，怪石嵲屼相遮阑。孤舟百丈牵水上，欲前复却愁危滩。长年力惫客心碎，咄哉行路何其难。五溪瘴毒鸢飞堕，伏波古庙墙垣破。将军一至伤垂堂，嗟我今年四番过。”“年年冬日寒威隆，今年冬日春融融。野草犹青木未脱，狐裘在笥空蒙茸。我闻圣人调玉烛，四序平分判寒燠。雨露恩舒冰雪惨，擎敛严凝资茂育。不尔愆伏生灾殃，二麦便恐明年伤。中原转输艰盖藏，庙堂何人理阴阳。”“谢九吴三吾旧识，一奋青云一垂翼。还乡驷马颇轩昂，奉母扁舟亦愉惮。穿云览胜剑门高，著书怀古长沙湿。吾侪显晦听时命，悲地远音书阗。孤生悔吝恒沙多，安得合并时识诃，大笑还倾金叵罗。”“涪翁往岁同归舸，平生鲍子真知我。一州方迓长官来，十日竟占新息大。老母目眚妻孥饥，殡宫尘黯何时归。江鸣月黑灯烬她，髻入梦颜惨凄。人生俯仰成今昔，起与刘郎坐叹息。彰瘅殃庆云有天，我欲问天天不言。”“吾家痴叔何曾痴，凤鸾文彩罢虎姿。力排豪猾敬桑梓，煦妪寒唆如婴儿。铁肩担事镜烛理，纷纷鼠目吁可嗤。连城不献宓非宝，蓬蒿便恐朱颜老。”“金沙江水金华山，先人有屋山水间。剑湖一曲饶鲂鲤，椿树参云棣华美。彩鸾写韵庭轩幽，问字或有侯芭俦。丈夫意气羞家食，匹马长安还射策。一毡入手何清寒，弹指华年已三十。枉抛心力事雕虫，岂有文词寿金石，笔砚从今焚亦得。”

马通伯主政其昶，桐城人。学行笃粹，古文宗法方、姚，能传其乡先辈之嫡派，允为近世所罕。宣统三年九月，避乱南归，潜研群籍，键户自精。陈伯严前辈三立为题《碧梧》、《翠竹山馆》两图五古一篇，云：“神县迄未康，寄命尾闾海。公幸遂南归，却罅一椽在。两图渺人境，梧竹色不改。宿昔短灯檠，此意了千载。圣哲遗文章，演绎欲谁待。况刷方姚墙，竖义埽凡猥。所系一酸延，寤寐诉真宰，狂氛荡阊阖，人极掊且殆。后生听披猖，吾辈与有罪。黾勉卧旧庐，醇气消痱瘤。故家挺二子，（自注：谓方伦叔、姚叔节）又足助功倍。千仞下凤皇，眼枯不复悔。”陈子言布衣诗所著《红柳盒诗话》甄录是诗，谓散原先生盖深有慨于改革以来，孔教废弃，学术沦丧，冀复彰明之，以维持世教世。

今大总统项城袁公于戊中岁冬间，以足疾归田，居于彰德府别业。时游苏门，以吟啸自遣。周玉山年丈馥尝以袁公诗稿寄示，属余录入《诗史》。兹复谨录数首于《诗话》中，俾爇林学子得诵名贤鸿著，且以见吟咏之事，不可废弃也。《和王介艇中丞游养寿园韵》云：“乍赋归来句，林凄旧雨存。卅年醒尘梦，半亩辟荒园。雕倦青云路，鱼浮绿水源。漳洹犹觉浅，何处问江村。”《园成约诸友小饮》云：“背郭园成别有天，盘飧尊酒集群贤。移山绕岸遮苔径，汲水盈池放钓船。满院莳花媚风日，十年树木拂云烟。劝君莫负春光好，带醉楼头抱月眠。”《清明偕兄游园》云：“昆季偕游养寿园，清明雪尽草初蕃。苍松绕屋添春色，绿柳垂池破浪痕。画肪疑通桃叶渡，酒家仍在杏花村。莺歌燕语无心听，笑把埙篪对坐喧。”《雨后游园》云：“昨夜听春雨，披蓑踏翠苔。人来花已谢，借问为谁开？”《和子希景泉游园联句》云：“曾来此地作劳人，四面林泉气象新。墙外太行横若障，门前洹水喜为邻。风烟万里苍茫绕，波浪千层激荡频。寄语长安诸旧侣，素衣早浣帝京尘。”以上均系游园唱和、随时遣兴之作，然笔意苍莽、寄托遥深。盖世英豪，所作固不同凡响也。

庚子一役，袁公力主剿拳。以东抚之力联合江督刘忠诚公坤一、鄂督张文襄公之洞，遂收回天捧日之功。惜晚清政治，日就腐败，亲贵弄权，耆旧屏退。虽有善者，无救危亡，重可叹也！袁公居彰德时，有《忆庚子年故事》七律一首云：“八方烽举古来无，犀子操刀建远谟。惭对齐疆披枳棘，尝临燕水补桑榆。奔鲸风起惊魂梦，归马云屯感画图。海不扬波天地肃，共瞻日月耀康衢。”追怀往事，感慨嘘唏，救民忧世之忱，溢于言表。

余有《诗史阁图》，近贤题咏凡数十家。余尤爱诵潘兰史（飞声）七古一首、蒋观云（智由）五排一首。潘、蒋均词坛老宿，且究心经世之学，不仅以诗鸣也。潘云：“天真长真君家阁，驾山笔力乾坤支。神仙眷属住天上，捣洒咳唾皆珠玑。君为诗孙实仙裔，玉堂步武鸾鹤姿。缥缃锦轴十万卷，玉尺金管四朝诗。古先声诗后图史，《国风》可补史之遣。太白《清平》寓讽刺，杜陵行在伤乱离。李杜文章唐史乘，剿刻山水非所思。诗仙诗圣宗李杜，日月君以一手持。沈王张符选席散，淫哇俚曲诗教衰。龟山斧柯大削伐，耿耿天日蟠蛟螭。道咸同光拟中晚，汉魏唐宋多毛皮。谁出真意造奇境，倘存面目吾能知。秀野草堂距咫尺，千年上下惟君期。”蒋云：“海内维新际，斯文赖有人。昭明楼集屼，孔氏笔嶙峋。泗水求周鼎，荆山择卞瑾。众流恣浩瀚，尺箠入陶甄。定使残编寿，还看故辙遵。星霜遗典则，风雨聚精神。字脱知三豕，功成获一麟。事同《书》纳壁，光识剑冲辰。国粹留精美，天葩得崭新。六经河汉似，绍述在前民。”

孙希孟孝廉景贤，为筱川农部同年国桢之令嗣。筱川与余总角至契，为道义文字之交。甲午岁同捷南宫，客居都门，有无相假，亲逾同气。庚子夏间，燕齐之郊，拳祸方亟。筱川时方奉母讳，转徙南还，备历艰险，遽以疾卒。余尝作诗及联挽之。今幸希孟能承家学，负笈东瀛，肄习法政专科。于宣统二年毕业回国，应试得举孝廉。民国成立，在吴中任司法要职，骏骏有声。近世留学生，率于国学未窥门径，“弄璋”误解，“蹲鸱”不知，比比皆是，如希孟之学有根柢，实为凤毛麟角。盖希孟幼即工诗，年七八时，读唐诗琅琅上口。余时方在里门，日与筱川相过从。筱川每戏云：“吾侪方致力于经学、史学，即有余暇，亦当研究时务。若词章之学，则让之儿辈矣。”希孟试事毕后，录示客东近体诗十余首，淡雅刻挚，足以名家，良由夙慧过人，而又加以学力，殆非时贤所能梦见也。如《上野即目》云：“樱云台畔绿烟含，几日看花已不堪。别有小桃春烂漫，两三株雪是江南。”又《国府津车中望见富士山赋》云：“东方日出光瞳瞳，放眼喜见夫容峰。摩天拳石足佳气，不朝五岳开一宗。峰腰积雪几千载，长令春色如严冬。欲看天地古炎，火云已灭烟不红。昔闻东海白银阙，几疑匿气虚无中。穆王车辙不曾到，刘郎策蝶何由封。崭然屹立九州外，凿开混沌争雌雄。我来三度过苍麓，载笔欲赋殊息息。忆昔快登泰山顶，（庚子六月避难过泰安，瞻岱一宿。）欹眠断石摩怪松。青霞万仞天一握，须臾却化为妖烽。安得朝光长照眼，远看海水腾鳞龙。亦间桑枝能系日，自嗟欲渡无长虹。于今落魄苦奔走，十年身世如萍蓬。眼中桑海皆陈迹，天荒不改青葱龙。名山虽免陆沈祸，燕支零落难为容。男儿夙赋四方志，何为蹙蹙忧途穷。大鹏一怒鹄再举，方壶员崤罗心胸。颇欲跻攀西域胜，日所出入将毋同。壮游如此始快意，不许汉臣秦客夸西东。短歌一放忽千里，坐听车毂声隆隆。（自注：汉臣秦客谓张骞、徐市。”）

有自署“江东位侠”者，集吴梅村诗数十首，均咏辛亥以来光复间事，亦《诗史》之遣也。兹录数首于后，他日当访其人。诗云：“海边吹角对清秋，京国人多独倚楼。闲却平生射雕手，纸窗风雨写沧洲。”“金戈铁马过江来，富贵何常箫管哀。部笑燕齐迂怪士，舳胪千里射蛟回。”“激浪崩云压五湖，天风吹断海城孤。将军甲第枣弓卧，揽辔朱轮起壮图。”“令公专闽拥旌旄，珠玉空江鬼哭高。几度平津高阁望，乾陵草木壮神皋。”“王气消沈石子冈，观心难遣世兴亡。功成老将无人识，指点先朝说豹房。”“御沟春暖自涓涓，小杜曾游记昔年。四海烽烟乔木在，当教王母笑桑田。”“南国江山《玉树花》，白门杨柳好藏鸦。只因旧识当涂少，休说公羊卖饼家。”“焉支少妇欲从军，挟策朝干王长君。远娩木兰身手健，莲陵芳草惜罗裙。”“汉家珠玉散云烟，木落空山奏管弦。记得横塘秋夜雨，羽觞冠盖会神仙。”“旧朝人地擅簪缨，马上先行荐陆生。乱后莫言无吏治，百僚车马会南城。”“采石悲风起怒涛，江南重见旧人豪。每逢墟落愁戎马，市上儿童笑带刀。”“青史谁人哭藓碑，武昌官柳故垂垂。知交东冶传钩党，鶗鴂风高画角悲。”

壬子五月初六日，何鬯威（震彝）、袁抱存（克文）二君约同志十余人，于津门寓斋为击钵吟雅集。拈题斗韵，刻烛催诗，致足乐也。是日同人各拟题凡十余通，首次拈得之题即为题余《诗史阁图》，限八庚韵，由李木斋前辈盛铎评定之。兹录数首于后。方地山（尔谦）云：“承平《雅》《颂》今无补，四壁萧萧变徵声。何与饥寒聊送目，北来愁煞庾兰成。”又云：“四朝闻见诗为史，留作人间正始声。都道渔洋能感旧，可怜一半不知名。”周立之（学渊）云：“定哀以降诗人笔，桑海重来故国情。零简碎金皆掌故，十年官烛泪纵横。”又云：“杜陵诗史知何补，转见千秋万古情。切火摧残文字壮，伤心再见庾兰成。”又云：“断简零缣几重轻，转从爱古见生平。谁怜一阁峥嵘在，文藻沧桑重两京。”徐芷（升沅）云：“夕阳楼阁黯神京，人海愁闻变徵声。文献四朝婪尾恨，琼台局换残枰。”林子有（葆恒）云：“杜陵千载感同情，身后空悲寂寞名。画里沧桑眼中泪，秋窗白发对寒檠。”又云：“表微心事独觥觥，选笔千秋记盛名。多少贞元朝士泪，一经评惊若为情。”又云：“三间老屋对秋檠，写到光宣百感生。一样瀼西身世感，纵横泪眼望收京。”傅沅叔（增湘）云：“月旦虞山有盛名，天真嗣响属先生。最怜桑海遣民录，读罢微闻太息声。”朱芷青（联沅）云：“红豆家声冠旧京，四朝人物付题评。遗山野史风流在，要为《中州》续正声。”陆彤士（增炜）云：“拍遍阑干夕照明，虞山一角倚孤城。君家旧有天真阁，河诠吟成倍有情。”又云：“《诗史》能工月旦评，高名直与选楼争。丹青点缀云林笔，独有诗心画不成。”

亡国之臣，每于文字之间寄其哀怨。顷见越南阮尚贤《南枝集》，诗笔超旷，中含郁愤。如《龙编西郭散步有感》云：“层城已云坏，孤庙胡独留。蛮花野草纷满目，精灵如在应含愁。君不见金马原头怒风发，下有忠臣战死骨。摧山倒海力虽尽，一片丹心诅埋没。终当化作蜀山禽，年年带血哌遥林。肯向路旁学翁仲，沾泥惹草酸人心。”《玉山亭晚步》二首云：“绿波青草故依然，过客重来已隔年。踏破红尘三百丈，我来湖上访真仙。”“往往风前数远钟，烟波已似寸心空。他年谁画灵山景，坐我梅花月色中。”《莲溪别墅即事》云：“四海烟尘满，吾生此地归。桑麻敦古俗，泉石养天机。地暖花开早，山深客到稀。永怀方外侣，明月照松扉。”《赠阮松轩》云：“南来吟辔万山青，人海喧中间梵庭。毕竟尘埃能下榻，江湖惟有老人星。”《寄阮菊仙》云：“倾耳松涛卧梵楼，茫茫今古片云流。移家有愿求三岛，观世何心历五洲。露下山川悲语鹤，潮来天地散盟鸥。莲花已悔生尘海，更为西林晚菊愁。”数首均有弦外之音。

余编定《道咸同光四朝诗史》甲乙两集，时在宣统二年。两集卷末附录越南裴文禩、阮述及朝鲜金泽荣诸家诗，以为藩属之纪念。日韩合并问题于是年秋初宣布，名为合并，实则吞噬，与越南为法所亡，如出一辙。藩封尽削，唇齿皆寒，杞人之忧，曷其有极！今日政体虽改，而国犹是国，民犹是民，邻犹是邻，蒙古、西藏，且将为越南、三韩之续。读金泽荣诸家之诗，能不深亡国灭种，殷鉴不远之惧哉！泽荣字沧江，集中名句如《落叶》云：“无端滴到秋心处，共作回风满院声。”《落梅》云：“风雪打人残酒醒，一枝哀笛过江南。”《感事怀人》云：“朝衣鬼泣嵇公血，犀甲天悭莅蠡才。海岸楼台朝结蜃，猎围风雪晚呼鹰。名酒正消羁旅恨，悲风还忆古人才。京观土花埋剑戟，荒祠春雨荫藤萝。坛臆但扪畴范古，江山长惜史才卑。”均为薮林传诵。袁祖光《绿天香雪移诗话》云：“沧江以高丽三品通政大夫，弃如委蜕，来南通州依张季直殿撰以居。身世苍凉，黍油哀感，备见于诗。其感悼怀人诸作，可与彼邦近数十年小史参读。”又云：“沧江诗伊郁悲凉。亡国诗人，颇与遗山为近。”又有《和日本米溪氏咏残萤诗》云：“日月不为大，残萤不为小。请除分别心，与我游天表。”其气概足以凌辎东人。蛙枯犹怒，虫死不僵，孤弦自鸣，可哀也已。

湘乡陈诒重参议毅，为刘幼云同年廷琛甲辰会试分校所得士。幼云敦尚风节，有清晚年，摄政王当国时，每于陈进讲义，因事纳规，力持正论，又抗疏言事，屡劾亲贵。摄政甚礼重之。惜为群小所挟持，虽有忠言，不能见诸施行耳。诒重学行亦复力追古人，师弟之间，契洽无伦。余尝见幼云赠以楹帖，期许至为远大。诣重诗词不多作，所作均非凡响。《挽张文达》五律，沈痛盘郁，余已录入《诗史》。又尝录示其己酉以前诸作，如《小孤山》云：“寒涛千顷赴吴门，锁钥重关砥柱存。山影中流坼荆域，江声北走挟雷源。云霄一惊摩峰顶，风雨老龙吟洞根。故里彭郎今寂寞，阴旗犹簇旧乾坤。”《登黄鹤楼》云：“多难登临意更孤，滔滔只见浊流污。百年江汉思灵杰，万里舟车杂晋胡。武汉地居天下纽，庙堂谁定宅中图，凭栏试向长安望，一夜西风泪眼枯。（自注云：时两宫西幸，有定都长安之意。”）“百年”句谓楼有胡文忠公遗像，“万里”句谓京汉铁道垂成，他日陆路可直达俄，而沪滨海舶亦将群集于汉口也。以上两诗均有沈雄之致。

诣重五古尤有杜意，如《幽兰引》云：“媚草历平川，游人足歆悦。杂花生道旁，佳丽勤采撷。幽兰岂无姿，空谷自芳烈。习习清风来，跫音经岁绝。托根良太高，自与群卉别。将以遗所思，所思在瑶阙。”又《边马吟》云：“边马出雄关，英姿动呜咤。天风吹番旗，落日照大野。岂知章台旁，骄聪系芳厉。天生毛骨奇，驰骋诅相假。但愿成人功，安能老都社。土苴视丰刍，蹴雪汗流赭。神骏迥绝伦，胸中有区夏。黄沙漫空来，顾视自娴雅。振鬣偶长嘶，方皋世岂寡。劲弓依壮儿，宝剑酹良冶。此马能报君，将军孰健者。”又诒重所为五古，卓然成家，极似中唐名作。亦录二首，以见一斑。如《西山》云：“秋色满西郊，秋心引客劳。寻思避地苦，宓解看山豪。（自注云：庚子之乱，多避难于此者。）日暮群羊下，风哀一雁高。峰头近天处，应见海东涛。”又《寂寂》云：“寂寂生遥夜，浮生寄托微。更繁风乍定，灯暗月多辉。佳日看看尽，频年事事非。如何北渡雁，嘹唳向东飞。”

傅沅叔提学增湘，蜀中名翰林也。今大总统袁公督直隶时，沅叔久任幕府，飞书驰檄，夙著才名。又创设京、津两处女子师范学校，擘画井井，成就闺秀英才，不可胜纪。余自甲辰秋后，客居津门五载有余，与沅叔最称莫逆，几于无日不相过从。沅叔诗笔清新超迈，尝以巡视承德府属学校时所著《滦阳小草》见示。佳句如《出古北口杂诗》云：“山奇龙甲怒，石瘦马蹄残。天近星芒大，宵寒酒味卒。”《夜谈时事不寐》云：“纵令管葛无长策，忍使申韩付外篇。”《自密云至古北口道中和张蔚西韵》云：“缓步饱看山色好，又扶残照渡前溪。戍卒不知形势改，萧萧白发抱关门。”《狮子园园官张千总谈旧事有感》云：“园官六品垂垂老，饱啖云泉五十年。”均托兴苍茫，选词隽水，读之犹有余味焉。

沅叔善为七古长篇，如《过青石梁》及《避暑山庄歌》，均为传作。《山庄歌》已入《诗史》，兹录《过青石梁》七古，云：“渔阳古戍今雄关，连峰四合如回环。一水中沉浸山脚，车行疑在瞿巫间。先皇御辇东出塞，跸路驰骋金雕鞍。直以夷庚易天险，客子歌咏舆人欢。忽然青嶂插天起，横断百里穷跻攀。磴道侵云绝人迹，行役过此骇且叹。仰面窥谷八九里，当关巨口蛟龙顽。老农荷锸道旁立，梳沙栉土真愚孱。大石不动细石转，迎日而出午未餐。往时使者岁一过，里有力役谁能删。黄发村童负索至，两行雁列行班班。后者群推前者挽，急趋峻坂如逆滩。须臾望日作牛喘，一步一息何蹒跚。上视绝顶未及半，马背流血人力殚。降舆策杖缘涧上，意兴飚发凌Лヴ。不闻回驭九折坂，势将蹑足千丈磐。初时神王不复悸，汗出被面如暑瘴。圆看深谷欹欲坠，惊魂半慑腰脚酸。忆昔黔中省伯子，雪山赤水罗奇观。悬云斗出三十里，视此绝嶂如平峦。我家青苔最高岭，一年几度游盘桓。栗山小住一百日，万家崖上云往还。当时登陟未云苦，偶然十载偷闲安。就夷弃险人所乐，乐逸既久宁思艰。临崖趑趄不敢进，当进而退众所姗。翼然古寺出青霭，奋步拾级危栏。行人似蚁缘道至，相庆坦坦前途宽。舆人色定重相语，清秋灏日终何患。去年将军持节出，凝霜冱雪苔花斑。百人斫冰凿大道，扶轮挟毂愁车倌。今年藩部盛暑至，千峰雨过惊鸣湍。牛马时时坠大壑，奔雷转石无坚完。我闻斯语三太息，世宙帜险曾无端。太行孟门岂言阻，倏忽方寸生波澜。奔车覆辙往复续，绝人逃世今良难。神禹不作孰通道，愚公既老谁移山。但愿人心绝溪壑，露示肺腑披胸肝。蜀道不须愁栈阁，秦关何苦封泥丸。不然天衢广九轨，中有荆棘如锋攒。何况自古边塞地，限绝中外讥雄奸。劝君努力奋皇路，过此以往皆仙寰。云山明媚足怡悦，慎勿戚戚凋朱颜。”

江都方地山（尔谦）暨其弟泽山（尔咸），均以才名著江淮间。地上近有《和何鬯威》诗云：“我生万事等尘埃，每极颠危不自哀。屡欲上天扪日月，依然无地起楼台。在南在北人俱老，经崴经年花又开。闻道未能还大笑，夜深独坐画炉灰。”泽山有《赠孝质》五律一首云：“不饮胡为醉，能诗已是穷。浮名惊邺下，断发入吴中。并有兴亡感，难云哭笑同。平山堂下过，弹指送春风。”又七律一首，亦送孝质之行，云：“书从颜李抉藩篱，诗似临川又一奇。厚在得天吾未到，穷几无地汝何为？山河逼仄终同尽，涕泪酸咸只自知。善保千金向前路，人生春意不多时。”泽山有《戊戌秋坐京师郡馆》一首云：“我昨驱车柴市头，夕阳冉冉下城楼。九天皓月排云出，一夕悲风满路秋。地下鬼犹求对簿，道旁人已薄封侯。可怜九曲黄河水，谁辨清流与浊流。”意促韵哀，如听山阳之笛，真诗史也！

姚叔节孝廉永概，著有《慎宜轩诗》，陈伯严亟称之。近岁与余共事大学，至相契洽。今春示余未刊之近稿，中有《偕金子善、方伯岂游北海，登万寿山作歌》七古一首，沈郁淋漓，极似少陵。严几道评云：“全篇借白头宫监口中发捣，此法得诸杜老《哀王孙》、元稹《连昌宫词》诸篇，而用笔苍古，微之所不逮也。”诗云：“紫微垣昏无帝座，金鳘玉ぐ行人过。白头宫监尚守门，得钱引我恣游卧。万寿山即辽琼华，树石葱龙少尘垛。高宗记有四国文，筑亭盖覆碑丰大。嵌墙法帖石稍残，承露铜人盘未破。雕阑绣柱半倾颓，玉几珠帘随荡播。皆云庚子乘舆西，外国兵屯任点ネ。长松幸末作薪烧，宫花岂免当刍垄。当时敷设直千万，捆载径行那敢逻。于今皇帝法唐虞，持较元明犹足贺。崇陵坏土惜未复，谁与招魂歌楚些。刑余尚抱犬马思，公等能言勿辞懊。我闻此语已凄然，含情复续悲填咽。吾曹额本三千外，今日凋零只一千。旧餐官米久停放，月须公家银四钱。太液龙舟旷不御，昨来偶为将军晕。欲求恩泽不敢说，得即归家学种田。西山落日半轮悬，宫阙依稀在暮烟。枯荷折苇凫雁集，秋风吹雨如吹。山阳安乐以愚全，唐十六宅尤堪怜。世局原随士议迁，眼前推倒三千年。但使西邻无责言，卓财利用国本坚，虞宾自尔安不颠，咄汝刀锯法应捐，吾亦偷生何憾焉。”

苞运马端愍公新贻任江督时，突被张汶祥刺死。来歙、武元衡之祸，至端愍而凡三见。其原因所在，颇滋异议。近世梨园编有《刺马》新剧，所演事实，多出揣度。取阅时目，厚诬古人。闻编此剧本者为王钟声，颇以此弋获名利。后于辛亥冬间，在津门因事牵连，竟被枪毙，时论多之。或传其事前数日，梦中呓语，辄及《刺马》一剧，且时自挞其面，若有心疾者然。意此剧是非大背于事实欤？当端愍被祸之日，中朝以重臣樱刺，特派刑部尚书郑敦谨严加讯鞫，终莫得主名。周自广阁学寿昌初作《一昔》诗，亦沿时俗之论，诗云：“一昔狼星陨石城，扶风恶耗使人惊。虎牙未听呼来歙，犊鼻翻令误马卿。磨刃廿年胎祸水，饮章万口溢冤声。诸公莫作元衡例，斟酌崇祠与易名。”阁学后遇勒少仲中丞方，知前说全由诬造，又作一律云：“人事百年真出世，谁知定论死犹无。重臣已被元衡误，谤语几罹永叔诬。泣到遗民知惠政，荐从贤相识通儒。流言惑听非智，况是千秋被史愚。”

善化许雪门观察瑶光诗集中有七古一首，咏马端愍被刺事，持论至为平允，兹并录之，亦究心掌故者所宜知也。诗云：“古人断狱有疑狱，存疑所以防欺诬。今人定律删疑狱，阳为明晰阴模糊。昨来端愍被刺事，斯变千古之所无。既非节侯佐东汉，攻蜀手握铜虎符。又非伯苍翊唐室，削平淮蔡秉政枢。麒麟仁爱不搏击，何涉封豕与馋躯。胡为七月西风吹惨烈，白虹直贯金陵都。长江蛟出波涛涌，锺山蛇结烟云驱。朝野震悼走相告，奸人挺立转不趋。将军临讯漕帅鞫，一词莫吐空支吾。其时天津构夷衅，火烧拜堂民怒呼。赫赫元臣出保定，抚内绥外烦良谟。彼族啧啧议未就，群疑鬼车张威弧。其南辕判北撤，事出无谓何其迂。乌台白简交章奏，法星光动太微隅。冰镜莫测罔两景，雷火难烧顽石枯。罪人虽伏事未白，徒磔蚁虱小匹夫。因公曾持两浙节，浙海蜃市迷蓬壶。缥缈烟波浩无际，问水何处穷根株。去年青州刺太守（王汝讷，）今年嵊令戕[B096]孥（严思忠）。瀛海升平罢兕殪，何来鼠辈残人肤。我思频年讲召幕，千军万队来江湖。Θ良农固不少，未免绿林与萑苻。大功既告议裁撤，猛虎出柙饥堪虞。蚬旌玉节镇吴会，岂无淘汰之卒徒。缘兹嗾獒施反噬，睚眦示报何癸瞿。私心臆度纵未确，聊备有识同揣摹。君不见桓桓西征高提督，捐躯乃在部下奴。死灰中多藏伏火，使我遥望深山大泽增欷献。”

余闻都中耆旧言，同治十二年时，穆完御紫光阁，受外夷觐礼。彼时以国书至者，凡有五国，自称陪臣。入觐礼成，皆悚惕无敢仰视者。顷读许雪门观察《瑶光诗草》，曾纪其事，题为《暮泊马杜书感》。诗云：“风卷云开霄汉青，水回村出一舟停。红墙远见西山寺，紫气高悬北极星。闻道岛夷成觐礼，欣传朝宁重仪型。天威咫尺天恩渥，寄语江南父老听。”余谓彼时欧美诸国尚未窥见我虚实，且我国军威方张，粤捻诸匪以次剿灭，左文襄西征之师亦于是年肃清关内，克复肃州，故邻邦畏服，懔咫尺之天威。信乎外交之战胜，必以海陆军为后盾也！

吴温叟（涑）诗笔矜严，能传家学。近以众议院议员当选，来京应召集。时有佳句流传，寓愤世嫉俗之意，盖亦议员中之凤毛麟角也。尝于友人处见其《柬胡梓方》七律云：“入门但索新诗句，别后情怀不忍言。赋罢《北征》惊老瘦，试从南望怆心魂。卖文客里仍天幸，息影人间任日翻。已分飘零随弱絮，九天何处诉烦。”

风怀之作，贤者不免。陈思《洛神》之感、靖节《闲情》之篇，艺林靡不脍炙，即“哀窈窕，思贤才”之遗意也。余于京邸席间遇王凌波校书，盖即十年前沪上之秦微云也。跌宕权奇，灵心慧舌，不徒俯视侪辈，直欲气吞王公。尝以周立之所赠七律五首见示。立之字学渊，工诗豪饮，有冒巢民、侯雪苑之风。诗云：“娉婷玉立旧腰肢，犹是云甚未嫁时。沧海别来成小却，熏笼斜倚断相思。中年风韵赢雏凤，临去心情说柳枝。记得临川诗句好，绿阴清昼胜花时。”“风絮回旋有万因，春江杯酒易成尘。十年朝士今余几，一笑云鬟认未真。良夜何人辜好梦，奇花看汝殿残春。欢场寂寞名场老，醉倒青尊有故人。”“空解微吟说断肠，乱离儿女厌悲伤。门前杨柳迎苏小，扇底桃花送李香。圆首家山齐入破，惊心袍笏又登场。沈沈地老天荒后，只合倾身到醉乡。”“十年再见两蹉跎，辜负宏农得宝歌。白酒倾肠愁日短，黄金唾手悔情多。胭脂五夜貂裘暖，丝管春回翠袖颇。中有五陵贵公子，应将赤骥换青娥。”“花叶朝云不易攀，谁将百二叩秦关。偶逢神骏谈何易，咫尺长安住亦难。春色黄金空买笑，秋风鳞甲合俞闲。仓皇老大俱无谓，却对微云话地山。”何鬯威（震彝）《芬室诗话》云：“立之此作，可谓忠简梨涡，欧阳江柳，灵修可托，绮障空存，足备词林之雅故矣。”

立之又有三章云：“翠黛飘零金钿愁，谁教祸水失神州。西陵松柏哀秦瑟，南国山河说顾楼。换泪明珠盈两眼，开花锦烛结双头。青山灯火犹前日，剩粉残烟取决收。”“天台一梦饭胡麻，惘惘余情薄似纱。渴想应知金有恨，焚余终觉玉无瑕。销魂锦帐风光好，小别蓝桥涕泪赊。世乱不甘强收拾，却将柴米慰烟花。”“当时一见能倾国，此日重来若话云。点雪红炉著烦恼，焚香清夜断知闻。青梅赤豆难同种，去雁来鸿总异群。我亦春江老词客，当钅卢艳说卓文君。”诵其诗，风调可想。

壬子冬间，郑叔进同年沅、王书蘅大理式通招集都门同志，创办《中国学报》，余亦襄助编辑之役。兹事本发起于湘中学者，王湘绮先生所谓“处沧海横流之时，而犹强聒不舍者”也。首册内叔进题词云：“丛残最惜鲁淹遗，旧侣招寻总爱奇。风雨晦明真失喜，河山景物未应悲。徵文尚拟追三古，束阁终难薄九师。分遣多灯照寰宇，鸿都不用悔来迟。”书蘅云：“受命端门道未衰，九流滚滚自当时。独行何往悲歧路，显学安归失本师。万古江河长不废，十年哀乐两难为。临风坐忆辽东客，海外传书许问奇。（谓罗君叔蕴去年曾见赠《国学丛刊》三册。）”夏穗卿前辈曾佑云：“伤今惜往望将来，俯仰丛残亦可哀。画革旁行新俎豆，司空城旦已烟埃。（汉窦太后谓辕固生曰：‘安得司空城旦书乎？’疑先秦亦有禁书目录也。）相将偶语谋偷活，如此秋光懒举杯。大事无成谁料得，古今徒叹圣人才。（庄周称女亻禹有圣人之道而无圣人之才，卜粱倚有圣人之才而无圣人之道。此论甚新，今日持以为各教之衡，亦一术也。）”余素不工诗，叔进、书蘅强令为之，亦题一律云：“沧海横流未有涯，斯文绝续要扶持。下方营梦悲群蚁，《大雅》遗音振一夔。周密癸辛成《衤集志》，陶潜甲子自编诗。经经纬史中天日，温故知新喜得师。”

江都闵黄山（尔昌），人品峻洁，诗亦如其为人。有《己酉九月十三日书事》（咏日相伊藤博文被韩人安重根狙击事）云：“大忧深耻集孤臣，绝ㄕ糜躯矢一伸。眼底英雄那足数，道旁兵卫竟虚陈。朱旗日丽天方醉，墨水风寒草不春。千载子房应抚掌，报仇今又见韩人。”磊落写来，足当诗史。又《冬晚村景》云：“田塍细路樵人返，木末危巢宿鸟凭。天外朔风初碾雪，门前野水已凝冰。”亦幽秀有别趣。

闵黄山久居今总统袁公幕府，任文书贱奏之役。袁公隐居彰德时，黄山亦相从。袁公所筑养寿园中有奇石，系王饶州（祖同）所赠。黄山赋诗纪其事云：“崎远势欲凌空，玉质星文出化工。辇致重烦临海守，咏观今奉赞皇公。洞天一品输灵秀，太华三峰比骏雄。此日平泉新著录，青松白鹤共春风。”沈小沂观察亦为袁公幕府，其人俊雅不群。黄山有诗赠之云：“高秋俊赏狎云烟，疏宕恢奇让子贤。流转江关成Т世，蕴含理要托谈天。繁霜晚菊仍相见，别梦卢沟已二年。点勘遗编伤李贺，（亡友李绿宝，君之亲家。）初闻邻笛一凄然。”此诗旋转一气，颇似荆公之作。

袁抱存公子克文，英年媚学，劬书嗜古，甫逾弱冠，所作已卓然成家。如《鹦鹉行》云：“鹦鹉高飞不再回，振翼拂羽凌云雾。南来曾过吴江水，见弃还向陇山住。翠衿绿水天然奇，帘拢何计绾别离。琵琶已非鹦鹉去，夜来空说入梦时。”又《柬张仲仁、费仲深苏州次闵黄山韵》云：“风光过眼独伤秋，寥落河山感旧游。明月烟波锁洹水，故人魂梦寄呈州。掩欢绪向云中结，Т俗心从天外求。万里苍苍一回首，夕阳尽处渺凫鸥。”

抱存藏有杨椒山《福堂训子》墨迹卷子，至可宝贵。近代名流均有题咏，而以江亢虎（绍铨）、沈吕生（祖宪）二作为最擅胜场。江云：“公何神力乃致此，坐今尺幅罗三忠。论价已觉珠玉贱，开卷饮与精灵通。男儿死耳亦易易，难得谈笑能从容。况复煦妪问毛里，缕道妙婵纤洪。家人妇子语易晓，仲尼有道惟中庸。方其抗章击权憝，直挈浩气还苍穹。至今字挟风雷响，笔下定有千蛟龙。遗疏遗训两奇绝，一样心血填腥Ο。后来黄史各千古，校其恬趣将毋同。独怜诗人吴祭酒，草间偷活羞英雄。虽亦厚颜弄文翰，对此能无魂怔忪。（卷中梅村诗、字皆逊。）圣凡所争一须臾，更拓余暇光雕虫。风尘颂洞三百载，鬼物呵护非人功。项城公子称好古，什袭将以垂无穷。我既卒读矍然起，焚香再拜得所宗。从来大节要镇定，敢橥此义砭顽蒙。”

沈吕生《题椒山福堂训子卷子》云：“竹宫夜掷丹砂米，青词宰相联翩起。钤山秉政二十年，国秀朝华绝生理。永陵癸丑元月春，苍鹰下鞲搏贼臣。赤心炳焕天难补，黑索琅气不申。张经养寇斩西市，烽火甘泉日三至。椒山有胆胆最豪，舆伏写伤心字。日星耿耿散光华，曾照江都宝相花。居然铁画银钩笔，流入忠臣孝子家。捧观不觉涕如雨，吾宗碧血洒黄土。（沈青霞公钅柬亦为嵩所害。）当时牍背共酸辛，事后评量各千古。次公才藻压三都，福地琅环满插储。倘酌寒泉荐秋菊，愿题希古《采薇图》。”

宝山舒问梅《昌森》，寄居吴门，年逾六旬，喜为古近体诗，以近体为胜。如《金沙港晓渡》云：“侵晓轻舟发，苏堤月正斜。一声渔唱起，残梦落金沙。”《金山晚眺》云：“凭高旷览大江流，云树苍茫夕照收。人向南徐窥北固，地临楚尾控吴头。钟声几处烟中寺，灯火谁家水上楼。今夜二分明月好，梦魂飞渡到扬州。”《北固山楼漫兴》云：“北固楼头夕照殷，江流不尽水潺潺。风高一雁横瓜步，云净诸峰拥蒜山。泉石栖迟魂梦恋，乾坤吟啸鬓毛斑。孙刘霸业何堪问，棋局纷更事等闲。”此数首均非凡响。

高太痴文学邕，夙负才名，著作甚富。壬子秋间，创设希社于上海，欲于孔教寝衰、国学垂废之秋为张皇补救之计，亦今世之有心人也。希社成立时，太痴赋五古三十四韵云：“吾爱东林贤，气节激弥奋。绝学冀其复，结社罗英俊。张陈杨夏辈（张溥、陈子龙、杨廷柜、夏允彝），不翅骖之靳。名满苏松间，流风迨挽近。伤哉吾道孤，今日益穷困。圣哲藐虫沙，经书委土粪。尼山百世师，乃亦遭颠顿。当世士大夫，岂无持正论。忧心日悄悄，惧为人所愠。投簪聊自娱，闭产悉不问。名教乐地失，孰能规尺寸。嗟余牖下儒，慷慨发孤愤。欲以蚍蜉力，撼使乔柯震。大声呼尊孔，窃效铎之振。同志虽不多，天涯待通讯。落落十数人，素心早相印。境界庸各殊，品诣足共信。壬子七月望，希社遂发轫。为感晨星疏，耆旧今已仅。（此言希少之意。）庶以回晦盲，重知履古训。（此言希冀之意。）吾侪生不辰，讲学固其分。希之与复几，实同先后进。幸昭息壤盟，合布文坛阵。《风》《雅》存正始，义理辨精蕴。放怀起高咏，寄兴酌芳酝。宁作太璞完，弗使凡流溷。如鸟求嘤鸣，如鱼待沫润。循途戒歧趋，抗节垂令闻。植党不阿私，择交免悔吝。道须肩一统，身必立千仞。希圣希贤事，入社当敬慎。独善推兼善，或能挽世运。吾社虽云希，何曾天不。赠言诸君子，相与期孟晋。”

太痴此诗，同社和韵者甚多，而以施琴南一作为尤胜。琴南名赞唐，一字槁覃，宝山名宿也。诗云：“秦帝鲁连耻，韩亡子房奋。（倒引旧句叶韵。）古贤多达观，悼世语殊俊。况乃名教人，希古思偏靳。东汉肇清流，大患掇禁近。锐意起扶轮，身危道不困。性源启滥觞，经畲嗣溉粪。砥躬厉末俗，芒刃毋虑顿。余风被宋儒，经世崇圣论。天人不怨尤，仕已无喜愠。勉勉赴修途，津津道学问。绝诣造高深，微阴惜分寸。孔颜有真乐，光难基发愤。濂雒与关闽，如日初出震。龟山载道南，大成集玉振。再传至遂初，（尤袤）津逮鲜问讯。时惟陈与杨，（陈亮、杨万里）践迹苔犹印。明季阉祸张，奸回见崇信。有如汉祚衰，鹏搏截云轫。苞桑筮其亡，硕果存亦仅。高顾起东林，（高攀龙、顾宪成、允成）资富咸能训。《礼》《乐》范中和，《春秋》辨名分。学海溯同求，Ы关循序进。几复二社开，如张犄角阵。规矩诵高曾，微言泄义蕴。嘉宾聚四方，吹笙酌占酝。门户既太宽，薰莸亦稍溷。或以蛇口涎，而妨珠玉润。贸然来阮周，（阮大铖、周之夔）始亦附休闻。末路遂反戈，伤哉吾道吝。今君食刂希社，为山将九仞。办香几复灵，一篑愿加慎。择交先器识，方能挽文运。希圣进希天，天必遗不。相期见道心，勿效清谈晋。”

附录施琴南（赞唐）《希社缘起卮言》：“有明末造，士大夫阳慕清流，阴怀利禄。廉耻道丧，阉祸将兴。顾泾阳先生削籍里居，与高、钱、薛、史诸君子，思以名节风厉天下，开社东林，横经讲学。（中略。）陈黄门卧子、夏考功彝仲集几社于云间，张天如又推吴江令熊公主复社之盟，海内人士，云附景从。楚、豫、闽、浙，粤东西，山左右，慷慨激昂之土，络绎奔会于吴中者凡三次。明社虽屋，而自簪缨冠盖以逮韦布章缝，或扼吭绝膑于市朝，或髡首漆身于山泽，以存乾坤之正气者，若繁星之丽天，不可殚数。此孔门微言大义绝续之一大交会也。今兹世变，视前明之亡为尤亟矣。四子六经之命脉，呼吸弥留，不三十年，文献无徵。虽复有徇齐敦敏之姿，有不同万物为刍狗者乎？薪尽火传，喻者盖寡；守先待后，一息难宽。高君太痴旁皇支柱于杞天之已坠，太息流涕于鲁壁之将颓。倡社讲学，定名曰‘希’，即以鱼山复社之誓誓我同人，且为诗以纪之。若未敢遽谓绝学之可复，而第希冀其有兴复绝学之几。呜呼，何其用心之微而望道之危乎！洙泗断断，发为文章，蓄为道德，吾庶几乎于海上见之。凡有著述，藏之名山，当必有七十二家封禅之灵，为之更迭呵护也。”

琴南于辛亥国变后，睹民生之凋敝，叹党祸之蔓延，感不绝于寸心，奇深悲于尺素，赋有《槁覃篇》七古五首，均用元韵，读之增痛。兹录其第三首云：“蠹鱼不蚀神仙字，一生断送五经笥。九天霍霍起罡风，秦灰吹作胡尘坠。挟山超海大神通，换斗移星小游戏。龙蛇起蛰各横飞，燕雀怡堂犹鼾睡。蠹兮虫兮么麽生，死抱残编未忍弃。黯黯鹃魂噤不啼，惺惺鳏目枯无泪。今古同归貉一邱，念此亦复酸人鼻。首阳之薇诚苦饥，犹胜糟共天醉。萝中蝴蝶已分飞，尘外蜉蝣奚独寄。肉食由来耻蚁膻，轮扶何力张螳臂。南八男儿死已迟，青山无地堪埋<骨此>。月落灯昏鬼语亲，纷来索我枯鱼肆。君不见青蝇海上虞翻，鹏鸟江头窥贾谊。把酒徨劝少微，晖晖残月休回避。”又第四首云：“我生初识风丁字，遗书在楹衣在笥。慈帏辛苦教含熊，冰渊时懔家声坠。自从弱冠补青衿，娱亲幸逮莱衣戏。埋头章句学冬烘，痴想科名到渴睡。春去秋来年复年，一生精力虚捐弃。菽水难为续命汤，先人地下应弹泪。孤寒已恨秃锥毛，老健犹思磨盾鼻。岂知沧海化醇醒，九天九地皆沈醉。头颅大好未能忘，肝胆全披向谁寄。香山《乐府》说军兴，半是新丰翁折臂。三辰匿耀六经灰，狐埋狐捐无完<骨此>。夜鬼啾啾哭槁覃，再来觅食无书肆。星精下降便升仙，仓史何人序行谊。出门倘遇古楚狂，作者为君歌四避。”

希社成立第一集，觞于太痴百盆花斋，同人多赋七律以纪其盛。潘兰史徵君飞声云：“三间老屋百花邻，画登书厨好置身。乱后江山归复社，病余文酒慰羁人。沧桑辽鹤寻城郭，花月春驹逐梦尘。此是草亭题野史，大江横笑亦酸辛。”刘翰怡（承干）和韵云：“湖海论交远亦邻，相逢半是客中身。百年劫暗文昌运，一代轮扶大雅人。偶学黾蛙吟浅语，愿随骥骥骋前尘。铜驼荆棘秋风起，多事诗家识癸辛。”诸季迟以仁亦和韵云：“十载栖栖未有邻，归来犹是水云身。不图南海逢高士，偶值东坡作主人。（谓兰史与梦坡。）共叹文章成草腐，各怜因果在珠尘。挽回坠绪期吾党，遮莫题碑诧受辛。”沈闲侬（鼎）云：“世局年来大可危，词人几辈欲何之。眼看沧海横流日，心系群经厄火时。赖有先民争阐发，或将古道借扶持。党潮会海喧呶甚，问字停车笑我痴。”其二云：“文字佯狂受众嗔，侧身天地一闲人。明知世界殊秦暴，仅见衣冠学汉新。天佑斯民更政体，我忧中国去人伦。商量旧学谁知己，一席谈经望海滨。”潘、刘、诸三作均感慨深挚、词约义丰。沈氏二作，稍形激烈矣，然亦有心人也。余亦作三律寄太痴云：“人禽舜跖判几希，风雨鸡鸣德不违。孔铎音沈谁振起，梵钟声远欲皈依。匹夫有责苒能谢，四海无家何处归。复补再兴容附骥，寸心遥逐雁南飞。”其二云：“家国几看陵谷变，江山犹痛革除年（用渔洋集中句）。茫茫莫绍文周绪，泄泄愁吟《板荡》篇。吾辈交期金石固，群经义等日星悬。横流沧海天方醉，愿学昌黎障百川。”其三云：“犹龙化蝶悉佯狂，物贵知希法老庄。尹氏衣冠何阒寂，屈平涕泪独淋浪。壁中丝竹红羊劫，海上簪裾绿岂觞。廿载心交深仰止，推敲才拙索枯肠。”

嘉禾孙紫桢同甲，自号长春馆主，诗笔沈郁。尝见其《壬子秋感》二首云：“睇眄中天百感生，控边幽蓟壮神京。车书大统三藩檄，龙虎名王八部兵。一自平林惊啸聚，翻劳回纥与联盟。捷书何日甘泉达，忍听秋空朔雁鸣。”“彻夜笳声动地哀，旧时文献付残灰。河山割据蛙跳井，陵谷荒凉鹿走台。山馆寒灯空斫剑，霜园丛菊罢擎杯。南湖一枕还家梦，肠断乡关雁不来。”

《壬子秋感》一题，系希社第二集社课，佳章林立，而以高太痴及嘉禾周同倩（祖揆）二君所作四律为最。太痴云：“秋风秋雨又今年，独立苍茫意怆然。乱世难求千日酒，遗民空望五铢钱。项王方戏台前马，齐女终沈叶底蝉。何事怒潮更迭起，英雄热血付寒烟。”“江山新换主人翁，枯菀兴衰自不同。触耳商声凉月下，惊心《易》象晓霜中。京华竞迓乘轩鹤，海曲聊栖避弋鸿。堪笑金天司令日，狐裘举国早蒙戎。”“落叶声中正堕城，夕阳影里尚屯营。脱巾处处时间变，就枕家家数受惊。土地半归唐镇将，礼仪谁习鲁诸生。夜深私傍宫墙哭，丁祭明朝又不行。”“鼎沸中原盗似麻，图谋统一愿犹赊。苦心摇落随莲子，老泪横斜殿菊花。彝夏混成新典制，兵戈扰尽旧繁华。相逢免胄还超乘，满路呜呜奏暮笳。”周同情云：“露气横江黯夕烟，雁声清唳寥天。记传烽火惊三楚，容易秋风感一年。铁瓮寒涛腾日夜，石城衰柳忆缠绵。闻パ漫下忧时涕，且和渊明菊篇。”“一弹指顷岁星周，犹有风云扰九州。太息杜陵空念国，非关宋玉善悲秋。虫沙世外新逃劫，鹿豕山中喜共游。抱取遗经谈正学，狂鸣未肯逐时流。”“佳花如霰积岩阿，明月墙阴冷薜萝。风自多情喧铁马，客来何地泣铜驼。论功竞诩移山力，颂德虚听《击壤歌》。挂墅青萍莫轻啸，恩牛怨李已消磨。”“落叶声中静掩关，闲窗吟瘦夕阳殷。天涯旧雨萦心曲，镜里新霜点鬓班。好梦因风随处堕，清愁酌酒苦难删。摩挲枯树怜生趣。凄绝江南庾子山。”高、周两家诗均感喟苍茫，足当诗史。周君第三、四首尤有事外远致，盖少陵秋兴之遗也。

丁叔雅徵君惠康，系雨生中丞日昌之子。中丞抚吴，百废具举，吴民至今颂之。叔雅夷犹宕往，似魏晋间人。体弱多病，客死都门。遗稿散佚，罗瘿公（敦{曰融}）、陈叔伊（衍）各就医中所录，编为小集。叔伊又录入《石遗室诗话》中。七古如《送程伯葭南归毗陵》云：“谁欤行者车，鸿冥高飞避徼。使我心悲嗟良朋，掉头乃似游方僧。丁三先生亦何能，年年傲骨空がテ。君来相附如枯蝇，坐此流俗纷嗔憎。竭来长安万马腾，赫赫群彦争薛滕。君独胡为气填膺，灌夫默默自引绳。五侯招邀故不膺，似此功业何由称，悬知天幸非所承。尊羹方欲从季鹰，风花转瞬如飘灯。南山之蛟寒可罾，他时倘复怀觚棱。”又《伯葭属题黄鹤山樵溪亭观瀑图》云：“程侯示我古画轴，叔明高步何堂堂。吴兴本自好山水，放笔几欲凌穹苍。画师戒叹鬼夜笑，剥夺造化无留藏。眉书图赠孟高士，经君品题谁能当。是时炎曦正ピ赫，披拂户牖延清凉。老松矗立四五干，溪石齿齿流洋洋。中间瀑布争喷薄，悬崖峭壁森两旁。茆斋幽人独偃坐，溪山对赏疑相忘。知其胸次绝高迥，烟云供养非荒唐。五百年来无此作，倪迂旧说吾尤详。竖儒耳食恣剽窃，拟王拟董纷低昂。至人无心讵践迹，偶尔发兴垂缥缃。挥毫潇洒自快意，焉与俗子供张皇。市儿估客尤可笑，远为朽骨扬芬芳。高腾声价糅真赝，坐图巨富倾悭囊。山樵有知应齿冷，通灵遂使走且僵。嗟余好游实天性，筋骨驽弱疲津梁。宝藏垂橐意色恶，费中人产殊徨。读书品画亦不易，卧游清愿乌能偿。还君此本三叹息，惜无奇语如元扬。”二诗落落写来，有卓尔不群之概。伯葭名氵育，阳湖人。工篆刻，究心经世之学。尝游东瀛，考求政，确有心得。余于友人案头见其所为日记，详审精密，均可见诸施行也。

叔雅近体诗亦多可传者，如《戊戌感事》云：“揽辔四方虞蹙蹙，无君三月乃皇皇。自将豪气吞湖海，亦有幽愁托沅湘。屈子行吟贾傅哭，仲尼忧世接舆狂。甘陵党部人争笑，史籍他年识范滂。”《初抵日本旅寓感怀》云：“暗雨萧疏澹夕阴，高楼含雾远山沈。一春烂熳樱花候，万里羁孤客子心。入洛士龙成独往，过江王导怅登临。回廊徙倚怀乡国，锦瑟华年感到今。”“迢递琼楼最上层，高寒砺今拥吴绫。严更坎坎丛祠鼓，惊梦飘飘候馆镫。略与驱愁酬酩酊，故将片念著瞢腾。阆风纟马平生叹，发阳阿愧未能。”《赠歌者李郎》云：“朱楼阁道立飞仙，策马城南尺五天。惭愧长安倦羁旅，花时犹遇李龟年。”《晤陈谏墀》云：“峨冠短后学从军，麟阁思夸第一勋。今日踉跆持手版，定知嫩作吓蛮文。”《病中偶成》云：“逃名未得暂逃虚，散发斜簪讽道书。不信吾庐在人境，万花如海闭门居。”“梦闻归雁倍思家，怯怯空日又斜。前夜明香今夜雨，闷烧银烛对残花。”“明明如月何时掇，弱弱余音似可闻。长讶双鱼断消息，去天一握有孤云。”“倘竟飘然蜕此身，人天亲爱总尘尘。凭谁强别分恩怨，学道三年愧未真。”“为有真情工慨叹，删除绮语变《风》《骚》。芬芳自媚垂垂歇，骑省年来感二毛。”以上数诗均清微静远，有“落花无言，人淡如菊”之妙。《病中偶成》诗凡十四首，兹仅录其五。“逃名未得”及“明明如月”两首。罗瘿公尤时时诵之。

王仲瞿集中有《住谷城之明日，谨以斗酒牛膏琵琶三十二纟玄致祭于西楚霸王之墓》七律三首，实为千古绝唱。自来咏项王故事者，莫能抗也。佳句如“谁删《本纪》翻迁《史》，误读兵书负项梁”、“留部瓠芦《汉书》在，英雄成败太凄凉”、“生能白版为天子，死剩乌江一美人”、“壁里沙虫亲子弟，烹来功狗旧君臣”、“戚姬脂粉虞姬血，一样君恩不庇身”，论古均别具只眼，而笔力又足以达之。先高祖吉士公，（字子潇，嘉庆乙丑翰林，有《天真阁诗文集》。）与舒铁云先生位，均为仲瞿先生至契，同时鼎足词坛。法梧门祭酒式善曾为《三君咏》以张其事。此题两家集中均有和作。铁云先生《瓶水斋集》中有“洒浇黄土魂来黑，诗咽乌江浪打红”、“帐下美人歌骏马，天涯儿女吊英雄”及“海内文章留杜默，江东子弟送田横”之句。先高祖《天真阁集》中有“死有人争分五体，生无天命枉重瞳”、“无心杀季非仁懦，并力除秦是本谋”、“敢将文字翻迁《史》，欲吊英雄用美人”、“鬼马怒嘶阴夜血，山花红作战场春”之句。一时均推为绝唱。近见易实甫（顺鼎）自撰《琴志楼摘句诗话》，有咏西楚霸王句云：“早知秦可取而代，晚叹虞兮奈若何。”“霸业祖龙分本纪，诗才妾马入悲歌。”又咏虞姬句云：“死怜斑竹湘妃庙，生笑桃花息国祠。”“良史他年如作传，美人当日定能诗。”均用眼前故实，而脱口如新，却未经前人道及者，洵足为英雄美人生色。实甫又云：“咏西楚霸王诗，余又另作一首。记其中雨联云：‘二十有才能逐鹿，八千无命说从龙。咸阳宫阙须臾火，天下侯王一手封。’第四句自谓奇绝横绝，非如此不能将项羽为人写出。”项王可爱，此诗亦可爱。

光绪戊戌死难六君子，以刘裴村（光第）、杨叔峤（锐）学行为最笃谨。二君皆蜀人，宦京日久，不事标榜，只以忧心君国，感恩知己，奋欲有所建树，遂及于祸。叔峤平日持论尤为和平，与之为友，有温乎如春之概。乃同罹绝ㄕ之惨，天下事固不可以常理论也。盛伯希前辈昱，为叔峤之师，作《杜鹃行》以哀之，云：“天津桥上秋风起，白衣少年佐天子。云翻雨覆骤雷霆，竟与党人同日死。（‘党人’二字，原稿作‘逆臣’，传钞者改之。）死竟无名世尚疑，朝衣仓卒就刑时。似闻唐代永贞际，刘柳诸人有狱词。经史蟠胸掌固熟，鳌氏未诛苏氏族。归隐泉明奔姊丧，解官亦欲持兄服。隐忍徘徊恋主恩，主恩深厚敢深论。茂陵遗稿分明在，异议篇篇血泪痕。剧怜六馆夸高第，亦复城南饮文字。黄李当时皆伟人，（谓黄漱兰侍郎、李莼客侍御）与尔论交折年辈。万里魂归蜀道难，觚棱晓日自年年。杜陵漫洒云安泪，从此西川有杜鹃。”

戊戌四月二十七日，翁相国师同忽奉严旨，放归田里。京朝士大夫咸深讶异。师于端午日出都。前数日闭门谢客，检理琴书，以乡婴老人手钞诗册持赠伯希祭酒，为别后之纪念。祭酒以文文水《金焦图》为报，并题长句以送别，云：“大江东下不可收，金焦两点横中流。果然铲却亦快意，那见蛟鳄骄清秋。文水不画潢水，苍茫纸上天拍浮。重楼翠阜绝沧海，松寥隐隐茆庵留。我藏此卷早梦游，出没日月狎海鸥。公今被恩得长假，压装书画填归舟。戋戋片纸不足重，拳石想像撑五洲。成均故人尽凋落，微宫十载前公休。虱居人海竟无谓，氵句源亦有岩壑幽。吾宗香婴有故事，乡居养病亲服畴。未惜相去日已远，三年宾馆刺不投。抱瓮灌田各努力，神观讵以形骸求。画中有人公是不，呜呼公竟焦先俦。”

郑太夷方伯墅胥集中有《暮寒》七律诗一首，题注云：“戊戌四月二十七日感事。”亦为翁师作也。诗云：“宫中二圣自称欢，沧海归人感暮寒。旅力既愆时竟失，风波垂定事尤难。是非坐共微言绝，恢复终凭老眼看。料得泪痕潜渍笔，卅年密记在《金銮》。（韩有《金凿密记》五卷。）”太夷于光绪己丑考取内阁中书，为翁师所得士，受知最深。且翁师之去国，于朝局大有关系，故必形之歌咏，以质后世也。己丑五月，考试汉内阁中书，典试者为高阳李文正、钱塘汪自阝亭侍郎两师及翁师三人。翁师在闱中，有《次壁间韵赠自阝亭》云：“侍郎才望海天深，东国南溟使节临。一品集名家作式，十年树好士成林。茶瓜小集雄谈剧，镫火虚堂夜漏沈。拜疏独陈氵交长学，知君能抉五经心。（许君从祀两庑，君所陈奏也。）”又《酬汪侍郎论书》云：“道州隶法晚年深，越骑公方日日临。最恨世人谈《笔陈》，每嗤帖贾说碑林。奴书我愧毫端弱，能事输君臂力沈。同启黄封瞻圣藻（题目以黄纸封下，）敬从义画见天心。”此次考试得人，实极一时之盛，如文道希（廷式）、刘葆良（树屏）、汪颂年（诒书）诸前辈、吕幼ぎ舍人景端、赵剑秋参议桩年均登此榜。

狄楚青部郎葆贤《平等阁诗话》（《平等阁诗话》多由陈子言布衣诗所辑）云：“林暾谷貌而神清，绮年遘难。作诗喜为苦语，深造有得，意味隽永，真解个中之三昧，殊不似少年人作也。”录其《无题》云：“海上今年二月寒，出门何地有花看。思先清晓车轮转，意共黄昏烛本阑。世界愁风复愁雨，肝脾为苦亦为酸。东邻巧笑频相讶，倚柱哀吟故未宽。”《感秋》云：“清晨负手行，蟋蟀鸣我门。因知秋气厉，感此悲流年。病夫日掩户，一月不窥园。颇闻梧桐树，飘叶聚其根。岁寒皆黄落，而汝胡为先？我将种长松，不与时推迁。小庭数盆花，青青亦堪怜。但觉凄清意，莫向西风前。”又《灵泽夫人庙》断句云：“韦昭吴史应书卒，不见《春秋》宋伯姬。”援引精确，断制谨严。良史之笔也。

严几道先生复有《哭林暾谷京卿旭》五言排律三十二韵，曩闻友人传诵，而语焉不详，兹从先生乞得原稿，录存于此。诗云：“相见及长别，都来几昼昏。池荷清逭暑，丛桂远招魂。投分欣倾盖，湛冤惨覆盆。不成扶耍弱，直是构恩怨。忆昨皇临极，殷忧国命屯。侧身思辅弼，痛哭为黎元。大业方鸿造，奇才各骏奔。明堂收杞梓，列辟贡。岂谓资群策，翻成罪莠言。衅诚基近习，祸已及亲尊。惝移宫狱，呜呼养士恩。人情看翕讠此，天意与偏反。夫子南州产，当时士论存。一枝翘国秀，三峡倒词源。荐剡能为鹗，雄图欲化鲲。杨谭同御席，江郑尽华轩。卿月辉东壁，郎星列井垣。英奇相扌耆拄，契合互攀援。重译风皆耸，中兴势已吞。忽闻啼晚鴂，容易刈芳荪。古有身临穴，今无市举幡。血应漂地轴，精定叫天阍。犹有深闺妇，来从积德门。抚纟玄哀寡鹄，分镜泣孤鸳。加剑悲牵犬，争权遇偾豚。空闻矜庶狱，不得见传爰。投畀宁无日，群昏自不论。浮休齐得丧，忧患塞乾坤。上帝高难问，中情久弗谖。诗篇同《乘》《杌》，异代得根原。莫更秦头责，无将朕舌扪。横流还处处，吾合老邱樊。”

谭复生京卿嗣同《莽苍苍斋诗》，五律喜学唐贤高调，卓尔不群。《晨登衡岳祝融峰》云：“身高殊不觉，四顾乃无峰。但有浮云度，时时一荡胸。地沈星尽没，天曜日初。半勺洞庭水，秋寒欲起龙。”《夜泊》云：“系缆北风劲，五更荒岸舟。戍楼孤角语，残腊异乡愁。月晕山如睡，霜寒江不流。然万物静，而我独何求。”七律奇伟，弥肖其人。《和人除夕感怀》云：“我辈虫吟真碌碌，高歌《商颂》彼何人。十年醉梦天难醒，一寸芳心镜不尘。挥洒琴尊辞旧岁，安排险阻著孤身。乾坤剑气双龙啸，唤起幽潜共好春。”又：“年华世事两迷离，敢道中原鹿死谁。自向冰天链奇骨，暂教佳句属通眉。无端歌哭因长夜，婪尾阴阳剩此时。有约闻鸡同起舞，灯前转憾漏声迟。”又断句：“送人意无尽，惟有故乡山。”亦佳。

湘乡李亦元比部希圣，清刚遐旷，独秀时流，嗜古弥挚，尤通当世之务。庚、卒之间，于朝事多所论列，闻者韪之。而与时触忤，竟不得一伸其志。浮沈郎署，抑郁以终。海内识与不识，咸抚膺悲慨焉。遗孤幼弱。其友人为刊遗诗，曰《雁影斋集》，皆庚子以后之作。大致神似玉溪，亦颇多近杜处。然每遇友人称其似义山者，心辄不怡。兹录数首于此，亦论世者所乐诵也。《有寄》云：“汉女遗珠佩，湘妃倚薜萝。拟愁供楚雨，量恨与吴波。往事兼春远，流尘着梦多。玉无觅处，长是隔秋河。”《乱离首仿元白体示颂年叔进两太史》云：“乱离重说太平年，宣武城南二月天。崇效寺中寻芍药，陶然亭畔吊婵娟。九衢车马如流水，百戏鱼龙遇禁烟。历历旧时歌舞地，为君写入《七哀篇》。”《帝子》云：“帝子苔痕玉座青，鹧鸪啼处雨冥冥。北门剑佩迎蕃使，南极风涛接玉亭。江海佳期愁δ晚，水天旧事梦娉婷。秦丝解与春潮语，一曲《蘼芜》忍泪听。”《天遣》云：“天遣多情有别离，绿杨枝外抵天涯。粉蛾点滴牵丝出，金雁零丁怨柱移。锦字无多裁恨远，重帘不卷放愁迟。高唐梦雨相逢道，赋就春寒已后期。”《摇落》云：“摇落于今又一时，劝君减恩复裁悲。禁寒海燕原无赖，入萝江鸦不自持。石阙衔碑相望久，车轮生角得来迟。茂陵松柏秋萧瑟，留与梁鸿赋《五噫》。”《壬寅八月五日作》云：“望仙楼下万人喧，新进《凉州》法曲翻。想见开天全盛日，年年八月作朝元。”

亦元又有《读辛丑十月二十诏》二首云：“世论多翻覆，天心有废兴。仓皇诛管蔡，羽翼失疑丞。国狗应难噬，城狐未可凭。夜来看北斗，佳气望昭陵。”又：“百万生灵血，东朝悔祸深。易名传玉册，流涕发金。载笔他年事，逋臣海外心。祖宗遗训在，覆辙莫相寻。”《酬樊按察见赠》云：“六郡黄图接武威，极知边日少光辉。愁中岁月堂堂去，乱后山川渐渐非。浮海党人公论在，过江名士辈行稀。安危要仗隆中策，白羽终烦更一挥。”读数诗，可想见其志趣。君于庚子冬著有《庚子传信录》、《政务处驳议》诸书，言成轨则，足以垂后世之鉴诫。（以上各节，多据《平等阁诗话》采入。）

长沙杨甫观察观圭，久宦鄂省，曾入张文襄幕府。淹博罕伦，吟稿甚富。癸卯冬间来京，余于寒山诗钟社遇之。倾谈无间。备言辛亥秋冬之交，鄂中寓庐所藏书籍图画悉付劫灰。频岁流离，不废啸咏。尝示余《黄鹤楼书感》四首云：“羊质居然虎有皮，怯豺悦草讵非宜。谁教玉斧区瓯脱，欲涸铜山豢弄儿。黄屋娱情聊复尔，绿林思逞欲何为。讠移台累债纷南北，不信波埃后事师。”“一从大陆竞龙蛇，其血元黄每蘖芽。贰负有尸仍斗野，封犭希嗜杀况如麻。相煎终刮同根豆，化碧微闻并蒂花。<骨此>骨高原竟何意，只应搏土悔灵娲。”“精灵炯炯在黄书，若有人兮密儆予。不惜锦缯诒裸壤，劳钟鼓飨爰居。铜驼典午防先溃，玉马商辛社亦墟。自昔滔天宁此烈，汨陈何计免其鱼。”“五月江城此滞留，一年一度一登楼。鲸涛浴日金千顷，鹦冢栖烟碧片丘。题句客心南北雁。（印伯入燕，子大寓沪，去年均有和予登楼之作。）接天帆影去来鸥。怀人念乱都无谓，为吸长波荡古愁。”四诗感愤时事，慨当以慷。第一首“黄屋”、“绿林”一联，似觉言之过激。后三首均语重心长，令人百读不厌。“同根豆”、“并蒂莲”一联，怨而不怒，洵为《小雅》遗音。

鄂中为甫久居之地。近岁亲睹沧桑，时发悲慨，一篇之中三致意焉。集中又有《晨登黄鹤楼》三律，兹录其二云：“往事昆明有劫灰，似洼似臼尚枚枚。伊谁家世传降表，始信通衢孕祸胎。明哲经纶同不腊，湖山粉饰也需才。连翩荀费云中鹤，可识丁仙化鹤来。”“才到青莲被魔，一楼槌碎待如何。更<片戈>混沌仍无窍，只学刑天滥舞戈。地险依然带蛇豕，江声尽日走鼋鼍。野鸥笑我低徊久，袖手凭阑看逝波。”又《咏废宅》云：“才人厮养都萧瑟，无恙西风飒飒来。尽有池亭销折戟，尚夸帷幄扇清埃。滥觞不信岷波恶，穿石微缘岱ニ开。大好家居付君辈，漫嗟遗宅满蒿莱。”甫集名《环中庐诗》，自壬子正月以前所为诗均已自行编定为七卷，第八卷以后悉为近作。断句之卓然可诵且足资史料者，如《和华履端试笔》诗云：“正统余分消聚讼，升平据乱在何书。”《席间晤周屏侯赋赠》云：“沧桑对酒成千创，烟柳娇春欲二分。”《叠樊山中秋韵》云：“故国文章哀庾信，大师篆籀有樊深。”《遗兴三叠伯严韵》云：“万事都成珠买椟，一枰浪掷玉为埃。”《四峰五十生日和韵补寿》云：“秋宵有梦应为鹤，兹世能天只羡虫。”“一官舒卷云俱澹，万怪掀腾海怒飞。”此外俊句名章，尚难枚数。

甫五律饶有唐音，盖由致力甚深，故落笔无凡响也。如《阴历七夕和子大蠖居韵》云：“人间与天上，同此贮离愁。蛛网微明牖，蟾光不满楼。年华看水逝，河汉笑天囚。那似散仙好，骑鲸十洲”。“阴阳区汉历，小别换乾坤。良会当何夕，无因句攵九门。顽云乌鹊渡，巧缕凤鸾村。起视长河影，微微有梦痕。”《戏和子大白发》云：“星星堪十载，濯濯又今时。一怒冠难振，先凉镜不知。郊心吟寸草，羊妇笑机丝。太息今微管，吾衰感仲尼。”又《和叔瑜城北酒楼集饮》四律，兹录其二云：“风云方ㄈ扰，物外一相携。野潦浮纱帽，（楼临池上，为古纱帽塘。）繁花照鬓丝。莺缘雨，ア意惜春迟。日共亡何饮，言嗤漆叟卮。”“一碧沅湘涨，维舟有故人。合离惊隔岁，歌哭遣余春。桃洞空招隐，匡山梦结邻。卅年行脚惯，俱未息风尘。”

及门黄秋岳秘书，所著《聆风移衤集缀》采摭甚富，持论亦极精审。中有论诗一则云：“古人诗多寓意，以得言外味者为佳。如咏云诗，王荆公句云：‘谁似浮云知进退，才成霖雨便归山。’意美之也；又宋人句云：‘无限旱苗枯欲尽，悠悠闲虚作奇峰。’意责之也；汪东山句云：‘闲云莫恋山头住，四海苍生正望恩。’意勉之也；陈狷亭句云：‘怪纷纷频出岫，不曾行雨竟空还。’意讽之也。用意不同，各有其妙。”狷亭名沂震，字起雷，苏州吴江人，著有《微尘》、《敝帚》二集。自幼至老，左图右史，性好山水。康熙中作令川南，视学山左，所至莫不登临凭吊。玩咏云诗，当时必有所指，若为患得患失、吏而素餐者发。世之浓于宦情、淡于民瘼而终不免屏弃于仕途之夫，诵此当知所儆矣。

及门张玉裁同书，直隶雄县人，京师大学文科毕业。好为近体诗，功力不深，时有佳句，且于时事每致深慨，亦今世之有心人也。如《晚眺》云：“北望胡尘惟一恸，东封况有虎狼秦。何心更作观棋语，说与长安卖卜人。”《讽世》云：“小盗身诛大盗侯，几人掉臂彀中游。侯能窃国偏无恙，笑尔愚氓死一钩。”《秋日游颐和园》云：“飞甍杰栋古阿房，径曲循游趁夕阳。花色风寒犹向日，山容秋老渐含霜。红蕤冷坠宫人草，黄叶残摧帝子乡。剩有铜驼相对卧，荒榛零雨感沧桑。”断句如《秋感》云：“哀颜笑比霜中叶，厄运艰于创后棋。”《咏吴淞驳台》云：“天祸中原龙斗野，地临沧海水朝宗。”《决口遇雨即事》云：“椎沈大陆援非易，滴破苍穹补亦难。”造语极为刻挚，有壮士拂剑，泣然心哀之概。

汤颇公（用彬），湖北人，肄业京师文科大学。熟于史事掌故，著有《新谈往》一书。自述绿起云：“‘谈往’者，谈往事也。前明之季，花村看行侍者端居幽忧，有《谈往》之作。余北游十余年，目击晚清朝政紊乱覆饣束之状，爰取丁酉新政初萌，迄辛亥清祚告终，十五年朝章国故、稗官野乘，及其亲得之耳闻目睹有关时局者，作为是编。”姚梓芳为作序，谓颇公能以历史眼光察政局迁变，毫素之下，别其深心。词笔亦雅驯绝俗。他日修光宣纪事本末者，不可不参考是书也。《新谈往》中所录近事，可采者甚多，兹附录宝竹坡父子事三则于后，以见一斑。竹坡先生固以直臣而兼诗人，光绪朝卓卓可传之人物也。

前清之季，宗室中最明达者无若宝竹坡父子。竹坡君名宝廷，痛朝政不纲，于典试福建回京覆命时，道经浙江，（《新谈往》原书误为在浙督学任内事，兹为更正。）娶江山船妓女。复上疏自劾，部议落职。竹坡往来西山，以诗酒自娱，洒然有遗世之志。尝有句云：“微臣好色由天胜，只爱风流不爱官。”其傺可想。其子斋富字伯福，官庶常。余丁酉居京时，见其《告八旗子弟书》中有句云：“民权起而大族之祸烈，戎祸兴而大族之祸更烈。”所谓“大族”者即指八旗。亦若逆知庚子之变与去年革命之事者。当时八旗人士詈伯福者盈耳，指为妖妄者十人而九也。伯福既为书告八旗子弟，又与吴彦复君保初办知耻学会于宣武城南，奔走叫号，所至强聒。而一般士大夫率掩耳而走。戊戌政变后，徐荫轩指为妖人，以宗室故得免诛戮，而令其妻父联元严加约束。伯福既常居岳家，以诗酒自晦，间为联元说时局大势，联甚韪之。拳乱起，联元力陈拳不可恃，遭骈戮。伯福痛其外舅之为己而死也，则大恸。联军入京，遂与其弟富寿仰药死。临终为绝句二首云：“衮衮诸王胆气粗，竟轻一掷丧鸿图。请看国破家亡后，到底书生是丈夫。”“薰犹相杂恨东林，党祸牵连竟陆沈。今日海枯见白石，两年重谤不伤心。”玩其词踌躇满志，真有视死如归之乐。丁酉夏，余于友人席间晤伯福，其为人勇于自任，虑一事发一言，千人非笑不顾也。记通州张季直赠诗中有句云：“坐阅飞腾吾已倦，禁当非笑子能雄。商量旧学成新语，慷慨君恩有父风。”可以为伯福写照。

何鬯威《芬室诗话》云：“罗瘿公（敦{曰融}）诗清婉明秀，别具格调，余诵之最久。《掩关》云：‘掩关独梦满钗尘，似水钿车向玉津。花底珍禽成小，柳梢斜日映孤颦。饧箫闻罢初添病，带眼宽余稍厌春。后约蔷薇都负尽，未任沾酒一伤神。’《法源寺丁香盛开约瘦唐蛰庵石遗尧生昀谷叔海毅夫同游》云：‘梵馆清深背市喧，檀乐千树碧当门。讫春花事烦车毂，斜日风轩餍笑言。阅世青鸳成小聚，后时红萼负晴暄。庸知楚客携蛮，中有催诗一钵存。’《春尽日蛰庵招同崇效寺牡丹花下饯春因呈病山京兆》云：‘昨夜东风取春去，荒留得一分花。寂喧车马从僧说，迟暮园林况日斜。孤艳风前宜自惜，故人地下足长嗟。（丁叔雅同游，今已下世矣。）使君莫靳深杯醉，尚有楸英殿物华。’”

鬯威又云：“林暾谷《晚翠轩集》有《和友人韵》云：‘锦车使者归来晚，雾阁云窗又起家。楚岫梦回洵美矣，汉宫望久讵非耶。君王自失商于地，颜色能骄西海花。生不逢时尚倾国，也将续命托琵琶。’此指仅彩云曾匿暾谷，故有此咏。‘君王’句疑指洪侍郎帕米尔画界事。”

鬯威又云：“歌者贾璧云，明慧颖秀，善睐曼声。罗瘿公赏之，尝有《排日观贾郎登场书示荷庵》云：‘翠舞珠歌小中兴，倾城一顾自相矜。已拚颠倒欢场共，还遣沈忧酒力胜。月影山河怜破碎，梦中心事不飞腾。虞渊顾影吾宁讳，日礼华尔亦能。’又云：‘短策京华后尘，偶然笑一相亲。江山纵好吾安往，奈此风流绝代人。’”

辛亥革命之举，将数千年帝制一旦推翻，洵为空前绝后之盛事。世之论者，均以此次革命为政治革命，与种族主义无关，故能合五族人民，成共和政体。然当南京政府成立之日，曾以种族说祭告堕陵，未免所见不广矣。扬州陈含光有七古一首咏此事，云：“提三尺剑臻帝基，朱翁刘季两布衣。遮罗四海若反手，天戈一指皆来归。畏神服教至今日，邱垄尚致鬼与机。自秦以还几千载，称王称帝交{非女}々。帝王寇盗岂有界，成曰天命败则非。要视神器为一物，有大力负天不几。辍耕初念侥幸耳，遑以水火为民祈。俱言天授帝者出，涤荡敝俗销淫威。汉家十事九秦法，明更元命去者几。千谀百谄出史册，论德遽与天巍巍。儒不信心好信耳，百世有颂谁敢讥。中华帝制今绝，更易名号变帜徽。山翻海倒天地辟，蠕者能动者飞。明清孰怨孰为德，等以一姓制九围。上陵焚燎告光复，世无识者有恐意。荒陵日落气象古，松栎夹道绿且肥。徘徊欲发广武叹，舍华盛顿吾谁依？”

陈含光字孙，名延华，江苏扬子人，含光其别号也。《芬室诗话》云：“多孙家承郡望，生长见闻，早慧笃学，无殊寒，故能博极文史，有声于时。好校勘群籍，兼治金石文字，并具经法，有顾涧苹、赵味辛、沈西、张叔未之风。雅好宾客，每丁上春，园沼卉木丰美，辄许过从闲讠燕，摩娑碑版卷轴，兼陈伎乐，醉而歌讽，往往达旦。曩岁抱骑省之戚，因取汉武帝思李夫人赋‘佳侠含光’之语自颜其室。吁，可悲已！工书，仿张樗寮；善画，摹王叔明，皆精妙。最工诗，声韵清异，风格遒上，而自然谐雅，不同细响剽光，惟颇知慎惜。余每┢写，流播略多。扬州盐荚利薮，俗竞锥刀，里有才人，无能矜尚。使山尊、秋玉复生，则当北面事之矣。”

含光近体诗清远闲放，超然尘之外。如《孤行》云：“孤行惘惘觉春长，巷陌垂垂近晚凉。骤雨催云开晓翠，断霞映树作秋黄。心空渐识人哀乐，时过方怜意老苍，百计有生须自快，暮鸦何事已深藏。”《听歌者唱徵兵》云：“棘门儿戏久相轻，转对青蛾觉有情。手拨檀槽声似雨，酒边蹬下唱徵兵。”《葬故室于先母茔次，既毕工，风雪宿苏庄丙舍》云：“郁郁千春竟，茫茫百念孤。人间桑到海，地下妇从姑。野雪鸣更急，窗风蜡泪枯。中年吾渐逼，温酒看黄垆。”“东极扶桑表，西穷弱水边。何山埋我骨，他日待高天。佚荡轻乡里，低徊为墓田。三更好风雪，匹马梦山川。”《中秋对月》云：“我欲停杯问月明，悲欢应只是虚盈。若当愁虏光偏满，何怪人间事不平。皓魄顾余如有语，红尘久恋太痴生。乘风倘有归来意，万里今宵一样情。”以上数诗均有事外远致。

近世作清宫词者凡数家，以吴炯斋（士监）、文道希（廷式）、陶无梦（衰）三家为最著名，兹各录数首于后。

吴炯斋诗云：“双成明靓影徘徊，玉作屏风尘作台。《薤露》凋残千里草，清凉山下六龙来。”此咏世祖时皇后董鄂氏事，本吴梅村《清凉山赞佛诗》。又云：“家人燕见重椒房，龙种无端降下方。丹阐几曾封贝子，千秋疑案福文襄。”原注云：“福康安，孝贤皇后之侄也。封贝子，赠郡王，二百余年所仅有。满洲语谓后族为‘丹阐’。”案：福文襄之父为傅恒，谥文忠。高宗《悼傅文忠》诗有“汝子吾儿定教培”之语，亦一证也。又云：“雏鬟生长羌西，钿合无情宠剑携。帝子不来花已落，红颜黄土玉钩迷。”此言高宗时回部某女事，见王壬秋《湘绮楼文集》。近人丁秀夫（传靖）诗集有《宝月楼词》七古，亦咏此事。今宝月楼为总统府之正门。吾乡孙景贤（希孟），今岁仲冬来京，作《都门衤集感》五律数首，有“宝月楼前月，依然照女墙”之句，尝于席间为余述之。

炯斋诗之咏孝钦后轶事者，如云：“大稚斋中写折枝，丹青钩勒仿筌熙。江南供奉虽承旨，不及滇南女画师。”注云：“内廷画工皆吴人。光绪间，昆明女史缪素筠承直垂三十年。‘大雅斋’，孝钦自署斋名也。”又云：“北狩经年跸路长，鼎湖弓箭望滦阳。两宫夜半披封事，王玺亲钤同道堂。”注云：“垂帘以后，在热河时颁发谕旨，皆钤‘同道堂’一印，盖文宗末命，亲付孝贞、孝钦者也。”又云：“纳兰一部首歼诛，婚媾仇仇筮脱弧。二百年来成倚伏，两朝妃后侄从姑。”注云：“入关以前，与叶赫纳兰部以争婚姻事灭其部落。‘纳兰’即那拉也。”又云：“赵家姊妹共承恩，娇小偏归永巷门。宫井不波风露冷，哀蝉落叶夜招魂。”注云：“庚子之变，珍贵妃死于宫内井中。”又云：“千步廊前竦碧岑，佛香阁上恣登临。长衣地盘旋上，亲挽舆有福金。”注云：“孝钦在颐和园，每日必登佛香阁游览。阁在万寿山之颠。废端王之福晋日侍左右，亲为扶舆。大阿哥之入嗣，福晋之力也。‘福金’即福晋。”又云：“翔鸾飞舰棹湖波，天上嬉娱乐事多。不爱内家妆束贵，居然雨笠与烟蓑。”注云：“孝钦率后妃于园照像，用渔家装。”又云：“赖梦山人冰雪姿，婕妤宠幸冠当时。焚香纟肃佛应多暇，自绘林峦缀小诗。”注云：“穆宗之瑜贵妃，自号‘赖梦山人’，能诗画。”

陶无梦所为清宫词，凡七十余首，今坊间刊本仅录有十五首耳。其最有关系者，如云：“钉钤马佩去如飞，谙达垂鞭左右随。诏遣阿哥归祭主，黄紫辔好威仪。”注云：“大阿哥溥亻隽立二年，凡大祀，皆奉旨恭代行礼。‘谙达’，国语谓师傅授清文者，其仪视师傅稍杀。”又云：“景运门前晓色开，百官济济早朝回。御医随例听传唤，排日抄将脉案来。”注云：“戊戌九月后，景帝多不豫。隔数日辄以脉案颁示中外。”又云：“六龙仓猝幸西秦，玉骨含裹锦ブ。从此笙囊休进御，武皇归哭孟才人。”注云：“哀珍妃殉国也。”又云：“天半灯摇紫电流，玲珑殿阁仿欧洲。因一炬西人火，化出繁华佛照楼。”注云：“佛照楼即仪鸾殿故址。殿毁于庚子之乱。回銮后重修，费帑五百万，改用西式，赐名佛照楼。”又云：“园子春来柳早青，郊居景物畅皇情。轮船似报巡游信，一带长河汽笛声。”注云：“昆明湖中御坐轮舟二艘，某国所进也。”

文道希《清宫词》，均咏近三十年间事，最为雅瞻可诵。兹录数首，云：“水殿荷香绰约开，君王青翰看花回。十三宫女齐描写，第一无如阿婉才。”“桂堂南畔最消魂，楚客微词未忍言。只是夜深风露冷，黄舆催送出宫门。”“由来对语士人难，锁钥深严付内官。翠羽缥缨飞盖出，路人争作上卿看。”“画省高才四十年，暗将明德起居编。独怜批尽三千牍，一卷研神记不传。”“手折珠松梦不成，无因得见凤雏生。绿章夜奏鸿仪殿，不种桐华种女贞。”“鼎湖龙去已多年，重见曹邱板筑篇。珍重惠陵纯孝意，大臣亲省水衡钱。”“梨园子弟貌如仙，一曲琵琶万锦缠。新领度支三品俸，江南羞杀李龟年。”“珍珠帘额玉屏风，七尺珊瑚一树红。闻道宣仁传内敕，御珍移入永安宫。”“河伯轩窗透碧纱，神光入户湛兰芽。东风不解伤心事，一夕齐开白柰花。”“穷海孤臣赋《式微》，鼓笳声紧帛书稀。洞庭张乐君须记，莫使冤禽海外飞。”“九重鱼钥重严宸，东苑关防一倍真。卅载垂衣勤俭德，愧无椽笔写光尘。”道希文学优美，久居侍从清华之选，且珍、瑾二妃未入官时，均受学于道希，故所见所闻，较为亲切。“东风不解伤心事，一夕齐开白柰花”二语，尤为世所传诵。此诗即咏珍妃投井，与炯斋之“宫并不波风露冷，哀蝉落叶夜招魂”，可称双绝。

道希诗中“画省高才四十年”一首即咏瑜贵妃事，与炯斋之“赖梦山人冰雪姿”同一用意。惟赖梦山人实不仅以诗画见长，炯斋之诗尚未揭其真相。德菱女士（裕庚之女）《宫闱秘记》称瑜妃为中国女子之最有才智者，且于西政西学，靡不通晓，良非虚誉。孝钦临朝，批阅廷臣章奏，大半由瑜妃襄助，故四十年中纬武经文，多中肯要。道希一诗能传事实，后世考求宫史者，宜取为佐证矣。附录德菱女士《宫闱秘记》云：“余在禁城宫中，曾遇同治帝之妃三人。帝崩后，三妃皆寓禁城巾，为太后作女红，以消磨岁月。余既与之遇，乃知彼等皆深受教育者。中以瑜妃尤为颖慧，能诗工乐，堪称中国女子中之最有才智者也。且于泰西各国之掌故俗尚，亦无不了然，令余为之惊服不置。彼于各事，似无不知其大略。余尝问之，奚以畴昔从不之见？彼答非太后召则不入觐，今太后既来禁城，故日谒之矣。一日，余接诸妃书，邀余过从。其居屋与城中他屋分隔，而宽厂亦不及之。陈设简朴，仅有太监及女仆数人供奔走焉。诸妃自称性习宁静，块然独处，自乐其乐而已。至瑜妃之室，则四壁图书，颇饶雅趣。并出诗数章以相示，中多凄戚之音，有所感也。妃殊主张设立学校以教育女童，盖以其中之能写读者如凤毛麟角也。并助余随时以此言进之太后。妃并主张以泰西之治施于中国，惟殊不欲延用教会中之教员，因若辈常借他题以发挥其宗教主义，恐招华人之忌也。”

珍妃投井之事，闻者咸为悲叹。或云当庚子拳祸滔天之时，德宗从孝钦后仓皇出宫。珍妃素为德宗所眷，誓欲相从。总管李莲英实推而堕诸井中也。内监之惊毒无人理，乃至于此！洵可愤惋。王苹珊前辈乃徵有《落叶词》四首，情韵苍凉，足当诗史。同时和者甚多，莫能及也。诗云：“秋撼三山奈别何，流光激箭下庭柯。金仙掌畔荒荒影，玉女池边瑟瑟波。此日韶华随水逝，旧时庭院得春多。娇姿一种芳菲色，不信冰霜意有颇。”“亭亭珠树植名园，黄蝶西风又几翻。浓翠自迎朝旭彩，清钟忽堕晓霜痕。一庭衰草争怜影，百尺寒枝不庇根。吹到师涓商调急，《玉阶》哀怨向谁论。”“自拂荆尘判玉条，雪埋冰冱几经朝。歌翻《独漉》伤泥浊，曲写《哀蝉》感翠凋。铜辇再过秋似梦，碧沟一曲怨难消。白杨路断鹃声急，谁向荒郊慰寂寥？”“依旧空庭碧藓枝，凄清日色冷燕支。重来金谷飘烟地，又到银瓶合冻时。南雁叫群千里断，夜乌梦一秋悲。长空愿止回风舞，为惜飘零最后枝。”此四诗都下传钞殆遍，一时有“王落叶”之称。苹珊前辈在谏垣时甚著直声，出守赣州，曾刚父参议习经赠诗有“匡床谏草留残箧，归路荷花感圣恩”之句。

曾重伯前辈广钧有《庚子落叶词》十二苜，俱咏珍妃投井事，托为姬人华秀芬（金婉）所作，见于《平等阁诗话》。兹录七首，云：“甄官一夕沦秦玺，疏勒千年出汉泉。凤尾檀槽陪玉辇，龙香宝珞殉金钿。文鸾去日红为泪，轻燕仙时紫化烟。十月帝城飞木叶，更于何处听哀蝉。”“赤阑回合翠沦漪，帝子精诚化鸟归。重璧招魂伤穆满，渐台持节召贞妃。清明寒食年年忆，城郭人民事事非。宝瑟流哀弹《别凤》，寒鱼衰雁尽惊飞。”“银床玉露冷金铺，碧化长虹转鹿辗。姑恶声声啼苦竹，子规夜夜叫苍梧。破家叵耐云昭训，殉国争怜李宝符。料得佩环归月下，满身星斗泣琼琚。”“王母传筹拥桂旗，阖门宣敕肯教迟。汉家法度天难问，敌国文明佛不知。十宅少人簪白柰，六宫同日策青骊。昆明池上黏天草，只托微波诉{艹卷}ご。”“帘外晓风吹碧桃，未央前殿咽秦箫。石华广袖谁人揽，沈水奇香定未烧。荷露有情同粉泪，菱波无赖学纤腰。云袍枉绣留仙褶，碧海青天任寂寥。”“姊弟双飞入望仟，凤帏元自赐恩偏。赏花昔昔陪铜辇，斗草朝朝费玉钱。秦苑绿芜悲夕照，梁园春雪忆华年。身名只合埋青史，何水何山认墓田。”“搦蝴灵风起绿萍，幽怜断续掩春星。白杨径断闻山鸟，红藕行疏度冷萤。关塞梦魂悲岁月，水天愁思接丹青。銮舆纵返填桥鹊，咫尺黄姑隔画屏。”重伯此诗，可作珍妃小传读，惟于“落叶”字面绝不萦拂映带，为与苹珊京兆作矣耳。“姑恶声声啼苦竹，子规夜夜叫苍梧”十四字，允称绝唱。昔人过枭矶孙夫人庙，题联云：“思亲泪落吴江冷，望帝魂归蜀道难。”夜梦夫人来谢。窃谓重伯此十四字，倘珍妃地下有灵，亦当肃环佩以申感谢也。

金武祥《粟香二笔》有《石溪食人叹》云：“兵尘涨空不见天，荒郊寂历无炊烟。饥民袖底藏白刃，日斜潜倚颓垣边。弱女伶仃来乞食，张口无声面漆黑。饥民突前白刃露，女言未毕身已仆。自怜此躯饥不肥，肉少未足充君饥。不死刀头即道路，今得早向黄泉归。君不见豺虎不忍残其群，世间乃有人食人。呜呼，世间乃有人食人！”此诗语语真、字字悲痛，非目睹乱离之惨者，不能道也。比岁各省叠经革命之祸，陕西、河南均有人相食之事。东南诸省，素称殷阜，而农工商贾，靡不失业，噍然鲜有生人之乐。蠹民豪右乘此时机，创夺他人之财以为己有者，不知凡几。甚至毁弃圣教、戕贼人心。盖精神上率兽食人、人皆相食之事，已数见而不鲜，殊可叹也。

辛亥革命之役，悉由报纸鼓吹、学生附和而成。尤可笑者，女学生动之兴，更视男学生为烈。苏、沪两处均有女国民军及女子北伐队之组织。此辈多系京津女师范学堂之学生，利用南军优给之月俸，思欲“直黄龙，犁庭埽穴”。（此八字系女子北伐队所登告白。见辛亥十月时报。）不知彼之父兄，靡不宦游北方。孟子所谓“率其子弟，攻其父母”，不意数千年后实见此事，亦奇谈也。沪、鄂、粤诸埠均有红十字会，率以女子任救伤护病之事。此举本效法欧瀛，而变本加厉，幻状百出。妖姬游女，咸以十字巾为标帜，游行街市，目挑心许，遂致为世诟病。杨云史部郎鉴莹《江山万里楼诗钞》有《新江南竹枝词》，其第一百云：“十字红巾胸际堆，床前蹀蹬夜深来。健儿欲得红颜顾，争向沙场肉薄回。”盖有慨乎其言之也。

云史为莘伯前辈崇伊之子，早岁工吟咏，通知中外之故，颇负时望。所著诗稿甚富，中多感愤时事之作。名句如《壬子九月入都有感》云：“石鲸几见千秋恨，玉马犹疑万乘来。”《京口夜泊》云：“宦情随白雁，诗价压黄金。”均非凡笔。余于癸丑冬月作题词二首，云：“惊人奇句郁风雷，金殿犹疑万乘来。聪马家声夸直谏，《戏鸿》妙墨擅清才。百篇诗卷鸣长剑，两字科名付创灰。人海浮沈惭落，输君词翰压邹枚。”“艳说红颜爱健儿，从军苦乐几人知。参军俊逸无凡响，方朔谈谐为愤时。岭外曾瞻梅使节，江南唱《竹枝词》。黄金诗价休相较，我视黄金腐鼠遗。”

余题云史诗稿，有“两字科名付灰创”之句，因云史中光绪癸卯顺天榜，名列第二，俗称为“南元”。盖科场旧例，南七省人应顺天乡试，不能得解元也。（三江、浙、闽、两湖为南七省，其试卷编为皿字号，名曰“南皿”，别有“中皿”、“北贝”等字号。）余于光绪癸巳中顺天恩榜，名亦列第二，故诗中及之。有清二百七十年中，吾邑状元共有六人，南元只有四人。科举人才，久已为世诟病。结习未忘，谈此琐琐，殊自笑也。先高祖吉士公，字子潇，著有《天真阁诗文集》。乾隆乙卯江南乡试、嘉庆乙丑会试，均名列第二。集中有“泥金帖子耀春屏，注定文昌第二星。华岳何曾低泰岱，惠泉岂必望中泠”之句。余于甲午朝考，亦以第二人得厕馆选。先赠公赋诗志喜，固深冀小子之学成名立，祖武克绳也。二十年来浮沈人海，落自伤。今更亲睹沧桑，饱经忧患。追忆甲午年拙作《纪恩》诗，有“随人踏上含元殿，念祖宜登绳武堂”之句，历历前尘，恍如梦境，痛修名之不立，悲嘉Т之难言，不禁浪浪欲涕矣。

云史之从弟潜甫，原名朝彦，今改名е。年少好学，喜为诗，近岁与余时相过从。其从侄随庵，原名佛保，今改名济，与之同岁，濠叟先生沂孙之曾孙也。倜傥不群，能传家学，尤与余相契洽。二君均为吾邑后起之英俊。潜甫工于诗；随庵工于文，且究心经世之学，吾未能测其所至也。潜甫近有赠余一律云：“叹息风尘方Е洞，竟从人海识经师。仙山猿鹤期公寿，海国鱼龙郁我奇。《诗史》百编传野乘，光芒万丈照宏辞。程门立雪二三子，衣袂联翩载酒随。”

杨琼字叔玉，又称柿平樵叟，云南之名宿也。年将七十，好学不倦。癸卯夏间，被选来京，为参议院议员。是年两院议员选举时，多由党派把持与金钱运动。凡交通便利之处，如苏、浙、津、鄂、粤诸省，其风尤甚，故鱼龙混衤集，万怪毕呈。惟边远各省尚有古风，投票者率采平日声望以应选。若滇南，若甘肃，诸议员均负时望，远出他省之右。滇南尤多兼擅政事、文学之材，如赵樾村（藩）、袁树五（嘉谷）、王豹君（人文），其尤著也。叔玉并与诸君有韦弦胶漆之契。尝题余《诗史阁图》云：“手删周诗《三百篇》，懿惟宣圣开其先。有唐一代更蝉噪，编订又许遗山贤。吴中卓卓有孙子，远抗前徽辑《诗史》。网罗四礻冀清人诗，杰阁高吟泖湖水。可怜京邸起尘雾，独拥缥缃守幽愫。但同猿鹤联古欢，不与鸡虫较气数。百年世事驹过隙，风雅正变足分晰。岂独盛晚形妍媸，还可治乱参消息。况今国粹都消亡，大雅之轮畴扶将。幸君骚坛执牛耳，朋飞万鸟鸣归昌。嗟我滇南七十叟，国会贡言牛马走。就尘箧草乞斧斯，自笑千金享敝帚。”樾村、树五诸君亦均有见赠及题图各诗，他日当汇刻之，以见癸丑国会中未尝无风雅之士，非尽黄茆白苇，以国学为土苴也。

叔玉尝司铎晋宁，修明文庙礼乐，裁减诸生入学经费，士林翕然称颂。后因晋宁州胥役无故逮系诸生，与州牧力争不得，遂弃官归里。其《留别诸生》五古十章有云：“彼妇肆谣涿，忠忱悄以。柴桑及兹返，松菊三径深。”又云：“抱璞屡遭黜，按剑多不平。何苦受羁绊，坐兹烦恼城。黄鹄千里举，缯弋宁能倾。保此岁暮姿，金石应同贞。”又云：“贾谊且见谪，屈平徒疏狂。兰蕙黯楚畹，奚论苕与{艹忘}。”三复此诗，可以知其品学矣。

近二年来，都门景象，日异月新。尝于报纸见有《新北京竹枝词》数十苜，非一人所作，均但署别号二字，无从访其真姓名也。兹录其最有关系及最有风趣者数首于后，以备轴轩之采。如髯云诗云：“政局纷纷类奕棋，本来约法尚临时。四番总理曾更换，内阁从新组短期。”“一从庚子议和成，中外联欢两不惊。试向东交民巷看，今年各国又添兵。”“勋章时恨牌儿小，礼服惟求帽子高。总统府中开晚宴，怅无燕尾首空搔。”百里诗云：“政客连朝竹战劳，部名俱乐挂牌高。寻常消遣千金注，要比前清贵胄豪。”“乞食金门笔一枝，街衢气象忽迁移。画龙伎俩描摹熟，又换新民五色旗。”逸云诗云：“嘉禾文虎大勋章，最好时行中将汤。莫笑共和名器滥，汉家厮养化侯王。”“窄袖蛮靴色色新，招摇过市彼何人？比肩比翼循西例，马走双头车四轮。”湛园诗云：“画里黄龙懒负舟，云深蓬岛任勾留。宫花寂寞无人管，十二珠帘不上钩。”“都城一洗帝王尊，出入居然任脚跟。为问大家前二载，几人走过正阳门。”暖公诗云：“中华门外是天街，绿女红男簇队来。旧日金吾呵不住，喧传海禁一时开。（原注：海子今为大总统所居，非复禁地矣。）”“近讯钟楼曝背翁，夥颐非复大王雄。沈沈内务编新姓，不在包衣佐领中。”“末路飘零几旧僚，中山名姓注云霄。白头不拜新承旨，珠串花翎事早朝。”以上诸诗，均有事实，可供野史之料，非寻常《竹枝词》所可比例也。

至其最有风趣者，如逸云诗云：“千步回栏亚字红，阿侬斜倚小廊东。雪茄吸处飘香雾，勾引游人拜下风。”湛园诗云：“踏遍虹桥拂绿杨，垂髫娇女避檀郎。农林何预蛾眉事，乘兴争来试念场。”“西来飞艇半空浮，少妇凝妆望翠楼。间到汽声拚一笑，倚栏斜坠王搔头。”“先农坛畔踏莎行，古物斑斓万象呈。徙倚回廊携笔记，隔帘时透卖花声。”“绿树阴浓笑语凉，暖风微透薄罗裳。满身花露香如海，故意攀条学采桑。”暖公诗云：“新翻乐府《万年杯》，兰蕙含芳取决陪。闻道白头谭贝勒，高歌仍媚贵人回。”“香厂繁华夜不收，氍毹新换女班头。若循供奉夷吾例，户产馨香赵倚楼。”“带酒敲门问不讠为，琵琶巷口马车多。皋陶瘦面同瓜削，争禁宵阑醉尉诃。”“一队时髦宠眷深，议郎声价重瑶琳。花芳月满缠头贱，为有累累出席金。”“世界花花一冶游，居然总长号风流。莫讥开府名称独，南北遥遥两太邱。（自注：谓陈振先、陈其美也。）”“东安市厂拥香车，一尺平梳忆六珈。摹仿女儿新结束，晚风飘拂自由花。”

甲寅人日及上元节，抱存均于南海流水音约吟朋为雅集。余以赴津门寓斋度岁，未及回京与兹胜赏。易实甫于人日赋七古云：“长松落雪铺山堂。午晴昼静疑仙乡。主人携尊玉梅下，欲为诗客苏枯肠。我思草堂过艳预，（是日余方题《蜀道寒云图》）君话苏门近林虑。（主人洹水、苏门皆有别业。）焚香读画聊赏心，八极茫茫梦游虏。从此迎春不送春，留春常住软红尘。年年人日梅花发，来替梅花作主人。”又于上元节作七律云：“银海来看一片冰，琼楼似倚最高层。乾坤舂在两三萼，雪月天加十万监。寒想东皇施橐钥，醉疑北斗近觚棱。松庵照影参能秀，同是恒河过去僧。”抱存有和冰字韵一律云：“千门九陌接含冰，不夜蓬宫十二层。彩结洛城双阙仗，影翻韩国百枝镫。舂回太液开天罅，高入广寒扪月棱。车水马龙都不管，一龛疑是在家僧。”抱存近数月闭门谢客，以读画评诗自遣，故末句云然。

闵黄山秘书尔昌，诗格俊逸，着墨不多，方地山尝以“渔洋爱好”拟之。余于《诗话》中曾录其咏日相伊藤在韩被刺事七律，以见一斑。昨又为余题《诗史阁图》，云：“翦烛谈诗过十年，（自注云：甲辰乙巳同客天津，君甫从事选诗，尝与商量体例。）人间初见海成田。山庄红豆春常在，历创文章仗尔传。”“抗手遗山侪秀野，千秋雅道未云孤。文商榷成新志，遮莫金元让曼珠。”二诗风格遒上，允为传作。今总统府秘书中，如黄山及王书蘅（式通）、沈吕生（祖宪）、罗瘿公（{曰融}），均长于文学，为南洲之秀杰。抱存与诸君至为契洽，极文讠燕之欢焉。抱存为余题五古一首，云：“先生居高阁，手辑诗成史。道咸历四朝，迨至同光止。点勘费丹黄，集辨朱紫。感旧郁幽思，<匚夹>中亦小纪。天下正嚣嚣，是谁识此旨。今来话沧桑，披图一拊髀。时人竞谋政，薄为雕虫技。不知《诗三百》，风化含至理。大雅未沦缺，扶轮赖有此。”诗笔亦极卓荦之致。云南袁树五（嘉谷）于前月为余题五古云：“我昔读《唐书》，诗史一子美。化身千百亿，复为一诗史。或得子美貌，或得其神髓。字字穷时变，事事关国纪。空山鸾凤鸣，大泽龙蛇死。诗老寄生涯，词伯森壁垒。斜街问花事，秀野拜诗鬼。视今犹视昔，高秋野云紫。沧桑嗟万变，吾道贯终始。愿以苦吟身，入君画图里。”树五此诗与抱存诗体、韵皆同，可称双壁，特树五以雄健胜，抱存以疏宕胜耳。

贵阳陈筱石尚书师夔龙攵历中外，声施烂然。为政务持大体，所居民乐，所去民思。近三十年中之名臣，秀水陶勤肃、南皮张文襄二公实为冠冕。得贵阳尚书配之，可称鼎足矣。三公均起家甲科，久任兼圻，历试盘错，不震不惊。辛亥秋冬之交，尚书方督直隶，扌耆拄艰难，勋高力瘁。迨宣布共和之前数日，廷旨准予给假，旋即退隐林泉。出处进退，具有本末。当去官之日，曾作四律留别宫绅土庶，论者称其哀而不怨，和而不流，深合《三百篇》之旨。诗云：“茫茫难问梦中天，草草劳人暂息肩。赐履忝居群牧长，挂冠犹及国门前。<蒙毛><童毛>自笑羊公鹤，哀怨空闻蜀帝鹃。七十二沽春水绿，（卸任适值立春。）烟波江上好停船。”“惭愧苍生望雨霖，十年旄节主恩深。来大陆风云幻，忍见虞渊日色沈。谁为两间留正气，剧怜一病负初心。河桥多少新栽柳，雪后婆娑感不禁。”“多谢群公卧辙劳，早从市上识荆高。昭能创霸先延隗，萧愧无规赖有曹。秦地十城求趟璧，吴淞一水试并刀。眼前无限沧桑恨，此地寻源旧植桃。”“艰难回首又庚辛，祖帐今多去国臣。华屋频添知己泪，江湖犹是秀才身。百年养士宁无报，一柱擎天别有人。寄语幽燕诸父老，彩幡仍报汉宫春。”

前录《新北京竹枝词》，尚有绮佛、窳庵两家之作，均极诙谐之趣，兹补录如左。绮佛云：“奇货争居别样珍，长安估客喜翻新。茗楼一角喁喁语，交易商量到党人。”“名利奔驰顶易摩，六街冠盖有头陀。人人削发贪朱紫，仕宦红尘释教多。”“金台旧例重求贤，礼士推敲到俸钱。三百女闾齐额手，涎他卖笑六千圆。”窳庵云：“紫垣驰道直如绳，谁遣车尘十丈腾。青琐自通门禁弛，瞻依还喜近觚棱。”“春放繁花满苑狂，新华门外露瀼瀼。未图褒鄂功臣像，先赐嘉禾一等章。”“郊天礼重燔柴地，二百年中几创灰。留与农官供垦牧，牛羊日夕上坛来。（原注：天坛隙地，农林部辟作试验场。）”“红氍一曲荡春魂，难得惊鸿露爪痕。选色徵歌名辈在，冷摊闲投海王村。（原注：梨园有女伶登场，琉璃厂书肆冷落矣。）”窳庵数诗最有风趣，惟末首所言海王村书肆之冷落，因梨园有女伶登场之故，殊非事实耳。

吴梅村《清凉山讠赞佛诗》，实暗指董妃逝世，有清世祖伤感去国，遁五台山为僧，语颇明显。董妃相传即系冒辟疆姬人董小宛，亦有佐证。近陈石遗（衍）、罗瘿公（敦{曰融}）咸有纪述，兹节录数则于后，以供研索。陈石遗云：“第一首‘王母携双成，绿盖云中来’，第二首‘可怜千里草，萎落无颜色’，均明言董姓。第三首‘中坐一天人，吐气如旃檀。寄语汉皇帝，何苦留人间’，更明言皇帝出家，脱屣万乘矣。然满洲、蒙古无董姓，于是有以《董贵妃行状》与《影梅庵忆语》相连刊印者；有谓《红楼梦》说部虽寓康熙间朝局，其言贾宝王因林黛玉死而出家，即隐寓此事者。《红楼梦》中诸闺秀结诗社，各起别号，独黛玉以‘潇湘妃子’称。冒辟疆《寒碧孤吟》为小宛而作，多言生离，而序言‘太白之才，明皇能怜之，贵妃可侍，巨可奴’，末又言‘旦夕醉倚沈香，诏赋名花倾国。当此捧砚脱靴时，犹然忆寒碧楼否耶？’《忆语》则既有‘与姬决舍’之议，又有‘独不见姬，与数人强去’之梦，恐其言皆非无因矣。”

罗瘿公云：“清圣祖四幸五台，前三次皆省觐世祖，每至必屏侍从，独造高峰叩谒。末次则世祖已殂，有霜露之感。故第四次幸清凉山诗云：‘又到清凉境，岩卷复垂。劳心愧自省，瘦骨久鸣悲。膏雨随芳节，寒霜惜大时。文殊色相在，惟愿鬼神知。’所感固甚深矣。冒辟疆《亡妾董小宛哀辞序》云：‘小宛自壬午归副室，与余形影交俪者九年，今辛卯献岁二日长逝。’张公亮（明弼）《董小宛传》云：‘年仅二十七岁，以劳瘁卒。其致疾之由与久病之状，并隐微难悉。’盖当时被掠于北兵，辗转入宫，大被宠眷。用满洲姓称‘董鄂氏’。辟疆即以其被掠之日为其亡日也。非甚不得已，何至其致疾之由与久病之状隐微难悉哉！《忆语》最后一则云：‘三月之杪，余复移寓。久居怀家正剧。晚霁，龚奉常偕于皇、园次过慰，留饮。限韵作诗四首，不知何故，诗中咸有商音。三鼓别去，余甫著枕，便梦还家，举室皆见，独不见姬。急询荆人，背余下泪。余梦中大呼曰：“岂死耶？”一恸而醒。’又云：‘姬前亦于是夜梦数人强之去，匿之，幸脱。其人尚信狺不休也。讵知梦真而诗谶，咸来先告哉！’按此当是实事，讳以为梦耳。《忆语》止于此，以后盖不敢见诸文字也。”

瘿公又云：“梅村《题董白小像》诗第七首云：‘乱梳云髻下妆楼，尽室仓皇过渡头。钿合金钗浑弃却，高家兵马在扬州。’盖指高杰之祸也。第八首云：‘江城细雨碧桃村，寒食束风杜宇魂。欲吊薛涛怜梦断，墓门深更阻侯门。’若小宛真病殁，则‘侯门’作何解耶？岂有人家姬人之墓，谓其‘深阻侯门’者乎？又梅村《题董君画扇》诗，列《题像》诗后，即接以《古意》六首，词意甚明，编诗时具有深意。第二首云：‘可怜同望西陵哭，不在分香卖履中。’第四首云：‘手把定情金合子，九原相见尚低头。’盖谓姬自伤改节，愧对辟疆也。第六首云：‘珍珠十斛卖琵琶，金谷堂深护绛纱。掌上珊瑚怜不得，却教移作上阳花。’则意更明显矣。向读梅村此诗，多谓为梅村自伤之作，词意多不可通，无宁谓指小宛之为近也。龚芝麓《题影梅庵忆语》《贺新郎》词，下阕云：‘碧海青天何限事，难倩附书黄犬。藉棋日酒年宽免。搔首凉宵风露下，羡烟霄破镜犹堪展。双凤带，再生翦。’所云‘碧海青天’、‘附书黄犬’、‘破镜堪展’皆生别语，非慰悼亡语也。董妃之为董小宛，证佐甚繁，自故老相传已如此，近世惟冒鹤亭（广生）辨之甚力。盖鹤亭为水绘园旧主，不愿使园中美人为他人所夺。然恐讼辨未必能胜耳。”

顷见报端有署名“疑始”者，作七律二首，颇似吾意中所欲言。题为《旧历甲寅人日，与诸公城南讠燕罢，次通叔岁不尽三日游江亭韵》，诗云：“浮家喜傍子云居，旅食频年笑计疏。四海犹余双足健，平生修到一锥无。消磨白日惟耽咏，搜索天扃爱著书。百岁匆匆几佳节，中原又是洗兵初。”“扰扰王城暂驻身，携尊人日向郊。招来湖海能诗客，尽是苍桑历创人。万事何常凄过翼，余欢未坠系清尘。安排日日联嘉会，纵酒酣歌过一春。”“无”字、“尘”字韵两联，感慨深婉，若与余有同感焉。他日当从易实甫、黄哲维二君一询此君之姓氏耳。

自总统府移入三海后，抱存居于南海之流水音。尝于书斋邀罗瘿公（敦{曰融}）、闵黄山（尔昌）诸君宴集。汪鸥客（洛年）为作《寒庐茗集图》，以纪其事。抱存自题一律云：“南园佳气拂诗筵，座尽城南尺五天。且煮冰泉试龙井，还浮大白吸鲸川。忘年卢李兼师友，结绶萧朱皆俊贤。画似倪迂有鸥客，挥毫落纸满云烟。”瘿公云：“蓬户朱门岂道林，虬松怪石气萧森。丹青曹霸开生面，濠濮庄生有会心。客位终悬榻下，家居微似入山深。风亭听水酬孤峭，重画浮瓜踞竹阴。”梁众异（鸿志）云：“液池一角未荒残，中有畸人警岁寒。自写幽忧成独往，强标清赏泥朋欢。千桑万海供谈茗，菊后梅前此倚兰。历创瀛台东去水，等闲休作画图看。”黄哲维（）云：“主人早挈仙舟侣，来结高斋半日缘。此意可怜水石，胜游犹惜欠风泉。凌寒苍翠容难改，入画溪山晚愈妍。长遣清音生寤寐，羡君心法得安便。”吴辟疆（闿生）云：“谁知云汉昭回地，有此风流跌宕人。问寝龙楼朝采焕，垂竿鳌海碧漪春。三山犭爰鹤依真逸，一代雎麟仰至仁。簪笔近前还有幸，蔗浆先乞一杯新。”罗、梁、黄三子诗均清新俊逸；吴诗气慨亦自宏阔，惟“问寝龙楼”及“一代雎麟”二语，用典颇形黏滞。抱存深以余言为然。

此图作序者有数人，以吴襄之（廷燮）、易实甫（顺鼎）二家为最。吴云：“癸丑之冬，统一车书，宾享极。元和赋颂，式协韩柳；太初礼乐，制自谈遂。弃剑之士，耕于绿野；下极之叹，息于红女。我抱存公子命俦啸侣，刻烛裁诗。梁园之客，皆为玉溪；方水之吟，有如履道。枚工马速，盖曰兼之；鲍俊庾清，方斯眇矣。冰泉掩映，绛云在霄；霜林萧疏，青松自茂。开樽偃仰，策杖优游，蜉蝣天地，若忘朝市。华清之慨，谁为司勋；兴庆之楔，勉绍待制。饮浆餐菊，至足乐也！”实甫序云：“南海有亭，题额曰‘流水音’者，盖禁胜地，瀛台比邻，而在今为寒云主人读书之所也。水隔衣带，睇仪鸾殿而可招；坞藏画船，疑倚虹堂之在望。轩槛掩映，房栊窈深。宜青绿以画山，非丹朱之罔水。宋人词云：‘檀乐金碧，婀娜蓬莱。’斯境似焉。爰有翠松磊，争学虬翔；素瀑潺氵爰，时窥犭爰饮。石皆削立，将睹日观之峰；泉尽伏流，直探星宿之海。距凤阁龙楼而近，在鹤洲凫渚之间。主人读书其中，问寝多暇，于是命俦啸侣，挈提壶。招甫白以论文，延荆关而读画。沧江虹月，若登米家之船；紫泉烟霞，不下隋宫之锁。岂意轩冕之内，有此俊人；但觉图书以外，无他长物。忘驹阴之移晷，乐尘尾以谈元。老聃所称虽有荣观，燕处超然；道林所言虽在朱门，如游蓬户。以今方古，殆过之已。时则玄冥司契，协光执权，验泽腹而既坚，卜天心而渐复。水失环佩，犹疑有声；冰成琉璃，误认为地。寻诗而缘磴道，如鹤一一以上天；照影而立桥阴，无鱼六六之可数。觞咏将倦，谈谐复生。郎如虎之犬，不使卧乎阶前；汉祠如龙之马，不许驾乎门外。方其摄影也，主人如欲振衣千仞冈；方其临池也，众宾如欲濯足万里流。及其执节益恭，则主人<勹躬>々然如冬涉渊；及其推襟尽欢，则众宾熙熙然如春登台也。夫尊严之所，罕接章缝；华无之胄，不亲山泽。穷鱼濡沫，每相于江湖；候蛩感秋，始争吟于圃砌。若乃香草十步，馨桂一山，人望如神仙，自视若寒素。去天不盈尺，而谢韦杜二曲之纷华；为地仅方丈，而收壶峤三山之佳胜。寒山千尺雪，夺席宦光；庐岳一囊云，争墩宁献。其相较也，不已多乎？主人乃属汪子鸥客作图，而余为之记。”

沈吕生（祖宪）《题寒庐茗话图》云：“我是高阳旧酒徒，年来游屐遍华胥。微闻曲水流觞会，补写孤铛鬻梦图。可有樵青藏豹窟，谁先元白得骊珠。头钢。八饼如分饷，乞郡何劳学大苏。”王书蘅（式通）作七古云：“我家越中山水窟，萝魂飞弄监湖月。兰亭拓本满人间，典午风流叹衰歇。历历沧桑眼底来，五云楼阁一徘徊。谁将曲水流觞地，取傍瑶林金碧堆。主人萧散思山泽，雅好梁园旧宾客。茶熟香温藻幄开，坐翩翩聚裙屐。耻比西园侈贵游，独从北苑写丹邱。寒岩著纸见幽胜，画师声价珊瑚钩。南归举目生呜咽，劫后山川何可说。四海弥天信有之，愿听清谈霏玉屑。”沈、王二君皆浙人，夙负时望。今为总统府秘书。王君于秋间往南中省亲，备睹二次革命后吴地遗黎之惨，故篇末云然。

抱存既以《寒庐茗话图》题咏嘱余录入《诗话》，余因亦题二律，云：“美人香草奇幽思，为写烦忧集履綦。芳躅记曾游北固，嘉宾差喜胜南皮。凌虚宫阙高无极，饮水酸碱味自知。摩诘传神真妙手，液池一角缀梅枝。”“一觞一咏傍瑶林，辞世青鸳渺莫寻。地接三山余道气，风生七宛悟诗心。天光云影徘徊久，酒半茶初领略深。沆瀣十年落拓，冰寒青胜契牙琴。”余素不工诗，但取达意而已。抱存于春间曾游吴越，览金焦天竺之胜，故第一首及之。

张仲仁徵君一{鹿吝}，为今总统袁公司笔札最久，颇荷倚重。府中秘书二十余人，咸推为祭酒，不敢与抗颜行焉。诗不多作，尝为抱存题《寒庐茗话图》，云：“琼楼高处拥琴书，文采风流六代余。独抱芳心豪素，元黄龙战不关渠。”“人天福慧要双修，读画焚香趣自幽。不学《阴符》总神俊，新诗传诵南洲。”“身在蓬莱阆苑中，邹枚词赋愧难工。天教万古开奇局，灵沼灵台著寓公。”“历历思潮百感生，红羊劫尽喜消兵。年来悟到忘机妙，心与华胥共太平。”

易哭示余近作七古一首，自云：“此诗系仿君家先德《天真阁诗集》之体，君所记《诗话》不可不录入也。”题系《观小叫天演珠帘寨剧本》，诗云：“少牢祭庙囊盛矢，生子当如李亚子。劝讨黄巢伐朱温，娶妻当如刘夫人。卢龙百战俘燕主，得将当如周阳五。悲歌置酒三垂冈，男儿当如李晋王。按兵不救因弓藏，梨园搬演非荒唐。魏国夫人殊媚妩，解与刘夫人水乳。谁知赤心独眼龙，只畏玉面胭脂虎。监军者谁陈景思，受恩遗事今难知。或如当日李供奉，曾救囚军郭子仪。帅印竟落王妃手，军令将斩大王首。指挥代北鸦儿军，俯伏河东狮子吼。从古英雄畏妇人，一朝藩镇得纯臣。贪财好色原无害，杀贼擒王自有真。诙谐不背劝惩旨，我视传奇如正史。军中元帅两王妃，帐下奇儿几天子。黄幡绰与敬新磨，演出英雄热泪多。老将罢能当貉子，胡儿龙岂类猪婆。红氍毹上如花闹，青史编中似梦过。先帝伶宫惊亦老，伤心犹唱百年歌。”哭自著小说，谓王仲瞿系其前身。平日所为诗如天马行空，亦颇似烟霞万古楼。至此作则驱遣今古，纯任自然，实合瓶水斋、天真阁与烟霞万古楼为一手矣。

康长素先生有为，诗笔雄健，韩杜之遗。顷见其所著《不忍杂志》内有近数年吟稿，如《寄门人麦孟华孺博》云：“宝气埋藏不可寻，隐冲牛斗尚萧森。幽人萝薜伤春色，故国平生恐陆沈。匣剑龙鸣生锈，壁书蠹食剩沈吟。杜鹃红园林闹，同望中原泪满襟。”《己酉腊在槟屿与门人王公裕步南兰堂后园感怀示公裕，兼奇麦孺博、徐君勉》二首云：“流亡海外一星周，自笑更生十二秋。得失兴亡亲历历，险艰情伪与由由。闭门种菜英雄老，握发非人心事休。神伤不敢看时报，花下藤床搔白头。”“苍攘国事奉强邻，帷幄谋谟可有人？卿士似间召随会，椒兰有意谮灵均。东门逐猎娱牵犬，西狩嗟穷泣获麟。吾道非耶浮海久，不哀时命只伤春。”《与王公裕南兰堂园林望海云，奇梦孺博》云：“郁郁久居此，栖栖吾道休。汪洋惊海若，寂寞倚层楼。高桧参云直，垂藤绕树柔。飞云忽东走，恻恻睨神州。”《今日》云：“今日聊为乐，吾生亦已难。身名为大患，家国遘多艰。避地住无所，非人心可安。明知地狱苦，四顾且盘桓。”《南兰堂后行吟径，扶病与王公裕望海》云：“海气苍茫海浪号，日看拍岸卷惊涛。行吟蕉悴巡花径，谁作《招魂》诵楚《骚》。”数诗均沈郁顿挫，独出冠时。孺博、公裕均为南  海入室弟子。孺博弱冠通敏，少与梁任公齐名，世称“梁麦”，以比孔门之“颜闵”。南海称其“神识高远，志意沈毅，独立无闷，德器深广，世鲜知者，忧国思深，廿年同难，初志未尝或改”，其契洽之深如此。余于六年前，曾于津门罗瘿公（敦{曰融}）寓斋屡与孺博相见。其人不啻黄叔度，有“澄之不清，挠之不浊”之概。至其澹于名利，实非近世政客所能梦见也。

王公裕名觉任，又字镜如。丁酉、戊戌间，在万木草堂为学长，代任讲授之事。戊戌秋被逮，避地港澳。忧时谋国，艰苦备尝。洁白不染，十余年如一日。辛亥共和以后，粤中大乱，公裕愤郁成疾。南海召与韩树园同往东瀛，编辑今文诸经。树园名文举，深识雅度，冠绝时流，尤深于中国旧学。南海招公裕、树园至须磨时，有诗云：“十年同难并华颠，久次相传都讲贤。历金刚身不坏，出泥华净色弥鲜。商量旧学忘忧患，笺注今文待后先。寄语韩婴来授简，蓬山深处共摩研。”

戊申年德宗徂落，寰宇儒彦，靡不椎痛。康南海方作海外逋客，尝于除夕私行遥祭。祭毕后望海独立，思旧感怀，赋二律云：“鼎湖龙去只号天，南海波臣泣坠渊。大业未成殂中道，驰驱莫效感终年。孤忠永忆桥山剑，末命哀传玉几篇。惨澹明良何代事，萧条宇宙一泣然。”“十载周游大九州，戊申戊戌一春秋。孤臣死罪惭衣带，国步艰难累冕旒。斧尚思天北极，玉棺竟降殿东头。岁阑绝海看涛雪，追念维新涕泗流。”忠爱之诚，溢于楮墨间矣。

翁叔平协揆师之逝也，时在光绪甲辰五月。康南海方客瑞典北海申堪，甫闻凶问，于海上大盘陀石哭之。其时海风怒号，若助人无穷之悲痛者。因成七绝一首，云：“长天黯黯海萧萧，欲溯凄风赋《大招》。东望江南云断处，空将老泪洒寒潮。”又七律二首，云：“海山凄断海风厉，忽听山颓最痛辛。誉士岂闻才百倍，救公何止赎千身。萧何能荐登坛将，王猛曾为入幕宾。岂料十年悲党狱，竟成千古痛维新。”“昔为胶州北上书，冰河凌晓赋归欤。追亡竟累ガ侯履，变法真成商鞅车。党锢千秋话苏马，波涛万古泣徒胥。房州未出应难暝，故国相望恨有余。”翁师尝于德宗前面奏“康有为之才胜臣十倍”。师素性慎密，不轻许可，乃于南海独推崇如此其极。当时鲜有知此语者，良由温树不言之故。迨被放归田之后，刚相秉政，追论前事，以此语列入谕旨，与书画古玩同为罪案。遂受革职、永不叙用、交地方官严加管束之严谴。落井下石，惟求快意。逢蒙射羿，古今同慨！然翁师荐贤之雅，转因此而流传后世。小人之陷害君子，究何足损其毫末哉！

甲辰秋后，余每见诸同门及同年友追免翁师诗联，均择其佳者录入《诗史阁随笔》中，他日拟汇刊之，以待后人论定。张豫荃同年其淦尝以所著《梦痕仙馆诗钞》见赠。第十卷内有挽翁师四律，持论允当，笔意苍凉，有伊郁善感之致。第二首以刚、赵、英三公不克令终，互相较，谓师之退隐实为奇福，尤为确论。九京有知，当为掀髯一笑也。诗云：“直为苍生哭不休，骑箕傅说自千秋。百身可赎歌《黄鸟》，五载闲居狎白鸥。极目依然星北望，伤心曾见海西流。只今宋玉招魂处，邓尉梅花土一邱。”“羊公有鹤愧<蒙毛><童毛>，知己平生感不穷。褒鄂精神期报国，杜房相业在和衷。有人朝服归东市，（谓赵舒翘、英年二尚书。）羁客棠梨对殡宫。（谓刚中堂毅）回首秦关无限恨，算来福泽尚输公。”“只有丹心翊巨清，挂冠神武去无情。辨奸几辈知卢杞，爱士当年荐祢衡。故国风尘惊岁晚，他时月旦听公评。少陵独抱安危志，欲著麻鞋泪暗倾。”“海上仙龛跨翠鸾，闻歌《薤露》路漫漫。未颁周ダ黄金印，已下王乔白玉棺。五凤楼高诗草丽，九龙山回墓松寒。牙琴从此徽弦歇，不遇知音不复弹。”

夏剑丞观察敬观，今为农商部秘书，兼充政治会议议员。剑丞为皮鹿门先生入室弟于。鹿门诗集有所作骈文序言，余巳钞入《骈俪嘤皇集》中。顷阅剑丞《诗存》，有《哭善化先生三十韵》，情词悱恻，朴而能雅，师生感契之深，于兹可见矣。诗云：“束发方读书，塾师四五辈。咿唔六经字，敷说益茫昧。自来师伏堂，朝夕承妙诲。盲马得涂径，稍稍豁蒙蔽。始知孔子圣，传者固未坠。《尚书》疏今文，口授殊强识。烧烛夜至跋，诸生共雠对。继承欧张学，辨别刘王伪。河流石室下，如来听讲义。阿咸门生长，少孤三《礼》治。（谓予侄承庆。）夫子琴瑟旁，前后列礼器。问一辄得十，漫笔书《郑志》。贺宋富年力，熊卢亦精锐。（谓同学贺赞元、宋名、熊罗宿、卢豫章。）秋深草玄宅，同车问奇字。义宁振南学，弓旌浮湘至。尊之祭酒荀，遂称夺席戴。论罪不见案，波及举国沸。嗟哉陈仲举，先死埃雾际。卿撰章句，复壁藏数岁。脱身剑头炊，沥纸匣中泪。壬寅春三月，我方入楚赘。谒师城南隅，立雪程门外。七年病江海，思之劳寤寐。岂知两楹奠，叹歌泰山坏。愫幽告厥终，一诀成水逝。扮檀满茔碧，葬日远近会。在远缺生刍，方古颜滋愧。《小雅》久不歌，抱道诚自瘁。弟子亦垂老，对镜失宝翠。不死尊所闻，聊以俟后世。”

集中又有《题痤鹤铭》七古云：“断崖倒落十丈波，万牛负出山嵯峨。佛前片石僧言诧，神物照眼膺鼎诃。雷门去鼓字未朽，那取《痤鹤》媲换鹅。湖厅撰记尾题异，疑是顾况永叔讹。司兵王瓒类画虎，细字婉婉镌旁硪。华阳真侣有授受，贞白妙构众目我。影悬长史与椽迹，智薮直达扬羲和。宏农远祖伯英圣，支派递演皆甲科。元常老骨更营造，郁勃锋势操强戈。壬辰甲子天监岁，证以《真诰》理不磨。半阳馆刻持比并，画版帖字勤搜罗。此铭论者重冠冕，示世宏远用所摩。吴兴小儿未成就，浅夫譬语宁足多。当时放翁踏雪至，慨然尽醉西山阿。青藤下垂苍壁立，缟袂叩户风鸣珂。僧房夜护神鬼呵，肯令残碣亲蛟灶。道人鼻瘿背橐驼，濡麝割蜜为楷靡刂。蜀麻江楮不若倭，一点一画帖茧娥。不须手扪水底读，宝墨亭上长摩娑。”

同邑缪邰生通守锺渭隐于医，而诗笔隽雅，吟稿甚富。且敦尚气节，喜与名儒硕彦相晋接，至遇直言极谏之士，尤所倾慕，故与安晓峰侍御最称莫逆交，唱和诗盈尺。惜今已物化矣，前五年，余客津门，曾以《和杨昀谷比部送赵芝荪侍御启霖南归》七律六首见示。兹录其后三首，云：“碧霄云净耿银河，昂首天阶路不讹。朝贵也知马避，侯封争奈烂丰多。馈来女乐疑桓子，载得明珠误伏波。臣戆仰邀明主宥，挂冠归去肯蹉跎。”“春明门外柳丝丝，正是同朝出饯时。衡岳峰高乡路远，洞庭浪阔客帆迟。问天欲洒灵均泪，去国常怀末王悲。检点归装无长物，一琴一鹤定相随。”“澧芷湘兰最有情，放归肯作不平鸣。潞公本可容唐介，魏武犹能谅祢衡。耻学金人常默默，链成铁汉镯铮铮。圣朝毕竟恩宽大，更向长沙诏贾生。”
