　　●三编·卷一
　　
　　李之歌吟，杜之排律，元白之讽谕，温李之香奁，皆为唐人绝调。至若昌黎尊儒，异乎濂洛风雅；太祝杂兴，别於范陆田园。江湖妪唱，孰与王孟之山林；坡颍赓酬，何似韩孟之联句。安在唐宋诗无界域哉！
　　
　　自《瓶粟斋诗话初编》、《续编》出，同其说者首有善化瞿君兑之（宣颖）。兑之之书日："执事为诗虽不主一端，而示人轨则大抵导源三唐，纯乎正轨。《诗话》中举杜老《玄元皇帝庙》等诗，以为宜熟读，尤与鄙人平昔之见若合符契。盖古人之熨贴处，非於此等诗求之，不易领会。尊论拈出'稳'字，亦是此意，杜诗有极拙处，然无不稳处。"又曰："东坡是不负责人，只当人间游戏。荆公则气象法度，刚正精严，确是子产、孔明一流。光宣之间流行宋诗，亦不得谓非一进境，然矫枉过正，不无流弊。尝谓欲救其失，莫若转而求之元诗之华重、明诗之冷峭。唐以上不可几，则取法元明，尚不失为一种方便接引。公亦深许袁谭，彼此所见大都不谋而合"云云。公安、竟陵为世诟病。即荆公诗，随园亦讥为门外。得蜕园为之张目，余窃喜持论之不孤矣。
　　
　　随园评东坡诗"大踏步便出"。余谓坡诗多开门见山，惟"梦裹似曾迁海外，醉中不觉过江南"一联最深婉，为集中律句之隽。
　　
　　坡诗在宋时惟两本：一分类本，创始於东莱吕氏，而集成於梅溪王氏；一编年本，则吴兴施德初及其子武子编纂成之。然《文献通考艺文》仅及施氏本。施本世不多见，而梅溪本颇多舛误。康熙初，云间杨碹之甥朱翠庭得宋刻施本，参互孜订而折衷之，一仍梅溪分类之旧，世号善本。然梅溪搜采诸家之注，多繁简失当、割裂不善之病，可见注书之难。集凡三十二卷，余弱冠时曾点勘一过，旋搁置。今偶复温之，觉近三四年间所为律句颇有近苏者，岂少时沾匄，去数十年犹有余馥耶？余家旧有查注苏诗残本，乱后亡失，至为惋惜。
　　
　　东坡七古，如《石鼓》、《聚星堂雪》、《游博罗香积寺》、《同正辅游白水山》等作，皆以排偶行之，纵横开阖，意到笔随，杜韩而后一人也。五古最忌平铺，老杜《北征》有许多峦在内。坡公《甘露寺》诗三十二韵，如坡ヌ曼衍，了无奇境，幸中间插"花落有余想"二句作一束，结处"方其盛壮时"一段重复展开，遂如神龙掉尾，全局皆振。此法不可不知。
　　
　　东坡写景物，喜用侧笔取致。如云："路人皆言君未远，骑马少年清且婉。"又云："江边父老能说子，白须红颊如君长。"此"骑马少年"、"白须红颊"者，却借旁人口中说出，自己不肯正说。又《答郡中同僚贺雨》云："潇潇止还作，坐听及三鼓。天明将吏集，泥土满靴屦。"若俗手为之，必直下言"滂沱而倾盆"矣。此云"泥土满靴"，则天明之大雨可知。
　　
　　坡诗每喜添设一"老"字以足句者，如云："便腹从今笑老韶"（《次韵刘贡父幡胜》）、"纸帐心期老孟光"（《和参寥》）、"华发萧萧老遂良"（《次韵狄大夫见赠》）、"犹似浮江老阿童"（《忘其题》）、"观鱼并记老庄周"（《寿州李定出钱》），他如谓玄奘曰"老奘"（《和合浦愈上人》）、冯衍曰"老衍"（《题冯通直明月湖诗》）、"老优孟"（《见次韵王定国谢韩子华过饮诗》）、"老方朔"（《见欧阳季默以大鱼为馈求诗诗》）之类尤多。然有富有不富，不必援以为例。
　　
　　东坡和陶，殊无意义。陶公天怀澹定，躁释矜平；坡则处处运巧使才，机锋横出，盖仍是吾家体，不过用其韵耳。如云："卯酒晕玉颊，红绡卷生衣。宁当娣黄菊，未肯姒戎葵。"此咏长春也，语太琢太纤。《和饮酒》云："三杯洗战国，一斗浇强秦。"太火。惟《和西田获稻》云："昼功不自觉，夜气乃潜还。"十字差近。余尝谓东坡刚激，偏欲和陶；梅溪柔缓，偏欲和韩，皆古人不自藏拙处。
　　
　　宋《梅溪诗文集》五十卷，乐清王十朋著，朱子为之序。先生愤靖康之难，时存复仇之志，读其奏议及《观国朝故事》等诗，无不以用人为先、备寇为急，迥异当与始要持国者流。诗则非其长也，集中多用经语，如云："澹台至室必公事，平仲与人能久交"、"君子於言端欲讷，贤人终日只如愚"，皆头巾气太重。顾氏《日知录》所谓"以理为宗，不得诗文之趣"也。然平生於诗服膺杜韩，故古风较胜。
　　
　　七古用韵以平接平及插韵之法，余前《诗话》已略言之。顷检箧，又得名山翁一说，云："七古首句不入韵极难，东坡'我家江水初发源，宦游直送江入海'，天造地设，不可多得。遗山'黄花水帘天下绝，我初闻之雪溪翁'，老横无敌，然此犹一平一仄也。退之《石鼓歌》用两平，殊不见好。"
　　
　　宋义士林景曦《霁山集》，出《永嘉诗人祠堂丛刊》，为如皋孝廉冒鹤亭（广生）校刊。名山极赏之，尝以贻余，且曰："南宋江西诗派盛行，大率粗恶不惬人意，惟霁山幽秀工稳，取法唐贤，放翁以后，未有能诗如霁山者。尝欲合陶渊明、司空表圣、林霁山、倪云林刊为《四遗民诗》而未果。"
　　
　　六言诗，或以韵胜，或以典胜。其体防於唐而盛於宋，苏、黄、范、陆诸大家集中时有之。东坡常讥半山此体为"野狐惮"，然如"柳叶鸣蜩绿暗，荷花落日红酣。三十六陂春水，白头相见江南"，风调亦何必减人？清乾嘉诗人颇亦优为，郭频伽云："春人最怜春尽，花落只在花前。今雨不来旧雨，柳棉飞尽桐棉。""蚕老三眠三起，桑绿畦东畦西。梦醒不醒雨响，天明未明鸦啼。""天远水远人远，多感多病多愁。伤别伤春伤逝，杭州苏州越州。"此又别成一格。近见蜕园《蔬酌吟》云："醋防损齿郑国，蜜能解毒仲殊。嗜好敢云绝俗，瓶索空厨。""无负公子不至，负腹将军说降。垂脚莫轻侯景，断头几见王双。""贸中书说鲞鮓，邺下谶传鱼羊。幸不槟榔饷客，偶然莺粟煎汤。""雅训宜寻幽菽，至言如味戎盐。句丑须君红勒，睡酣容我黑甜。"诗极典赡，余腹俭，苦难下注。东坡云："贫家见珠贝，眩晃目难审。"正可为喻。
　　
　　渊明不肯为五斗米折腰见督邮，赋《归去来辞》以去，古今高其节。然汉冯良年二十为尉，捧檄迎督邮，即路慨然，耻在厮役，至杀马裂冠，遁至犍为。妻子求索，从迹断绝，见草中败车死马，衣裳朽腐，以为为虎狼所害，为持丧，逾十年而返。事载《后汉周燮传》。此在陶公前，其志行之坚苦尤远过之，而人皆不知，言之不可以已也如是。然"言之无文，行而不远"，东坡吊李台卿云："所恨言无文，至老幽不显。"慨乎哉！
　　
　　卢仝居洛阳时，郑余庆为留守，李素为尹，仝皆不见，殆段千木、田子方之流，而新、旧《唐书》无传，《新唐书》於《韩愈传刘义附传》中惟一及其名。使无愈《奇玉川子》一诗，则仝之为人几不见。愈之诗曰："辛勤奉养十余人，上有慈亲下妻子。先生结发憎俗徒，闭门不出动一纪。"又曰："《春秋》三传东高阁，独抱遣经究终始。"仝学行操守盖如此。终云："先生固是余所畏，度量不敢窥涯埃。先生有意倘降临，更遣长须致双鲤。"时愈为洛阳令也，其爱敬仝可谓至矣。然仝文字荒怪，《昌黎集》中有《效玉川子月蚀》一诗，乃爱其文奇，取仝稿而为之删润存之，故语气一仍仝旧，非愈作也。然愈不敢矜己能，又不忍掠其美，故言"效"，亦大费斟酌矣。
　　
　　西岑倪芸庄先生倬《我我书屋诗稿》八卷，旧藏汪洋蒋氏。戊午春，蕴深吏部寿祺之孙举以贻余，稿字楷法工整，不知出谁何手笔。先生领嘉庆五年乡荐，官长洲教谕。诗约六七百篇，虽不规规於古人法度，而其人襟怀潇洒与夫承平时淳风美俗，故可於楮墨间得之。录其《丙午新年杂忆》，云："无事春前日已长，欢场追逐费思量。鸡豚隔夜招邻社，村里浑家在醉乡。我亦老农忘姓氏，人从淳古话羲皇。桃符爱乞先生笔，落墨居然草圣狂。""客来不速惯忘形，奋袖掀髯眼倍青。课字笔晨楚楚，摊书灯火夜星星。征歌东陌还西陌，哄坐棋经杂酒经。独有彦伦庄雅甚，谈言微中最堪听。""淀湖南畔泖湖西，访戴舟沿罨画溪。屋角趁晴犍犊出，陌头占雨鹑鸪啼。戏场小市春三月，渔莼凉波柳一堤。相识逢迎随处有，柴门已杀丈人鸡。""范袍管席镇相怜，忆着前尘倍惘然。逝者已随流水去，怀人刚在白云边。能供季伟烹鸡喂，已买渊明种秫田。寄语故乡诸旧侣，吴淞合有弄潮船。"第二首自注云："韵园工书，实堂善围棋，泉南好征典故，芥山、竹溪爱诵余小诗，酒则诸君共之，不饮者泉南一人耳。春秋佳日，过从流连，薄醉兴酣，谈谐间发，度阡越陌，群从和之，可谓极一时聚首之乐矣。"注中所举诸人，韵园为赵斐友、泉南为周郁滨、芥山为黄如玉，皆诸生；实堂为蔡氏、竹溪为陶氏，名则不可考。他如"容易成仙书裹蠹，不知许事水边鸥"、"干家屋矮晴缫茧，十里湖平晚打鱼"，及泖湖棹歌三十首皆佳。棹歌效竹坨体，多记故乡风土，辞多不录。按熊志列先生於《儒术》而不入《文苑传》中，仅言其工古文，亦不及其他，殊以为异。先生有《嘉庆庚辰二月十日病中口占》云："千年丹药求安在，万丈灵山上未能。昨夜玉清宣召急，狐轮飞过海西塍。"庚辰为嘉庆二十五年，度其时先生年近六旬矣。此诗乃其绝笔。我家与倪氏旧有连，故九世祖春华公有题先生《为恸集》诗。《为恸集》，先生哀其犹子之作也。
　　
　　篝山何氏，世善医，又多能诗。顷果园觅得藏翁题陆守廉诗册遗墨见示，规绳极严，诵之非但足觇其诣力，并见老辈谅直不苟，阿谀为近。录於下云："统观全卷，笔致清丽，不乏佳句。而通体间有不合处，不能以为非也，然究不能以为是。不明诗体，将排律诗放开，信笔做去，往往如此。"又云："既称为诗，雅俗必有辨矣。因字成句，因句成篇，性情随其人，而体格不能变也。必观全篇而后可以论工拙，不拘拘於字句间也。"又云："胸次超旷，落笔自然高速，不可以名利累其心。"又云："於唐人中择其性所近者，专主一家。俟能立脚，然后参观各家，由唐入宋，则无弊也。"又云："先古后近，先五言而后七言。"又云："俗字俗典，在所必去。寿挽题图及友朋赠答之作，苟无深意，皆可不作。"又曰："才地薄，书卷少，无江山之助、师友之资，静居一室，即景言情，满纸风云月露之词，有作不如无作。"陆名时英，住陆家圩，工隶书，有《亦圃吟稿》。
　　
　　另一札寄守廉兄吟如云："令弟以诗垂问，帖蛰不敢当，谨以奉缴。张水部实出昌黎之门，仅称为友。余於姚子寿先生质问二十年，并未报蛰，友而兼师。古人风义如此，不拘拘形迹间也。为学须以古人为准，毋就凡近"云云。观此书，知守廉实请业藏翁之门。然此书却辞旨婉逊，尾尾动人。师弟同在朋友之伦，（《论语》师称弟子曰"小于"，或曰"二三子"，或径呼名；弟子於师多称"夫子"，亦有称师之字者。）自孟子严为分别，后世师於弟子遂皆呼友。刘屏山集有《病中赏梅赠元晦老友》题，《蔡元定传》，朱子有"季通我老友"之语，朱子为屏山弟子，蔡又朱子弟子也。因忆余尝以"老友"称行百，吴门潘舍人轶仲颇非之，第念舍人於"道长"、"道兄"、"学长"、"学兄"等称谓不肯苟且，意其必有说也，不敢辩。后读屏山集，乃悔失言。今人好为人师，於其有闻者辄诵於口，曰"某我弟子也"；而在弟子，则往往讳其师，以学於人为耻，皆可鄙也。
　　
　　吴江金君松岑，晚好《易》，年五十，从吴门曹叔彦先生元弼游。其仪适，具受业弟子红帖，修挚之日，行跪拜礼，师中坐，受之不辞。时松岑诗名已满江浙，而师之年仅长五龄。嗣是每岁首必叩贺无间，吴人以为美谈。余曰："有曹氏之学，宜松岑为之弟子；有松岑之才，宜曹氏为之师，两无愧也。"曹氏，光绪甲午进士，赏翰林院编修，以治《易礼》著称，著有《礼经校释》、《周易郑氏义笺释》、《周易集解补正》等十余种行世。年八十余，今犹存，而松岑则已物故。
　　
　　考据家以考据为诗，古无有也。老杜《八分小篆歌》只及李蔡碑文，东坡《石鼓》亦只言"上窥羲颉，下揖冰斯"，征引并不繁富。有清乾嘉间考据之学大盛时，则如翁阮诸公，广搜金石拓本，引经证史，群骋淹博，一时成为风会。而江左孙渊如（星衍）《习鼎歌》、《熹乎石经拓本》诸诗，视仪征之《晋砖》、大兴之《五凤五年砖》、《汉石经残字歌》等作，殊无多让。诗则聱牙诘屈，往往累数十百言不尽。近人如陈石遣衍、李墨巢（宣龚）诸老，犹喜沿其体，然非诗书膏吻，纠蚬（入声）蟠胸，不易为也。石鼓，孙氏坚信为宇文周时物。（见"穆书失政和，猎鼓疑宇文"诗句注。）殆好奇之过。按石鼓在唐以前世罕知之，至韦应物、韩愈为诗歌咏，遂为孜古家珍视。惟韦以为文王之鼓，而宣王时刻其诗；韩则直谓宣王之鼓。而欧阳氏《集古录》则疑之，以为不知韦韩之诗何所据也，然亦不敢下断语。余前《诗话》论退之《石鼓歌》一则，窃疑为成王时物，此与宋程大昌《雍录》所载，见解恰同。
　　
　　邑人张颉链孝廉仁寿《味莼移笔记》云："我邑於乾嘉间以汉学名者，首推王兰泉侍郎。至咸丰间，而熊苏林户部其光实能继武户部，博通经训，兼精弧三角术。（见嘉善诸可宝氏《三续畴人传》。）惜生值粤乱，转徙兵间，没年仅四十余，著述悉付劫灰。没后，其弟纯叔（其英）重加点检，只得诗百余首，今所刻《苏林诗剩》是也。其平生论及学问之作，颇与洪北江《卷施阁》相近。"光绪末，其子鞠孙太史祖诣复於他处搜得文一篇，系辨正阮氏《丰字瓦考》者，洋洋数千言，考证极为精核，附刻诗集后。昔阮氏学海堂辑《皇清续解》独缺此门，此外亦无人为辑单行。断幅残缣，恐不再传而散佚，深可惜也。
　　
　　常熟俞君运之（鸿筹）、衡阳李君佩秋（沫）各以书来，言与余神交几将二十年，因盛道相思，欲谋一面。岂不嫌俗物败人意耶？二君皆笃志好古，收拾放纷，阐发潜翳，见闻多而考证确，诵其诗知其学矣。录运之《题铁琴铜剑楼校书图，为瞿甥凤起作》云："古人校书如扫尘，心严自冷消埃氛。日思误字亦一适，剖析疑义传其真。君家清芬食旧德，五世遣编抱江式。至乐何如几案间，灯地篝香勤拂拭。点勘鱼虎施丹铅，密行细字相委填。不容删衍康成传，抱蜀谪讹《管子》篇。春明坊外停车间，墨客争邻宋宣献。古书有约许流通，善本传钞迹寒唆。乐易居难迥不侔，雌黄苦为后人谋。晁陈绝学犹能继，文献中原此仅留。嗟哉百六丁浩劫，武康山中鬼昼泣。高楼琴剑已飘零，更见探丸肤宾箧。归来有愿几时偿，画裹分明云水乡。悴掌只余沾旬意，待嘘嘉种发寒香。"《题松禅老人临董文敏山水卷》云："二禅画意差堪并，垂老江湖放逐时。易代可怜同一瞬，南朝何事易名迟。（文敏，崇祯时不应温体仁寿文，谢病放归。卒后，至弘光时始补谥，其际遇优於文恭，而略相似。"）"雨淋皴法谁能识，蜩臂枯枝老更灵。尚有秋园遣佩在，蛮笺十样仿华亭。（文敏创雨淋墙头皴法，文恭有仿制华亭。"）"一卷家山流转频，斗诗人去墨犹新。沈园长物凋零尽，玉茗花枝斫作薪。（卷为沈石友舅氏旧藏，舅与养浩叔绘《门诗图》。令书斋有玉茗一株，为明初物，浩叔题诗及之，今摧伐久矣。"）《闻铁琴铜剑楼藏书易输，追赋作此，寄慰楼主》云："澜语当年尽子虚，篑斋记事复粗疏。（张幼樵涧于日记：癸已六月常熟翟氏藏书有出售说。）登瀛枉下宣和韶，未献王家镇库书。（清末端匈斋以献书许酬京卿，楼主先人婉之。"宁登瀛不为卿"宋人语也。"）"青箱长物日摩挲，输限应知感慨多。谁分南唐李后主，凄凉挥泪别宫娥。（用牧斋《宋本漠书跋》语意。"）秘笈空怜饭一炊，区区聚散又何奇。郑堂易米还留记，绝胜庚寅一炬时。"《忏生从兄旧藏逸林道人诗稿四卷，不著姓名。松禅老人题诗，以卷中"河南为氏膺为名"句为孤证，并孜褚氏乃釜山族望。余循此恬，果从陈见复昭文志获悉，道人确姓褚氏，名道潜，字休庵，原名膺。江西按察副使圻之后。尝谒史阁部於军前，甚见宾礼。寻归隐。吴二饶为作传。此稿埋名将三百年，一旦竟发潜翳，为之欣喜累日。赋此以志墨缘》云："氏补瞿硎传，碑留孙叔名。残编孤证在，坠绪一朝明。见复搜求广，瓶庐考聂精。怀哉二饶传，奇士概生平。身世谢皋羽，故人唐鲁公。《北征》蕲复汉，（诗分《北征》、《梦》曙等四卷。）南渡愤从戎。砥柱摧江左，云岚哭梦中。同时何次德，沟水判西东。（阁部答多尔衮书出幕友桐城何亮工乎。何顺治丁酉即举孝廉。"）张氏《味莼彩笔记》云："多尔衮致史阁部书，相传出华亭李舒章雯手笔。舒章与陈子龙齐名，后仕清室，掌制诰。今内阁中书舍人题名舒章，哀然居首，实为降王长矣。"余喜其与此注有连系，故并识之，亦以供治先代国闻者一掌故也。
　　
　　佩秋久寓海上，颇谙云间故事，以爱峰泖山水，颇有坡翁阳羡买田之念。《题青浦县续志见寄》云："宋志云间三卷文，我曾掇拾助方闻。（余旧撰《绍熙云间志考》证一书，於原误刊误多所堤正。）却从析置披群牒，（《青浦志》，余藏有乾隆、光绪二本。嘉靖王元翰八卷则未见。）史见绷摩袭古芬。（全剑老、戴果老、沈瓶翁所纂《续志》，堪与绍熙未、胡、林三子媲美。熙《志》纂修者：朱端常，官兵部尚书；林至，为考亭高弟，著书甚多，官秘书郎；胡林卿，官建康府教授，皆华亭追士。贵郡《正德》、《嘉庆志》皆不详，此余所考得者。）五亩待营崧子宅，一怀新傍道婆坟。（余藁葬亡室太原君於寅春庙，距黄道婆坟仅数里。寅春庙在吴家行左近。）他年峰泖夸流寓，片席渔樵或许分。"题余《青浦后续诗传》小印本，仍用前韵，云："几家撰集陆乡文，继轨惟君晚有闻。苦向丛残搜逸韵，略从刊播诵遗芬。谷音嘹唳华亭鹤，鬼唱凄清鲍氏坟。剩想穷年勤研削，然脂细写坐宵分。"余亦报以诗曰："君家柱史善征文，海曲潜身拾旧闻。石鼎吟成松斗韵，牙签书就叶飘芬。歌鱼肯鼓冯罐铗，下马能言董相坟。（君辨崧宅以袁山松将军得名，今作崧泽非是。）他日云间流寓传，名山一席定谁分。"
　　
　　松江张琢成先生，去岁在北京，见《云间邦彦图》有松禅老人题诗云："之子金闺彦，勤勤意有余。能修状人记，肯奇绝交书。尺素常思问，扁舟会访予。吴淞衣带水，且为致尊鲈。"并有跋云："《云间邦彦图》，门人顾香远所刻。光绪壬寅初春寄示，时适拜蒋忠烈象，因思我乡先贤及旧家所藏画象，亦当摹绘成幅，奉诸祠宇。憾吾老不能从事也。正月二十九日翁同稣识。"香远名莲。琢老次其韵云："国运颠连日，阿衡放逐余。正当思过日，忽得及门书。跆济方祠蒋，商量或起子。德衰嗟老凤，结念只莼鲈。"通体义正辞严，一结尤不宽假，盖《春秋》"责贤者备"之义也。因忆葆荪有句云："东曹幸是知机早，不为莼鲈或不归。"思尊鲈一也，而诗人之褒贬异词焉。立身处世之难如此。琢老云："图为枫泾李海霞所得。李不自秘，以贻余，今藏松江图书馆。"琢老关心文献，近有纂辑《云间诗存》之举。余与琢老别已逾十年，不知此盛业得告成未也。戊子秋，余为慧珠为诗，祝其七十寿云："此木轩中足啸歌，（柴间名）幽居谷水濯清波。（谷水居，浴室也。）达人随处堪容膝，此是先生安乐窝。""风雅云间息息传，张皂幽眇笔如椽。先生自有千秋业，三绝宁惟老郑虔。"
　　
　　武进吴樵长先生山秀，好音韵之学，玄瓠稿敖，辨之甚审。泛览之余，多所摘录，津津有味。顷介其南菁旧同学果园老人钞其所得寄余，如云："《孟子》'摩顶放踵'，'摩'、'放'为唇音，'顶'、'踵'为舌音；'流连荒亡'，'流连'为双声，'荒亡'为叠韵。《兰亭序》"悟言一室"，上双声，下叠韵；'放浪形骸'，上叠韵，下双声。"诸如此类颇多。又尽搜杜诗中用唇音为对者，如"露从今夜白，月是故乡明"、"才大今诗伯，家贫苦宦卑"、"越裳翡翠无消息，南海明珠久寂寥"、"江山故宅空文藻，云雨荒台岂梦思"，亦复多至六七十联。又云："杜集中双声叠韵尤多，因引钱竹汀言'自宋以来，注杜者无虑千百家，於训诂事实，讨索靡遣，至以双声叠韵求杜诗，则自周君松霭始'。周君著述世不传，然心向往之"云云。余谓自刘勰创一避、二省、三权、四调之说，沈约创诗人八病之论，於是牵掣滞碍，词章家益以为苦。然杜老不过曰："晚节渐於诗律细。"又曰："老去诗篇浑漫与。""律细"云者，岂指"永明体"而言乎？若然，则又何以云"漫与"也？读古人书，不必於此等处深求，深求则恐泥。
　　
　　声韵之学始於六朝。《南史陆厥传》："汝南周，善识声韵。"又谢庄知双声叠韵。近代邓筠（廷桢）《双砚斋笔记》於双声叠韵言之甚详。《曝书亭集》竹诧《致查德尹编修》一书云：蒙昔闻吾友富平李天生之论矣，少陵自许"晚节渐於诗律细"，曷言乎"细"？凡五、七言近体，唐贤落韵於一纽者不连用，夫人而然。至於一、三、五、七句用仄字，上、去、入三声，少陵必隔别用之，莫有叠者，他人不尔也。余闻是言而未深信，退与李十九（武曾）共宿京师逆旅，挑灯拥被，共诵少陵七律，中惟八首与天生所言不符：其一《郑驸马宅宴洞中》石："春酒杯浓琥珀薄"、"误疑茅堂过江麓""自是秦楼压郑谷"，叠用三入声字；其一《江村》云："老妻画纸为棋局"、"多病所须惟药物"，叠二入声字；其一《秋兴》云："织女机丝虚夜月"、"波飘菰米沈云黑"，叠二入声字；其一《江上值水》云："为人性僻耽佳句"、"老去诗篇浑漫兴"、"新添水槛供垂钓"，叠三去声字；其一《题郑县亭子》云："云路岳莲临大路"、"巢边野雀群欺燕"，叠二去声字；其一《至日遣兴》云："欲知趋走伤心地"、"无路从容陪语笑"，叠二去声字；其一《卜居》云："已知出郭少人事"、"无数蜻蜒齐上下"、"东行万里堪秉兴"，叠三去声字；其一《秋尽》云："篱边老却陶潜菊"、"雪岭独看西日落"、"不辞万里长为客"，叠三入声字。既而观宋元旧雕本及《文苑英华》，证之，则"过江麓"作"出江底"，"多病"句则日"赖有故人分禄米"，"夜月"作"月夜"，"漫兴"作"漫与"，"大路"作"大道"，"语笑"作"笑语"，"上下"作"下上"，"西日落"作"西日下"，合之天生所言，无一犯者。张颉钟《笔札》载此书，并云："足见杜诗声律之严，而读杜者心思之捆。自北大诸君新体之诗行，而村伧街之语、淫女狂且昵枕之言，皆谓之诗，并韵无之，曾童谣之不若。朱氏之说，虽於杜陵为末节，於诗家亦为捆流，然再阅数年，恐此种议论亦成绝学。"张氏此论，实获我心。乃叹樵翁孤诣，与古为徒，空谷足音，能不闻而喜耶？
　　
　　樵长生平，喜读老杜、遣山诗。其论遗山，谓其"工於说穷说苦，如'客裹盐怜节物，乱来鼓吹失欢声'、'老来行路先愁远，贫裹辞家更觉难'、'歉岁村墟更荒恶，穷冬人影亦伶俜'等十数联。"又谓："瓶翁言老杜喜用'一'字，而遗山亦有之，如'鸡栖渔梁一村落'、'六合空明一莲叶'等句是也。"皆足补余《诗话》所未及。樵长任常州中学教师三十余年，今已七十矣。尝自释其字曰："许氏训'樵'曰：'散木。''樵长'云者，犹言不材之木之尤者耳。"故和余韵云："散材自畏搜林斧，大海应多漏纲瑚。"有德之言，温恭乃尔。晚遭丧乱，修羊益瘦。然笃於风义，虽从井救人不悔，盖今之熟腹人也。
　　
　　邑人张雄伯孝廉家镇，在南菁书院时与上海赵韵丞（世修）最莫逆。所为诗亦相似，俱以豪放见称。遗稿不甚富，余最爱其"曲中幽怨青山在，河上离怀落日凉"一联，然上句从"曲终人不见，江上数峰青"，下句从"携手上河梁，游子暮何之"脱化，此诗家"夺胎法"也。他如"夜冷生梅雨，秋凉感麦天"、"客裹论文岂常局，夜深说剑有寒错"，皆非庸流吐属。
　　
　　韵丞天分绝高，而诗功未极洗炼，然一种抑塞磊落之气，自不可掩。录其《月夜独坐有怀》，云："端居苦无侣，骚然意不适。娟娟对初月，素心耿遥夕。美人阻江波，良晤焉可得。相去无百里，便似天涯隔。感此重沈吟，欲言谁可说。墙阴老虫语，助我声啾唧。停琴不能弹，音声自怜惜。怜惜岂无人，相思暮天碧。"《冬夜遣闷》云："游鳞潜渊源，飞羽倚丛薄。凡族各有依，吾躬靡所托。书剑江湖心，十年已萧索。陈经召生徒，讲学颇不乐。救时术迂疏，昆俗迹飘泊。居贫安足羞，干仕是我错。江乡十亩田，不殖久荒落。乱世逐浮名，何如返耕作。安得绝尘虑，携家遁林壑。"律句如"断烟横岸直，圆月出云迟"、"草地烟痕薄，梅天暑气微"，皆清隽。韵丞上世有名文哲字璞函者，为"吴中七子"之一。乾隆时进剿金川，文哲随尚书温福，我邑王昶随大学士阿桂。未几，温军溃於木果木，文哲殉难，得荫恤。韵丞为世家子，少跞弛不羁，尝云："爱酒刘伶那惜命，寻花杜牧不知贫。老去寻春花兴减，愁边结客酒徒多。"可想见其风概。后没於京师，旅榇萧条，知交嗟叹。有遣诗一卷，雄老为鸠赀刊行之。
　　
　　
　　●三编·卷二
　　
　　钱塘吴锡麒（谷人）《有正味斋集》，诗十六卷、骈文二十四卷、词八卷，《外集》五卷，嘉庆中吴氏手订自刻。其诗与香苏山馆相似，大都为当时风尚所囿，不能尽脱试帖气味。惟五言清越，似办香樊榭者。律句如"白苹何处风正急，黄鸟不知春欲归"、"到门春水绿平岸，夹岸野花红过桥"，此类正不多也。余如"月在诸外，僧归一磐边"、"水明双鹭外，秋冷一星初"、"客路长亭外，江流短梦边"、"诗清流水外，僧老闭门中"诸联，盖摹拟"远磐秋山裹，清猿古木中"、"树色秋帆外，滩声夜枕前"句法，然在唐人亦不为名句也。《外集》皆五言八韵，视《唐人试帖》一书中所录，瞠乎远矣，然可想见承平时馆阁之闲暇。
　　
　　《芳茂山人诗录》，阳湖孙星衔著，光绪初《平津馆丛刊》本。其诗，五言古大率规摹二谢，参以韩孟，幽秀刻削，自成一家。如《上大茅》云："目流衣边云，足滑崖上翠。陷知仙踪深，断若鬼斧利。"憩郁冈云："山栖寡俗驾，客至道人喜。开门响丛筠，系马落松子。檐涩挂薜萝，阶荒合榛杞。蕉心冷逾碧，茗味苦还美。念沈钟声前，影闭竹花裹。"七古多效长吉。五律"虚堂零竹雨，孤屋幕茶烟"、"露肘天风冷，钩衣竹翠深"、"树浓知鹊在，烟动识人行"、"独树度云影，一星争月光"、"堤树留残蒂，湖波定晓云"、"暂游知客乐，独往得愁佳"诸联，信堪上蹑郊岛，下铄四灵。诗凡八卷，首《澄清堂稿》二卷，皆古风，为其手定本，自为圈点，极严；次冶城絮养集二卷，亦山人手订；其余《澄清堂续稿》、《冶城絮养续稿》、《济上停雪集》、《租船咏史诗》等各一卷，则山人没后，其兄南麓星街搜辑而补编者。
　　
　　郑国人物，备草创、讨论、修饰、润色之才，故在春秋时，辞命最善。盖文章结撰，原如筑屋：草创，架构也；讨论，选材也；修饰，补罅漏也；润色，加藻也。任是何种文字，须顺序循此四个途径做去。
　　
　　诗家锻字法，有意境平常而全在下一字见工者，如"绿树村边合，青山郭外斜"之"合"字、"斜"字是也。倘易"绕"字、"多"字，便为初学语矣。所谓"失之毫厘，谬以千里"也。又如"大漠孤烟直，长河落日圆"，奇在一"直"字、"圆"字。或曰："烟自直，日自圆，何奇之有？"曰：大漠、长河之地，大都莽莽苍苍，四无隐蔽，所以见其直、见其圆。设云孤烟白、落日红，则便为村落墟里间光景，曷以尽广莫无垠之奇乎？学者神而明之，举一反三可矣。
　　
　　名山老人言诗要有理。余曰：东坡云："清风偶与山阿曲，明月聊随屋角方。"试思风如何能曲，月如何能方，其中自有一个理在。郑板桥云："担酒人来风亦醉，卖花人过路犹香。"亦同。后人不善理会，往往效颦贻笑。如某云："船移春水人皆绿，楼傍斜阳梦亦红。"又某云："人来竹院须皆绿，楼近桃花梦亦红。"夫梦无迹象，谁见其红？且移船看竹，韵事也，设有客焉，须绿人绿，岂非如夜叉鬼卒，可怖人耶？上句理虽通，风景杀矣。此袁中郎所谓"恶道语"也。曩俞稷卿先生廷扬句云："人孤灯影瘦，春足月光肥。"为曲园老人所赏。若诸亩香联之"愁多嫌梦重，诗瘦觉身轻"，则理又难通矣。余最爱倪芸庄"花多便觉春山艳，雨遇微闻绿水香"十四字，以为自然工妙。
　　
　　东坡云："欲令诗语妙，无厌空且静。静故了群动，空故纳万景。"郭频伽诗："芭蕉不作寻常响，一阵花奴羯鼓催。"此的是蕉雨；又云："梧桐叶上无多雨，一滴听他又几时。"此的是梧桐雨。练溪曹东厂云："一叶扁舟回首望，白云无尽野塘前。"又云："白云惹衣袖，不觉入山深。"以"无尽"状水云，以"惹"字状山云，情景逼真，此都在空静中体会出。又东厂《饭圩寺题壁》云："月随潮至花阴湿，浪打门来暑气微。""湿"字、"微"字，亦复诗心静细。
　　
　　灵芬馆《得闲集病起怀人》诗注："蒋伯生少府言：余生平於诗服膺三人。（谓黄仲则、王船山及余耳。）或问三子诗学，余曰：仲则之诗，可学而能；船山、频伽之诗，不可学而能也。问何故，曰：严沧浪不云乎？'诗有别才，非关学也；诗有别趣，非关理也。'无他，诗以道性情，性情之至者，极於能感人而止耳。"
　　
　　石遣老人，曩在张文襄节署。一日，文襄宴客，老人席上赋诗，有"作健逢辰领元老，夕阳城郭万鸦沈"之句，文襄於"领"字颇致不满，老人讥为不知诗。余曰：诗从东坡《陪欧阳公宴西湖》诗"城上乌栖暮霭生"意蜕出，而"领"字则本韩愈"夜领张彻投卢仝"句也。诗自佳，然退之名位高於彻，言"领"宜也。老人幕宾也，以之施文襄，岂挟其齿德之尊乎？然朝廷尚爵，幸文襄之不为严武耳。
　　
　　范文正咏蚊云："饱似樱桃重，饥如柳絮轻。"又宋人咏蟹云："水清难免双螫黑，秋老难逃一背红。"皆有所刺。或日蟹诗刺朱匡也。咏物诗固当语有所寄，然宋人尖纤，不如唐人之深婉。深婉犹近风人美刺，尖纤则几於诅矣。盖温柔敦厚之旨，愈降而愈无存也。然若唐李群玉之"芍药花开菩萨面，棕榈叶散夜叉头"，语弁鄙而言中无物，味同嚼蜡矣。
　　
　　友朋赓和之诗，始於元白、皮陆，而极盛於宋。按和诗之体不一：意如答问而不同韵者，谓之和诗；同其韵而不同其字者，谓之同韵；用其韵而次第不同者，谓之用韵；依其次第者，谓之步韵，亦日次韵。次韵最困人，如相殴而自絷手足也。盖心思为韵所束，於命意布局最难照顾。近代丁仲祜先生福保辑《清诗话》，言之颇详。我社中工为此体者，首推果园先生。余丁亥春重游曹家庙看牡丹，有诗，果老次韵云："谷雨逢时天转晴，诗人重作看花行。碧纱应有前题在，金粉空怜夕照明。倩影如披没骨画，旧游只剩瘦腰生。与君同赏知何日，况更头颅白几茎。"题云：《读瓶翁曹家庙题壁诗，知二十八年同游旧侣，只存一人。余戊寅春避难野母泾，曾往看花一次。忽忽十年，根触前尘，百感交集矣》。余爱其工稳而又典切，为击节领诵久之。其与人唱和之作多类是。曹庙牡丹，为清初所植，名"玉楼春"，花最盛时，开至四五百朵，惜以地僻，游者绝鲜。近年裙屐渐多，已成邑中游赏之一。余诗云："难得残春日日晴，江村能作踏莎行。青衫翻酒不嫌污，老眼看花犹自明。细数移舟空旧侣，重来题壁似前生。（自庚寅至今凡两游，存者仅余一人矣。）明年此会知谁健，珍重天香折一茎。"
　　
　　娄县章甓庵（士铨）藏神龙本《兰亭》一百二十余种，为桂未谷所手集。章珍如拱璧，不轻示人。章官京师时，尝约期与上海朱锡百（寿朋）、我邑张颉镑仁寿、徐企商彭龄诸曹京同观，未及期而章病卒。章本豪於饮，病前一夕，颉公宴之酒家，征歌侑觞，章醉倾仆，遂病不起。锡百挽以联曰："何处玉山颓，秋冷黄炉，剩有悲歌翻菊部；频年金石癖，香销墨海，更无欢会兰亭。"可谓工雅绝伦。
　　
　　嘉定近百年来学者，当推表母舅夏蕉饮先生曰残。先生著《字系》一书，以许书本字与经典通用字参互考订，以类相从，由篆而隶而楷，孳乳蜕变而下，诚为后学识字阶梯。先生以拔萃官浙江淳安知县，清末任上海震旦学院监院。光绪丙午，余肄业震旦时一谒之。翌年，先生养疴归里，闭户著书。丁巳春捐馆舍，余有诗挽之曰："豫章生山中，盘踞颇得地。材大世莫用，轮困自枯萎。夏公瑰伟士，才行世无比。退之擅雄文，子云识奇字。秦碑与汉碣，一一窥其秘。缣楮日填委，挥毫兴所至。紧昔莅琴堂，悃幅似汉吏。寝息虞芮争，规摹龚黄治。雉山古僻壤，盐车厄骐骥。解组赋《归来》，邱园寄高致。世局屡反覆，纷纷市朝事。韦叟遣一经，嗟哉就沦弃。谒公沧海上，十载如梦寐。然瘦鹤姿，一别犹堪记。凋零慨耆旧，槎水空寒翠。他日西州门，一洒羊昙泪。"
　　
　　张铸江先生心镜，父子祖孙三世工诗善饮，邑中播为美谈，而皆居官廉正，尤为清议所归。先生以光绪壬辰进士历宰甘肃皋兰、张掖、正宁、河州、阶州等州县，有古循吏风。民国初，卒於兰州省寓。诗宗唐音，惜多散佚，存者仅三、四十篇耳。兹录其《州道中》二律，云："西去河梁万里长，束瞻潼华莽斜阳。眼前云树分关陇，望裹河山控益梁。疆索犹存秦郡县，长官可有汉循良。散山自古称天府，沟壑於今半死伤。""不堪举目望凄迷，清渭东边浊泾西。是处田园胃荆棘，几家门巷没蒿藜。风云盘礴卢三辅，景物荒凉汉五溪。最是伤心万家邑，五更寥落不闻鸡。"庚子、辛丑，秦晋大无，饿殍载道，此为赴正宁任目击惨状而作，不啻一幅《流民图》矣。著有《陇西朴札》一卷。令嗣颉熔先生仁寿，壬寅举人，官内阁侍读兼制诰局副科长。鼎革后，改蒙藏院贪事，任封科副科长。先生致力经史考据之学，雅不欲以诗自呜，故流传绝，仅见其《赠徐伯匡公辅广文》云："京国联裾赋壮游，而今非复帝王州。与君同有沧桑感，愧我微官尚滞留。君年逾冠我垂髫，荣几芸窗共寂寥。往事如尘朝市变，联又听雨潇潇。（余今春归葬先大父，寓君书斋。）"又《咏枫叶》云："平铺丽锦鸳鸯渚，碎剪明霞玳瑁天。"《芦花》云："杨花轻薄羞同舞，旅鬓萧疏易倦游。"管中窥豹，时见一斑。尤工四六。戊申冬，逊清孝钦后、景帝相继崩殂，嗣皇登极，凡诸诏策，多出其手。性耿介，在蒙藏院时，外藩世爵，私争荫袭，暮夜苞苴，恬不为耻，先生泊然不为动。满蒙王公，咸敬惮之。亲友知其嗜酒，时为鸡黍之局。先生造饮，无不报。人怜其贫，至有不忍招之者。著有《味莼笔记》两卷，於经义、史学、训诂、金石等类多所阐发，旁及朝章国故、山川人物、诗文流派，该洽博辨，近人笔记罕能夺席。《笔札》一卷，为捃摭各家论著与耳目闻见、游戏小品，论断亦颇精聂。
　　
　　颉链先生嗣君聊止（厚载），庚寅春，余访之於海上，以其《养拙轩诗稿》委为点定。聊止诗如虢国朝天，蛾眉淡扫，转益风华，殆沧浪所谓"诗有别才"者也。录其《庚辰七月一日城南诗社聚饮致美轩，时租界解严，社友皆得会合，章一山枝李择庵金藻二老亦戾焉，即以城南重聚命题》云："难得诗坛二老偕，诸公着意与安排。不分畛域终当合，略共杯盘已自佳。四坐春风传好句，一天新雨洗长街。津门耆旧今余几，莫负清尊且放怀。"《赠歌伶李香匀》云："玉貌犹能照绮筵，画楼旧侣渺如烟。（谓冯武越、王小隐辈。）十年往事何从说，相对尊前各恫然。"《冬夜骑自由车返寓》云："屠鲸射虎已衰迟，心事如潮若个知。尚有年时飞动意，寒宵铁马绝尘驰。"其他律句，如《甲申元旦》云："从无大药能医老，尚有闲情得赏春。"《将归感赋》云："忧来转觉孤楼适，归去惟余两鬓苍。"《书感》云："但得诗工穷亦愿，能尝酒美命当拚。"《美睡》云："暂安心魄宁非福，便掷乾坤合与休。"《咏菊》云："纵使后时还独秀，更於遣世见孤标。"《孤怀抑郁，作此自遣》云："大干世界终嫌窄，十月衣裳已觉单。"《人前》云："痛饮岂能千日醉，索居只与一灯亲。"《哀吟》云："志士空忧千岁事，故人忽尽百年程。"皆佳。又"愁深坐待骨成灰，老无余念但多情"，读之令人惘惘。有赠余句云："功名梦入江湖冷，文字缘同骨肉深。"嗟夫，非聊止孰能为此言乎！余亦题其集云："意气径倾游侠传，聪明都写性灵诗。"聊止久寓京津，民国中，供职直省，署秘书厅、交通银行等处，并历任京津各报编辑。倭难作，展转川滇间。为人重气谊，跌宕豪迈。粉墨登场，红裙泥饮，习为故常。夙与梅兰芳交好，梅名未盛时，多作歌诗，登津报揄扬之，时谓其有捧梅之癖。近在沪养疴，才华稍稍敛抑矣。
　　
　　义宁陈师曾，画为近代第一，诗学亦深造。曩读乃翁《散原精舍诗》，苦其奥涩。而师曾诗则简斋，而不为后山，工者虽其妇翁范肯堂亦不能遇，然往往为画名所掩。年未登中寿卒。身后友人辑其遣诗为一册，不免杂以少作，流传者又绝。其旅京时，寓南新华街张棣生宅，有槐一株，因以槐堂自号，纪以诗曰："老槐相对净秋光，坐叹张侯用意长。着我斯堂元不负，因人成事竟何妨。栖迟孤枕三年梦，萧瑟西风八月凉。有客打门来问讯，余畦赢得种花忙。"后移居裤子胡同，复有四诗，云："小成结构辟双扉，西极西城过客稀。静院但闻禽语细，终朝不见马尘飞。借他园绿遮窗幌，移我庭芳护石衣。随意摊书新睡足，晚凉吹雨对霏微。""门前几树绿成阴，比似槐堂孰浅深。晚雨送凉初泻玉，午云穿日乱筛金。安排几席惟高枕，检点尊彝入醉吟。托足京华何所得，了然无碍是闲心。""老槐伴我泣鳏鱼，今见携雌复引雏。别去得无三宿恋，竭来回顾七年居。狂花落叶犹堪赋，拓本陈编载满车。窃比东坡山谷例，此堂称号合归余。"'避人避地两无聊，昼寝南窗朽不雕。自笑禅中能处虱，心悬枝上独承蜩。纷纭世局风云幻，喜惧亲年定省遥。岂为丹砂句漏令，巢林聊可托焦鹧。"后有续《藤阴杂记》者，不可不摭入也。师曾没前三年，一夕与友人论及吴缶老年七十有九，长於师曾四十二岁，师曾若逮其年，则画当何若云云。是夕，遂梦自检其年谱，至七十二岁，上书"天池物化"四字。次日检书，则青藤果以七十三岁卒，遂作诗云："书画诗文自等差，奇情信道即天池。我今游艺将何次，七十三年或可知。""七十三年亦自喜，墨池游戏即天池。君之第四吾第一，博得头衔老画师。"是想是因，可谓奇绝，岂其不寿，固已自疑之乎？
　　
　　文人夙慧，往往多不寿。余夙闻汪洋王大觉（德锺）名，惜其已为劝学死，不获缔交。大觉早游南社，与吴江陈巢南、叶楚伧、柳亚子等以文字相切磋，声华藉甚。以大觉之才，天假之年，加以熔裁淬砺之力，不难上追"三十六体"，即下之，如清代孙春雨、陈团扇辈，亦足方驾齐驱。著有《风雨闭门庐诗文稿》数卷，今汰其繁芜，录其清绮。《小住退园，下榻冬心精舍，略具泉石，花木敷荣，旅兴洒然可咏》云："旅怀厌喧嚣，宾馆稍离俗。空窗受雨声，凉飚上疏木。客携茶具来，汲泉漱甘馥。匡坐散余酲，清事亦云足。断云敛晚霁，林花媚幽独。空潭酿夕寒，冉冉生虚绿。脱巾闲小立，负手吟水竹。"又云："清宵耽苦吟，月上知深坐。人语始寂寥，深帘映茶火。泠泠丛筱响，阴阴蕉叶弹。雾气隔林飘，瞥见流萤堕。凉风起清吹，池荷披几朵。抚兹夕景佳，境静神亦妥。适意辄忘眠，遣兴恣慵惰。逍遥物外情，诗心比谏果。"又云："客舍敦古欢，挂眼绝尘务。逢迎江海英，登高俱能赋。矫矫姚秘书，（谓鹅雏）抗志在缃素。黄初旧典型，裁章见风度。日哺笔札闲，论文过从屡。叔季薄斯文，绝学久衰敦。嗟哉壶飧儒，俯出恶少胯。愿策轩辕车，载驰康庄路。一洗瓦釜鸣，元音振《韶蘸》。此志勿浪传，投珠恐逢怒。"《秋日斋居，怀湖南钝安》云："空堂下明月，静夜有微霜。之子音书断，天涯道路长。偶然吟水竹，忽复忆潇湘。万里飘征雁，鸣琴思未央。"《遇仇氏赘园》云："位置三弓地，纡回耐客寻。苔阶闲鹤步，风柳散蝉吟。轩静花光入，潭空水气沈。主人高卧早，应惜把茅心。"《雨花台骋望》云："形瞵当年百战曾，酒醒高唱一攀登。齐梁文物归西邸，淮泗风涛下秣陵。人去霸图空指顾，云开山势自峻峭。华林旧苑都消歇，太传遗墩也葛藤。"《秦淮画舫》云："酒醒今宵荡绮愁，据邀笛一句留。冷泠弦索潇潇雨，恰似吴娘水阁头。"其他，工雅则云："故将山南呼李广，小儿许下问杨修"、"家祭犹能遵汉腊，市谣已信死苍天"；丰缛则云："珠帘夜月调金缕，宝镜春云贴翠钿"、"天涯芳草裙腰绿，水上芙蓉镜面红"；怅恫则云："漠漠冷云依古木，摇摇秋思落银苎"、"薄病已怜杨柳倦，晓妆不妒海棠妍"；清新则云："风初劈柳寒犹在，水欲平桥雨乍收"、"过雪园林明夕照，入春帘幞放初晴"，皆见才调。
　　
　　南汇召楼，奚氏旧家也。铁棠伯父子欣，工笔，兼擅丹青，与赵捣叔（之谦）、吴缶老（昌硕）交善。其弟雁宾，举於乡，负文望。家世孝悌敦朴，铁棠勤学养亲。其母湘波老人（润音）钱氏，年已七十九，主女受母教，皆能诗。顷以其母手编一家韵语见示。《春日》云："迟迟春日送和风，燕子呢喃翠幕中。昼静绿聪帘卷处，海棠低挂一枝红。""低挂"二字，能传海棠之神。《秋日》云："题糕佳节满城风，适兴来游校ǘ中。菊傲新霜开更艳，淡黄浅碧更深红。"耕烟散人《东竺图》无此绚烂。《庚申旧作》云："三餐有愧安闲饭，一醉能消磊珂尘。"忧世伤时之语见於言外，盖老人尝捐金钏振水灾也。他如《钱武肃王祠》云："山外山庄湖外湖，大王名号任人呼。锦衣堂邃红尘隔，犹有丰碑任拓摹。"《题扇》云："忽忽秋风至，罗衫已觉寒。从今暂捐弃，莫作负恩看。"皆可入《名媛诗归》。铁棠《游莫愁湖》云："策蹇城西兴不孤，郁金堂畔旧庭芜。六朝风月摇青柳，十里荷蕖映碧湖。打桨人来寻艳迹，下棋客去吊残图。桑田几度成沧海，欲遣闲愁问酒墟。"《寿燕子叔祖》云："江边授策沧波远，海曲寻诗夕照斜。"皆洒脱不凡。
　　
　　悼亡诗，不过追写燕婉之情，极於悲抑幽咽而止，能情文并茂固佳，否则宁朴毋华，过华则失其真也。元相悼亡，亦只二结语最凄楚。昔见黄莘田《香草斋集》有悼亡诗二十首甚佳，如云："马鞍山下奠壶浆，麦饭多应减旧香。为叩墓门申一恸，今年不是妇亲将。""凄凉旧事散如云，感逝伤离到十分。屈指连年知己尽，闰门何可再无君。"近吴江郭君南周（琮）出示悼亡旧作多首，录四首，云："廿二年来印素心，俭勤规我感良箴。欲将往事从头诉，语未终时泪满襟。""弱质心知蕙早摧，敛裳已自手亲裁。而今客裹仓皂甚，那有衣衫称体来。"（朱夫人殁於病院。）"荧营只影客心惊，星夜遄归不计程。扶汝出门扶榇返，一回头已判幽明。""忆昔归宁作暂离，丁宁切莫误归期。当时小别犹难别，何况今朝永别时。"酸鼻语，与黄作同工。至联语之工者，丹徒吴眉老云："不过是贫贱夫妻，有子有孙，总算到头收晚福；际此饥寒年月，无斋无莫，可怜埋骨在他乡。"
　　
　　"正喜清晨鹊噪声，西南又报失名城。老僧从此无闻见，不管门前雨与晴。"此名山先生《甲申鹊噪》诗也。是年八月，先生归道山，明年倭降不及见。先生与余往还诗札，此为最后。有《名山诗文集》九集。其平日钞奇残章零句，如"学弈未成抛子易，读书太广论人难"、"链句自能忘世虑，读书原为送天年"、"空将白日埋青简，难得黄金副赤心"、"莫嫌岁莫冰霜酷，从古春寒会杀人"，或皆集中无之。晚岁昵一女伶江兰，录为假女，有诗云："木兰荀灌本奇才，一夕趋庭绕膝来。如此年光如此酒，阿爷何事不心开。"
　　
　　名山翁爱才如命，说士自甘。凡获一俊，必为之狂喜，驰书相告。如云："温州夏承焘，少年好学，最近《西湖》词有云：'湖山信美。莫告诉梅花，人间何世。'以为竟似宋人语。"又云："有许遂白石者，自京都来函。蒙赠诗，自云诗学山谷、后村，语气极老苍，而年只十七，殆今世之异才也。"又翁於投诗者，必欲详知其人履历，此与随园见陶篁村诗，至欲江湖沿路以访，同一用心。
　　
　　邹子志孟《咏石崇》云："十斛明珠无限恨，误君还误坠楼人。"《谒岳王墓》云："黄龙未捣身先死，不恨金人恨铁人。"咏史诗须如此乃为名隽。《暮春晚眺》云："春欲归时客未归，子规声襄落花飞。柳塘烟水苍茫际，负手闲吟送夕晖。"《西湖》云："载酒听鹏过画桥，柳丝无力系轻桡。不知苏小家何在，闲弄东风十万条。"清扬宛妙，含毫邈然。律句清新者，如《金陵杂咏》云："六代有山皆壮丽，千秋无水不温柔。"《龙华春游》云："羲之便拟修佳楔，杜老还应赋《丽人》。"《偶兴》云："书因堆案多磨角，笔不眠易退尖。"余与志孟别已二十年。己丑、庚寅，余赴练溪，志孟辄具美喂相款，谦居弟子之列。为人沈静敦敏，年五十，向平之愿已了，真福人也。倭乱后，究心内典。练塘有净业社，君为护法。著有《峰泖山庄吟草》，余为之点定。
　　
　　曹生树衣（修伦），朴诚坦直，诗亦清真静正。有《归迟书屋诗稿》四卷。录其佳句，五言云："日斜村市散，风急客帆多"、"腊残初试暖，春到喜开晴"、"窗嵌残月小，帘卷晚风清"、"月明涵水净，灯炮结花妍"、"客陪归燕话，酒祓落花愁"、"菜圃余香湿，云峰落照明"；七言云："吟成小律浑忘苦，沽得新酷便解忧"、"一年何月无明月，十日离家便忆家"、"鸟归浑似人投宿，犬吠方知客到门"、"三尺短篷渔唱晚，一钩凉月客游稀"、"漫奇人篱佳节到，有怀亲舍白云遮"。又《年假回里》云："入门赢得双亲笑，远远闻声唤阿球。"《病中口占》云："醒来翻觉身轻健，叉手闲看指甲长。"二诗尝自嫌其俗，欲削去。余曰："此真情实境，的好诗也。"亟为拾存之。树衣留心故乡文献，辑有《练溪文拾》、《泖塔汇志》、《练溪祠庙》、《寺观》、《桥梁志》、《练溪兵事记》等书，其《练溪诗拾》已印行。余辑《青浦后续诗传》及杂著数十卷，皆君一手钞录。余戏之曰："昔泛稚春不蓄门人，如足下者，我正恨蓄之不多也。"
　　
　　余寓郭氏小灵芬馆，树衣辄来同宿，余必有诗。《庚寅春》云："曹生朴勤士，所苦未尝辞。送酒一身雨，（君在大雨中，沽酒饷余。）钞书双鬓丝。老吟夸兴健，夜话爱眠迟。此会知非易，兵戈惜此时。"重九和其《对榻》韵云："对榻情如昨，依於几砚闲。清谈寻苦茗，病骨写秋山。（君时方病胃，甚瘦。）梦醒孤蛩语，诗成一雁还。白头相与慰，欢意两无悭。"君志行高洁，聚徒为生。果老尝语余云："优哉游哉，聊以卒岁，跛仙一人而已。"盖幸其不离世网也。跛仙，君自号。
　　
　　自政体改革，社会趋重劳农，风气为之丕变。诗人亦往往喜为秧歌，写乡村现代生活，不嫌其俚，盖亦古《竹枝》之遗也。超伦云："舍南舍北隔长川，树影离披日影圆。饭罢场头开晚会，秧歌最软算金娟。""夜色沉沉四野虚，小彪警夜吠茅庐。前村篝火明还灭，明日侬家吃鳝鱼。"写鱼稻乡风景逼真。雪泥云："黄梅雨过插新秧，少妇分工脚手忙。道是绿氍毹上舞，不知人在水中央。""前园蔬果后园瓜，陇亩青苗屋角麻。不用丰收问那种，够他生产是农家。""红颗番茄绿辣椒，露华香扑小团焦。摘来款客多余卖，清晓肩头一担挑。"东乡及沪之四郊多种地，盖农而兼圃，亦描写如画。又《夏令学习会听讲》云："许我参加夏令班，白头听讲不偷闲。归来戏答孙儿问，乃祖今朝上学还。"末句令人绝倒。
　　
　　桐乡吴镜芙（斯美），尝以探亲来青，袖诗枉顾，曰："君非丙午震旦旧同学耶？"因道英、法、德穆护及同班生姓名。相与熟视，久之，皆恍如隔世，盖一别四十余年矣。镜芙言曾供职外交部甚久，一任苏门答腊领事。为人真诚通脱，喜饮酒。录其《耕牛叹》云："六畜有专职，各自效其能。惟犬知守夜，惟鸡知司更。我牛不如骏，笨拙只任耕。自我到农家，倏忽及壮龄。辛勤陇亩间，寒暑脚不停。竭我汗血力，佐助岁功成。但冀仓满粟，敢辞疮生腰。微劳异羊豕，所望免鼎烹。不谓时势变，贱犊贵甲兵。主人顾我厚，抚爱同孩婴。岂肯遽见弃，无奈急官征。孟秋七月初，新谷犹未登。诛求已到骨，身重物命轻。屠剥违夙愿，忍痛驱我行。行行辄反顾，恋恋有余情。似闻秉国者，志在苏疲氓。疲氓正饮泣，且听牟牟声。"颇近香山讽谕。《打包》云："足茧千山敢自憎，头颅如许百无能。打包明日知何处，惭愧人间粥饭僧。"行役之劳，概可想见。
　　
　　章君赋浏句云："中原膏血资豺虎，太史文章走马牛。"盖军阀时作，危词苦语，足陨贾生之涕。徐君衡原句云："天历严寒才见霁，邦由多难转能兴。"在解放后作，处穷顺变，能舒杞人之忧。时代不同，观感随异，所谓"各言其志"耳。
　　
　　●三编·卷三
　　
　　武进黄仲则（景仁）诗，於汉魏六朝、唐太白、昌谷诸家颇致工力，乾嘉诸老毕秋帆、王兰泉等盛称之。集中如《涂山禹庙》、《平金川》、《铙歌》等作，尤为卖力。律句如"江城雁带边声苦，泽国秋蒸海气腥"、"花月即今犹似梦，江山从古不宜秋"、"江汉欲浮天地外，山川浑老战争余"，苍凉悲壮，何减《秋笳》。有《除夕》诗，落句云："独立市桥人不识，一星如月看多时。"尤为时人脍炙。仲则壮游京师，中揽匡庐、彭蠡之胜，终游秦晋，没於蒲州，年未四十也。按黄氏《两当轩集》，最初为嘉庆初长宁赵氏刻，凡十四卷，而《蒲褐山房诗话》谓："其生平所作，未有成编。余遣人赴蒲录其集以归，最为完善。世虽有爱而梓之者，然去取失宜。今详加抉择，存全本於书塾中，以待后之笃嗜者之论定"云云。道光初，海盐吴修又补刻为十六卷。咸丰、光绪时，其孙志述、孙妇吴氏又刻之，即今所行本也。然皆非王氏书塾旧本矣。集附诗余三卷，遣文一卷。而《武进县志》则载："诗集二十卷、《竹眠词》四卷。"《湖海诗传》但云有《两当轩》、《蔗梢》诸集而已。
　　
　　《灵芬馆集》六十五卷，吴江郭频伽《鏖》著，初集四卷、二集十卷、三集四卷、四集十二卷、杂著二卷、续集九卷、词六卷、诗话十二卷、续六卷，皆嘉道间刊佳椠也。频伽诗，不拘流派，盖熔冶唐宋香山、诚斋诸家诗而自成一体，能曲折道人胸臆间意，使人动魄悦魂，咏叹淫佚，不能自己。如《后移居》云："移家在何许，乃在东门东。门前一溪水，中有塔影红。三间为草堂，两架为前荣。有楼峙堂后，侧塔影中。有屋倚堂左，水流与前通。屋傍何所有，有地可十弓。上墙缭绕之，计种韭与菘。家具已少见，盍簪亦足容。顾此岂夏屋，於我良已丰。祭灶烦灶妾，请邻来邻翁。一翁扶杖叹，敬告主人公。当时造此屋，曾见板筑功。其余不复论，请君视垣墉。成此不卅载，后嗣如飘蓬。君今入此屋，畜眼岂意逢。我间未及答，书以示阿桐。"其二云："屋傍有古冢，其来不知年。面势若避之，想在置屋先，丛棘蔓其穴，跛群登其颠。有樵纵野火，无复挂纸钱。我来为太息，酹酒赠之言。人处争夺内，事事求安全。筑室虑不广，筑墙虑不坚。何曾计此日，寂寞委荒阡。想当处屋时，闻此定不然。今我见培蝼，为戒俨目前。为君饬家人，缚竹为其藩。为君戒儿童，勿惊君长眠。匹如比邻住，岂论德与怨。呜呼冥漠君，听此雍门弹。"律句如"一梦只随春短短，十年何止瘦惰倍"、"途穷牢落千秋想，气短低回一饭心"、"满眼青山秋上老，打头黄叶酒人来"、"狂来藉草当风坐，醉后摇船载月回"、"偶逢旧雨能无酒，暂放新晴定为花"、"酒人已散心知老，书贾犹来想未贫"、"小病似因连日醉，偶闲便觉别人忙"、"残叶无风犹恋树，活云如水欲浮山"、"溪涨碧於新柳眼，山墙短及野梅肩"、"春流得雨柔双橹，芳草如烟绿一城"、"雨活苔痕都似水，池摇树影不惊鱼"、"柳意困如人乍起，梅痕淡似酒全消"、"水际野梅如晋士，病中老衲作卢装"、"水喜摇人常不定，云难待族忽孤飞"、"楼心人去孤明月，宫体诗成送杏花"，诸如此类佳联，无虑百什。
　　
　　《灵芬馆集》中，用典多有疏脱处。如《小游仙诗》云："当时只有狂徐福，曾隔文熄觑阿环。"余据李义山诗，乃东方朔非徐福，已於前《诗话》辩之。《燕巢》诗误"涎涎"为"涎涎"，（据《汉书梁皇后传》。）《渡曹娥江》诗误"婆娑"为神名，（据邯郸淳《曹娥碑》"婆娑乐神"）《题孙古芸上冢图》诗误司马德操为徐元直。（据《襄阳》记）然缥发之伤，少陵、东坡亦皆不免。
　　
　　歙县黄宾虹翁，年近九十矣，寓居武林栖霞岭下，犹日孳孳於金石书画。昨岁游灵峰寺，归写梅竹二帧，分赠友人高葩叟、瞿蜕园二君，并题一诗云："泻玉水淙淙，云深矗一峰。寒梅齐吐馥，修竹自成丛。来问田家径，归鸣山寺钟。还期三友并，它日访长松。"宾翁久擅画名，海内外交相推重，致诗名为所掩。此诗古泽元音，置之唐贤集，可乱楮叶。
　　
　　庚寅三月，海上诸知好邀为修楔之会。余自倭难后，不赴沪者十二年矣。遂下榻果园寓斋，果老极尽东道之谊。而陈君季鸣、王君蕖川、蔡君庸言、庸言弟其智、韵芝夫妇亦各治丰喂，相招文字之饮，以王君莺弦室一集为盛。是夕到者：吴眉孙（庠）、汪旭初（东）、瞿兑之（宣颖）、王欣夫（大隆）、蔡正华、戴果园及余，宾主八人。酒罢，以"对酒当歌，人生几何"拈韵赋诗。眉老云："闻声久相思，会面苦不易。跫然空谷音，忽报诗人至。仿佛平生欢，重逢急把臂。语笑犹未终，新篇案头置。"末云："春秋多佳日，雕龙纵谈艺。吴淞好烟波，扁舟可时系。乘兴访戴来，谓果园先期尺书递。叩门呼王郎，（谓蕖川）迎客同倒屣。"情真意厚。欣夫云："瓶翁青溪秀，幽居与时背。老学忘调饥，耽吟阐三昧。平生干首诗，珍若珠百诽。沧浪羚角喻，后学得津逮。吁嗟诗教衰，鸡鸣风雨晦。一编力起废，征题到芜秽。世局日翻新，腐儒贫合耐。聚散类萍蓬，气自谐沆瀣。翁如千丈松，森森峙泰岱。我貌愧嫫母，丑陋难施黛。交勉葆天和，毋使焚其内。著书遣有涯，居贞定无悔。"溢美语，殊惭感。欣夫美容止，善谈论，篆隶甚工。正华云："纷纷雨后花，依依风前柳。引领春骤来，沈冥一时剖。嘉约承故人，欣然接杯酒。五味相间行，盘飧颇不苟。兴来各话旧，岁月一何久。聚散自有时，荣悴盖亦偶。快意贵当前，无令此生负。临觞不为乐，复待来兹否。君倘恕醉人，何辞尽十斗。"正华少治六朝诗，宜其清婉似小谢。兑之云："漫与疏诗律，神交即故人。饱闾书值贱，愁共酒杯亲。永忆灯前雨，萧然物外春。输君在乡县，犹得饱湖莼。"
　　
　　旭老著有《寄庵随笔》，曾采及拙作。故调寄《采桑子》云："一编曾诵龟堂句，极诉飘零，健笔纵横，信有文章老更成。想思已是三年旧，此夕班荆，执手堪惊，饭颗山前太瘦生。"余亦赠诗云："驱使才华五十秋，眼看沧海独凭楼。山中归久春云懒，林下行多野鹤遒。幸识鲁山真不耻，欲从彭泽与俱游。稻粱岁熟非难饱，应笑饥鸿拙自谋。"旭老年已古稀，温和醇粹，而风骨卓立。其《随笔》载及绩溪汪诗圃（渊）《麝尘莲寸集》一书，中间有一段史实，以无底稿，询之已不能道其详，惟云汪辟疆、黄季刚（侃）盛誉此书。其序吴湖帆《联珠集》牵连及之。湖帆搜觅，久之，仅得其一，欲再觅以饷余。越二年，始由潘景郑徇湖帆之请割爱见贻，盖潘亦吴人也。则《随笔》之外，又添一重公案矣。诗圃为皖中宿儒，工倚声，有《瑶天笙鹤词》、《诗圃吟稿》行世，而旭老不知也。余与诗圃在民国初屡有诗翰往还。旭老疑年不相及，余曰："度其时，诗圃当在七旬外矣。"其所印诗词稿，余皆有之，经乱散失。
　　
　　眉老原籍泰县，注丹徒学籍，襟韵洒落，言谈衮衮，铺啜风流，有诸葛公真名土之风。尝见其《咏角黍》云："满筐菰叶翠离披，奈是江城黍熟时。抉取一双穷鬼目，蒲觞聊与荐钟馗。""分甘莫漫馋涎滴，得食须凭射手精。弓箭安排呼九子，眼中头角尽峥嵘。""不须肉割花猪美，最爱红嵌豆子圆。小令《唐多》翻一曲，十分甜味澈中边。""心空能解通身缚，年老无须益智功。甘白两般俱可爱，只怜圭角未磨磐。"极文章游戏能事。又有《咏时世妆沁园春》十阕，觉金诃鞋杯，无此香艳。词多，不能录。眉老任交通银行秘书二十年，自言早岁游冶平康，中年好蒲博，晚乃藉读书为遣。果老尝语余云："君知是翁矍铄乎？年已七十矣，其姬侍犹在产子也。"余惊诧曰："真天下之健者已。"相与咀噱。
　　
　　江阴适园陈氏，故乔木世家。吾友季呜之祖式金，书画负盛名，世所称"寄舫先生"者也；父燮卿观察，光绪丙戌进士，以考取出洋游历人员，尝周流英、法两国及属邑阿尔吉烈、五印度等处，山水宗法鹿；叔森卿先生，幼有疾，而画宗大痴，均有名於时。观察有四子：长伯圭，亦能以画世其家；次仲翔、次叔莹，均精校┈，仲翔且以政事显；四即季鸣，工诗善书，尤精小篆。民十后，避兵蛰居海上。家学渊源，娱情清秘，神思散朗，然有晋人风。余今春赴沪，屡过其文无馆小饮，或季鸣携尊过果园寓斋，颂酒弦诗，此欢不朽。有《喜瓶翁至》一律云："更已三年别，常怀一字师。甑尘原不恨，瓶粟亦何辞。有酒直须醉，看花当及时。愿君分寸晷，重为定吾诗。"清真如话，却韵味无穷。
　　
　　适园在江阴城南隅，寄舫先生游憩之所筑也。擅池亭丘壑之胜，中弃宋元以来书画碑板珍品数百余种，又模┨古贤名迹颇多，题曰《藏真集》，刻同光间。为滨江名胜之一。时江南、北书画家，以先生精鉴藏，争来乞定真赝。凡经过目，钤有印章者，声价顿增，其名重如此。著有《适园自娱草》二卷，诗致疏逸，似元人。如云："僻处江头寂寞滨，敢将疏懒说天真。饶云馆裹闲无事，日与烟云作比邻。"《题画》云："不喜南宗嗜北宗，皴痕爱学剑抽锋。若教健笔从纤细，闷倒人间磊落胸。"其画诣可见。有《论画绝句》二十六首，录其八云："《龙眠》图画《孝经》真，艺苑流传拱斗辰。镌石鸿堂称二妙，神超诣绝照千春。（《龙眠》、《孝经图》为吾家第一品，近已刻石，识者宝之。）""小李将军《揭钵图》，贺家旧宝比明珠。毫芒尽相穷工巧，直溯源头赵宋模。（宋人《揭钵图》，精品也。近亦镌石。甫及竣事，而江阴陷，惜哉。）""细入毫芒意欲翩，日中谛审笔如烟。徐将工整消浮躁，入妙何妨色太妍。（院昼未藤锦雉。）""纷披老笔叱拨驹，魄力真与扛鼎俱。后贤莫识气粗率，墨痕谁得粗中腴。"（沈石田。）"剑气珠光化浑融，北宗真派与南同。周圭折角锋棱洗，省识文人笔札工。"（唐六如）。"仇君腕底飒生风，刻翠雕琼未是工。生趣豪端真力满，要非幸列四家中。"（仇实父）。"云鹏法古笔开张，浴郁峰峦万象藏。墨簇点匀空撒豆，房山一办蒸心香。"（丁云鹏）。"王孙神化笔通灵，历乱纵横具典型。写尽沧桑无限恨，悲歌慷慨不堪听。"（石涛和尚）。中岁以疲於四方酬应，悬格，凡索画者，须酬以诗。故《自题易画轩》有句云："一幅丹青诗一首，无声端藉有声来。"编有《易画轩诗帙》，皆名公胜流题赠之作，艺林传为佳话。园甫成，洪杨事起。劫后归来，粗事修葺，而先生遽以艾年不禄。嗣君燮卿观察奉母园居时，始完成先志。顾鼎革后，兵祸频仍，又就颓废。季鸣云："自己酉迄今四十余年，不胜沧桑之感焉。"
　　
　　江阴陶社创始於祝丹卿（廷华）、谢冶庵（鼎熔）二先生，先后印有陶《社甲·乙·丙集》。冶庵与季鸣俱喜刊印其乡先生遗著，故复绘有《陶社校书图》。治老为诗坛耆宿，尝见其《赠沈锡君》云："秋风几度梦蓉湖，太息田园日就芜。不识杜鹃三百本，春来犹忆主人无？"《东湖酒楼咏絮，赠友人别》云："杨花如雪满汀洲，袅袅随人上酒楼。只恐春深化萍去，旧愁消尽长新愁。"皆频伽《宋元人绝句选》中佳调也。其他律句可入主客图者，如"名酒也如良友淡，好花不减美人狂"、"倚门老妪花簪鬓，入市村农帕裹头"晋江词、"案头鸟粪供香火，屋角蛛丝买夕阳"（《东阳许白云先生祠》）、"才名噪似查查浦，遗爱深於柳柳州"（《文无馆齐头舰中冷遗墨。泫然感赋》）、"未到麦秋晨气燥，已逢槐夏午风凉"（《生日口占》）、"诗未呕心何待祭，琴虽焦尾诅成灰"、"参苓有效难医俗，文字无灵枉送穷"（《庚寅除夕》）。余夙闻冶老名，冶老亦为余作《青浦后续诗传·序》。去年之沪相左，未获把臂，造物真巧弄人哉！
　　
　　歌谣《竹枝词》虽浅俚，须音节古、韵味长，幽情怨思，读之凄然，乃合体制。冶庵《浔阳谣》云："浔阳江水日夜流，浔阳女儿荡扁舟。东流江水不复返，昨夜红颜今白头。"唐侣笙（鸣凤）《宜黄竹枝词》云："生来家住山中山，门外长溪弯复弯。日夜溪声流不住，妾心流不到人间。一茧丝干缕麻一缕，茧丝那有麻丝齐。愿作呕营溪畔女，不为濯锦江边妻。"侣笙亦江阴人也。两作工力悉敌。侣笙又有《过大庾牡丹亭》云："岭南山态入冬醒，都向临川梦襄青。官阁梅花开似雪，我来独吊牡丹亭。""十九寓言玉茗堂，荒台云雨刺昙阳。后人漫筑离魂冢，惹说西川杜丽娘。"《南城望麻姑山》云："麻姑山上洞云深，望望仙踪不可寻。箨竹未容如兔脱，稚松已肯学龙吟。""直从天姥传衣钵，为笑彭郎作藁砧。最爱盘空双髻拥，何时重到一登临。"风韵皆佳。侣笙，民初官江西推事。
　　
　　梅圣俞咏河豚云："春洲生荻芽，春岸飞杨花。河豚当此时，贵不数鱼暇。"欧公《诗话》云："河豚出於春暮，食絮而肥，南人多以荻芽为羹。"东坡亦云："萎蒿满地芦芽短，正是河豚欲上时。"而《石林诗话》云："浙人食河豚，始於上元前。柳絮时，人已不食，谓之斑子。"说与欧公异，殆地气不同耶？我乡三四月间，名小河豚曰"斑鱼"，盖即"斑子"矣。"斑"读开口音。又乡人有"要吃河豚，先掘芦根"之谚。芦笋如竹，萌生於根。或曰其性凉清血，能解河豚毒，理或然欤？河豚产江阴最有名，语曰："河豚不药江阴人。"本东坡"雪白河豚不药人"诗句，谓其善烹责也。曩有江阴人庄某寓余家，询之，曰："河豚之毒在血，须涤净。子亦不可食。责时忌尘，须谨盖。其法尽矣。"曾以烹熟者一尾见饷，鲜腴异常鳞。余咕二十字云："河豚产江阴，鲂鲤贱不如。脂肪膏吻颊，非鱼亦非猪。"啖者以为工。
　　
　　莼羹、菰菜见於《张翰传》，诗人多用之，而不知菰米为何物。按《周礼·天官·膳夫》："食用六谷。"《注》："六谷，徐、黍、稷、粱、麦、。，雕胡也。"《地官·舍人》："掌粟米之出入。"《注》"九谷六米。"《疏》："六米者，九谷之中，黍、稷、稻、粱、、大豆有米。麻与小豆、小麦无米。故云九谷六米。"""同"菰"，是菰米列九谷之中，米为谷实之总称，非专指稻也。《唐本草图经》："菰又谓之茭白，其台中黑者谓之茭郁，至后结实乃雕胡米也。"近代植物学家亦谓菰生於陂泽，高五六尺，叶如蒲苇。春秋两季，中心生白台，状如藕而软，俗谓之"茭白"。秋间开花，成长穗，结实如米，谓之"菰米"，色白而滑腻，俭岁可为粮。杜诗："波飘菰米沈云黑。"盖太液池中多种之，正状其结实之多。影沈於水者黯淡如云，非谓米黑也。
　　
　　"雨后山光映夕晖。楼台出树白云围。不知流水归何处。卻有樵随流水归。"此雪泥题画诗也。雪泥谓不加思索，率尔而成。余谓雪泥诗往往失之太易，此则天机流畅，妙在率尔，所谓"文章本天成，妙手偶得之"。雪泥平生诗，当以此为第一。又曰："田家赛社验丰收，场角西风早报秋。霜叶满林翻鸭脚，黄泥护笋长猫头。"又曰："云山浮自叠。秋树净还明。何处无亭子，溪边缓步行。"皆宋元题画清品。
　　
　　朱君馨谷（云樊），世居邑之观型堂。朱氏，清末以艺菊名。有园可六七亩，曰蔬园，板桥流水，结构疏野。馨谷年少朴诚，好篆刻，覃精六法，勤於缀辑，乡先生王步香、王韵存遣诗及步香《吴下谚联》等，皆为鸠赀印行。尝诵其尊甫引传《题方志壶自绘小象》一绝，石："先生结束似坡翁，巾履何求与俗同。风月襟怀消不得，等闲收拾画图中。"引传好学有文，早卒。
　　
　　《长离阁集》，孙渊如妇王采薇字玉瑛著。诗只七十余首，句如"月满无人地，钟残有雁天"、"花逐调琴指，莺随入镜枝"、"碧苔琴影瘦，黄叶客衣单"、"帘斜生鸟影，屏小贴花魂"、"小树雨余蜂去静，乱花风压燕衔高"、"吹梦夜风先到树，弄愁寒雨不妨花"、"寒天细竹人孤倚，斜日空檐燕对飞"，皆幽寒孤洁，与其夫绝相似。故随园云："完山之鸟无异吭之呜，云和之笙有双之奏。"然出之闺中人，古今亦罕。采薇年止二十四卒，盖鎚凿幽眇，宜其雹碎春红也。《吴会英才集》以孙氏夫妇诗殿之，兰泉先生以为非。近代崇明施淑仪女士选《清代闺秀诗存》，著论反之。其实时代不同，斯所见亦不同耳。
　　
　　曩昔闰阁之有文者，署名多称"某某女史"；其后年老者，称"某某老人"。崇德老人，曾文正公季女也，名纪芬，适江苏巡抚衡阳聂仲芳（缉规），有自著年谱。民国中犹存，年腧九十矣。乾嘉时，甘茶老人锺氏，名令嘉，字守箴，铅山蒋非磷室，心余先生母也，著有《柴车倦游草》。洗蕉老人戴氏，同光时人，武进惮次山中丞室。尝见其有《落叶》七律四首，甚工，我邑汪秋轩先生有利作。
　　
　　毕几庵（希卓）《芳菲菲室诗话》："尝闻先伯祖乃秋公兆丰云：'昔年於吾郡利津门外瓦窑地方开河，掘得古棺，前和刻有"大唐开元蒋夫人之墓"，无志铭可考，青浦许定生女史淑慧感而赋之，云：'回首蘼芜葬落花，伤心天宝旧繁华。曾无翠碣镌唐字，何处青溪问蒋家。胡蝶秋坟金谷聚，鸳鸯春陇玉钩斜。红肃吹冷胭脂劫，岂独隋宫有暮鸦。'"张氏《味莼糁笔记》载之，谓其"情文绝佳，有才如此，亦我邑闺秀之足纪者。余久离桑梓，固不知女史为何如人，而访之乡邦文士，知者亦。计其年代，去今不远，已有名氏翳如之慨，所为'怅望千秋一洒泪'也"云云。
　　
　　《笔记》又云："癸卯在汴，吴江陆干甫年丈廷桢屡顾谈艺，偶言及其先世居青浦金泽镇，隐居不仕，日与镇中名流论诗斗酒。久之，至所佣成衣匠亦复能诗。其诗集，诸名流为刊行。丈尚记其一联云：'自笑生平不安分，剪刀声裹尚裁诗。'颇工致可诵"云云。余颇疑之，盖金泽成衣匠有诗集，从未见先民纪载，惟《灵芬馆诗话》卷一云："吾乡吴馄，号独游，业执针之事。操业往来余家，见架上诗册辄绌绎咿唔。今年回里，忽出数诗质余，不觉欢喜赞叹，以为古未尝有也。"又频伽集中与独游唱和颇多，当时独游名必盛。而陆氏先世与郭氏为同乡，所称成衣匠疑即吴馄也。云金泽者，殆传闻之误耳。又《诗话》载一缝人柏姓者能画。频伽云："世人贵耳贱目，安知此中有人。"余因忆曩嘉善朱卣香（锡柜）语余，其乡有萝发匠某，能诗，有《咏鸦片》一联云："黄金灰裹尽，白日梦中过。"余谓清季讼鸦片害者，上自朝廷章奏，下至里巷书报，莫不洋洋数干百言，然总不如此十字之惊惕。
　　
　　郭君南周，频伽五世从孙也，商而儒行，笃实恳款。余与南周初以诗相投赠，遂成莫逆。嗣是，余游练溪，辄主其小灵芬馆，南周翦灯伴宿，弟昆不啻也。时值政体改革之初，食砚者生理几绝，南周月致釜钟为余举火，顾饮然无德色，此在古人已难，在斯世为尤难矣。有赠余诗曰："平生思慕梦魂牵，名士何期对榻眠。知己交从花甲外，风光领龋ㄕ尊前。精神金石同坚固，臭味芝兰有后先。（余生平知己者二人，一珠里吴元亭，乃总角交；一即瓶翁，可谓花甲文矣。）此后加餐各努力，犹堪谈笑遣华颠。"又和余"兄"字韵云："年过六旬才把臂，生迟五月合呼兄。"盖君与余皆戊子生，惟君举以十月而余五月，君望而余朔也。语语从肺腑中出。余《庚寅赠别》云："不爱壶觞尽意倾，暮春呼我练溪行。二年尔汝惟肝胆，四海交游几弟兄。剪烛话残前夜雨，倚槐听老故园莺。（君家后园有古槐榆各一，余与君徙倚其下。）新诗录别浑无那，愁杀盈盈水半程。"长乐画家黄蔼农先生为绘《泖右听莺图》，取余诗意也。
　　
　　嘉定章君赋浏（钦亮），居黄渡，著有《蓬累室诗存》。章君喜为雄伟之辞，然余爱其《腊八日斋头红梅盛开，同人有消寒之饮》，云："纵酒漫云名土癖，坐花如接美人颜。"《盛子骏才索近作，书此奇之》云："沧波长笛添诗兴，小阁临江聚故交。"清丽闲妙，的为风人吐属。袁海叟（过黄渡）诗有"年年长笛送沧波"之句；又浦浪臣名鸥，住陶祁村，乾嘉时人，有临江小阁，皆本地风光也。见自注。
　　
　　《吹万楼集》十八卷，金山高葩叟所著也。葩叟入南社最早，多与党人游，而终未隶党籍。性恬澹，好游风月，能谈山川，能说诗，清奇飘逸，兼而有之。如《焦山》云："佳处茅庵结，烟霞万古留。疏钟云外度，积翠雨初收。责茗江堪吸，擎杯玉不浮。坡仙去千载，怀想一登楼。"《五月八日清晨携幼孙游梵王渡兆丰公园》云："微风拂衣袂，初日照园林。为爱游人少，言穿茂树深。闲吟到池畔，高卧藉藤阴。怀古何年事，空王起梵音。"《经画眉三眺岭，溪山交映，阴翳可爱，为赋一诗》云："入林此处足幽栖，万壑丛篁俯碧溪。曲径阴深山木合，画眉岭上画眉啼。"《黄山归途》云："细雨淳安夜泊船，江光漠漠水如烟。霞源山瀑知何处，应在微茫百丈颠。""渐江水更接桐江，风利帆轻好送将。掠向鹧骛滩外过，客星犹是作光芒。""江空夜冷月无光，乌石滩连七里拢。篷背雨声鸣不已，黎明知过钓台傍。"他如"一雨连朝天似醉，万花如海我能豪"（《十月初十叠菊为山，命酒有作》）、"歌诬激水生清响，草木逢秋有异香"（《鹦鹉湖夜泊》）、"天围万树圆如镜，云起诸峰翠上楼"（《惠山登云起楼》）、"频来但觉身如奇，小立焉知世已忘"（《独游兆丰公园》）、"花影上阶扶不起，万蛙鼓吹月明中"（《初夏月夜口占》），皆摘句图中佳句也。七古《题分湖旧隐图》、《忆霞曲》等篇，有梅村风味，篇长不录。葩叟世居张堰秦山，家饶於赀，其闲闲山庄有花木林泉之趣。尝搜集古今治《诗》家《诗》说至千余种之多，因自号葩叟。藏书三十万卷，倭难中略殆尽，因侨居沪滨。余与叟诗翰往还三十余年，顾至沪卒未一晤。君赠诗亦有"卅载神交悭识面"之句，乃知同此怅惘矣。
　　
　　余与张君师白别二十年矣。民国初，师白供职太湖水利局，余赴苏时一晤之。后知其改入导淮委员会，倭难作，辗转川滇。师白风仪俊美，有冠玉之誉。胜利后入银行办事，归里相值，言论意气，一如曩时，然丰姿已少减，知其饱历风尘矣。生平於金石、书画、碑帖、古玩皆有夙嗜。近以其所著《指尺集》一册见示，书法娟妙如妪波，诗亦多可诵之作。《青青水中蒲三首效昌黎》云："青青水中蒲，下有一双鲤。剖腹空无书，吾心摧且毁。""青青水中蒲，长在水中央。可望不可即，惘然吾意伤。""青青水中蒲，取之以为楫。有楫而无舟，如何能谐合。"古调古心，得风人哀怨之旨。《拾石歌》云："拾石去河边，小雨湿襟背。石纹带水明，俯检心所爱。搜罗不厌多，一握又一袋。归来品甲乙，颇有得意态。或欠成绩佳，怏怏为不快。取盆供案头，朝朝与之对。眩ǐ还选新，拾取一而再。每天如程课，腰脚不言惫。米老无此狂，真欲屈膝拜。此风荆┥长，执迷亦无害。消闲携侣偕，怡情兼习耐。不费一文钱，精神换宝贝。因之导淮人，群趋结成队。此中谁最优，黄叶温邵蔡。十周纪念近，准备石子赛。（七月一日为导淮委员会成立十周纪年。）"押韵皆自然，"贝"韵为现代生存合理语，尤佳。《中秋杂感》云："吾家小院有高楼，月夜清谈景最幽。此日高楼谁作主，一年明月又当头。"盖伤故乡之沦於倭寇也，如三峡哀猿，闻者下泪。《和凤墀》云："蜀道环山平地稀，麦蚊吸血绕飞。客居久断莼鲈味，岂不怀乡倦欲归。"习见典，为本家人用便妙。自注："川中多黄桷树，生飞虫，体细几不能辨，刺肤作奇痛，甚至溃烂，名蚊丝蝇，又名麦蚊。"初，师白既悼亡，其中表亲郁芍村女士戏度其中指寸节修短卜休咎，遂谐琴瑟。惟婚前适遭寇乱，乃将悲欢离合之遇悉纪以诗，因以名集，亦韵事也。
　　
　　王子蕖川，喜蓄书，其所居莺弦室翻帑插架，颇多佳椠。今夏游燕，以所著《骧首集》一卷奇示，雄奇之作颇似其师松岑。如《月夜越黄河铁桥》云："巨轮碾铁声仓琅，长虹弹压黄河黄。车箱高卧张眼望，明月照野生微凉。旅人夜话殊未央，追风北去偕云将。此景奇绝何可忘，令我肝胆森剑错。千军驰逐万马骧，号令传达严於霜。迅波劈箐势陆梁，愿东入海毋为斯民殃。远影推排，一瞥难禁，当空余历下，城头灯火光。"律句佳者，如《将作北游，赋诗留别送行诸君》云："小别仍烦诗鼓吹，长征端赖布行缠。"《车过徐州，揽形势甚壮》云："欲去钓鳌临大海，自来戏马出雄才。"《白河闲步》云："论史真堪生怒瘿，听潮还欲起哀音。"《游宁园》云："小艇画波分野色，迥廊接坐受花光。"有至居庸关句云："延昭画像高漫漶，胡元纪功碑尚存。"自注："石壁有末将杨五郎、六郎画像。"余按杨业六子：延朗、延浦、延训、延环、延贵、延彬。业战死，朝廷录其子供奉宫廷。朗为崇仪副使，守保州，御契丹有功；延朗后改名延昭，均见本传。则延昭明明为业长子，非六郎也。乃传中又云："延昭在边防二十年，契丹惮之，目为杨六郎。"同在一传，何以前后所载不同若此？蕖川云："玩文气，似前此曾有六郎其人，为契丹所敬惮，故以相拟，然乎？否耶？"王昶《台怀随笔》："乾隆五十七年三月十四日，圣驾过五郎村大营，完县所属村，以杨延昭名。杨氏父子兄弟宋初往来守戍於此，故以五郎、六郎名村寨者甚众"云云，亦不加深孜也。余谓小说家据奉传"六郎"一语，遂有"四郎"、"五郎"诸称，原无确证。保州，《宋史·地理志》属河北西路，本莫州；清苑县、完县旧属保定，皆在今河北地。顾亭林《昌平山水记》据宋王曾《行程录》，确信业战死古北口，以为《宋史》乃元脱脱所撰，去业已远，辟战死长城北口之非。古北口在密云县东，今亦属河北。大抵杨氏父子功在燕云，长城一带均震其威，刻石画像，在处有之。故张铸江先生《陇西朴札》亦云："萧关襟带，甘凉咽喉，灵武北岩壁上凿石为宠，供杨延昭像"云云。
　　
　　《陇西朴札》云："甘肃滨河一带，上人以牛羊去毛及骨肉，全腔鼓之以气，藉以济渡、载运粮食，名曰'皮筏'。考渔洋山人《皇华纪闻》云：乐府有《浑脱舞》，《明皂杂录》、《历代名画记》皆云公孙大娘善舞西河剑器、浑脱，故杜诗云云。注家多不详浑脱之义。朱中丞《浣水续谈》云：唐长孙无忌以乌羊皮为浑脱毡帽，时号'趟公浑脱'。余于役三关，次太子滩。隔岸群夷来见，乱流而渡，见有骑一物浮水面者，问之，曰：浑脱也。盖取羊皮浑脱其骨肉而制之，故名。赵公之帽，义亦应尔。愚因忆南卓《羯鼓录》载杜鸿渐尝於嘉陵江楼月夜，以柘枝击羯鼓，见岸上群羊皆低昂盘旋，舞应节奏。则舞名浑脱，亦当以羊取义云云。又考山人《居易录》载李宗麓（开先）太仆《塞上曲》云：'黄河万里障边隅，黠虏年来谋计殊。不用轻帆与短棹，浑脱飞渡只须臾。'李自注：'脱音驼。'据此，皮筏即浑脱，'脱'作如字读者，非但山人。但云用羊皮，不知又有用牛皮者。"西北边陲，历来纪载之书甚少，先生宦陇二十年，《朴札》一书於甘陇山川、谣俗、宗教、物产言之綦详，於国计民生颇有献替，惜无有力者为之印行。顷其文孙聊止邮以见示，并委为校仇，乃题一律於后，云："洮岷形胜接西逞，布菱恩威二十年。符竹郡分青海左，壶浆人谒白登前。车邻驷铁犹干载，方记图经此一编。我托先君亲炙后，遗书细与校乌焉。（先生教授里中时，先子曾游其门。）"书中言"甘陇古为秦地，民俗强悍，乐於战斗"、"兰州，汉时为匈奴浑邪王地，后改张掖郡"、"酒泉宜酒，相传源通青海"云云。
　　

　　●三编·卷四
　　
　　钱湘灵间诗於顾仲恭，仲恭曰："诗从读经史中出者，上也；从读词赋中出者，次也；从读诗中出者，下矣。"余补充其说，曰：诗能引经不腐，引史有识，上也；从词赋中出，而无短钉掇拾之病，次也；从诗中出，而不登家数、不脱窠臼，下矣。
　　
　　温庭筠《达摩支曲》恰如一篇《恨赋》。起首"捣麝成尘香不灭，拗莲作寸丝难绝"，盖翻义山"春蚕"、"蜡炬"一联意，白传所谓"此恨绵绵无尽期"也。温诗边幅少狭，芒眠绮密，而时失之纤，不如义山之高浑。
　　
　　明初，高青邱与杨基、张羽、徐贲齐名，世以比唐初四杰。或遂以高诗为有明之冠，非确论也，然自是一代正宗。
　　
　　青邱古诗，华不损枝，腴不伤骨，盖合汉魏、初、盛唐诗，去其腌而其醇，不为刽绝之言，而音自清越。王达《听雨楼记》谓其"语精而意圆，句稳而情畅"，斯得之矣。厥后，梅村颇沿其体，然多俗句、累句，殊不逮也。
　　
　　明初，诗人林鸿、郑定、王褒等号为"闽中十子"，而鸿为之雄。其论诗，以为"汉魏骨力虽雄而菁华不足，齐梁以下但务春华，惟唐作者可谓大成"。闽人言诗者，率宗其说。鸿有《鸣盛集》。警句如"檄雨古潭暝，礼星寒殿开"、"苦雾沈旗影，微霜泾鼓声"，时谓其"奇正而不诡於法"，实开闽派之先。有清之季，闽派诗又大盛，然一变而宗江西，号为"同光体"。林晚翠、黄驹庵为《宗派图》中嫡乳，惟海藏、石遣则犹存十子遣轨；墨巢宗黄，风格隽上；余知交中霜杰、慕伦亦能分坛树帜，所谓豪杰之士也。
　　
　　长汀江翊云（庸），有《庚寅近诗》一小册。翻阅之，平和尔雅，无镂肾掐胃之苦，盖有林茂之趣味，闽诗人中自为风气者也。《后山生日，集硕果亭，分韵得办字》云："硕果亭峙吴淞滨，酿酒看花吾已惯。后山生日适见招，饼饵堆盘咄嗟办。公没年未及五十，偃蹇一官饱忧患。送行出境事亦微，觅句闭门语殊熳。宦途翻被孙刘扼，词笔能邀坡谷盼。吾诗粗率惮苦吟，可许心香分一办。"他如《赠冒鹤亭》云："买山资为推襟尽，充栋书难换酒尝。"《和程伯臧》云："笔底溪山浑老境，眼前风月是愁端。"自注："伯臧工山水。"感慨语亦以蕴藉出之。又有游佘山诗，多关涉乡邦纪载，录数首供他日方志之采。《泗泾舟中》云："埭口吹螺午放船，（七宝客航，昔日解缆以吹螺为号，名响螺船。）骄阳乍敛水含烟。秋来领略江南味，最是菱塘蟹断边。"《佘山半山楼》云："丛桂花时一款关，轩亭结构半峰间。江程卅里烟波路，此是淞滨最近山。"《望董香光餐霞馆》云："晓雨丝丝午乍晴，野花如雪蘸波明。松梢一角餐霞馆，似在香光画裹行。"《凤皇山下》云："移山不乏愚公辈，崖石新留斧凿痕。未卜他年重到日，九峰还有几峰存。"所著《佘山三日游记》谓"近沪无山，建筑石材皆取给於九峰。近日沪商更利用机械炸药，日夜开采，甚至一山石已劈去遇半，恐不及百年，并此山而无之。九峰中独一佘山赖异国宗教之力得以保存"云云。《青浦道中》云："荇港芦湾短棹过，鸥亮泛泛水微波。斜风细雨人归去，何日矶头着钓蓑。"
　　
　　长乐黄翁蔼农（葆戊），自署青山农，工金石书画。余以果园之介，尝一谒其寓庐，花磁茗碗，陈设精雅。蒙出近作见示，大抵谐婉骀宕，主於自然。尝曰："诗岂易为哉！我写吾诗，聊自怡悦耳。"有《己丑夏七十回忆诗》云："人老多咨嗟，我老独自喜。父兮生我时，雁行第十子。孙曾已满堂，晚出赘疣耳。少孤哀母劳，母恩报罔已。堕地到成丁，一生出九死。坎坷历艰危，贪谓无生理。不图过古稀，顽健轻步履。偶数旧世亲，存者更有几。每逢燕集中，居然尊我齿。当年父母心，始愿不及此。抱孙事等闲，世业任后起。独吟蔗香馆，泰来不忘否。往事耐寻思。来日谁能拟。镜中白须眉，留影示乡里。"诗殊烂漫，可拟随园《喜老篇》。蔼翁少时秉母诫，弃去场屋文，壮游名山，四十后奉母居海上，佣书粥画为养。显宦颇有招之者，谢不出。安吉吴昌硕、中山王病山、归安朱古微、侯官陈石遗诸名流咸与为交。顾诗不苟作，五十后始与李拔可、周梅泉诸公唱和，所作渐多，编存《蔗香馆集》、《复苏酬唱集》。性至孝，母年八十余没，犹孺慕不已，友朋酬酢，间或及之，未尝不泫然也。回忆诗和章颇多，余最爱果老云："七十青山农，稽古耽《滂喜》。置身斯邕间，碌碌藐余子。"单刀直入，翁之才艺，起便写尽。中云："幸坐春风中，僵柳为之起。"只十字，恬和温粹之态已是跃然。此写生手也。又云："人谓义献流，毋宁曾闵拟。蔼蔼慈孝村，庶几小阙里。"以美其懿行作结，气足神完。慈孝村，翁所居也。
　　
　　新建程窳堪先生学恂，字伯臧，年已望八，诗文书画无不工。民国初，奉省吏命视察江苏各县吏？台殿最，曾来我邑。近寓海上。读其《庚寅岁不尽二日，茅家酒店消寒第五集即事，得端字》云："海欲雪风号寒，挂钱拄杖行蹒跚。杜康为我祛忧端，市楼一角天地宽。有酒无肴君莫姗，鱼见越味初钉盘。更设饼夹与蒸馒，快啖己足惊穷酸。当筵酒政不置官，忘形谵浪无纠弹。同我气类臭如兰，有时清辩生微澜。文通健笔专诗坛，（江翌云）张口一吸西江乾。安道不出心自安，（戴果园）《石屏》一集何时刊。林家竹林乐且般，（林向欣及松峰）小阮后出神尤完。李侯丧匹居寡欢，（佩秋）无人笑说鲇上竽。长斋辛老还加餐，（心禅）昔与俱上惶恐滩。李髯垂老气桓桓，（蔬畦）猿臂事业余箭瘢。寄也不娶僧挂单，（宋小坡）广平铁石人所难。文无耽吟呕心肝，（陈季鸣）诗功九转终成丹。蜕园才过冬郎韩，（瞿兑之）胸中密记谙金銮。乍归陈子卸征鞍，（颂洛）袖中诗本珍琅歼。闽侯二陈吾服叹，（谓沧趣、石遗二老）赵亭秀句工雕剜。（陈慕伦）苏（渊雷）冒（叔予）年少丰羽翰，气力上欲云霄干。谈锋激射疑奔湍，坐中惜少河阳潘。（伯鹰）我方诸子岌与岖，思惭古井况已眢。酒户狭小热脱冠，把盏但敢壁上观。於菟绝绳去谁阑，吾属今合名虎残。日月易逝如走丸，火速写记庶可弹。酒家南董语非护，他年请作黄炉看。"篇中安插诸人，排募贴妥，真力弥满，万象在旁，知此老寝舱於诸名大家集者深矣。江西诗人，宋代最盛，庐陵、临川、豫章、吉水皆大家也。自吕氏创《诗派图》，风气所播，驶鳗与少陵分坛坫。元代名家则有道园、曼硕。清则铅山蒋氏、南昌彭氏，高宗目为"江西二才子"。光宣间，散原老人又复遥承法嗣，祖陈祧黄，海内诗家尊为祭酒。然余谓古诗重在音节，故结调宜响。近人效江西诗者，好为生涩苦硬之句，实则双井诗如冰丝雪竹，格韵绝高，非哑调也。古诗音节如按曲然，虽一音之亢坠，不得差累黍。试读古人诗，无不谐律者。今人欠缺读功，故不领会耳。因心折程翁诗，遂不觉辞之赘如此。
　　
　　瞿君兑之（宣颖），风流淹雅，倾倒一时，余每以不得尽读其诗为慊。庚寅春，海上莺弦室宴集时，袖出所著《补书堂诗稿》四厚册见示，并郑重委为去取。携归，乃畅读之。兑之骚国雄才，宗臣遣胄。湘绮、葵园二王氏为湘中耆宿，又皆师之。学有渊源，交多贤俊。其诗，五言古宗《选》；近体宗少陵、义山，沈雄博丽，一洗近代嚣凌纰鳗之习，信长沙嫡派也。录其《述祖》德，云："明哲鉴今古，清浊定屈伸。神理蕴在己，宏济资及民。洋洋可乐饥，寂寂贵全真。遐览竦威凤，潜游隐文鳞。室有椎髻侣，阶长带草春。然重湖外，伫望鲸鳄驯。未免下士笑，惟圣为知滓。悠悠二老风，旷世绝埃尘。（曾欠父手绘《自济图》，并为先曾大母绘《分灯课子图》。）"其二云："伊昔阻昌期，昏雾荡寓县。潢池适反覆，海客多横煽。已嗟半壁沦，几睹尧城变。献赋厄修途，论兵骋英眄。既恋江湖楫，遂谢台省掾。贞明返楼居，江蓓遘眼患。横流寓孤愤，山樊假游衍。后来传经笈，亲见登云彦。贞元会有时，终然寰海晏。（先欠父官刑部主事，值咸丰庚申之变，悲愤失明，假归，遂不出。）"兑之作此诗，年十六也。《西直门外拜李文正公墓》云："昔闻茶陵作相日，纪网清宁未全失。中铛伺主导佚游，威柄渐从幸门出。盈廷攘臂竞直声，不悦仁人胡甚疾。公之独留忧更深，大臣体国无名心。不嫌牛骥甘同阜，要使鹃枭怀好音。当时蚍蜉纷撼树，事过平心论相度。子规啼月潇湘深，风流文采还如故。城西赐第已丘墟，西涯髻鬓烟水余。梧门覃溪两好事，异代能寻庾信居。芳郊三月春如海，里人趋下荒祠拜。畏吾已不知名，惟有生金碑尚在。麓山南望足沾衣，辽鹤重来有是非。国花吹尽游人寂，空锁苔门黯夕晖。。按某氏《西湖尘谈》云："西涯少入词林，在馆阁四十余年。正德中为相，有士人瞰亡，投一绝云：'才名直与斗山齐，伴直中书日又西。回首湘江春草绿，鹧鸪啼罢子规啼。'盖讽其归也。"诗中正引此事。逊清光绪朝，西后庆邸专政，国是蜩螗。文慎公辛丑入直行在，寻扈从，还京三疏，特赦党魁，卒以忤旨放还。吴眉老谓拜茶陵墓乃有感於家国旧事而作，言在此，意在彼，当听其弦外之音。知言哉！《读王荆公传》云："当时荐疏动公卿，谁料盈廷水火争。辽夏兵谋输敌国，李牛党论误书生。汉家制度元当改，南渡江山势早成。至竟孱王羞十世，裕陵泉下定吞声。"《读元遗山集》云："入燕委曲宁初意，存赵艰难有至谋。"论史有识。兑之踪迹，北至幽燕，东抵邃沈，南浮百粤。集中七古，《谒明陵》发思古之幽情，《河梁行》摅怀旧之蓄念，皆长至二千余言，沫流手胝，不能尽钞也。余题其集云："玉立高歌意态舒，清门文采接华裾。郝隆入幕通蛮语，庾信承家读赐书。剩借鹃夷终日饮，谁寻马粪旧时居。露盘滴尽铜仙泪，回首觚棱恨有余。""圣手争推老拾遗，百年朝市一瓢诗。蛟螭蝼蚓才难尽，翡翠鲸鱼笔总宜。敬礼定文宁不忝，君苗焚砚已为迟。谈深不觉频前席，海噬莺花烂漫时。"
　　
　　上海女诗人周链霞，饮香名久矣。去岁莺弦室宴集，蕖川招之，有诺言矣，而终不见珠耕之莅。顷友人寄示其《题画梅》诗两绝，清词秀句，不近烟火，信乎毛嫱、西子，不必见面而始知其美也。"水墨疏香梦裹春，年年陋巷伴安贫。米盐不是琼瑶屑，莫怪梅花冷笑人。""瘦影横斜倚薄醺，晚来寒雨又纷纷。春愁如梦无寻处，只有香魂化冷云。"书法亦姿态横生。余效清初周荔生匿纤纤字簏中诗纸故事，珍而藏之。他日傥有好事如吴兰雪者为之记乎？
　　
　　己丑、庚寅，余三游练溪。而庚寅之秋，则得果园为伴，新知旧好，鸡黍招要，备承款接，题襟录别，各有篇章，亦一时之盛也。兹录存如干首，以志鸿雪。曹子树衣《九月五日别瘦师》云："我师澹荡人，所游争倒屣。徘徊未浃旬，又动归心矣。青溪与练溪，仅隔衣带水。水程卅里遥，云树迷尺咫。吾侪生世间，行乐而已耳。乍聚便分襟，那不相思起。显晦随去来，得失无悲喜。惟有诗酒缘，乃能解我痞。"情真语挚。田君绍年云："排日清游扫客愁，踏歌忽漫送归舟。他时要访诗人宅，记取青溪古渡头。"庚寅，夏君希霖（同轨）《次志孟韵赠别》云："绿肥红瘦暮春时，一曲离歌动客思。愧我赠君无别物，压装几首送行诗。"二诗皆似《随园诗话》中风调。志孟《庚寅重九，喜果师瓶师至，即晚觞赋诗》后解云："诗宜入画留双绝，人怯登临感万方。白发门生能几个，一时谈笑满山庄。"《送瓶师返棹，仍叠前韵》后解云："近来坛坫无诸将，此别云天各一方。洄溯蒹葭秋水碧，扁舟应已过渔庄。"情文并茂。三泖渔庄，兰泉先生故居，在珠里。希霖《送果老归海上》云："别离逾十稔，小话沧桑。言践故人约，来寻旧草堂。诗吟秋月迥，酒拨瓮云香。后会期何日，毋忘曲水觞。"果园《次韵答树衣留别》结穴云："话长绛蜡短，曲罢青迥。陶径松犹存，吴江枫已冷。匆匆三日留，别思凄以耿。欲输冉子情，愧乏粟五秉。"果老与树衣先人东厂交好，练川为其旧游地，宜其遇故人子而感不绝怀也。是日，果老於南周席上唱昆曲，兴颇豪，故有"曲罢青"之句。《访平湖马剑虹不遇》云："款段优游乡里知，高风犹在系人思。如何松下空相访，惆怅支筇小立时。"其他佳联如姚润身云："解窥佳客堂前燕，偷试新声叶底莺。"顾守愚（伯埙）云："人间胜会留三日，天上文星聚一方。"果园云："家中活佛慈萱茂，案上神农本草香。"谓希霖以医养亲也。又树衣元唱有押"灾"字韵者，坐中步韵皆束手，惟南周"菊香诗有梦，秫熟酒无灾"十字最新异。果园云："应时逢蟹讯，传食比蝗灾。"纪眼前事，亦谐妙。余《次韵答志孟赠别，兼谢诸知好》云："廾年前已识邹阳，投老埋名隐酒狂。（志孟别署醉侯。）秋末螫肥诗正健，霜前雁到梦初长。兴高地占登临胜，缘熟天留饮啄方。作谢诸君尽青眼，时清好与办渔庄。"宴集之地，多在郭氏小灵芬馆、夏氏一粟斋、邹氏峰泖山庄。同人汇其诗，成《泖滨小集》、《泖右听莺集》、《练溪就菊集》三帙。练塘在县之西，原为吴、江、青三县辖地，清末并隶青浦镇，东西长二里，水木清华，市廛殷盛，且历来罕经兵燹，故寺观桥梁犹存唐以来故迹。姚润身句云："练溪应是桃源地，赢得诗人结伴游。"
　　
　　余作《诗话》，颇欲得人诋诃掎摭，以为知己。顷孙沧叟（儆）寄示其同年故人江西辛心禅（际周）一书，快如所愿。书云："承借《瓶粟斋诗话》，浏览一过，甄录谨严，评鹭公允，在近人诗话中，足称佳构。若更益以山川涉历之奇，助以豪俊交游之广，作者所诣当不止是。惟中有数条，为鄙意所未惬者，如《寓庸室诗钞》一则云云（续编卷一，）按小颇为诸暨余铁山（重耀）同年之祖，铁山官赣时，以原稿付影印，稿为上元梅伯言先生圈点加评，手迹宛然，与作者年代悬不相及。今云：'余与小颇未尝通尺素，不知何自来？'殆未捻小颇先生为何人耳。"又云："（续编卷五）'鹓雏极推尊宛陵，以为在欧梅苏黄之外，别标古淡。"梅'即宛陵，宜别举一家。又柯山诗语病云云（初编卷六），按'与君骑竹即同游'，盖以竹当马而骑之，名为骑马，实即骑竹，此与'卧牛衣'不同例。'又曰'云云二十五字可删。"辛老所举，益见余见闻之隘，为学之疏。惟欧梅乃欧苏之误，苏谓子美也。信笔书之，不自觉耳。辛老有《饭后独游襄阳小公园》云："愁多转觉了无愁，摩腹闲携一杖游。独坐藤阴贪纳爽，不知午日正当头。""小园胜处是藤廊，廊畔垂杨罩碧塘。静看喷泉飞细雨，泠然心境两清凉。""万紫千红照眼明，杂花绣径不知名。幽怀偏爱青林好，避影孤寻树底行。"贾岛云："独行潭底影，数息树边身。"诗境似之。
　　
　　沧叟又录其旧好二人诗见示。一如皋潘安，年七十。《题南通费伯子以所藏乡先民书画赠南通师范学校》云："文物相承五百年，襟江带海话崇川。费君不惜倾囊买，师校从今借火传。尽发私藏归共赏，能教后学企前贤。三元桥畔重回首，宝气虹光欲烛天。"不加藻绩，老笔纷披。一崇明朱贯微（诵韩），年七十八，副举人，沧叟同年也。《春归》云："一年一度春归去，春去春来客感同。相送政逢社公雨，此行应趁石尤风。多情花鸟含愁裹，无际云山似梦中。更约玉壶明岁买，老夫能发醉颜红。"唐人云："年年岁岁花相似，岁岁年年人不同。"宋人云："老不甘心奈镜何。"皆作无可奈何语，读《春归》一结，觉此老豪怀不减。
　　
　　扬州李审言先生详言："沈瘦东诗虽承吴下派，而读书尚有余於诗之外者，稍加酸辣味则不堕入甘酪，为北人所诮也。"此论登诸上海新闻报纸。当时朱逦庸先生见之，摘入其日记中，（戊辰四月十六日《逊庐日记》）因云："此种语气，自负博学，令人呕气。"余谓龋叟之不慊，避叟之不平，皆爱我者也。然解叟之论，几於严师矣。惜避叟不早言之，不然，困而学之二十年，或不致老死而卒堕於甘酪乎？
　　
　　受，友之古文。《说文》二手相交，盖有互助之义。后世友道衰缓，急不可恃，於是贫士有将伯之呼。渊明《乞食》云："行行至斯里，叩门拙言辞。"一"拙"字，心中含有无限苦楚。继云："主人解我意，贻赠岂虚来。"此解意人殊难得，惜陶公不著其名。自鲁公作乞米之书，於是效者踵起，盖藉以遮嗫嚅不前之态。至漫吟一诗而受意外之惠，则黄仲则都门秋思云："全家都在秋风裹，九月衣裳未剪裁。"毕尚书见之，立赠五百金，当时传为佳话。然黄诗多太寒乞，如云："吴市箫声燕市筑，一般凄断有谁怜。"洪北江《诗话》颇讥之。郭频伽《飞琼词》云："水心亭子压波平，昨夜朦胧月未明。约略垣娥微启事，有人下界太寒生。""不深庭院不多秋，宿粉残妆一半留。聊与胆瓶添画本，秋葵花淡海棠愁。"考其时，为呈阮芸台相国而作，托词微婉，较黄诗蕴藉多矣。近人杨了公作《梅花百绝句》，中有一绝云："君是梅花吾是雪，寒光那得比春光。有时欲借春光暖，时与梅花略一商。"有知之者曰："为汪明甫作也。汪疏财仗义，了公时与通有无者。"可谓趣绝、韵绝。
　　
　　居今日，与世俗谈礼法，无异语夏虫以冰然。张子仁友，孝谨驯良，恂恂雅饬，在乡里中，辈行虽晚而行谊绝高。仁友早年营生沪市，博菽水资奉母。母年今古稀矣。性好吟咏，因从果园老人游，颇得门径。倭乱时，稿皆散失。尝有句云："当餐每动思亲念，抚剑空怀报国心。"《四十述怀》云："白发无情慈母老，青闺有梦病妻牵。"家国之爱，恻恻动人。曾以《追哭家华周忌》诗二律见示："料峭春寒惨折兰，临风一恸泪丸澜。八年拊畜三生了。百里奔驰一面难。检箧空存旧摹字，迎门无复再牵栏。欲凭梦境追前绪，蜡炬成灰漏点残。""犹思堕地厥声遒，正是灵辰月一钩。鹤发提携情宛在，（儿四岁上学，祖母伴读甚久。）鳌头腾奋愿难酬。（儿颇勤举，尝言愿得首名。）讳言往事防亲觉，怕睹遗容触我愁。此日哭儿行自哭，饥驱浪迹几时休。"痛入心脾，一读不堪再读矣。仁友每宁亲归，辄蒙载酒过存。今春，余赴其嘉招，赠以诗曰："负米不言悴，归来春梦重。家余亲健乐，酒为客贫供。阶藓新滋雨，庭花老耐冬。（有枇杷一树，栽已久矣。）爱君地幽僻，复此一携筇。""君年今四十，所学自知归。崖蜜世多嗜，江鳐人或讥。仍应尊饭颗，略可法摩围。坐有汪居士，知音嗟已稀。"汪谓笕风也。
　　
　　昆山徐燕谋（承谟），果老娇客也。为人辨，有口，诙谐滑稽，颇究心诗、古文辞。诗五言清真似陶，如《闲居写怀》云："我年未四十，白发已盈头。颇拙一生计，顾怀千岁忧。一生犹有极，千岁何时休。肮脏取违俗，与古仍不侔。孤悬悠悠闲，大海渺芥舟。嗟彼夸毗子，善柔逐波流。不义取富贵，冠带同沐猴。焉能如柳下，与偕而油油。宁失伯夷隘，道异绝相谋。幸早薄浮名。卷藏世不仇。幸有砚田耕，疏蛎何用愁。苦李不自苦，累累全道周。"君言此诗在倭寇陷沪后作。以明防前，以智虑后，陆平原云："志土多苦心。"信然夫。
　　
　　常州邓春澍，以鬻画为生。近以境遇困苦，牢骚抑郁，托於阳狂，致以言获谴。腊月十九为东坡生日，吴樵翁有诗曰："臣朔侏儒各饱饥，少思多睡是吾师。天寒正好深藏手，（坡公句）更拟张颐说是非。""亦惧狂言醉后乖，半酣每自抑欢怀。纵然未解空杯趣，但摸棱亦大佳。"（坡诗：'偶得酒中趣，空杯亦常持。'）"岁岁今朝不可忘，知公魂魄恋吾乡。明年纵健人应老，且学先生为口忙。"（坡诗：'自笑生平为口忙。'又言：'醉饱高眠真事业。'）诗盖有为而发。因忆金源诗人李汾句云："只因有口谈时事，几被无心触祸机。"余亦有句云："世事何非莫须有，古人可法磨兜坚。"
　　
　　余先后姬侍四，而苏产者居其三。蒋氏素羽，小字凤秋，最明艳，解音律，能歌舞。嘉定陈巽倩太史楠和余《凤儿词》云："年十三余嫁沈郎，妾家小住馆娃乡。姑苏台畔舂蓝尾，曾记吹箫引凤皇。""凤穷群女尽纤腰，最是含羞小凤娇。觊面有缘生百媚，人间咫尺即蓝桥。"（乙卯春邂逅於海上。）潘省安舍人集古人句，切其小字为联，作奁赠云："舞裙香暖泥金凤；悴袖凉生薜荔秋。"蒋氏相随八载，章台之柳，伤於攀折。四在芬沈氏，金山人也。归余时年才二十，今十八年矣。庚寅五月，登为继室，海上名流及故乡朋旧以诗词贺者不下二十余家，雅重者极於薰香摘艳，调谵者为之喷饭绝缨。然余爱蔡君庸言（其谨）一绝云："诗人心力半消磨，红袖青衫韵事多。佳话近传星替月，争如颐道有鸥波。"自注："钱塘诗人陈云伯嫡配龚夫人下世，姬人管筠字静初，持家有淑德，乃为之正位焉。云伯有《颐道堂诗文集》。管亦能诗，有《小鸥波馆诗钞》，人称'鸥波夫人'。"运用故实，自与泛泛者不同。按三国锺会为其母传，称："夫人张氏，太传定陵成侯命妇也。"又曰："论者谓依《春秋》'成风定姒'之议，宜崇典礼，不得称妾名。"则斯礼由来已久，惟古者母以子贵，大抵死后追尊。至世俗，夫在为妾正位，谓之"扶正"，不知始於何时？
　　
　　辛卯春，朱君积诚（声树）自沪携其先人游庸先生家驹遗稿枉顾，委为订定。朱氏故居奉贤泰日桥，自避叟高祖翼周公以下五世，以孝友著称。避叟父字史枚（士蟑），重游泮水；叔字甄卿（士璜），举咸丰己未；避叟举光绪己卯，重宴鹿鸣；兄云逵（家驿），孝廉方正，一门彬彬儒雅。叟工书，邃於经学，尊程朱，尝为肇文文游书院山长、卒卯江南乡试帘官、民国己未、庚申间江南通志局分纂。倭难作，避沪，终於寓次。余自丙辰以后，辱先生折辈行以文字相交几三十年，积函累寸。先生愤世嫉俗之概，一发於诗，今特录其清恬疏隽之什。《晚眺偶成》云："蔬圃斜阳立暮寒，梅花窈窕竹檀乐。波消冻后奁开镜，月近圆时影侧盘。草屈金勾青隐隐，菜敷玉甲碧团团。投林宿鸟如相就，信步追诗得静观。"《次韵桐城方佛生广文泽久金陵书馆见怀》云："一事凭君夸壮绝，长江万里抱书楼。酒怀相与清和浊，诗兴不穷春复秋。鸥鹭苍茫看泛泛，鱼龙起伏听悠悠。行年不觉七旬近，坐倚南窗熨古愁。"《即事》云："雨余日气逗花光，寒蝶翩翩到亦忙。生怪山妻风趣别，蜡梅刚趁鬓边香。"《咏燕》云："闭门不惯周旋熟，为汝开帘有送迎。"《白芍药》云："等闲不敢还呼婢，眼底分明是玉人。"《题袁、蒋、赵三家集》，袁云："元轻白俗肩随裹，宋矩唐规睥睨中。"《蒋》云："气概颇余燕赵烈，声情似进楚《骚》哀。"赵云："弄丸熟得宜僚意，飞剑灵通越女神。"皆搔著痒处。《调吹万留须》云："岂可诗人无绕涿，吟声起处捻茎时。头颅任秃三千丈，眉宇新添一倍姿。乍便游行来虱子，可嫌触拨到燕支。昂藏更作参军想，玉貌临风迟我思（往年见君照片。）"《咏向导社》云："鸳鸯到处团欢会，蚌蛤随时孕异胎。"尤令人忍俊不禁。句如"天涯风露催凉讯，屋角星河挂澹烟"、"灯边梦合情多少，月下吟迟影去来"、"脱絮尚防寒料峭，惜花无那落翩翻"、"砚冰渐释流香麝，窗纸轻敲活冻蝇"、"梦迟布被新翻絮，香过铜瓶乍插梅"、"庭阴剩绿横梢媚，缸水停淤澈底清"、"轻吹衣褶风频到，小坐轩楹月在前"、"塞上霜飞衰师白，营门日落大旗红"、"海上波涛连绝岛，天涯壁垒拥寒烟"、"千里江声杯底合，六朝山色杖头浓"、"大漠龙吟余慷慨，辽天鹤语觉荒寒"，清雄典则，兼有其才。稿自光绪乙酉迄壬午冬止，存诗一万三数千首，余为删存其十之一。
　　
　　粥叟字云逵，自号心岫词人，才情跞弛。少慕任侠，疏财好交。著有《天香移诗》二卷。《廉亭晚眺同昂若弟》："碛雨苦连朝，开晴喜薄暮。东皋携侣来，（时有张、卫二客）芳草随行步。林亭饶野景，笑语得天趣。客日盍归欤，柴门已微雾。"简静可乱《三昧集》。"芳草"五字，尤似六朝人语。《己酉冬月二十七日黄昏地震，众哗然，诗以释之》："至诚动则变，道本乎中庸。亦惟知者动，乐水理可通。地球一行星，日夜空气中。动静依轨序，大造运不穷。我国位亚东，万邦皆动容。旋转见大力，变化出宏功。一阳萌动时，春光何融融。语大莫能载，小言聊发蒙。"汉儒《春秋》灾异之说，一扫而空。《泖湖棹歌》："鲈鱼莼菜足江乡，菰米秋登作去声酒香。一夜醉眠舟不系，随风吹到秀州塘。""榜女盈盈十五年，轻摇柔橹晚风前。低头爱看湖心月，月与湖光一样圆。"律句"故人颜色秋同好，良夜壶觞月并来"、"春转鸟声如报我，寒消花态欲亲人"、"初夏风光宜白袷，故人书信抵黄金"，皆清妙。
　　
　　律句有下三字各为一事物者，如东坡"三过门中老病死，一弹指顷去来今"，后人颇效之。有赠郑板桥者云："郑虔三绝诗书画，陶令一官归去来。"王仲则云："投诗美备色香味，去俗远於风马牛。"近人朱避庸云："傲寄一庐风雪月，寒消三友竹松梅。"谢冶庵云："一冬无赖风雨雪，三径未荒松竹梅。"我邑徐宗石先生昌镝句云："渺若浮云福禄寿，顺如流水子孙曾。"盖先生七十自寿作也。徐氏族多大年，先生寿至八十四。哲嗣慎侯孝廉公修寿七十五。余迁居西门，与先生居衡宇相对，故衡原（正权）次余"休"字韵赠云："宅近清溪朝便汲，楼听春雨夜迟休。芳邻永结从今始，若论亲情已百秋。"衡原，先生冢孙也，今亦六十四矣。诗朴诚如其人。
　　
　　绍兴陈颂洛先生中岳，民国初历宰满城、肃宁、三河、玉田等县，有政声，颅宦囊如洗。在津门时，与张君聊止甚交好。所为诗，鲜明紧健，绝去凡俗。浙中自定盒、越鳗而后，斯为嗣音。《二月初九日华璧臣先生招饮城南，席散，同过杨子若书斋小坐》云："乱后重劳问起居，况当九死一生余。直从未坐狂麈酒，肯向侯门浪曳裾。文字只今真贾祸，湖山无处更逃虚。回车小憩差堪味，若薅新烹月亡初。"《除夕》云："到手年光掷已轻，男儿三十尚无成。昨宵一梦真愁绝，海水西流月倒行。""我诗不工常爱作，人唤诗人我亦应。此意微茫动歌泣，夜寒且自拥深灯。"《上海至宁波道中》云："一去飘然海上船，移情那复有成连。舵楼高处吾高卧，不管中流浪拍天。"五言佳者："依人同有喟，阅世总如伤"（《上海逢杜尔梅》）、"夜雪连归棹，春风绝敝庐"（《人日得赵幼梅诗却寄》）；七言："平生忧乐谁能会，我辈饥寒古所同"（《赠万公雨》）、"客程历久疏乡语，世昧尝多澹宦情"（《叠前韵和友梅瑾存》）、"长年仕宦贫犹昔，衰世交游侠已稀"（《寝庵寄示近诗感赋奉答》）、"啼催人花底老，疲驴驮我雨中寒"（《高碑店晓发》）、"荷叶落残中妇镜，芦花高过酒人船"（《中秋前五日严范孙丈招饮城南八里台》）、"一雨疑秋凉石径，万花堆水艳江园"（《管园赏荷得园字》）、"山尽浓皴添古色，水因急泻带商音"（《大水峪道中》）。著有《转蓬集》一卷，多在河北时作。集中咏史诗甚多，皆有见地，惜不能备录。近日息影沪滨，又得读其《题醉叶楼秋楔图》，云："老树不胜酒，满林红叶飞。谁同霞袂举，应是洛川妃。世有春非艳，诗随玉并霏。风流知好在，回睇故依依。《已丑九日展庵吟集，酒后登豁蒙楼，分韵得海字》云："儒冠饿死殊不悔，我曹结习要非罪。今年可使无重九，主人既勇客岂怠。展魇百书散满架，如木轮困石磊块。零篇掇拾亦奇宝，诗耆褛指靡一在。（辟疆出示所藏伎庵、散原、海藏、苍虬诸公诗翰。）极知身在道愈显，转叹才稀世又改。澹阳照产秋颇好，登高咫尺请自隗。南朝寺俯南朝水，国有兴亡视千载。江山意绪莽牵动，俊哲事功善期待。临分踯躅更何言，挥涕漫劳流入海。"此诗神味绝似坡翁。
　　
　　鄞县周君岐隐，诗工於下字。其五言能状难写之景，龙游余越园深赏之。如"雨后天如豁，风中云有声"、"黄叶山中路，清秋雁背云"、"鸟语烟自流，叶落鱼争聚"、"地枯春不草，沙远海初桑"。《闻朱赞父自甬抵沪，驱车访之，话至宵深始别》云："欲慰难为语，三年事事乖。桑麻空世业，文物散高斋。万虑催华发，千辛铄老怀。不辞深坐久，门外即天涯。"语语肫挚。绝句亦清奇，如"风雨初阑朝旭弱，几分秋意著人寒"、"蓦觉树头秋意早，微风吹过小阑干"、"凉意乍生残暑退，片云擎雨过孤山"。君名利川，曾任浙江通志馆分纂。兼精医，遂以岐隐自号。著有《太白山房集》。
　　
　　浙派诗如画，虽不如北地之雄峻，然往往争奇竞秀，读之爽神。如奉化孙翼父（诒）诗，胎息放翁，上窥陶杜，饶有清醇馨逸之致，殆考盘寤歌之硕人乎？《得漱琅诗函却寄》云："之子昔同学，他乡今别离。偶凭数行字，聊报寸心知。当路谁相念，吾侪岂入时。思君正愁绝，况读奇怀诗。"《秋怀》云："秋怀淡荡与云俱，庭院新飞一叶梧。闭户聊将书遣日，无田且免吏催租。贫犹作达耽诗句，壮不求官畏世途。饮水饭疏吾亦足，儒生活计本区区。"《夏日书斋题壁》云："诗自推敲酒自倾，乡村事事足怡情。修篁弄影碧云湿，远岫罩烟残日明。地可钓游贫亦乐，门无车马梦还清。所思不见凉风起，坐倚帘拢待月生。"《别庐山》云："烟光如幕山俱暝，泉响惊雷壑自呼。此趣他年应不忘，满天风雨下匡庐。"《幽居》云："邻园草木长，我屋绿阴舒。一鸟窥檐立，主人方读书。"好句如"地涵江气花偏早，诗带离愁句不妍"、"重来巷陌更新户，相见风尘剩短衣"、"病身止酒犹多兴，余事为诗每见才"。著有《瓶梅斋诗录》四卷，方欲乞冒鹤亭先生点定授梓而遽病没，甫逾五十也，惜哉！
　　
　　钱塘陈子彝，襟怀洒落，诗亦隽雅不群。如"艰难世路谁青眼，容易秋风到白头"、"四海风尘余涕泪，暮年身世入讴吟"、"老年书喜临端楷，小病诗还费苦吟"、"孤檠秋雨三更梦，寸草春晖万里心"，皆为时人传诵。有别业在西溪，日有竹居。作诗奇意云："有酒今朝醉与偕，自甘颓放畅情怀。何当归棹西溪去，活住青山死便埋。"间者轩渠。
　　
　　姨表兄邹湛如，论诗至苛，己所为诗，亦绝不操觚率尔。惜其少习试律，命意遣辞，往往未尽超拔，然其佳者，故非凡手所能并也。如云："浊酒浇愁偏易醒，灯弄影不嫌痴"、"疏钟到忱起诗梦，残日堕帘生酒愁"、"树少虚廊延月早，雨余清箪觉秋深"、"小书似乱山叠，老屋悔争仙骨跃"、"雨阑小院茶烟湿，花落虚酒梦轻"、"护花胜子勤寒暖，嗜酒如钱抡寡多"、"伎月催诗停枕上，乔风偷暖到尊前"。著有《甓庐吟稿》二卷，没后，嗣君循三委为删拾，因选存其百首归之。
　　
　　《瓶粟齐诗话·初》、《续》两编，凡十六卷，印行於戈子之冬，《三编》四卷则於寅冬印之。凡不佞四十年占毕昕勤，与夫师友老辈、四方缟投赠之好，大略尽其中矣。顾於是书则有不能已於言者，盖伤令弟子练溪曹子树衣，方为絮福，甫毕二卷，而街衣於是年除夕前速赴王楼，下观其成也。故不佞哭之，诗曰："匆匆残暇慨颓波，凄绝桓伊唱挽歌。蓄我好怀都扫地，哭君老泪忽倾河。苍茫孤馆秋云冷，生有'泖右秋云冷'句，人谓诗谶。寂寞遗篇落叶多。门外正留残雪影，撩人苦思奈桌何。"此编为诸友好督促，力为筹资印成，凡五越月而蔽事。此五越月中，死生契阔之怀、朋辈见爱之笃，庸讵无感乎？现有作潘，用缀数语於简末。辛卯皋月瓶翁识。
　　
