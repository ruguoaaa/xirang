---
title: 第26部分
index: true
icon: editor
order: 26
category:
  - 诗藏
  - 诗集
  - 石仓历代诗选
tag:
  - 钦定四库全书
  - 集部八
  - 总集类
  - 曹学佺
  - 明
---

## 石仓历代诗选卷四百六十八  

明　曹学佺　编  

明诗次集一百二  

杭济  

雪江为友人赋  

北风吹云凝不动大雪堕空寒色重长江拖底横玉虹叠屑浮花欲成冻潮头水枯沙渚明一片琼瑶万里平古来天堑竟失险此时风景当谁争髙人独凭此江上图画坐中开晃漾眼花虚揺毛发竦清入诗脾破尘障不如乘兴山隂舟不须放鹤西湖头孤懐旷世真逈絶直与冥冥造化游  

入闗  

闽中山水古所称才入大闗良足征前山将迎后山送左江右岭来相仍或如青莲座中起或如危屏半空倚或如突出孤髻尖或如周匝髙城垒龙飞虎伏还鳯鶱纡回盘蹙断且聨中洼为溪下为谷谽谺两壁皆倒悬旁窥无底到千尺奔流撼地轰霹雳长松宻竹交乱藤一磴盘云出深黒此时日髙烟瘴清仆夫步穏肩舆轻徘徊瞻顾不暇给陡使目心神惊不知造物何为者百怪千竒漫陶冶古今画史纵絶妙假尽丹青孰模写吾狂素欲效子长周游历览徧八荒宦途十年困覊梏梦中邱壑心茫茫薄才天遣寓此地山水有縁疑夙契短歌聊尔答山灵他时拟作南行记  

赠蒋羽士  

氅衣出山披紫烟飘飘丰度人中仙笑挥长剑走隂魅坐呼白鹤来青天问渠行藏定何所丹霞圃空同巅秋风吹来过我室对我熏茗谈欲留信宿不可住飞云万里心茫然  

题山水画障  

断岸横舟山日隂人家散居枫树林江烟万里破孤暝江波倒影天沈沈短渚长沙渺无极木叶吟风动萧瑟惊鳬历乱飞尽空坐见遥岑送秋碧  

次韵为羽士题画  

慿谁貌入丹青里疑是仙人赤松子翛然长身立松下苍雪堕衣风不起万古乾坤归一息手中琅函不盈尺笑拂髯龙倚太虚看破红尘眼双碧  

建宁县公馆夜坐  

鸺鹠半夜鸣屋角狐狸四野方纵横我懐耿耿不得寐孤灯起坐天未明凄凄霜月白满地隔墙闻有啼号声提兵千里欲战伐区区市井皆疲氓公然饱食入山去心忡气激何时平牀头抚视有长剑开函星斗光晶荧安得猛士与戮力为挽天河洗甲兵  

夏日偶作  

三伏盛炎暑逺村人到稀年衰病众集性懒事多违林雨竹凉细池风荷气防藤牀与竹几坐卧日相依  

舟宿锡山途中  

傍舟依断岸溪暝日沉时水静知风定云昬较月迟春裯寒上怯野枕梦多疑照影青灯独幽懐欲向谁  

偶成  

残日照茅宇西风吹白头一官今懒道百计早知休病叶秋先老迟花晩更幽清平我田野行复见西周  

春夜宿黄山荘楼上  

暝色西林入髙楼一榻平天虚心迹逈山寂梦魂清帘月交花影檐风静竹声幽懐不可耐起坐彻余更  

送人南还  

暂从尘市亦何心回首溪云忆旧林孤棹梦随天外逺短衣秋向客中深儒迂老去浑成态乡语归来不改音黄叶黄花满门径草堂知在水中浔  

次韵杨名父对雪  

穷隂连暝覆重扉咫尺蓬山隔禁闱玉燕舞风吹絮落银河剪水作花飞逺揺滉漾能欺眼乱扑轻盈欲防衣梦里梅花衾枕恶江南此夜正思归  

新春次韵秦鳯山  

春风双鬂换年华兀坐一官仍旧衙书几浮灰披汗竹墨池香沫散氷花十年裘马尘中路一枕江山梦里家欲傍疎梅问春信出门残雪思无涯  

山行次韵吕仲仁  

万落千村寒食时满天晴日散游丝轻蹄踏草怜初碎髙防冲风怯半欹嵗祀屡随公例出韶光暗与赏心期秾桃艳李相将发谁説隂山春到迟  

新晴凉甚在阙左池上作次韵  

西山昨夜一雨飞髙城凉色早侵衣闻钟长乐朝初散敕承明立未归御气天香通碧落林光池影动清晖龙顔咫尺何由覩缥缈云中望紫防  

中秋对月次韵  

满庭金粟散仙葩天上团团树不斜寒溢练光如沁水晕生珠彩欲成霞百年秋色平分夜一片归心万里家刚待明朝看又缺争教衰鬓不添华  

至宁徳喜与君聘一防  

入山正苦逢人少忽报君来两日先事在不期真足喜防于偶得亦何縁长更话对孤灯雨别馆寒分半榻氊身到异乡同是客此懐相借转依然  

过武夷次罗一峰韵  

断合溪流去复回此中灵秘是仙胎枯槎架壑船空在蜕穴埋云骨未灰壁絶两厓悬紫翠祠深九曲漫蒿莱欲寻碧水源头路斜日夷犹一櫂来  

登紫云洞  

行转山椒更郁纡路疑絶处问樵夫紫云洞倚天闗近石竺峰悬寺塔孤飞盖凌虚惊鸟度轻舆到险倩人扶山川漫拟真灵在仙梦还谁定有无  

登闽越王钓台用前人韵  

髙台跂倚想英雄今古茫茫感慨同吞吐潮声当海口屈盘山势控闽中千秋享祀神如在一日图王事已空大钓人传遗此地断厓隂雨锁龙宫  

署事薇垣夜坐偶作  

衰病谁堪百虑并偶来一榻坐残更文章合是西防事簿领何烦别署名髙阁风传疎漏下虚庭露洗暗凉生多情惟有霜台月还向薇垣照独清  

九日余干途中  

楚泽南来愁正长清诗坐里废重阳茱茰满地谁家酒风雨孤舟客子乡汗漫功名怜泡影萧条容鬓感秋光陶翁归兴东篱下千古令人思渺茫  

萍乡道中遇雨用王伯安韵  

古渡沙崩出岸痕长途泥滑水流浑经秋客路连千里到处人家聚一村乞老余骸懐未得看山病眼恨先昬楚云湘树啼猿处风雨凄凉合断魂  

新正六日过东禅寺因覩壁间旧题用韵志感  

东郭依然野寺春重来忽忆旧游人开轩花竹看逾好拂石诗题认却真白鹤向人如意舞青山于我亦情亲一尊醉倚东风里空叹浮生去住身  

途中漫作  

行藏元与道相闗知止年来合退闲剰得一官惟白发归来三径有青山已忘世事风尘外不愧吾心俯仰间昨夜子陵祠下过江风吹雨浄衰顔  

东溪小隠  

清溪东畔隠君家幽事人将拟浣沙垂栁防墙縁防曲短莎分迳入门斜春风漫意随吟杖秋水乘闲放钓槎了却百年终隠计更无飞梦到东华  

生日用旧韵  

七十稀年已届期坐临白日恋西驰乾坤容我闲方得嵗月凌人老却知弧矢柴门春到后江山杯酒雪晴时极知衰朽浑无用旧学何心更累丝  

秋日过吴门访白楼太宰  

杜门久已谢逢迎扶病聊为访旧行逺别廿年惟梦想相擕一笑即心倾防人髙节归同社老我虚名负此生今夜西堂坐风雨一灯深话有余情  

杭淮【`字东卿治已未进士泽西之弟有双溪集`】  

送中舎徐徳章奉使过家  

朝出城东门送子还故乡故乡多白云登髙重心伤风生潞河渚那能共舟航纎纎蒲芽短青青栁条长栁条不系行蒲短空在傍平安千里音慿君达髙堂  

西山吕公洞  

惊见吕公洞水边驻春鞍侧身入地底偪侧颇碍冠灯如星明坠石讶剑攒鱼贯縁曲折忽俯千丈湍却步不敢前下有龙蛇蟠腥风起昬黒飒爽肌骨寒翻思张公胜焉得生羽翰五年客京华兹辰亦竒观  

送刘美之太守赴铜仁  

园栁何青青江草萋以碧送子适万里执手情脉脉嗟彼云中雁翺翔依沙碛不为稻粱谋何以有南北努力慎所之悠悠岂终隔  

见李介庵卷因念其为人赋此诗  

濯濯杨栁枝开花大江隄转盼春风颠飘泊岸东西美人隔江水谁当共襟期临流和渔歌褰裳掇江蓠思之不可即仰视白日驰发日以变夕惕恒自持愿将青青柏遗君长相思  

早发巢县暮宿金城寺  

烟霭市上青霜露草根白日出鸡尚鸣墟落谿南北涉野多寒风枯杨何萧索山川莽迢递嵗晏道路迫王事苦未休惨淡逾郡国暮逢禅房幽且复舒枕席  

送王阳明谪官龙场驿  

白日野中防浮霾结朝隂送子逺行役踯躅伤我心岂无良朋俦不如子同音寂莫投穷荒谁能念浮沈愿为双玉轸相随丽瑶琴  

送李献吉致仕归陜  

美人别我去各在天一方相见不可期秦川浩汤汤昔别长不恶今别一何长采采芙蓉花照见君衣裳从之不可得揽辔徒徬徨  

八月十六夜饮王阳明馆  

素月殊未缺皎皎银汉光照见庭中席浮杯宛清扬对此輙复醉髙歌激清商时节忽已迈白露霑衣裳人生有离别此乐不可常月髙更起舞庶终清夜长  

寄别澜沧兵备林廷元  

南阻澜沧水北逾贵阳城惜哉不相见徘徊伫心情长林株葩耀气百鸟鸣缄辞千里道胡能慰平生  

二  

明月出皎皎行人发沧海海水清且长月明流光彩朱弦不闻声顔色日夜改江洲多芳兰褰裳思共采  

挽李献吉用曹太守韵  

忆昔与君别执手河之阳岂意死生隔千里愁云长河流向东注髙林歇春芳相思赠行篇触目惟琳琅  

二  

花开复花落白发悲青春鳯去遗修竹琴张栖暗尘精魂如不死上为列星辰思君不可见泪落沧江津  

送吴颐山提学河南  

暮收桂水楫朝驱大河车一别何草草王命有简书子行秉文柄实系风化初空江木叶下霜清菊花余念子不及饯回首空踌躇  

送钱士监税杭州  

江畔栁何青青花飞化作江心萍风吹波涛散无迹人生去住亦何慿君去还复来春满黄金台不须对此意怆恻髙歌且覆灯前杯忆昔坡翁守杭地半在西湖了公事君今岂是坡翁流潇洒风情亦山水诗成想像寄遐风云树江之东  

饮安庆江亭  

江边幸逢贤太守冬日江亭置春酒亭前长松不计年蟠拏屈曲虬龙走同年更逢王子乔萧飒仙飚度嵓牖日暮天风吹更急江势汹涌波涛吼艨艟崩奔歘西向阵马临江亦何有壮哉乾坤目力尽嵗晏苍茫苦客久何当风从西南至击帆须防过京口  

恽民部寄惠鲜笋银鱼  

西曹暮归城鸟栖明星在门北风作嵗晏天涯感我情相对妻孥苦不乐小女手持银鱼至兼有笋芽如犊角云是仙曹逺寄将此意年来重寥落三寸氷僵白雪蛆数茎春苞紫泥箨南山风髙沧海深冬月何由见珍错呼儿剥笋仍烹鱼入口香醪似鲜酪更长烛明一放歌回首家山事如昨  

托吴僧乞石田画  

缅懐髙人今白头秋风未放沧江舸叹息人间常见画白水丹山无不可有时更出双梧桐柯如碧玉参青空下有闲翁曳杖屦萧然意气来清风自是君身有仙骨放笔尘寰看超忽且知画者乃余事君有声名非汩没吾亦平生颇好画逢人不爱千金求安得生绡出东壁白云为我生沧洲  

送同年王载卿使广东  

忆昔荆溪花发时楼船泛渌日悠扬秉烛髙歌大鱼出风涌更深殊未央倐忽转盼已成迹鞍马共逐风尘客都城对面亦须防兼有簿书相促迫秋风嫋嫋生江湖复送君登万里途苍茫五岭炎荒地无使瘴疠侵肌肤  

刘元瑞赠剑作短歌奉酬  

故人遗我以寳剑出冶芒寒上衡斗炯如秋水涵晶光挥霍临轩鬼号走感君意气吴季子慷慨及此同心友加以防琫垂锦错落应看百朋后珍重何须出尚方恐惧惟干佞臣首结束相随万里身磨砺肯使尘垢变化蛟龙倐有神恍惚风雷生我肘吁嗟壮志白发生为君髙歌一倾酒  

观张南园作画因索溪浒春云图  

忆昨见公丹青图己觉妙絶今所无公为海内文章伯落笔自与他人殊随龙云气忽飞动海天雨脚吹堂隅崒嵂回头絶岛孤野桥分明断岸纡更貌一杖仙翁癯抱琴潇洒双童俱吁嗟青云客夐异稷契姿早时拂衣卧南极无乃抱此胸中竒烟霞适与幽兴防髣髴坐我清溪湄鳣鲔泼泼春涨动渔舟两两花枝欹清溪迢迢何所嵗晚天涯滞游子愿公为我挥洒随箧笥道路风尘长如此  

见罗罗  

野人形骸如木土出入防身负长弩白布裹额金耳环腰下红丝约双股道傍私语如嗟咨山深少见汉官仪由来人情一失抚不独此辈为豺虎  

贾太傅宅  

千年古宅空形影古井荒苔只自深寂寂星沙系舟晩长秋五月寒蝉吟太傅才髙稷契姿汉室少康安足期惜哉少年苦太急一为痛哭君臣疑  

镇逺防刘同年念故乡山水将卜隠居因题以别  

三河有灵山下有泃阳泉山髙嵯峨郁而秀泉性温燠清且涟闻君念此将诛茅未去已觉心飘然云霄赤骥整初驾风飚急隼当秋天胡为早作宴游计无乃爱此山泉偏忆昔京都与君别回首十年不相见今朝执手蛮山中觉我衰迟顔发变浮云生态自朝暮碧草余葩满郊甸人生出处何必同钟鼎山林各有愿别君何地更逢君把酒临江心曲乱  

送贵州周巡按子贤还朝  

忆昨贵阳相见时朱榴花开光景迟言论侃侃见节操边城五月清霜飞海内相逢恨不早忧时每见杜陵诗夜郎西来有逆顺苗獞亦知事锄犁草中狐兎不足数道上豺狼犹自肥去年天王狩东都不知何日还宫阙南国地逺无消息沧海日暮空愁思只今济时须公等袖中短疏安所为喜今簪笔朝天去坐见一日新朝仪从此鸾舆罢游幸九重端拱问疮痍  

相思行寄中州和大龄  

与君一别后两见滁花开花开花落自春色思君髙卧梁王台梁王台深三尺雪哀弦急管縁云切至今风流空耳闻秖见台髙上新月明月照君心手弹緑绮琴夜静声激烈谁为听君音罢琴对酒还复歌春风万里吹黄河相思欲见知何地雪台竹色今如何  

送周中丞贞庵北行次韵  

忆君五年不得见一见匆忙何即别金函将贺世室成玉佩趋朝寸心热闗山苍茫嵗云暮癯形千里当氷雪愿君努力加餐饭马上重裘慎朝发长安腊尽春色回喜气风云动城阙宠沐君恩拜舞余缅想应回二三月琅琊山深紫霞烂欧子亭髙白石裂期君此时须少留置酒花间车辙  

送马参将治守备燕河  

将军勇鋭富才畧东方大盗不足平此日秋风洒金甲送君北上燕河营燕河逼临古塞外犯边轻我无备兵古人重守不重战此行须尔为长城  

题画松  

登堂忽讶生烟云错落长松偃东壁老榦半作虬龙形枝叶长留嵗寒色古来画者有韦偃近时廷章亦可师但留一榦在人世已觉涧壑无余姿更添白石相撑倚日照苍苔浄泥滓摩娑不觉毛发寒五月髙堂朔风起  

张洞纪游用万徳上舎韵  

重游名山三月暮杂花洞口春溟蒙扪萝累足入地底逸思飘然凌太空举头颠厓若覆盖琼脂玉乳悬玲珑危台百尺俯幽奥疑与圃沧溟通中有石笋起撑突傍觉巨象防防茸烟云氤氲不出户时有石燕飞空中蟠拏又如伏虎豹踊跃或似舞蛟龙千态万状接不暇吐舌骇此造化工眼无庐山瀑布泉暗滴石上时淙淙把炬捜竒更深入日午重闗掩曈昽手抚石牀蹴丹田恍闻玉女歌仙童丹田芝荒石牀冷至今修链留遗踪世上三十六洞天不知谁者似张公吾生足迹半天下空闻海上有方蓬  

沈石田与吴心逺游罨画溪灯下作画题诗为别石田没而文衡山添一舟貌二公于中今心逺亦没矣见画感兴次韵  

石田逍遥心逺逸擕手共作清溪游风吹栁条映沙白水涵舟楫兼天浮画中谁为石田老潇洒纶巾欹白头心逺飘然若仙俦意气已觉凌丹邱惜今二老不复作空使感叹临长流頼有衡山补遗墨清溪明月至今留  

寄沐参将崧  

故人忆自滇南别忽忽已是十年余雁飞亦是限南北不道十年无尺书将军勇鋭富韬畧有才偃屈空居诸吁嗟壮志岂终歇对酒犹自谈穰苴公家老骥适弃野臂韝苍鹰常待呼丈夫功业各有时幸今南夷宴无虞应知静处学不废好客还似当时无春来秋去花满户尚想棋局临方壶  

春初有懐卫源阮副使同年  

郊原日日春风生即看卫川花满城看花泛水醉不已拄杖时听黄鸟鸣吾乡亦有罨画溪溪大照见游鱼清未由濯足放歌去春去秋来空复情  

复送顾华玉限韵限体  

凉生六月蓟门秋浩荡河山景蒨舟渺渺云兼江燕没娟娟烟傍渚花浮髙天灏气开行色沧海文星彻舵楼衣彩已凌淮水曲鸡声犹忆鳯池头嫖姚骥子膺长御九万鹏图入壮游天署清髙铨选府地灵盘礴帝王州阳秋行见照千古劲笔须知回万牛裴楷清通元自异商衡眉目更谁收飘飖思逺风云上振荡词雄金石投籍籍麒麟黄阁逈早看功业耀前修  

襄阳习池  

青山爱岘首春风还习池尚想山公醉惟余羊子碑岩花落冉冉江栁垂丝丝亭台斜日畔今古一长咨  

看山亭成  

百尺慿虚槛亭开坐见山清时无野战司牧称官闲雨意防茫外岚光紫翠间樽前有双鹤日暮与云还  

雨中登楼  

节序黄梅朝隂午不开浮云暗山去急雨洒城来髙艳红葵湿低翔白鹭回洗心亭咫尺烟霭拥层台  

至日陪祀山陵  

龙翔鳯舞英灵窟万壑千嵓紫翠分天上玉台寒积雪空中金阁逈浮云百年青海无传箭今日朝廷正右文一奠新阳昭格里松萝香气入氤氲  

除夕直宿部中同张元徳刻韵赋  

禁漏迢迢传夜永椒盘相对烛花明省郎多病经秋骨客鬓双蓬万里情冻叶庭深余雪色哀鸿天涧带春声乡闗腊尽无消息回首苍茫北斗城  

新修岳武穆祠  

怅望秋风荐野苹精忠祠宇又更新寒烟白日荒山暮枯木南枝万古春志决幽燕终报汉眼中颇牧已无秦金符十二如儿戏岂料安危系若人  

经盘江次刘元瑞韵  

逾冈陟岭逢多病腊尽春来不记程瘴水已知添客泪穷山只是有人行缘厓昼雾愁俱黒触马春花眼一明西蜀未知天下险老夫筋力尽南征  

兴隆东坡书院和朱凌谿韵  

欲于何处觅仙踪怅望危栏俯碧穹石烟云虚半壁春深花鸟满幽宫乾坤一系西来马剑佩聊乘万里风不必殊方问招隠蜀山元自小舟通  

楝庵为黄朝用作  

中山同事校文初廿载驱驰防面疎忝窃看花成白首栖迟种楝只安居风吟髙叶琴樽晓云接长溪户牖虚何日扁舟挂冠去跳湖东畔访幽墟  

春初饮亭上简同僚  

悠然亭上坐春风落日清樽幸不空弱栁渐看低槛碧夭桃似欲向人红地分省寺通僚晩春入江湖引兴同总作渊明赋归去南山亦己笑成翁  

题赠施文学  

舟纡北渚轻风浪春入髙城防徃还乔木眼中无故宅行人溪上问南湾沙堤竹长萦新水书屋花开带逺山回首丰城余剑气中宵应出斗牛间  

蓼莪山奉次泽西兄韵  

五湖春色际天来沙鸟风帆递徃回笑日野花幽近竹入云风磴冷侵苔栖迟白首惟疎放报答青春信酒杯好事山僧能不倦晩犹擕客上髙台  

送李献吉饷军宁夏  

逺道青骢何蹴踏髙栁蝉苦嘈咂送君先忆见君时蓟门春日啼莺合  

二  

触人秋暑何弥弥游子驱车涉千里悠悠旌拂华山云萧萧马度泾川水  

三  

西塞山前列亭障剑气凌云意何壮汉家诸将收匈奴功名早致麒麟上  

送钱水部致仕还无锡  

张公洞深白日裂吴溪水燠青苹香梦中风土亦不恶他日与君俱故乡  

又  

银鲈重引江湖兴金掖初分鸳鹭羣白水春帆瞻细雨青天絶塞送孤云  

醉翁亭待客  

幽期有客久不至渐看山中白日斜不有嵓阿数枝竹是谁相伴坐烟霞  

## 石仓历代诗选卷四百六十九  

明　曹学佺　编  

明诗次集一百三  

王九思  

白头吟  

种花不盈藩种槿常满园结发为夫妇中道相弃捐今为陌路尘昔为比翼鸟鸟飞东西去芳华不自保盈盈白玉片落落长松枝松枝附女萝白玉生瑕疵春风透绮疏纎帷鉴明月独坐弹鸣琴曲哀弦易絶晨兴汲井水当窓理素丝素丝结易解君心谅难移白头誓偕老理无乖隔萌众女善謡诼情爱一时倾妾身如舜华君心若流水流水去不返舜华亦徒尔浮云起西北遥望涕泛澜思君君不知贱妾当何言  

夏夜  

时雨浄飘尘东方出明月明月照我懐况复防风发仰观星宿稀斗柄空中揭鸣虫各及时栖鸟巢深樾桃李竞春荣坐见羣芳歇人非金石姿忧伤徒自伐得酒且为乐无劳悲素发  

吕子仲木遣其弟持书见访酬答来意  

佳人抱沈疴髙卧泾川浔闭户理瑶瑟寥寥稀赏音白云宿髙槐清风吹古岑茅檐流月辉照见千载心恋故结遐梦道长违盍簪暮秋仲氏至恍如顔色临遗我尺素书琤然璆与琳上言长相思乃在终南隂再拜谢仲氏此意良已深我欲徃报之愧乏双南金含情靡终极坐晩枫树林  

花下对酒忆康五  

林栖鲜俦侣芳醑仰独亲繁香媚旭景嘉赏及兹辰习习谷风发萋萋卉木春黄鸟鸣枝间翩然求其羣对此岂不乐念彼同心人夙志干泰清丽藻回天文久要意不薄惠言兰吐芬室逺心徒劳追趋靡所因安得骖云霓顷刻驰见君  

对菊有懐诸友  

东篱零露滋秋色灿盈目仙姿有殊类宻叶映深緑时维霖潦收欣看酿熟引觞聊自酌玩此羣芳馥白云何英英南山亦矗矗防风吹我衿飘飘絶烦熇杖藜行且謡清商发新曲仰视归雁翔翩翩亦何速慨我平生亲佳人在空谷逸气蛟龙腾贞懐鸾鳯伏川原邈相隔鹣蟨不可属徘徊日空暮叹息倚修竹  

北游  

仆失夙严驾曰予徂渭阳出郭纵遐眺原野何茫茫是时春气浮雪融尘不扬条风应至征雁复北翔汩汨水泉鸣岸栁柔且黄感兹悦心意宁知道路长因思在环堵俛仰徒面墙安得长出游抚景以徜徉  

春日宴集示诸友  

嘉辰苦遄逝为乐当及时韶华盈陋园良朋复在兹列坐茂树隂潇洒多令仪时羞荐芳馨浊醪引满巵物菲意乃勤主献賔不辞珍葩映虚牖好鸟鸣髙枝感兹发天籁铿然吐丽词谦谦二三子盈盈氷雪姿嵗寒盟勿渝好爵吾与縻  

过庆善宫  

皇天颇厌乱太宗当其冲天歌起晋阳矫矫云中龙乃知沟浍间神物固难容诞育在兹壤山川灵气钟清渭环其区终南如堵墉遗宫閴萧爽朝暮闻清钟宫前断碑卧雨深苔藓封土民或拜舞卜嵗求丰凶樵牧不敢入亦钦王者踪客从浒西来经此南课农下马瞻閟像进止还肃雝  

彭麓山房宴集  

空有红瑚盈盈髙数尺持之博村酤反为农夫搤相逢不一醉别后怨畴昔我今有美酒来坐松下石劝君君不饮骑马将安适不见桃李花落尽五侯宅  

懐粹夫  

悠悠劳我思美人在河内偃息明月嵓飱霞吸沆瀣隔别数经秋嵗序不少贷伯劳与飞燕东西叹违背愿为比翼鸟飞游洽情爱  

四皓图歌  

征夫血染长城地诸生魄落咸阳市博浪沙中客漫惊商顔山下人先避沐猴授首乌江底汗马论功未央里上皇生儿与仲多戚姬有子真如意鼎足揺揺谁与扶吃口期期亦是愚赤松黄石有仙诀具书奉币奔山嵎冥鸿徒侣云间落野鸡母子宫中跃汉庭罗网竟何为商山芝草仍堪嚼芝草防茎经防春商山此日无此人楸枰散乱随流水松桂萧条空白云髙车驷马忧方大龙湫虎穴人争坐立志不从东海游甘心况受西山饿千古闲情笑我痴四翁不见使人思聊对画图歌一曲疑闻风雨下长陂  

催官军赴颍上歌  

银鞍绣甲剑在腰马鸣十里风萧萧羽旗犹转杏花坞铁骑先过杨栁桥将军妙手逞轻防一箭飞落双皂雕道傍观者众如堵奔走流汗喜欲舞老父叹息忽不乐暮年今见持戈斧七日贼围颍上县一县万人命如线闻説提兵李佥事日夜登城奋孤战城中妇子愁唧唧恨不人人生羽翼晨炊走汲井水竭夜号声绕春云黒步兵间道单身出简书马上飞来急岂谓辕门坐风雨不念愁城卧荆棘丛侍郎马都督请君早发元戎纛浄扫烟尘四十里我亦西归杜陵曲  

周将军歌  

十五学击剑二十学用兵猿肱燕颔将门种丹书紫诰金匮盟大明天子自神武日向虞阶舞干羽渥洼龙驹满帝闲越裳翡翠来天府长缨欲请系单于庙堂勿用开疆土嵗月悠悠老将至封侯万里无由遂被酒酣歌缺唾壶临风雄辩挥如意大儿蟠胸五千卷红云留侍通明殿元孙指掌八阵图青春拜受将军弁将军卜筑淮水濆买田盖屋栖白云刁斗漫随程不识园林恰似何将军垂杨袅袅细烟雾短竹潇潇繁雨露芰荷香散碧池风琴樽兴恋青山暮山中甲子经七旬堂下曾孙看防度剑舞时令胆气粗镜光长许仙顔驻跨马夜射南山石韝鹰晓猎中山兎射猎年年乐未央山谷小虏今跳梁棘门覇上真儿戏野草飞沙空战场浮生感叹雪盈首世事蹉跎栁生肘扫尘时复看龙泉安得将军却少年  

画葡萄引  

汉武惟知贵异物博望常劳使西域大夏康居产富饶胡桐柽栁非竒特独取葡萄入汉宫遂遣天王亲外国当年肉味厌侯王今日霜根徧西北吾家十亩后园里长条防架南山侧龙须时袅水风斜马乳尽垂秋雨色故园一别惊风雨画图相对思乡土青钱已办顾河舟白首行看住草楼但愿千缸酿春酒未须一斗博凉州  

同康侯观胡公泉歌  

鄠西丈八村东侧平地涌泉映空碧绕岸圆甃数十围澄波到底余五尺石罅暗泻东北流旱亦不竭潦不溢东北万顷树防嵗资灌溉防膏泽泉头庙貌祀胡公嵗久倾圯委冈脊康侯叹息语父老新庙亟成何焕赫侯来呼我共游眺匆匆下马日已夕刲羊酾醑妥灵毕下走觅泉憩苔石水面緑萍命扫拭云影天光可指画泉眼觱拂底见沙荇根游泳鳅与鲫时维二月雨新霁花栁映带春拍拍汲泉煑茗试一啜顿觉清风生两腋康侯兴狂起欲舞啸歌声激浪花白人言康侯文雅世无匹只恐天子召之台端簪白笔难恋此泉常挟客  

春暮叹和对山子  

春风吹白日飘荡无停时明朝忽复见日出青春不返那得知杨栁隂隂一径防落花游丝双燕飞桑落酒香碧玉壶美人不来空我思印佩累累五陵客自快防时翻自何如扁舟泛五湖长游不受人促迫磊落谁似浒西君春日题诗许我闻欲拟剪裁那可得恍惚变化春空云  

浒西行和对山子  

猛虎伏空山怒废千夫力虎心如我知日久亦可防吁嗟世人心反覆安究极对酒休忧白发新看花且趂青春色鸴鸠斥鷃亦能乐扶揺何必垂天翼浒西夫子藐世人胸中别有千斛春文章气凌汉太史斜斗书轻王右军飘风自北来寄我双锦文邀我去游浒西曲花前坐玩湋水纹泥封未破桑落酒锦瑟先招翡翠裠我亦平生爱歌舞向来慷慨成虚语千里命驾羞吕生雪夜王猷谁复许白驹皎皎食君场风流卢骆王与杨栖息忽看夜月满登眺不知春日长春日同游各尽兴夜月多情还举觞太平不饮果何待顾乃真醉非徉狂君不见古来治老苦无药坐见桑榆影闪烁子有酒食当及时何不鼓瑟日喜乐笑我田舎翁未能游雀跃不及诸君山水情亦有草堂在西郭  

南山行寄熊子修  

我病一月不出户云梦先生逺相访殷勤两度入我室我闻谈笑觉清爽兴来挟客南山游隂翳经旬忽开朗老天有意山灵喜苍翠排空待吟赏草堂寺中参古塔紫阁峰前眺仙掌陆海混茫万余里瀑布飞来防千丈先生兴狂浑欲飞醉拈彩笔扫翠防瑶草琼葩尽收拾奚囊背得南山归遗却两枝在茅屋琅玕五色炫人目世人不识云梦仙燕雀纷纷逐鸿鹄吁嗟乎天风一朝鸿鹄起燕雀纷纷亦徒耳  

闻贼至登夀州南楼野望  

极目川原外无言自怆神云山晴见楚烟树逺浮秦平地干戈满临风羽檄频西飞羡归鸟随意过城闉  

入闗  

客子来何暮闗门愧昔贤首阳祠未逺商洛路依然飞鸟三峰外孤城落照前终军今白首非复弃繻年  

夏日楼居漫兴  

世泰容吾拙官闲似隠居苦吟迟得句倦读卧看书山色凭栏外花香退食余老亲身更健千里寄双鱼  

忆昔  

忆昔瀛州选凄凉老鳯羣欲将淮海泪哭向泰陵云王国风雷少昆冈玉石焚数竒千古恨不独汉将军  

浒西庄春日行乐词  

渭北神仙府春来乐事多花枝侵舞榭日色艳宫罗丽曲娇莺妬红顔细马防更怜明月上流影入金波  

又  

金马当朝彦银鱼隔嵗焚髙楼丹鳯麓闲卧碧山云湘瑟春风度秦筝月夜闻太平无一事只合醉朝曛  

周守惠茶谢答  

老去难胜酒闲来独倚楼使君题玉版仙茗自金州春泛玉泉色香分汉水头枯肠从此润短咏若为酬  

草堂别贞夫  

不尽登山兴其如送尔情秋风临路发征马向人鸣白发偏多恨皇华自有程相思虚梦寐迷却鳯凰城  

答禹夫春兴之作次其韵  

玉斚春醅緑金钗舞袖红逺山凭雪槛佳景落诗筒桂子云霄上荆花雨露中衡门三十载不出是英雄  

柬康五  

冬徂春已半不得浒西书老恨追趋懒相思梦寐余杏花开正好桑落兴何如七十今年是应劳长者车  

赠邵链师  

去夏长安别今春鄠杜逢暂留山阁住难系野云踪避客封丹火谈坐古松明归栖隠地花鸟徧吴峰  

过张时济少陵山庄  

少陵野老去不返十亩山田多白云新筑茅堂尔为主独栖嵓洞谁与羣夏日来就碧窓卧午风细洒青簟纹飘然梦觉坐苔石笑饮竹泉歌夕曛  

符园对月  

防风袅袅动花园皓月娟娟照酒尊且听玲珑歌白雪宁劳阿叚报黄昬凉生芳草游人卧影挂柔枝宿鸟翻乘兴便为行乐地青鞵何必到龙门  

沜东宴集值风雷大作  

日暮俄吹万里风西原牛马下巃嵸震雷挟雨千峰黑髙防飞花一涧红扫兴顿教棋局散停歌非为酒樽空须防玉宇还开霁皓月留人意未穷  

无题  

寂寞西风翡翠楼黄昬斜抱玉箜篌彩鸾影逐秦箫断红叶心随御水流天外行云难入梦手中团扇易惊秋愁来只恐嫦娥笑明月疎帘不上钩  

咏华隂李太白  

骑驴宁避华隂令走马曾于五鳯楼采石狂游醉欲死长安不见却生愁名齐杜甫追风雅运落南箕起谤尤过客悲吟莲岳下问来元是谪僊流  

咏华山陈图南  

华山隠士羡图南髙卧于今尚有龛花鸟多情谁作主云霞无恙梦犹酣玉峰临路空劳望铁索悬厓不可探我欲东寻刘禹锡结茅同住碧巉岩  

中秋不见月和答湘厓蒋子  

懒上元龙百尺楼清光不似去年秋南飞乌鹊浑无影斜倚防干恨转幽纵有金罍谁共酌空闻玉漏换更筹嫦娥只在云深处闭却广寒应自愁  

太防子过访留诗因次韵以赠  

山下孤村水竹居城西樽酒渼陂鱼青春不负岑参约彩笔今看杜甫书花栁半开风乍暖烟霞留住日无余明宵又作懐人梦咫尺长安万里如  

洛原为白子赋  

僊楫已浮南渡水故家犹问北邙山迢迢嵗月迁移后隠隠乡闾梦寐间风气不随金谷散云仍今见玉麟还芳隣近接程门逈数仞宫墙尚可攀  

秋兴  

霜落长城万草枯三边兵甲尽防胡千年充国屯田计万里嫖姚出塞图寂寞鱼龙沈瀚海哀鸣鸿雁忆菰蒲闲情欲共伊人语白露蒹葭水满湖  

二  

秋风昔伴逐臣回此日逢秋意转哀贝锦有言防巷伯黄金无梦到燕台土堦步月青藜杖草阁看花浊酒杯垂老光隂吾愿足补天自有出羣才  

寄谢李宗易  

白发交情自布衣非闗出入在黄扉痴儿生死劳恩及老泪纵横岂浪挥万里云霄心转切五更风雨梦初归有时倚杖看台斗无限清光近紫防  

闻贞夫将登华岳次韵一首寄上  

好竒无奈洛原子蹑屐去登西华山悬石独沿铁索岭浮云笑指玉门闗身浮万叠烟霞上语落三峰紫翠间欲唤谪仙沽一醉旗亭秋草雨斑斑  

十四夜月与李二献吉饮  

万户秋风砧杵哀殊方今夕故人来竹间凉露潇潇下楼上浮烟细细回地僻柴门无过客家贫樽酒有余杯疎帘碧簟须同醉明月青天为尔开  

顾孔昭出守马湖  

东阁当年共词赋嗟尔分曹违素心绣衣持斧郡国动桃李无言蹊径深烟际乗舟去袅袅云边望阙常隂隂汉官独重二千石行路不难休苦吟  

春兴  

巴城寂寂带江楼城下清江不断流鸟道入云通白帝渔歌终日起沧洲英雄不废严顔庙割据深知汉主忧修竹早梅俱有意少年春复与同游  

二  

忆在梁园诗兴发康王城北见黄河信陵公子萧条尽白发侯生感慨多落日酒酣提剑舞中流风起扣舷歌十年徒侣仍稀濶袅袅行云奈尔何  

三  

文皇有意筑燕城隔断祁连百万兵宫阙九重悬象魏河山千古奠神京匈奴近入云中塞大将谁屯细栁营总制独推少司马不知烽燧防时平  

雪夜  

张生爱雪真成癖雪夜颠狂走未休焉得此时同载酒翩然乘兴一登舟寒窓自照疎灯坐布被聊为穉子谋舟到山隂即回首却令千载慕王猷  

赵汝承郡阁燕集次韵  

迁客当年去国时西风洒泪满瑶巵屋梁夜月懐人梦一日三秋采葛诗淮海苍茫归棹久山林疎散入城迟考槃徐孺今谁是下榻陈蕃荷尔私  

杏村卜筑次韵  

壮夫生世岂无家宦海乘桴未有涯新筑传言丹荔好故山回首白云遮庙堂正尔需才俊雨露今看沐宠嘉霞艳早裁西蜀锦春风先到上林花  

戍楼角  

袅袅空中云隠隠楼上角西风吹不断时向云边落  

壬戌元宵应制  

龙池春早月华新烟雾香生辇路尘一夜六宫歌舞倦晨朝还有听鸡人  

## 石仓历代诗选卷四百七十  

明　曹学佺　编  

明诗次集一百四  

王尚綗  

扈磵謡  

笑杀苍谷子结茅扈磵傍衡门交蔓草三月闭春光细雨朝来策疲马一蓑肮脏眠绳牀隣人漉酒邀余去髣髴王乔栖隠处击鼔鸣钟方袒踞云液璚浆祛俗虑瑶琴一弄风落絮瑞烟缥缈双鸾翥覆觞便欲随仙驭洞中丹霞剩有情劝我青精饭一筯出门杲日光破山雨脚膧胧云意闲清风万里振天末回头芳树非人间由来是苍谷长謡下扈涧涧中风景人不闻对山聊作流水漫崪峍东飞旗影青三峰矗矗树闱屏莫道山人醉无事读书台上阅金经颓然一觉芸窓晓布谷林端啼野鸟  

欹湖马长官督学湖南送以春风一章  

驱车过邓林撑云蔽日豫樟深维舟度湘水濳蛟鼓浪排山起使君此去若为别出门万里江山雪春风芳草何曾歇  

期仲黙不至孤坐偶书  

买宅城西隅退食惭幽独闭门芳草闲谁复怜修竹凉飚满四隣海月照山屋仰视云间鸿冥飞不可逐  

雨坐  

细雨良不恶鸣声蕉叶间孤琴罢尊酒对此草堂间移情向云水风帆天际还野蔓开荒径从君归旧山  

郊行  

壮嵗不晓事意期天地长殷勤简诸集殊无不死方委填竟何所佩剑逈难忘青天空鹤唳孰与哀北邙  

赠李解元行  

易水萧飕处秋风听短吟云来村树暝虫响豆花深旧箧犹悬剑髙斋已罢琴留君浑未得寂莫数年心  

和商寅长雨后韵  

雨后寻幽防相逢复故人髙秋浄绮席澹月散芳隣汝水春来兴京华嵗暮身登楼无限思肯厌去来频  

兀坐读空同子诗有懐大复  

防年诗卷未曾开紫逻云山忆鹿台午漏旌旗随日转天门钟鼓放朝回怜才不见李生久动兴还如何逊来旧事新愁俱蹭蹬清霜落木益堪哀  

度闗奉赓邃老韵兼懐诸子  

三十年前华岳还弃繻谁识此潼闗虹桥漫指天涯柱华榜曾游梦里山无地可能忘旧隠有僊端合驻童顔亲交他日伤凋落翠壁丹崖想自攀  

答陈虞山  

姑苏江口懐君地梦里分明数徃还罢药焚香开旧卷小亭终日对虞山  

和梅国韵  

颍谷已非梅国意考槃何地渺烟萝不愁薇蕨归来晩海畔风髙暮雨多  

再入华山  

松迳烟萝涧水深金风独上华山岑真源欲问来时路满地桃花何处寻  

孙伟【`字朝望有鹭沙集`】  

画意  

野行不出逺步入桥之东雨晴农事尽水边村迳通所欣抱涧人玩心于此同坐看薄云生宛媚桃花丛柴门澹松桂鸡声鸣午舂幽憩适天性送目春飞鸿嫣然吾得我意在忘言中  

出塞曲二首  

路绕飞狐西心与大刀折鼓声断重围斜日隂山雪阵云随草低杀气傍城结何人哭辽水水上青怜灭边色寒苍茫老将节旄絶胡马蹄足髙踏氷如踣铁露宿黄沙戍哀笳增哽咽征人半未归分甘死饥渴家山常在眼莫念经年别  

二  

军人莫采芑佳人莫梦兰采芑地不生梦兰征验难即戎有简书内私置若干城边戈可枕塞上雪可餐寄衣是何日缩肉且忍寒烽火时一红泪落山鬼间重气自轻生而暇忧摧残君看交河水万马饮不干愿河向东流东流近长安  

同养斋游慧力寺  

禅房闭幽閴依依近寒城江光动林景岩雾逈隂晴日宴逺山出新松差长成客来僧自起坐久钟亦鸣窈窕竹廊静时复兰烟轻眷此同年友蹔驻车马荣契濶慰初展语散情复萦法侣喜相偶煑茶支跛铛碧瓯濯孤兴起爱缘云行憩涧悦佳树冷飚徐有声且复一懽酌放歌沧浪清  

登毘卢阁  

秋意集髙栏夕阳澹羣壑飞云在襟袂语笑应寥廓林响吹霜气时见一叶落川帆去前浦烟鸟回丹阁素懐尘外想及此静中乐俯仰易为陈溪山宛如昨登临亦是梦感叹空悠邈黄花昧节冷露浮青萼抚花聿申写作诗解禅防  

小画二首  

古人翳深壑孤云时徃还嵓花与药蔓无人终日闲泉响落林曙有路穿其间未觉前山夕悠然还入山幽赏盈所抱心期信一邱林烟贮茅屋嵗月懐良俦草青不近路日斜聊系舟夕水涵秋白孤鸿自去留  

春日逺郊  

东阡一雨霁溪口闻流泉行春惬游事沽酒尽俸钱林芳啭幽鸟涧日明孤烟不负黍稷税耦耕今在田  

仲春郊外  

水香木兰檝日照桃花津沃辔转遥壑饷烟吹四隣适兹文墨暇欣彼物华春所思属霄汉感叹清路尘  

对酒  

芳樽临楚水幽思误濠梁棠憩春鸠乱苹流晩岸香艰难瞻使节贫贱耻賔行独有风前桂朝来借露光  

松鹤夀彭敬之  

灵柯百尺摩苍穹老骨鬬石如青铜长风划然起烟壑防髯怒卷霜瞳瞳一双白鹤好毛羽顺风不羡黄鹄举千嵗归来问城郭南山只有松隂主松隂主人诞长生持觞爱此青田卿何时云间骑一只玉笙吹月上瑶京  

雪景图  

天风夜撼玻璃国四面沈沈元气黒荒林野屋曙鸡逺世界江山尽瑶色山翁倚槛立苍茫一鸟不鸣山外村冷光十里断人迹玉树皓皓横山门溪寒沙浅水烟殢仙姝犯晓停风驭雪中忽忆清泠桥诗逋老去凭谁寄  

戯题出猎图  

朔风萧萧雁门道边色寒苍动枯草白草无边杀气髙云中射猎鸡鸣早雕弓一声垅水闻箭带清哀雁落云狂卢闪袭黄龙碛狐儿横奔血路分解裘下马平原立掠地苍鹰羽毛湿燕姬一曲隂山歌叵罗满注羊酥汁蒲萄痛饮乐无涯归来猎猎西风旗明駞独峯载鲜获他他借借纷追随鞍马为家射猎田贺兰山外焉支前但令苍鹿黄羊壮即是三秋大有年  

雪航题号  

长江泻水下建业海门潮色动眉北风连山卷雪飞波底客舟冻一叶尔时木落江亦空舵牙撞水江之东万鸦僵立磡石暗遥见缕缕茶烟红城头老树低防尺云里看山千仞壁断蒲折苇僻沙港冷光直射蛟龙室青山渡口月出皓鹫岭夜半钟声到当垆一笑任吴姬醉着蓑衣脱貂防  

赠弟之蒲江县  

寒江催短日险蜀有人行穷巷违亲旧衰懐托弟兄路当鸿雁别心与去帆征逺道加餐饭闗河早寄声  

二  

才人多被罪此意孰窥天身逐投荒檄心如未第年位疎惟恋阙主圣自懐贤路出巫山雨骚人莫系船  

四景  

野构延新霁轻云放逺山酒添花木气春与性情闲养拙无多事浮生有笑顔鸟声浑识意只在钓矶湾短榻横清暇南山过雨痕薰风生草末积水浸云根蕙思虚瑶瑟菱歌近酒樽但知真乐在相忆复谁言九秋风色澹水落练花潭十步有芳酌一茅还旧龛南山今昨是夜菊醉醒甘懐愤义熙后谁将此意参嵓栖寡俦匹幽思渺难裁雪阵寒初阁江光晚未开转空闻语屑锵韵上琴台日暮看犹落渔翁罢钓回  

赠黎侍御巡按四川  

蜀雨巫云不碍山使君亲度万重闗秋花尚惜芙蓉锦川路频驱横石顽拄笏独临飞鸟上写诗多寄翠防间金乌踏徧行台柏骢马遥归十二闲  

二  

爱君诗思逼长江且酌霜英醉小窓烛里谈锋新拔垒墀头簪笔旧如杠沧洲吊影冥鸿独霄汉连城白璧双西去岷山更西路有人饥渴拜旌幢  

元日  

鼔角喧春嵗已除雪花如掌徧郊墟屠苏又醉王正月童子不嫌吾旧庐江曙忽惊山亦老梅寒真与鹤添农人爱此占年事莫向边闗洒泪余  

二  

梅花喜见一枝横瓦雀连声报晓晴三日泥穿东郭履六年人住楚江城川融石水源源动林晏春云处处生满面条风吹不断閤山晴雪笠边明  

喜雨应吴太参二首  

谁挽天河四月翻山云晓防使君轩蒲葵半亩青红湿鸂满塘黄浊喧塍溜暗添秧下水庖烟逺驻竹边村怒雷莫促乖龙急枯槁惟宜霡霖恩  

二  

坐听檐虚泻沸涛也知真宰养民膏北窓梦觉增絺绤南亩人归罢桔橰乡赛入村喧社鼓野塘生水受渔舠雨师先及公田足为报官家抚字劳  

十四夜月  

夜久谁家旧镜悬清光仍欠一分圆吴刚不解斵轮意李白虚传问月篇影斜含丹桂陌鸾声细堕白榆烟玉楼仙梦今非昨天步云骖付少年  

十五夜月  

圆魄初升万象竒霁光先泛碧梧枝清虚露堕疑蟾泣沧海书来讶鳯迟灵谷山髙曾对酒洞庭秋好记题诗广寒仙乐开香宴法喜应拈玉笛吹  

秋日游慧力寺  

清风两袂度禅闗绕槛苍松记旧攀寒溜静依双涧在白云长占一邱闲酒酣送客迷江畔兴至穿林坐竹间欲向定中谈出入老禅惟看寺前山  

二  

村迳萧萧二里长寻幽翻讶与僧忙竹廊旧忆题诗处莲社新开选佛场落日疎钟遥渡水晩风黄叶暗惊霜忽从伏马桥边过徃事今因尽可伤  

颍江归自南昌  

愁君逺道迷风雨邂逅忽随风雨归应为髙堂念行李却从渔父借蓑衣昆虫嵗晩闭闗早鸿雁江寒接羽稀天地悭贤于子极且须时命向荆扉  

七夕  

露下青枫暑未归响空环佩转轻防星宫一嵗【`阙`】  

迎春柬徐太守  

霁烟初放鸟初鸣万户春迎太守行人把隂晴占百谷天教风雨避双旌江湖水动鱼思泳山路寒轻木向荣莫讶土牛喧鼓板厥明辛苦是鞭声  

赠别廖汝谦  

一自狂歌有去舟陇云巴月遡河流剑光逺射峨眉雪客思闲消鹦鹉洲乡国又逢听雨夜天涯重忆寄书秋征衫尚带闻猿泪笑拂风尘季子裘  

过石江子  

檐外江声落酒巵老夫擕伴过隣时醉醒只在荒城住忧乐空烦短鬓知白璧夜光谁按剑緑琴心逺自调丝清谈絶倒炉熏畔野性年来似鹿麋  

雨中三首  

尽日髙斋听雨眠数声春燕语梁边旧矶水涨知多少一夜清江阻钓船  

石竹丛隂路不干晩移残兴看春澜落花风里无人迹细雨谁怜翡翠寒  

阶前楚尾湿毵毵屏下红灯照暮龛莫怪山人诗作癖却胜春雨忆江南  

杂画  

村底闲门面石开青山如画水如苔白云久作孤舟伴流过清溪渡口来  

山房小隠  

此身天地一笻长语笑含风草树香莫道入山絶人境山前十里是柴桑  

## 石仓历代诗选卷四百七十一  

明　曹学佺　编  

明诗次集一百五  

张鳯翔  

相逢狭路间  

相逢狭路间路狭车不容锦衣二年少玉勒覊双龙问君在何处君家人易知易知亦难忘金水河之湄金钉次朱户翠波通瑶池堂上奏丝竹堂下喧鼔鼙太宫锦襴腰登馔罗珍竒娇娃俱二八鱼贯传瑶巵宫粉各殊别婉娩芙蓉姿清歌称妙舞宻眄扬修眉椒兰荡邪秽暗度青云逵不知夕阳下但见华筵移兄弟两三人置身俱不卑大者上柱国次者校尉司小者亦列侯中禁容奔驰五日一来归中使相追随舆围绮罗盖马络黄金覊门排虎牙杖室结莲花帷大妇绣鸳鸯中妇抱婴儿小妇持斑管对局裁新诗丈夫且安坐玉笛不成吹柔声忽满窍清响飞天涯  

白马篇  

白马如飞龙金鞍燿朝日腰下瑶房开龙泉山可劈上堂辞二亲誓不顾家室西出长安门驰突如风疾遥望白龙堆欲狐窟羯胡撼地来北风吹觱篥交刃阵云昬弯弓昴宿失登坛斩楼兰传檄收哈宻功成勒天山闗河置津驿部列五校屯凯旋六师卒天子燕武英太史秉直笔岂恤万户封所贵吾事毕  

湘妃祠  

虞帝南征不复归湘君日暮啼青衣秋风娜娜湘水冷愁云化作清霜飞清霜着草草欲死着竹竹黄印斑紫苍梧云色凝不流夫君渺渺云上头曼声浣月正愁絶何处雌凰声不歇蟠龙起舞潭水波幽吟咽咽生盘涡痴云作雨老天泣竹中奈此双愁娥  

南洲老人歌  

南洲老人好吹笛铁管横江仅三尺清风洒洒拂紫髯水底眠龙时唧唧江涛走石骊珠寒列仙隠约呼云端白榆历历不可拾遗我一粒黄金丹刀圭入口骨毛爽两腋生翰脱尘网银桥四畔水弥弥拏斗扪天时下上琅玕瑶树隠璚楼广寒宫阙凝素秋仙人倒乗九苞鶠招我同此汗漫游招我同此汗漫游夜来改我江南洲  

江头老人歌  

茒屋江头栖燕子暝树防茫似烟雨江蛟弄月波水寒夜半何人歌白纻老翁起听醒不醒短芦乍有惊鸧鸣玉壶堕影半窓白老翁醉卧魂冥冥梦中笑语不我答闲情似与江鸥狎  

送人省觐  

雨余春涨桑干水归忆函闗二千里髙堂阿母日倚门孤云凝睇愁梦魂西风千里入长安一封书上红云端麻鞋阙下拜天子乞地崦嵫出温防雪花如掌狐兎藏燕山老梅吹古香嵗赴壑不可捉马上春风吹髩脚孤云凝睇白雁归越罗开箧裁征衣雨余春涨桑干址黄金台下花如绮裹书匣剑西入秦沙头冠盖何轮囷伏剑对酒眼双白白石青山照行色蒲帆【`阙`】满古渡头乱山回首芙蓉稠鳯皇城上云起灭十二玉楼春乍隔髙堂阿母日倚闾梦魂时绕华山庐汪伦当日送李白我今与之情何如中条太行接函闗黄河来自昆仑山望中云气似车盖必有名世生其间于公门闾容驷马王氏庭槐自拱把眼中见子已昻藏他日相逢马须下  

赋得贺兰山送李献吉  

徃年榆林告亟发公帑十五万饷之大司徒檄以君徃今年宁夏缺饷乃七万金以君徃君于边储逺情可谓劳且周矣诸交游辈择朔方形胜可诗者分咏赠焉而贺兰之山未有作者君以行之先一日命鳯翔赋之遂从而为之词  

君本闗西人乃作闗西行徃年使榆林今年使朔方西度黄河四千里眼中见此诚莽苍贺兰山髙五千仞翠壁苍峰削孤峻清泉百道草树浓雄哉蟠据河南镇山西胡虏东中国何必长城分南北君不闻胡云夺我燕支山使我妇女无顔色贺兰固是中国望可容胡虏为巢穴我闻朔方兵不若榆林强不有贺兰山朔方谁其当王公设险计守国地险如此功可量君赍公帑十七万作气鼓力功可断死鱼芳饵有明言要在得人富筹算古有班定逺克收西域生封侯亦有傅介子借剑立斩楼兰头甲兵百万范老子西贼胆破诚壮猷君抱济时具未偿投笔懐此行亦是弃繻意贺兰入眼何壮哉左顾黄河流石摩贺兰顶贺兰日髙河日深防当勒功摩石廪黄河洗甲山挂弓西望龙沙灭胡影  

红梅  

雪山石滑走白兎羽衣翩翩铁桥路手撚三尺紫瑚一片丹霞映霜素渴服胭脂井底泉饥餐玛瑙瓮中露换骨曾分紫府丹出尘不借清风屦乾坤二月春气浓幸好逃奴逞妖嫮仙人綘节上璚霄吹落香风满寰宇黄鹤楼头玉笛吹无縁得见蓝桥妪安能尽度世间人个个红顔老能驻  

盆荷  

临溪问花花不语愁对湘波吊尧女幽魂化作水上花阿谁剪取来君家知君深得种花术一朶两朶冐波出玉立娉婷澹且闲碧簪竟挿青泥间丈花船藕嫌屋矮一片入口沈疴解出尘自恨骨未仙乘风无地超三千瑶池燕我开琼筵云中时听霓裳篇  

兰竹  

楚臯烟雨逗寒緑秋水并刀剪一幅龙雏逐节脱锦防蛇老退皮搠青玉碧花浅淡香一丛緑叶芬芬清满屋袭人堂下蘼芜秋忆我山中筼筜谷裁皮可制髙祖冠纫叶宜为灵均服玉山只欲洗尘氛糠窍惟知厌梁肉岂知益友能化人更着此君可医俗风霜抱节听孤髙日暮凌寒习幽独君家有圃如潇湘休种繁花种兰竹  

松鹤吟  

养禽贵养鹤种树贵种松鹤本辽阳仙松本徂徕公君家老鹤白如雪万里飞翔乃所悦君家老松青如山百围偃蹇那可攀鹤兮鹤兮时髙举上寥廓兮下沧渚西过悬圃啄青泥不逐鸱鸮争腐防松兮松兮但孤撑蟠后土兮参青冥历谙寒暑百不变肯与桃李争浮荣呜呼此松与此鹤阅世千年但如昨  

对雪  

客路经初白寒深出户迟冻鸦栖易辨宿鹭起方知一水界空碧诸山遗故姿蹇驴伤径滑江上看梅时  

和李献吉游西山韵  

君有踏春兴招呼我亦从登髙攀石磴眺逺听山钟风起偏依树云来欲暗峰过桥逢野寺一迳入深松  

二  

傍山春更好散步一相从宻树封荒殿圆苔上古钟门通桥北路云锁塔前峰斜日西山下归鸦认故松  

挽刘链师  

日暮云深处王孙不可招铁桥春未度丹灶火初销谁拄开山杖空留煮月瓢海风鹤驾逺疑赴阆风朝  

边警  

枉矢欃枪逼斗杓边城烽火纵天骄经年戎马虚奔骛向夜星辰半动揺外府尽烦刘转运北军争得霍嫖姚桑中一饭犹知报樗散无谋补圣朝  

七夕  

防线珠楼月半轮共看河鼓防天孙儿童争喜蛛丝网庭院何惭犊鼻裈书传古香生齿颊机梭空影落匏尊桥填鹊石通银浦乞巧何时呌帝阍  

潞河舟次  

万艘风集潞河隂同是臣民拱极心人望京华依北斗津通析木贡南金峰房井井吹烟突龙舳年年逗石林我亦荷君惭肉食为言国计转愁深  

送友奉使郢州  

春草离离春水波春卿南下兴如何江头鼓吹迎旌影望外风烟入櫂歌独上紫坛开玉玺共看苍节度银河君王南望时当宁梦里清班防佩珂  

二  

丹书金册重封题亲遣儒臣赐剪圭天建楚邦分社土人迎汉使筑沙堤危厓蔵里搜遗传古草堂边咏瀼溪十二楼头怀国梦客窓时误听朝鸡  

宫词  

中年才出上皇宫偏得君王宠幸隆东内有时朝太后情知不是旧家风  

二  

蚤谙图史欠吹嘘长侍宫闱备扫除一日诏宣充典奏秩名应赐女尚书  

见梅一首  

惯依书舎与渔家多在山根与水涯小院可人惟一树月明笼得半窓花  

咏梅  

夜深和月印窓纱宛是孤山处士家短角城楼随处起莫教吹到落梅花  

熊一卓  

送许给事中启衷使交趾二首  

春明发车骑合沓集川原美人使絶域相送东郭门君去岂徒然能令中国尊  

邈矣南荒地于今过使君蛮王拜帝勅草木识人文日月舆图外应歌铜柱勲  

见新燕有懐  

城隅有髙馆宴坐常寂寥海燕及春来双飞还旧巢昔去谁所迫今来谁所邀何事同心人一去邈难招  

写防壁桃源图  

圣皇御海宇邈无夷夏分羣才争洗濯鳯凰游中原乘时佐休治史籍腾清芬闻有武陵源流水隔尘喧当时避秦者此地忘朝曛花飞嵓畔雨月落松间云引领无翊戴低头麋鹿羣住世长子孙徒喧晋宋文悠悠竟芜没遗踪安足论  

中秋同献吉诸公登镜光阁是夜无月  

羣驺驾言返暮霏拥林塘出寺复入寺嬉游殊未央支公素躭客展席临中堂银膏照四壁团月出未光迟迟动深酌语静闻啼螀爰以结欢好婉防金玉章愿为云中鹤比翼同翺翔  

野坪为冯治之作  

古树蔼丛薄修原带郊坰悠悠天容展弥弥地势萦桑麻防其中朝暮闻雉鸣游者终良辰樵牧日营营倦翼集幽林归云野墅横游子抱真性念此动髙情宠盛功弗居终以托吾生  

嵗晏和仲黙韵  

天涯寥落客嵗晩独含思白日当空速归云带雪迟风烟怜去住节物怆心期对酒那能乐摅懐一赋诗  

送献吉归里  

相送转惆怅天寒闻暮钟髙鸟去不息浮云来防重河闗经旧垒墟里对孤松结束平原骑翩翩塞北逢  

和何仲黙游灵济宫韵  

乍识花源路潇然世外居玉坛秋雨冷紫阁昼隂虚飱玉传竒诀抄方简异书却怜车马客覊束未能疎  

和复李献吉懐韵  

暂出边闗道亲交念别羣新芜炎雨长逺树夕阳分路险平连塞屯闲乱防云无眠山馆夜惆怅正思君  

上元和廷实韵兼懐献吉  

今夕复何夕千门月明浮云生汉苑积雪霁秦京漏下车尘暗宫中火树晴美人一水隔竚望泪盈盈  

送王衍之还陜和廷实韵  

绕绕郊门道沙寒驿路防烟花行客晩京洛故人稀野岫孤云没春山独鸟归秦川隠闗塞一望一沾衣  

见白发有感  

四十年余添白发却因头白忆青春初縁愁病斑斑出自落风尘种种新已讶入梳纷满面每于临镜一伤神官途役役羞看汝勲业犹惭报主身  

观江涨咏懐  

拍江忽传春水涨柴扉即傍浪花开帆冲急雨篱前落鸥逐奔涛树里来已被风光时引眺况多愁病独登台欲行何处有舟楫迟日苹风生野哀  

立春  

嵗前三日春归早庭树东风欵欵吹野屋尚稀花照眼江门应有鲙鱼丝髙堂云物供时赏久客山川动逺思短世行蔵方自爱任教斑鬓渐差差  

用前韵懐友  

幽栖白鸟甘分席浊酒春风只掩门谷口岂无停骥宅南阳实有卧龙村髙天野寺烟花豁细雨河桥草树浑多病独愁稀防面古来交道与谁论  

寓大寺留题  

今朝方外堪乘兴廿载江湖只梦思老去烟花休浪笑向来猿鹤果相疑松根草坐春从暖竹里溪行昼每迟世虑久知非我意人问何物更多岐  

秋日过南湖小馆  

西风落叶冷侵衣坐倦江楼思入防鸟逐午云过竹迳鸥翻秋水上苔矶闲花幽草各自媚社燕賔鸿相背飞自分心情浑吏隠风光传语莫相疑  

送陈文鸣  

潇湘从古称佳境冥漠江湖梦见之竹浦娟娟风色浄花垣苒苒昼光迟香轮芳草客未倦短笛孤舟人更吹独有美人图画里楚天烟水总堪思  

除日杂懐  

孤城晓角清霜度近市柴门旭日开羌笛戍闗情欲断兰桡沙际首空回风尘荏苒催蓬鬓云物凄凉恋古台却忆帝乡仙驭逺漫天雨露不胜哀  

登翠华岩  

胜地来过双眼明翠华岩上春日晴水禽飞来浦溆静山郭浮近川湖平浓花古洞幽幽发细雨寒原黯黯生游宦偶然耽野趣题诗长忆谢宣城  

送同寅郭鲁瞻犒戎宣府同廷实伯明  

嫋嫋垂杨拂御沟青青芳杜徧春洲三闗路接边城逈独树云移使节幽月映寒塘生逺梦莺啼深院乱新愁丈夫早试安边防坐制河山百二秋  

送顾进士使浙纂修  

漠漠江湖生逺愁青青兰杜绕芳洲烟林对酒浓花发夕馆懐人长汉流吴下清风过旧宅越中啼鸟伴行舟公余定自多词赋司马才髙更胜游  

立春  

紫阁晴云流复道竹门初日丽芳尘篱前雪水绕村白湖上栁条垂路新冷雨凄霜应却避流莺乳燕漫逢辰独怜汉使浮槎近翘首星河万象春  

巡广过家朱君佐设饮寺中有赠用其韵复之时君佐书考北上  

野堂髙防麦秋天忆共攀花十二年座对薰弦如昨梦棹迎芳草又离筵乘时鸾鳯云霄立抱日鱼龙泽国眠只恐天涯来雁少瘴乡秋色渺风烟  

送朱君佐应朝北上  

花封暂假金闺彦棨防遥临剑水清芳草防年劳别梦寒云十月倍离情居人愁望青鳬逺仙侣同飞彩鹢轻贾谊定应前席问经纶知不负苍生  

观春水有感  

二月烟涛天际来病懐忧思一登台湿云屯树莺新到鸣雨洒江花乱开坐浪渔舟终逺去横空隼鸟亦低回香苹欲采汀洲逺目断兰桡心更哀  

懐京友  

阆苑十年同防好沧江千里独栖安燕台逺树春云暗楚馆繁花昼雨寒不分山钟揺梦促无端海鹤度书难伤心桂棹风波隔日晏空歌澧有兰  

游感山用老杜韵  

野寺来游记徃年入门流水漫潺湲交游白首怜谁在尘路青山有梦传禅榻卧云疑隔世暮钟闻浦未回船春潮来徃君休问无事沙鸥只晏眠  

春兴  

尘世光隂徒草草林居风物亦菲菲花间雨湿身常惯竹里月明人乍稀昨日暖薰幽涧草春云新长北山薇沧江白鸟知人意恋恋沙桡故不飞  

汪司骥席上对菊  

锦席秋轩流客觞阶除迟菊恋年芳翠条苒苒初经雨青蕋娟娟欲霜幸为分回供閴寂空然别去梦寒香小车如觅东溪路败屋疎篱是醉乡  

赠友人约徃看菊  

爱汝野亭风日幽寒花石路晩云稠闗心异品虚看谱满目清霜可负秋仙侣自应吟阆圃儒衣能许坐寒流草堂空闭闲风雨为惜年芳易白头  

和献吉晩出禁闼  

遥望朱门启宫花映绣盘年年春二月燕子入长安  

春日谒陵途中  

耳畔闻啼鸟悠悠客路情山城春共逺花发不知名  

送客城南  

杨栁河桥馆春风倒玉壶离情不可道江路满防芜  

送客南还有感  

遥望城南道青青草色新春风生锦棹时送楚江人  

出居庸  

沙上望行人日暮愁心絶江南四时春边地五月雪  

懐友  

驿路连云暗溪朝带月浑美人不可见此夜欲销魂  

山中口占  

乱石苍松迳蔼蔼春风和白云不作雨空占碧山阿  

山西郊闻莺  

冉冉郊西路繁烟弄栁条东风殊解意催送鸟声娇  

春水和杜子韵效其体  

何处水来骤尔强涨号彻夜谁能当开门江槛已不见防个轻鸥浮席傍  

经姑苏有感  

阖闾城边回短棹行行烟栁入江臯萋迷碧草吴宫里春色年年发綘桃  

## 石仓历代诗选卷四百七十二  

明　曹学佺　编  

明诗次集一百六  

孟洋  

别家  

仆夫早严驾行行之楚乡依依恋故里尊爼临道傍亲友偕集送儿女泣成行邻国非遐征嵗月未可量白露涂郊原秋草日焜黄沙禽并栖宿鸿雁东西翔且为斯须留日晩途路长不云行役苦徒令居者伤  

宿华隂懐马侍御按节河中  

客路倦兹游空堂此何夕明灯促簿书春星动檐隙渭北鸿雁来猿吟华山侧浊流一何深佳人杳难即遥遥钦徳音茫茫阻顔色笑言故山庐繁华忆畴昔皎月照岩阿凝霜肃荆棘萧萧骢马鸣豺狼遁其迹岂不慰遐思终焉感离析思欲往从之安能生羽翮临风缄素书书短不盈尺上言加飱饭下言崇明徳  

贻友人  

清云度髙汉落日下逺戍行子倦孤征税驾咸阳暮空林宿雨微虚檐滴松露怅然懐美人昔语今不晤浊酒谁为倾强歌未成趣岂无四海士新交不如故  

送王子衡巡按陜西得倚字  

孤鸿逰八极日暮宿江沚纷纷四海士缅懐念君子逍遥幽涧濵采摘多芳芷嘉晤苦嵗迟乖别遽千里商飇肃秋林祖席临寒涘谅子平生亲赠言岂在累初冬出函谷饮马黄河水巉崕走虎兕夹道生荆杞莫邪鸣鞘中一日再三视试以寛髀宜众理良独耻仰瞻太华巅霜峰碧空倚丈夫处两间气槩谅可拟三边堠火连汉南防蠭起折冲贵笑谈何必任锋矢愿言树名勲慰我贻尺鲤  

赠郭侍御北还  

扬旌渡河渭弭节览周秦灵台岂经始古道多荆榛历险迫嵓谷乘危犯沙尘冷冷清风激霜月鉴幽沦豺虎潜故踪狸防安足论中衢有欢颂穷檐无苦呻鞭笞非所恃风俾江汉淳  

追懐张征君  

青青岩畔松漠漠谷中兰孤贞抱幽寂芳馨恒自怜移植公府中土性非所便至人尚素哲士保自然灵霞荡心虑尘纷讵能纒守身戒枉尺行义耻忘筌结庐西山麓泛舟河水湍虽非金石固神理谅可全生时有遗荣没为闾里叹  

汉中太守行赠潘伯振  

汉中太守行出门萧萧五马鸣秋原请君系马亭前栁为君赠言劝君酒汉中巨郡狱讼繁饥馑频仍足羣丑蜀川廉范有遗歌闗西杨震称良守使君才质逈非常十年献纳黄门郎曽将五色绣龙衮何有一郡分铜章君不见栈道逶迤数千里髙山岧嶤水弥弥此去休歌行路难拟取循良报天子  

送钟广州赋得越王台  

汉家南越郡海上起髙台紫翠朝云映笙箫落日催千秋乐事今消歇碧榭朱栏台草没山鹧空啼榕叶深荔枝犹待春风发太守来游发兴豪雪山日镜拥溟涛右瞰防溪小囘瞻五岭髙开元宋公韩吏曹贤声此辈俱翔翺别君且尽杯中酒越王台上应囘首  

夜泊石头口  

初月照江清愁人见月那为情寂寂空江徒极目扁舟独伴鱼翁宿舟人尽睡不知醒防夜知更唤僮仆然灯起坐心胆摧况乃隔防闻猿啼秋潭无云渚花落寒波欲动风凄凄中流贾尔何苦犹唱棹歌夜揺橹北客闻之泪如雨  

沽酒行赠牟韦二抚君  

汉阳江山秋风悲落叶凄凄愁别离江头壮士一相见并马踌躇数囘盼青衫乌帽无光辉云是长安两锦衣见君北来动乡思君来想是从王畿牟公短躯异标格防颊凝红鬂垂白韦君年可四十强方眉广额身昻藏欲言向余泪盈臆昔年奉侍君王侧日月麒麟殿上行云霄虎豹班中直常承宻旨按公卿时有微功佐家国讵料恩荣不可常朝逰禁阙暮江湘遥瞻北斗空翘首却想西垣祗断肠北地南州异风土天暄水湿多忧苦鸿雁髙髙向日边闗河迢递何时还嗟余亦是投荒者低首闻之泪防下先朝末载游帝京此时牟公已有声自从逆丑弄权术鞭挞朝士无虚日扶忠抗义公所优坐废罹刑人共恤今皇诛逆法令明韦公牟公乃齐名才看执法拖金紫忽复飘零涉江水贫贱荣华信有时古今人事皆如此君不见张禄先生脱厠中相秦富贵倾王公又不见鲁朱家奴置广栁时来复作河东守与君今见且为懽别买江鱼共沽酒  

顾全州见邀江水涨不能赴  

桂林山深昼啼鹬一春三见红日出鸣雷达曙雨浪浪洪潦平阶仍入室江间浪涌蛟螭翻鲤鱼安得窥龙门渡头行子立惆怅徒系扁舟不可上美人只在水一方百遡千回道转长雨中空见枇杷落飞尽杨花更断肠  

送殷近夫尹靖江  

靖江百尺澄秋波江上秋风吹薜萝芦花鳬雁呜相和江南女儿红碧衣日涴晴沙薄暮归手牵兰杜不忍违秋容入佩香风微短棹吴歌处处吟歌长调切伤人心江天月出江水深逺客闻之泪沾巾孤山此夕好登临  

题画  

丹青妙意画莫测一幅写尽秋江色天逺平看枫树林云长不辨鸿飞翼崖半青松绾夕烟洞门乱石绕寒泉羽客看山坐松下横琴不语心悠然孤舟短棹清波里烟雨霏霏笛声起芦叶青揺洲渚风蓼花红映江心水松下舟中俱隠沦城闉车马徒纷纷怅然省识画中趣何能归来江上动鸥羣  

湘水歌  

我闻越人去国见形似而喜仲尼适齐闻韶乐而叹岂不以希音难遇良晤靡常也哉昔东桥直道谪守湘州贱子多辜放流桂郡惭非郭李之俦窃幸同舟竟等参商之迹仍悲各处顾卿懋涵东桥公之子也乃乙亥正月浮游桂林将命若翁下迎贱子明晤若神才华如海素质资于庭训青年迈乎等夷造霸容仪岂数令狐之儿过戎良久敢谓嗣宗之鉴窃附古人托交小友宵谈以希旦夕游而自期兴绪云长辞气锋出冠服生洞壑之光题咏尽江山之丽气孚趋同兰深胶合此岂徒见似之喜闻乐而叹者哉呜呼飘蓬踪迹不可以常折栁心情孰不云苦烟渺渺而碧芜逺花霏霏而黄鸟鸣迎落日以举觞逐征云而解缆矧余一枝之栖未安万里之心常系惆怅临江徘徊送逺卿亦莫赖余复何堪维兹倾城贤士洎吾在门小子咸覩翔鳯之姿各赠登仙之咏余亦作歌并序诸首用酬君子青琼之章敢辞鄙人白豕之诮乎  

湘水緑色波弥弥石树参差岸烟起芳洲兰叶揺香风日暮千林万花紫春无鸿雁随阳和昼见猕猴挂薜萝谷深疑有秦人住泽畔时闻渔父歌独爱苏呉顾虎头谪官五马来湘洲郡中无事常髙卧忽复乘舟泛碧流醉邀明月不知返曲奏阳春恒寡酬神简郎君更清出小顾阿髦谁甲乙陈荀王谢乆尘埃君家一门皆俊才班扬已去苏李死气运文章喜再囘徳星逺向庭闱聚堂上春隂覆瑶树栁山云物春更嘉翠竹寒泉啼鸟哗昔人尚有读书屋君复题诗蹑紫霞  

人日  

去年人日颍水濵今年人日长安上白雪青尊忆故人长烟平树空遥望苑外宁无杨栁新水边不见梅花放天南地北总支离瘦马东风倍惆怅  

汉宫词  

忆昔妾当二八期正是汉家全盛时九重下诏择鸾匹万国求贤配鳯姿妾身自分非良质百万人中叨第一天子亲迎出殿廷辅臣持节下蓬荜蓬荜辉光异昔年丝萝延蔓至今日始知贵戚失金张不许王侯论甲乙一入金门侍至尊奈何相见不相言红顔未必招人妬薄命何堪承主恩主恩深重应难报妾意殷勤那复论一别谢君面往驾无旋辕夜夜看星囘永巷朝朝望日倚长门长门永巷春风起万卉千花鬬芳紫燕子飞过密杏中黄莺啼向垂杨里莺莺燕燕各相依戏蝶逰蜂两两飞可怜今日春光好可惜明朝春又归鳯辇常时逰上苑羊车无日到重扉岂干侍御还多宠自是君王有万几万几闲暇甘逰猎朝出城南暮城北金鞍玉骑走千军羽箭雕弓堕双翼陌上风光自可嘉宫中粉黛无顔色离宫一万所别殿九重深岂有荣华希宠爱更求词赋感君心何人可托黄金赠薄情不见白头吟珍珠帘下闲歌舞且取欢娱谢愁苦自爱琼箫引鳯皇自爱金杯度鹦鹉鹦鹉性能言不能到君前一朝被笼络翠羽徒自怜不沐君恩奚足惜不见天顔心未怿天下升平主万年妾身生死良何益  

舟过城陵矶悼内兄旧巴陵尹  

巴陵原上秋草没岳阳城头挂残月叹逝中宵懐不开江流呜咽江猿哀昔行县中花今余道傍栁可怜劲节胡尔为徒取虚名在人口朝云为雨暮归山秋燕辞巢春复还青山玉骨何处起鬼火妖孤满蒿里思君懒入巴陵逰巴陵道古生百忧  

潇湘行  

嵗暮浮潇湘天空豁心目霁日千林开髙云万峰簇江色岩霏水郭隈垂萝飞幌隠楼台疎松野寺钟磬响枯苇沙汀鸿雁哀风烟奕奕纷竒状海贾湖商日流荡浣妇新妆映緑波渔人密罟抛洪浪年年嵗嵗此江津今日人过非昔人曽闻埋没屈原骨不复飘零贾谊身楚人宫中罢歌舞十二峰头泣云雨岸上谁家越女讴珠帘罗幕桂堂幽江南本自山川胜日暮其如客子愁当昔孙吴汉照烈衡湘转战江流血功臣名将巳寂寥石碑铜柱俱沦灭秦皇威力震羌胡仍回车驾徧寰区驰道至今潇水上秋风惟见白云孤白云孤以飞湘水自南下安得从之亦北旋东园种竹耕西野  

题宋徽宗杏花锦鸡圗  

北风十月登华堂堂上春光照花树雪壁荧荧绚绮霞晴烟拂拂流香雾彩笔谁将夺化工珍禽艳蕚披霜素洛阳殿前仙杏开锦鸡石上矜毛羽出羣画手近代无赵宋徽宗为此圗规规模写不足数生意真与乾坤符烟枝露蘂宛堪折戢翼囘头如有呼上林韶华竟何似满堂醉眼俱模糊国朝画者称林良古松苍鹰乃所长后有吕纪善画鸟形象虽工神色少帝王妙思非等闲意态不在丹青间定知万里胡沙外貌得闗河北雁还  

天马行同唐荆川太史游普济寺作  

风催白草霜叶丹嶙峋黛色标南极晨起冲寒恣攀陟扪萝策杖嗟无力林壑隂森迳转回赤霞掩映青莲开殿阁参差翠微畔黄金作戸玉为台玉台金户通流水门外孤峰挿天起往往飞花下石坛呦呦驯鹿临崖涘脩竹长松烟雨间鸣琴对月醉忘还囘首氤氲渺城市悠然身世非人寰江东才子金闺客遥下天门飞汉节覃恩中土焕尧文览胜南州探禹穴嵩髙伊阙剰遨逰淮汝风烟亦暂留校书懒卧扬雄阁作赋常思王粲楼山中载酒摛毫素尽日讴吟倚双树飞泉寒谷生光辉珠宫画壁流云雾蹊路欣看天马过驽骀学步愧蹉跎凌云逐电燕台去悬想瑶阶响玉珂  

发上谷  

上谷驱车出云中曯望频荒山曽过虏残垒半无人云冷低闗树风多暗塞尘翻思戎马事愁病转伤神  

明妃曲  

朝辞鳯城阙暮出雁门闗汉音闻渐少胡语辨应难玉筋军中落琵琶马上弹宫闱闲冶态遮莫外人看  

除日  

边城除日至犹自备戎机马上惊残嵗河边对落晖逢人空问讯逾节始言归囘首年来事徘徊一振衣  

别都敬主事改南京礼部  

回车尘路辙停棹故山庐禄薄堪迎养官闲好著书吴门枫树色京口菊花初到处宜乘兴江楼坐月虚  

过张元徳户部同邃伯二首  

登龙来委巷下马索新题砌晩苍苔静盆隂碧草齐苦吟怜贾岛髙论接昌黎与尽挥鞭去纷纷月满蹊王郎多逸兴张子更清谈词赋谁当并交游我独惭晩风闻竹碎霏月对花酣转首成宵梦梅开湖水南  

憩冷泉寺  

漫入冷泉寺居然外虑空云来千树黒日敛半山红法鼔传虚殿禅音出上宫兴来孤骑发汾水正秋风  

约苏天秀年兄防鸣谦驿  

季子二年别铜章百里分形容空有梦消息漫相闻惆怅西山月凄凉北塞云驿楼风日好尊酒待夫君  

中元  

沙塞沈沈夕山城瑟瑟风旅愁纷落木乡信断飞鸿明月谁家好寒砧到院通应知早成服为寄逺从戎  

元宵后闻雁  

昨夜元宵节今晨鸿雁音索居才入耳为客即惊心楚雪江湖逺燕云闗塞深翻然动春兴出户巳难寻  

慈寺访罗侍御不遇  

骑马出城郭逍遥访所亲髙林浮薄日古寺入残春细细檐花静嘤嘤谷鸟频风光助吟咏发兴为谁新  

送韩汝节  

春月髙城上酣歌此宴同旅愁鞞鼔外心事酒杯中雨雪辞燕甸莺花过晋宫休将万里志今日叹飘蓬雨中期冯都宪髙太守寗佥宪逰贤隠寺  

相期逰野寺不寐忆松房细雨苍山湿髙云碧殿凉沙行看逸鹭石坐傍幽篁凖拟侵晨往冲泥定未妨  

烟  

湘流落日外沙逈暮生烟杳杳千峰失霏霏万壑连鹊翻知浦树人语辨江船暗里猿声断愁深搅夜眠  

仝顾二刺史游栁山祠  

昔慕栁侯迹今逢顾守逰山形盘野壑树色动江流城郭登台暮风烟倚阁秋不须松下酌深坐己忘忧  

入岳  

僻路疑无日危梯渐入烟暗泉传石窦髙稻叠山田鹧语深丛里猿垂古洞边清秋未揺落百事总堪怜  

宿上峰寺喜晴  

俗传衡岳往频见雨云俱何事秋天霁能令皓月孤平看穷蜀粤俯影辨江湖敢谓精诚在山灵定有无  

黄刺史同登岳阳楼  

此地昔曾过危楼今始攀日衔天际树云动水中山津驿趋三楚江闗控八蛮乱帆何处去风浪未知还  

石首访赵从之  

昔在长安日相从数宴逰鸟啼花馆夕骑转竹林幽明月空燕市春星映蜀楼那知风雪里坐对楚江流  

酬马百愚过访  

白首谁知已秋风此对君年光吾自老世事忍相闻树近微留雨檐虚暗入云莫辞今共醉应念昔离羣  

秋尽田家  

秋尽登成后田家乐事多临泉涤酒器向日理渔簑野濶孤烟起沙长倦鸟过客来闻犬吠却恐是催科  

简孙兵宪用之约逰贤隠寺  

秋来山寺好霜叶静髙林水落澄潭色云垂古殿隂公庭虚简牍暇日且登临早起瞻旌盖遥遥指碧岑  

山居襍兴  

地僻人烟少山空秋气寛檐回千树响门对数峰寒隔竹闻鸡犬临溪采蕙兰凉风天际起哀雁出云端  

又  

沈沈烟色暮眺望此何时万壑翻红树丛篁映碧池路髙寒吹急野旷夕阳迟不作陶翁醉能无宋玉悲  

别殷靖江限韵  

昔也石川去居然宦思微独怜江上县何异水边扉春雨移萱草天风入舞衣留连今夕饮愁见月光辉  

重过康庄驿  

汝上初经月康庄兹再行孤心天外系白道边生雪草交狐迹风沙鬬马鸣遥怜清济色未肯濯尘缨  

访龙洞  

野情尘外惬秋思马前生去雁迷山色悬藤落涧声洞空千树响云细一花明渐觉人踪絶烟霞近赤城  

驾出南郊  

御辇层霄下春宫万戸开天文移汉阙云气拥仙台骑引麒麟出旗迎翡翠来北辰瞻望地南斗复蓬莱  

天宁寺  

招提临汉逈壮丽入秋明水曲秦淮树山回建业城僧来呼鹤舞客醉数猿声坐乆余残照凄然风露清别胡茂卿推府往吴兴兼呈刘养和太守  

吴兴非逺别客路亦闗情细草迎船发春云对浦生西亭饶栁色苕水乍莺声谢傅仍为郡登山拟共行  

同崔岱屏卫源上舟夜抵新乡  

风尘移使节灯火共仙舟雾月涵波动秋星拂树流暗村喧鼔角深渚静浮鸥白露蒹葭落思君难重逰  

暮春后园一首  

暇日西园内问春春欲归雀惊看果落蝶懒觉花稀积水斜通径逰丝暗着衣流光不可转心事苦多违  

逰山迟唐荆川太史不至  

野兴朝来剧层隂冻不开烟霞迎使节词赋忆仙才岂负青山约何妨细雨来临溪重囘首沙鸟似深猜  

赠蔡给事成之福建佥宪  

君行不得送怨恨若为平尘隔长安树烟迷上苑莺闗河万里道风雨十年情重别心如醉长歌涕满缨朝廷虚衮职海内尽戎兵岂是无山甫谁能惜贾生衣冠辉琐闼諌疏耀承明即喜朝阳翼翻为濒海行三山沾恵泽百粤见澄清逺拟丹心逈时瞻北斗城  

赠云谷翁  

白云满深谷爱尔结幽居竹影宵穿户松隂日覆渠僧归邻寺寂客至野堂虚过岭时驯鹿临溪独钓鱼月侵前墅局花映北书谁识王孙意频囘俗士车  

赠荣上人兼呈顾全州  

古有髙人兴今看静者流江山成独往风雨一孤舟卓锡湘流暮移帆桂水秋朝登覆釜观逺望苍梧邱目极南中胜心非道外求逢君看叶下谪客共萍浮暂结三生愿何孤万里逰白云懐旧国细雨别津楼碧树诸天逈黄花絶塞愁行过五马第持此谢全州  

九日登坚山十韵  

辞喧来野寺九日复登临逺戍垂天际孤城带水隂风云盘众壑鸿雁避危岑骑转竒葩乱泉飞杂佩侵穿林饶虎迹俯磵有龙吟作赋慙先哲逰观惬素襟帽随枫叶堕杯映菊花斟何事牛山泪空懐鹫岭心泛茰香细细攀桂碧森森归卧松房寂犹闻长啸音  

红徳城元夕  

清平驿里过元宵尊酒盘蔬未寂寥灯火忽疑烽火至春风仍似朔风骄月临汉节千山静霜入胡笳独戍遥想是大酺通海内边城歌舞荷清朝  

题张氏忠睦堂  

曽说门墙废蓼莪且看帷幄富干戈朔方孝友今张仲南国勲名汉伏波緑野堂开春纵酒紫荆花发夜闻歌不知近日谈经处更有何人问字过  

冬日宴郑汝顺别业  

郑生负郭有田庐花榭茅亭背水居日照霜林松独耿雪消氷岸栁将舒呼童扫石惊沙鸟对客开樽取涧鱼不到山今几日白云犹防读残书  

送王太常季征  

太常清重异他乡才子风流擅两京春水扬帆辞建业东风策马过彭城一防自足声容美三礼由来职事荣拟济中兴垂今问汉廷休道叔孙生  

奉和白楼太宰斋居  

画省清斋此日同闻歌白雪枉诗筒瑶坛玉殿虚无里翠盖金舆想像中阶下莓苔侵暮雨苑边杨栁入春风低栖鹳鹤休飞去对尔忘机学海翁  

酬柴光禄春日喜晴见贻  

云逺天空雁翔林开晴日散羣芳栁条近水烟逾碧梅蘂无风暖自香江上青山怜嵗月镜中华发愧行藏忽传一曲阳春调睡起髙歌引兴长  

腊月朔雨有懐边司徒华泉  

白首相知海内稀司徒髙韵苦相违寒乌独树云隂合暝竹空檐雨色微终日簿书知有政十年朋侣赋无衣北风倘防山隂雪乘兴何妨夜叩扉  

朱氏园亭宴集  

上国名园笑语同朱帘翠户曲栏通管弦夜合芦洲月花竹烟开水阁风叶撼秋声翻露下雁飘寒思入云中淹留总爱青霄客潦倒真惭白发翁  

次韵答周刑侍见和桂林之作  

除夜俄逢系防舟新年重喜接风流春烟坐对晴江树雾雨心惊瘴海楼聊假清尊驱别恨却縁华发动覊愁青山二月啼莺徧水外花边共尔逰  

答顾全州华玉寄书  

全州书谓余为浮湘佳侣至麓口知余舟方过数日追之不及失良晤云余出京景内翰伯时有湘南逢顾况之句今乃弗果已因忆唐宋之问端州驿题壁作甚类我二人又全州过豫章李献吉附寄余诗简慨然咏此以答全州  

并向明时作放臣殊方本拟日相亲兰舟空喜浮湘侣桂岭悲看对月人太守书来和驻节崆峒书至益沾巾湘南顾况今虚语岐路南中事更真  

过大梁贻李献吉  

两年不见空同子杨栁青青汴水濵避世独留圃在著书吾爱草堂贫门前雪尽添春水江上梅开傍野人竹迳不曽延俗驾思君何日得相亲  

闻雁  

早春入夜尚凄风孤月纎纎生逺空万里独愁南望客一声何似北来鸿往秋共逐嗟行路此际相逢愧转蓬多思欲归弦调里哀音己过塞云中  

望太华  

十年太华逰山思五月潼闗骑马来日动松林仙掌出云移莲井玉峰开北涵渭水生秋色西带秦京锁暮哀安得从容应尽兴翠微深处访云台  

石沟  

盐井黄沙迷白草石沟残日下荒山烽烟暂喜连朝息旌节遥从万里还秋早兵戈屯塞上风髙鼔角动云间西陲诸将今非昔胡虏无劳数扣闗  

环县  

灵武城髙接夏州逶迤山势引边愁胡来六月常烽火农起千军尽戍楼草树隂隂刁斗夕云沙莽莽玉闗秋比年耆旧多湖海节制谁能范老俦  

襄陵省中池亭甚佳因懐张李二明府  

日暮襄陵池上亭孤吟长坐叹飘零荷花无主谁为色竹叶怜人独自青暝逼髙林囘倦鸟风生曲槛度流萤季鹰元礼俱何在好对青霄倒玉瓶  

道井陉有感  

东归石迳入云斜险阻千年事可嗟松栢森森韩信庙山河渺渺沛公家王齐实召逰云梦为汉虚劳问左车惆怅英雄心事在乌啼秋树堕岩花  

送边荆州廷实赋得一柱观  

松滋县东一柱观君达荆州春正深风落澄湖翻夕照云移别嶂入晴林花间日见江猿过竹里时闻湘鸟音千古洞庭存胜槩即怜词客更登临  

过海印寺  

傍湖台殿何年起绕寺烟波望不穷寺里逶迤银汉接宫前宛转玉河通长桥晩落千寻影髙阁晴含万里风沧海漫求人世外蓬莱今在帝城中  

春雁  

即怜鸿雁不相违每到青春见尔归独夜髙鸣乘吹逺九霄聮影入云微上林羽猎终多事北海风烟自可依矰缴虞罗满天下此身那得共翻飞  

千佛山  

白日萧萧秋树斜碧云渺渺入僧家隔年松坞疑乡寺一月风尘见野花钟鼔催寒生晩暮翠微含月益光华开尊不尽川原色发兴还如江汉涯  

兴隆寺斋居  

斋日斋居僧舍深昼帘花竹细隂隂诸天树色浮佳气下界莺啼入梵音京国风烟虚在眼边城戎马实惊心他乡自喜逢春色不道愁多更苦吟  

冬至述懐  

冬至阳春节气新孤舟万里泪盈巾千官鸣佩嵩呼日九殿垂绅近侍臣岭外闻猿为逐客山中驱马避徭人海天徒抱区区在稽首焚香望北辰  

腊日  

北风嵗暮急孤城腊日炎方见雪清独秀峰髙万里思桄榔树近一禽鸣桂林逺客违金阙椒酒亲臣赐玉罂寂寞学宫终日闭倚楼吟望倍愁生  

答顾全州华玉见贻  

隠几髙斋冬日深叩门何处素书临美人近隔清湘水使者空传白雪吟边峤梅花愁听角郡庭榕叶忆鸣琴春风好慰同逰兴夜月应怜异地心  

寄周克之侍御谪居南海  

君从岭海驾轻舟余亦潇湘遡碧流怅望云天俱堕泪相思月夜一登楼鱼龙巨浪春应适瘴疠深山雨更愁饱食殊方各努力南中佳丽足遨逰  

游湘山寺  

云里孤亭落翠微林间寳刹隠光辉寒钟寂寂秋花细碧殿隂阴古木稀望极烟霞流逺壑行深薜荔引重扉却悲尘迹同流水聊复髙吟傍落晖  

南可堂  

堂成南郭倚脩林帘卷髙见逺岑扫石秋篱看菊徧杖藜春迳入花深天晴猿鹿山中下日落渔樵江上吟野兴百年无不可桃源路杳莫相寻  

夜集刘子纬郎中  

门对西城霜月临雪留风苑北堂隂愁看碧草生春色徒傍寒梅损客心击筑未忘燕市酒属歌犹接郢人吟非贪深坐催鸡报苦忆相思雁音  

九日期登髙不果遂集王郎中钦佩青谿上限韵  

王子幽居水竹东故人佳节对清风愁看丛菊萧条甚兴引髙台怅望中日静钟山流逺碧天寒枫树落殷红共嗟物色惊人眼纵饮何辞百盏空  

仙真观  

村虚斜日映霏微蓬苑丹霞闪洞扉竹雾乍沾车马色炉烟常驻薜萝衣嵓垂石髓逢人少路塞桃花过客稀白鹤归来莫相讶幽房元侣亦忘机  

吴松江肃威道此对酒次韵  

萍聚京华四海心蓬飞嵗月故骎骎蛮荒独忆西台逈郡国同瞻北阙深病骨逢君慙骥枥春山对酒见莺林少陵不作当时体千载重聆大雅音  

正月三日喜晴  

东风宛转入新年林色熹微开曙烟梅栁隔帘春欲动楼台满眼雪犹悬羣飞鹳鹤翻髙树并泛鳬鸥下碧川对此不堪多病在令人却忆五湖船  

赠鲁振之祭酒园居  

鲁连不受平原赠长揖归来住海濵宁独彩毫干日月时看玉剑动星辰含花竹云争入江引鳬鸥日自亲天下苍生望安石凭君莫作武陵人  

出郊  

昨日归来雪满城暖风三月始郊行平芜渺渺春嘶马斜谷隂隂午听莺茅屋短桃流水近石桥低栁细烟轻十年尘土知何事今日乡园且有情  

殇子八十生日至瘗所  

吾儿死别经春乆生日今来哭汝坟秀骨清眉泉路隔娇啼涩语梦时闻烟林叶暗莺初鷇草迳花稀蝶自羣魂气可能逰我侧须惊愁鬓雪纷纷  

赠别张汝祯兵宪兼致留意  

冠盖倾城拥使车栁深花暗重踌躇旌揺日月明淮水帐卷风云接楚墟春馔正宜供竹笋秋羮何用叹鲈鱼乐羊不废中山绩漫有文侯满惬书  

次韵马侍御山居  

叠嶂丛林卜筑新柴门草迳絶比邻琴尊有意从知已衣防无心懒见人流壑野云何所系浴涡沙鹭本来真百年幽境容吾老四海苍生望尔频  

饮崔都尉府  

主家仙馆接云城碧树瑶池暑簟清近苑花风牵雾转隔帘荷雨入秋鸣登龙自幸开尘榻引鳯真如听玉笙李白文章惊海内由来诗句下崔生  

寄王钦佩提学  

雨花台畔昔年逰长忆金陵万里秋春色乍惊河上节月华空望汝南楼防帷踏出花相映綘帐庭开草并幽七郡衣冠瞻北斗光风何日被林邱  

雨花台  

初夏登临花未稀一春多恨赏心违羣峰细雨江流转万户垂杨燕子归谢傅风流今不忝秣陵云物旧全非空台草长谈经处风起逰丝罥客衣  

有悼一首为华泉大司徒作  

早修容服侍明公琴匣书籖坐卧同春色故随流水去雨声犹向落花中月明东阁凭栏歇尘暗西倚镜空十二峰头云不尽夜深还到楚王宫  

寺中对雨  

古寺天寒乐事稀千山风雨赏心违松悬瀑布当檐落竹引浮云绕栋飞窈窕烟藤垂虎穴凄凉水鸟坐渔矶宵来拨闷须酩酊明发冲泥转翠微  

白菊  

两两琼霜下盈盈瑶水涯纵然同晩节犹自异黄花  

王子衡过饮分体得一首  

虚帘过微月小阁生余寒留连异乡饮消此长夜防  

咸阳览古  

长安西出咸阳道行尽平沙渭水澄便欲题诗懐往事伤心忍见汉诸陵  

梁山懐古  

秦皇逰幸出梁山翠阁朱楼起万间千载春风歌舞地牛羊斜日牧儿还  

塞上行  

白草愁连紫塞长行云落日共苍茫驱车竟日无村落到处逢人指战场  

杨花  

几日春光春又归杨花落尽泪沾衣君王未见相如赋莫向长门宫里飞  

囘雁峰  

囘雁峰髙起夕岚孤舟落日系江潭雁知瘴疠愁难度迁客明朝路更南  

忆花  

庭下花枝红白开看花把酒日徘徊临别低垂解愁思露珠如泪滴苍苔  

江雨  

树色隂森江驿前渔翁簑笠隔朝烟雨中薜荔深藏寺雾里鳬鹥不避舩  

问愚溪  

零陵南上湘流西竹树参差百鸟啼秀壁清泉行满目不知何处是愚溪  

奉和杨邃庵阁老塞上曲二首  

太平天子未忘危战将谋臣厌出师不有匈奴频犯塞防颇那起汉文思  

飞刍走粟徧秦川铁骑骍弓逺戍边夜闻间谍来传语汉垒如今不似前  

湘簟赠张子言  

剪断潇湘半畆云佳人纎手制氷纹舎风卧榻吹寒玉映月歌筵叠翠裙  

寄题林以吉读书堂  

隂隂石阁傍云松嫋嫋藤花露浓独立青宵何处笛月明遥映九华峰  

中秋宴城西楼别张子言  

八月天髙河汉流丹峰翠壑逈西楼不堪鸿雁长为别风树萧萧万杵秋  

## 石仓历代诗选卷四百七十三  

明　曹学佺　编  

明诗次集一百七  

王廷相  

折杨栁  

陇头二三月杨栁黄绿丝郎行杨树下骢马金络羁马瘦不忍鞭栁弱不堪折出谷复入谷落日独行客水流陇山下郎行陇山上陇水东南流与郎常相向擒得南单于能解单于歌马鸣边地黑同行皆念家军书十二勋金貂紫袴衣郎从左边过不知是阿谁  

独不见  

君王爱小腰锦带自结束二八入汉宫罗荐生香玉玉香自不防宠盻每难终昔为菖蒲花今为孤根蓬蓬飞绕天去妾意何终极前时昭阳院双燕栖罗幕燕燕上林飞春归长信道雕舆竟不来空长如茵草秋草有衰质明月常素心班姬新乞扫试鼓长信琴玉琴悬五丝一丝一肠断空作白头吟曲终独不见  

同声歌  

花艳芳春林淑气流中堂翩翩引上宾兰芷献椒浆赵女挥五弦托意陌上桑非君一囘首谁识慢声长  

妾薄命  

孔雀日边飞毛羽殊可怜倾城不得意春风空自妍当歌掩团扇暗地卜金钱独夜难成寐明月为谁圆  

二  

苑逰轰玉辇风动闻鸣珂长门只尺地春尽不曾过宛转肠九廻想像颦双蛾谁言织女巧夜夜隔银河  

杂懐  

凄凄秋已厉蟋蟀悲鸣吟君子在天末相思日以深所懐不易逹愿欲托遗音百劳飞不极彼哉谅难任仙人王子乔勤勤怜我心招手逰天阙飞歩凌遥岑天上何所覩织女思同衾渐台难独居河汉浩淋淫空言良防燕北斗安能斟  

又  

临秋河汉仄三五明月光独坐念婉娈佳人杳难忘绮阁翠羽闼玉井黄金牀忆昔奉君欢徘徊令心伤鸿鸟飞南征浮云随风翔岂无尺书札天逺不得将登髙散郁抑旷野何茫茫赖有逰梦魂聊以慰中肠  

又  

旸晖入绮树和气袭髙堂嘉宾四靣来绮缟夹车厢鹿鸣奏雅曲钟鼓何喤喤丽鸟盻庭柯缀儛纷縦横三星在东户起视夜未央乐者情以适愁者情以伤我有所懐念邈在天一方独有黄鹄飞可以解我肠  

别后再赠徳涵  

浮岚冒晴巘惊风振华林枉节廻峻坂髙舆出遥岑层丘既窈窕郁木亦萧森君子荐芳酌昭言开素襟忧时富危论探道生遐心悲帝苍梧遥吊屈湘水深嗟余秉幽尚及兹成滞淫徒拟孙公啸犹带钟生音事变靡常涂逹机古所钦陶令耻折腰三叹归来吟栖栖兹倦逰邈矣行抽簮  

孟望之入试院奉懐一首  

皎皎入闱月嗈嗈度云雁感物念同旅凄矣起长叹图史在东序朋宴喧华堂三星如连珠调琴夜未央昔者与子别怅怅天一隅今来不尽欢枉作同城居搦管隔文囿浃旬兴颇孤泛舸酌霞酿迟尔鹊山湖  

杂兴  

寒城迷夕眺奔云带梁越昔人湖海踪已随年代没萋萋泾渭春王孙草仍发  

登石头城懐古  

晨升石城峦南临旧京甸流云切髙甍清江展朋宴佳丽一以眺应接殊未倦鸣丝幽凤吟劝爵流莺啭陶仙躭隠逸谢公乐逰燕贤谟动朝省雅量镇时难遗业存故壤形神已颷散倘无垂代辞漫灭孰与辩虚名讵足惊短世难把玩今昔理一轨何用泪如线  

送王锦夫方伯  

出云复归山兹懐谅靡执守道耻谐俗嗟子久独立方仰澄清勲遽返沧浪檝运无定涂一雨夏寒及彼哉岂予搆顺受兹贤习飏飏北去帆咫尺莫即屡承沙鸿音空忆云鸾集且作鹿门耕仍甘玉芝食龙徳贵存身渊潜慎出入  

秋日宁国言懐  

今适非我期幽觏亦云丽长峦亘邑曲青畆循溪汭英英岩桂秀翽翽云禽逝览物有余赏攸止每留系临官敦素履颇亦志济崇卑讵足较贤者安所际揆道良已畅提挈视终恵拯物方在兹谁果乃遗世  

又  

秋鳦逝安托乃在海中沚薄逰得所遣岂必青云士直道难为容谁哉誓终始志士贱怵廹旷然凌万祀狂言戏万乗邪途岂贞轨渭川猎非熊白首安可俟虎变大贤造凤衰君子耻守道安处末干禄尔非鄙  

又  

玉蟾光九土时复有缺蚀君看行天龙亦作寒湫蛰一屈复一伸逹人具天徳凤食乃琅玕岂受防鸢吓骊颔明珠光相将慎出入执防二十载岂求他人识我道在寥廓好之恐不力赠君杜蘅草庶见君子色  

蜀中寄李宗易宫论  

驱车西川道幽胜一何偏江源下裔徼峡势蹵髙天我逰形神适宛宛飞云仙鸣琴答山水志兴良可宣嵗晏思故交道拙懐髙贤君从九霄居阿阁华景悬养素廻沕穆陈力扶危颠十载隔山海宿心念鹓鸾讵惜鱼锦字慰此蹉跎年  

山中秋宿  

山行日易黑况复连隂霏徒役困泥坂夜火亦已微旅亭何萧索供张以夙戒入门木叶下秋虫响庭外偃息宵分中霜露欺枕席何异彼兕虎草旷率尔集乡梦长夜剧悠悠渡江海故山千万重忽复迷所在梦迷不自知相思无已时衡阳雁过久不见玉书廻  

石猿山  

绮皓卧商岭谢公逰石门云霞如在目千古清心魂我行巴东山美胜难具论峭崿凤飞翥叠巘波崩奔兹山既突兀二峰复攅岏云昔赤猿翁神力迈中原飞歩凌逈絶青天欲双扪力竭化为石苍苍今尚存琴髙涌鲸鱼傅说为星辰茫昧不足道徒然欺防昬瑶华寒碧滋丹砂结灵根聊尔供逰赏因之穷仙源  

木洞驿  

蹙浪喷江门幽洞冒琼树寒林碧参差秋嶂莽廻互白龙不定眠中江起烟雾素舫历长波凌兢戒前路客行不能留已过青莎渡所期心遥遥离居嵗云暮帝子隔沅湘浮云落何处揽古心飞扬寒空屡延顾  

明月沱  

客行无次序向夕舟复维岂不厌水宿揺裔前期沱明星月上江冷蛟龙移野鼓何填填宵火亦离离牛渚慕袁吟湘潭伤楚辞我行方浩然我懐亦逺而流浪自古昔慨叹及今兹惊鹊靡定所荒鸡讵知时行蔵随去住明发良不迟  

寄庸之  

独游向天际梦寐轸良朋落木变霜霰感兹嵗华征一蹶辞金门十载嗟流萍白发不相贷素志惭同盟忆昔共笔砚岂彼怜肥轻清世有余懐慕古垂英名礼乐企圣涂钟鼎安足荣仲尼没已邈斯道谁予徴君也东观豪适防况休明何当挥朱弦因之闻希声  

靖逺楼公宴  

谈笑偶宾属矫矫懐庾公南楼一吹笛千载流英风我来就诸贤攀眺临髙甍开筵接翠微度曲散空防渑酒未倾倒夕阳下髙舂灯火乱星宿鼓吹惊鱼龙酒酣击剑歌逸气凌烟虹慷慨有遗响何惭代里雄葛亮抚南蛮夷吾靖山戎古来几豪英平世留深功矜名智所浅伐善道乃蒙万事等浮云我欲逰无穷  

泊大洲  

寒濑石屿出暮舸不敢上且泊大洲浦弭楫临莽苍鼓从露野沈柝应空江响林虚猿狖静波澄星月朗长歌耿不寐冷然发深想芳杜几相思青山滞独往世路何尽期逰人自鞅掌旭光发阳厓前洲闻拨桨  

寄赵尔锡祭酒  

载笔东观史谈经国子师大道廻淳风华要跻良时畴昔同馆署今来隔山陂清弦抒情素幽梦攀光仪不惜形迹遥但苦年运移日飞逆旅蓬弥感逰子鵻囘首盻京阙浮云郁崔嵬渺胡天雁菲菲沧江蓠怅然维逺心因之寄相思  

舟泊大伊遂登岭眺望二首  

遄征徒已疲安迈舟始忻客程急日夜惊澜骇崩奔篷心恱留止升峦瞰髙旻海岱指间得扬楚望中分洪河吞淮沚岘口拱齐门古石堕危壁新沙亘髙垠山川日已改人代焉足云丘坟但宿莽碑版空残文伤心古往迹感慨郁难陈于焉任化轨庶以豁忧殷  

二  

周雅述淮夷汉服分楚甸长江带南纪王图此雄冠职事有行役超旷任眺翫览古情讵释望阙泪已缅哉天路长倐尔嵗华晏侧身蹈穷海縻廪依下县积愠将奚尤素履竟谁辩虽恊康乐情终切子牟恋效志谅有激陈辞忽纂纂即非周南史留滞有余叹  

趋役淮上途中述感  

弭楫倚夕渚躧歩登阳陂隠隠隔河壖蔼蔼见州埤序暮变林色曦寒生水霏萚叶日自零集禽时相依暌携怅流景登顿念息栖迹絷情靡超人逺路恒迷岂伊苦旅叹嗟哉丹灵移查浮犯云汉鹤驭凌瑶池爽然与世絶天逰良在兹  

黄州演武防宴集赠石帅  

屏氛出江郊撰幽憩武馆秋容已澹沲云物亦廻缅江山佳入牖聊尔恣一览道悟见乃超志惬兴不浅招邀子所敦襟期我当欵虽值旅务廹不废宾筵展防屡讵流连谈剧非縦诞窈窕汉上曲清切江南管投壶按鲁鼓挥琴述中散居易命可俟抚化虑始遣江崩赤濞矶防坼黄泥坂苏公豪逰迹只尺竟莫辨赏心即命觞庶逹养生纂  

舟及团峰以事复囘黄州  

遄发齐安城野憩团峰坂简书申巽命造次促櫂返中夜凌逈江侵晨见南巘推篷纳升旭览胜纷可辨嵓桂霞影荡江蓠露珠时物岂不丽滞旅兴莫展鹿门逐耕稼太史乐逰衍髙贤虽自许于禄竟淟涊重来日云积归计路应缅长啸任旷逹偃卧戒愤懑劳谦业以广止坎道乃善世氛与日搆持此庶可遣  

登陆趋阳逻  

飂飂风已劲涌涌江逾激辍棹发广陆苦逸逈尔隔旌斾避黄潦仆马骇危石维时卉木零秋气方厉急感物切嘅叹况乃抚形役微尚敦先民浮名误夙画谷口慕郑引三径羡陶适终尔黄鹄心逝矣矫髙翮  

九日安陵同蔡成之发舟  

亢帆安陵浦泛舸清川浔渚枉倦廻沿厓倾诧﨑寒原变凄候浮霭散层隂落日隠丛薄孤霞冐平林虽同佳人娱屡兴逰子吟登髙谁为情枉兹嵗物侵旷逹获自古维絷惭在今缅懐篱下菊结念丘中琴川涂渺无绪风波浩难任行因逐物役杳然返素心  

登迎晖楼有作  

按图欣名胜宿心慕蜀甸今兹遂逰旅偶得契贞观危埤凌山椒层楼接天汉阳律嘘生遂春令行雷电原隰芬草树巘崿各葱蒨幽人时往来丹鹤亦廻缅华阳带锦水佳丽足三叹幽赏纷林花离悰剧江燕虽乏长卿才颇协康乐翫嗟尔见羁束鄙哉任情恋瑶草竟何掇缁发日云变嗜物天机伐矜智圣灵散愧彼丘园徒挥手谢簮弁  

于万里桥有作  

牵组次炎方采蘅历锦泽迢迢万里桥悠悠三河客雪岭下春湍月峡忆归席怅此孤根蓬安得双飞翼洲融鸟含景露蕤木弄色羣动与时遂吾生坐拘廹张掾感莼味陶令悲形役岂不景先逹情恋昧多益吹万天运涂得一圣灵宅亹亹道有防洒洒性自适绮季防尘响于焉南山侧  

懐王庸之  

垂杨绿堪染黄鸟鸣不歇春来念朋旧防衍兴超忽腊时酒已清河渚茵初发欣来即命筹乐至岂待节张筵金沙堰鸣葭朱林樾攀花赠长謡临觞促余阕离羣慼不浅感物衷屡结劳生销华簮狥禄渉穷发自乖沈防理已絷浊水辙旧书恒自简逺梦竟难逹洒泪夷梁道浮云望中没  

天门山  

天门峭双阙崪峍逈相对洞劈华阳口石裂方壶背寒云莽空濶秋潮浩奔逝我行属风波狂起飞龙濑三山渺何许孤舟日揺裔空懐招隠篇不逢采真防傲吏恒乖俗逸韵故轻势郁郁佳山水平生有深契骑箕列星遥従龙帝阍翳方将拟抱闗何由期归枻  

发泗安暮泊湖州  

山行苦登陟水渉意自洽南峦一雨防北湖千涨纳岑岑帆初扬浏浏风愈飒莲歌夹浦闻渔唱隔烟答揺裔顺流潮隠见依城阁云霞暮生变鳬鹜晚成匝蕴灵兹土胜探幽予心合延伫湖上濑罙然忆苕霅  

过睢州  

古城临平洲落日清江转夏木巳隂森遥峦日防蒨引领千仞冈羣秀纷可辨廻薄万古心超旷九州览节变歊郁途次弥偃蹇梁野行遽及秦闗望犹缅灵源一流眺旅思忽以展却忆玉台逰拟弄缑山管  

泊青城  

系舟青城浦川坻隠曛夕逸思浩连蜷逈野漫登历飇清树交爽烟晚山逾碧乗月荡孤棹秋【`阙`】  

二  

莽陂秀红蓼中野水云多爽绿散筠篠幽芳闻芰荷尘鞅日劬悴时物纷凌摩心闲结遥梦逰仙送清歌  

梁苑歌  

君不见梁王已破六国垒苑中便起文园台黄金白玉架楼阁绮榻延宾四向开清泠池上三尺雪相如新赋倾邹枚临卭美人鬬花朶挑以琴心礼岂那汉庭卖赋得千金白首逰梁计亦左今人空怍古人风抱策为儒叹不逢呜呼古来文士不简岂足病且览词彩如长虹  

又  

黄河东来沙填海陈留十山几山在梁王古苑九地深嵗嵗龙蛇窟穴改我田在苑苑在东灌园凿井当其中应门两黄鹤抱琴双玉童行歌曵杖如防龙前身恐是河上公君不见七十二帝如旋蓬惟有尧舜流髙风人生百年电闪闪何必希时钓誉攀援日月独为功子云草恒不调虞卿著书仍固穷我懐欲附沙洲鸿  

凿井歌  

素业大梁郊开门即广野簸弄无沧流安得清泉防凿井汲澄深学作灌园者畦蔬杂花卉犹堪树枌槚井上琼枝秀嬝娜十年相见碧崖峩玉山鸾凤几时至乞与髙梧长作窠  

终南吟赠王尧卿  

太乙巉巉太白东中有佳士才且雄西京之侠赠龙剑凌轹不数渭上翁被褐忽来谒天子手接双霓弄海水蛟螭吓人磨齿牙拂衣还入云厓里云厓千万丈莽苍临平野白日历髙标飞流絶奔马龙虵萧萧谢傅心溪谷盘盘逺公社泠泉终日快闻韶古木千章不知夏桐花乳燕午风轻茅屋荒池夜雨晴幽人开尊石坛下客来相对称逹生春阳迟迟鸟鸣磵美稼离离人上坪蓝田辋川在何处图史常垂諌议名中原犹格鬬豺虎日侵寻七泽波寒洞庭逺九疑云尽苍梧深百年凄恻终南心为君写作终南吟斸茅卜居夹深沜白发相将弹舜琴彼美人兮望不来朱弦瑶轸漫相开野人醉倒啸歌起万壑秋生明月台  

渼陂子还山歌  

少防宫中星彩蚀先生归来盘白石终南山前玉光发先生采苓歌明月明月徒照青林人开花落花空恼春春风入门两佳客委坠枯槁羞常伦飘翩鸾鹤本难疋出没蛟龙自有神君不见风云不发李飞将奴史封侯取卿相敬通文章絶世竒垂老蓬蒿苦相向古来万事安足辩谁向蓬莱问清浅池鱼城火今何辞白璧苍蝇讵能染太乙山渼陂水揺荡晴春几千里长日独弹琴青天时隠几不为枯查悲逝波且倚幽兰赏佳士佳士栖碧山浮云任往还著书弥嵗月消息满人间人间五岳庆云开天上六龙白日廻东山终为苍生出绮皓还因嗣帝来嗟予留滞秦城东鄠杜风流在眼中梅花雪落空惆怅明日闗门自转蓬  

扬州与鹿门子饮酒歌【`鹿门子襄阳郑伯兴也`】  

前年敇放东海滨乗闲日弄沧波春有时囘首玉阙下浮云万里生氛氲剖心未酬明主顾一剑长留国士身苍蝇贝锦意不足何日金鸡赦逐臣翠华云影飞僊路吾道穷途安足数凤鸾铩羽投长沙鹦鹉词髙忍羁旅襄阳夫子豪俊才古情道气空九垓念我飘零日月长悲歌激烈形神开神开歌促劝我酒酒中盻剑心相厚公馆春花笑向人顾我穷愁复何有昔年肮脏见天子祗今索莫风尘里白日沈销五岳光九地龙虵飞不起许由被尧让巢父闻之耻逃此箕山阳临溪还洗耳鹿门亦有厐徳公独携妻孥逺城市鸱夷之舟已电防至今五湖水清泚原生环堵长蓬蒿孔圣曲肱亦饮水丈夫不逢同所归古人髙节眼中稀青春好着东山屐莫遣风霜惨客衣  

亳都行  

桐宫桑林古帝国千年迹防名空在龙山连陵如朶云无穷涡水东流海明王朝元殿魏武省稼台蟠螭剥白石古棘崩苍崖雄豪已逐暮云散精灵时向空林哀灿灿瑶华苑绀殿伯阳宫古木蔽日月万瓦摧鱼龙黄鹤秋飘翻丹井氷峥嵘犹龙恍惚度沙海惟有药草年年生城中连延三万户中有豪家多官府宾客懒作防冶盘翠幙层楼对花树桃花飞入窥洞房洞房七十紫鸳鸯花里仙人散风雨廻笙合瑟春迷茫帘底芙蓉儿不知上客尊临池纎手雪藕丝金盘相劝故意勤滴露金叵罗停云玉树歌杨花飞荡烟相和黄鹂紫燕春心多晏先生鹤氅衣闭门三月学蓍龟有书不敢犯天子击剑徒尔心神飞帝徳雄图流水去五岳勋名在何处若使豪华镇相守季伦不防平原夀怅望青牛紫气纷河上公兮同出秦遨游圃三千阙借手云霞谢世人  

金内翰五泉歌  

海客凌扶桑簸弄红锦湍蓬莱坐见水清浅廻波不尽流人间左绵山髙天阙峙中有飞泉喷清泚烟雾春霏沧海澜珠玑夜溅星河水洒空玉瀑翠微连瑞霭灵氛散逺天鸾仪倒映三珠树花气遥通五色泉泉里仙人兰台客爱把清泠坐朝夕濯发行修鸿寳篇洗心时沃丹砂液君曾献赋承明殿文彩声名满霄汉山中注书今几时彤阁嘉祥待述撰谢傅东山各一时苍生悬恋未云迟翛然逺与世尘隔泉壑风流且自竒春来泉壑起鸣雷天上风云百道开请看白日烟岚窟时有逰龙行雨廻  

泛湖篇  

汉江秋泻天河水滙作平湖二千里郢东之山海上峰山人飘飘羡门子我乗素舫一防悬鹏举风飞欲上天棹歌不尽江南调落日沧流生紫烟  

赠别王司马先生  

海山先生逹者流谢却尚书百不忧都人争惜大司马先生喜得逍遥逰君不见汉家贵盛称杨氏四业五公照青史未央出入剑履尊一语囘天山可徙当时气焰何矫矫如今寂寞安足道华隂山下司徒坟石马荒凉满秋草海翁海翁从古然四时之序恒推迁未老身闲此真乐急流勇退称髙贤穷亦不足悲逹亦不足喜白日入地还上天蛟龙能潜复能起挥手浮云且归去莫向人间问前路屐齿髙跻岱岳峰钓竿闲挂扶桑树扶桑海防是君家仙人常驻五云车为予寄讯洪厓子早晚相期凌紫霞  

九日逰观音岩歌简同逰诸君子  

南都诸曹官事简南都大夫乐逰衍我来半载值多务九日登髙不嫌晚太平门开山簇簇锦石灵泉间珍木野人已慰沧洲心诸贤真享烟霞福观音阁下秋江横燕子矶头瑶草青虽无仙菊十丈把颇有名酒千杯倾金陵佳丽区万古来贤豪灵运诗篇悬白日安石棋墅生蓬蒿我生何啻鸿一毛浩歌不谢青天髙东吴山水兴方剧北极星辰梦巳遥囘瞻勾曲峰上接牛女矶华阳七十洞洞洞生隂晖矫首招鸿蒙把臂谈希夷玉仙之居天地枢尧水不没秦兵迷赤龙白鹄日飞走琼户金坛紫云阜尘中懊恼伤素懐欲向茅君结宾友  

张中丞操江行  

江上水军齐霭霭跨橹悬旛巳夙待阵分天地九团花气变风云万条彩中流伐鼓扬羽旗中丞亲督操江师冲前突后奔潮涌千艘万舰轰雷飞江中骇浪滚滚生甲光闪烁流日星冯夷魄夺海若走六鼇股栗三山倾白战无休鼓声怒縦尔真敌亦狼顾恍疑风雨挟鬼神颇似蛟龙荡烟雾须防江浄霞帜飘不闻人语闻鸣桡龙骧振旅収吴防伏波楼船清海妖公昔开府当银夏五万貔貅不嫌寡贺兰山下春草青何物胡人敢驰马中丞中丞有深虑居重图轻贵形势承平日久讳言兵笑杀迂儒抱经济  

孔雀图歌  

九真之域连南溟二仪运化山水清砂乳遥分南斗气孔翠偏含赤帝精羽毛皎皎倾九都紫茸花防金明珠光仪色相遥怜尔曵电飘霞宛相似春晴矫入苍梧天月冷翻廻洞庭水洞庭苍梧满光采阆岑圃空相待清梦偏宜琼玉田闲心最惜温凉海红鸾舞月共佳期白鹤冲云更不疑长随玉女朝丸药每看仙人昼赌棋仙人玉女紫云隈翠作銮车金作台灵椿白榆对结子八千余嵗仍归来温伯雪子锦城仙文藻风流世所贤堂上春晖烟雾散图中珍翼鬼神传秋风明日叹离居巫峡吴江万里余愿借交南双锦翼为传天上玉宸书  

青城山歌送郭鲁瞻赴阙  

巫峡之西金天开青城翠阙分蓬莱白帝吹成五云气素女削出莲花台莲花台阁中天起五岳三山宛相似絶巘翻廻日月车飞湍上接星河水飞湍絶巘相洄沿岷江直与东瀛连侧峰倒映蛾睂雪浮云下入苍梧烟我临出日望沧海紫气犹疑仙人在三十碧峰莲花开飞翠层岚荡灵彩金茎着花几廻拂玉简遗章不能读防龙矫后玉潭空归鹤重来海桑绿我客青城改嵗华君逰丹阙早廻车东髙峰顶春闲处共揖丹丘弄彩霞  

南昌行  

豫章妖星蚀太白飞入钩陈鬬光赤钦天愽士不敢奏逺臣见之空啧啧周公卜鼎八百春汉代规摹逺过秦山东诸侯自破防淮王鸡犬安能神白洲老子中台长何用文章防新莽庆阳鄙夫称雄特学得兵书翻助贼南风不竞北人力东门黄犬嗟何及君不见河南许汝登皎皎真丈夫口中舌可断万嵗不肯呼匣里寳刀光电电悔不先发枭贼颅报国心丹不言苦甘死宁能效囚虏已魂作太湖云何辞血染洪州土黄霾塞天白日昬长风翻江帝心怒鄱阳未接勤王师坐令狂奴气先阻汝登汝登振古豪吞声茍免蜉蝣曹  

西京篇  

西风泼泼咸阳道渭浦千霜白秋草秋草秋风暗古城行人犹说西京好西京宫阙郁崔嵬紫阁终南相向开建章长信飞尘杳千门万户华阳廻地底灵符生寳玉天中王气夹风雷翠华銮辂乗春令皓齿青娥艳落梅青娥如花复如雪含情含态可怜絶鸳鸯比翼兰塘水凤凰双栖上阳阙君王自爱长生乐粉靣铅姿却情薄已闻入海访神山更道分官祀灵岳灵岳神山在何处太乙无灵嵗华暮坛上烟霏百和香青鸟飞来忽飞去瑶池王母碧霞盘桃赐人间已三度少翁击铎复吹籥云旂风马宵纷错宫娥隔屏不敢近神人恍惚但虚幕卫家霍家大将军提师十万浄边尘出塞隂山系骄子归朝原庙荐髙勋勋业巳成分戚里女作贵人男尚主甲第层甍照九城珂马飞轩满三市一言得意即囘天卧内収符夺晋鄙金张骄侈不足云窦灌豪华讵相似貂冠齐入分椒舍朱门尽是鸣环者鬬鸡小儿紫袴褶臂鹰奴子大宛马美人妖女倾名都碧玉瑚鬬天下富贵繁华惊转蓬王侯钟鼎一朝空羡门子晋终不至蓬壶方丈难相通前日丰碑辞纂纂平津巳作汾阳譔野火烧残金明阁秋水崩沈射熊馆春花秋月剧无情海水桑田漫莫凭玉椀早出秦帝苑石麟凄断汉家陵汉家陵树满氤氲千秋万嵗灞陵存君看桥下春杨栁落日飞花愁杀人  

明月篇  

明月漾金波盈盈隔綘河桂殿飘香逈兎宫丸药多七襄机冷停织女九重帘卷颦嫦娥嫦娥织女同时伴天上人间愿相见团团流影铜龙楼嫋嫋含辉紫宸殿沧溟跃出水晶盘万户千门作意看石鲸秋动昆明沿玉虎宵吟金井栏汉帝金茎璚液冻窦家云阁紫箫寒君不见三千宫阙光窈窕月华冷浸长门道翠辇不来春巳残金扉未啓花先老此时班姬双泪垂此时陈后寸心悲蛾睂曲曲徒生艶玉貌盈盈欲待谁蛾睂玉貌成销歇别殿深宫羞对月屏闲翡翠素尘欺被掩鸳鸯芳麝防金屋何时更来往纨扇此生长离别空令圆魄入金闺空令蟾彩照罗帏红香冷落难成寐恼杀啼乌半夜飞长安思妇上髙楼见月偏惊枕簟秋寒衣未寄清霜塞独夜深闺玉筯流闺中络纬宵唧唧朝下裁缝暮仍织征人逺戍在龙城作得戎衣长叹息与君结发方及笄不谓少年成独栖廻文织就空传恨团扇妆成却掩啼鸿衔尺素君可闻寳帐兰烟徒自薰今年且对长安月明年愿作巫山云又不见七贵楼台连上苑五侯甲第开金馆洞里看花春杳防池上闻莺朝睍睆画舸风廻紫烟防兰堂月上香霞卷秦女吹箫云雾鬟越娥拂舞锦斓斑龙须席上九鸾下玳瑁帘中双燕闲帘开翠幙黄金屏含娇含态鬬俜停夜夜芙蓉人似玉朝朝兰芷酒如渑新年相赠同心结元夕争悬长命灯不道人间有失路惟知天上防双星月明光光恒在天人生岂得长相怜忧愁抑郁春生草富贵繁华东逝川休言豪熖凌百代休言娇宠无时改凤凰抛却万年枝雎鸠留下长生海风流袅那片时春飞燕不来宫草新请看废苑荒台曲月夜精灵梦着人  

姑苏行  

阊门水绿春如锦春水盈盈片帆穏逰人唱彻江南词共说姑苏美不尽姑苏山海自天开佳丽今従圣代囘九州天府兹良是估客帆樯万里来黄金浮夜气空青过西州酒徒醉击玛瑙案豪家不数瑚钩三条五剧芙蓉花钟鼎文章十万家尚书坊里金行马阁老门前玉辟邪别有豪华胜开府髙馆飞甍临大路累石花囿拟峰峦引水金塘袅烟雾金塘花囿风光好鷰子鸳鸯满芳草三春花落不知愁犹自延宾醉晴昊不辞门屏繁车马玳瑁筵开意弥下挽入幽房兴杳绵催上兰舟更飘洒桃根桃叶双小仙教成歌舞劝芳筵红衫惯作前溪绿防扇初番子夜篇不嫌死作合欢树但愿生为并蒂莲莲花花开香逺闻愿取缝君夹锦裠水底莲根解人意明年开花仍奉君君不见吴王雄长争黄池一朝覇气风雷飞自云祖徳让天子今乗王气东南陲前年入郢鞭楚王今年浮海防齐姜齐姜不及西施艶别画双蛾新様长长洲射猎归来晚促赐金钱代休澣深宫夜语不飞香承恩常是无人见繁华不为昔人住江水悠悠日东去采莲惟聴今人歌落日风吹乌桕树洞庭山太湖水千载白云宛相似六代三吴竟谁是防稽谢康乐睂州苏学士天上精灵如可期櫂我扁舟泛三子我劝二公金屈巵二公酬我白苎词醉来引手抱明月清光岂是真娥睂洞箫一彩鸾下铁篴三弄浮云驰浮云天际生氛氲世路茫茫愁杀人请君抛却眼前事同醉五湖湖上春  

胡桃沟行  

松州之南茂州北豺狼当道储饷厄中丞调兵急于火夜里平畨碉房破防击将军张世贤赤心杀贼不愧天胡桃沟里被围急弯弧四顾心胆宣髙防当前后番虏箭镝奔雷辟地户胡骝不幸误一蹶徒手犹能抟雕虎芮家防将才且都守边不数丁大夫忍令对靣不相救安在奋勇西击胡几人同来不同死将军血作沟中水生时豪气雄万人死后忠魂报天子边城二月吹芦笳怨声番入胡桃花胡桃花开白练练沟底行人泪如线  

西山行  

西山三百七十寺正徳年中内臣作华缘海防走都人碧构珠林照城郭忆昔武皇倦机务金马门前有权竪卖官何止金为堂通贿能令鬼上树六边将帅多奴贱未挂兵符先见靣文官细琐不值钱镇守监鎗动千万熏天气焰侔天子嘘之者生啐即死眼前变故如掌翻有贿方能保无事南海明珠不足尚西域瑚鬬寻丈九州珍寳集京都遂使私门敌内帑人间富贵尔所有不虑生前虑生后髙坟大井拟王侯假借佛宫垂不朽凿山九仞平如席殿阁翚飞照云日已请至尊亲赐额更为诸僧求防勅东林画壁千歩廊西林莲台七寳妆南庵日月低浮图北寺虹霓垂石梁金银何算委沟壑夜夜中天生寳光释迦释迦尔亨防慈悲反受豪华累土木横起西山妖忍见苍生日憔悴  

酬孟望之  

历乱秋鸿影送我秋风悲秋风别君黄叶寺走马秦闗今几时秦闗雍水帝王州汉阙唐陵灞浐头古来词客不相负暇日独寻名胜逰华严川上云霞开紫阁峰前锦绣堆千载磨漫辋川画今人指防昆明灰皇图霸业惟流水遗魂古祠空蒿莱昻藏四老在何处寂寞五陵真可哀观山观水秋风客落日懐君晚坪赤云中递我尺素书逺道开缄三叹息睢阳蔡黄门大梁田给事明月春花轩相呼吾与子百壶倾倒不论钱谁识长安四酒仙酬尧酧舜舜不起把酒休歌行路难山公醉来忘捉鞭骑马马走青楼前楼头倡女逺相认襄阳小儿笑向天习家池平几千载山公风流至今在头童齿豁行相及停觞住拍欲谁待登山览胜秋茫茫此时忆君空断肠东飞伯劳不辞逺瑶草灵芝好寄将  

防州简卢朝言  

巴东山髙水如注逰子东行傍归路五月江平灔滪堆咫尺瞿塘谁敢渡峡里云霞日日新伏龙跃马巳成尘清歌长啸风流在且醉防阳竹叶春  

官园  

歩屧临清晓尘襟浄素秋井梧疎下叶畦水细分流鸠鹊随人喜云霞隔苑幽园丁锄菜甲吾道已沧洲  

斋居  

夕阳动髙阁密树下层隂暮色入帘早秋寒近榻深寂栖同睡鹤独晤有鸣琴扰扰浮尘里谁哉共赏音  

戊子初度  

今年半百五陡觉鬓华新众羡老臣日予惟漫浪人南州有耕畆北阙未抽身却忆鳬鸥伴相知尔独真  

晚歩  

返照窥林薄循行侧径迷孤村无客至二月已莺啼池秀含香萼沙抽带雨荑分明在人境终日得幽栖  

下蔡  

跃马蒙城道飞津下蔡洲江湖行役逺天地此身浮淝水寒烟积淮山丛桂秋昔人俱寂寞临眺逈生愁  

春日有懐东林别业  

野亭临水曲裁树半垂杨戴胜鸣隂雨鸬鷀下晚塘人间知帝力花发报春阳乆被浮名防龙墀隔梦长  

送许山人还潮阳  

片舫飞云色来时绕百蛮巳逰北极徧仍向五湖还采药桄榔浦诛茅薜荔山髙风落桂海直拟谢公闲  

寄价夫  

与子异乡县浮云靡定征何由芳宴展空尔嵗华惊逺水烟霞烂芳洲杜若生中原龙卧穏落日逈含情  

途中晦日  

水落轩皇国天寒郭隗台客程残月尽嵗事一花开雁向衡阳去云従碣石来乾坤无定迹旅思若为裁  

和庸之韵  

平郊望不极台上逺天青叶落鸟窥井人闲风扫亭孤云供夕眺众籁惬秋聴野性便幽静非闗慕独醒  

巴峡  

巴峡何年凿千流防入防禹功终古赖天险蜀人私山断黄鱼浦江沈白马碑英雄常失据休说寄安危  

六畨  

叠岭师先防松州部逺移不缘蜀父老却罢汉旌旗火井秋能度碉门瘴可披六番従尔长莫作负恩私  

五十赴官  

一官将白首名字落人间直道晚成宦劳生多苦顔兹逰方浩荡何日遂髙闲素业黄河曲云松乆闭闗  

端阳日诸僚宴集二首  

佳节逢重五移尊上广堂羁懐开造次逺眺入苍茫暑雨鸠林爽南薰燕幕凉喧江龙舸竞无那楚人狂  

二  

玉树良朋集欢歌晚未収应时传角黍随俗荐蒲瓯层阁超尘响清江醒醉眸昔贤鹦鹉防凄断藕花洲  

宿江门  

﨑岖脱水峡莽苍宿江门蜀雨非难事山云更易昬戒涂足夜虎逺梦恼秋猿边裔方多警驱驰敢厌烦  

城西李氏园宴集  

林逈盘浮霭江清映白沙雨荒锦水竹烟暖少城花旅食宜风土春逰眷物华此中堪逸老何必问丹砂  

夏日林居  

林卧真吾惬芳菲况夏园种桃临甃碧架蓏缀门繁野雀敺虫下山蜂抱叶翻相闗幽事足谁复梦乗轩  

二  

衡宇侵云白乔林蔽野青真堪泽豹变不碍学鸿防一壑予将老三闾尔独醒行藏漫囘首天地总浮萍  

三  

向夕云霞映苍茫川渚幽未辞鹑火月巳近草虫秋徴士黄花迳骚人白芷洲奈林归卧穏吾道尔同仇  

四  

柴门青对野吟眺澹忘归树晚明霞缀沙晴翠羽飞山林吾志在天地此生微扰扰人间世风尘今息机  

石井别业有作  

花暗棠棃浦禽鸣桑树林浓霞淹曙色微雨作春隂田父班荆坐渔翁濯足吟偶来人境外销却宦逰心  

海市  

四月潜阳逹云烟拍岛生无风能袅袅匝水故盈盈恍惚灵仙驾飘揺罨画城人心多想像虚拟蜃为情  

下邳  

敝馆荒城曲孤舟野水边月明新霁夜风冷欲霜天长路勤民隠劳歌敢自贤虽然尘浊日时有白云篇  

宿金城  

风水维舟防金城代鼓余凄凉行泽国迢逓忆家书逆旅坐星饭澄湖闻夜渔鸡鸣向前路沙月引空虚  

宿淮上寄何仲黙  

旅泊清淮夜扁舟怯独行风钟半沦防水月共防明放逐甘吾道栖遑念友生髙歌视雄剑不觉壮心惊  

昼眠  

日出沙垠白潮廻岛防悬栁春轻袅袅竹雨浄姢姢地僻多幽事官闲足晏眠真成叔夜懒更奥子云  

寄价夫  

念汝词林彦时清兴不疎讲筵囘大道直馆校残书台神仙上鸾仪梦寐余岷江东入海何处覔双鱼  

逺逰  

桃防明深火鸥沙落细云雨晴春富丽江涨路支分轩冕终何事丘园有故羣逺逰仍素食意绪日纷纷  

江上作  

官事催行役无由暂取间沿江三月路全蜀万重山道拙文章外顔摧旅寓间不知王子赣何日出秦闗  

飞仙阁  

袅袅飞仙阁空言逼斗辰江流平入楚栈道逺通秦伯主并吞旧风云战代频终成失天险切莫弃君臣  

山行  

云浄羣山出行舆暂一停飞泉明素练苍壁倚雕屏佛界丹青古仙人洞壑灵沿廻随去住彷佛昔曾经  

夏日饮孙贞甫园亭用韵  

华亭孙太史夏宴敞林堂池上莺吭滑琴中水调长行杯方防灔落日太匆忙醉息隂隂木无烦风洒裳  

春日逰览近郭山水  

华春巳随处逸兴若逰仙忽到苍厓下闲聴万壑泉折麻思逺道濯耳仰髙贤胜事双溪曲重来咏采莲  

二  

近山竒絶处萧洒此攀跻巳历翠防尽真堪肥遯栖瀑泉喧上界竹树暗中溪日暝下山去苍茫路欲迷  

宦迹  

宦迹何淫滞吾生亦有期空歌白石调谁采北山芝忽见春花满坐令归兴滋茫茫懐二仲江海挂帆迟  

送万中丞士鸣二首  

怜君幽志遂五十即悬车深入烟霞壑清便水竹居壶尊借草处沮溺话耕余要在慎眠食闲中休著书  

二  

解却台中绶何惭世上雄人皆怜跃马君巳附防鸿星斗终朝北江河日向东岂无清夜梦还与紫霄通  

别侯汝立员外  

客路荐觞酌双旗为子留迟囘归阙念浩荡出闗愁飞雨悬山阁残霞掩戍楼澧桥春水濶不得并膺舟  

秋夜宿朱山人林亭  

木叶巳下地凄然秋意深对君明月夜防我素琴心河渚迷归棹闗山起暮砧客愁淹不散枉自宿青林  

自述用庸之韵  

休剧谈天惊稷下漫希图阁动西京鱼龙骇浪有何贵霄汉浮云空尔名锦里先生収芋足于陵仲子灌园成故山春好不归去枉却松苓日日生  

帝京篇  

帝京南靣俯中原王气千秋涌蓟门渤澥东波连肃慎太行西脊引昆仑九皇天运坤维奠万国星罗北极尊尧舜升平见今日按图形胜不须论  

秋懐  

燕燕辞巢菊着花乡心羁思浩无涯人间潮海几时静天上星河逐晓斜羽扇纶巾新道服青林白石旧田家谁堪潦倒尘埃里日日秋风长鬓华  

早朝瞻望宫阙  

中天象纬巳斑斓法鼓逶迤肃从官旭日晴霞散余彩玉楼金阁近髙寒未央云袅三珠树太液风和九畹兰何幸樗材将白发皇家日日接鹓鸾  

秋日寄懐元杰  

梁苑行歌谁阮籍河壖垂钓即沧浪荒延薜荔幽人户闲对松筠给事堂明月临来常縦酒玉琴弹罢漫焚香相思真负秋花约囘首应惭鸥鹭行  

有懐徳涵  

康子要为天下士斯文今滞武功原天将卫叔成仙友人恨长庚落帝阍霖雨无媒龙偃蹇梧桐有待凤飞翻相思欲附东陵信好及秋风雁去繁  

部斋闲居简周伯明寅长  

省垣梧竹抱幽虚吏散萧然似隠居风冷池亭犹防帻日斜窗几有摊书身依明主忻难遇官佐戎机愧自疎有美东曹称独歩腐儒何幸接簮裾  

淮涨  

淮浦水深八尺强新城旧城如巨洋行舟欲泊苦迷防居市半空惟堵墙浮桥锁断津吏闷逺湖口决渔人狂顾我情非羡鱼者临渊终日咏沧浪  

边司徒悼亡次韵  

萼绿华来旷世闻谪仙那得久人羣空将锦瑟传孤调无复鸳罗刺五纹月里罢揺雕玉佩花时犹妬郁金裠东堂见说遗情在十二峰头有暮云  

苦热  

南京六月梅雨积温湿蒸炎闷杀人衣冠出门苦流汗簿书堆案兼劳神何时中夜寒露滴安得北海氷壑隣输与防夷五湖客风江飒飒吹纶巾  

答孟中丞雨中卧病见懐韵  

使君真属草才帝侧仙官被命来曾向危途随羽翼漫夸髙谊有陈雷文章幸借江山丽懐抱多従风雨开窃禄旧京公事简不妨临眺共衔杯  

金陵懐古  

石城钟阜拟仙洲虎踞龙蟠控上防昔在梁陈称富丽问谁台榭枕山丘草青南浦有遗恨潮打西陵空暮愁倦客中原频送目断鸿沧水逈悠悠  

胡山人留饮  

江春日日催野芳江上栁条金缕长襜车络马踏青早石坛绮阁攀云凉野人区区献浊酤山鸟嘤嘤喧夕阳醉来天地两衾枕兹逰真入无何乡  

秋兴  

碧水清霜冷緼袍无媒沧海诧相遭防鸿恋野有何意独鹤横秋他自髙三岛楼台生梦想二仪风雨入诗骚谁人更念苏司业为觧金换浊醪  

一舸  

淮隂南下惟烟水石埭晴湖荡漾春杨栁青青归兴逺鳬鸥片片客愁新三年天上无明赦随处江边有逐臣霄汉风云多变态刚留一舸许相亲  

初至县  

芙容殿里罢通籍沧海洲边逺寄家水客瑚秋荡月鲛人氷縠夜生花五湖今遂鸱夷舸三岛终逢博望槎鹤驭鼇竿真入手金符黄绶未须夸  

建业旅思  

清江碧石旅愁销白下春生七十桥燕客杨园花学舞采芳沙苑雨如潮西山拄笏忘言乆东海乗槎寄兴遥惆怅无缘遂幽志蓬莱归去覔仙樵  

招欧翁饮酒  

蚕丛万里独逰身碧水青山满意春闲日旅懐聊自放殊方节俗任相亲少城燕子已无数锦里桃花半未匀珍重宾曹老宾友衔杯莫厌过西隣  

寄刘逺夫  

曾陪丹陛持霜简共谪穷荒叹晚途江外相思前夜梦河壖归到几封书行藏自分青山好勲业畨惊白发疎君在濠梁多乐事人情观尽最知鱼  

寄张太防  

悠悠江海独逢春却对春风忆故人旷览几时同五岳旧逰何日更三秦移山志业空烟雾絶代文章付隠沦欲托飞云寄神物只愁龙剑化通津  

苏州别葛李遂  

鸾彩飘翩吾国彦秋风邂逅阖闾城阿谁勾漏丹砂就忽漫沧江白发生吴女采菱潮月上蓬仙吹笛水龙惊兰尊画舫聊今夕独鹤逰云万里情  

客叹  

长叹梅生投百粤何如邹子困夷梁迷途重以风波恶蓬鬓兼之嵗月长海内豪贤惊后辈人间节俗厌他乡青衫绣绂飞尘满凤徳能辞笑楚狂  

过白渠访王尧卿闻逰江南不遇  

飞龙阙下黄门士辞却苍生向草莱浮世几年忧路廹青山终日对花开三洲黄鹄难相并八月仙槎浪自囘云谷漫漫闭风雨绿莎侵上子真台  

五月  

五月涪江信水生凄迷风雨下防城舟经巴子峡东夜心折清猿树里声逐客漫搴幽岸芷孤臣空濯旧时缨沅湘何处三闾国欲拟招魂吊屈平  

旅兴  

旅逰日日滞归槎嵗杪鸿飞苦忆家采采雨荒陶令菊离离秋冷邵平幽时梦想乌皮几逺道愁吟白鼻騧囘首乾坤真浪迹风尘荏苒一长嗟  

寄王锦夫  

海沱揺裔木兰舟怅望天人紫绮裘白日星辰迷上部层霄雷雨洒丘三千锦帔真娥防十二鸾笙帝子逰谁念葛洪丹灶冷万峰云里独悲秋  

梁山  

梁山黑水华阳国云栈金牛只一门九折坂囘谁氏驭三声猿断北来魂可堪作客音书絶赖有逢花酒盏繁忽剧川南豺虎乱夜来归梦绕中原  

寄郭价夫学士  

玉堂清切紫宸朝献纳从容鬓雪销君相明良新寳历神仙行队旧丹霄时平重有金钱防海晏何烦铜柱标苞凤文章今瑞世莫从芸阁羡渔樵  

江上寄俞国昌郁希正二同年  

客思怜春春不违放晴江日转晖晖苑深杨栁莺能早渚暖菰蒲雁未稀抱瓮文人甘守拙焚鱼学士最知几谁堪白首华轩恋误却纶竿沙水矶  

寄赵举人习  

前年相见深相慰别去飘蓬复渺然悬榻可禁风雨夜过江常梦孝防船汉家博士先三传扬氏门生守太何日云霄排羽翮祥鸾逸鹄看髙骞  

泰陵果园  

柿晚红含火梨秋脆得霜谁期陵树果犹有旧臣尝  

栁枝词  

休种江头栁长条空自妍春来郎别妾不系木兰船  

汉上歌  

楚山十日雨髙涨落江湖卷雾防龙去粘天白鸟呼  

二  

汉水经秦塞飞流落九天腾波如虎眼愁杀上江船  

三  

凄断羊公石多年卧草莱今人不堕泪古字日生苔  

葡萄  

独立山上桐髙风日摧委不及纒绵枝年年结成子  

雨秋  

山城一夜雨客意巳深秋况对临湖寺千松翠欲流  

阆中杂咏  

碧栁长捎溆芳芜绿绕湾山花齐绣日不肯放春闲  

又  

二月江山丽三巴书信稀野台聊寓目时见楚云归  

又  

春风几时来幽嵓巳青峭野迳无人行孤花自相照  

秋兴  

宋玉天南客秋来愁自深清霜数行雁明月万家砧  

宫词  

二月昭阳春巳和牡丹亭馆几经过门前亦有闲花树玉辇不来庭草多  

夜闻子规  

子规小鸟自呼名啼罢江楼巳四更枕上梦回犹是客谁能不起故园情  

芜城歌  

炀帝看花太放颠锦防龙舸万千千情多化作相思鸟夜夜芜城啼杜鹃  

又  

莫向隋宫问六朝琼姬玉蕋巳烟消祗今惟有湖边栁犹对春风学舞腰  

海上杂歌  

洋中洲岛依然在人代沈销竟不还石甬虚传秦帝路勾城误指越王山  

白菊  

清霜未许摧坚节明月真堪照素心耐可陶公岑寂后野栏寒日草花深  

送卢师邵侍御还京  

王殿氤氲午夜香与君曾此侍龙牀不堪楚水巴山外旧梦秋廻万里长  

巴人竹枝歌  

郎在荆门妾在家年年江上望归槎荼防一树髙如妾纵有春风枉却花  

寄何粹夫  

河渚迢迢雁去迟君今何处遂幽期梅花吹徧瑶笙冷霭霭天坛月落时  

## 石仓历代诗选卷四百七十四  

明　曹学佺　编  

明诗次集一百八  

王韦  

懐师文  

幽蓟多北风尘埃旦暮起严冬十二月积雪亘千里落落髙树摧靡靡劲草死中夜独徬徨念我同懐子遥遥渉氷单单渡易水嵗暮人闭闗何为逺逰此  

三月晦日送龙致仁南归  

今日城南路杨花巳不飞梦随家共逺春与客同归酒气薰杯浅碁声隔院防韶华如别意犹自恋余晖  

问栁  

为问故园栁春光几许深未忘攀折处犹带别离心疎雨一川暝轻烟两岸沈主人归未得惆怅五株吟  

与陈宗虞夜坐  

不知秋巳晚忽见菊花丛独坐闲亭上相期细雨中烛融兰焰紫杯泛杏膏红未聴歌钟罢萧然动北风  

逰梅冈和石亭韵  

将军埋甲处登望一凄然江映杯光动岚消剑气悬郊坰摧草树时序变风烟惟有翻经阁还开落照边  

和韵送边华泉进表北行  

夜泊龙江上孤舟寒未开月从京口没潮自海门廻蹔喜朋簮合终妨宦辙催幽燕与河汴深负十年杯  

永宁道中  

征马且徐徐青山画不如川原古虢外风俗上皇余行旅多杯饮编民半穴居此中有美酒谁更说华胥  

和翟仲鸣  

翛然一榻愧端居未许驽骀驾鼓车胜事都归乡梦里幽懐更在客愁余别离门户从秋掩契阔樽罍尽日虚寄语多情翟廷尉莫将交态向人书  

新嘉驿遇顾九和  

下马邮亭若有期南还北去各凄其殷勤野老来相馈邂逅壶浆坐不辞雪满郊园埋宿草风吹林麓堕寒枝十年离索惊囘首却恨逢君是路岐  

李云卿宅蔷薇  

柔香弱蔓不胜寒十二围屏锦绣攅秦殿晓妆俱窈窕习家春事未防怜将清奏愁中聴竞折髙枝醉后看好待诗成酬胜赏东风休遣露华干  

冶城山钩韵  

仙羽翩翩鹤共腾冶城髙处望金陵凉飔振袂鸣苍佩霁色当楼耿玉绳浩渺波涛秋可濯清虚台殿夜堪凭风流况对词林客莫厌尊前酒似渑  

春尽日  

满院杨花雨后稀绿隂清昼思依依小园风暖樱桃熟曲岸泥融燕子飞北阙明时开王气南山青处蔼晴晖眼前风景皆堪赏莫道韶光夜巳归  

咏铜雀研谢卫南  

千年瓴甓竟谁留北苑西坑未可酬丽藻刻文传魏代紫苔生润出漳流歌声已散宫墙废覇业都忘翰墨収慎勿濡毫吟繐帐恐教罗绮结春愁  

与卫南英玉围炉  

围炉曾共订幽期底事今年寒较迟却喜草堂初雪后更逢梅树欲花时钟声逺度啼乌垒灯影频惊冻雀枝细茗清薰供乐事短吟长咏胜弹丝  

圣驾传闻幸榆林  

玉辔偏禁塞马骄武皇身试汉嫖姚事传栢谷知非久路入榆闗恐更遥赖有典章垂宇宙愧无忠悃逹云霄春来莫厌貂裘重积雪燕山尚未消  

落花  

春园啼鸟报花开为忆当年手自栽对月一樽初赏罢近风千防却飞来闲情夜夜悲银管鬓发朝朝坠镜台最是东皇堪恨处满庭疎雨湿苍苔  

望登封  

晚空斜日下三川千里风光客思牵漠漠天垂秦徼外依依人去岳峰边河淙乱石侵官道沙拥荒藜被野田闻道登封非盛节莫将遗事问当年  

除夜  

逺宦携家任路岐夷山犹未是天涯愁中抱病还增剧客里逢春不自知好记流年収栢叶乍消残雪见梅枝朝来百嵗过强半惆怅秾华负盛时  

新春试笔  

宦情离思近何如半夜青阳到敝庐鹊噪漫传新嵗事雁归应带去年书乍开帘幕知寒退賸得风烟惬闰余一树杏花犹未发欲尝春瓮更踌躇  

寄邵士防  

柱史归来陋巷居菜羮蔬食十年余不知身有衣冠在肯信家无担石储灯下独看徐孺传庭前常晒邺侯书多君苦节无能荐尚挹风流为起予  

元夕  

笙歌犹记昔年曾烂熳风光不自胜珠海月轮翻夜水碧空星焰漾春氷香芬巷陌金舆度花压楼台翠袖凭此夕瞢腾杯酒热短檠还对读书灯  

和静斋宪长登上方塔  

泬寥髙处万缘空蹑尽丹梯更几重铃语乍闻清昼寂香烟偏近紫霄浓上方未彻钧天乐下界仍传薄暮钟咳唾随风无着处杳然飞坠五陵松  

送顾华玉谪全州  

踟蹰溪上暂停骖欲话离言不可攀世事日惟添白发宦情时复梦青山乍寒燕谷莺无语细雨湘江竹有斑此去西堂春至后拟开樽酒待君还  

寄题刘东之园池  

柱史园池万竹斜小罗山下岸鸟纱晚畦刈罢还抽叶秋径归来未着花不用平泉繁草树谁言蓬海賸烟霞平生赋咏多休暇更种东陵十畆  

春草  

带雨和烟未可名春风处处不胜情于今南浦知多少都向王孙去后生  

栁枝词  

渭水西来万里遥行人归去水迢迢垂杨不系离情住只送飞花过渭桥  

田登【`号偶山长安人`】  

古怨行  

结发誓同死如彼秋月姢倐忽二八夜轮亏光亦偏君心初岂异嵗月情随迁我心谅非席易直不可卷今适逢彼怒恩情中道捐浅深徒方泳匍匐亦枉然独持向月心钦钦望复式防塞上草露晞霜稔沾自分适脆薄安能怼彼天绿鬓埋青铜犹自恃华钿  

二  

青楼萃妓女朱箔垂红袖凝妆镇日闲弦管留清昼千金少年子雕鞍驼紫绣一阅两情欢不止成虚觏星河誓死生鱼水拟绸缪如何塞上郎分恩有新旧十年邈音书闗车脱辐辏郎心露下栁妾心莲中藕栁兮露易晞藕兮思长久更余孔孔懐抽叶和露守  

三  

寒拆伴秋砧残星逈明防陟阶裒广埏囘飇迅枯札铜龙玉漏沈筹箭遥更掣良人祗皇役驱驾河梁雪期逝胡不归多恤心如结飞鸿怅冀瞻兰光照孤孑郁我独处心一日成三月近闻王事殷敌兵来仓猝烽火戍烟红于征嵗三越靡盬臣子心勉旃事征伐捷书报承明妾心死亦歇  

四  

陟彼古城闉采采水中蒲所懐逾云逺各在天一途忆昔结发时情深鱼水娱曲折值惊涛分流异江湖睠言始终心拟彼文竹躯抱竹坐永宵愁心倚寒襦氷霜耐嵗寒云雨巫峡孤癯躯良可捐天恩岂容辜劲节抱虚心望望凝苍梧  

五  

幽衾当永夕兰膏熖不扬抚兹夙夕心迂我九廻肠辟门值暝夜皎皎星河光林杪下悲风偃草栖寒霜昔为比翼鸟双双水中央今为失羣鸿分飞郁未翔志愿岂容谬防遇不能忘君有万里行妾无百嵗长流光过奔电春草秋复黄人生在契合沈溺岂云望临渊羡鲂鲤徜徉得真常  

有感  

南山髙嵳峩涧水深沧漭山髙薪可炊水深汲可养人心咫尺间非髙亦非广倐喜防雨云倐嗔生魍魉魍魉尚可祓人心更安想  

冬夜  

首冬雪初霁寒月扬素波仰视参星临皎皎浸长河欵漏咽深更兰膏影婆娑暝坐谢烦嚣素心敞寥廓大化浪形骸寄寓能几何愿言保真原无令委尘莎  

自叙  

人事殊好乖造化亦忌全偶尔适京邑网罗三十年一朝掷簮绂罦鱼归故渊桑麻足织纴糜黍聊粥饘南山俨在望幽然悟太日夕抱倦归儿女罗灯前我观星河灵我梦神虑坚寤言一室清性命复其天人生苦不再康遂亦幸然  

昭君怨  

汉腊殊未暖胡沙不苦人氊车旌悠悠系我昭阳颦八嵗入深宫防系感君仁一朝赐出塞诏罢羽林军妾去六军逸况复天王欣猎猎北风寒吹我髻上尘纥于萎白草日夕天黄云塞鸟间闗鸣嫣花寂寞春造化无脆腴寔命有邅迍单于近欵塞无念妾身沦  

郊居  

晴宇肃秋容林坰敛绮缬横砥激迅湍廻鹭沓轻雪密茙凝坐防逺岑当垣缺蔂蔂悬朱实飘飘醉丹蘖骇瞩化理驶寄傲尘纷絶广庭敞中央欵我素心杰盘飱剪园蔬倒饮壶觞竭烂石歌漫霄采薇抱孤节钦法君子行贞固丈人烈遐飇越块壤挹清避汚蔑愿结嵗寒盟邂逅成真说  

夜起对月  

良宵耿不寐皓魄烂华埏夜气湛以肃良理复其天神鱼戢比鳞扬鬐逝故渊倦鸟惜翮翎瞻巢愤翩蹮物性岂凿意生遂悉其然饶饶千金子堂垂灶突烟狎客坐羽觞鼓吹滋华年一朝延比隣捐崩更播迁执守宜中人况复非圣贤如有汶上召为我谢迂愆  

画竹  

何人移化工亭亭写修竹髙岸展阨塞防流带滫洑节撼首阳山风吟淇水隩氷霜嵗寒深雨露湘江逐朝阳仪凤毛笙镛满山谷  

云溪驿  

陇树苍翠凝堰水清且防乌鹊巢南枝牛羊下日落春怡花神交道泰隠者作所志髙遐心安用生怡乐  

石上松  

偃蹇石上松年龄顷而迈霜老青铜顔春茁翠羽盖巢鹤缔心盟藤萝仰风介去去赤红崖朝堂梁栋  

感兴  

老生縦长谈至理良不外人谋寓经权天机隠成败智者俯时艰贤人期道泰共持松栢操雅与嵗寒防  

述懐  

萧萧鸣秋林皎皎流天汉啾啾蛩音哀荧荧烛光灿绵蔓抱所思忧耿夜将旦我寒非无衣我饥非无粲惟彼宇宙间饥寒何弥漫谁捐箧中藏不息常滋灌缅言不可得寥寥坐长叹  

同年安彦臣黄门水心亭  

涂方山防泯涪江沧漭逹人縦大观疏凿成俯仰茅茨结中间源泉分党环柱斗栖檐连楹础跃月牖开通明风帘障虚敞瀑布淙铮鸣水镜浸淫滉博岸缭郛廓修竹排筼簜驯鸟呼友朋逰鱼忘罦网怪石欹无名蔫花秀而爽万绿茁春顔霜红振秋响未拟三台公试作一亭长黄卷拟圣贤大义发深想体騐重身心深事咨访经纶发机杼扄钥归指掌所以君子心未逹穷先养君今养巳充世纷适魍魉愿酌水心清谈笑浥尘壤  

芳兰行  

猗彼芳兰菁朝发水中沚郁郁扬素芳被渐无终巳藻丽星日光驿逹风雨驶余英并流澌灌汲泽千里苞芬羣蘖修独秀森复岿龙箨良未珍凤萋讵能倚春吹起幽沈国香泛簠簋  

龙潭行为恽公子作  

禹门空濶春云结三山孤起天门裂悬河中倾惊浪奔蜿蜒阚吼雷霆掣蛟龙鳞角乆峥嵘飞出苍溟解凢绁好従霖雨恵苍生长啸清风商旱絶  

经纶行送沈方伯之云南  

仙舟欵棹湘江濆中有真人衍经纶缕分类比坐机杼舜裳殷冔周郁文彀中叶叶广紏络桑麻布屦及纁更凭余绪系诸蛮坐使氊毳仰圣君  

杨妃春睡图  

长生殿属春残后春风乱拂宫门栁花奴念奴竞霓裳君王醉饮玉环酒梨花带雨压蔷薇云鬟不整倚罗帏玉容恹恹防猩唇香魂漫逐蝴蝶飞落花飞絮总不绾鬓欹钗軃梳半偃蛾睂春困苦不胜翠袖频飜拂杏脸流莺啼破梦初回报道君王来玉辇君道海棠花睡熟玉笋纎长抱凝玉和来玉屑仙盘露渇心奈梦含花鹿  

黄陵庙和宋欧阳韵  

晓泊夷陵舟停桡问楚俗又牙石露锋葱苍岩放木棹歌渔唱隔江闻江岭嵳峩庙有神草遮廻磴峰廻路过者乞灵自来去忆昔佐禹立神功世代相传碑有故髙峰俯瞰儿孙嶂举头惟有天在上一水奔雷绿绕春两山刺天青入望巅崖遗迹似全牛世牛不全空令愁登髙长啸暮山隠风雨潇潇江上舟  

残春午坐  

日午尘喧息天光入望清飞花过鸟逐垂栁跃鱼惊雨尽溪声歇云开山翠横残春心不展肠断数声莺  

半山寺  

古殿隠山隈松花老碧苔暖风吹冻去飞雨过山来一榻午犹睡双扉闲不开野禅无甲子烧篆卜春囘  

灵石道中  

灵石通汾水晴春陟逺山嵓空渔欵乃风静鸟绵蛮官府征繇省农家嵗月闲十年频过此吁我鬓毛斑  

游曲江  

雪霁山门出云空塔影遥烟花韦杜曲踪迹汉唐朝碑跌横蜗殻江痕伴野烧夕阳归路晚明月逈春霄  

元宵  

天炯夜光寒升平万姓欢火云流贝阙红雨下层峦夜骑游潘岳春衫舞阿蛮香车金犊过沈醉夜更防  

晓春  

淑气催氷泮晴光着栁丝草青前夜雨花发去年枝日暖莺声呖风酣燕影迟子臣当道泰寸草报春私  

巢林和尚  

披衲投金地谈空湛逺心生涯翻贝叶踪迹寄巢禽法鼓喧朝梦昙花雨夜吟几因观色相物物自萧森  

游仰天寺  

上方天日近下界水风幽泉合千山脉蝉空四壁秋僧牀林影黑佛顶电光流相对浑疑梦浮生一过舟  

卫辉道中  

黄土冈头路炎蒸势欲焚樵枰秋磵石牧笛比干坟野濶蝉鸣树天空山吐云故人樽酒别怅望午风薰  

彭幸庵尚书致政  

息驾秋风兴闲身未老年宦情风扫叶心事日行天魏阙风隂暮秦山花鸟妍行藏如有论屈指道公全  

杨邃庵先生致政  

云物动髙秋离亭注别愁世纷凭塞马心迹寄江鸥雷雨明周旦溪山待许由相看风浪急独喜上扁舟  

春游  

曲曲沿芳迳纷纷防落花莺声随逺防雁影落平沙薰入逰人醉青归去鸟賖伤春囘逺眺落日暮山斜  

黄鹤楼  

飞阁枕江皋仙人跨海鼇潮回留防濶云去见天髙春色看晴树秋风鼓夜涛登临开逺眺长啸五陵豪  

岳阳楼  

渺渺洞庭波君山翠拥螺江空含月小地剰得天多寒色征鸿阵秋风返棹歌湘灵不可问落日下烟莎  

宿鱼山  

鱼山留晚棹寂寞坐更深暗浪喧舟腹寒灯映水心頽风堕墨泪髙调忆钟琴江树识人思萧萧寄逺吟  

九峰寺  

云树拥山头林声襍乱流篆沈僧昼寂门掩佛灯幽残黛花惊雨髙吟蝉诉秋登临横逺望身世拟轻鸥  

临湘道中  

望逺尘襟濶林深去马迟雨喧春圃绿风动晓山吹鼓浪鱼惊饵拖声蝉过枝山灵如有意花鸟慰春思  

蒲圻道中  

积雨湘江暗林深云满蓑苍山奔夜涧老树引春萝白雪纷鸥鹭青钱防芰荷客心归未遂肠断楚山莎  

咸宁道中  

南望山陂驿山连草树幽水云浮幻象烟雨结春愁花绽猩唇血泉分燕尾流午薰民愠觧蚕老麦花秋  

逰玉泉寺  

秋日玉泉寺水喧山腹深石泉喷白雪岩树挿青簮幻合烟花梦凄飞风叶吟喧嚣共幽寂无复觧钟琴  

华容道中  

秋树千林合幽塘一径通云开山秀近萍落水天空鸟下苍烟食人眠翠竹宫闾阎民隐切愁苦望春风  

九谿山行  

蹑屩跻天庭旅车逐井陉鹤巢云窦白竹引石泉清潭黑蛟方蛰峰髙猿亦惊亭亭山木拱野老不知名  

归州峡  

城堞势凌空江流百折东云蒸神女峡春沁楚王宫民屋髙低见山花寂寞红夜深奔浪恶风雨撼苍穹  

巴风  

山腰盘复道髙下住人家物色冬青树时新谷雨茶枫团凝逺盖泉落缀惊蛇记得旋舟日东风桃李花  

逺安山行  

荆门复西下山僻水声幽民屋云中结泉声石上流农桑春不扰鸡犬夜忘忧却忆观风日庚辰嵗暮秋  

晚驰应城  

午发刘家隔黄昬入应城暮烟渔火暗秋色野防轻雁阵西风夜星纒南浦晴逺心簮冕挂扰扰负平生  

和薛君采王政功徳寺韵  

飞锡超三昧谈空寂万缘祥云停祗树法雨暗诸天化鹤春巢翠降龙夜咽泉刦尘归幻梦功徳两愀然  

少年行  

晓色繁华动防风燕子忙万钱无下箸百妓有専房弦管春声细楼台秋夜长星沈更漏彻犹逐梦魂香  

过隠者庄  

幽轩停白昼心古万缘轻春壑花争放澄潭浪不生云山当近户风雨望髙城归去渊明社欣欣木正荣  

杨希仁起复总兵官  

胡马横霜塞彤庭诏翦颇重颁新斧钺迅扫旧山河细栁将军令天山壮士歌龙城降处剑休带血痕多  

刘孔林宾相饯别  

欵酌延长夏论交重逺心云开青嶂晚鸟下　芜沈内苑红妆妓南薰绿绮琴夜凉更秉烛一任主情深  

秋夜纳凉  

暑退蝉鸣秋气清傍檐枯坐旅愁并香沈夜榻疎灯暗云卷晴空孤月明覆载敢忘犬马报江山终结鹭鸥盟天涯此日还为客后夜清光何虚盈  

次泾毕渡小憩山寺  

霏霏烟雨促寒旌野寺柴闗暂息征石洞坐苔僧补衲沧浪竚马客湔缨防防瀑布分空翠寂寂归鸿唳晚晴更上髙原囘首望痴云宿雾两山平  

次安定  

星槎渺渺逐行云骚客情悰入雁羣寒日人过天水郡髙原秋老隗嚣坟民居土穴冬应暖秋垦青山昼正勤风俗淳厐犹太古莫敎全璞易深文  

次潜麻湾  

萦纾鸟道上潜麻白草黄云映晓霞一节中郎还朔漠千年柱史度流沙雉飞东胜随秋烧梅落西风倚暮笳弹铗壮心期未遂数声长啸雁行斜  

次红城  

同云积雪伴寒征遥捧纶音絶漠行万里闗梁催晓梦残更鼓角壮秋声刍粮起伏依山寨兵卫森严入夜城拭尽征袍尘土梦夜深霜冷月华明  

边夜  

红尘无日憩奔忙万里河梁客思长鬼哭空濠秦将士碑沈衰草汉文章民谙风土遵王度天简河山壮帝疆吟罢晚钟清夜永疎林月影浸寒霜  

入朝  

舜庭鸾凤仪皋契薰入南风奏管弦宫殿雨晴髙燕雀冠裳春暖去貂蝉长安抱鼓思张敞江国登楼忆仲宣愿祝遐昌神祚永无穷春色下尧天  

感中原【`时流贼大肆刦畧`】  

中原遥望暮云连杀气沈沈恨满天野老裹瘢埋战骨佳人抆泪湿华钿庄园烧尽余丘土桑柘荒残宿野烟吏畏官军频驻劄夜深横索里人钱  

报国寺和张子醇同年韵  

兴满禅林坐日长漫拈吟笔写山房草含梅雨传新绿人醉松风话晚凉碧篆欵飞僧昼静红尘空逐宦心忙百年莫惜杯中物岐路令人易断肠  

逰西山寺再用前韵  

水僻山深路转长攀萝沿磴到僧房危桥石抱村流急古殿鹤巢嵓树凉百计巧思蚕更拙片时春梦蚁空忙凭君莫动登楼思故国山河易断肠  

瞻华山  

巨灵危峭峙金天俯瞰羣山脉脉连东岱北恒分保障秦皇汉武历封禅金城秀绕三峰翠玉井花开十丈莲盛世褒封应有自愿教灵异产多贤  

元宵  

太平文物重春宵驾海鼇山万烛烧絶壁火云光烂熳交花玉树影飘飖朱门豪气横金马绣幕春风浮玉翘鼓角髙寒明月午暗尘风静夜天遥  

春日即事  

斜风细雨入林深寄傲南窗对逺岑花放晓风红作阵栁翻春水绿成隂酒因地僻难成醉天为诗豪賸赏心梅子传黄桑柘绿困人天气思沈沈  

残春即事  

晚春斜日草堂暄车马稀迟独掩门彭泽栁遮元亮宅东山花发谢安墩经谈往事心惟旧客话浮生酒在樽独坐寒斋风雨夕鸟啼花落又黄昬  

夏日午坐  

午风驱暑昼庭凉古木隂隂夏日长兰馆雪纷千缕白麦畴云散一川黄夜光暗绕青藜杖吟笔晴看古锦囊髙卧北山坚不起莫敎猿鹤怨山芳  

吉道行出知莘野  

飘渺云山接素秋除书今喜牧樊州看碑口炙思羊祐驻马心诚拜武侯霜月夜悬乡国梦春风晴散井闾愁莫言棘枳成幽独寄取梧冈引鳯逰  

约胡重器王子章陈大用三僚长逰城北寺  

镳聮晓色入空林殿阁森沈草树隂云壑老禅归昼寂石林髙鸟自春吟旛渺渺尘寰隔风雨萧萧法相深片日浮生真幻梦浑忘身世有华簮  

秋日赴友人饮  

临轩髙宴雨初収一叶梧桐万境秋鸟带夕阳归草树雁拖寒色下沧洲诗赓琼玖人依竹酒泛歌钟风满楼玉宇髙寒心更切江湖廊庙总闗愁  

冬日友人携酒至留饮  

野人携酒过山城溪防林殽醉瓦瓶霜树萧萧枯叶战云川漠漠暮烟征兴来杖履寻丹壑老去诗篇伴短檠従此不知人事改栏花庭草任枯荣  

慈恩寺吊古  

慈恩塔畔曲江路坐想人文盛集时断碣秋深苔长绿废园春老树无枝三川禾黍王侯第四壁龙蛇今古诗惟有南山浑似旧数峰青影自参差  

逰仰天寺  

梵宫金碧隠山隈古殿深沈老碧苔万颗珠玑岩溜下一庭罗绮槛花开天空霜月千山晓秋引松风万壑哀晓起凭栏瞻望处彩云丹树巳成堆  

新乡道中  

伏城风雨襍烟防野店柴闗半不扄五月地横千里赤十年官负一袍青帝京草木沾周泽人海英雄泛楚萍唾手功名今偃蹇几因尘土鬓毛星  

保定道中雨晴  

栁塘春水泛鸣蛙咫尺云山近帝家绿野桑麻新雨露春城弦管旧烟花令谙卓茂循良传人逐张蹇使者槎逺道夕阳归去晩隔林啼鸟送征车  

云山烟水图  

楼阁隠烟迷野望枫林落木动秋容水通云窦倾寒玉山入潭心倒碧峰彭泽栁庄风雨暗严滩钓石藓苔封长杨五柞春光好应让云山第一重  

织锦廻文图  

玉闗人逺戍烟迷别思惊心寄锦题合浦月明珠蚌泪洛阳春晓绮莺啼书凭白雁牵愁逈梦绕黄云入塞低独喜孟光偕老约百年鼓瑟赋荆藜  

蒲圻道中  

湘江风露引征车入岫穿林翫物华山水禁寛无贡赋翠防烟密有人家雨舂春稲黄云熟日照飞泉白练賖何处一声樵牧笛飞飞落尽野棠花  

刘尧夫宪副陞广东大参  

十年独守臯陶法今日应分召伯棠五岭春风鸣翡翠九溪秋色上桄榔马援铜柱风声逺陆贾新书计虑长莫把天南论絶塞鼎钟勲业在遐方  

送客  

时事历多艰愁心千万结把袂对斜阳相看不忍别  

巴东峡中  

去时氷雪深归来桃李艶短棹覊春愁云深江路暗  

未央饯行  

汉业追千载别筵重一逰相看成俯仰寥落满襟秋  

平定道中  

十日山行今日尽山风猎猎山云近解道前途是坦行一望那知山更峻  

获嘉道中  

山城雨过青山晓杨栁池塘风线袅帝城北望苦无多漠漠烟云丹凤渺  

渔父词  

长江渺渺烟波绿罢钓渔翁船傍竹摸鱼换酒月明归醉倚纶竿春睡熟  

初朝  

宫栁含烟晓日晴太平天子御承明晓钟阊阖开仙仗次第班行引凤鸣  

思乡  

屈指光隂春复秋乡心国思两牵愁行云流水无情思每到花时不上楼  

宫词  

长门花发晓莺啼二月春光满帝畿不信东风偏着栁浪敎风絮防人衣  

和虎谷王先生韵  

百年公论分明日几度人情反覆间独有空山飞鸟倦不因风雨解知还  

美人寓意  

玉人春望隠蒹葭金凤簮云髩绾霞薄暮倚栏横翠袖东风吹雨惜残花  

巴东峡行  

晓泊孤舟春水生逺滩双棹布防轻消魂一觉乡心梦卧听四山风雨声  

逺安山行  

枫林啼鸟襍村舂晓色征鞍寄逺踪不尽溪声寒水碧四山霜叶幻秋容  

宿香籍寺  

紫翠烟消石径斜半湾茅屋是僧家禅心不动楚山碧落尽萧萧松荻花  

宿香绿寺  

索莫秋林烟雨中枫岩盎盎水漴漴衡阳雁杳寒云隔惆怅半山霜叶红  

宿玉泉寺  

宦海尘踪逼嵗忙霜清月冷到僧房孤灯岑寂山更寂一榻篆烟秋夜长  

柬光泽王召饮  

霜台独夜月明时邂逅无缘醉酒巵遥想玉人当此夕醉吟红烛困秋思  

书紫荆闗龙华铺壁二首  

溪云初起山围带寒雨斜飞风络丝猿鹤不谙尘俗共惊闻人语上髙枝  

九天运转三阳泰一节霜寒万灶军烽火不惊春野静戍楼空照夕阳曛  

湖上词  

鸡鸣茅店曙烟髙望望乡闗别思劳梦合乍惊蝴蝶散一江风雨撼惊涛  

九谿咏  

排闼空山锁寂寥壁灯明灭际春宵梦魂忘却松声急疑是寒江夜半潮  

读廖运同诗有感因以美之  

五月寻春春已空海榴花放醉薰风晓来雾卷云鬟绿一簇香罗万防红  

天空霜冷塞云黄雁阵惊寒字两行几度参差无覔处海天愁思正茫茫  

陈伯行逺谪  

西风落叶满秋林酒尽骊驹别思深君遇故人如有问谓予犹抱昔年心  

和塞上曲  

秋风塞马遁沙田剑倚空同半壁天兵卫森严春幕晓满庭珠履客三千  

又  

边官谁复觧边筹万里闗梁重国忧惟有黄河如故国年年常绕堑山流  

## 石仓历代诗选卷四百七十五  

明　曹学佺　编  

明诗次集一百九  

陈洪谟  

宿兴隆有感次韵  

行行夜郎界冉冉夏初时家山念非逺斗杓已屡移所苦道路险歩屧凌廞草淫与溪瘴睇望迷津涯单车日南指奔马倐西驰悲笳隠新调尘梦牵遐思野人正东作殷勤饰镃基化工爱长养嘉禾贵蕃滋常恐风霾至良农须自持  

去金马闗别二司诸同寅  

我来庚辰初万里动遐思岂不惜薄劣君命胡敢违明明国常宪奉敭臣之宜矧兹荒服外人心还浇漓贿成放以宠刑政日纷披我材本樗栎所志良不卑愿言效前哲明允人乃依舒惨一以理而敢乗之私苞苴与女谒赫赫天鉴兹任重道更逺心役神已疲所幸僚寀贤日夕相夹持寡过虽未能励行真有资脂辖忽东往宁免负乗讥诸君并才俊矫矫麟凤姿神尧起唐服万国开重离拔茅忆连茹以次升鼎彛祖鞭谬先着临岐増忸怩把酒不能别贡言非谀词明朝渺南北曷负同心期  

抚州舟中  

使旌向明发戒舟遵江津岂不爱飞鞚念此民力勤天风若相助片防无逡廵两日亦短晷倐逾盱江濵不闻烝徒苦且逺车马尘一念岂有济作则由吾身充类冀同志吾言非矫情  

浔阳留别  

新秋雨初歇草木生防凉泛泛鄱湖水相送意更长旬日已云乆对语倾衷肠名山同追寻古洞还趋跄把酒不成醉仰眎鸿雁翔霎然浮云起白日将廻光贞兰植空谷嵗晚为谁芳相信不在迹千里能无忘  

登九江希庾楼  

新楼极虚敞竹树还隂森何意尘嚣中有景如山林逺人欲逺览小构依孤岑飞甍卷朝雾疎帘含清浔我来坐移晷泠然风满襟烦敲已荡涤杯斚劳重斟江山足清赏孤兴动豪唫昔人盛风致流传犹及今清谈岂足贵保障应同心名楼义在此良贾真蔵深  

逰君山值大风  

泛泛古城隅中流极凝睇击楫时奋昻十已六七际风伯何飘揺隂云极排翳白日将无光飞沙触人眦浊浪抛几寻船欹柁难捩吁嗟湘君祠咫尺不可济重华去已逺即此亦云契悠悠百世心瞻望增泗涕事变难预防对靣成乖戾风乎无太劳天道终开霁  

赴召荆南道中偶成  

通宵雨不歇及晨乃防晴轻隂散天末风细沙堤平扬旌上官道白露犹縦横前驱夹弓弩矛防何光明鼔角厉音响徤马还嘶鸣趋召靡敢后稽首瞻神京岂不惜衰朽殊恩难荷承朴忠固有素勉旃惟兹行  

宿赵州  

晓发内丘县暮投鄗城馆天寒霜满林路修日云短灯火已深更虚堂月华满隠几欲无言小酌银缸浅岂不惜衰頽君命义难缓明朝又栾城应钟月初澣  

真定值雪有感  

孟冬才初旬飞雪遽如是防闻夜窗鸣及晨忽盈砌古树垂寒枝亚亚琼瑶缀烟霭如云屯咫尺迷城市须臾风怒号入靣劲如刺仆夫声嗷嗷兹惟凶荒歳枵腹巳连朝鹑衣近复敝沟壑死不免冻馁何足计吾闻心恻然此地人多累南方当此时和煦如春气辛勤事耰锄衣食亦不匮虽遇水旱年仓庾犹有备今我过诸州亦闻发赈济贫者未霑粟富者已盈笥従来救荒难十百才一二朂哉诸有司辑宁尚加意  

望君山和二山中丞韵  

櫂歌动云表波光荡斜阳一碧余万顷心目共徜徉浮萍露水靣逺睇萦寸肠丛林集重翳兰芷扬余芳路疑蓬岛隔地引银河长古祠委丘莽瓣香无由将翠华去不返涕痕留疎篁此念贯今古麟囿兼凤冈亨嘉本难再人事多防张睠言忧乐懐哲士空自伤春深树影合绿叶繁桄榔临风更兴叹浮世非真忘  

白帝城  

灔滪堆下白浪走舟师胆落蛟龙吼赤甲山髙云接天苍厓翠壁排重闗地形似此真竒絶按垒犹闻路人说虎视中原力有余恃险欺天计非得君不见左孟门右太行周师跃马如康荘东函谷西汉中楚人一炬三月红従来地形不足数西京大业起农畆区区莫讶子阳蛙犹胜王郎作威斗  

东湖书院为都宪吴公作次东塘侍御韵  

大云山色绕晴湖湖边掩映皆楸梧便従此地构精舍囘首湘山非故吾胸襟浩荡湖亭小万卷图书读来少下探濓洛上勋华坠绪茫茫寻未了庙堂事业本优为寒谷须劳衍律吹従来学道贵兼善圣代伊周今复谁  

黄鹤楼次西涯阁老韵简中丞秦公  

细雨江城秋澹泊一樽何处堪携鹤选胜重来近十年虚楼视昔还恢廓两山矗立谁疏凿万壑惊趋犹脉络壮势平吞白帝城寒光逺带湘妃阁雕甍绣闼俯苍峰水波揺泄芙蓉宫几家弦管廛居密千里舟航贡道通铁笛声孤时对月蒲防影乱晚随风迎门花鼔来僊客入画青蓑羡钓翁把袂同逰皆国彦锦席髙张叨我半凭栏触景各抽毫摛词谁复过王翰楣间髙扁少师章海若天吴骇吾见中丞更续郢中歌玉斚琼杯照人靣况说绥懐动隠忧民情吏治精而练二公声望将无同屹屹斯楼并霄汉  

宿金山寺  

金山突兀江心起上无依附下无底逺观疑若一萍浮近看还将三岛拟我无南楚夙倾心兹来喜值天宇清浄练平铺去航穏霎时楼阁开双晴衲子持香导吾上水石苍茫镜中像才临嵓洞觉窈深复到禅堂爱轩朗坐来风日更恬熈共摘山花劝酒巵中泠泉甘我自酌万斛尘土蠲无遗转头忽见隂云布共出寺门覔归路白浪乗风势蹴天青鼋挟雨声如怒舟人舣防不敢撑瞬息上下俱沈防我亦退归寺中宿复听山僧夜讲经因思一日隂晴异咫尺瓮城如梦寐楚中亦有岳阳楼后乐先忧记应是  

贺闻山先生生旦用韵  

华堂锦瑟传纎手檐鹊飞双鹤鸣九玉壶满泛长生酒持来再拜为公夀颂比冈陵随众口况添葭莩复年友噱饮何妨杯似斗金盘缕切氷丝藕君家本是文章薮棣萼荆花照轩牖鹍鹏运海力能负龙马行空声正吼遐龄拟出彭乔右维岳降神生岂偶商岩霖雨还属某渭水熊罴兆非后我醉放歌日巳酉浓墨大书愧如帚哄堂一笑儿童走黄钟之侧鸣瓦缶乗兴更欲开余瓿  

戏答禽语  

秦晋山中有鸟鸣曰得过且过遇深冬毛羽落则云云至春又鸣曰凤凰不如我俗名寒号虫  

得过且过朔风吹巢巢欲破幸尔一枝尚未堕啄有残黍亦不饿霎时春景融毛羽无防涴千仞光辉还只那人生富贵皆傥来百嵗康强能几个得也过不得也过楚蜀春间有鸟鸣曰甜也吃苦也吃盖反舌类也  

甜也吃苦也吃有鸟飞鸣胡棘棘世情冷暖尔所知口腹至防何足惜饿采西山薇醉饱墦间食九鼎鸿毛须自择甜也得苦也得  

梁燕二首  

紫燕重来日青春欲半时泥融巢未葺风细语还迟岂恋华轩穏应懐故主知夙心异蜂蝶冷暖逐花枝对语音还滑幽飞态自生楼檐营垒易舞席落花轻皎月庄姜恨廻风汉后情等闲春意满哺子巳双成  

善卷古坛  

枉山称福地郡乗托髙名无意居宸极何心来楚荆林深青嶂合坛逈白云横民化应成俗今犹少宦情  

伏波遗庙  

庙祀何年始今惟古垒存疆场功自着风雨昼长昬马革还初志明珠信浪言如何汉英主犹有綘侯寃  

橘洲晚霁  

嘉树何年植秋风万顷黄寒沙频弄影落日逺浮光锡贡珍堪拟侯封富莫强孔明亦贻后负郭只田桑  

莱公甘泉  

古寺一掬水孤臣万里心国恩终不负帝赫若为临胜地神应秘髙风世所钦匪人亦饕酌声迹自消沈  

喜雨次吴贰守韵  

好雨朝如注檐声彻夜同鹁鸠鸣更急蚁子穴犹封物荷回枯力人夸斵鼻工至诚元易感不在话言中  

丁亥除夕  

此夕真堪惜相催又一年烧灯聊共坐酌酒向谁先爆竹声传急梅花影对偏诘朝拜正旦举手賛尧天  

春日西郊  

河洑闗初啓荷塘路转幽春深林树合雨过野云流老眼花揺落吟懐鸟唱酬夕阳山色好归骑更淹留城西三舍地野老百年心别去时何迈迁来日未深山川应协吉竹树渐成隂登览当春暮泠然风满襟  

答滇士张愈光春日韵  

楚中春巳动江馆夜还风才埒凌云客情兼失马翁化工聊戏剧吾道此开通防展天池翼相看鬓未蓬  

复周荩臣郡博  

千里腾骧地重湖暂寄时露桃春未透风栁晓还吹杖剑明初志开尊话旧私吾乡近传胜诗问日相遗  

戊子除夕  

一年惟此夕相对意茫然饱食还终日豪吟仅数篇人情经嵗改物色向春妍醉里敲残局灯花落影偏  

答张宪副子鱼见懐  

春江横素练霁宇散轻隂轩盖经行逺衡茅入望深鸣驺开小队流水咽孤琴莫讶茶久髙谈慰我心  

次少华提学桃源韵  

严程聊弭节髙兴欲穷源秦晋人何在江山迹故存风声浮逺屿月色徧荒村览胜多竒思摛词数百言  

又  

名繇秦代后地俯鼎江偏桃树还弥望人家自力田茹芝懐绮老飞笛仿囘僊山迳多豺虎愁闻更几年  

荆门卓刀泉庙  

千古英雄泪孤亭土木身松萝蟠嵗久苹藻逐时新杖策纡天歩挥刀仄日轮有泉堪饮马灏气贯秋旻  

新野道中遇雨  

湍阳初遇雨晴霁巳经旬每讶秋还热今看景一新邮亭风阵急茅舍滴声频颇爱吟韀穏浑忘客里身  

叶县过沙河  

沙河一带水船受两三人逺道来良贾防流接上津树声秋淅沥山色晚嶙峋独念民生苦年荒赋役频  

渡河  

郑卫河南北风声百里闻平成懐禹绩郡县忆秦分徤马嘶沙墅惊鸿下水濆皇明声教广逺近正同文  

定州晓发  

晨钟催晓斾霜落月初沈古陌轮蹄续人家烟树深皇恩真旷荡老病日侵寻独喜天澄霁犹堪试短吟  

闻蝉  

此声频入耳相对又斜曛露宿浑无累深蔵蔚有文危枝愁积雨逸响遏行云百鸟谁同调覊懐莫可闻  

见萤火  

几防疎窗度相看烂有辉分应忘草化意故向人飞隠约缘阶砌分明振羽衣烦敲更难寐纨扇为停挥  

过新兴公馆  

宦逰三十载此地鲜经行野渡秋波渺禅堂夜雨声兹闻公馆建人喜路岐平为政须知体前贤论说明  

赠思州王推官泽  

贵竹人称逺思州路更偏编氓夷语杂封域楚山连土物丹砂贵公庭绿草妍漳南素门阀恺悌有心传  

重到新亭用前韵  

巳办扄扉卧今成出郭行云移江树影风带野泉声对景跨竒絶逢人说治平淹留还日暮归骑月华明  

和答二山中丞见懐  

江城初按节草阁此囘春开瓮何妨暮论心欲向晨云鸿声振厉沙鸟性沈沦醉里敲诗案山灵笑滥巾  

又  

卧病衡茅下欣闻使节来一畨春雨濶千里瘴云开忧国勤封事安民惜露台河中应借冦徴诏莫频催  

元旦早朝  

金门初辟鼓声严紫殿髙悬翠羽帘天宇正清还向曙龙顔有喜此遥瞻循环嵗籥三阳启汪濊恩波万国沾朝罢羣公多笑语丰年兆庆已先占  

元夕观料丝灯  

料丝滇出以金齿者胜询之土人云以玛瑙紫石英诸药品捣为屑煮腐如粉然必市北方天花菜防之方凝即缫为丝织如绢状上绘山水人物诸色极晶荧可爱流传京师价亦珍贵以煮料成丝为之故名料丝西涯阁老以为缭丝盖传者之误耳  

様出滇南逈不同分明天巧属良工并刀细剪吴江碧宫锦新呈蜀地红半席分光叨我近清宵真防几家通徒闻海外多竒购谁识侯门独擅功  

过朱僊镇谒武穆王庙  

岳驻朱僊力抗金指陈恢复见胸襟却怜十二金牌诏尽失三千甲士心道济长城人与敌孔明遗像古垂今东风下马来瞻拜满树啼乌正夕隂  

长沙道中  

山路萦廻草树稠午风轻度鸟声幽禾苗尽秀初逢雨衫葛防凉早报秋旅店曲随流水转戍楼髙傍暮云浮更闻此地民淳朴女织男耕夜不休  

又  

几年乡郡说潭州旌节今来亦壮逰青嶂近収衡岳雨沧波遥接洞庭秋谁家帘幙朱垂地到处菑畬绿满畴幸是圣明文化久夜深闾巷有歌讴  

谒龙阳尉青公祠  

青公名纹盛蜀人洪武任龙阳典史时邑民负租三万余石青诣阙请见章三上不报遂自经于登闻鼓下特命官覈实诏免之仍以一万三千为额民到于今思之因祠祀焉  

江乡谁构此堂新香火春秋荐藻苹当日孤忠陈大义百年残喘沐深仁史防既死尸犹谏东野虽贫业不沦宦辙底今多厚禄几人行政为疲民  

大祥后述哀答陈文鸣提学  

万苦萦心不可论又看秋色满郊原孤云逝水归何处落月啼乌正绕门养乏防甘空往恨教存忠孝是深恩因思昔日门墙下道义能令士习敦  

二  

过我频将道义论可堪斜日映秋原茶炉火断空淹坐松迳风囘欲掩门泪尽尚惭诗句意情深何止故交恩欧公乡里庐陵是吾省文风已复敦  

过古楼公馆  

公馆依然据古村肩舆再至岂辞烦门前霜叶饶丹色阶下寒芜退绿防随处稲粱秋大熟几家灯火夜初昬劳劳尘鞅浑无定囘首湘江有梦魂  

谒文丞相祠  

青螺山下相公亭瞻拜遗容仰徳馨百代衣冠知守死一方山水自钟灵夷齐重义轻周粟李卫贪生拜虏庭读罢碑隂懐徃事夕阳回首涕如零  

秋日永宁是县僻守廵罕有到者  

草树萦廻石磴盘仰窥岩穴俯惊湍坤维自设西江险人世虚传蜀道难满野黄云秋正熟连溪翠葆雨初残地穷车马从来少应笑旄倪夹道看  

江城别意送李佥宪  

南浦春光入櫂歌绿杨风软水生波可知尊酒徘徊处无奈萍踪聚散何弹铗冯驩心自壮投机曾母事应讹百年忠孝男儿志报称还看鬓未皤  

南安道中  

百里严程两日间挽舟驱马亦艰闗数声鸟过雨初歇几片花飞春欲还地势自分江右界岚光犹识广中山因怜踪迹天涯遍大道何曾见一斑  

过桃川宫  

桃源竒迹古今传此日来寻草莽间地产桑麻仍旧俗路通车马自空山苔封小洞门三尺花落前溪水一湾便欲临风学仙侣丹霄谁见鹤飞还  

马底驿夜坐  

峰峦髙处驿亭斜矮屋寒烟有几家出壑松风声淅沥入窗梅月影交加仆夫笑语争分火候吏殷勤次进茶独坐清宵乡思渺更依北斗望京华  

苦雨复郡守韵  

防蒙雨意浩无边望望江门水拍天去马来牛那辨色沧波白浪竞趋田愁闻市桂虚朝防更说移床废夜眠独喜郡侯能露祷口碑盈路巳先传  

又  

碎竹声繁到枕边薄寒真是积隂天穷乡岂有【`阙`】孤宦兼无负郭田冷暖世情随处是萧条门巷对愁眠功成补漏谁堪托炼石従来亦浪传  

哭中丞孙公徳成  

彭蠡腥风六月寒孤臣无地挽狂澜气吞僭窃词应激身系纲常死亦安必反禄山曽有防无庸叔叚孰为端凄凉广润门前路老稚呑声血未干  

过桃川次丙子冬韵  

尘踪何处探仙源晚共渔翁得细论满地野花桃树少半山烟雨洞隂繁轮蹄影络东西路鸡犬声闻逺近村更愿年登薄徴赋人人温饱即君恩  

二  

俗虑暂抛尘鞅外闲情聊寄翠防间有无仙迹在何处今古人家住此山水咽笙簧归石洞云连屏障倚江湾花飞片片随逰躅莫怪豪唫带月还  

山塘道中用韵  

碧树苍厓入迳斜隔溪烟火有人家山村日暝行犹逺花坞春深兴转加野叟引泉频灌药园丁烧笋惯供茶驱驰不尽忧时恨却笑年来两鬓华  

镇逺行院有懐  

三楚山川此地穷夜郎西望古南中百年治教衣冠变万国梯航道里通芳草郊坰春意蔼古槐庭院午隂丛江天渺渺风烟静摧廓应懐范老功  

渡崇安江奉懐黄山都宪公  

兵火频年巳可怜今来江浒有渔船穷猿逺度藤萝月小犊深耕桑柘烟喜听虞廷初振旅犹闻范老旧筹边几囘虎帐论心处坐我春风玉树前  

出宣威闗用黄方伯韵  

贵岭猿声已熟闻两藩南界此中分骊驹尚忆滇南路旌斾遥瞻蓟北云岂有才华清徼服更将衰朽负明君风檐次述非能事浅薄真惭论蜀文  

新添道中用壁间韵  

万木山深听鸟啼两行旌斾路东西莺花影乱青春老象纬光垂碧汉低万里惊风尘满目连朝急雨水平堤耔耘莫讶农夫苦一枕桑隂称午栖  

无题用前韵  

风囘缑岭莺歌巧雨断巫峰蝶梦迷箧里春衫香未试袖中秋扇敝犹携尘根漫尔思骑鹤忿蒂凭谁学佩犀独倚画栏摘新蕊却怜珠露满朝畦  

闲适  

绕檐晴鹊巳朝曦梦到无懐自起迟白黍每甘【`阙`】味足黄花偏喜晚秋宜心能悟圣非躭酒业觧忘机不着棋欲抱氷弦傍流水恐烦余思入诗脾  

宿白鹿洞  

五老峰髙世所闻洞名白鹿枕江濆山灵永防诸贤迹石室珍藏百代文风静旌旗闲虎豹春囘草木蔼烟云几年仰止懐应切偶遂登临又夕曛  

进贤道中  

楼船十月下湖东此日西还嵗已穷山馆地寒霜在望草桥氷滑雪初融无端世路经行徧有约山灵梦寐通独喜驰驱身尚健不妨题咏采民风  

廵临江之瑞州  

鼓角声严曙色迟满天霜露拂旌旗松筠阅嵗孤忠在蒲栁先秋两鬓知俗喜蜗争缘地薄人多菜色为年饥敷扬帝泽全无术逺道隆寒岂足辞  

东乡道中  

兵戈犹忆十年前此日东乡路不偏车马终朝闻振策闾阎随处尽炊烟千山木落深冬景古戍鸦啼积雪天逺渉岂堪辞鞅掌玺书珍重要敷宣  

城峡江新县口占  

地逺山深忆昔年潢池赤子亦堪怜圣明洞彻贻谋逺父老欢欣向化便江靣萦廻双涧引天边拱揖数峰连防臣体国思经野此议元成岳牧前  

逰赤壁赴邓待御文瑞约  

千里沧波接素秋偏従豸史得重逰风流词客今何在霄汉隂云此尚浮不断藤萝缘古树无心鸥鸟下中州衔杯莫厌青山暮灯火相看兴转幽  

初度发夏口  

今朝五十四生辰久滞浮名此遂真黄鹤楼头犹是梦桃花溪上未全贫防防那补沧溟濶大造能容老病身鼓楫中流还自适菊香飞入酒觥新  

登岳阳楼  

此楼飞构自何年作镇南州势不偏日暮巴陵云满地春深梦泽水连天登临自古懐兴替忧乐凭谁问后先短棹秋风聊伫望几行征雁正孤翩  

逰君山  

君山四靣皆湖水遥望巴陵十里余渺渺烟波无客到隂隂石洞有僧居风清气朗秋分后虎啸猿啼月上初独有含颦无限意几茎斑竹尚扶疎  

清明上冢阻雨  

佳辰苦被风和雨策马前村不可行十载亲容还梦寐百年人世几清明江乡嵗歉犹艰食农畆春迟未力耕更有垂杨袅烟雾柔条万缕似愁萦  

和陆佥宪举之春日武当宫  

阳囘大地春光满路入丹台眼界寛千里湖山初弭节百年心迹一凭栏云开石殿星辰逈雨过江门草树寒莫讶登临诗笔健清才元是禁林官  

草亭同周郡博张愈光观海棠  

去嵗看花花又谢风神长忆一年余今朝气暖开还早万缕丝垂色亦如猩染綘裠春睡后晕生丹脸酒腥初临流顾影须觞咏莫遣佳人叹索居  

二  

灵根海上移来逺艶质还分定恵余紫缕低垂春正绾清流频照影谁如红生笑頬深杯后粉缀啼防晓梦初独有心知逺逰客几囘题句向茅居  

三  

无端景色名花在一种芳心万缕余独立东风神恍若不禁风雨泪纷如睡魂尚怯开筵处笑靥防生览镜初岂为闲情縦诗兴要扳春意满林居  

四  

书屋忽惊春雨骤名花真怯晓寒余身随流水魂应断带绾东风力不如丽色总非歌舞日啼防还忆别离初春光一瞥仙踪渺欲向蓬莱更卜居  

送车通判守随州  

佐郡吾乡说老成催科抚字喜兼行官迁藩刺新承宠地列春秋旧著名舜井尚闻光烛汉随珠何羡价连城凭君卧治摅成绩汉傅循良此继声  

大龙留别用壁间韵  

览镜频看两鬓蓬山云舒卷此浮踪禅机已觧忘沙鸟袜线那堪补衮龙情剧西堂悬夜榻梦随双阙聴晨钟翩翩白雁秋光又见前山紫翠重  

九日道中  

今朝重九天开霁万里江山属胜逰因忆旧年人客至欣看小囿菊花秋氷霜晚节心应契君父深恩分未酧独上髙冈频振袂清时不数晋风流  

荆南行馆夜坐  

荆南名郡古称雄经纬功存禹贡中千里防樯吴蜀防万家楼阁水云通兵筹未试时方靖米价初平嵗亦丰独坐行台清不寐雁声拖雨掠层空  

别九峰司徒孙公  

白云长卧九峰深忽报城居此过临千里登堂还展拜十年为别自惊心情浓乡曲杯频劝天假精神病不侵宵旰秪今劳梦卜商岩须仗早为霖  

博望驿登小亭次韵  

驿舍何年构此亭登髙小坐有余清风翻翠竹来淇上云绕前峰忆洛城瘴海羽书随雁过晨门箫鼓放人行民穷尚说频年旱田里萧条乆废耕  

叶县道中  

春秋此地楚疆场经画何年入豫方地有古祠称叶今人懐遗徳说周王路当冲要官还好民苦征繇嵗屡荒独荷皇威今逺被风飇千里絶飞扬  

固节驿晓发  

良乡稽首望京朝五色云中日正高圣代舆图过汉晋小臣踪迹本蓬蒿重瞳天表还亲觌司马台阶实滥叨羽簉复聮今二纪不堪霜鬓影萧骚  

辛夘中秋张湾对月  

去嵗清光千里共今年风物几人殊金波泛影随时兴夜色生寒积闰余野泊渐看阊阖逺舟行真与水云俱生平贞素犹堪信皓魄依依正照予  

重阳过济水  

一苇萧然夕照间浅流还苦路行艰几畨风雨重阳节数防人家栁树湾野菊有香频寄目杯樽无酒也开顔余情待续登髙赋已愧才疎力更悭  

望太白楼  

是楼不登二十载此日相过重黯然落木无端秋色老碧天如洗月轮偏竒才尚忆昭阳曲佞舌谁怜贝锦篇莫倚回栏歌往事浮云流水自年年  

立春后一日元夕值雪  

昨日春盘初送菜今朝花鼓又张灯天时人事每如此斟酒赋诗还未曾雪下正当和气防梅开偏喜暗香凝朣胧月夕犹堪画却忆山隂舫可乗  

送髙节推望北上  

场屋当年识俊才吾邦司理固宜哉庭封尺牍民应朴器别盘根刃自恢芝诰一函来阙下蒲帆千尺倚江隈从来台諌须时彦况值敷言路正开  

黄鹤楼次韵  

几年不到层楼上此日重修喜落成细雨城中车马迹夕阳江上櫂歌声晴川芳草诗应好玉笛梅花兴独清一目乾坤万余里开筵宁厌酒重行  

闻报书懐  

赐闲林壑几年余衰病真便化日舒世事已成醉梦荐章那复及慵踈推贤谏省心应赤窃吹江皋道不如况说重华隆盛治防龙声迹总堪书  

冬日郊行  

嵗熟初収万顷黄郊行随处说时康白云天际防含冻丹叶林梢早着霜野眺尚违心上景公输谁念眼前疮相逢林叟谈终夕野蓛村醪自不妨  

寄意  

抱瑟花隂下朱弦玉指纎东风弹不就明月下前檐  

闻防  

有鸟声悲切初闻涕可挥似谙行路险故唤不如归  

羣儿春嬉图  

暖风欹绣防霁色称华裾拾翠郊原徧欣然共小车  

挽曾纪善  

执简王庭嵗月深壮心无奈二毛侵悠悠蜀道千年恨莫把哀辞作楚吟  

过杨老哨有感  

春水溶溶绿满湾征夫荷锸有余闲承平已喜兵戈静犹忆前年夜破闗  

西园杂题  

药畦花径此重开屐齿防沾旋扫苔满地清隂天若假杖藜宁厌去还来  

扰扰城居地独偏草庐虚敞称髙眠一篙春雨池塘濶旋理纶针向钓船  

垂丝海棠  

海外仙株自不凡柔枝嫩蕊渥如丹东风睡足浑无力犹带余醺倚画栏  

池亭  

东风吹雨小池平隠隠荷钱日渐生试问荷开还几日西隣酿酒味初成  

红梅  

玉质天然不受妆舞筵聊尔试霓裳由来国色多殊调自有临风一叚香  

读明妃传  

紫台春少頬啼红豺虎鹓鸾类岂同莫把哀弦咎图史由来失防在和戎  

草堂石山  

几年移得碧云根幻出壶天景象新盆沼更看波涨绿细蒲芳草一般春  

## 石仓历代诗选卷四百七十六  

明　曹学佺　编  

明诗次集一百十  

李汛【`字镜山歙县人`】  

水月楼  

禅居何所为禅定亦何思夜凉敞尘牖待月临前池松风鸣淅沥桂露光参差素魄皎孤镜浮辉漾清漪杳然心境静役役谁能知  

次韵古诗与文逺万里别  

龙须纷莽莽轩驭去不还涧水流桃花杳然出空山僻性嗜登览进武宁辞艰风景隔烟火鸡犬殊区寰玉女相从游霞袂青丝鬟灵泉浴初起觑我回春顔烟霏无极叠叠蓬莱闗莲峰三十六出没海雾间飞鸟不可度猿狖愁跻攀何当脱敝屣朝乘白云闲入夕弄明月二十四溪湾  

送吴克敏还新安  

我来白下门岁月亦已久春叶感秋霜五见白门栁同袍若晨星寂寞扫愁帚天涯惟子亲寒盟喜仍守子来在我前我归在子后送子江云愧莫赠瑶玖北风吹我心遥挂三山口故园嘉树宻爽气通林薮石涧坐濯缨此乐分我否  

送马大尹任歙  

邂逅北都门而言下邑事土隘生齿繁千金买寸地美哉水与山清急还峭厉性刚良有由而亦多节义故家尚典刑乔木经晋魏吾侯赤刀才岂啻割鸡易他年入上林终当奋荆棘  

游乐图为叶希成作  

少年挟千金作意游齐鲁尼阜快一登海岱从历覩纷纷二毛人未能出门户如子江湖间挥洒亦足数天涯偶相逢一笑西楼午异乡叙松萝夜榻感风雨念念不能别临岐复何语顾兹两巨邦习尚异风土善恶有明言惟子慎去取眷言勉于斯少为逺游补  

折栁赠行人  

折栁复折栁轻盈满素手临岐赠行人一叶重琼玖岂知风不停随手即飘零纷然不可收尽逐江波流  

韩大尹公过访  

庭树蔼初绿石兰咀幽香山深赏客稀但恐辜春阳令君迈潘岳花县饶春芳爱我谬谓贤擕春贲茅堂妻孥亦惊仆此意诚莫当山肴与浊醪攀留媿荒凉喜有知时鸟当筵弄宫商欢舞昧去留岂但形迹忘遂欲脱尘屣乘风共翺翔青山添故事白屋生辉光  

题宗人进徳翁苍溪野隠卷  

彼美苍溪人纶巾自萧爽鸥沙与鹭矶清福久専享时唱沧浪歌鼓枻按清响一醉复陶然岂知在穹壤我欲从之游乘秋弄清瀼悲哉事已非空尔动遐想风雨暗前滩聊以慰畴曩  

过环溪讯朱廷申  

一水如峦山盘回不能去两山肘交来亦欲留水住我有平生人读书绿隂处近闻客西湖试问归来未  

拟古  

昭君殊薄命万里嫁胡儿三军不作气纡难委蛾眉盈盈絶代色汉主元未知入辞见光彩徒欲杀画师世故类如此谁能别妍  

东麓  

结庐枕东麓卧防西林晩十里溪云寒静聴益清逺落叶山径深残秋石苔浅时逐渔樵人竟日恣幽践我已赋归来亦欣世荣遣春雨紫芝肥何当共君搴  

北涧  

北涧写流月皎皎明素波静者自有适独行还独歌一径循逶迤两厓风叶多寂历断尘踪惟闻笙鹤过  

友山为表弟方徳新作  

环祁皆青山何者与子友青萝枕北枢白石倚南斗松臯展鹤翰烟岭束阊口此山之最佳取益云已久悠然卧其间岂但乐杯酒相对两忘年不觉先白首闻之为长歌余响震林薮借问歌为谁镜山老诗叟  

石山阻雨  

春霖故不休予卧亦嬾起归梦五更寒飞度双溪水有客正门把手相晤语觉来独蘧蘧犹坐石山雨  

过浔溪赠方从矩  

山雨乍收晴溪光带烟绿烟底羣峰攒苍影瘦如玉爱此坐忘还为唱沧浪曲何处渔舠来粼粼破氷縠  

赋得张公山送程本和之京  

一峰矗矗云中起树杪离天不盈咫支曼逶迤何可穷磅礴江南数千里向人好鸟弄丝簧触目竒花绚罗绮拟登絶顶汗漫游俯视羣生如蚁一时髙兴浩难凭尽托离歌壮游子红霓气吐逼霜旻紫电腰悬拂秋水瀛洲声价髙于山珍重斯行须仰止后会应知几许时杏花御苑东风里预喜金吾是故知夜半行踪信骝駬  

分赋琪园瑶草  

蓬莱之山有竒卉瀚海珊瑚始堪比攒芳萃美翩东风紫翠如烟吹不起昔人曽此拾灵苗飞过弱流三万里归来种向七门山几度春光青未已山中老人负颓龄扶杖时来一停屣软沙尘外枕云眠细嚼芳英足滫瀡千秋拟驻镜中顔岁月人间自流水  

题墨蒲萄  

雷车夜碾山云残螫龙惊震江波寒峥嵘直上青霄蟠忽然下饮研池寛墨花香暖朝未干爪防屈曲珠影清光照夜夜不防摩挲老眼惊竒观便觉风雨生毫端  

舟中  

中流一叶送夕晖鸣桡笑防青山飞翼翼孤亭秋水曲瘦影萧萧漾寒渌西林欲暝烟景多苦吟不尽将奈何纷纷明月来素波  

秋千美人  

秋千架上谁家女翩然燕子东风里轻轻掠地还飞起金莲倒挂鸦鬟欹倦来扶向雕栏倚春光遮莫随流水清宵一枕罗帏美不知花落荼防雨  

鹏凤行  

崆峒翠鸟逢抵触敛翼下饮云根泉华梁紫燕吓淘河寻泥疑与争江烟池鱼无足城火及麒麟乏趐困鲁田大鹏一日上九万斥鷃仰笑胡为然凤凰览徳不易下网罗莫致惭少年上如鹏兮下如凤两间风日殊翩翩  

梦书亭  

西堂耿耿清夜长梦回春草生池塘阿咸十五善操笔舞剑不数公孙娘乃知中书魂未死授笔犹解上钟王梦书之亭所由作冥冥庭训焉敢忘阿咸今更破万卷终日手披鱼粉香梅花树底石厓上对亭拟搆储墨庄短歌试为一挥洒风雨满幅蛟龙翔  

卧云楼  

云山有幽人扫云凿云根结屋两山隙山云接楼屯帘鸟时往来檐风自迎送悠然卧其间忽作崆峒梦云影绕窗扉云气袭衾衣千金不换云深处日髙睡熟无人非杳霭一声呼白鹤知是仙人梦初觉启闗人去晩山青坐石防山对花酌  

虞部赏牡丹  

春深雨浄香尘空宝栏晴雾飞蒙蒙三河淑气转南土一夜鹿胎迎晓红防寒绿幕裁轻縠娇倚东风睡初足潮晕鲜鲜印粉痕宫黄防处双蛾簇新莺隔栁调春声午衙风散天香清翠鸾拥驾停朱栏天然国色殊轻盈袖罗时卷香云软力怯不胜风剪剪向人如欲话素心玉粳半露樱唇浅杨家姊妹恐未如琼楼金屋谁当居风流有客防不足渇懐慰尽倾心初醉翁四度洛阳里宦辙匆匆忙未已人生乐事能几畨莫惜花前倾绿蚁  

题山水障  

王孙妙思夺化工尽收丘壑藏心胸醉来倾倒玉壶墨洒向鹅溪作秋色湿云初起山翠新回风不断波粼粼石梁烟外转萧瑟薜萝掩映幽人宅逍遥二老晩风余沿溪散歩飘轻裾翩然与鹤立松下彷佛当年避秦者人间旧路杳无踪云深不遣渔郎通君不见秦家鹿走楚蛇断沧海桑田几兴叹惟有仙源岁月赊碧桃未落秦时花  

雪厓歌赠画士徐子堇  

朔风吹雨冻不禁六花乱坠彤云深千山万山倐改色老鹤飞去不可寻厓下徐生颇清致拥衾孤榻耿不寐晨起操觚试一挥素光满纸生寒思野梅横放水边香小桥瘦蹇诗情长瑶台氷槛絶烟火勾连玉树森千章购之往往不论价雪厓之名从此奓几回坐我清谿堂对此令人不知夏  

竹山诗赠谢时卿  

春雷夜惊箨龙走头角戢戢迸出土山翁谓此是龙孙峥嵘不与尘俗伍一朝解箨欲飞去参差又似青鸾舞山中有此山更清百尺瑚不须数何当来卧竹间亭借聴碧玉鸣秋雨  

醒翁亭  

春风吹芽长一寸雨染烟渐丛绿嫩焙炉火活雾气残鸟嘴初干香欲喷烧竹烹泉沸乳花一啜肺魔如逺遁嗜茶天下人同情一时无此神不清欧公饮酒曾称醉今我嗜茶宜号醒醒翁有亭文不惊安望醉翁千载名  

黄花歌夀宗人廷和翁六十  

短篱采采清露漙老菊秋来自佳色如何开向晩风前不与春花竞红白春花烂熳不耐防转眼片片辞枝残争似黄花瘦且劲寂历不畏严霜寒思恩太守何足数归来种菊亦成圃落英咀嚼衰顔春百年甘作东篱主慎斋宗老本逸才夀域适对黄花开黄花白酒有余乐自不与世相低回君不见万石之君膝如婢不当菊潭一杯水  

碧溪曲赠汪时显  

溪居之乐乐何限时采溪毛作溪馔逺渚分光绿鸭头碧波冷逗胡僧眼短蓑小笠舟摇摇栁絮如雪吹不消清风一竿钓落日白云幽话停归樵马蹄羮炊沙水鼈春雨鲙斫桃花鳜老瓷倾倒竹叶青醉向溪头弄明月  

湖口阻风登石钟山  

石钟之山古所称山灵似欲留我登北风逆船不可去推窗正见古画屛碧玉玲珑数千尺嶻泉拔起湖中氷百怪千竒不可状纵横妙笔疑右丞逍遥聊试黄山藤不辞瘦影穿崚谺然之下一小阁诘曲栏干殊可凭欸乃一声烟水上半江残月收鱼罾  

琼花观  

此地飞琼曾驻车当时偶落九还砂素香颗颗无人拾一夜东风吹作花灵根元自神仙手人间那有花为偶我来空见无双亭花根花叶俱无有仙亦难凭千载后不如随寓倾樽酒  

过西沙访田希宿  

风雷一夜相驱逐天瓢翻雨轻珠玉晓行西野尘不飞千顷水苗相映绿田家处处起炊烟麦饭飘香出茅屋停骖试问隠君家为指前村栁溪曲  

途中  

翠谷发轻籁翩然动逺思马投归路疾云起故山迟落帽何曾顾到家犹未知固应山鬼笑亦任野人疑  

登永禧寺  

独步斜阳在清风满素襟小亭依涧曲一径入林深幽榻渍花雨晴窗印竹隂坐来沙鸟狎久已忘机心  

谢元卿养病松山慕还丹因寄  

忆自松山别于今己十年旧游悲作鬼新雨拟谈仙药灶烧残叶嵓扉掩暮烟红稀林渐瘦须避朔风前  

寄于清流  

飞鸿何处去好为报平安驱虏中原易忘情一念难振翰思逺举燠爪愿生还谅在丝萝好终能照肺肝  

新店遇雨  

滴滴鸣秋雨孤篷夜不眠明灯留永夕暗叶坠残年茶乳香翻雪松煤泠泼烟世尘疑脱尽瀛水更谁仙  

游徐氏南庄  

路出南郊逈诗懐渐觉幽迳苔分绿细园树缀红稠鸟语山楼午风生水槛秋忘机鸥便狎不道是君侯  

二  

拂石池亭上薫风暑葛轻帘通霏翠涧泉送浪花鸣游屐初分乐诗丸未了盟卜隣何日是相与濯尘缨  

芗口  

万仞羣山下萧然一小村云根余地少霜叶堕林繁野水遥通舫青山正对门主人能下榻连日得幽论  

宿西墅草堂  

西墅雨初霁清和爽客情山泉触石碎林籁落风轻古壁鸟遗迹晓窗鸡应声荀家多士在灯影烁奎明  

赠别罗子应  

问舍知何处相随可作隣林鸠鸣正拙蕉鹿梦方新异姓有兄弟忘形无主宾临行不能舍山雨亦何频  

游灵谷  

十里松隂路青芬扑马头山门迎梵乐水曲泛仙瓯南国无双寺东风第一游可怜梁武墓荒对宝公丘  

又  

缥缈白云深幽欢试共寻荳华分片玉松餠嚼团金花落春无语山空谷有音竺谈防未透猿鹤却知心  

留别友人  

邂逅清溪上萧萧秋雨前松萝有佳客杞菊共芳筵不作江湖气毎抛文字钱何时遂归志同泛米家船  

游阊门二首  

一夜芙蓉雨溪肥正受舠巾袍明水石鼓吹蘅臯破雾开阊阖乘风度剪刀好山随处防杖屦不须劳山吹晓收晴双溪夹镜明燕头刚十里牛背是初程滩杂歌声碎舟摇舞影轻神仙开水宴鱼鸟莫相惊  

寓内侄汪肃夫书屋  

展卷风檐下悠然兴味长蟹花浮茗乳蠧粉落芸香得水知鱼乐衔泥笑燕忙角弓聊赋罢夜雨耿秋堂  

航隠  

万里江南客浮居似小航对鸥闲把钓隔水聴鸣榔龙去风云泠春余草木香逃名终不得身已近清光浴佛日南山书院篁墩先生与道人谈  

庆罢只园紫气赊偶逢仙侣饭胡麻隔林清昼闻啼鸟满院苍苔覆落花盛世岂应长赐玦达人方欲逺乘槎悠然话到无言处几树残阳影欲斜  

池河七里滩登防小步  

乡心渐觉诗情好寂历疎花逸兴多两防幽禽频狎客满溪明月不惊波放懐一路寻佳菊乘兴三杯试浅莎豪气归来倍畴昔凌秋阔步更髙歌  

夜雨漏屋移牀  

茅屋春晴破未修夜来新雨漏斜沟疎声滴滴鸣藤簟秋思萧萧满竹楼病骨怯寒癯似鹤谋身无术拙于鸠移牀尚可留髙卧多少萍踪水上浮  

山驿次典史谢君韵  

江左风流旧擅名长裾趋幕本儒生偶防白雪殊相慰不负青山此一行茗碗月来团素影柏厓氷断碎寒声小桥况与梅花近诗句因君分外清  

吴定夫久客岭南以诗寄之  

别久全忘话别时长年春草负归期半窗凉雨惊蕉叶几度炎风熟荔枝衣锦自应夜色囊金谁肯滞天涯倚庐人在君知否望断蛮烟髩欲丝  

江左邱惟明访余万山草亭  

一椽深隠翠微间客至相延只防山林鸟向人如答语野花临水若为顔饮同文字真成乐逺托丝萝可遽还更摘雨蔬供夜话不妨聊共白云闲  

鳬溪口山游偶成  

雪痕消处碧参差新霁登临逺更宜鸟立霜枝栖不定马临氷径步应危竹冈遥指胡公墓麦陇犹传佛子基莫笑停骖成久坐爱山宁费买山资  

腊月廿八日抵家  

风雪飘零忽到家琴书犹是旧生涯休草屦为名累且颂椒盘度岁华老鹤趋庭还认主寒梅绕屋正开花北堂况复逢初度一曲长生宴紫霞  

适闲为朱升伯乃翁题  

辟野湖山绿防繁年来懒出草堂门卧聴白鹤鸣松露起拂青铜照枕防清昼花间棋一局晴沙鸥外酒双樽髙情直想羲皇上世事从人晓至昬  

金陵送汪以正归新安  

秋水碧梧风露清隔年桑梓动归情青山路出龙湾树白石江临虎踞城回首真成云鸟散照人偏喜水天明文章已得调羮味足慰天涯老友生  

奉送大司冦戴公归祭  

老臣为国受君知如海恩波岂有涯贵极欲归谁不愿功多得请自非私旌旄祖道来千驷桃李春风愧一枝无限晴光照行色故人猿鹤多时  

与王兵马道旧兼话别  

弱龄风雪暮江湄一别星霜几度移京邸相逢不相识客懐成喜又成悲谩因楚节分香黍还拟钟山剪绿葵夜雨袁杯须数把鴈南应是北征期  

泾河登防过营屯  

北风三日为谁生一棹归来拂浪轻红日半山迎晓眺白云随地逐秋行隂屯细栁营门旧声绕平林牧笛清却忆边庭烽火急不知何日罢胡征  

徐州忆别  

黄尘飞扑鬂鬖鬖逺道苍茫甚不堪独喜西风来枕上双吹清梦到江南碧天连水帆孤去绿树惊秋叶半酣明月故人千里共芳樽两地影相涵  

壬戌秋南还阻风  

逆浪回帆忆去秋苇芦汀港我曾留一帆风雨仍前处满眼江花感旧愁赤壁良辰无客赋青山落日有仙楼烟云变态多殊状却付渔罾次第收  

江云于我本无期去客相看有所思天外飞鸿归欲暮芦根维棹坐移时幽分白鹭双洲景闲补黄花九日诗谁到桑干始愁絶隔江烟栁便离离  

殷家会舟中即事  

雁声何处堕吟边午夜西风霜满天两防残枫红欲雨一溪寒玉碧生烟湍穿石齿秋光浅径绕峰头栈势偏貂敝归来书画在风流谁笑米家船  

席上赠凃司训  

正探春风满绛帏浥尘新雨复如丝石林流翠巧当座花径飞红漫入诗久宦巳全谙土语髙谈真可解人頥酒酣莫讶归途晩江右风流我愿师  

送惟髙还江左  

小饯蒲汀对竹开青青万玉照离杯春潮此夕催初发夜雨何年卜再来十日溪云惭我主六桥湖月拟君陪东风定趁桃花浪先过孤山一吊梅  

初秋小雨  

暍暑侵人将奈何忽聴疎雨送秋过骤惊珠玉应无价暂响梧桐恨不多凉意顿来生夜榻湿云犹未舍晴萝何当三日池亭上饱聴萧萧打绿荷  

芗口道中  

到处天公有客情晓来残雨又收晴春回淮水层氷破风便江帆一羽轻屈指昨当闻去信门应已定归程嵗除预喜团圞守灯火逾前几倍明  

次韵罗子应访予道中之作  

十里冲寒到石闗兴髙真不畏途艰竹边旧辟云三径松底新分月半间穿圃活泉通小院鸣春好鸟破幽山孤居政少能吟客愿解尘缨濯涧湲  

书院牡丹一株先大父手植者往年开花只四五今年盛开十倍甲子嵗也  

离迷云锦乱成堆却忆先人作意栽一树春当千树看百年花倂此年开风流有待应谁赏富贵无媒忽自来不怪众芳甘北面嫣然国色本天裁  

次韵程地官时昭风浪之作  

风雨停舟江曲间此时诗酒可相悭青山雾隠疑无地白防潮生已没湾鼍鼓天桴扬水阵蜃楼烟市拥银山竒观正喜开心眼可作寻常游子顔  

西湖重游  

一晴山水倍争竒晴雨湖光信两宜但觉镜中浮态变不知天上画船移楼台半出蓬莱世花栁全非歌舞时试问苏公堤上月风流今古几人诗  

有客约会齐云岩  

知君脱屣上丹台扶策东风我亦来随步烟云浑莫逆近人猿鹤更无猜半空怪石如涛立几处飞花作雪堆幽抱自怜无与共追寻何惜蹑崔嵬  

正徳元年仲春朢日  

春转南郊布谷啼太平天子试新犂龙耕芳野明金跸犊輗晴莎快玉蹄百世菑畬方告事九重山衮亦沾泥杯称万夀东风里凤辇扶归日未西  

送陈大尹世用之任莆田  

五云天上拥星郎墨绶朱轮出帝乡百里羡知民秀地一帘闲坐国清堂莆中锦色争春丽花外琴声带雨凉还拟清风明月夜翩然飞舄到朝廊  

观荷花偶成  

仙子娉婷向藕塘娟娟临水弄新妆三千粉黛应无色十二栏干徧有香浄质红尘元不染翠盘清露每相将碧筩我欲分芳味醉厠氷壶枕簟凉  

春日登永宁寺山亭  

林杪烟芳亦巧寻一亭元据最髙岑繁红下界人争踏幽翠上方尘不侵雨后苔防封径浅行边鸟语出松深南郊登赏无逾此更对山花次第吟  

题手泽遗思卷  

寂历寒花尚满篱仙游何处负归期秋林不起寻诗杖夜雨空添洗墨池半箧香芸余简牍百年流水冷桐丝有人为袭生前物寂寞空山鹤自悲  

除夕寓维扬  

短景已从今夕尽相逢莫厌酒杯长斾留萍水多豪客宴集椒盘半故乡石鼎篆浮青缕细银釭花逗紫茰光催行何处寒钟早人迹桥边未破霜  

人日过宝应寄时献  

新年又度七朝昬消得淮南酒一樽江月载来帆有力湖云飞去镜无防对鸥灯影渔归浦隔树风声犬吠村客次偶逢鸿雁便题诗遥寄越王孙  

济南道中  

万里迢迢吾自来不辞青鬂着黄埃野无啼鸟春犹早村有鸣鸡午正催栁色欲黄微逗蜡麦防初绿浅如苔东风曲阜平沙路驴背敲推亦快哉  

静海寺小山  

何处飞来小玉峰空惊平地出芙蓉岩松有韵鸟相和石洞不扃云自封摹景挥毫多让客遇山留劵毎输侬增竒为指峰前后拟结孤亭备万容  

登清凉寺  

贪竒偶到翠峰头分得僧家半榻幽三月去年如隔昨四人今日复同游苔花石背传衣在泉玉山腰作带留斜照射林烟欲合笑谈犹未了壶筹  

读黄山图经  

正兹迢递忆乡闗偶向图经见故山僧洞夜寒灯未灭鹿原秋老鹤初还汤泉不火烹烟外风瑟无弦奏树间二十四溪香水碧何当乘月弄潺湲  

赠别  

渔笠沙边雪半消石城寒抱水遥遥偶因出饯临松阁又见分春到栁条诗卷却惭赊隔嵗离杯直欲永今朝分擕更纵江干目鸟外孤帆越夕潮  

重登灵谷寺  

境僻纎埃自不侵方盟三载喜重寻灵泉幻出厐眉逺宝塔移来蜕骨深笑客林花如识面避人江鹤未知心泛觞且醉松根曲聊与山门续旧吟  

长干纪游限韵  

昨夜西风掩雨寒晓乘新爽度长干迎人渐觉青山近避俗谁开绿野寛鸟外天涵秋水碧马头风逗木犀丹盘桓竟日无尘境幽翠纷纷不尽防  

夜酌彭源石桥  

驾石初传水上杯披襟消得好懐开深山本静夜逾静明月欲来风亦来灯火云中疑海市笙歌尘外醉瑶台人间画史应难写直付诗翁次第裁  

邕州感懐  

莫唱当年苦李吟偏留此味到于今五花洲外双愁鬂百粤天南万里心何必对人论曲直自难与世共浮沈纷纷从此遥相谢归去黄山不可寻  

汪子伦邀饮南陵西郊  

一樽休惜十分倾铜柱相逢万里情愚处溪山多改姓醉时文字颇知名紫檀槽滑新莺细金缕衣翻小燕轻风月老予消未得不妨呼子作殷兄  

退斋为汪益新作  

平生懒着祖生鞭老卧闲云向石田山雨自深眠犊草溪风不动钓鱼船幽萝小院延寒月疎栁晴洲送晩烟却笑畏途争进者几人曾读退斋篇  

游作游舠为鳬溪之游  

济川无梦亦无心合与渔人共陆沈小作兰舠缘客步并浮茶灶为躭吟矶痕朝没湍声小山雨夜添溪永深从此不须劳杖屦鹭沙随处快幽寻  

五月五日舟游  

舟行又喜得新潮昨夜前溪没渡桥靖节身闲惟欲醉湘累魂醒不须招蟠龙石上云长暗战马滩头迹半销何幸圣恩怜病骨放归烟水乐渔樵  

茅山东下云间访吴黄洲漫兴  

十尺葭帆一叶舟偶乘佳兴问黄洲朝随雨度锡山脚暮与云栖吴水头俗客生涯无处尽痴人公事几时休三茅道士都防透横笛双吹过虎丘  

云间载酒观九峰偶成  

一樽萍荇共佳朋桑梓他乡乐可胜葅爱金酥分晓露虀便烟雨捣香氷越头老客惭初到湖面好峯俱未登十里棹归歌吹晩重烦洗盏更烧灯  

舟过嘉兴吴邦石邀饮寓馆出婢菊花侑觞  

典得鸳鸯湖上花就将湖水沁铅华如何芳誉从陶宅却把秾妆比魏家红掩樱桃歌扇小翠拖杨栁舞裠斜醉防知何处应逐行云过客槎  

登上方寺因过姜氏花园  

竹西应是最髙峯平见金山出水中地下有泉通蜀鉢人间无梦到隋宫一时诗眼新如洗十载尘心旧已空野宴偏怜堪画处白头扶醉踏花丛  

游白塔河视通江牐碑有感  

帆樯步望中多白塔谁连古运河通塞世途纷类此废兴天数近如何颓垣败瓦芜官驿落日孤云起牧歌我与残碑俱弃物宁须感慨更摩挲  

送疟鬼  

卧病山中雪又残廿年铅鼎未成丹脾愆正想水符急腰瘦谁怜金带寛寒燠或云元有鬼兴居却幸已无官青皮白术聊相饯好去幽林啸月寒  

游问政山二首  

老脚行山不用擕登登渐觉白云低陇头仙冢眠春犊树底人家唱午鸡入画逺山青半出铺茵细草绿初齐归途谁遣桃花笑醉倒山翁已似泥  

每逢佳处便开尊终日身当草树繁游幕板催歌屡响行厨烟续酒长温松根云断忽无路竹外山回又一村随步换竒吟不逮纷纷淡月已成防  

喜俞子荐至  

落尽莺花绿正浓一樽林馆喜君同瓦盆新麦炊香白金鼎灵铅发秘红诗负云山长作劵钓便烟渚懒收筒相逢不说当年事十载邯郸梦已空  

鳬溪舟游  

去年多病负游舠此日身强兴觉豪挝鼓乘春开水宴饤盘随处采溪毛衰荣己付春婆梦醒醉都忘楚客骚却笑棹歌传皓齿一时翻入紫檀槽  

又  

水花争恨识君迟两载相期酒一巵到此风波不生处政余行乐自由时扁舟野服人如画落日烟汀景是诗却悔当年归未勇急流犹或笑吾痴  

宿汪夀甫别业拟乘旦游石桥岩  

行尽白云山更山那知鸟道费跻攀相期造竹初非径作伴寻幽只是闲趣在醉翁杯酒外诗来梦佛翠微间明当破雾先骑鹤直度龙岩蝀石闗  

观石桥岩  

一见谽谺思己飘小山丛桂不须招泉边林下有予分天上人间无此桥怪石横空飞彩蝀长松终日弄洪潮分明自是登仙路谁道蓬莱隔世遥  

北泉下曲水池初成桃谷陈汝谦王宗道适至  

昨夜薫风来亦竒为予吹送北泉诗钩帘正卷西岩雨洗盏初传曲水池好鸟有情频噪树幽花无语欲辞枝须知脩禊寻常事何必兰亭上巳时  

北泉亭与仁峰翁赓和  

白龙挂壁一千尺洒落半空珠玉青小阮似知回俗辙北山先为筑幽亭梅边有句输君唱泉外无声惬我聴冉冉光隂如过鸟不妨闲月一寻盟  

陪云坡访友人不至  

雪消溪水绿痕痕度却南村又北村莎径残烟穿午淡栁堤新霁转春温过墙花影斜侵座隔树禽声碎满园数问主人来也未手谈残局已黄昬  

留刘医士为予治咳及疥  

老扁乘舟将欲发棹歌声响石门滩谊髙不取千钱易嵗暮相留一日难霜骨夜惊鳞甲起枯肠时咳玉珠残病躯舍子堪谁寄莫厌蔬盘烟雨寒  

夜酌东山十二台  

佩环飘下月黄昬疑是罗浮梦里魂隔树不争金缕响满身花弄缟衣防擕来天上闲云浄飘落人间笑语温十二瑶台都醉徧东山此夕可同论  

郡守张谦庵公以异议调守杭州赋此寄之  

﨑岖五马踏晨光风雨萧萧出紫阳益觉浮名真梦鹿空悲世路漫亡羊西风鹤影随云逺落日滩声带雨长谁道杭州非郡淳安元是歙东乡  

饮黄志胜半山亭  

偶来山半一开樽曲径斜通老石根髙起楼台尘外世俯闻鸡犬水边村野花树树酣春色好鸟声声破霁防十里归途防欵叚不妨明月近黄昬  

小藕湖游  

两防初闻响棹歌一时观者满湖坡空中箫鼓延仙客镜里楼台见影娥白石雨晴云有态绿杨风细水无波停杯试问船头月赤壁之游更若何  

饮叶思馥别业  

红药临阶向午翻北山初识石林孙便呼猿鹤随笻影定许壶觞湿袖防野水拖云来竹防麦风吹雨浄花村洞箫一曲青霞外不觉松根坐已温  

郡守留公改淫祠为东山书院邑尹藻塘洪公落成席上赋此  

扁舟昨夜雨中回闻说兴贤太守来要与衣冠崇俎豆直披荆棘起楼台修文不愧梅鋗业制锦还须子产才老我秋山亦何幸登临先把落成杯  

又  

此举元来两得宜梁公徒解毁淫祠半山一变修文地双涧俱成洗墨池窗下传心鸡或悟水边得句月先知纪勲何用磨崖石口是人间不断碑  

次何别驾九日登青萝岩  

西风吾亦欲来游可遣黄花笑白头两屐直跻萝岫月一杯还酌乳泉秋山公未试五三斗坡老先输千百筹明日何妨重订约更将诗酒破林幽  

径造程克明池上二首  

闻说习池风景好三年前拟一登临偶因送客乘髙兴径造为君续短吟石镜双分秋水浄瑶林四合午烟深花边凉吹时生座不道人间有暑侵  

舣舟鸥畔踏晴莎直造溪头有竹家坐爱池鱼牵断荇闲防野鸟啄残花吊醒未试端阳酒洗渇先尝谷雨茶园主不知瀛客在叨叨只管讲南华  

四月四日予生朝墨泉作麻姑仙图为夀自题  

退居斗室陋于蜗借问如何度嵗华皎皎杯分天上月霏霏句觅水边霞无人相挈拾瑶草有客闲来弄墨花怪底麻姑春满瓮一时擕到野翁家  

城西野宴  

个中那有暑相侵消得青松几树隂云拥玉山横草细风传金缕出花深巗鸟昼闲频唱和水鸥天逺自浮沈一声长啸千峰夕碎月满滩秋满林  

登太平兴国寺  

偶出林栖到市廛不禁双耳聒蛙蝉直来古刹披云外少卧寒滩碎月前天上已传嘉靖诏人间会有太平年野臣际此情何极愿与毗那祝舜禅  

二  

三宿山门百虑忘闲身真落竺西乡坐当十寺烟霞胜行纳五溪风雨凉自拨筠炉烹茗浄手持松帚扫苔荒萧然云水谈禅处不道苏公是借床  

过妙法寺  

读书三十年前路此日那堪载酒来佛骨欲超终借火诗龛可惜亦成灰一时旧雨人何在满地春风花自开劫劫防来真是幻不如随处把芳杯  

宿闵时遇别驾草堂  

移来盆翠似云屯曳杖何须更涉园四坐凉隂分树色一帘疎雨湿花防深宵疑卧山林寂清昼喜闻禽鸟喧此地正堪吾子隠閙非城市泠非村  

登斗山平  

曲径﨑岖降复升幽寻忘却步伶仃隔林霜叶如飞雨负郭斗山疑落星洗眼尽多云外画醒心犹欠竹间亭园丁却解归来意为我闲谈种树经  

仲秋游鳬潭  

秉烛何妨作夜游百年光景类蜉蝣坐分幽乐当清世影照寒潭半白头杯进紫霞空汉露弦飞金缕压梁州归来溪棹己成趣不羡武陵湖上舟  

鳬溪小墅杂兴  

偶逢渔者话移时坐爱平莎浄若筛溪鸟水寒眠岸早松云翠湿度山迟因诗称圣人应服以酒号仙吾不知独上髙楼问明月可禁遐思绕天涯  

寄太守李本贞同年  

笠簑已作钓渔人不受车轮马足尘薄尔丘园惟守旧老于文字尚贪新向怜得郡八千里兹幸还家十二春三百同年鱼雁杳江湖迢递梦难真  

闲适  

世故于吾一不经寻常懒出醒翁亭敲诗林际忘长夏扶杖花前具老形邦国何曽禆气力户门犹沐减租丁却惭疎野无由报但仰辰枢祝圣龄  

宗丈一之池上槛成  

栏干十二正相宜共向芳池酹一巵花底谁教红袖倚镜中微笑白头窥歌声绕屋尘初拂舞影凌波水不知留句他时传故事风流未减习家池  

春日登芝山吊水晶宫客汪廷器  

王孙何处去不回依旧山亭面竹开幽径风翻花作雪野塘春入水如苔乾坤转眼成今古猿鹤多情自往来一曲楚辞歌调苦雨前空洒紫芝杯  

韩溪为汪世亨作  

韩溪溪水碧潺潺上有葳防草树闲云影半林迷雪屋书声午夜出楂山时分桂粟聊供俎续种梅花别作闗只有渔樵能认路更无人识老蟠顔  

十六日张元涣置歌舫邀游虎丘  

莫道归来不是仙佳山到处有闲缘悟经未勘生公石啜茗先尝陆子泉画在穿云笻影下诗成落涧雨声边游人不尽登临眼犹费鹅溪买绢钱  

小酌天平寺  

老僧住此亦多年为指前庄是义田竹簉且停萧寺雨芒鞋方湿古祠烟西岩不楝生成屋北斗量金无价泉日暮欲观俱不及重来拟徧白云巅  

次方子澄韵  

镜山老去复何为黜陟人间总不知吟啸峰头应有分往来江上亦无期菱歌扇底风生面柘舞台前月满巵逺水孤云谁是主可将酩酊为君辞  

望仙桥未登遂访予鳬溪小墅  

辟径初成迹未通茶烟深防小庵空何缘天上青云客来顾林间白鹤翁司马东蒙文更雅杜陵西蜀句偏工长才类假江山助游兴知君未易穷  

登天池寺  

登陟谁云蜀道难峡猿到此亦愁攀每逢絶壁惊回栈何用层云更作闗暝色已封千壑雪磬声遥隔几重山仆夫为指灯明灭应是毗卢竹间  

文殊台  

小庵分榻亦悠哉泉渌初传第一杯谁把怪松留画本自平生石作经台巫云挟雨将寒至海旭迎峰送霁来分付山灵防铁櫂他时还驾上蓬莱  

闵川幽居  

欲问程子居白云溪上是来往不逢人但见闲鸥起  

视水渔歌  

一涧小如视潺湲足清弄何处棹歌来忽惊沙鸟梦  

隔峰岚气  

岚光近若无逾逺防逾好倐忽霁华开峰峰浄于扫  

珠溪寺与汝信夜话  

日沈花影收客散歌声歇夜静水边楼相将弄明月一灯相对青幽话遗世故坐久不知更虚檐滴寒露人生纵百年世欲那遽了幽梦正悠悠僧钟破山晓  

聴雨  

萧萧山寺雨十日足幽闻益见中年味淡于溪上云  

野兴  

来往不逢人防帻幽林下雨卷前溪晴渔竿正思把江栁风萧萧晓烟横翠黛何处双雁来呌破秋云碎  

题画小景  

何人结屋倚松根一片凉云午作屯我欲相期来避暑薫风时聴翠涛翻  

晓发遇雨  

久霁残秋暑尚侵出门凉雨忽骎骎山尘不动溪莎软一路松声送醉吟  

晓度松冈  

白云无数锁青山山下肩舆趁月残忽上万松崖上防青山更出白云问  

题画小景  

半山残照明秋水一径清风吹落花林杪鸡声烟外艇不成村落两三家  

寒飘雪色余千嶂冻合溪流接两涯何处行人迷去路山亭恰好见梅花  

梅花镜面  

一夜朔风三尺雪纷纷无复竞红尘独有孤山仙子在玉顔那改镜中新  

石溪斜出氷条小谁着疎疎雪里花明月无心淡相照却移清影过诗家  

栁枝词  

不唱六朝杨栁词繁华过眼已多时于今杨栁非前比无此繁华无此悲  

挽钓隠翁  

带夕蝉鸣疎栁斜溪光鸥外淡晴莎夜深明月无人钓落尽西风白藕花  

与客观画  

话忘清窟夜迢迢灏气通林暑气消移烛画屛秋更别西风吹雪到芭蕉  

赠王徳敷  

一灯曾寓客窗寒青眼惟君作意防为别十年今始会渇懐倾倒坐更残  

留君夜饯水村寒折赠芙蓉共醉防正是不禁离思苦月明南浦雁声残  

题方廷实画海棠白头翁图  

纷防微受醉防侵娇倚东风似不禁却笑白头枝上鸟惜花犹有少年心  

巢父洗耳图  

一闻尧语如相凂急向溪头洗耳频莫道巢由至清者饮牛还有上流人  

过北庄忆黄菊圃二守翁  

晩林随处可停车野径寻诗向夕斜忽忆去秋人不见那禁清泪洒黄花  

清溪曲曲树依依几处炊烟起翠微矶上不闻渔父唱石塘秋水淡斜晖  

夜宿休宁丁氏春草亭  

西风吹落月华残芳草留春夜不寒一曲玲珑聴不厌主人重进雪霾盘  

## 石仓历代诗选卷四百七十七  

明　曹学佺　编  

明诗次集一百十一  

程銈【`字瑞卿永康人`】  

次停云  

飘飘凉风蒙蒙烟雨六合沉冥孔道云阻幽林适情髙朋时抚静言兴思寤寐延伫  

凉风飘飘烟雨蒙蒙六合沉冥孔道如江良朋擕壶饮我南彼美君子去此奚从  

野有嘉木郁郁敷荣美人萃止惬我初情初情允惬驾车宵征矢心偕往以慰平生  

岐有鸣凤集彼梧柯瑞醖九苞好音谐和谐和好音览徳居多吾道已矣怅其如何  

次丁柴桑  

有客言迈有客言止达游明庭隠卧蒿里永保厥终亦既淑始  

筮仕棘林驾言所由于观于乐知我心忧心之忧矣徳誉孔休位不嫓徳去此何游  

次归鸟  

瞻彼髙鸟清晨出林近息台端逺憩丘岑含哺厥子劳酬素心呼类悲鸣秋云凝隂  

瞻彼髙鸟于鸣于飞翺翔九霄斥鷃依依榆枋而栖饮啄而归我弃云衢云衢我遗  

瞻彼髙鸟晨林徘徊一飞刺天谁复幽栖天路求友髙空或谐宇清气淑眷眷永懐  

瞻彼髙鸟栖栖霜条凡禽莫窥整羽肃标一飞戾天鸣声交交尔亦胡为下上忘劳  

次形赠影  

乾坤运大化气机无停时飞潜与动植一气感通之人为万物灵槖籥埋在兹堪嗟运数促聚散殊无期大梦忽复觉独往何所思空遗身外名言之每凄而苦无速化术自任了不疑愿君勿相外浊酒醉不辞  

次九日闲居  

东篱有佳菊采采乐吾生无酒斟以酌对此空负名逢时忽九日天字清且明花枝濯露色鴈鸿厉秋声悠悠持物变何以御衰龄恻恻当世士有杯不得倾委志谋声利甘心慕轩荣纵懐难强制尘网易情安得从角里鼎鼎丹砂成  

次归田园居  

生平慕闲静雅志在丘山辞荣归旧业忽忽十五年落鸿依故渚潜鳞恋深渊循径寻东谷植杖耘南田幽篁六七丛茅屋三两间寒梅发墙角细栁舞堤前苍松停暮霭芳草漾晨烟月浸书幌内风来桂树巅笳鼓清宵逈长歌白昼间床头新酒熟一醉任陶然  

其二  

解组卧幽谷山居鲜轮鞅朋来有余乐心定无俗想松下黄绮逢轩前白鹤往昼静人事絶夜寂道心长道心日已长灵台日已广天衢任往来那复迷榛莽  

其三  

投簪入深山林泉谁与娱日日擕童冠缓步寻郊墟去去山北路望望村南居种菊尚三径栽栁亦五株葛巾任萧散轩冕胡能如欲寻鸱夷子散发沧洲余古有速化术此语竟为虚千年既成幻一笑终归无  

次游斜川忆旧  

余年未及艾荷恩东归休山中鲜朋侣日与鹿豕游忆昔去蜀时放舟在中流履险过三峡轻生等浮鸥行行余六月恬恬归故丘忧时心欲折谋道人寡俦结屋方岩下弟兄聊劝酬视昔更思后可复如今否我生难百龄曷懐千嵗忧俯仰茍无愧身外复奚求  

次乞食  

我昔游金陵飘飘何所之侧身入西天险道讵能辞滟滪巴峡水真如天上来进棹节金鼓有酒忘倾杯喜无垂堂愁时和渊明诗观风六七载每惭袜线才圣明许归隠朋旧时相贻  

次和刘柴桑  

美人别甚久相望何踌躇君去登华要我在山楼居暌隔三十年谁复顾寒庐握手黄金台侨寓钟山墟思之情耿耿起步绕甾畬世道日凉簿漠漠忘劳劬弱女以相归愆期有待无讵意成中道缄书亦渐疎人生贵适意营营何所须修短终归尽富贵浮云如  

次王抚军座送客  

秋容正凄淡万彚日腓腓栗烈气南肃飘飖鴈北归荒砌寒蛩乱高树鸣蝉依沧浪暗有约汀洲愿不违寂寂花枝冷翛翛木叶悲晨游逢胜景夕照明余辉荏苒天山逺依稀塞路迟征鞍欣未驾脱颖仅如遗  

次和胡西曹偶阅书有感  

流光复初夏脉脉起南飔入面添新爽穿花射客衣朝霞生霭□夜雨散霏微依依溪畔栁灼灼园中葵岂不媚时节凉秋溘以衰感物中心热幽懐且一挥时至勿矜速运去勿嗟迟扰扰世情子百年为尔悲  

次从都还阻风规林  

薄游西湖曲仍恋故乡居近可展亲墓时以舒友于夙抱四海忧留滞东一隅行行隔天涯蹇蹇畏修涂落魄卧云野清梦绕江湖静聴鸟声乱闲防花影疎勲名昔未足光景此有余窃比山中僧朝贵焉能如  

次懐古田舍  

仕本为行道君子岂无贫贫者志力农终嵗劳且勤躬耕圣之事而况于农人亩尝忧国食旧还思新东作望西成四农自欣欣俯仰既无累行止讵迷津出入常相友水火慰比邻含哺击壤歌允矣无懐民  

次西田获早稻  

民以食为天有获昌时端人秉耒耜业而以求饱安东作茍不勤秋成何由观日出兮乃作日入兮乃还暮秋冬之渐霜气早凝寒农父良独苦终嵗恒思难一身不任劳一家总系千所以浮惰子俯仰无欢顔君民曷并耕忧乐本相闗籍田崇三推朝野咸嘉叹  

次下潠田舍获  

闲居深树林省敛北山隈俯仰各有托但愿副所懐秋来望西成四农庶和谐家家易田畴晨兴聴鸣鸡陇亩傍溪源灌溉何萦回年登闻饿殍困踣啼且哀入事常如此天日何由开所以沮溺辈四体弗敢頽亦有鹿门翁守耕志不乖尔农聴吾言妇子常安栖  

次饮酒  

达士恒任命局局将何之渊明饮酒吟不为饮酒时悠然而自得性真写于兹吾见茍不早徘徊空自疑决策事柴桑忧乐勿相持  

又  

五十田园居适我遗世情但求心无愧岂欲隆虚名覆车戒往辙直道任平生清光白驹过浮生飞鸟惊天道有消息宠荣忌功成  

又  

紫燕防青泥绕林双飞飞一朝入华堂喃喃鸣声悲徘徊如不安栖栖转无依去去山人屋茅檐和日归低回营宻巢哺雏雏不衰秋至别主人明年愿勿违  

又  

垂垂篱畔菊九日何英英翫之不忍采徘徊自多情坐对抚一觞心怡还自倾醉卧东窗下林间一鸟鸣陶公邈千载胡不同其生  

又  

独松秀万木郁郁含芳姿因感君子操众卉空标枝寒防垂逺陌过者咸称竒呼童拾松子食之欲何为将擕赤松翁脱此樊笼羁  

又  

君子依于仁如何旷安宅鼎鼎宇宙内种种皆陈迹凤鸟不复鸣人年不满百园葵初扇红吾鬓忽垂白寄言尘中人流光诚可惜  

又  

幼学逾弱冠圣道茫无得渐至知命年犹恐惭不惑方仕若好胜历世情已塞任重徒有懐躬耕在乡国心事属儿曹端居正黙黙  

次述酒  

重华御皇极休誉絶前闻至仁流天地宁以夷夏分南封春拱日北阙晓瞻云玉勅颁新国星轺贲旧坟临朝敷大道聴治及清晨金水鱼龙化天闲豹象驯元首光天徳羣臣奋致身乾坤呈徤顺夙夜则恭勤郊社新分祀华戎戴一君瑶琴发遗响玉调奏南薫文徳能来逺羣公素尚文边尘收漠北捷报出临汾明良欢衎衎宴会乐纷纷率土称元后皇天日鉴亲一朝光典礼万代庆明伦  

拟古  

郁郁冈上松盈盈堤畔栁折栁赠君行期与松同久天涯有孤客为我平生友思之怆不欢髙歌对尊酒百年能几时别离徒自负愿言强加餐矢志酬髙厚令徳亮可传荣名竟何有  

秋菊满荒台九日花堪采不采出门去归来容色改行乐当及时桑田变沧海衰鬓忽垂白韶华岂相待营营竟无成日迫空嗟悔  

杂诗  

金乌出旸谷白兔升东岭两轮互往来流光奔电景时和天地交气肃星河冷寒暑倐代谢昼夜短复永嗜酒勿尽醉顾形空负影人生不行乐隙驹徒驰骋不观声利徒扰扰胡能静  

又  

嵗月不我与人事巧相迫幽篁发新林绿苗盈旧陌两颊不长红双鬓忽垂白行行六袠余去去路恐窄天地本逆旅吾身真过客但落形器中终当返故宅  

又  

浩然归旧隠生计在农桑如何忽云逝虚堂委糟糠静坐惨不欢惄饥非乏粮隆寒身不温盛暑困骄阳抚衣余旧缕对几一何伤依依情靡及盻盻天一方徘徊终未释聊以慰清觞  

又  

辞荣理旧业洵美非一端松菊时抚之星霜十五迁舒眺东山岑独酌西岭巅采采紫芝英逍遥适所餐悲感寻归路慷慨结前缘谅哉有真乐为和归来篇  

又  

郁郁古木茂凄凄晓风凉白云满岩壑落月明屋梁飞鸟恋旧林游子思故乡回首怜朝露拂衣戒履霜抱此百年虑悠悠天共长  

咏贫士  

富贵荡人志安得居蒿蓬俯仰观鸢鱼泼泼见化工举世乐行义动慕汉鲁龚巢由与夷防隠显趋不同君子素位行何心计塞通所遭有险易此道长相从  

次咏三良  

三良百夫特贞亮古之遗同气咸一徳此道何其微行事虽莫稽秦穆爱匪私出入相股肱晨夕侍轩帷谏行而言聴心孚谊不亏百年生有限之死矢同归厚恩终难报治命焉可违君没臣俱逝事异古所稀临穴自慷慨惴栗诗人悲至今歌黄鸟琅琅泪沾衣  

次读山海经  

山髙草木茂海深罗网疎鱼鸟生其间游息如故庐闲居颇无累爱读山海书动适耕耘会静憩柴桑车瓮头酒初熟独酌无肴蔬日月互推迁消息吾与俱一览尽物理良契静者图人生不为乐俯仰欲何如  

次挽歌词三首  

生死固常理何修亦何促人禀命于天在数巳定录气散魄飘飘空形入窽木朋旧抚棺哀儿女仰天哭善恶无由见晦明不自觉仅遗子若孙讵知荣与辱丈夫生世间何苦不知足  

生前苦无酒死后空满觞白云坟上绕啼鸟坎外翔牲肴陈荒丘朋旧哭草傍有口舌不转有目视无光昔在华堂居今弃草露乡永作泉下客一杯土中央  

草色白皓皓木叶落萧萧枯形寄空木移置出荒郊清夜猿声哀白日马足峣寃鸟啼古树寒露滴霜条一入黄泉扃千秋不见朝千秋不见朝贤达其奈何济济送殡子逐逐自还家妻儿不能哀乡井亦浩歌死去无生理体魄归山阿  

次聨句  

鴈阵回衡峰衡峰髙不极瞻彼寒栖鸟感之长太息大鹏因风抟扶摇九万力望望天南游云霄相整饬四顾沅湘外髙举嵩华侧上下絶尘侣翺翔生羽翼皜皜秋空浄天水同一色寰区观化理无然起皇惑  

大王峰  

我生赤松乡遥想武夷迹挂冠不出门空负山水癖卧聴百鸟喧吟对一溪碧秋风忽乘兴擕儿谪居客度岭入崇安虚空闻铁笛坐观天柱峰半腰云气白  

会仙岩  

武夷山头一片石白云缈缈长如盖武夷山下一曲水青松蹇蹇长相对水落石出天地寛仙子羣然日来会云飞松老不见人牧笛一声横牛背  

武夷五曲  

紫阳精舍枕寒流仁智堂开任隠求止宿寮虚堪晩对寒栖馆静惬晨游石门观善道心长铁笛横风野兴幽渔艇钓矶谁管领一溪茶灶篆烟浮  

寒栖馆  

徒闻仙侣柄学之难为力昼静山水深寒藤挂空壁  

和文公九曲棹歌  

海内名山此最灵竒峰六六九溪清武夷仙子今何在林外翛翛笛数声  

一曲溪头齐放船天光云影散平川仙人鹤化无踪迹碧涧苍屛空暮烟  

二曲嵯峨玉作峰云鬟神女若为容等闲一枕游仙梦知落阳台第几重  

四曲凌霄升日岩翠流空壁影一声鸡唱千林晓山色平分漾碧潭  

八曲峰峦面面开啼猿飞鹤两徘徊溪山絶处谁能领时有仙人驾鹤来  

灵岩  

古苔绣字绿斑斑彷佛羣仙翠羽团一隙通明天下晓满山烟雨逼人寒  

题诗岩  

几泛烟波倚棹歌沙头闲却旧渔簑题诗醉卧三杯石云满空山雨满莎  

灵峰观次黄致斋韵【`黄名宗明鄞人兵部侍郎迁闽防政`】  

灵峰一望白云多谁共幽人采芰荷九曲探源还我事飘飘巾舄映晴波  

黄希英【`字阙　莆田人用晦之子有斗塘集`】  

送同寅马中孚督饷闽浙二省  

国家有经费数贡在万方厥土或壤埆成赋因低昻捍御借北土饟饷资南荒道理虽遐邈贡赋固有常皇心每轸念狡猾遂鸱张庶官既瘝旷赤子添痍疮户曹司国贿天语下岩廊藏奸命刬剔遏泽期汪洋马君中州彦谨慤包中黄干将飞霜白骅骝喷玉行鴈塔早跻陟花封久历髋髀划已解肯綮岂张皇倐迁司徒秩钦承休命光旦暮既恐悚驰驱不自遑咨询除宿蠧筹画敷肾肠融盎敷阳和砉忽回严霜赤城建霞幖天姥阁石艎镜湖樵风便筑道旧要章登临缘峭絶眼界变轩昻武夷排防岫穹崇列帷缃缥缈神仙窟青荧宋室璋【`防宗有玉简长尺余`】跻扳不可倦胜赏此尤良蔼蔼嵌崖树巍巍夫子墙【`晦翁祠在四曲`】扪萝入云岛展敬荐溪芳纵宕追李白浪游过子长诗豪不可遏好景迫人忙仓廪既已竭蒸黎实未康饿狼守庖饥虎牧牢羊劳心抚孱弱秉志锄奸强溪边多桤树去后作甘棠茧丝幸勿事慇懃劝此觞  

送同部陈启周陞陜西少防是日诸公同饯于清凉寺分得暮字韵  

三辅旧皇都肯綮古所数惟彼旬宣责借君经济具秉心既渊塞敷政无错迕逸足籋云飞奔崖悬水注昔日霜蹄淹今朝麟角遇锦帐已陪春彤庭还列鹭契谊投纻衣离愁绕江树握手无限情江天云欲暮  

虚舟  

千章大木出邓林刳为巨舰倚江岑豪商黠贾侔大利飜成盐井横黄金益以万钟轻若羽如山屹立当江心乘凌洪涛日千里惊蛟鳄潜幽深春来积雪消蜀门滟滪堆前细如马惊雷怪波裂厚坤击触崩崖去如瓦黒风震撼洞庭波河伯之宫倐倾泻乾坤荡坼走荆吴螭骇鲸奔无处下比时橦樯不可恃激冲飘簸同浮查三老旁观尽股栗天吴九首嬉相夸如何虚舟只一叶浮沉云水倚江花野水才深四五尺渔簑归去夕阳斜纵被微风忽吹去触突船舷人不忤人能虚心游物外肝鬲肾肠尽倾露谷神不死妙无穷人世于今同一赴漆园防叟最探达者妙应识其趣  

题髙房山画山水行  

房山西湖之子孙一腔汛扫与云屯有时牙槎撑肺腑幻出云涛防滟飜鳌头羣峰压不住海上浮来云外露长松落落锁翠烟前村后村尽寒雨小桥驾壑无人行两溪流水经石砰乱树深中更緜邈五城缥缈飞朱甍此君北斗司喉舌妙手场中夸艺絶规模董李神更豪素练云烟欲明灭中堂忽生太古色滉漾交回难测安得人间有此幽旷可冥捜吾将诛茅结屋终老长松侧  

题闵子祠  

兹乡生闵子万载地犹辉地濶天应逈山明雨欲微断桥流细水古栁倚柴扉野老心全古闗门杜翠微  

复和马子莘三雨亭  

芜荒一肘地刈竹放云来细草知春茁芳樽向晩开鱼欢频防藻莓湿欲侵台如寄吾生耳花前且举杯  

马子莘太常无名亭对酌  

对酌无名亭微风入夜凉雨医新病草窗倚旧移篁逸兴悬林壑丹衷答庙廊居人无老幼尽说有庚桑  

到太平观  

鞅掌人间世仙都偶此游竹林晴翠重茶灶紫烟浮倚树衣尤冷防山云欲流羽人多逸兴擕我上山头炎蒸困驱逐胜地涤烦忧鸟与黄冠狎人因翠竹留松风六月冷鼎气万年浮即此是真境何须十二楼  

鬬蟋蟀  

促织寒声切荒堦细草稠穴居墙有仰食露先秋勇鬬将谁为微躯敢自谋残灯倚孤杼为尔忆闗楼  

送汪别驾赴茂州  

治最夸闽越新膺剧地劳程赊随一鹤梦穏见三刀水入瞿塘险云连栈道髙讼庭闲白日花底酌醇醪送同部陈启周陞陜西少防是日诸公同饯于清凉寺  

蓬莱左股走南州雉堞牵云锁翠虬峭壁千寻连虎踞嵌根终古压江流苔封古井人犹恨僧掩禅闗云自浮它日钟南欣赏处一川花栁忆同游  

又分得何字韵  

深杯莫惜醉顔酡江树冥冥暮霭多花发九重新雨露云连百二旧山河一闗凉月还驱马八水残民总负疴江草无情留锦缆分擕曾奈故人何  

题傅太守幽居【`年八十八`】  

五峰溪畔有神仙甲戌英名列俊贤赤壁骑回坡老鹤青囊谢絶宠公钱闲行野色随藜杖坐鼓春风入舜弦绿野堂开无限乐郭令孙子尽髙骞  

送张挥使出镇镇海  

缇骑纷纷帕首红将军千里作帡幪令严刁斗三更月威凛貔貅一道风海贾行防归岛外鲛人知不到军中如今颇牧烦当宁好树云台第一功  

游观道房  

窗涵倒影水摇明蓟子焚香坐诵经竹暖日边调鹤舞风腥夜半聴龙鸣服残石髓苔封鼎炼罢华池液转琼松影云容疑可揽人间端亦有蓬瀛  

与张南山振卿胡藻潭全之彭横塘宜定饮部署观冶金南山颂旧作有知字韵饮既南山拉藻潭横塘骑马归希英当直巡宿署倚知字韵成一律录呈  

鱼钥沉沉禁漏迟孤灯细雨更凄其城头月暗征鸿度夜半霜寒老鹤知鼎里防蹏防防滟枕中鸿宝觉支离有懐伯起不成寐冷坐幽斋自咏诗  

南村  

浦云深处即南村野老闲来只闭门物外托交惟绿醑枕中谁梦到朱轓收将禾黍秋风晩散罢鸡豚晓日暾积善莫疑天道逺还留老眼望儿孙  

任镇逺新凿东山石洞同寅聨句寄靖州如舜弟  

古洞云埋太始苔山公初劚白云开全慿神力为呵防要待髙人与剪裁絶磴已将羣石补隙峰须把万松栽新宫敬祀朱夫子吾道居夷也到来  

西庄为上海戚上舍之父作  

北簳独防青不了西庄野老自忘机浦花乱隔青烟逈湖水平涵落照微忙为课童锄药陇闲来穿竹坐渔矶兔园读罢无人到犬吠村云掩昼扉  

西愚诗为马子莘姨夫作  

茅屋斜连向蓐收老人兀兀坐溪头汉隂园里烟花静给事庄前野水浮梦去独游神瀵国诗成人在夕阳楼嗒然得丧浑忘我倚杖闲防人捶钩  

题睡鸟图  

春风媚桃李百鸟正嘤呦尔独髙眠穏应知到白头  

种水仙花  

宗生元不混尘缘雪貌幽姿总属仙睡去蓬壶无觅处梦回香雪满江天  

丰神恍惚想凌波未许香尘汚袜罗谁意玉京归鹤驭满园琼佩舞婆娑  

蓬莱山上罢琼筵河伯宫中洗玉泉缃带玉环裹香雾娇姿谁羡鹤林仙  

送僧  

茅堂咫尺近蓬莱云水平田尽日开大士居心原不碍故山无往亦无来  

## 石仓历代诗选卷四百七十八  

明　曹学佺　编  

明诗次集一百十二  

徐祯卿【`字昌谷吴县人`】  

游侠篇  

四牡服朱轩侠气何翩翩夕骛邯郸道朝驰函谷闗千金餙冠剑宝服芳且鲜徒御若云浮周道直如堂中养死士被服皆珠纨枥马厌梁肉贝甲委如山片言倾五岳万乘慕其贤诸侯奉白璧为夀巵酒前合从连赵魏驾毂出齐燕仗剑归质子矫节夺兵权皦皦日中议防血重一言鸡鸣脱虎口狗盗乃获全天地相荡蚀四海如沸渊凭轼一抵掌解纷谈笑间纵横负竒节逸气盖八埏慨慷功名会何言七尺捐防勲山河溢流光竹帛镌何为坎防士抚剑独长叹  

学谢灵运赋华子冈诗赠赵建昌  

朱峦蔚灵奥云海互盘旋隂霞绚石室夹篠蔽清涟翠羽纷啁哳琼蘂合芬妍桂岭屯苍霭桃蹊迷紫烟朝登郡楼望佳气郁葱芊挹景企嘉客临风懐羽仙冥赏非偶惬神理岂虚传建徳寡民务山水发清弦顺性奚矫迹知道在忘筌非君秉渊尚兹理谁为宣  

王敬止御史始窜海南继移永嘉今自燕中迎养  

珠厓昔长窜连州始量移借问东瓯土如何南海湄霞标建台岳桃源带武夷鴈山荣桂树象浦合珠漪玉羶非一族海错被珍竒金盘湛碧露黄柑满绿枝欢此三春日复惬暮秋时鸣琴坐髙馆抚景临华池迎舆侍潘令进酒舞莱儿顾以今时笑还瞻昔朝离丰泽亨雷雨瑶草变芳防永嘉多懋宰建徳易弦丝昔慕文翁化今防叶尹慈长沙非旧谪宣室契前思光华冀一接胡越讵能追河东欲有献及此汾隂祠  

在武昌作  

洞庭木叶下潇湘秋欲生髙斋今夜雨独卧武昌城重以桑梓念凄其江汉情不知天外鴈何事乐南征  

登半塘寺阁  

夙有山水慕苦为形役拘澹兹夏日永聊得狎浮图攀云凌广阁霭霭见吴都诸川散林上平野郁芬敷法花垂缥缈晴采动虚无烟火下方杂昬明时态殊境超自生乐疲心忽重苏因伤人世子扰扰即长途  

送友  

生葛薪下缘蔓义相因人生结交故婉娈自诸亲交义谅不逺戚若同株根勿采棘下棘伤多苦辛不惜伤者苦但恐株荄分念当与子别恻恻伤我神  

留别都城诸同志  

客有凄凄者三年歌式微朅来事原隰经返旧园扉昔往被冬裘今还服春衣抚景虽云惬中欢憯以违出门见芳草念子忽如饥  

送边子出刺卫辉  

平生欢爱日履坦昧前艰及尔严霜集方知末路难畴昔同栖翮毛羽各摧残顾影惟尔我慽慽伤心肝  

二  

我私何悠悠薄送遵坰丘朔野旷无人树木鸣飕飕登髙望卫邑思见漕卫流前景奄忽匿浮云蔽行辀  

送范静之迁威州  

吾怜范巨卿悃愊不邀名作吏竹林下清风讼狱平与君同得罪独窜夜郎城万里巴江水相思猿狖鸣  

送唐季和谪谷城  

襄阳千里道念尔一杯辞上马山公醉瞢腾倒接防回风漂朔野飞雪绕旌旗及此下车日黄河氷泮时江喧神女馆花发岘山祠莫谓长沙谪风流良在兹  

贻吴叟  

郁彼丘园叟居然松竹姿生涯隔城郭流水到茅茨乃识尧仁大谁言静者私中山多法酒髙会及良时嵗月老将至耕桑日在兹鹿门姻娅地从此接厐眉  

懐往  

昔我逢休景结交共云翔秦客穆修矩鲁生蔚令章同声展言笑四座发芬芳北牖湛清酒明月出西方广署灭流尘兰灯扬朱光极意连篇翰良夜殊未央欢宴丰时豫千秋焉可忘流光一朝絶抚膺增慨慷  

其二  

穴虫测序改客鸟知时宴严风振中野凝霜薄飞观褰裳启东户河星出有灿耿耿不遑寐沈思汨回乱何以终遥夕明灯且濡翰自我违之子菀藻絶流玩郢斤不存目流俗耻垩墁块处空堂中谁为发言粲感嘅申微词伫立倚长叹  

雨霁庭药芬郁  

炎曦代暮节溽景布萋隂迎风抗髙馆疏牖匝重林百卉熈嘉月洽土重丰霖中庭始及霁芳防忽以森即事寡喧垢投足类幽深朝艺植余杖时还散我襟处世常希寂委顺故怡心何必东山下考槃始投簪  

五月五日  

怡悦经故园芳菲值良节风俗犹自存念我久离别葵榴缀时秾蒲荷散幽冽莫谓暄景滋湘江坐鸣鴂  

对月有懐  

夜气泛虚爽滩声来自迟系舟南斗下玩月西江湄对酒忽不御茫然空尔思  

江夏题王守城南精舍  

林步不觉逺溪流随兴长悠然深竹里独往绿萝庄山色佳南郭平畴连北堂野人来荷锄蚕月百草芳寤惬白云赏载谣丛桂章垂杨足池鲤闲牖有壶觞念此牵情性何劳缁素裳  

题潘进士赠谢昌邑雪山图  

谁谓咫尺势宛如观九疑狂风吹白雪片片落天池云气绕半壁烟光昏四维髣髴湘君庙如闻猿狖悲飒沓凌冬树防缀有余姿楚客善毫素游宴人未知北窗遇陶令大醉雪寒时冻洒丹青笔长歌归去词他日防图画难忘剡水思  

与江夏尹饯于舍人于黄鹤楼  

未有干戈地能令楝宇全乾坤余壮观荆楚郁山川鹤唳寥天逈江深禹庙前舟樯控南北节镇此旬宣令尹乘时暇使君同祖筵炎蒸飘不到虚爽境何偏乃继登临迹空懐作者贤风烟一回首今古共凄然握手将安适经秋未拟旋迢迢沙际月遥忆桂阳船  

白纻歌  

三星烁烁花满堂素腕盈盈出洞房垂罗映縠耀明籹皦若云中开月光流情盻君君莫忘停歌节舞进玉觞愿君安坐夜未央  

其二  

中庭桃枝连理倾琼巵含霞玉醴盈歌舞君前流目成丝桐顺耳感人情持觞把袂君不违愿作梁间双燕飞  

石川子歌  

石川子隠于鲁门之西长牵青牛饮素溪有时驾之骖文貍骖文貍乃至岱宗之巅弱水之湄石门迢迢上通天玉京金阙光陆离过谒泰山君道逢赤松师授以长生说錬气服食除三尸青泥丹鼎子善治玉柈化日如相赠共尔商山歌紫芝  

赠王渊之  

君不见十月狂风吹白雪长安城中地欲裂朱门酒炉红炙天空里琼花旋消灭由来都国盛繁华青云络绎满仙车浪说黄金赐寒士争言白璧谒侯家骄矜意气遥相羡片善朝推防夕荐待诏虚沉金马门传宣直上麒麟殿王郎濩落尔何求千里乘驴被黑裘空论作赋称才子未肯低眉事贵游知君不得逢扬意终愧明时老督邮  

送士选侍御  

壮士乐长征门前边马鸣春风三月栁吹暗大同城芦沟桥下东流水故人一樽情未已胡天飞尽陇头云唯见居庸暮山紫羡君鞍马速流星予亦孤帆下洞庭塞北荆南心万里佩刀长揖向都亭  

送王诞敷之官长沙  

美人南往云阳墟我欲从之道郁纡昼梦衡峰半空紫觉来失却巴陵湖对君把酒心茫然七十二峰犹眼前猿攀萝石壁仄黄鹤空洲芳草连春寒风多太隂黒潇湘淋漓湿云色楚宫花木啼杜鹃舟子商人泪横臆君欲去兮可奈何侧知王事难蹉跎离心不惜瑶华赠聊学湘累诵九歌  

送友  

平原苍苍孟冬月行子辞燕指吴越淮水桥边卖酒家停车几处梅花发羡尔侯门早拂衣柴桑旧里角巾归白酒山中新芋熟青枫江上蟹螯肥闭门松竹依然在一曲参差醉落晖  

寄华玉  

去嵗君为蓟门客燕山雪暗秦云白马上相逢脱紫貂朝回沽酒城南陌燕山此日雪雰雰只见秦云不见君胡天白鴈南飞尽千里相思那得闻  

观唐生寄赠子容洞庭山图因求作庐山障子  

丹峦氤氲拂空起素链平铺洞庭水回谿笑指毛公家忘却沧溟几千里我隔庐峰梦紫烟常骑白鹿上青天烦君貌出仙人障西寄长安向日边  

王昭君  

金装娇玉骢结束事和戎独去白云道遥将黄鹄同紫台留汉月青冢落胡空万里琵琶曲流悲入汉宫  

彭蠡  

茫茫彭蠡口隠隠鄱阳岑地涌三辰动江连九泒深扬舲武昌客发兴豫章吟不见垂纶叟烟波空我心  

登支硎山楼迟游侣  

谷寺怜幽宻兹楼表丽观烟云塞壑动竹树入门寒独往迷前径凭髙迟所欢时闻有清磬遥出暮林端  

吴舍人园亭  

新年风景地休沐竹林人鱼藻含泉动杨园聴鸟新夕隂连九陌乔木俯千邻虚负髙阳兴多惭酩酊身  

长陵西望泰陵  

新宫犹蔼蔼白露已苍苍讵识神灵逺徒悲剑舄蔵隂风振大漠落日照渔阳稽手攀松栢云天洒泪长  

二  

昔送宫车出长悲西雍门今来寒食节独望灞陵园杳杳仙城闭萋萋封树繁当时侍从客恸哭几人存  

秋日过故尚书吴公池馆二首  

平泉旧时里秋日水亭开苑树涧隂合鱼梁山照来野人临逸钓公子进新醅兴尽何须谢垂鞭醉即回  

其二  

不见尚书履阶隂空绿苔菊荒三径在枣熟众禽来迹为怜幽驻图因好事开秋风悬剑处落日首重回  

嘉禾道中  

檇李城何在潇条草树存未醒吴苑酒已动越乡魂问水来天目防桑过石门愁闻鹡鸰语宁聴楚山猨  

浙江驿下作  

自叹南浮客﨑岖驿岭遥川途澹斜日戍鼓逺扬桡目势含沧海山形折落潮夷墟不可问徒使旅心摇  

过棃云精舍  

逺师躭宴寂趺坐石牀深留客开香积谈就竹林烟藤结暝翠云磬下空音浄现青莲色悬知出世心  

送许补之还丹徒  

怜君挥手去匹马向南天旅病青山外乡心落日悬燕闗变积雪淮栁动新烟驿路重云里相思易隔年  

送友人还吴  

阳月随阳鴈遥从塞上来北人江北望不见陇头梅坐下杨朱泪吟为庄舄哀聊传数行札千里送君回  

驾出南郊退简边乔二太常  

斋殿銮舆下郊宫凤野开霜戈迎日动芝盖拂云来辇道前旌直钩陈翼骑回甘泉枚朔侍词赋接仙才  

秋日懐李郎中及边熊二君子  

秋兴因髙赋雄才忆省郎山川思不极云树莽苍苍对酒知时变防花恨别长如何霜后鴈犹未达潇湘  

寄子容  

芳月髙堂宴辞君楚水游那知临嵗晩犹此对沧洲津暖空云度江明霁雪浮新诗仍自惜何以慰离忧  

月  

故园今夜月迢递向人明只自悬清汉那知隔凤城气兼风露发光逼曙乌惊何事江山外能催白发生  

又  

落日桃源口迢迢望楚邦烟霏静夜色棹响绕空江防月生西浦穿云度北窗髙栖有羁羽照影不成双  

赠张注先生  

蚤得投簪理缅钦遗俗情丘园白日静眉宇紫芝明上徳绥多祉贤孙复令名道全身愈泰虑澹物俱轻夀酒山人劝柴车县尹迎坐临冲逸境于此学无生  

灵隠寺赠静公  

闻有千年寺长松信许深冲虚半楼阁落日更登临舟檝窗中小藤萝天际隂江流明暮霭石涧响空林蟠据雄都会风烟异古今幽真余有慕诗义尔能寻云翼无言徤渊鱼本自沉终期白莲社来就玉山岑  

各赋隠士得魏仲先赠金陵顾徴士  

何处蓬山宅汾隂傍汉宫冥栖紫芝客长啸绿云中忽伫甘泉驾遥寻河上公风那可掇大道本难穷夫子金陵隠心将静者同琼枝无以献歌此寄乔嵩  

谒严子陵祠  

言访羊裘隠荒台迹宛然岩崖祠屋缀天汉客星悬伊昔风云感丘园束帛戋神龙不可系造化独深全去矣孤踪邈懐哉大泽偏钓竿何嫋嫋石濑故溅溅郡以髙名著山依汗简传余风犹激懦圣代更招贤圭组谁怜辱襟期本尚终焉赴空谷寤寐白驹篇  

庐山  

豫章山水郡庐岳此深蟠吴楚开雄镇东南表巨观中天浮黛色百里暧晴峦渐近云消豁俄惊势郁盘锦屛围合沓玉笋屡丛攒诘曲羣形变登临万象寛风髙六月雹气栗九江寒石镜明花外香炉出雾端剑芒遥矗矗龙脉故九丸瑶草幽难掇青莲秀可餐赤城虚瀑布彭蠡更波澜禹迹于兹盛崇功振古刋壮懐凌絶顶倦鸟息飞翰霄汉心何有沈防性所欢将修梵门术欲上羽人坛浄社花垂白名岩灶覆丹昔贤非不达于道自相安爱胜真忘返遗荣亦未难聊须偃松竹遂可挂缕冠只为懐佳侣淹留独寤叹  

于武昌懐献吉五十韵  

岂是乘桴客栖栖鄂水阳故人多放斥吾道转凄凉宠辱今如此沈忧不可忘隋珠元按剑荆璞自离殃似尔青云器谁言世网伤王风纷坠地冥契独升堂逸拟曹刘驾清聨沈谢行列星分汉署白雪映仙郎能使尚书重深扬国士光在公勤夙夜于古准羔羊侧席遭仁圣求言渇禹汤靡躬懐骨鲠有疏削豺狼那信黄金铄萋然贝锦张孤诚回日月万死出风霜直道焉辞辱庸夫或笑狂始知天徳广曲纳海流长贾谊犹投楚邹生故泣梁如何捐虎口忽已讶云翔我识从偕计观风美大唐谬通仙借末赐对玉墀傍食粟真为窃河清讵有常宁论供黼黻只尔奉趋跄乃遘同心彦陪游古艺场夜闲堪秉烛日旰尚含香莫逆谈恒剧从容寝不遑允求谐比兴端可发宫商疏越宜宗庙华虫傍衮裳渊衷深礼乐文化蔚岩廊岂谓奄徂落还应厌治康双倾泰陵泪俱断杞人肠赤子居犹喘苍天意叵量河山开紫气符瑞转宏纲渐历舆图逺欣瞻帝座昌声名扫乌谷英徳迈龙骧姬旦匡周室相如侍武皇俄防霾雾郁半觉老成亡鳞逆撄须毙干行防自刚内林鸱啄吻丹阙彗浮芒逐客无宁迹穷途不裹粮厉堦生枳棘芬饵挂鸾凰西去仍秦苑南归定汴乡惊飞怜带缴欲往叹迷方忆向青门别重凋季月芳几时申契阔繇此卜行蔵太洁为身累虚名与世妨悲歌空肮脏中路惜徬徨潜伺亨阳复终焉履善祥达人聊麯蘖隠士且庚桑鸿鴈纡闗塞江流极楚湘遥知懐逐侣一为奠椒浆  

与太学诸僚宴集  

艺苑开三径闲僚散竹林弦歌一以暇春服共相寻薄采漪皇泽临风欵道襟高梧无杂蔓呦鹿有佳音借草时倾酒披衣或鼓琴何妨惭防也吾醉独狂吟  

题唐氏园池  

堂上琴书暇名园惬宴游绿隂交树石白水散田畴林步常惊鸟沙眠且狎鸥开轩桑柘接当径草花幽野老时相过村醪拟共酬陶然菊松下乘兴足淹留  

瞻文温州画像  

浮生此世隔过位恍然疑直讶风云动俄惊泰华隳岩廊不可起英爽俨如遗白首通羣略雄才沮一麾徒教涕泗阔共惜羽毛迟堂几萧萧在丹青漠漠垂典刑归此老江海寄余思有忝吹嘘力无忘沃酹辞风烟久摇落魂气欲何之踯躅庭除下伸衷托短诗  

晩过献吉斋所  

端居闻子肃清修吏散鸦啼省署幽芳草不知人独往空山何意鸟相求开轩历历明星夕隠几萧萧古木秋自惜风尘堪吏隠浮生莫遣有离忧  

送耿晦之守湖州  

逺下吴江向霅川秋髙风物倍澄鲜防防菰蒲翠相乱锦石游鳞清可怜邮渚挝频津吏鼓渔歌唱近使君船吴兴岘山足胜事汉水襄阳空昔贤  

赠别献吉  

尔放金鸡别帝乡何如李白在浔阳日暮经过燕赵客解裘同醉酒罏傍徘徊桂树凉飚发仰视明河秋夜长此去梁园逢雨雪知予遥度赤城梁  

送庐陵杨二尹  

何卑执防谢京华却爱河阳县里花不为逺师招白社拟从勾令觅丹砂青天挂席浮明月螺水回舟胜若耶莫学南昌隠君子离羣应拂五云车  

送盛斯徴赴长沙  

昔愁越嶲千峰仄转入巴渝万里赊岂料圣恩怜贾谊犹烦郡佐出长沙蛮中瘴逺三湘水江畔春逢十月花遥聴岳阳楼上笛可能回首忆京华  

寄献吉  

昔闻已卜扶沟庐为复还从河上居嵩云落日逈在眼鼍沬蛟涡愁故墟一探那传少陵泪经年不见茂先书荒村豺虎眠难穏好共沧江学钓鱼  

感兴懐献吉  

客舍秋风动客哀残花秋日伴残杯虚名久愧为身累白眼那能免物猜落魄京华空老大旅魂江汉好归来山川矫首浮云逈倚杖遥登何处台  

闻庭实上计不与怅然有懐  

轺车十月四方来奈尔辞天独未回逺在荆南淹蜀盗只从极北望燕台子山涕泪秋难尽杜甫干戈老更催牢落梅花江阁逈肯碁局负深杯  

寄杭东卿  

西湖十月烟水平梅花参差千树明越王城畔气应早林逋宅边江更清驿使章台空寄别霜天玉笛暗沾缨故人若有扬州兴为聴春鸿白雪声  

沅溪潘进士在长安逆旅中见庭下山丹花诘其云是沅中移来感而赋诗命予嗣响  

故苑花空发他乡莺自啼主人孤馆里斜日楚云西  

月轩  

石室月已满青林人未眠向月步溪水白云遥在天  

拟古宫词  

兴庆池头漏未防梨园弟子曲将残花前更进凉州伎无那西宫月色寒  

狗监离宫承宴欢掖庭通晓不回銮那能夜夜长门里银烛薫衣待漏残  

送顾马湖孔昭  

巴东明月巴西歌两岸梅花羌笛多一曲停桡双泪落猿声三峡若为过  

安南歌送沈使君  

借问炎交路若何片帆南指广州过知君怕见桄榔树近岭猿声日渐多  

乌蛮滩上烟水声伏波庙前秋月明夜半津人挽舟上夷歌偏动望乡情  

## 石仓历代诗选卷四百七十九  

明　曹学佺　编  

明诗次集一百十三  

张邦竒【`字常甫鄞县人`】  

感遇  

湛湛湖中水濯濯明芙蕖闗闗对鸣鸠洋洋双鲤鱼步屧随薰风欲去还踌躇须防两玉童飘飖来太虚授我以丹砂启我以灵枢然殊自失便欲登云车万物各有适悟彻焉所拘游方遗外内宁须别故庐  

简徐子华太史  

西北危堂构飞甍薄云霄绣户雕房栊双燕来游遨燕飞何涎涎竒音振林臯衔泥殊未已秋风尾翛翛尾翛何足叹去去伤徒劳风雨日夜急呜呼怨漂摇敛翼蓬蒿下举头云汉遥安得逢阳春双飞完故巢  

迎春  

日月递升降隂阳互推移隂阳各异致平均廼其归君防至赜里象数无偏竒凝寒既以极冉冉生春晖庶形自终始谁能测其机苍苍不自言知天一何希  

君子先立身达人贵知志勲名照千古事业在未试君防梁父吟已有殷周思条风发青阳生态正幽閟当其烂熳时已复非春意玉不生璞中谁明卞和氏  

秋懐  

生来不饮酒一酌己深醉况兹秋夜长气清不成寐庭柯欲凋黄野草忽改翠藤蔓空百寻迎风见轻脆乌获轻千钧首阳甘困悴茍非松栢性何以御寒嵗  

楼外鹊巢始成  

当楼乌桕树髙可五丈余干鹊来经营晨夕防拮据不待施斧凿又不事杗枢惊飚万木撼孤悬常宴如归栖何疆疆戢左右复舒岂徒睦中冓亦以防外虞宇宙万伙类物物各有居荡子行不返使我泪盈裾  

苦雨  

孟夏乃淫雨朱光转凄其出门泥淖深平畴漫成池雨龙一离窟痴云挟遨嬉淫淫翳空下滔滔无厌期灵湫寄大顶蛭螾鸣其涯风波倘失据卼臲当告谁梭悬虽待奋鱼服终堪疑吁嗟望嵗心闵闵谁能知  

感兴二首  

臯防昔遭际赓歌切卿云日月悬髙名丘山比崇勲光华旦复旦解愠流南薫生世茍不遇湮沦复谁云据梧南山下髙槐覆青芸河清谅堪俟鸣鸟吾其闻  

明王录忠良鼎餗酬明徳世运一以迁有时荣藿食藿食非所荣清修表孤特如何眯目子势利纷相射缇防空十重卞璞委荆棘矫矫皇甫规超然分玉石呼卿问鴈门蹑履迎缝掖  

下峡  

乘桴下三峡山水分峥嵘支危攫虎豹逐驶奔蛟鲸滩声混晴雨峰影淆晦明不见星月光但闻猿狖声迢迢甬东路凄凄湘水情庭闱属遥想鱼鴈久沉冥缅懐易播人古道今谁并  

十一月四日甲子泊桴松滋阻风雨  

投沙既十载署蜀将再期严扬久冥冥岷峨徒嵚长使欢爱隔逈与初心违戒舟黄陵滩系桴枝江湄暮雨昏巫峡回飚掣长旗篷漏妨夕寝薪穷罢晨炊岂疑世相弃实畏天方懠敝庐鄞江上遗编堪复厘嵗月未云暮羲农应可期  

云溪道中  

披星云溪道悠悠向巴陵荒榛牵我帏寒风吹我缨忆昨初降霜奄忽成坚氷朱阳閟隂百卉俱已零阳春何邈悠感叹徒相仍  

次惟静叔韵  

茅堂对东壁逺天明黛额然思丹砂何劳歌白石防栁生防风池荷弄圆碧中庭閴无人明月暂嘉客招邀未成眠对酒忽心惕焉得假流光乘之登太液  

雨后过东乡即事  

盆浦收夜雷老龙仍卧矣雨色生夏寒晨风薄罗绮擕舟向逺山村店类廛市波恬若铺席倚篷如隠几濯濯江栁长森森冢松穉新苗刺平畴麦秀旷盈视树覆川更幽鸟呼云欲起鳬鹥自浮沉冈峦漫推倚忆昨游全荆嵗驰千万里衡山五方岳洞庭天下水吾乡此山川小大非伦拟幽事亦不稀触目总理沧溟在东南茫洋大无比有兴欲乘桴谁为由也喜  

赠嵩渚  

燕京昔多难游子悲无依惊飚乱云物千里何凄凄欢言会知己知已各有懐促席不敢道灯烛寒无辉嫋嫋洞庭风飘飘吹客衣怅望苍梧云泣别双明妃  

送牛西塘太常致仕  

风尘二十载暌离一何多会合今几日临岐将奈何相知既以晚相去忽以逺飞云涧水西望望心凄惋沉沙双鸊鹈牛斗栖精辉子其宁尔心亲交良不稀  

送张防泉上舍还天台  

寒林晓色静游子信南征纹峰漾晴彩疏松畅鸿声别家既二载归笥惟一经瞻云北都思倚门南国情知子不可留执手心怦怦天台控三岛石脉通四明况复鴈荡山峥嵘连赤城将呼赤松子幷拉安期生太宇月为烛天衢云作軿相期弄瀑布周游下蓬瀛  

舟次潞河读姚吏部赠别之作  

朝辞国都门夕洱西河节悠悠碧霄间逖矣黄金阙君恩如海深十年脱吾褐肉食分大官玉堂置清列涓埃曾未倾瞬息逺离别金绯非我荣湖山非世悦人生各有懐欲吐难为说懐哉故人心鉴我如秋月  

送张贤萃尹丰邑二首  

与君昔少年展步凌浮埃于今十五载中路胡徘徊慷慨论平生一饮倾千罍他时动相忆夜月临秦台秦台久不雨黄尘何漠漠我昔经其隈东瞻泪盈掬浮云正南征赤地防优渥寒当雨之衣饥当雨之粟  

咏懐  

昨登武当峰超然并箕斗因之得大观藩篱忽而剖吾生本无涯所贵心不疚局蹐秖自劳纷华竟何有风生越链纹雨空明镜垢已矣归去来毋使心常哀  

入隆山  

云山久相违忽见令心悦况兹春已深兼值雨初歇冈峦翠欲流蒲栁柔堪结苍松晻暧间行行阅香雪  

题殷近夫扇面  

爱兹手中扇皎皎氷玉姿清风动愈出不受缁尘欺与物本无系卷舒惟所宜君防大化运开阖亦有时万类盈其间谁非息相吹隂阳互消长乘化讵能违清秋歇淫雨凉飚防然来弃置莫复怨春阳岂无期  

挽杨总兵  

边闗昔日施长缨玺书几度褒忠精隂山独履汉家迹匈奴旧识骠姚名暂辞金阙下江汉三千徒御皆无声杖剑行期靖郴岭数竒已恨同隂陵湖南霰雪日夜零旅魂不化寒云凝安得壮士宁神京怅望霄汉空沾膺  

郧溪发舟追恽汪黄三公不及  

四月雨过云满溪驿吏送酒不盈巵青山迢迢碧树低独立船头沙鸟啼清风故人会面稀四载湖湘悲仳离朅来邂逅天之涯对酒复悮尚书期李郭声名四海驰仙舟不共令人嗤盘溪水急去如飞我欲追君君不知  

懐陈宗望  

故人西向吴山阿几度归来不我过席间函丈久违问夙昔志业今如何如今仲蔚蓬蒿里夜夜相寻渡溪水觉来起视明月光宛在何方水中沚  

题松下擕琴图  

碧山悠悠髙揷天尽日松风鼓天籁造物以我为知音许我山中独行迈我亦擕琴欲和之此心已寄浮尘外聋俗繁音恐不闻天地无声亦应解  

一尘不到轩歌  

出门便觉尘埋头如何有许清絶同丹丘帘栊花开日秀朗惟有月向中庭流君心淡如水有脚不践名利辀青丝垂门俗辙扫日赋百篇酣数瓯嗟予误落尘网中十五年来不相访恐溷君家庭院之清幽胷中丘壑亦不少颠毛未改簪先抽夏槐屯云湖水绿早晚欲榜沙棠舟  

翡翠图  

子臧日夜求珍羽轻身误向黄庐渚天孙衣我何太竒每落人间不知处水逺山长烟雾销碧霄回首思轻举飘然谢却五陵儿白玉楼髙明月曙  

览翠楼  

楼前雨过尘如扫翠屛面面澄懐抱老桧长松冻不凋下廼安期布瑶草光流银汉映欲空气合秋旻青未了浮云万防去无踪白鹭一行飞更好  

界山驿迟同盟不至  

下青山兮步徐徐山禽百啭春日西凌髙睇逺宿有期青牛白马来何迟山磴盘回不可极直下山根竚孤驿落花满溪不见人千里百里空山色  

蟠龙山  

登蟠龙兮髙絶尘十转百转回回新小桥岩壑逬流水中有石室居仙人斜阳在树白鹤鸣长峰短峰殊晦明须防洞口隂风起吹作瑶空飞练声  

小寒食绵州同兵备宪副曾凤陂登春酣亭  

春风吹上春酣亭江山图画开新晴尊前栁花如雪舞树杪淑气催鸎声忆昨亭空人叹息凋尽芙蓉秋水碧使君一日下绵州遂有楼台髙百尺我亦明山旧隠沦歇马溪头问春色一杯破尽寒食寒似醉繁花露浓夕曾公曾公本英志见汝先朝几封事近日谈复有神聴之动我凌云思涪江浄洗白鸥心柱史隠动青牛气何心区区懐故山此中亦有君平肆  

灵谷  

君不见鴈宕盘纡东海壖西有灵谷吐纳千峰万壑之云烟平畴黍稌郁苍玉曲涧松篁鸣绮弦谷中主人雅髙尚筑室读书多嵗年客来煮茗坐深夜共讶清风明月由来偏我今白发厌尘鞅几回梦落仙岩泉终当买舟擕酒问幽胜日夕与子相盘旋  

题画  

汀草初落汀花浄白日西风濯明镜翠房佳实秋可怜两两文禽适情性吁嗟飞燕空涎涎啄矢深宫何足羡灵出滓辄刳腹清庙青黄却灾木微生天悠悠眼底安危凭相攸君不见明月髙寒白玉楼羽衣不动香尘流  

鸠性爱雨花爱晴同倚东风不同情春光二月浓于酒双鸠醉寐不复鸣双鸠不鸣花相语无令鸠醒教天雨  

送吕画士归四明  

乐愚孙子双眼青下笔万顷云霞生朅来京华未几日十家九家花鸟明薫风别我欲归去我亦驰情入烟雾百幅生绡一壶酒期尔琅玕最深处  

送林郡侯  

秋夜悠悠殊未已月光流入床帷里狂飚惊乱络帏声起拂烟埃步阶戺众星历历如可攀欲扣天阍愁万里见说支矶有路通便欲倒泻银河水丈夫意气贵相期英豪海内今能几仲蔚门前草已深君归岩穴何时起  

阅耕图  

春雨肥东菑春风吹短褐一犁但使衣食充百亩长遗子孙活君不见扣角歌声暂歇他日逢时作伊葛  

课读图  

白日扃重门书声彻林木先生谢政早归田手把经书课儿读君不见陈太丘但贻谷世世朱轮与华毂  

雪夜渡彭蠡  

渡彭蠡兮风萧萧大孤小孤寒云飘水晶琢就万峰骨梅玉防破千林梢渔舟逺宿火明灭野鹤不鸣天寂寥瑶京十二楼中月应照仙人吹碧箫  

云安仙客行  

放舟下鱼复势与蛟龙争纬繣云摇三峡影微茫月照万川城可怜万里飘蓬客苍苔露冷东山石见说仙翁此结庐暂向云阳停挂席是时边闗豺虎惊朔风正搅黄沙碛翁昔威灵辽海间今皇拊髀兴叹息问翁翁不言举觞视遥天愿续扶嘉隠髙歌郭子篇青灯白发照竒骨永夜谈真夙缘五峰拔秀出浮百壶雅致忘髙年君不见盖世英雄固陵道只今但见虞姬草又不见挥金买赋悲长门时违屛弃如孤豚风尘廿载无宁处黄鹄乾坤成再举一醉翁家麯米春江臯细洒如酥雨  

题南渠画图  

南渠先生双眼青未老拂衣归赤城精庐岩谷轶浮拟结诗社谁为盟朝来放鹤翀紫冥邀取海上安期生相逢一笑开楸枰碧山幽幽溪水声山翁无事投樵斧观棊未竟柯先腐今古推移了不知谁问劻勷女娲土南渠先生好胸臆况复林峦遍仙迹漫欲相从会有时为我豫拂松间石  

题扇面图赠且翁叔  

金峩雪窦髙入云西有万顷田畇畇下头庄边香稻熟风景依稀如鹿门小舟棹入焚修桥钓丝摇曳风萧萧槎湖新水绿如酒拟筑糟丘千仞髙  

送毛巡徼之任平圃  

禁城风暖花欲然马蹄急蹴云霞穿黄金枝下绿尊倒遥望岭南春可怜岭南物色纷华彩花竹四时长不改一别何当万里心几欲乘槎泛溟海  

郊斋次久庵宗伯韵  

昼永严无斁庭虚戒有临青阳新嵗徳精意格天心纎月春垣浄疎星曙阁沉銮舆肃明发瞻望感防吟  

九日院宿  

玉署逢重九秋花傍苑墙天涯来弟侄客底似家乡槁叶池鱼响深松海鹤蔵院虚宫漏永趺坐月防茫  

送贰守张君之任开州  

大伾残雪里风物正凄凄目送孤鸿去行防五马齐对床懐玉署挥铗下金隄赤子凭留计青云自此梯  

和人宿碧云寺之作  

傍榻炉烟袅穿岩落照防溪晴双鸟度岩暝一僧归云卧衣裳冷天空笔翰飞梦醒钟磬发蕉鹿是邪非  

送李巨川  

髙踪不可及羸马过溪桥欲别青山暮相防白发饶断烟横逺浦急雨乱春潮望望仙旌尽鸟鸣云树遥  

湘潭道中  

自古有英皇空劳客兴长乱云迷楚堞寒竹照清湘水面拖氷老松头戴雪强冥鸿霄汉物感汝到衡阳  

冬日杂咏  

云白蒹葭冷山亭尽日幽百年双鬓改万古一尘流陇树知今腊篱花误昨秋独醒谁是侣湖上片峰秋落叶打尊盎空山酒自波九歌凄宋玉三易老田何赤防疎杨栁髙檐响薜萝嵗寒心想絶朋旧己无多草枯连野旷牛饱背童归独鹘饥偏厉孤云冻不飞松风哀涧玉苔石曳寒衣霜白鸣鸿逺潭光溅竹扉好峰三十六个个月明中潮落半江篴天空海外钟桂庭寒积翠枫涧暖流红白石吾垂老桑弧感射蓬  

临清发舟沿途迟陆俨山不至  

旅遇频相失云飞自逺山长疑隠汀曲浑似隔尘寰水鸟冲沙际川云逗席间欢娱莫终负头发两俱斑  

出济宁柬李主簿  

济水炎蒸日吴船此再经长堤万栁碧平野数峰青往事悲何极尘途鬓已星沿流人忽逺凉月堕醅  

夷陵山行至九湾絶粮  

路险仍遭雨人疲又絶粮山花空的历我马自黄草屋家家破秋田处处伤昔年羁宦者青史着欧阳秋日孟有涯都宪东沙仪部宗叔过予分韵咏白菊  

晩色静篱落澄空明素芳寒销银烛影清夺剑锋霜十载惊双鬓三秋共一觞出门星月淡岐路总相忘  

赠何积夫昆弟  

君家好兄弟秋水出芙蓉故国一相见春风千树舂溪晴云隔寺山静月流钟短阁厌厌夜荆花入座秾  

寒食懐梁竹村先生  

仙翁何处江水不容舠酒诧扬雄薄诗催杜甫豪清湘动云竹赤堇耀兰臯疎雨歇寒食春空孤巘髙  

渡杨子江  

大江流不尽此日一来过更欲登临去其如感慨何清尊延胜景逺岫列澄波长啸懐今古乾坤几不磨  

述懐答东田弟  

六十不归去八年空及何时觞北渚陪汝奕东沙仙搆须依竹吾庐亦寄槎赓吟犹有日棠棣正敷华  

次孟有涯韵  

隂云解薄暮泽国销烦蒸屋舫镜中出月轮屛外升玉管凄凤竹金风厉虬藤星河如有意洽此良宵朋  

送裘景文妹丈还  

璧水春回处相逢瀚海郎风姿浑玉雪谈笑尽文章昼永频更仆宵寒或对床悲欢懐往事居起及髙堂放鹤青云阁呼僧翠竹房层台临象纬絶磴俯鸾凰草长槎潭碧烟销越树苍无由逐君去翘首鴈成行  

送林进士使还  

长江不可极嵗晏逺行舟雪熀青山馆天空黄鹤楼风情今道侣词赋古名流玉质懐氷映琼筵呌白浮九霄防使节万里念宸游欲写羁臣思凭君达冕旒  

还葬泾王奉命之天夀山题主  

防山有兴出城难此日公余得纵观亭馆绪风凄鹤驭林峦佳气谩龙蟠孤松絶顶凌秋急片月中庭铄树寒藩室总霑天宠渥睿灵长倚帝居安  

春日游南城  

逶迤御宿绕层阑松槚隂隂紫殿寒竹引井泉通翠釡鸟衔林蕊下瑶坛五云挟日河山丽六御行春雨露寛翘首豳风亭咫尺咏歌天保及斯干  

陪祀泰陵  

忆抱乌号三十年园陵今夕倍凄然庭华有泪山经雨林木无声月在天灯烛上摇银汉影衣冠齐染玉炉烟龙舆彷佛祥云里春满乾坤圣泽绵  

七月廿二日翰林东署邀俨山后渠二宫詹赏莲叠礼部来玉亭韵  

方塘幽胜玉河边亭午香霏石镜莲乍喜客来收澍雨却教花妒领风烟容辉淡荡湘江佩风采逍遥鹤上仙斜日未须轻别去会防清影绿尊前  

水花摇影掖垣边白发相防诧炬莲太液池涵金掌露若耶溪绕北扉烟人间偶识新妆面天上重回旧谪仙四十年来稀会客百壶须尽晩香前  

孙季泉太史奉母太夫人南归诗以赠之  

棣花楼阁五云城王母亲将下玉京恩露逺分瀛海濶文星先注越山明河经宿雨仙舟驶帘卷春风舞袖轻我亦有亲归未得蓟门南望不胜情  

和介溪宗伯游西山诸寺之作  

石峰层翠倚苍天上客重临更洗然只树尽含仙掌露昙花齐带玉楼烟寒窗聴偈灯频剪幽阁谈诗席屡前一顾边闗钤柝静卿云祥霭自尧天  

元夕未斋宫保招饮张灯作乐【`次汝湖翰长韵`】  

今夕何夕月当户尊前对此羣仙人长歌忽到刻漏尽痛饮不知天地春嗟来羡门尔吾侣欲往蓬山谁作隣璧殿星桥有深慨开帘且视梅花新  

赴未斋宫保会赏梨花  

侍罢宸游兴不单更擕仙侣玉堂寒华灯竹叶劳相劝春院梨花故未残月淡烟云横逺汉鹤怜清影失旃檀百年知己俱头白对景何妨一尽欢  

次林小泉大司空得请致仕因以为赠  

忽闻温防下虞廷老觉人间好事幷税驾烟霄真志足杖藜山郭尚身轻勲名已绍家庭旧诗句仍传里社清八十潞公犹恋阙伫防鳞锦更承明  

喜雪  

夜半窗櫺疑曙色起防门外雪封沟三山有鹤栖琼树九陌无尘上玉楼光借盐盆雄兽势浪平银海伏鳌头丰穰有瑞壶觞合莫遣诗迟太白浮  

和桂翁寄王九潭编修  

玉笋仙班久虚寂松乔故恋芗溪山沧江又见木叶下尘世独怜秋鹤闲已向层霄瞻鹄举况逢晴日绕龙顔人生有才终自遇何必翠微长掩闗  

送潘宪伯入蜀  

相见京华感兴长菊花鸿影又离觞乍归黔粤如新客重入蜀渝似故乡昼日转辉袍锦露秋风偏凛节旄霜征途莫叹江湖逺犹有知音在庙廊  

秋日过西山  

闻说西山几属懐偶因王事入山来醁醽梵阁倾瓶吸桔藁农家过屋堆溪水曲依深树转石桥斜指翠屛开徘徊落日有余兴林壑风清月满台  

张都阃廷瑞盆池莲髙丈许人以为得子之兆  

忽见中庭十丈花华峰何事落三巴若耶溪上人初到濯锦桥西月未斜露冷孤茎飱玉屑云扶髙盖想金华雨香秋澹房房实仙种灵源更足夸  

介溪庭院菊花盛开兼有葵花一本以所和俨山诗招赏次韵  

帝城西畔秩宗家深院秋开种种花向日未同羣卉落傲霜犹见一枝斜觞行夜色寒红玉窗掩幽香度碧纱珍重主翁欢赏洽愧无佳句答芳华  

送沈大理录囚桂林  

桂水元戎初献绩潞河仙使正浮槎青春伴遡三湘月黄鸟催防五岭花莫问贪残狼子性最堪矜恤逺人家东吴桑梓重经地云锦翩跹日未斜  

送张石川银台致仕  

几闻清樾动吟哦暂喜冥鸿脱网罗天下名邦吴会好秋来明月洞庭多人情自古皆如此世路于今可若何把酒潞川空感慨未应昭代老岩阿  

送陈录事南归吴  

鸡鸣阁上曾论秀金马门前又见君燕谷别筵春对雨潞河仙舫晓冲云风飘万栁花如雪鱼戏三江浪蹙纹归去故园应动色一尊乔木坐清薫  

送姑苏马銕缾内翰考绩之京  

白鹭洲前生早凉相逢忽谩是离觞烟中孤鸟碧空尽江上片帆秋影长玉署文章应最绩清朝甲第自传芳儒官莫叹清闲甚万古云霄寄一忙  

十二月二十日巡视内城有作  

东南洲岛类仙丘城郭临观得胜游天外碧波红日起树边黄屋白云流半江晴色开钟阜万户炊烟傍石头极北河山瞻咫尺绛霄宫里玉宸旒  

送张逺之归晋陵  

霄汉辉聨伯仲间强年何事遽求闲渚清沙白片云去木落江空孤鹤还风雨对床欢未毕湖山欹帽兴谁攀请防璧水台垣近飞梦应回玉笋斑  

初夏过桃浦王宅感懐  

十载京尘旅梦悠重来桃浦雪盈头绕林风色酬花信带雨秧针映麦秋短阁青灯悲旧事华筵急鼓沸新讴飞觞未尽东君意相送河桥月满舟  

登清凉山  

坐俯虚亭万木苍清凉山上正清凉云间鸟道通仙迹天际江流绕帝乡且向佳辰陪燕赏莫将前古话兴亡台髙不用风如许落帽君防有兴狂  

送嘉善朱良翰经历之泗州卫  

都城未几接容辉忽向南天衣锦归云淡潞河秋片片雨收淮海月依依濠梁坐盻知鱼乐泗水行歌纵鹤飞清世幕庭无一事甓山相对自忘机  

八月十五日舜甫弟生日闻将至京述懐  

闻说西来属望频况逢佳节又生辰深情不惮三千路乐事真娱九十亲朋舫正沿何处月百壶先酿小堂春凤城明日壎箎洽防取金茎玉露新  

甲辰春前一日同诸公登雨花台赵鹭洲大参留宴  

东南佳丽此非常况复新晴酒满觞烟栁万家春动色雨花千刹午吹香天空海屿孤云没风静江沙匹练长爱煞鹭洲贤地主数愁无计驻斜阳  

张水南学士置酒徐氏西园招予及诸公宴集  

江郭名园几度游仍从仙侣赏髙秋烟峦数防夕阳外鸿鴈一声天尽头斑竹林塘思帝子黄花篱落对浮丘主人賸蓄如泉酒试聴金丝入夜稠  

登拜岳亭  

才上髙峰眼自醒双鸿得意展秋翎云中下见王乔舄树里平防傅说星影浸湘江穷地碧势连衡岳极天青古来闻道名如旧谁向悬厓费勒铭  

秋日试太学诸生  

碧山书院枕江流万国英贤此息游好雨乍收三伏暑髙槐先送六堂秋龙烟集处翻河汉蚕叶声中动斗牛漫忆昔年云锦叚天孙亲赠凤池头  

送陆东川之官亲藩兼省觐  

相见京华才几旬又防征骑逐红尘烟花正拂春风细云锦重霑雨露新瞻阙梦飞千里月上堂欢动百年亲凤凰山外盱江碧五夜银潢映玉宸  

正月十四日登木末亭  

隂寒江左动兼旬此日晴探木末春歌遏流云天万里气凌飞鸟酒千巡星桥碧殿欢何在舞柘传柑事已陈风磴絶怜修竹里夕阳禅刹更留宾  

和费钟石送弟诗  

客乡金玉许谁羣忽谩江天鴈影分夜榻不经三月雨春船聊逐五湖云池塘碧草重回梦瀛海银鱼岂浪焚黄阁勲名家世物眼中棠棣更华纷  

上巳日周玉岩司冦拉游蒋山枉诗见惠次韵  

郊行长为簿书迟胜友壶觞已翠微夹路桃花迷八洞傍溪鸥鸟忆临沂松隂坐久还移席草色春深欲染衣红日下舂湖水碧石桥齐蹋彩霞归  

送陶医士归彭泽  

忽忆先人松菊园秋空独鹤驭云轩昔年金谷已无主今日柴桑犹有孙青龙白虎秘真诀黄帝素女通灵源匡庐吾欲拾瑶草几度问君君不言  

赠梓上人  

昔日相逢俱少年重来应笑我华颠倚楼苍壁霏霏雨覆院修篁漠漠烟银箭铜壶催送酒竹炉岩窦巧分泉山深不解风波恶伏虎降龙任老禅  

次韵写懐  

春雨萧疎老紫荆硗田下潠自留耕林中菓熟呼儿摘谷口人来聴鹤迎江郭好风催月上海楼晴日防云行闗门令尹今谁是随处青牛得避名  

丹徒旅泊懐万氏西溪  

闻说西溪景趣赊美人相引入烟霞白云山腹半蔵竹青霭石桥深防花龛影夜堂含舍利磬声髙阁饭胡麻大江回首今千里飞梦时时到九沙  

滕阳元夕遇雪  

滕阳馆前值元夕同云四野飞琼花火城星桥未足数瑶台玉宇真堪夸子房山头赤松下项籍城南春草赊风薄重裘类轻葛眼中奈尔无衣家  

九日临清舟中  

何处花开独不见秋光亦自满江臯客心惟爱故园好佳节不知人事劳帘外水声回曲浦烟中树色绕荒壕凭谁欲觅登临地落日青山空兴豪  

大雷山懐旧二首  

十年重到大雷山依旧莺花白昼闲细草逺连春涧绿落梅时防客衣斑流尘嵗月人空忆绕径烟霏鹤未还采遍兰臯犹驻马夕阳何处水潺潺  

维舟村市踏平滩才到山中便改观一夜雨过鸣涧壑半空云堕失峰峦人家有径苍苔滑萧寺无僧翠竹寒此日故人千里隔欲攀髙顶望长安  

建墺禅寺逢闻美中读书  

白云深处隠招提京国归来暂息栖犹有余春催布谷更无尘事感醯鸡参差翠竹连深径依约青山乱隔溪最喜故人能避俗夜窗还拟共然藜  

游慈谿清道观  

将寻仙迹野江滨解缆江潮捷有神修竹墙头云甃石老松门外藓封鳞路穷危磴浑忘俗山向深秋欲痩人白发洪厓终日笑为呼鹤下风尘  

次王天宇东郊禅寺  

絶怜佳会市城稀来防禅房竹映扉满径霜华僧独对一天秋色鴈南归牛山何用伤身老陶令真能悟昨非欲向澄江问消息可无人似谢晖  

送学士贾先生出掌南翰  

凝望仙舟兴欲飞宦途踪迹此行稀江东旧事推南史天上新恩自北扉路绕白云春动色梦回清禁月流辉玉亭深处浮尘絶吟到青山愿不违  

雨后访戴秉诚亲丈  

南河积雨涨成江闲放轻舟过野杠剡水风烟浑属戴鹿门禾黍久淹厐过墙翠篠鸠呼独满径苍苔鹭下双别去不知天欲暝醉防凉月倚西窗  

西山溪隠庵题壁  

似与青山夙有缘今来偏值日暄妍攀花误触松梢鹤呼茗频供竹底泉主意浓时休问晷僧房幽处试聴禅春风细拂如茵草乘兴何妨一醉眠  

西中柬张应辰  

擕得双柑空逺兴黄鹂无语碧柯寒石桥芸阁客应卧苦雨酸风春欲阑狂饮直思江变酒豪吟长以箨为冠草深泥滑出门去人在比隣相见难  

约过板桥未果柬诸宗长  

竹院寻僧阻旧要板桥东去路非遥尘封玉薤心先醉露冷金茎渇未消瀛海有人秋驾石秦楼何处夜吹萧火云台阁炎州地书遍窗前几叶蕉  

和桂州九日游邵家园之作  

前辈曾开后乐园秋郊时复见仙尊短笻疎树叶迷径流水夕阳花绕村复有笙箫供绮席不劳猿鹤报华轩太平元老纡筹画佳节还同醉渥恩  

写懐  

茆庐新搆倚沧溟地域仍分织女星东去波光兼月白北来山色度江青碧溪道士春无梦黄鹤仙人旧有翎舟泛木兰天不碍烟中鳬鸭水中萍  

四月江臯雨乍晴方塘一亩鉴空明兴来时复麾谈尘愁破无劳动酒兵栁外余春莺独啭花隂迟午鹤双鸣太平风景村村乐闲防禾苗得意生  

朝阳堂  

朝阳堂外雨初晴中有仙郎作凤鸣满地黄花秋鴈影一帘凉月夜江声青氊味合琴书古宝篆香吹枕簟清银烛剔残更漏永梦魂时复到承明  

次韵答严介谿侍读见懐之作  

从别衡山有梦亲孤懐何日向君陈秣陵城阙新承宠甬水园庐旧食贫风雨昼惊南史笔烟花秋老北扉身应怜琪树青阳节生傍隂厓不见春  

晩渡湘潭陆行宿道国寺  

荒冢累累压板田长江初腊浄岚烟临涯雪屋明湘水薄暮风帆映楚天老竹丛中寒意剧乱岩通处月华穿霸桥风景宜相似空坐僧房忆贾仙  

游天竺  

淡烟微雨羃苏堤佳伴相擕任马西花竹静防人断续楼台清映树髙低两峰春气催黄鸟九里松涛乱碧溪最是山僧知爱客夕阳浑欲住招提  

夏日村居  

巴川日夜苦离愁乞得归来宿愿酬遍挿园蔬防旧客豫栽篱菊待清秋池亭坐爱清田鹤郊牧行牵甯戚牛一着荷衣心似水卧聴凉雨竹边楼  

风摇蘝蔓响髙檐装里残书手自籖凤管玉楼邀素月碧筒深树遣朱炎东臯过雨施长屐南亩逢秋试短鎌筮仕廿年家食半独于山水性非廉  

宝云禅房遣兴二首  

年登四十两归田喜有工夫伴老禅爱月西楼帘尽卷贪凉北牖榻先悬茶烟并入香炉火竹影斜横玉井泉长日闭门深径底此中真与病躯便  

微薰清昼欵轻衫梵宇无声意自缄开阁逺通天竺国浮槎歘见补陀岩狻猊座上琉璃影孔雀经边白玉函世路只今荆棘满寄身方外免镌劖  

次韵答叔父见寄之作  

尘心浑觉淡于禅石鼎春茶起自煎鸟带轻云来灌木鱼吹纎藻动幽泉于门旧徳宁徒尔阮径清风自洒然最想连枝多秀发月中移种定何年  

出南旺湖见山  

性僻躭诗兴未阑独辞金马向江闗他年定醉湘南景此地得防湖上山风际水花摇晩色梦中烟树绕天顔长安十载成追忆今日瞻云许暂还  

兰溪  

雨余新水减平沙吟倚篷窗玩物华翠草成茵迷栁色白岩如雪灿桃花云飞鄂渚瞻亲舍月照蕲阳使艖欲问玉台山上事道陵归去长春茶  

黄梅道中  

二月黄梅开碧桃使车东下转忘劳乡音渐与勾吴合山势斜连建业髙江上鱼龙浮霁景烟中鳬鸭映芳臯几年荆楚牢笼地应愧春风列俊髦  

江南曲  

青山曲曲转江水近复逺指防丛草中此是陈宫苑地占织女星矫首牵牛渚长风开薄帷郎今在何许  

送王石沙侍御按闽  

清薰冠盖下金门一骑青骢万叠云明到闽山正秋色玉箫吹向武夷君  

次韵答东桥大司冦新营息园  

花径斜通宿雨香竹篱晴逗午云凉博山烟尽日西下惟见碧莎松影长  

钟石少司马以所和桂洲苑中夜直纪事诗见示次韵  

游鱼吞墨子云池老鹤惊翻玉露时秋尽几杯桑落酒月明三唱竹枝词  

柬弟  

新构依稀绿野堂几年辛苦累担当凭君别作巢松计开径斜通五栁塘  

淮角楼  

历尽湖山兴未降袁宏何处倚吟艭夜深淮角楼边月直照东南杨子江  

南旺  

秋露荧荧沙渚明秋风嫋嫋波浪层蒹葭汀边老渔父防火船头初放罾  

赠且翁叔  

衡门潇洒似陶家吟遍江湖两鬓华五栁不禁风瑟瑟尽输秋色与黄花  

东园添个碧琅玕欲与西邻老阮防唤取床头新竹叶共酣明月五更寒  

送李巨川  

君去豪游谁可同明山烟树鉴湖风湘江愁客如昨日万里苍梧夕照中  

白溪道中  

十日春风迸草芽竹根尖笋列平沙岩峦立倚清溪瘦上有孤梅横数花  

欲访景文亲执不果  

西江望望似天涯欲访求羊嬾问槎一榻午楼清梦醒春风吹老杜鹃花  

北窗髙卧图  

防余莲社枕孤琴免作人间苦热吟不是翁家无六月日移松影北窗隂  

和周约庵咏新荷  

谁家庭院郁清香风露九霄吹晩凉忽忆夜舒荷畔事云光开曙到斜阳  

金口书懐  

宦情羁思水云乡翘首天阍路茫山鸟自鸣花自发满船风雨度潇湘  

过巴陵遇风雪柬芦泉刘用熈  

巴陵重系木兰船欲访南城辟谷仙凤管不知何处去满天风雪暗芦泉  

醴陵望萍乡感叔父  

凤凰山下醴泉清寒月依依傍楚城东望萍乡才咫尺不知更鼓尚分明  

## 石仓历代诗选卷四百八十  

明　曹学佺　编  

明诗次集一百十四  

陆深  

拟行行重行行  

悠悠日将逺思君心甚迩所嗟异居处同生不同里别离既以苦防合谅以难逝川期东海行云恋故山自知去日貌难比旧时顔出门即逺道雨雪纷浩浩潦泥缁素衣安得白日照矫首念征人忧伤易终老  

拟西北有髙楼  

层楼一何巍亭亭切云霄绮疏缥缈间栏楯匝周遭不知谁居中哀怨遂风飘为言本邯郸关河望迢迢区区懐苦心三载非一朝援琴以写之意重丝难调初为阳春曲再行鼓山髙妙音本絶世赏识何寥寥思为双黄鹄比翼与俱翺  

拟孟冬寒气至  

嵗盈易寒风旷野何萧条深居戒逺趾四壁亦飘揺阳和日巳往阴沍日巳骄门外逺书至啓函知故交慰我以好音期我以明昭感兹殷勤意千载讵能销素心抱愚衷欲吐还自韬  

赠别徐昌国二首  

北风起天末送子城东闉愿言迟数里欵欵得具陈我有一端绮持以赠夫君不愿为黼黻不愿为袴裩愿为平居服昏旦常相亲垢敝忍弃捐爱惜情如新  

二  

北风吹我襟望子不得见跂立恨足短泪落迸如霰草树揺寒凉二曜急流电游子在路岐襦薄马悲颤未明戒先驱薄暮苦后殿空谷多松栢念此步不进  

南望水澁舟不得去同行者谋就陆戏成自慰  

春江多柳花风起花还飞夕阳敛飘荡委地相因依行止谅有数早暮同所归百年总行旅安用长歔欷羲和无东回安乐诚几希焉泣岐子人逺事巳非飘飘山水间志愿良不违朝多清风来暮多繁星辉古称太史公千载钦嘉徽  

和赵类庵灯花  

颂君灯花篇值我灯花灿旖旎欲浮香敷披似春半圆朶竞霞呈岐枝误星散娱翫夜三更迟回肠九转献祥谅无私凉徳歌有腼南郊礼将成预兆明庭宴无借春风吹偶见春风面影揺画屏斜蕋堕银檠乱君才本天妙况复论交淡丽藻凌六朝髙风驾前彦倘许望后尘铅椠从兹办寒灯复作花政尔从人愿  

俨山精舎晩意  

风蝉咽翘林江鸥泳别渚云霞变初秋焦枯慰时雨岂乏凌冲志蓬瀛何许兀坐当轩楹凉飚满衣苎中烱常晏如外纷亦屡拒防心适寡谐顾影闻独语  

杂诗  

四叙若鳞次君子感变迁昨日夏热酷今夕秋月鲜凉飚振天末草树失故妍鸟逝将返苍鹰厉髙鶱茍无豳风人何以卒嵗年  

二  

古井春无泉槁木夏无枝仲尼叹粪土诗人咏徳基中夕起坐叹叹息将奚为去者日以逺来者安可期不见令名士监古乃得师  

吴人以巨舰载湖石至雨中阅之  

蒙蒙江天雨遥遥湖水船谁施巨灵斧擘此青数拳缥缈呈夏云婵娟隔春烟虽乏卫公识偏懐米生颠蹇予颇好竒有癖在林泉肩舆度壑暝孤榜逐溪缘品视剔苔藓摩挲计雕镌遄归亦乗兴卧游裁短篇  

听雨  

摵摵入苇际萧萧自檐楹幽居忽复旦逈野薄江城偃息从兹始尘鞅讵能婴园田被膏润琴书有余清浮生本未定毁誉等阴晴聊有盈觞酒独酌慰幽情  

九日朔晨兴  

落叶纷可扫客行殊未归大化无停运倦翼多卑飞凌寒懐执热抚序悲授衣物候变南北世故有依违晦朔成代谢所嗟知者稀  

赠别汪天啓同年  

借问何所悲相知新别离掩袂各挥涕步步不得辞恐堕儿女情挥酒尽一巵念我同门友髙举振羽仪东西各有适与子愿独偕意多觉别促情亲身不违仰眎白日速嗟此道上泥乆要四海志嵗年空路岐慷慨发我歌我歌当向谁谅子重察识防面知有期  

过黄宪墓  

当年自无营千古如识面安用金石坚始知仪秦贱晓行襄江濵残月坠西堰溟蒙草露晞屭赑标题见相从牛医来古意倘未变  

送徐昌谷湖南纂修  

取友在异世贵此肝胆通与子在乡国笔砚亦屡同一别嵗月速那得不匆匆宵戒盈觞酒起视夜方中追子恐弗及绸缪叙难终夹居长安道参商各西东况兹万里隔目断双飞鸿江湄长芳草郁纡伤我衷  

杂诗  

览镜难自持容顔岂常好秋髙风露劲黄叶纷弱草岂无长生药驰心违至道净宇澄垢懐防观契造迟回三十年念此苦不早瑶池与圃微风荡芝草  

宿佑圣观候明发  

宦业祗簿领游目旷林泉偶此山阴雪来冲窦中烟新阳一以长天道防好还招邀复材彦探讨事幽初遵潜虬壑还过种玉田曲槛俯跃鳞盘空堕飞鸢时闻林端磬几遇云外僊相将愿有遂所适期无前  

安山道中晩棹  

洋洋水波逝永钦川上懐遂将去齐鲁明当渡江淮逺役谢尘鞅髙居理茅斋沙田二三顷婉娈东海涯芳春景物丽夕阳襟抱佳耕读有遗轨长使愿无乖  

近田诗【`并序`】  

太宰松臯翁作近田诗以示其冡子防防奉以为别号深读其诗序窥见翁之实学近里若此因和一章近世有学者长虚骛逺赖翁此作可以一变深亦为之惕然盖不独可以传之一家也防其寳之  

国风骄甫田邹孟戒舍巳载歌许近田取譬同一理系本太岳后继世累金紫煌煌示新篇下带有深防西周帝王畿累世由农起致广本慎微举逺必自迩请观阡陌间东西仅尺咫耕耘贵及时稼穑便佐使屦杖傍门庐馌饷出童婢收成俄顷间焉用枉逦迤请君听我歌我本田家子  

晨兴见白髪  

四十期有闻览镜髪改素古人悲染丝一变不复故神王自中恬形劳岂外慕伊余本懦儒履满每知惧悟言养生篇引领遂初赋大化运自然頽景不可驻达人固忘我君子保末路华落见本根相将嵗寒暮  

送王存约赴惠州  

朱方赤日永扬舲江路长亮无沉湘赋宁少伐木章川原孕灵淑藻丽发景光冲抱秉素尚令徳蔼余芳徽音幸无阻一寄鳞鸿将莫以仳别恨置此冰炭肠地理任险易天运变炎凉  

吴中新刻临川集甚佳双江聂文蔚持以见赠携之舟中开帙感懐寄诗为谢  

少小有书未能读暮年好书读不得岂惟簿领少余闲两眼防防泪旋拭帘前见物私自怜雾里防花惯曾识忆昔家住东海濵世务耕农寡文墨勉勤诵习起家门每事收藏节衣食一从观国上皇都十载具官充史职长安朋辈心多同古典探搜事尤力荆文丞相宋熙丰国监遗文旧常刻猗予谬司六馆成手许校磨工未即当今楔枣称吴中唐模宋板俱竒特是非本定空爱憎报复何穷恣翻覆文章功业两难朽治乱兴亡三太息苏州太守古邺侯贻我逺胜黄金亿楼船风雨满章江把玩新编坐相忆  

次答姚子明石屏歌  

乾坤竒秀皆储精老我山水偏多情是中犹有爱石癖一见竒石双眼明十年去国行八省叅谒咨请兼逢迎晩防圣恩召自蜀置之金马白玉京晨趋黄扉暮紫闼左图右史心无营赐金月俸有余镪买得一屏当座横人言此屏本无价我亦得意还若惊烟云缥缈天台路岩壑隐映芙蓉城瑶池东来降王母仙掌擘出烦巨灵有时对坐一长啸便觉毛骨随风轻滇南防段昔开国此石充贡万里程携归东海添秀气聊与平泉作后尘得君长歌更増重五色光焰辉文衡  

竹斋歌  

君不见仙尉斋前数竿竹劲于龙防嫩于玉向晩冰霜如有情多时盘筯宁无肉一从手种春雨余揺动青防散炎燠未论留汗等琬琰先须截管谐琴筑曽闻子猷傲山隂何如卫武歌淇澳虚斋中含八面凉恍疑潇湘秋万斛轩窻隐映月渐移枕簟飘萧粉初扑堪拟封侯自千亩正有幽人在空谷冻雷惊笋起卧龙怪石蟠根解羣鹿绕檐日日报平安一嵗清风三百六斋中本是潇洒人嵗寒之交元有神当年随计赴上国尚书宰相俱心亲人言松栢并竒操共爱金玉寻芳邻燕京争夸见彷佛黄金别筑髙嶙峋剑江回首旧隐地花县拜命新行春朅来小试钓鳌手东海袅袅垂丝纶九苞彩凤下览徳千里青云髙致身仇香枳棘昔同调蒋诩径路今通津蹔将形影照南浦若比甘棠尤逼真我歌竹斋君试听天子用尔清风尘防须嶰谷逢伶伦  

岐阳石屏歌  

岐阳之民像侯徳逺致山中一片石依稀宛见城郭面彷佛尚带山川迹一从乗骢换五马雾渚烟村坐来隔摩挲三复如有情指麾从吏贻江濵长卿多病枕书卧惊起门外髙嶙峋倒履相迎问来使开缄再拜生阳春荷侯此惠百感集媿我家徒四壁立忽焉屋底开暮晴揺荡虚无翠寒湿新恩旧惠俱在眼万壑千岩互相入滇南大理空自珍江上数峰尤絶伦天然飞走肖麟凤瑟尔莹润同瑶珉坐当保障屹不动岂免覩物终懐人自是侯家有余积留待他年隔朝席泥金孔雀映芙蓉郎君近作乗龙客胡为致之向儒素恐使湘灵动深惜君不见唐朝太宗重畿甸遍题姓字留宸眷天生异质当大用安得随君献入光明殿  

大风  

雄风括地西北来吹我狐裘薄如纸吴儿爱热不耐冷我亦何为行至此丈夫有志事四方阮籍刘伶畏生死有人逐日走未休有鸟衔石填海水此事无成节可壮锦帐红炉是谁子河山三晋古有灵前唐神尧后唐李两家际防未易同风虎云龙共时起红尘莫漫障白日待汝终朝聊尔耳  

赠别殷子  

殷子有竒骨昻藏若骏马康庄在逺道伏枥甘土苴长安一朝别我去再三挽留不能住潞河新有下滩船到家正及朱炎暮君家本在齐鲁墟枫林瑟瑟临前除小楼画槛防林樾中有前世千卷书北窻慈母发垂领倚门望儿悲短景小弟今年十四五弄笔时时学驰骋上奉母顔下课弟日有余功拟丛桂病骨偏宜秋气凉药囊闲却参苓剂登髙回睇望泰山恍见仙人时往还翩翩白鹤不可借流光日夜凋朱顔朱顔一往那再复惟有功名留汗竹志士偏増日暮悲佳人易感穷途哭忆昔虚堂坐论文辞锋往往追先秦谈诗屈指数汉魏叹息六代何无人殷子竒气鲜有匹人间八寳光耀日吴郡徐子吾畏友每每到君赏髙逸君不见九方臯胡能按谱求马毛愿子加餐善自爱天闲十二终当豢尔曹  

题文徴明画  

笔下尘埃一防无开图知是贺家湖秋风九月菰蒲岸横着溪舟看浴鳬阿明此艺称独步前身妙絶元姓顾安得置之水晶宫卧看云烟落豪素  

东池  

梅花白雪坞杨柳緑烟隄野旷春偏晩江深日又西为寻彭泽宰如到武陵溪茅屋人家里时时闻鸟啼  

从丹凤前渡江  

春色临江阁年光遍海城东风吹又转芳草望还生天路青云逈鸥波白羽轻平生济川意野渡更分明  

江上登望  

江流何孤防澹秋晖遥知三山近复送百川归蜃楼横碧落龙湫临翠微徘徊那可极返照上人衣  

端阳  

畎亩惊时序端阳复早晴遥知宣赐里空有侍臣名舟子渔龙渡骚人醑酒情千年浑旧俗地接楚江城  

五月七日雨中宿观澜亭  

溽雨江天暗通宵水气多壮心惊嵗月人语隔烟波舟楫供髙枕江湖付短蓑浮沉聊尔尔击节自长歌  

五月晦江上送宋义卿民部  

重五期不至望六送行舟梅雨快初霁荷风如早秋天涯俱宦辙江上倍离忧欲采幽芳赠因过杜若洲  

别朱升之  

浅交多别语情极易忘言送客风生舵懐人月到门夜长偏旅榻秋早是江村复向论心地何年共一樽  

与张山人夜渡  

入夜水云濶烟霏共茫遥空闻鴈阵逺火识渔榔野渡虚舟楫寒更犯雪霜吾衰倦行役复此恋江乡腊庚申雨中步出西郊视葬先兄素庵  

和泪北风雨伤心西郭坟江声空逝水山色有浮云未起隆中卧先修地下文池塘春又到南鴈不堪闻  

和答黄勉之  

国器推豪俊乡评熟姓名风流同偃蹇歌调独凄清故里层云映长河片月生非君敦素尚老去若为情  

和刘仲素鸡鸣山  

步入招提境下方秋水浮雪深枯壁定云绕逺江愁钟伴黄昏去泉依白石流共僧分一榻十日不梳头  

人日过徐子容  

积雪霁人日苦寒欺客襟相看一杯酒不负百年心刘向俱中秘相如独上林共君回首地十载负春隂予入晋以四月二日宿权店三日过南关抵盘陀八月东巡亦以二日抵权店是晩遂宿南关三日午饷盘陀岂有定数耶  

一饭盘陀驿青山是再来登临殊不尽节物苦相催树色庭除合秋衣箧笥开天涯俱作客去住莫惊猜  

入平定州  

雪拥频回马山寒少见人嵗长不记历风暖即知春泉石谋生薄烟云即事新此中有真隐能望岂能亲  

登祭江亭  

春深羊傅庙江涌鹿门山一上孤亭望遥空独鹤还浪沙明浴日苔砌晕成斑耆旧登临地髙风乍可攀  

车廐驿乗潮顺风北下  

人生快心事风水送归舟况复青山曲频过碧树洲草深藏乳鸭波逺没轻鸥苦爱观风地终惭为国谋  

上虞道中  

山海无藏秀乾坤有奥区土风兼百粤习气近三吴潮落曹娥渡天垂贺监湖画船牵锦缆时复下菰蒲  

春分日大风  

九十日春分一半四千里路长风沙寒衣欲变难为客晓梦无凭数到家关塞每怜新过鴈山城深防未开花向阳賸有闲庭院满意东来吹帐纱  

大风  

昨夜雨沙今大风美人髙阁怨飞蓬柳条万结浑欲断梨花一株容易空岂是宋都过退鹢亦愁乡信阻归鸿江南茅屋吾所爱莫教吹卷瀼西东  

出北城与严唯中倪本端同行  

天门积雨洗炎蒸日射西山紫翠层白发先朝老供奉青衫骑马向诸陵幸陪鸳侣时相并欲挽龙髯却未能流水稻田城北路去来吾记昔年曾  

对月  

庭树扶踈月转阴烟销画烛虫吟隔帘秋色三千里伴影离人一片心门寂红顔频对镜帐寒清梦尚挥金去年燕赵今吴楚指防明年意更深  

秦淮渔笛  

桃花新水满江流一棹波连白鹭洲网趂夕阳鱼在贯酒随村店蚁初篘髙懐闲弄江梅晓古调遥翻嶰竹秋几度曲终潮正落从人指防説东游  

子殇后一首  

小巷深深日似年柴门寂寂掩风烟一川花柳春无赖三五婵娟夜可怜狼籍头颅多殢酒飘揺风雨但髙眠少年事业真堪笑囊有残诗近百篇  

晩泊  

风涛满目月黄昏晩泊澄湖独树村渔艇隔溪常宿火茅茨临水半开门梦从五夜多逢赦人过中年易感恩圣主如天司节候阳和须向嵗寒论  

丹阳孙思和东游每当山水胜处辄绘为图冬夕过俨山示我光福一段赋此  

看君画里泛扁舟今夕披图数胜游水面青峰七十二山腰黄橘几千头防开逺影江湖濶天接中央日月浮试问虎溪桥外水为谁烟浪下苏州  

次韵白鴈  

来从星汉下潇湘妆防枫林入醉乡锦字传情通万里银筝移柱送斜行溶溶月色怜孤影归心滞晩霜堪叹扬雄头尽白惟将羽猎奏君王  

和答胡汝载  

琼林珠阁不胜寒惭负时趋白玉阑独抱琴书躭寂寞谁从花竹问平安沈腰巳痩频移带潘鬓新添欲满冠相对长安同作客椷诗特地劝加餐  

慈化早起喜晴遂发  

两宿僧房病后身髙情聊与白云亲青山似画闲情少红日如轮世路新吴楚地连多客戸潇湘天逺有骚人南中嵗晩饶风雨爱听钟声报四邻  

别李时元下第  

吴山苍苍共灯火潞河悠悠即去途乍可后期还磊落那因逺适悲江湖晴风浪揺四月麦宿雨防轻十幅蒲南国诗成须早寄风尘清梦客楼孤  

和易钦之宿广恩寺  

春日忻逢水西寺入门无数香烟凝乡园千里逺作客尘土十年终愧僧风光每向闲边见山色试凭髙处登未闻西来栢子树可怜清沼玉壶冰  

视牲  

向晩郊坛第几巡愿储精意奉明禋去来路熟浑忘逺西北山多欲碍春终见牛羊歌帝右未因鼷防变斋晨东风又遍天涯草御辇须怜碧玉茵  

食菱  

曲曲菱歌江上秋画船归近望江楼北来物色浑如玉南望乡关第几州风味疑从仙掌坠水芳曾傍锦云浮嵗寒独枉佳人惠消得相如一片愁  

初试羊防予有一端藏笥中者十年兹教内馆始制为衣以御北风感而有作  

萧飒头颅感是非半生何敢爱轻肥相将嵗晩看新制指防年华亦故衣北郭严凝随痩马西州辛苦到残机病来却恐浑憔悴且试休文旧带围  

和宫端后渠玉亭赏莲之作  

玉亭清切五云边盆沼谁移玉井莲来赏正逢初过雨倚防须着半含烟何妨絶代称君子凖拟前身是水僊四十年来同榜客一尊相属醉花前  

游储芋西园池乗月夜泛  

峰峦岩壑俯中流何处三山与十洲新雨不妨泥滑滑好风先送水悠悠鸥无机事迎人下客有髙懐尽日留向晩星河迷上下笙歌灯火木兰舟  

嵗暮风雨中发藏书示楫子  

嵗寒风雨合江楼灯火楼头数夕留新命误防吾巳老旧书多在子须收星辰万里趋关塞环佩三朝侍冕旒抱得寸心终许国未应猿鹤怨林丘  

三日雨后登俨然亭  

萧萧竹树夹溪深一雨初晴长緑阴真意倘违空老大野芳虽少亦山林好风似旧穿髙榻流水如知绕素琴东去大江知到海为谁烟浪送归心  

雨中宴庄氏东园留题山亭  

洞中山石俯波光窻外林花荐野芳况有管弦相映发尽教风雨佐清狂虚疑四老烟霞地正是三江云水乡我欲卜邻酬望想自应传社草篇章  

秋日无聊偶然作  

问余何事每凄然尺璧光阴阅嵗年旧读书今存蠧穴新缝貂巳剰鹑悬常余孤枕还乡梦频乞东家买药钱自信英雄须到骨业身随处了尘縁  

赠别尤宗阳还吴门  

临岐莫怪恨喑喑投赠天涯纸半函泽国乡音三泖北江湖夜雨一灯南浮踪去住僧留偈世味寒温佛饱叅归去若逢人问讯文章何用学春蚕  

乔白岩太宰家山留题在迩亭  

晋阳文物上卿家小作江山殿嵗华望到白岩明玉雪繇来緑野鎻烟霞云窻覆奕传仙谱石室藏书带相麻同是登临还在迩逺寻何用访丹砂  

书院池亭忽有鹤下集因养于庭  

横空一鹤下危阑隐隐丹砂变羽翰疑是归鸿须系帛休将野鸟误称鸾青田到后云天逺北海从来嵗月寛饮啄渐驯宜试舞客衣偏感化长安  

东阿道中对雪  

天为山行借雪看路随天逺更漫漫诗成驴背偏如意病后狐裘少耐寒授简有才懐帝子折梅无使寄长安惟余一片郊原兴白马翩翩拂未干  

送胡汝载丞武昌  

诗律从来彻骨清哦松端不负兹行星辰南斗占郎位江汉西来抱县城鹦鹉洲边芳草合凤凰台上逺山晴春明门外冲寒别欲折梅花重有情  

萧海钓文明先生挽诗  

朝野名传翰墨余白头空有读残书南方秋早逢揺落四海人多问起居寒下当年曽失马钓丝终嵗竟忘鱼八哀此日还成赋惭愧先生识面疎  

连日迟李献吉不至作  

几日都门长者车风尘不见正愁予只今对面还千里何处相思有尺书秋色天涯催客暮山光楼外为谁舒空歌杕杜回长啸终愧缁衣叹索居  

送何文徴赴开州  

江东文藻竟谁如新绾铜章左佩鱼天上风云元咫尺兵前草木正萧踈烟楼夜绕三刀梦露冕春行五马车便欲修成循吏传即看名满荐贤书  

宿常山集真观  

病懐自爱寻山憩面面芙蓉映逺峰向晩楼台栖宿雾报晴钟鼔动秋风千重地脉闽关北八月星槎浙水东懐国望乡俱不极一龛灯火翠微中  

游武夷  

清游妙得此山中一度来过一不同泉石烟霞时上下阴阳昏晓自西东溪流九曲层层去云鎻千峰面面通向晩天风堕僊乐月明知是武夷宫  

次韵答万石梁大叅  

得陪驺从出城逰况爱烟岚向晩收扬子何心能颂莽仲宣无计且依刘林间鸟并鹃声急云里江分燕尾流酒量近来因病减令人苦忆醉乡侯  

病后闭关  

万里桥边万里身西风摵摵鬓毛新天应怜我长为客事到求名始累人满院苍苔行省宅一川黄叶大江濵少陵老去多秋兴且傍云山结四邻  

送皇甫子循谪黄州推官  

雪堂旧路君重到赤壁文章五百年一向东曹分郡檄却从南斗望台躔流尘逺道征袍上宿雨清秋客鬓前明发大江过夏口中流应有济川船  

刘都阃以红花本见贻  

才赏名花当送春移根西向伴吟身为谁池馆能怜旧到手风光又斩新谢令空题红芍药杜陵偏感白头人公庭事简余芳草留取青枝衬绿茵  

自睢阳入梁有懐何鴈峰宪副  

云间遂作三秋别濠上相为一宿淹人世百年悲喜共客程千里雨晴兼棠隂鹤乳思方去玉节金符令更严后夜梁园回首望鼓城山月水晶帘  

午后微雨明早发中江新涨壊桥拏舟而渡始知四郊得雨甚渥  

泉声曲曲度江心知是前山雨化霖巫峡风烟天漠漠巴渝歌舞晓隂隂春回防防连村合凉沁芭蕉到骨深圣主中兴多法古宣王云汉有遗音  

十一月二十日次大年驿见梅花和谢佥宪邦正壁间韵  

山云黯黯复防防酿雪为霖总未成忽见梅花如着意即防诗草可怜生月来粉堞浑无影风度黄昏似有声况与嵗寒期更早玉人消息最分明  

潞河水次张石川韵  

心同野鹤恣髙飞学得屠龙与愿违魂梦九天双凤阙江湖满地一渔矶安身巳办乌皮几称体新裁白苎衣赖有河边同载客不应林下见犹稀  

青羊宫饯顾颐斋即事  

青羊翠栢白云阿又是春风一度过宿雾欲收初露冕余寒犹在薄侵罗行边巷陌流尘逺物外楼台胜事多无数乡心山水隔酒阑重与听骊歌  

西岩诗  

我爱西岩好风光足大观微茫分太液咫尺是长安  

过宋玉墓  

楚国余文藻当春迈故丘为君悲不巳安敢向髙秋  

方春野挽词  

春野依然在春风依旧来去年巢里燕不见主人回  

书扇寄李百朋  

锦浪生春水茅亭尽日孤十年身不病天逺共江湖  

漫兴  

水郭江村不受尘惟将石竹伴闲身玲珑漏月防云骨潇洒含风对玉人  

登楼  

掉臂归来万里身倚阑无数物华新细寻往事知多少我是明年五十人  

题画  

溪山叠叠雪初寒江水悠悠一钓竿着得羊裘竟何益蓑衣和月下前滩  

题陆封君怡梅卷  

我家放鹤坡头树种近西湖处士居独板桥边山十里杖藜来探雪晴初  

为方思道题画眉折柳  

中山紫翠防层层合起髙楼对雨凭爱汝一双花底鸟为春啼杀海棠陵  

任城题杨訚直夫泉香书屋  

水纹花气鬭精神疑是成都卖卜人传得一区扬子宅药苗闲洗雨中春  

马嵬  

秦关山势拂云来才过骊山又马嵬今日岂知当日事涧花含笑为谁开  

寄南庄  

相防无限故园情独倚西楼向晩晴秋水一奁天上下荻花枫叶隔江城  

题悦茶卷  

水竹交居事事宜更将春思鬬枪旗分符调得中泠到未放松隂鹤梦迟  

题马麟画兰  

秋风九畹正离离画里相防一两枝欲寄所思无奈逺闲拈湘管对题诗  

夀阳察院次壁间韵二首  

无心随处梦魂安古栢台深五月寒自笑青山老居士松牕闲杀旧蒲团  

疎慵聊与拙相安华髪萧萧镜里寒门掩万山深院静古槐成盖緑阴团  

## 石仓历代诗选卷四百八十一  

明　曹学佺　编  

明诗次集一百十五  

严嵩  

雪霁登钤山  

千峰积瑶素寰宇映空明仙人好赤脚独蹑层氷行叠石疑琼岛髙楼思玉京劲风仍振木朗月已辉城永夜山中宿山泉松涧鸣  

山塘  

山塘深且广逦迤抱山麓隔浦见人家依依桑柘緑日落烟水寒绕塘飞属玉  

仰天冈  

石磴盘秋萝危亭出峰树行人上山道望望云飞处洞口晩钟声林僧独归去  

鴈洲宿  

山登极巑岏野适忽夷旷清涧屡寒涉绿畴弥晩望水亭荷芰开园屋云松傍应怜鴈洲宿絶胜剡溪访  

回銮诗  

长杨骑火红汉帝夜还宫观兵夸出塞献捷贺平戎旌竿飐飞雪铙吹喧髙空百琛陈阙下八骏游寰中千嵗升平乐懽防曲难终  

如松江访陆太史先申寄赠  

菰防雨声急松门烟浪深沿洄趣易惬懐望思难任云物中夏赏湖天孤屿唫暧暧沙中树悠悠波上禽临溪听黄鸟拂石理瑶琴总多山水兴兼慰别离心  

待曙楼  

闻钟起振衣展席坐东扉松岩防月坠花林芳露晞悟澹境方寂遣俗虑应稀稍稍晨光集众禽川上飞  

答用修见赠  

鸡鹜争稻粱凤凰食琅玕感恻念物理沉防结忧端俛仰宇宙间知己良独难我友在逺方欲往从游盘岷江阻奔汹剑岭间巑岏缅懐九苞质讵接双飞翰暌离经岁改栖息喟形单劚苓春雨暮采菊秋露漙明后应天历众贤集衣冠奄忽千里至执手平生欢濯缨升博望踔辔游长安愧比萧艾姿芳馨托幽兰幸容竽迹滥莫遣胶盟寒晤言期谁与懐抱为君殚  

赠友  

北风吹层波髙防疾于马矫首望云山日夕到乡舍亲友慰逺归春杯正堪把故园多所欢薄宦何为者  

观音岩同浚川王司马作  

乆懐名山游登赏春已暮言寻紫芝约颇适沧洲趣巉巉石抱城泯泯江流雾憩磵挹飞泉攀萝防芳树临川足鱼鸟揽泽多蘅荰兴发挥绿觞浩歌谁与晤弱水隔烟涛蓬瀛渺天路岂无乗鹤僊云中自来去人世多嚣尘流光草间露嘉防良足怡转盼巳成故何当巢云松脱迹葆贞素  

臯林媚晴春宛若绮绣错岷江滙洪波九悉输约仄叠万古矶悬崖出飞阁崖中白衣士趺坐澹虚泊祗苑遗俗氛岩花自开落俯窥羣象杳仰视天宇濶昔贤巳登临异代不可作朅来奉佳游转使吏情薄欲钓任公鳌还梦坡仙鹤青山何寥寥白石亦凿凿寄谢同心侣且永今夕乐  

和顾中丞出息东郊西舎  

息驾追夙游艺畴戒春作缫茧巳眠蚕探鷇忽成鹊林英纷委地奈此风雨恶芊绵原隰引聨络沟塍错叠石羣岫移诛茅数掾缚宁希金悬肘赖有田负郭灿灿霞冠岑涓涓泉赴壑雊雉当坐隅嘷犬出丛薄牀横元亮琴架贮韩康药雅志璞仍懐浮荣屣应脱岂异子云居草甘寂寞  

观音山作  

晨霁烟景豁平流净如掌鱼鸟遂飞潜舟舻相下上具美信难期朋宴娱春赏何当风雨防来阅惊涛壮  

阳峰诗为大学士张公赋  

岷江浩东注喷薄万盈孤巘俯江际芙蓉如削成绮丽地灵结岧嶤天柱擎云物互吞吐岛屿相回萦伊人秉幽尚兴与山水并结屋面其胜林巷有余清波光动逺浦秀色来前楹一朝遘休运应卜登承明介节立万仞阳徳敷烝氓扶舆发清淑川阜储精英申甫本岳降傅说起岩耕兹山在遐服四海称佳名  

松臯书屋诗为少保许公赋  

嵩洛纪名胜巘崿分接连中有万松树苍苍入云烟樛枝鸾鹤舞偃盖蛟龙鶱上宰契髙致结屋长林边听涛过絶涧抚翠倚层巅直节耸千仞美防覆八埏时卉岂不荣爱此晩节坚且闻啖脂术皓若崆峒僊风霜既多历雨露矧乃偏幽真嫓令徳因之謌永年  

赋得燕子矶送华兵部南行  

遥川滙洪流叠嶂凝黛色巉凿万古矶嵌空置禅室恍若临普陀大士坐趺膝香烟出杳霭钟鼔逓晨夕座里纷云岚杯前见防席我昔扪松萝留诗在岩石别来逾十年俛仰叹陈迹君若欵苔扉题书寄相忆  

予少孤多病恒有忧生之嗟今年四十矣日月于迈禄不逮养学未有闻使经衡山适遘初度矢痛申情爰成兹咏  

饬驾辞桂岭弭棹越江湘我行几何时巳涉万里疆万里岂漫游王命肃所将咨询徧原隰登眺穷崖冈闻昔太史公足迹好瓌竒东游探禹穴南浮逾九疑山川激壮气一以昌文章赧予诚薄陋懐古意慨慷男子始生朝弧矢悬门堂眷言四方志岂必懐故乡睠彼孤黄鹄矫翮云天翔啾啾茅檐下燕雀空榆枋  

夜防歌  

璚酒清蕙肴盈锦灯瑶席张四楹华歌妙舞百伎呈夜行游兮悦明星奉君玉觞前致诚上天垂休惠我明黄河之水今再澄天鸡鸣海乌升愿君举觞且留情乐哉时乎方太平  

吴伟画  

郭熙之死谁复同湖湘小仙今代雄惯将健笔写缣素江山平逺称尤工洞庭潇湘淼何许积水长天迷处所沙边老树总呼风波上轻云初散雨短棹扁舟竞往还垂纶老翁意愈闲晴窻展玩心眼乱兴在沧浪千里间  

李学士薇园秋霁图题赠  

玉堂仙人入直还尽日闲园惟闭关展席平临堦下树开帘遥对几前山紫薇阴深日卓午石榻微凉过鸣雨磵道声飞泉瀑寒云根色飐莓苔古僊人步屧出幽林长啸时闻鸾鹤音手挥防笔吟芳杜目翫飞鸿弹素琴琴书偃傲有余清竹窻今夜月华明谁言西掖丝纶贵更有东山萝薜情  

渔父  

沧洲渔父人不识日暮移舟烟水寂沙头野饭暂维梢蓬里天凉自吹笛笛声嘹亮度江门荻花枫叶满秋村溪边云月长相待世上功名安足论  

全州古松歌  

全州古松大道边白昼暝色行苍烟谿回路转不知数直至兴安阴接连蛟龙拏空势欲舞往往呼号作风雨大枝曲铁小枝盘偃蹇突怒如相忤时复一株罹樵斧槎牙无枝形独古谁栽此松经几禩国初太守名犹记胜迹曽留学士题繁阴长与行人憩松风泠泠山寂寥松月皎皎明清宵遥想山中风月下定有鹤僊吹玉箫  

长至祁阳县行礼时车驾北征  

使节祁阳逢至日县庭班列觐天光即看暖入深宫线正想风飘合殿香塞马力应疲雨雪江鸿书不到衡湘寒云落木催愁剧魏阙沧洲引睇长  

聂君持梅雪卷请题走笔赠之  

鹭沙尺书何日传聂君近泊金陵船到门览刺亟出迓丰度雅朴神翛然书云此君乐幽尚十年寄迹江湖边平生爱梅有真癖梅雪自号争清妍琼姿绰约种万本茅屋正在春风前芒鞵缓步石迳月拄杖独往青林烟有时临流发孤啸风致髣髴疑逋僊只宜跨驴学肩耸那复骑鹤思腰纒青蚨沽酒与之醉散髪岸帻歌青天吁嗟聂君亦不俗挥毫赠尔梅花篇  

仰山置酒  

春游入古寺息驾在山阿不饮杯中物其如山色何泉声间钟磬草色上烟萝向夕岚霏起诸峯猿啸多  

泛舟  

泛舟无俗情水送复山迎江色迷朝霭松阴转午晴稳依危石缆深傍緑芜行吾巳忘机事沙鸥莫漫惊  

东溪晴泛  

钟峡出秀浦碧潭无限清日浮江色动舟蹴浪花轻盘石思垂钓沧浪爱濯缨沿洄意未极川暝月华明  

郊行  

沙路平如掌郊行吟望賖山围四野碧溪抱一村斜松径入僧寺草屋见渔家春风几日到遍园桃李花  

夏日江亭赠客  

江喧过雨时绿树揺南飔归客乗流下扁舟向我辞台临春望逈山绕旅行迟无限蘼芜草因君寄所思  

拜陵庙作  

六帝神游逈诸陵御气浓泉飞千尺瀑枝偃万年松一自僊城闭徒看云壑重遗弓小臣抱怅望鼎湖龙  

谒泰陵  

先朝趋禁陛今日上陵台讵识龙骖逺犹疑寳扇回雨垂苍栢泪风动碧山哀千嵗岐周下空传凤鸟来  

下陵作  

归骖怅何适迟回陵路东还循白石迳遥下翠微宫冉冉开松雾飘飘堕涧风今宵有佳兴明月万山中  

金山  

寺拥金山古江流碧海深千年此形胜词客几登临波浪浮香阁鱼龙听梵音晨风渡舟楫真有济川心  

少傅靳公归丹徒  

黄阁丝纶贵东山水石情留侯终谢病疏傅早辞荣江寺移舟近城居种竹清挥金防隣曲举酒话升平  

崔子谢病还邺懐寄  

相送出郊寺独归愁郭门春尘涉逺道朝雨恋芳樽幽梦时或到素心谁共论若为经济畧归卧水云村  

徐侍读别后寄赠  

行辀望巳逺悠悠那复亲微霜映郊树斜日暗京尘身病嗟行役情真念吐申惟应梅驿使频寄薜园春昔约去同载君去我留仍宁知赤骥尾不得附苍蝇对酒叹宵月买棹怯寒冰忽枉河洲翰离思然増  

张侍御谪判晋州  

旧日埋轮使中朝仰姓名忽闻迁客诏独问晋州程暮雨留防剑长河对濯缨浮荣是何物且慰病身轻登平虚山殿在永明殿之南岩洞甚竒  

台殿郁岧嶤登临近九霄曙霞笼阙逈残月带城遥翔凤金为阙飞虹玉作桥乗舆罢游幸花色为谁饶  

雨夕作  

秋气总成悲那堪积雨时客衣新授褐林叶故辞枝关塞书难问风波鬓易丝停舟问夕鴈渺渺向南驰  

过彭城  

十月彭城水临观势渺漫客防牵树杪日夕畏风湍汴泗流争长鱼龙卧未安无人守茅屋寂寞傍江干  

夕次醴陵  

晨装去萍邑夕驾憩长沙湖江通两镇井里带千家枫岸霜鸣叶芦洲月暎花即防临桂水还喜泛星槎  

下祝融宿南台寺  

山殿隐岧嶤禅灯照寂寥乱峰临宿霭古木认前朝桃水忽相失浮丘还见招欲夸松顶鹤吹笛遡丹霄  

早霁与计使君泛湘江遂登望岳亭  

倚棹江天豁移尊草阁幽到牕分岳翠当槛写烝流春至花经眼秋深月满楼使君时对客诗兴绕沧洲  

题双龙寺  

入谷岚霏重开门松寺深滩流万木罅萝拥众峰阴溪鹭仍寒浴潭龙或夜吟楚地多风雨春山不可寻  

卢沟桥  

逝波与行客汨汨无时休猊蟠明积雪虹饮亘长流晓月迷征骑春沙压敝裘经过道傍寺暍思且淹留  

赠边太常黎银台北觐  

莽莽龙河雪双防几日开亦知从此别巳是隔年回珂马春城并衣冠晓仗催驿亭梅柳色来往送行杯  

胜泉寺宿  

送行各巳返独宿在招提钟漏临城逈星河隔树低方欣市喧寂转觉客懐凄因叹劳劳者深慙萝薜栖  

题宫保孙公宜晩亭  

翠屏无限好历历近青防落景闲宜对髙歌醉自听浦防依鸟尽岩桂向人青黄绮疑公是终朝辅汉庭  

谒孝陵  

社稷戎衣起梯航玉帛朝覩河功戴禹瞻庙祀宗尧石马嘶空翠金镫照寂寥遥防钟阜上御气满层霄  

灵谷寺  

莲宫青嶂合松门石迳重窈然深谷内疑与秦人逢涧底藏余雪窻中列秀峰寂寞支公宅惟闻朝暮钟  

嵗初视篆呈潘公寅长  

涤篆池冰暖开堂雪树青春光动八极休气协三灵北阙垂恩露南宫聚徳星同志欣寮寀摅忠报帝庭  

晩次漷县值雨是日闻车驾还京  

松暝雨潇潇公庭坐寂寥城荒民户少沙旷旅程遥渠喜通泉溜畦怜润麦苗夜闻銮辂返魂梦绕丹霄通州城北通惠河登舟而赋河近嵗濬治舟达漕粟以免陆运之劳自此至京四十里也  

昔上鞚飞壒今来航素波中流牵锦缆临泛兴如何柁转郡楼失篷开山翠多宛似吴堤上垂杨拂櫂歌  

摄事西陵行次旧功徳寺作  

苹际冷风起飒然湖上秋逺波明岛屿层雾隐林丘鸟下溪田熟钟鸣谷寺幽驰驱念于役心赏若为酬  

晓入天夀山马上作  

黄覆依冈殿青连夹路松凭髙一驻马望气欲成龙信与人境隔惟防云壑重昨宵雷雨足飞瀑满千峰  

入白芒朱陂  

岸岸溪流急山山篁竹多盘回遵石径迤逦度松坡深岭皆宜木髙田亦种禾唤鸠梅雨暗飞燕麦天和池卜晴蛙语村防夜虎过稍防民乐土还苦吏催科世事关愉戚生涯学醉歌清溪足鲂鲤吾欲买渔蓑  

题李学士画  

杏阁依青嶂萝轩俯緑畴路迷僊子宅花暗羽人丘水讶伊瀍濶山疑鄠杜幽傍崖交杂树悬石下飞流谷晓催禽哢郊晴唤客游谁言居玉署长此对沧洲  

赐衣  

宫衣锦段新宣赐徧臣邻绣纹盘虎豹金彩织麒麟诏向龙沙逺颁从玉陛均拜登齐阙谢愧省独墙循士节论辞受君恩爱笑嚬礼防超等级劳岂効涓尘荷徳乾坤大糜财府库贫先朝题嵗月诸道贡竒珍貂座仪章滥鹈梁讽谕陈缙绅皆用武辇辂尚留巡暗忆垂裳治虚慙挟纩仁日占青海使寒望翠华春未厌干戈役私嗟章甫身  

过长陂  

长陂鸟鸣初日暄游子度岭穷攀援行寻歇马访新庙望近蟠龙识古村春深尚喜林花盛雨后忽惊溪水浑野老相邀具鸡黍解鞍时复过柴门  

钟山游眺  

可怜春岸飞鸥鸟又见春山长薜萝峰势揷江谿路少峡门横濑水声多苹洲防雨维舟坐松峤穿云蹑屐过见説此溪多钓伴月明来听扣舷歌  

观雨作  

东峰雨色绕前溪野树江船望欲迷卷幔忽惊山雾入近村长听水禽啼清怜松菊长茅屋深爱湍流满稻畦故人门巷隔车辙多病青尊不可携  

奉酬空同先生垂访见诒  

病来浑与故人踈珍重能劳长者车地僻柴门堪系马家贫蕉叶可供书莺花对酒三春暮风雅闻音百代余长愿饮河心自足却愁和郢曲难如  

酬别张侍御  

春风曽驻木兰舟使节真防万里游揽辔霜威清瘴海停杯诗兴满沧洲天寒江县城空闭秋旱山田谷未收多病有懐谈莫尽送君分手重淹留  

早春郊园寄友  

东郊柳色逺依依忽忆佳人闭竹扉剡岸雪深回夜棹杜陵花发典春衣闲思步屧寻芳草醉爱携壶上翠微不是赏心缘节物频年离索故交稀  

除夕和石潭学士时车驾狩于榆林  

更烧残烛坐虚筵起视明星在逺天客夜杯盘随俗举城春花柳向谁妍愁心暗逐堦蓂老芳讯频经陇月圆身事流年那可道箕山终愧古人贤  

符子冬暮发京南迈予日思之恨不能从也作此讯寄  

北风日日河冰壮愁病思君万里行江上归防何日到天涯旅梦几回成青春自改浮云色幽谷虚传好鸟声逋客总贻猿鹤笑故山空系薜萝情  

送进士陈则英归觐  

长安阙下送离觞才子宁亲赴北堂巳喜登科同片玉曽防作赋比长杨归防夜渡闽川月舞袖春携汉殿香暂到故园非乆别云霄计日待鹓行  

奉同温宫谕移疾寺居之作  

九衢车马暗尘氛僊客西堂卧白云静爱市朝堪吏隐胜将泉石与僧分澄心夜对莲花水秘典朝披贝叶文独有可人期不至素琴萝迳立斜曛  

西湖杭守置酒  

朱幡翠幌在兰舟緑水澄潭写我忧云破楼台明晓日筵开箫鼔竞春流烟中槲迳藏山寺苹际菱歌起钓舟古木苏堤频怅望防君为政继前修  

集夀僧房饯少司成汪先生之南京和席间韵  

君去扁舟碧水隂古兰幽荰蔼芳襟移榻野鸥陪宴坐开尊江月照离心春莺自解迁乔木海鹤谁应别故岑怅忆先朝供奉日西清钟漏隔花深  

行经长沙江寄易太史  

酌酒防花兴每浓十年林卧阻游从常叅玉署归难并逺使沧江去未逢世事总知荣木槿愁心空惜老云松湘园门巷云阳丽日对秋屏翠几重  

登岳憩半山亭  

孤亭翠岭上层云烟霭微茫曙欲分仙家鸟道逈莫到石壁猿声清忽闻幽泉树杪飞残滴瑶草岩中吐异芬防拂丹霄朱鸟近焚香先礼祝融君  

南台寺同常甫兄宿是夕闻钦之兄自攸县来防  

香阁珠林倚半天雨人相对岳峰眠羌村秉烛翻疑梦缑岭乗鸾似下僊云伴瘦笻过絶壁风传清啸隔苍烟攸江亦有山阴兴莫更虚回半夜船  

寻愚溪谒柳子庙  

柳侯祠堂溪水上溪树荒烟非昔时世逺居民无冉姓迹竒泉石有愚诗城春湘岸杂花木洲晩渔歌清竹枝才子古来多谪宦长沙犹痛贾生辞  

山枣驿夜坐  

泝岭路岐仍渺拍林风雨更朝朝清溪傍竹听萧瑟小驿然灯坐寂寥湘浦叶飞惊嵗晩钤山家在忆书遥垂垂一树梅花白赖尔能将旅思消  

暮次灵川懐寄大叅师舜宪副天益二乡丈  

天南歳晩更依依朔雪寒云绕树飞投馆惊防风土异临觞怅忆故人违情同漓水仍西注身似春鸿向北归想见邮亭频驻马独吟千嶂巳斜晖  

发湘江  

人日移舟湘水防东风吹浪彻寒阴城边栢叶留春酌沙际沧浪待客吟烟村小迳通渔浦石壁回谿暎竹林时向舟人问佳境前程几处费登临  

阳春书院唐朱二侍御邀集  

阳春院里花仍发不饮其如春色何髙台曲沼人能到迟日浓烟景自多犹怜绿水飞鸿鴈更着兰舟采芰荷章郡升平异前日时邀骢马一相过  

杨侍御使蜀  

江草萋萋江水长使轺闻欲度潇湘开防夜坐星河色载笔春吟杜若香防绣过家非旧服皂囊还阙有新章西州五月无炎暑应避青骢满路霜  

喜雨和郭司业  

入秋忽听翻江雨长夏空瞻落槛云顿失尘熇净如洗乍迷山翠杳难分民情正望仓箱富神荐犹凭黍稷芬更喜清凉慰幽独简编遥夜坐膏焚  

和顾华玉宪长游天界寺之作  

素衣那受市尘侵虚谷迢遥见此心苔迳客吟猿鹤静石牀僧定薜萝深髙贤有意依莲社开士何年建鹫林肯借玉琴酬雅兴欲凭芳草寄幽寻  

游洪阳洞  

鹤驭鸾骖去不回林扃岫幌客频来洞门日照烟霞发岩窦泉飞雪屋开始惊竒僻非人境更爱攀临坐石苔回舆出谷千峰暝猿啸禽啼万壑哀  

虎丘临眺和朱侍御  

翠岭晴烟鎻鹫峰玉泉阴洞隐龙宫髙攀双树青防上俯瞰三吴宿霭中沙浦断云低度鸟石林脩竹静吟风禅房水石佳游在尘世沧桑浩刼空  

萧子卜居梅林赋赠  

溪上梅花玉作林溪边茅屋苦寒侵孤山倚棹逢诗兴颍水移家见客心日暮渔歌来浦溆雪晴花色上衣襟风尘拥传劳为郡时向沧洲寄一吟  

赠张建宁太守  

武夷烟月鎻潺湲露冕春行碧嶂间粉署却辞僊直逺沧洲故与吏情闲朝廷政赖循良寄闾巷风从揖让还精舎考亭松桂在为收遣籍副名山  

徐养斋方棠陵偕至喜而有作用浚川少司马韵  

江上新传李郭舟鹤汀鳬渚羡清游谁知今日来千里似忆佳期渺十洲梧竹越山栖防凤风云天路引骅骝相留拟下南州榻醉里狂歌海月秋  

和陈司马元日早朝  

衮袍当殿识威严黄表开函近御帘舜历尧蓂欣载纪日华天表庆同瞻赤葵心向青阳吐丰草恩随湛露沾闻道塞垣新撤警圣谟贤畧巳先占  

奉诏陪祀谷只坛西苑游瞩泛舟太液和亭溪学士  

只坛奠璧晓光初法驾临畴宿雨余幕近炉烟浮羽仗林晴花色上簪裾身逢广乐钧天盛世际淳风太古如农亩起家陪帝籍江乡春事忆郊居  

僊舟春泛渺银河桃杏红芳水绿波日出芙蓉开帐殿风回笙吹绕云萝汀洲鳬藻荣光满楼阁烟花淑景多不是传宣承帝泽岂縁天路得经过  

使郢发京六部都察院通政司大理寺防饯于报国寺  

双龙御节下重霄九棘芳筵集上僚冠盖宠行賔礼重山川衔命去程遥天香清梵留僧室雾树啼莺别市桥幸遇圣明崇孝理愿从南国采风謡  

次襄阳  

朔雪荒台独鴈飞楚乡凝眺转依依天连浦溆惟寒水山隐城臯巳夕晖旅客竞寻潼口住钓船闲傍鹿门归厐公旧隐岩扉在怅望无因得息机  

梅花泉同紫岩太宰游次韵  

闻道幽香临絶涧偶寻遗迹一相过风前雪树花难覔岩上霞笺字半磨苔迳客行青嶂逺石堂僧占白云多尘骖此地应稀到洞口年年长薜萝  

至日集灵谷寺  

青霞宿雾净朝阴长笛洞箫悲逺林云窦泉流孤壑静石门风入万松深回廊古壁传名画坠叶微霜助梵音此地岩峦足幽胜嵗时携酒一登临  

至日上方吟送酒尽防鸾鹤在烟霞阳回嶰谷时方泰山绕钟陵境自嘉林下幽香逢蕙草水边春信见梅花习池賔客今名胜转觉风流兴未涯  

金陵嵗夜  

旧都遗俗是升平坐听盈门鼓吹声栢酒竞传知腊味土牛初献识春耕万家梅柳开烟市双阙星河隐凤城萍海客游今老大自慙癯质玷华缨  

寄题欧侍御碧溪草堂  

柱史谿堂何处寻石潭沙岛静阴隂扁舟客到柴门近芳树莺啼草屋深霜简皂囊酬夙志渚兰汀芷寄闲心濯缨拟和沧浪曲抱膝还为梁甫吟  

王银台北上识别  

长安里第似幽居水石流傅亦到予芳防更移泉上酌旧题多认竹间书炉峰绕洞山常近书带萦堦草未除君去好随天阙凤吾衰终钓楚江鱼  

送大司寇周公致政  

海东归驾杳难攀松桂清隂满旧关老境正逢开口笑畏途谁得乞身还花边曳杖吟随鹤湖上移舟坐防山簪笏有人能继美恩波长在五云间  

陈中丞年兄陞大理卿还朝赠别  

卿月招回入紫微法星迢逓别南圻江波共惜僊防逺台路争防绣斧归松栢晩当氷涧立鹓鸾春傍禁林飞江东云树遥相忆榜下同年大觉稀  

大司马刘公宅翰林诸寮修瀛洲防限韵  

钟山晴对草堂青胜日芳筵更此庭花雾竹烟笼气色汉雍唐省备仪刑直令浑噩追三代坐见文章似六经却忆北扉供奉日几回钟漏视明星  

烹茶烧竹坐谈经正爱清香满户庭赖有琴觞能遣俗都无案牍可劳形上林梧竹栖羣凤东壁文章纪二星他日汉家麟阁上愿期勲业在丹青  

答潘石泉年兄见赠  

尘壒驱驰愧我形鬓衰非复少时青偶随冠佩登仙署未有涓埃报帝庭省阁优闲无吏牍山川名胜有图经江湖敢替忧君念夜夜频瞻紫极星  

赠冯郎中  

枫岸沙汀江上秋若为遥驻木兰舟含香旧侣辞僊署剖竹新恩寄逺州适楚更题鹦鹉句登台那忆凤凰游天涯劝尔频加饭壮志平生不易酬  

赠恽郎中出守温州恽前历均郢二州也  

东际鲸波郡国寛鱼符新辍汉郎官循良旧望人先喜山水佳游路岂难斋阁静依棠树憩海天晴得蜃楼防相知未乆那成别遥听贤声为尔懽  

南京吏部后圃池亭  

一长湛镜中天栏槛凭髙得月先秪道省中持简牍不知窻外有林泉幽篁拂座能蠲俗老桧凌霜不记年谁信仙曹兼吏隐诗成莫遣外人传  

正月十七日翰林诸寮于敝寓山池为瀛洲之防阄韵得七言近体  

客邸长安水竹居能堪八座拥朝裾幔亭正啓神僊宴花迳初停长者车幽洞驻云迷紫翠碧池消雪漾清虚莫嫌菲薄无供给留取新题石上书  

西园赋赠徐六公子用陈侍讲韵此地即凤台遗址  

幽人宴息在林园不信城闉车马繁镜里芙蓉临玉沼烟中楼阁俯青原荒台凤去云俱寂茂苑鸎啼日自喧合有神僊来此地时占紫气候前轩  

暮春集鸡鸣山阁  

胜侣携尊兴不违春山髙阁坐忘归浓烟密树深相暎丽日澄湖逈自辉清磬乍随僊梵逺异花时傍佛筵飞真从画里防京邑更与攀萝上翠微  

除夕  

杯湛灯明深客堂促阴浮迹笑尘忙病来渐觉形容老静后浑于嵗月忘星斗逼檐知夜永垅畦融雪卜年康朝衣细整听钟漏正想氤氲汉殿香  

赠呈立赴曲江丞  

童稚情怜砚石亲雪窻萤馆共悲辛那堪老至思前事忍向天涯别故人对酒莫辞寒夜醉折梅应寄逺江春河阳小试君休叹遥听贤声慰吏民  

祗役戚园览游西山诸寺  

西峰东崦鸣钟近寳刹珠林处处来松迳驻骖僧吹发石溪流叶寺门开始惊鸟道防难到渐入云根兴转催年去尚嗟筋力在夕阳重上最髙台  

平坡寺在西山之巅境甚竒峻攀磴而陟俯眎万壑予为礼侍一至今十年矣  

入门双树欲参天为礼云峰一爽然长向省曹迷簿领忍令心赏负风烟乍闻钟梵千林上徙倚苍茫独鸟前再入南宫容鬓改山僧犹记昔游年  

和宗伯托翁雨宿浣花草堂  

卧听西岩风雨生草堂萧飒一灯明竝枝宿羽深愁湿绕竹飞泉倍觉鸣仲蔚蓬蒿连宅径少陵花鸟入诗情故园巳是沧洲别华省犹传白雪声  

送许少宰之南都  

香案携经直九重留曹聊复借髙踪渡江风送僊舟鹢望气云蟠帝宅龙东郡扫松还驻节北书将橘谩题封旧游回首难忘地座倚脩篁夕翠浓  

赠甘几山少保  

尚书投笏赋西归拥传承恩倍有辉鸥梦却便洲渚静鸿防真与世尘违留侯谷为寻僊辟疏傅金从宴客挥独有丹心仍恋主夜瞻星斗望彤闱  

赠卢睿卿司业  

南舟遥问秣陵程北客初谙作宦情海近云霞连北固宫深钟漏隐西清才名早巳储三馆形胜真堪赋两京自昔成均师道重诸生今喜得阳城  

夀白庵赵翁石埭之父  

郎官阙下拜恩初归觐髙堂乐有余异代王孙传旧谱清时逋客赋闲居身安岂问还丹诀兴逸惟躭种树书频报家音知善政江间容易得双鱼  

赠锦衣徐少东奉使滇南因述旧游奉寄尊翁东园亲丈致予懐仰之私  

信陵池馆帝城隈几坐层轩共举杯叠石却为栖凤岛并湖因作钓鱼台别来景物闻増胜老去流年惜暗催欲赋前游那可再暮云江树首频回  

题西湖景画  

一带云峰望却无六桥烟树隐糢糊夕阳楼阁林藏寺芳草汀洲水满湖苏相堤横苍迳逺逋僊宅傍碧山孤画图云是西湖景曽到西湖似画图  

赠袁懋淳太史  

燕谷回春春色晴为斟春酒送君行过乡草引王孙路投馆花迎汉使旌太史壮游窥禹穴侍臣僊籍系蓬瀛南宫第一题名日曽记君王问长卿  

赠严敏卿太史使河南遂奉亲归吴  

颁封衔命促征车奉使随亲乐有余览徳正翔阿阁凤承懽应馔越溪鱼莺花江畔逢春早冰雪途中见嵗除莫向梁园轻授简须知文价重璠璵  

赠赵大理之南寺  

兹行堪慰宦游情骢马翩翩识旧程宪府名髙周柱史留都班列汉公卿云中玉殿朝陵近树里湖坐寺清人道释之能执法一时刑狱自称平  

题双松卷  

庭中双松树柯叶何青青嵗晩岩居子相期来劚苓  

雨泊凤州酬寄朝望太守  

鸦湿波翻木鸥喧雨满洲离心何处是暝色载孤舟  

赐葫芦画五对  

殿里皆髙手丹青绘事竒宛疑临水石春色上花枝  

勑赐禁中乗马  

天闲神骏勑教骑长奉传宣过苑堤因是翠华宸跸近柳边深隐不闻嘶  

赐太液乗舟  

兰舟演漾水云空花叶田田岛屿风棹入琼波最深处玉楼金殿影西东  

诏赐金海乗凉  

林阴深静鸟声和溽暑全消爽气多太液池头夜来雨微风新绿水层波  

西山杂诗  

本朝陵墓壮西山松栢神宫未可攀独有中官奉祠祀石房烟火翠微间  

涧松岩石荫秋萝贪防青山寺寺过归鸟数行西日外树烟横碧晩钟多  

岳下赠常甫兄  

白玉堂中鹓鹭羣十年江海叹离分岂意与君逢此地乱山携酒防飞云  

雪霁堂迟钦之  

逺信初闻近复疑西堂清怨独吟诗须臾松迳传银烛颠倒风亭洗玉巵  

湘山寺唐无量夀佛示寂  

云岚坐涌岩扉暝薜荔行遮塔迳斜两日炎川病如洗湘山寺里见梅花  

兴安县  

破屋古松喧夕籁逺峰寒雾起层阴梅花两岸漓江水嵗晩相随到桂林  
