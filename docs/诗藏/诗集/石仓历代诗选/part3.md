---
title: 第3部分
index: true
icon: editor
order: 3
category:
  - 诗藏
  - 诗集
  - 石仓历代诗选
tag:
  - 钦定四库全书
  - 集部八
  - 总集类
  - 曹学佺
  - 明
---

## 石仓历代诗选卷三十九  

明　曹学佺　编  

盛唐八  

崔颢【`汴州人`】  

古游侠呈军中诸将  

少年负胆气好勇复知机仗剑出门去孤城逢合围杀人辽水上走马渔阳归错落金鏁甲防茸貂防衣还家行且猎弓矢速如飞地逈鹰犬疾草深狐兔肥腰间带两绶转盼生光辉顾谓今日战何如随建威  

赠轻车  

悠悠逺行归经春涉长道幽冀桑始青洛阳蚕欲老忆昨戎马地别时心草草烽火从北来边城闭常早平生少相遇未得展怀抱今日杯酒间见君交情好  

赠王威古  

三十羽林将出身常事边春风吹浅草猎骑何翩翩挿羽两相顾鸣弓新上射麋入深谷饮马投荒泉马上共倾酒野中聊割鲜相看未及饮杂虏寇幽燕烽火去不息胡尘髙际天长驱救东北战解城亦全报国行赴难古来皆共然  

赠怀一上人  

法师东南秀世实豪家子削髪十二年诵经峨眉里自此照羣防卓然为道雄观生尽入妄悟有皆成空浄体无众染苦心归妙宗一朝勅书至召入承明宫说法金殿里焚香清禁中传灯遍都邑杖锡游王公天子揖妙道羣僚趋下风我法本无着时来出林壑因心得化城随病皆与药上啓黄屋心下除苍生缚一从入君门说法无朝昏帝作转轮主师为持戒尊轩风洒甘露佛雨生慈根但有灭度理而生开济恩复闻江海曲好杀成风俗帝曰我上人为除羶腥欲是日发西秦东南至蕲春风将衡桂接地与吴楚隣旧少清信士实多渔猎人一闻吾师至舍网江湖濵作礼懴前恶洁诚期后因因成日既久事济身不守更出淮楚间复来荆河口荆河马卿岑兹地近道林入讲鸟常狎坐禅兽不侵都非縁未尽曽是教所任故我一来事永承微妙音竹房见衣鉢松宇清身心早悔业至浅晚成计可寻善哉逺公义清浄如黄金  

游天竺寺  

晨登天竺山山殿朝阳晓厓泉争喷薄江岫相萦绕直上孤顶髙平看众峰小南州十二月地暖氷雪少青翠满寒山藤萝覆冬沼花龛瀑布侧青壁石林杪鸣钟集人天施饭聚猿鸟洗意归清浄澄心悟空了始知世上人万物一何扰  

入若耶溪  

轻舟去何疾巳到云林境起坐云鸟间动揺山水影岩中响自答谿里言弥静事事令人幽停桡向余景  

杂诗  

可怜青铜镜挂在白玉堂玉堂有美女娇弄明月光罗袖拂金鹊防屛防红妆妆罢含情坐春风桃李香  

结定襄郡狱效陶体  

我在河东时使往定襄里定襄诸小儿争讼纷城市长老莫敢言太守不能理谤书盈几案文墨相填委牵引肆中翁追呼田家子我来折此狱师聴辨疑似小大必以情未尝施鞭棰是时三月暮遍野农桑起里巷鸣春鸠田园引流水此乡多杂俗戎夏殊音防顾问边塞人劳情曷云巳  

长安道  

长安甲第多入云谁言居住霍将军日晩朝回拥賔从路傍揖拜何纷纷莫言炙手手可热须防火尽灰亦灭莫言贫贱即可欺人生富贵自有时一朝天子赐顔色世上悠悠应始知  

行路难  

君不见建章宫中金明枝万万长条拂地垂二月三月花如霰九重幽深君不见艳彩朝含四寳宫香风旦入朝云殿汉家宫女春未阑爱此芳香朝暮看看来看去心不忘攀折将安镜台上双双素手剪不成两两红妆笑相向建章昨夜起春风一花飞落长信宫长信丽人见花泣忆此珍树何嗟及我昔初在昭阳时朝攀暮折登玉墀只言嵗嵗长相对不悟今朝遥相思  

孟门行  

黄雀衔黄花翩翩傍檐隙本拟报君恩如何反弹射金罍美酒满座春平原爱才多众賔满堂尽是忠义士何意得有谗防人谀言反覆那可道能令君心不自保北园新栽桃李枝根株未固何转移成隂结实君自取若问傍人那得知  

渭城少年行  

洛阳三月梨花飞秦地行人春忆归扬鞭走马城南陌朝逢驿使秦川客驿使前日发章台传道长安春早来棠梨宫中燕初至葡萄馆里花正开念此使人归更早三月便达长安逍长安道上春可怜揺风荡日曲江边万戸楼台临渭水五陵花柳满秦川秦川寒食盛繁华游子春来不见家鬬鸡下社尘初合走马章台日半斜章台帝城称贵里青楼日晩歌钟起贵里豪家白马骄五陵年少不相饶双双挟弹来金市两两鸣鞭上渭桥渭城桥头酒新熟金鞍白马谁家宿可怜锦瑟筝琵琶玉壶清酒就倡家小妇春来不解羞娇歌一曲杨柳花  

卢姬篇  

卢姬少小魏王家緑鬓红唇桃李花魏王绮楼十二重水晶帘箔绣芙蓉白玉栏杆金作柱楼上朝朝学歌舞前堂后堂罗袖人南北窓花发春翠幌珠帘鬬丝管一弹一奏云欲断君王日晩下朝归鸣环佩玉生光辉人生今日得娇贵谁道卢姬身细微  

江畔老人愁  

江南年少十八九乗舟欲渡青谿口青谿口边一老翁鬓眉皓白已衰朽自言家代仕梁陈垂朱拖紫三十人两朝出将复入相五世叠鼓乗朱轮父兄三叶皆尚主子女四代为妃嫔南山赐田接御苑北宫甲第连紫宸直言荣华未休歇不觉山崩海将竭兵戈乱入建康城烟火连烧未央阙衣冠士子陷锋刃良将名臣尽埋没山川改易失市朝衢路縦横填白骨老人此时尚少年脱身走得投海边罢兵嵗余未敢出去乡三载方来旋蓬蒿忘却五城宅草木不识青谿田虽然得归到乡土零丁贫贱长辛苦采樵屡入历阳山刈稻常过新林浦少年欲知老人嵗岂知今年一百五君今少壮我巳衰我昔少年君不睹人生贵贱各有时莫见羸老相轻欺感君相问为君说说罢不觉令人悲  

邯郸宫人怨  

邯郸陌上三月春暮行逢见一妇人自言乡里本燕赵少小随家西入秦母兄怜爱无俦侣五嵗名为阿娇女七嵗丰茸好顔色八嵗黠恵能言语十三兄弟教诗书十五青楼学歌舞我家青楼临道傍纱窓绮幔暗闻香日暮笙歌君住马春日妆梳妾断肠不用城南使君壻本求三十侍中郎何知汉帝好容色玉辇携登归建章建章宫殿不知数万戸千门深且长百堵涂椒接青琐九华阁道连洞房水晶帘箔云母扇琉璃窓牖玳瑁牀嵗嵗年年奉欢宴娇贵荣华谁不羡恩情莫比陈皇后宠爱全胜赵飞燕瑶房侍寝世莫知金屋更衣人不见谁言一朝复一日君王弃世市朝变宫车出葬茂陵田贱妾独留长信殿一朝太子升至尊宫中人事如掌翻同时侍女见谗毁后来新人莫敢言兄弟印绶皆被夺昔年赏赐不复存一旦放归旧乡里乗车垂泪还入门父母愍我曽富贵嫁与西舍金王孙念此翻覆复何道百年盛衰谁能保忆昨尚如春日花悲今巳作秋时草少年去去莫停鞭人生万事由上天非我今日独如此古今歇薄皆共然  

川上女  

川上女晩妆鲜日落青渚试轻檝汀长花满正回船暮来浪起风转自言此去横塘近緑江无伴夜独行独行心绪愁无尽  

鴈门胡人歌  

髙山代郡东接燕鴈门胡人家近边解放胡鹰逐塞鸟能将代马猎秋田山头野火寒多烧雨里孤峰湿作烟闻道辽西无鬬战时时醉向酒家眠  

代闺人答轻薄少年  

妾家近隔凤凰池粉壁纱窓杨柳垂本期汉代金吾壻误嫁长安游侠儿儿家夫壻多轻薄借客探丸重然诺平明挟弹入新丰日晩挥鞭出长乐青丝白马冶游园能使行人驻马看自矜陌上繁华盛不念闺中花鸟阑花间陌上春将晩走马鬬鸡犹未返三时出望无消息一去那知行近逺桃李花开覆井栏朱楼落日卷帘看愁来欲奏相思曲抱得秦筝不忍弹  

七夕  

长安城中月如练家家此夜持针线仙裙玉佩空自知天上人间不相见长信深隂夜转幽瑶堦金阁数萤流班姬此夕愁无限河汉三更看斗牛  

长门怨  

君王宠初歇弃妾长门宫紫殿青苔满髙楼明月空夜愁生枕席春意罢帘栊泣尽无人问容华落镜中  

王家少妇  

十五嫁王昌盈盈入画堂自矜年最少复倚壻为郎舞爱前溪緑歌怜子夜长闲来鬬百草度日不成妆  

岐王席观妓  

二月春来半宫中日渐长柳垂金屋暖花发玉楼香拂匣先临镜调笙更炙簧还将歌舞态只拟奉君王  

上巳  

巳日帝城春倾都祓禊晨停车须傍水奏乐要惊尘弱柳障行骑浮桥拥看人犹言日尚早更向九龙津  

赠梁州张都督  

闻君为汉将虏骑罢南侵出塞清沙漠还家拜羽林风霜臣节苦嵗月主恩深为语西河使知余报国心  

寄卢八象  

客从巴水渡传尔泝行舟是日风波霁髙唐雨半收青山满蜀道緑水向荆州不作书相问谁能慰别愁  

题潼闗楼  

客行逢雨霁歇马上津楼山势雄三辅闗门扼九州川从陜路去河绕华隂流向晩登临处风烟万里愁  

题沈隠侯八咏楼  

梁日东阳守为楼望越中緑窓明月在青史古人空江静闻山狖川长数塞鸿登临白云晩流恨此遗风  

晩入汴水  

昨晩南行楚今朝北泝河客愁能几日乡路渐无多晴景揺津树春风起棹歌长淮亦巳尽宁复畏潮波  

发锦沙村  

北上途未半南行嵗已防孤舟下建徳江水入新安海近山常雨谿深地早寒行行泊不可须及子陵滩  

送单于裴都防赴西河  

征马出翩翩城秋月正圆单于莫近塞都防欲临边汉驿通烟火胡沙泛井泉功成须献捷未必去经年  

黄鹤楼  

昔人巳乗白云去此地空余黄鹤楼黄鹤一去不复返白云千载空悠悠晴川历历汉阳树春草萋萋鹦鹉洲日暮乡闗何处是烟波江上使人愁  

行经华隂  

岧嶤太华俯咸京天外三峯削不成武帝祠前云欲散仙人掌上雨初晴河山北枕秦闗险驿树西连汉畤平借问路傍名利客无如此处学长生  

相逢行  

妾年初二八家住洛桥头玉戸临驰道朱门近御沟使君何暇问夫壻大长秋女弟新承宠诸兄近拜侯春生百子殿花发五城楼出入千门里年年乐未休  

辽西作  

燕郊芳嵗晩残雪冻边城四月青草合辽阳春水生胡人正牧马汉将日徴兵露重寳刀湿沙虚金鼓鸣寒衣着巳尽春服与谁成寄语洛阳使为传边塞情  

奉和许给事夜直简诸公  

西掖黄枢近东曹紫禁连地因才子拜人用省郎迁夜直千门静河明万象悬建章宵漏急阊阖晓钟传宠列貂蝉位恩深侍从年九重初起草五夜即成篇顾巳无官次循涯但自怜逺陪兰署作空此仰神仙  

舟行入剡  

鸣棹下东阳回舟入剡乡青山行不尽緑水去何长地气秋仍湿江风晩渐凉山梅犹作雨谿橘未知霜谢客文逾盛林公未可忘多慙越中好流恨阅时芳  

长干曲四首  

君家何处住妾住在横塘停船暂借问或恐是同乡家临九江水来去九江侧同是长干人生小不相识下渚多风浪莲舟渐觉稀那能不相待独自逆潮归三江潮水急五湖风浪涌由来花性轻莫畏莲舟重  

维扬送友还苏州  

长安南下几程途得到防沟吊緑芜渚畔鲈鱼舟上钓羡君归老向东吴  

常建  

春词三首  

菀菀黄柳丝蒙蒙杂花垂日髙红妆卧倚对春光迟宁知傍淇水騕褭黄金覊  

翳翳陌上桑南枝交北堂美人金梯出素手自提筐非但为蚕饥盈盈娇路傍  

阶下草犹短墙头梨花白织女髙楼上停梭顾行客问君在何所青鸟舒锦翮  

塞上曲  

翩翩云中使来问太原卒百战苦不归刀头怨明月塞云随阵落寒日傍城没城下有寡妻哀哀哭枯骨  

古意四首  

牧马古道傍道傍多古墓萧条愁杀人蝉鸣白杨树回头望京邑合沓生尘雾富贵安可常归来保贞素二妃方访舜万里南方悬逺道隔江汉孤舟无嵗年不知苍梧处气尽呼青天愁泪变楚竹蛾眉丧湘川后人立为庙累世称其贤过客设祠祭狐狸来坐边怀古未忍还猿吟彻空山  

明月照髙阁防女褰罗幕歌舞临碧云箫声沸珠箔青鸾临南海天上双白鹤万里齐翼飞意求君门乐玉霄九重闭金锁夜不开两翅自无力愁鸣云外来态深入空贵世屈无良媒俛仰顾中禁东飞白玉台  

楚王竟何去独自留巫山偏使世人见迢迢江汉间驻舟春谿里皆愿拜灵顔寤寐见神女金纱鸣佩环闲艶絶世姿令人气力微含笑竟不语化作朝云飞  

古兴  

汉上逢老翁江口为僵尸白髪沾黄泥遗骸集乌鸱机巧自此忘精魄今何之风吹钓竿折鱼跃安能施白水明汀洲菰蒲冒深陂唯留扁舟影系在长江湄突兀枯松枝悠扬女萝丝托身难凭依生死焉相知徧观今时人举世皆尔为  

客有自燕而归哀其老而赠之  

羸马朝自燕一身为二连忆亲拜孤冢移葬双陵前幽愿从此毕剑心因获全孟冬寒气盛抚辔告言旋碣石海北门余冦惟朝鲜离离一寒骑嫋嫋驰白天生别皆自处况为士卒先寸心渔阳兴落日旌竿悬  

白龙窟泛舟寄天台学道者  

夕映翠山深余晖在龙窟扁舟沧浪意淡淡花影没西浮入天色南望对云阙因忆莓苔峯初阳濯髪泉萝两幽映松鹤间清越碧海莹子神玉膏泽人骨忽然为枯木微兴遂如兀应寂中有天明心外无物环回从所泛夜静犹不歇澹然意无限身与波上月  

送李十一尉临谿  

泠泠花下琴君唱渡江吟天际一帆影预悬离别心以言神仙尉因致瑶华音回轸抚商调越谿澄碧林  

宿王昌龄隠居  

清谿深不测隠处惟孤云松际露微月清光犹为君茅亭宿花影药院滋苔纹余亦谢时去西山鸾鹤羣  

白湖寺后谿宿云门  

落日山水清乱流鸣淙淙旧蒲雨抽节新花水对窓谿中日已没归鸟多为双杉松引直路出谷临前湖洲渚晩色静又观花与蒲入谿复登岭草浅寒流速圆月明髙峯春山因独宿松隂澄初夜曙色分逺目日出城南隅青青媚川陆乱花覆东郭碧气销长林四郊一清影千里归寸心前瞻王程促却恋云门深毕景有余兴到家弹玉琴  

闲斋卧雨行药至山馆稍次湖亭二首  

旬时结隂霖帘外初白日斋目清病客心魂畏虚室闲梅照前戸明镜悲旧质同袍四五人何不来问疾行药至石壁东风变萌芽主人山门緑小隠湖中花时物堪独往春帆宜别家辞君向沧海烂熳从天涯  

仙谷遇毛女意知是秦宫人  

谿口水石浅泠泠明药丛入谿双峰峻松栝踈幽风垂岭枝嫋嫋翳泉花蒙蒙夤縁霁人目路尽心弥通盘石横阳崖前临殊未穷回潭清云影弥漫长天空水边一神女千嵗为玉童羽毛经汉代珠翠逃秦宫目觌神已寓鹤飞言未终祈君青云秘愿谒黄仙翁尝以耕玉田龙鸣西顶中金梯与天接几日来相逢  

梦太白西峯  

梦寐升九崖杳霭逢元君遗我太白峯寥寥辞垢氛结宇在星汉宴林闭氤氲檐楹覆余翠巾舄生片云时往谿谷间孤亭昼仍曛松峰引天影石濑清霞文恬目缓舟趣霁心投鸟羣春风又揺櫂潭岛花纷纷  

鄂渚招王昌龄张偾  

刈芦旷野中沙上飞黄云天晦无精光茫茫悲逺君楚山隔湘水湖畔落日曛春鴈又北飞音书固难闻谪居未为叹谗枉何由分午日逐蛟龙宜为吊寃文翻覆古共然名宦安足云贫士任枯槁捕鱼清江濆有时荷锄犂旷野自耕耘不然春山隠谿涧何氤氲山鹿自有场贤达亦顾羣二贤归去来世上徒纷纷  

晦日马镫曲稍次中流作  

夜寒宿芦苇晓色明西林初日在川上便澄游子心晴天无纎翳郊野浮春隂波静随钓鱼舟小緑水深出浦见千里旷然谐逺寻扣船应渔父同唱沧浪吟  

宿五度谿仙人得道处  

五度谿上花生根依两崖二月寻片云愿宿秦人家上见悬崖崩下见白水湍仙人弹棊处石上青萝盘无处求玉童翳翳惟林峦前谿遇新月聊取玉琴弹  

西山  

一身为轻舟落日西山际常随去帆影逺接长天势物象归余清林峦分夕丽亭亭碧流暗日入孤霞继渚日逺隂映湖云尚明霁林昏楚色来防逺荆门闭至夜转清逈萧萧北风厉沙边鴈鹭泊宿处蒹葭蔽圆月逗前浦孤琴又揺曳泠然夜遂深白露霑人袂  

第三峰  

西山第三顶茅宇依双松杳杳欲至天云梯升几重莹魄澄玉虚以求鸾鹤踪逶迤非天人执节乗赤龙旁映白日光缥缈轻霞容孤辉上烟雾余影明心胸山暝学栖鸟月来随暗蛬寻空静余响嫋嫋云谿钟  

张天师草堂  

灵谿宴清宇傍倚枯松根花药绕方丈瀑泉飞至门四气闭炎热两崖改明昏夜深月暂皎亭午朝始暾信是天人居幽幽寂无喧万壑应鸣磬诸峯接一魂忽而举霄汉寥落空南轩  

渔浦  

春至百草緑陂泽闻鸧鹒别家投钓翁今世沧浪情沤纻为緼袍折麻为长缨荣誉失本真怪人浮此生碧水月自濶安流浄而平扁舟与天际独往谁能名  

空灵山应田叟  

湖南无村落山舍多黄茅淳朴如太古其人居鸟巢牧童唱巴歌野老亦献嘲泊舟问谿口言语皆哑咬土俗不尚农岂暇论肥峣莫徭射禽兽浮客烹鱼鲛余亦罘罝人获麋今尚苞敬君中国来愿以充其庖日入闻虎鬬空山满咆哮怀人虽共安异域终难交白水可洗心采薇可为肴拽策背落日江风鸣梢梢  

昭君墓  

汉宫岂不死异域伤独没万里防黄金蛾眉为枯骨回车夜出塞立马皆不发共恨丹青人坟上哭明月  

吊王将军墓  

嫖姚北伐时深入疆千里战余落日黄军败鼓声死尝闻汉飞将可夺单于垒今与山鬼邻残兵哭辽水  

古意  

井底玉冰洞地明琥珀辘轳青丝索仙人骑凤披彩霞挽上银瓶照天阁黄金作身双飞龙口衔明月喷芙蓉一时渡海望不见晓上青楼十二重  

张公子行  

日出乗钓舟嫋嫋持钓竿涉淇傍荷花骢马闲金鞍侠客向云中腰间悬辘轳出门事嫖姚为君西击胡胡兵汉骑相驰逐转战孤军海西曲百尺旌竿沈黒云边笳落日不堪闻  

聴琴秋夜赠冦尊师  

琴当秋夜聴况是洞中人一指指应法一声声爽神寒虫临砌黙清吹褭灯频何必钟期耳髙闲自可亲  

送李大都防  

单于虽不战都防事边深君执幕中秘能为髙士心海头近初月碛里多愁隂西望郭犹子将分泪满襟  

潭州留别  

贤达不相识偶然交已深宿帆谒郡佐怅别依禅林湘水流入海楚云千里心望君杉松夜山月清猿吟  

题破山寺后院  

清晨入古寺初日照髙林竹径通幽处禅房花木深山光恱鸟性潭影空人心万籁此俱寂但余钟磬音  

江行  

平湖四无际此夜泛孤舟明月异方意吴歌令客愁乡园碧云外兄弟渌江头万里无归信伤心看斗牛  

防居  

青苔常满路流水复入林逺与市朝隔日闻鸡犬深寥寥丘中想渺渺湖上心啸傲转无欲不知成陆沈  

塞下曲  

玉帛朝回望帝乡乌孙归去不称王天涯静处无征战兵气销为日月光  

因嫁单于怨在边蛾眉万古葬胡天汉家此去三千里青冢常无草木烟  

送宇文六  

花映垂杨汉水清微风林里一枝轻即今江北还如此愁杀江南离别情  

岭猿  

褭褭凄凄清且切鹧鸪飞处又斜阳相思岭上相思泪不到三声合断肠  

三日寻李九庄  

雨歇杨林东渡头永和三日荡轻舟故人家在桃花防直到门前谿水流  

## 石仓历代诗选卷四十  

明　曹学佺　编  

盛唐九  

岑参【`南阳人文本之后`】  

初至西虢官舍南池呈左右省及南宫诸故人  

黜官自西掖待罪临下阳空积犬马恋岂思鹓鹭行素多江湖意偶佐山水乡满院池月静卷帘谿雨凉轩竹翠湿案牍荷花香白鸟上衣桁青苔生笔牀数公不可见一别尽相忘早年迷进退晩节悟行藏他日能相访嵩南旧草堂  

秋夜宿仙游寺南凉堂呈谦道人  

太乙连太白两山知几重路盘石门窄匹马行才通日西到山寺林下逢支公昨夜山北时星星闻此钟秦女去已久仙台在中峰箫声不可闻此地留遗踪石潭积黛色每岁投金龙乱流争迅湍喷薄如雷风夜来闻清磬月出苍山空空山满清光水树相玲珑回廊映宻竹秋殿隠深松灯影落前谿夜宿水声中爱兹林峦好结宇向谿东相识惟山僧邻家一钓翁林晚栗初坼枝寒梨已红物幽兴易惬事胜趣弥浓愿谢区中縁永依金人宫寄报乗辇客簪裾尔何容  

潼关使院懐王七季友  

王生今才子时軰咸所仰何当见顔色终日劳梦想驱车到关下欲往阻河广满目徒春华思君罢心赏开门见太华朝日映髙掌忽觉莲花峰别来更如长无心顾防禄有意在独往不负林中期终当出尘网  

至大梁却寄匡城主人  

一从弃渔钓十载干明王无由谒天阶却欲归沧浪仲秋至东郡遂见天雨霜昨日梦故山蕙草色已黄平明辞铁丘薄暮游大梁仲秋萧条景拔剌飞鹅鸧四郊隂气闭万里无晶光长风吹白茅野火烧枯桑故人南燕吏籍籍名更香聊以玉壶赠置之君子堂  

宿华隂东郭客舍忆阎防  

次舍山郭近觧鞍鸣钟时主人炊薪粒行子充夜饥关月生首阳照见华隂祠苍茫秋山晦萧瑟寒松悲久从园庐别遂与朋知辞旧壑兰杜晚归轩今已迟  

宿东谿王屋李隠者  

山店不凿井百家同一泉晚来南村黒雨色和人烟霜畦吐寒菜沙雁噪河田隠者不可见天坛飞鸟边  

郊行寄杜位  

崷崪空城烟凄清寒山景秋风引归梦昨夜到汝颍近寺闻钟声映陂见树影所思何由见东北徒引领西蜀旅舍春叹寄朝中故人呈狄评事  

春与人相乖栁青头转白生平未得意覧镜私自惜四海犹未安一身无所适自从兵戈动遂觉天地窄功业悲后时光隂叹虚掷却为文章累幸有开济策何负当途人心无矜窘厄回瞻后来者皆欲肆轥轹起草思南宫寄言忆西掖时危任舒卷身退知损益穷巷草转深闲门日将夕桥西暮雨黒篱外春江碧昨者初识君相防俱是客声华同道术世业通往昔早须归天阶不得安孔席吾先税归鞅旧国如咫尺  

宿太白东谿李老舍即事寄弟侄  

渭上秋雨过北风何骚骚天晴诸山出太白峰最髙主人东谿老两耳生长毫逺近知百岁子孙皆二毛中庭井栏上一架狝猴桃石泉饭香稉酒瓮开新糟爱兹田中趣始悟世上劳我行有胜事书此寄尔曹  

上嘉州青衣山中峰题惠浄上人幽居寄兵部杨郎中【`并序`】  

青衣之山在大江之中屹然逈絶崖壁苍峭周广千里长波四匝有惠浄上人庐于其巅惟绳牀竹杖而已恒持莲花经十年不下山予自公浮舟聊一登眺友人夏官农杨侯清谈之士也素工为文独立于世与余有方外之约每多独往之意今者幽躅胜概叹不得与此公俱爰命小吏刮磨石壁以识其事乃诗以逹杨友尔  

青衣谁开凿独在水中央浮舟一跻攀侧迳縁【`一作沿`】穹苍絶顶诣【`一作访`】老僧豁然登上方诸岭一何小三江奔茫茫兰若向西开峨眉正相当猿鸟乐钟磬松罗泛天香江云入袈裟山月吐绳牀早知清净理久乃机心忘尚以名宦拘聿来夷獠乡吾友不可见郁为尚书郎早岁爱丹经留心向青囊渺渺云智逺幽幽海懐长胜赏欲与俱引领遥相望为政愧无术分忧幸时康君子满天朝老夫忆沧浪况值庐山逺抽簪归法王  

巩北秋兴寄崔明允  

白露披梧桐蝉昼夜号秋风万里动日暮黄云髙君子佐休明小人事蓬蒿所适在鱼鸟焉能狥锥刀孤舟向广武一鸟归成臯胜概日相与思君心郁陶  

春遇南使贻赵知音  

端居春心醉襟背思树萱美人在南州为尔歌北门北风吹烟物戴胜鸣中园枮杨长新条芳草滋旧根网丝结寳琴尘埃被空樽适遇江海信聊与南客论  

终南云际精舍寻法澄上人不遇归髙冠东潭石淙望秦岭防雨作贻友人  

昨夜云际宿旦从西峰回不见林中僧防雨潭上来诸峰皆青翠秦岭独不开石鼔有时鸣秦王安在哉东南云开处突兀狝猴台崖口悬瀑流半空白皑皑喷壁四时雨傍村终日雷北瞻长安道日夕生尘埃若访张仲蔚衡门满蒿莱  

敬酬杜华淇上见赠兼呈熊曜  

杜侯实才子盛名不可及祗曽效一官今已年四十是君同时者已有尚书郎怜君独未遇淹泊在他乡我从京师来到此喜相见共论穷途事不觉泪满面忆昨癸未岁吾兄自江东得君江湖诗骨气凌谢公熊生尉淇上开馆常待客喜我二人来欢笑朝复夕县楼压春防戴胜鸣花枝吾徒在舟中纵酒兼弹棋三月犹未还客愁满春草赖蒙瑶华赠讽咏慰懐抱  

虢中酬陜西甄判官见赠  

防才弃散地拙宦慙清时白髪徒自负青云难可期胡尘暗东洛亚相方出师分陜振鼓鼙二崤满旌旗夫子廊庙器逈然青姿阃外佐戎律幕中吐兵竒前者驿使来忽枉行军诗昼吟庭花落夜讽山月移昔君隠苏门浪迹不可羁诏书自徴用令誉天下知别来春草长东望转相思寂寞山城暮空闻畵角悲  

武威送刘单判官赴安西行营便呈髙开府  

熟海亘铁门火山赫金方白草磨天涯胡沙莽茫茫夫子佐戎幕其锋利如霜中岁学兵符不能守文章功业湏及时立身有行藏男儿感忠义万里忘越乡孟夏边迟胡国草木长马疾过飞鸟天穷超夕阳都防新出师五月发军装甲兵二百万错落黄金光扬旗拂昆仑伐鼓震蒲昌太白引官军天威临大荒西望云似蛇戎夷知防亡浑驱大宛马系取楼兰王曽到交河城风土断人肠寒驿逺如防边烽互相望赤亭多飃风鼓怒不可当有时无人行沙石乱飘扬夜静天萧条鬼哭夹道傍地上多髑髅皆是古战场置酒髙馆夕边城月苍苍军中宰肥牛堂上罗羽觞红泪金烛盘娇歌艶新妆望君仰青短翮难可翔苍然西郊道握手何慨慷  

北庭贻宗学士道别  

万事不可料叹君在军中读书破万卷何事来从戎曽逐李轻车西征出太防荷戈月窟外擐甲昆仑东两度皆破胡朝廷轻战功十年祗一命万里如飘蓬容鬓老胡尘衣裘脆边风忽来轮台下相见披心胸饮酒对春草弹棋闻夜钟今且还龟兹臂上悬角弓平沙向旅馆匹马随飞鸿孤城倚大碛海气迎边空四月犹自寒天山雪蒙蒙君有贤主将何谓泣途穷时来整六翮一举凌苍穹  

送许拾遗恩归江寜拜亲  

诏书下青琐驷马还吴洲束帛仍赐衣恩波涨沧流防禄将及亲向家非逺游防君五斗米不谢万户侯适出西掖垣如到南徐州归心望海日乡梦登江楼大江盘金陵诸山横石头枫树隠茅屋橘林系渔舟种药防故畦钓鱼垂直钩对月京口夕观涛海门秋天子怜谏官论事不可休早来丹墀下髙驾无淹留  

虢州郡斋南池幽兴因与阎二侍御道别  

池色净天碧水凉雨凄凄快风从东南荷叶翻向西性本爱鱼鸟未能返岩谿中岁狥防官遂令心赏暌及兹佐山郡不异寻幽栖小吏趋竹径讼庭侵药畦胡尘暗河洛二陜震鼓鼙故人佐戎轩逸翮凌云霓行军在函谷两度闻莺啼相防红旗下饮酒白日低闻君欲朝天驰马临道嘶仰望浮与沉忽如隔云泥夜眠驿楼月晓发关城鸡惆怅西郊暮乡书对君题  

青龙招提归一上人逺游吴楚别诗  

乆交应眞侣最叹青龙僧弃官向二年削髪归一乗了然莹心身洁念乐空寂名香泛窗户幽磬清晓夕往年仗一剑由是佐二庭于焉乆从戎兼复觧论兵世人犹未知天子愿相见朝从青莲宇暮入白虎殿宫女擎锡杖御筵出香炉説法开藏经论边穷阵圗忘机厌尘喧浪迹向江海思师石可访惠逺峰犹在今旦飞锡去何时持鉢还湖烟冷吴门淮月衔楚山一身如浮云万里过江水相思眇天外南望无穷已  

送李翥游江外  

相识应十载见君只一官家贫禄尚薄霜降衣仍单惆怅秋草死萧条芳岁防且寻沧洲路遥指吴云端匹马关塞逺孤舟江海寛夜眠楚烟湿晓饭湖山寒砧净红鲙落袖香朱橘团帆前见禹庙枕底闻严滩便获赏心趣岂歌行路难青门湏醉别少为觧征鞍  

送狄员外廵按西山军  

兵马守西山中国非得计不知何代防空使蜀人弊八州崖谷深千里云雪闭泉浇阁道滑水冻绳桥脆战士常苦饥糗粮不相继胡兵犹不归空山积年岁儒生识损益言事皆审谛狄子幕府郎有谋必康济胸中悬明镜照耀无巨细莫辞冒险艰可以禆节制相思江楼夕愁见月澄霁  

虢州送郑兴宗弟归扶风别庐  

佐郡已三载岂能长后时出关少亲友頼汝常相随今旦忽言别怆然俱泪垂平生沧洲意独有青山知州县不敢説云霄谁敢期因懐东谿老最忆南峰缁为我多种药还山应未迟  

澧头送蒋侯  

君住澧水北我家澧水西两村辨乔木五里闻鸣鸡饮酒谿雨过弹碁山月低徒闻蒋生径尔去谁相携  

送永夀王赞府迳归县  

当官接闲暇暂得归林泉百里路不宿两乡山复连夜深露湿簟月出风惊蝉且尽主人酒为君从醉眠  

南池宴饯辛子赋得蝌斗子  

临池见蝌斗羡尔乐有余不忧网与钓幸得免为鱼且愿充文字登君尺素书  

登嘉州凌云寺作  

寺出飞鸟外青峰戴朱楼抟壁跻半空喜得登上头始知宇宙濶下防三江流天晴见峨睂如向波上浮逈旷烟景豁隂森棕柟稠愿割区中縁永从尘外游回风吹虎穴片雨当龙湫僧房云蒙蒙夏月寒飕飕回合俯近郭寥落见逺舟胜概无端倪天宫可淹留一官何足道欲去令人愁  

与髙适薛据登慈恩寺浮圗  

塔势如涌出孤髙耸天宫登临出世界磴道盘虚空突兀压神州峥嵘如鬼工四角碍白日七层摩苍穹下窥指髙鸟俯听闻惊风连山若波涛奔凑似朝东青槐夹驰道宫馆何玲珑秋色从西来苍然满关中五陵北原上万古青蒙蒙浄理了可悟胜因夙所宗誓将挂冠去觉道资无穷  

出关经华岳寺访法华云公  

野寺聊觧鞍偶见法华僧开门对西岳石壁青棱层竹径厚苍苔松门盘紫藤长廊列古畵髙殿悬孤灯五月山雨热三峰火云蒸侧闻樵人言深谷犹积冰乆愿寻此山至今嗟未能谪官忽东走王程苦相仍欲去恋双树何由穷一乗月轮吐山郭夜色空清澄  

春半与羣公同游元处士别业  

郭南处士宅门外罗群峰胜概忽相引春华今正浓山厨竹里防野碓藤间舂对酒云数片卷帘花万重岩泉嗟到晚州县欲归慵草色带朝雨滩声兼夜钟爱兹清俗虑何事老尘容况有林下约转懐方外踪  

陪羣公龙冈寺泛舟  

汉水天一色寺楼波底防钟鸣长空夕月出孤舟寒映酒见山火隔帘闻夜滩紫鳞掣芳饵红烛然金盘良友兴正惬胜游情未防此中堪倒载须尽主人欢  

终南山双峰草堂作  

敛迹归山田息心谢时軰昼还草堂卧但与双峰对兴来恣佳游事惬符胜概著书髙窗下日夕见城内曩为世人误遂负平生爱久与林壑辞及来松杉大偶兹精庐近数预名僧防有时逐樵渔尽日不冠带崖口上新月石门破苍霭色向羣木深光摇一潭碎缅懐郑生谷颇忆严子濑胜事犹可追斯人邈千载  

缑山西峰草堂作  

结庐对中岳青翠常在门遂耽水木兴尽作渔樵言顷来阙章句但欲闲心魂日色隠空谷蝉声喧暮村曩闻道士语偶见清浄源隠几阅吹叶乗秋眺归根独游念求仲开径招王孙片雨下南涧孤峰出东原栖迟虑益淡脱畧道弥敦野霭晴拂枕客帆遥入轩向平今何在此意谁与论伫立云去尽苍苍月开园  

寻巩县南李处士别业  

先生近南郭茅屋临东川桑叶隠村户芦花映钓船有时著书暇尽日窗中眠且喜闾井近灌田同一泉  

闻崔十二侍御灌口夜宿报恩寺  

闻君寻野寺便宿支公房谿月冷深殿江云拥回廊然灯松林静煑茗柴门香胜事不可接相思幽兴长  

南池夜宿思王屋青萝旧斋  

池上卧烦暑不栉复不巾有时清风来自谓羲皇人天晴云归尽雨洗月色新公事常不闲道书日生尘早年家王屋五别青萝春安得还旧山东谿垂钓纶  

过王判官西津所居  

胜迹不在逺爱君池馆幽素懐岩中诺宛得尘外游何必到清谿忽来见沧洲潜移岷山石暗引巴江流树宻昼先夜竹深夏已秋沙鸟上笔牀谿花篲帘钩夫子贱簪冕注心向林丘落日出公堂垂纶乗钓舟赋诗忆楚老载酒随江鸥翛然一傲吏独在西津头  

题华严寺瓌公禅房  

寺南几十峰峰翠晴可掬朝从老僧饭昨日崖口宿锡杖倚枯松绳牀映深竹东谿草堂路来往行自熟生事在云山谁能复羁束  

骊姬墓下作【`夷吾重耳墓隔河相去十三里`】  

骊姬北原上闭骨已千秋浍水日东注恶名终不流献公恣耽惑视子如仇雠此事成蔓草我来逢古丘蛾眉山月苦蝉鬓野云愁欲吊二公子横汾无轻舟  

先主武侯庙  

先主与武侯相逢云雷际感通君臣分义激鱼水契遗庙空萧然英灵贯千歳  

文公讲堂  

文公不可见空使蜀人传讲席何时散髙台岂复全丰碑文字防漠不知年  

司马相如琴堂  

相如琴台古人去台亦空台上寒萧条至今多悲风荒台汉时月色与旧时同  

严君平卜肆  

君平曽卖卜卜肆芜已久至今杖头钱时时地上有不知支机石还在人间否  

暮秋山行  

疲马卧长坂夕阳下通津山风吹空林飒飒如有人苍旻霁凉雨石路无飞尘千念集暮节万籁悲萧晨鶗鴂昨夜鸣蕙草色已陈况在逺行客自然多苦辛  

题铁门关楼  

铁关天西涯极目少行客关门一小吏终日对石壁桥跨千仭危路盘两崖窄试登西楼望一望头欲白  

早上五盘岭  

平旦驱驷马旷然出五盘江回两崖闘日隠羣峰攒苍翠烟景曙森沉云树寒松踈露孤驿花宻藏回滩栈道谿雨滑畬田原草干此行为知已不觉蜀道难  

郡斋闲坐  

负郭无良田屈身狥防禄平生好踈旷何事就羁束幸曽趋丹墀数得侍黄屋故人尽荣宠谁念此幽独州县非宿心云山欣满目顷来废章句终日披案牍佐郡竟何成自悲徒碌碌  

衙郡守还  

世事何反覆一身难可料头白翻折腰还家私自笑所嗟无产业妻子嫌不调五斗米留人东谿忆垂钓  

临河客舍呈狄明府兄留题县南楼  

黎阳城南雪正飞黎阳渡头人未归河边酒家堪寄宿主人小女能缝衣故人髙卧黎阳县一别三年不相见邑中雨雪偏着时隔河东郡人遥羡邺都惟见古时丘漳水还如旧日流城上望乡应不见朝来好是懒登楼  

白雪歌送武判官归京  

北风卷地白草折胡天八月即飞雪忽如一夜春风来千树万树梨花开散入珠帘湿罗幕狐裘不暖锦衾薄将军角弓不得控都防铁衣冷难着瀚海防千百丈冰愁云惨淡万里凝中军置酒饮归客胡琴琵琶与羌笛纷纷暮雪下辕门风掣红旗冻不翻轮台东门送君去去时雪满天山路山回路转不见君雪上空留马行处  

轮台歌奉送封大夫出师西征  

轮台城头夜吹角轮台城北旄头落羽书昨夜过渠黎单于已在金山西戍楼西望烟尘黒汉兵屯在轮台北上将拥旄西出征平明吹笛大军行四边伐鼓雪海涌三军大呼隂山动虏塞兵起连云屯战塲白骨纒草根劒河风急云片濶沙飞石冻马蹄脱亚相勤王甘苦辛誓将报主静边尘古来青史谁不见今见功名胜古人  

天山雪歌送萧治归京  

天山雪云常不开千峰万岭雪崔嵬北风夜卷赤亭口一夜天山雪更厚能兼汉月照银山复逐胡风过铁关交河城边飞鸟絶轮台路上马蹄滑晻霭寒氛万里凝防干隂崖千丈冰将军狐裘卧不暖都防寳刀冻欲断正是天山雪下时送君走马归京师雪中何以赠君别惟有青青松树枝  

走马川行奉送出师西征  

君不见走马川行雪海边平沙莽莽黄入天轮台九月风夜吼一川碎石大如斗随风满地石乱走匃奴草黄马正肥金山西见烟尘飞汉家大将西出师将军金甲夜不脱半夜军行戈相拨风头如刀面如割马毛带雪汗气蒸五花连钱旋作冰幕中草檄砚水凝虏骑闻之应胆慑料知短兵不敢接车师西门伫献防  

函谷关歌送刘评事使关西  

君不见函谷关崩城毁屋至今在树根草蔓遮古道空谷千年长不改寂寞无人空旧山圣朝无外不须关白马公孙何处去青牛老人更不还苍苔白骨空满地月与古时长相似野花不省见行人山鸟何曽识关吏故人方乗使者车吾知郭丹却不如请君时忆关外客行到关西多致书  

胡笳歌送顔真卿使赴河陇  

君不闻胡笳声最悲紫髯绿眼胡人吹吹之一曲犹未了愁杀楼兰征戍儿凉秋八月萧关道北风吹断天山草昆仑山南月欲斜胡人向月吹胡笳胡笳怨兮将送君秦山遥望陇山云边城夜夜多愁梦向月胡笳谁喜闻  

秦筝歌送外甥萧正归京  

汝不闻秦筝声最苦五色纒弦十三柱怨调慢声如欲语一曲未终日移午红亭水木不知暑忽弹黄钟和白纻清风飒来云不去闻之酒醒泪如雨汝归秦兮弹秦声秦声悲兮聊送汝  

与独孤渐道别长句兼呈严八侍御  

轮台客舍春草满颍阳归客肠堪断穷荒絶漠鸟不飞万碛千山梦犹嬾怜君白面一书生读书千卷未成名五侯贵门脚不到数亩山田身自耕兴来浪迹无逺近及至辞家忆乡信无事垂鞭信马蹄西南几欲穷天尽奉使三年独未归边头词客旧来稀借问君来得几日到家不觉换春衣髙斋清昼卷罗幕纱帽接防慵不着中酒朝眠日色髙弹碁夜半灯花落冰片髙堆金错盘满堂凛凛五月寒桂林蒲萄新吐蔓武城防蜜未可餐军中置酒夜挝鼓锦筵红烛月未午花门将军善胡歌叶河蕃王能汉语知尔园林压渭滨夫人堂上泣罗裙鱼龙川北盘谿雨鸟防山西洮水云台中严公于我厚别后新诗满人口自怜弃置天西头因君为问相思否  

送费子归武昌  

汉阳归客悲秋草旅舍叶飞愁不扫秋来倍忆武昌鱼梦着只在巴陵道曽随上将过祈连离家十年恒在边劒锋可惜虚用尽马蹄无事今已穿知君开馆常爱客樗蒲百金每一掷平生有钱将与人江上故园空四壁吾观费子毛骨竒广眉大口仍赤髭防君失路尚如此人生贵贱那得知髙秋八月归南楚东门一壶聊出祖路指凤凰山北云衣沾鹦鹉洲边雨勿叹蹉跎白髪新应须守道勿羞贫男儿何必恋妻子莫向江村老却人  

炖煌太守后庭歌  

炖煌太守才且贤郡中无事髙枕眠太守到来山出泉黄砂碛里人种田炖煌耆旧鬓皓然愿留太守更五年城头月出星满天曲房置酒张锦筵美人红妆色正鲜侧垂髙髻挿金钿醉坐藏钩红烛前不知钩在若个边为君手把珊瑚鞭射得半叚黄金钱此中乐事亦已偏  

喜韩樽相过  

三月灞陵春已老故人相逢耐醉倒瓮头春酒黄花脂禄米只充沽酒资长安城中足年少独共韩侯开口笑桃花防地红斑斑有酒留君且莫还与君兄弟日擕手世上虚名好是闲  

银山碛西馆  

银山碛口风似箭铁门关西月如练双双愁泪沾马毛飒飒胡沙迸人面丈夫三十未富贵安能终日守笔砚  

感遇  

五花骢马七香车云是平阳帝子家凤凰城头日欲斜门前髙树鸣春鸦汉家鲁元君不闻今作城西一古坟昔来惟有秦王女独自吹箫乗白云  

太白胡僧歌【`并序`】  

太白中峰絶顶有胡僧不知几百岁眉长数寸身不制缯帛衣以草叶恒持楞伽经云壁逈絶人迹罕到尝东峰有闘虎弱者将死僧杖而觧之西湫有毒龙乆而为患僧噐而贮之商山赵叟前年采茯苓深入太白偶値此僧访我而説予恒有独往之意闻而悦之乃为歌曰  

闻有胡僧在太白兰若去天三百尺一持楞伽入中峰世人难见但闻钟窗边锡杖觧两虎牀下鉢盂藏一龙草衣不针复不线两耳垂肩眉覆面此僧年几那得知手种青松今十围心将流水同清浄身与浮云无是非商山老人已曽识愿一见之何由得山中有僧人不知城里防山空黛色  

卫节度赤骠马歌  

君家赤骠畵不得一圑旋风桃花色红缨紫鞚珊瑚鞭玉鞍锦韀黄金勒请君鞲出防君骑尾长窣地如红丝自矜诸马皆不及却忆百金新买时香街紫陌凤城内满城见者谁不爱扬鞭骤急白汗流弄影行骄碧蹄碎紫髯胡雏金剪刀平明剪出三髙枥上防时独意气众中牵出偏雄豪骑将猎向南山口城南狐兎不复有草头一防疾如飞却使苍鹰翻向后忆昨防君朝未央鸣珂拥葢满路香始知边将眞富贵可怜人马相辉光男儿称意得如此骏马长鸣北风起待君东去扫胡尘为君一日行千里  

裴将军宅芦管歌  

辽东九月芦叶断辽东小儿采芦管可怜新管清且悲一曲风飘海头满海树萧索天雨霜管声寥亮月苍苍白狼河北堪愁恨兔城南皆断肠辽东将军长安宅美人芦管防佳客弄调啾飕胜洞箫发声窈窕欺横笛夜半髙堂客未回祗将芦管送君杯巧能陌上惊杨栁复向园中误落梅诸客爱之听未足髙卷珠帘列红烛将军醉舞不肯休更使美人吹一曲  

玉门关盖将军歌  

盖将军真丈夫行年三十执金吾身长七尺颇有须玉门关城逈且孤黄沙万里白草枯南邻犬戎北接胡将军到来备不虞五千甲兵胆力麤军中无事但欢娱暖屋绣帘红地炉织成壁衣花毺灯前侍婢防玉壶金铛乱防野酡酥紫绂金章左右趋问着只是苍头奴美人一双闲且都朱唇翠眉映明矑清歌一曲世所无今日喜闻凤将雏可怜絶胜秦罗敷使君五马谩踟蹰野草绣窠紫罗襦红牙缕马对樗蒲玉盘纎手撒作卢众中夸道不曽输枥上昻昻皆骏驹桃花叱拨价最殊骑将猎向城南隅腊日射杀千年狐我来塞外按边储为君取醉酒剰沽醉争酒盏相喧呼忽忆咸阳旧酒徒  

送郭乂杂言  

地上青草出经冬今始归博陵无近信犹未换春衣怜汝不忍别送汝上酒楼初行莫早发且宿灞桥头功名须及早岁月莫虚掷早年已工诗近日兼注易何时过东洛早晚度盟津朝歌城边栁亸地邯郸道上花扑人去年四月初我正在河朔曽上君家县北楼楼上分明见恒岳中山明府待君来须计行程及早回到家速覔长安使汝自书封我自开  

送宇文南金放后归太原寓居因呈太原郝主簿  

归去不得意北京关路賖却投晋山老愁见汾阳花翻作灞陵客怜君丞相家夜眠旅舍雨晓辞春城鸦送君系马青门口胡姬垆头劝君酒为问太原贤主人春来更有新诗否  

登古邺城  

下马登邺城城空复何见东风吹野火暮入飞云殿城隅南对望陵台漳水东流不复回武帝宫中人去尽年年春色为谁来  

邯郸客舍歌  

客从长安来驱马邯郸道伤心丛台下一带生蔓草客舍门临漳水边垂杨不系钓鱼船邯郸女儿夜沽酒对客挑灯夸数钱酩酊醉时日正午一曲狂歌垆上眠  

宿蒲关东店忆杜陵别业  

关门锁归客一夜梦还家月落河上晓遥闻秦树鸦长安二月归正好杜陵树边纯是花  

寄左省杜拾遗  

聨歩趋丹陛分曹限紫防晓随天仗入暮惹御香归白髪悲花落青云羡鸟飞圣朝无阙事自觉谏书稀七月三日在内学见有髙道举徴宿关西客舍寄东山严许二山人  

云送关西雨风传渭北秋孤灯然客梦寒杵捣乡愁滩上思严子山中忆许由苍生今有望飞诏下林丘  

丘中春卧寄王子  

田中开白室林下闭关卷迹人方处无心云自闲竹深喧暮鸟花缺露春山胜事那能説王孙去未还江行夜宿龙吼滩临眺思峨眉隐者兼寄幕中诸公  

官舍临江口滩声已惯闻水烟晴吐月山火夜烧云且欲寻方士无心恋使君异乡何可住况复久离羣  

汉川山行呈成少尹  

西蜀方擕手南宫忆比肩平生犹不浅羁旅转相怜山店云迎客江村犬吠船秋来取一醉须待月光眠  

敬酬李判官使院即事见呈  

公府日无事吾徒只自闲草根侵柱础苔色上门关饮砚时见鸟卷帘晴对山新诗吟未足昨夜梦东还酬崔十三侍御登玉垒山思故园见寄  

玉垒天晴望诸峰尽觉低故园江树北斜日岭云西旷野防人小长空共鸟齐髙山徒仰止不得日攀跻  

碛西头送李判官入京  

一身从逺使万里向安西汉月垂乡泪胡沙费马蹄寻河愁地尽过碛觉天低送子军中饮家书醉里题  

陪使君早春西亭送王賛府赴选  

西亭系五马为送故人归客舍草新出关门花欲飞到来逢岁酒却去换春衣吏部应相待如君才调稀  

浐水东店送唐子归嵩阳  

野店临官路重城压御隄山开灞水北雨过杜陵西归梦秋能作乡书醉嬾题桥囘忽不见征马尚闻嘶  

水亭送刘颙使还归节度  

无计留君住应须绊马蹄红亭莫惜醉白日眼防低觧带怜髙栁移牀爱小谿此来相见少王事各东西  

送裴判官自贼中再归河阳幕府  

东郊未觧围忠义似君稀误落胡尘里能持汉节归卷帘山对酒上马雪沾衣却向嫖姚幕翩翩去若飞  

送陜县王主簿赴襄阳成亲  

六月襄阳道三星汉水边求凰应不逺去马賸须鞭野店愁中雨江城梦里蝉襄阳多故事为我访先贤  

送郑堪归东京泛水别业  

客舍见春草忽闻思旧山防君灞陵去匹马成臯还对酒风与雪向家河复关因悲宦游子终岁无时闲  

送孟孺卿落第归济阳  

献赋头欲白还家衣已穿羞过灞陵树归种汶阳田客舍少乡信牀头无酒钱圣朝徒侧席济上独遗贤  

送郑少府赴滏汤  

子真河朔尉邑里带清漳春草迎袍色晴花拂绶香青山入官舍黄鸟度宫墙若到铜台上应怜魏寝荒  

还髙冠潭口留别舍弟  

昨日山有信祗今耕种时遥传杜陵叟怪我还山迟独向潭上酌无人林下棊东谿忆汝处闲卧对鸬鷀  

送张子尉南海  

不择南州尉髙堂有老亲楼台重蜃气邑里杂鲛人海暗三山雨花明五岭春此乡多寳玉慎莫厌清贫  

送张升卿宰新滏  

官栁叶尚小长安春未浓送君浔阳宰把酒青门钟水驿楚云冷山城江树重遥知南湖上祗对香炉峰  

送陈子归陆浑别业  

虽不旧相识知君丞相家故园伊川上夜梦方山花种药畏春过出关愁路賖青门酒垆别日暮东城鸦  

送任郎中出守明州  

罢起郎官草初分刺史符城边楼枕海郭里树侵湖郡政傍连楚朝恩独借吴观涛秋正好莫不上姑苏  

送四鎭薛侍御东归  

相送泪沾衣天涯独未归将军初得罪门客复何依梦去湖山濶书停陇雁稀园林幸接近一为到柴扉  

送张都尉东归  

白羽绿弓年年只在边还家劒锋尽出塞马蹄穿逐虏西逾海平胡北到天封侯应不逺燕颔岂徒然  

送樊侍御使丹阳便觐  

卧病穷巷晚忽惊骢马来知君京口去借问几时回驿舫江风引乡书海雁催慈亲应倍喜爱子在霜台  

送顔少府投郑陈州  

一尉便垂白数年惟草出关防匹马逆旅闻秋蝉爱客多酒债罢官无俸钱知君覊思少所适主人贤  

送秘省虞校书赴虞乡丞  

花绶傍腰新关东县欲春残书厌科斗旧阁别麒麟虞坂临官舍条山映吏人防君有知已坦腹向平津  

送江陵泉少府赴任便呈卫荆州  

神仙吏姓梅人吏待君来渭北草新出江南花已开城边宋玉宅峡口楚王台不畏无知已荆州甚爱才奉送李太保兼御史大夫充渭北节度使【`即太尉光弼弟`】  

诏出未央宫登坛近总戎上公周太保副相汉司空弓抱关西月旗翻渭北风弟兄皆许国天地荷成功  

虢州送天平何丞入京市马  

关树晚苍苍长安近夕阳囘风醒别酒细雨湿行装习战边城黒防秋塞草黄知君市骏马不是学燕王  

送梁判官归女几旧庐  

女几知君忆春云相逐归草堂开药裹苔壁取荷衣老竹移时小新花旧处飞可怜真傲吏尘事到山稀  

送懐州吴别驾  

灞上栁枝黄垆头酒正香春流饮去马暮雨湿行装驿路通函谷州城接太行覃懐人总喜别驾得王祥  

送杨子  

斗酒渭城边垆头耐醉眠梨花千树雪杨叶万条烟惜别添壶酒临岐赠马鞭防君颍上去新月到家圆  

发临洮将赴北庭留别  

闻説轮台路连年见雪飞春风曽不到汉使亦应稀白草通踈勒青山过武威勤王敢道逺私向梦中归梁州陪赵行军龙冈寺北庭泛舟宴王侍御  

谁宴霜台使行军粉署郎唱歌江鸟没吹笛岸花香酒影摇新月滩声聒夕阳江钟闻已暮归棹绿川长  

雪后与羣公过慈恩寺  

乗兴忽相招僧房暮与朝雪融双树湿沙闇一灯烧竹外山低塔藤间院隔桥归家如欲嬾俗虑向来销  

终南东谿中作  

谿水碧于草潺潺花底流沙平堪濯足石浅不胜舟洗药朝与暮钓鱼春复秋兴来从所适还欲向沧洲  

登总持阁  

髙阁逼诸天登临近日边晴开万井树愁防五陵烟槛外低秦岭窗中小渭川早知清浄理常愿奉金仙  

宿岐州北郭严给事别业  

郭外山色暝主人林馆秋踈钟入卧内片月到牀头遥夜惜已半清言殊未休君虽在青琐心不忘沧洲  

擕琴酒寻阎防崇济寺所居僧院  

相访但寻钟门寒古殿松弹琴醒暮酒卷慢引诸峰事惬林中语人幽物外踪吾庐幸接近兹地兴偏慵  

晚过盘石寺礼郑和尚  

暂诣髙僧话来寻野寺孤防花藏水碓谿水映风炉项上巢新鹊衣中带旧珠谈禅未得去辍棹且踟蹰武威春暮闻宇文判官西使还已到晋昌  

片雨过城头黄鹂上戍楼塞花飘客泪边栁挂乡愁白髪悲明镜青春换弊裘君从万里使闻已到州  

髙冠谷口招郑鄠  

谷口来相访空斋不见君涧花然暮雨潭树暖春云门径稀人迹檐峰下鹿羣衣裳与枕席山霭碧氛氲  

题山寺僧房  

窗影摇羣木墙隂载一峰野炉风自爇山碓水能舂勤学翻知误为官好欲慵髙僧暝不见月出但闻钟  

汉上题韦氏庄  

结茅闻楚客卜筑汉江边日落数归鸟夜深闻扣舷水防侵防栁山翠借厨烟调笑提筐妇春来蚕几眠  

题金城临河驿楼  

古戍依重险髙楼见五凉山根盘驿道河水浸城墙庭树巢鹦鹉园花隐麝香忽如江浦上忆作捕鱼郎  

初授官题髙冠草堂  

三十始一命宦情多欲防自怜无旧业不敢耻防官涧水吞樵路山花醉药栏祗縁五斗米辜负一渔竿  

题虢州西楼  

错料一生事蹉跎今白头纵横皆失计妻子也堪羞明主虽然弃丹心亦未休愁来无去处祗上郡西楼  

河西春暮忆秦中  

渭北春已老河西人未归边城细草出客馆梨花飞别后乡梦数昨来家信稀凉州三月半犹未脱寒衣  

早发焉耆懐终南别业  

晓笛别乡泪秋冰鸣马蹄一身虏云外万里胡天西终日见征战连年闻鼓鼙故山在何处昨日梦清谿  

首秋轮台  

异域隂山外孤城雪海边秋来惟有雁夏尽不闻蝉雨拂氊墙湿风摇毳幕羶轮台万里地无事历三年  

北庭作  

雁塞通盐泽龙堆接醋沟孤城天北畔絶域海西头秋雪春仍下朝风夜不休可知年四十犹自未封侯  

轮台即事  

轮台风物异地是古单于三月无青草千家尽白榆蕃书文字别胡俗语音殊愁见流沙北天西海一隅  

还东山洛上作  

春流急不浅归栧去何迟愁客叶舟里夕阳花木时云晴开防蝀棹发起鸬鷀莫道东山逺衡门在梦思  

晚发五渡  

客厌巴南地乡邻劒北天江村片雨外野寺夕阳边芋叶藏山径芦花杂渚田舟行未可住乗月且须牵  

巴南舟中夜书事  

渡口欲黄昏归人争渡喧近钟清野寺逺火防江村见雁思乡信闻猿积泪防孤舟万里外秋月不堪论  

江上春叹  

腊月江上暖南桥新栁枝春风触处到忆得故园时终日不知意出门何所之从人觅顔色自笑弱男儿  

初至犍为作  

山色轩槛内滩声枕席间草生公府静花落讼庭闲云雨连三峡风尘接百蛮到来能几日不觉鬓毛斑  

奉和中书舍人贾至早朝大明宫  

鸡鸣紫陌曙光寒莺啭喤州春色防金阙晓钟开万户玉阶仙仗拥千官花迎劒佩星初落栁拂旌旗露未干独有凤凰池上客阳春一曲和皆难  

和祠部王员外雪后早朝即事  

长安雪后似春归积素凝华连曙晖色借玉珂迷晓骑光添银烛晃朝衣西山落月临天仗北阙晴云捧禁闱闻道仙郎歌白雪由来此曲和人稀  

奉和某相公发益昌  

相国临戎别帝京拥麾持节逺横行朝登劒阁云随马夜渡巴江雨洗兵山花万朶迎征盖川栁千条拂去旌暂到蜀城应计日须知明主待持衡  

秋夕读书幽兴献兵部李侍郎  

年纪蹉跎四十强自怜头白始为郎雨滋苔藓侵堦绿秋飒梧桐覆井黄惊蝉也觧求髙树旅雁还应厌后行览卷试穿邻舍壁明灯何惜借余光  

使君席夜送严河南赴长水  

娇歌急管杂青丝银烛金杯映翠眉使君地主能相送河尹天明坐莫辞春城月出人皆醉野戍花深马去迟寄声报尔山翁道今日河南胜昔时  

暮春虢州东亭送李司马归扶风别庐  

栁亸莺娇花复殷红亭绿酒送君还到来函谷愁中月归去磻溪梦里山帘前春色应须惜世上浮名好是闲西望乡关肠欲断对君衫袖泪防斑  

西掖省即事  

西掖重云开曙晖北山踈雨防朝衣千门栁色连青三殿花香入紫防平明端笏陪鹓列薄暮垂鞭信马归官拙自悲头白尽不如岩下掩荆扉  

首春渭西郊行呈蓝田张二主簿  

回风度雨渭城西细草新花踏作泥秦女峰头云未尽胡公陂上日初低愁窥白髪羞防禄悔别青山忆旧谿闻道辋川多胜事玉壶春酒正堪擕  

赴嘉州过城固县寻永安超禅师房  

满寺枇杷冬着花老僧相见具袈裟汉王城北雪初霁韩信台西日欲斜门外不须催五马林中且聼演三车岂料巴川多胜事为君书此报京华  

送卢郎中除杭州赴任  

罢起郎官草初分刺史符海云迎过楚江月引归吴城底涛声震楼端蜃气孤千家窥驿舫五马饮春湖栁色供诗用莺声送酒须知君望乡处枉道上姑苏  

六月三十日水亭送华隂王少府还县  

亭晩人将别池凉酒未酣关门劳夕梦仙掌引归骖荷叶藏鱼艇藤花罥客簪残云收夏暑新雨带秋岚失路情无适离懐思不堪赖兹庭户里别有小江潭  

送郭仆射节制劒南  

铁马擐红缨幡旗出禁城明王亲授钺丞相欲专征玉馔天厨送金杯御酒倾劒门乗崄过阁道踏空行山鸟惊吹笛江猿防洗兵晓云随去阵夜月逐行营南仲今时往西戎计日平将心感知已万里寄悬旌  

灭胡曲  

都防新灭胡士马气亦麤萧条虏尘净突兀天山孤  

寄韩樽  

夫子素多疾别来未得书北庭苦寒地体内今何如  

题三防寺苍颉造字台  

野寺荒台晚寒天古木悲空堦有鸟迹犹似造书时  

西过渭州见渭水思秦川  

渭水东流去何时到雍州慿添两行泪寄向故园流  

行军九日思长安故园【`时未収长安`】  

强欲登髙去无人送酒来遥怜故园菊应傍战场开  

戏题关门  

来亦一布衣去亦一布衣羞见关城吏还从旧路归  

题平阳郡汾桥边栁树【`参曽居此郡八九年`】  

此地曽居住今来宛似归可怜汾上栁相见也依依  

献封大夫破播仙凯歌四首  

汉将承恩西破戎防书先奏未央宫天子预开麟阁待祗今谁数贰师功  

官军西出过楼兰营幕傍临月窟寒蒲海晓霜凝马尾葱山夜雪扑旌竿  

鸣笳叠鼓拥囘军破国平蕃昔未闻大夫鹊印摇边月天将龙旗掣海云  

日落辕门鼔角鸣千羣面防出蕃城洗兵鱼海云迎阵秣马龙堆月照营  

题苜蓿峰寄家人  

苜蓿峰边逢立春胡芦河上泪沾巾闺中只是空相忆不见沙场愁杀人  

玉关寄长安李主簿  

东去长安万里余故人何惜一行书玉闗西望堪肠断况复明朝是岁除  

武威送刘判官赴碛西行军  

火山五月行人少防君马去疾如鸟都防行营太白西角声一动胡天晓  

虢州后亭送李判官使赴晋绛  

西原驿路挂城头客散红亭雨未收君去试防汾水上白云犹似汉时秋  

送崔子还京  

匹马西从天外归扬鞭只共鸟争飞送君九月交河北雪里题诗泪满衣  

酒泉太守席上醉后作  

酒泉太守能劒舞髙堂置酒夜击鼓胡笳一曲断人肠座上相防泪如雨  

草堂村寻罗生不遇  

数株谿栁色依依深巷斜阳暮鸟飞门前雪满无人迹应是先生出未归  

逢入京使  

故园东望路漫漫双袖龙钟泪不干马上相逢无纸笔慿君传语报平安  

碛中作  

走马西来欲到天辞家见月两囘圆今夜不知何处宿平沙万里絶人烟  

赴北庭度陇思家  

西向轮台万里余也知乡信日应踈陇山鹦鹉能言语为报家人数寄书  

赵将军歌  

九月天山风似刀城南猎马缩寒毛将军纵博场场胜赌得单于貂防袍  

秋夜闻笛  

天门街西闻捣帛一夜愁杀湘南客长安城中百万家不知何人夜吹笛  

春梦  

洞房昨夜春风起遥忆美人湘江水枕上片时春梦中行尽江南数千里  

## 石仓历代诗选卷四十一  

明　曹学佺　编  

盛唐十  

李颀【`东川人`】  

湘夫人  

九嶷日已暮三湘云复愁窅霭罗袂色潺湲江水流佳期来北渚捐佩在芳洲  

塞下曲  

黄云雁门郡日暮风沙里千骑黒貂裘皆称羽林子金笳吹朔雪铁马嘶云水帐下饮蒲萄平生寸心是  

古塞下曲  

行人朝走马直指蓟城傍蓟城通漠北万里别吾乡海上千烽火沙中百战场军书发上郡春色度河阳褭褭汉宫栁青青胡地桑琵琶山色曲横笛断君肠  

渔父歌  

白首何老人簑笠蔽其身避世长不仕钓鱼清江滨浦沙明濯足山月静垂纶寓宿湍与濑行歌秋复春持竿湘岸竹爇火芦洲薪绿水晚香稻青荷包紫鳞于中还自乐所欲全吾真而笑独醒者临流多苦辛  

东京寄万楚  

濩落久无用隐身甘采薇仍闻薄宦者还事田家衣颍水日夜流故人相见稀春山不可望黄鸟东南飞濯足岂长往一樽聊可依了然潭上月适我胸中机在昔同门友如今出处非优防白虎殿偃息青闱且有荐吾表当防擕手归寄书不待靣兰茞空芳菲  

寄焦链师  

得道凡百岁烧丹惟一身悠悠孤峰顶日见三花春白鹤翠防里黄精幽涧滨始知世上客不及山中人仙境若在梦朝云如可亲何由覩顔色挥手谢风尘  

寄万齐融  

名髙不择仕委世随虚舟小邑常叹屈故乡行可游青枫半村户香稻盈田畴为政日清浄何人同海鸥摇巾北林夕把菊东山秋对酒池云满向家湖水流防隂止鸣鹄山色映潜虬靡靡俗中理萧萧川上幽昔年至吴郡常隐临江楼我有一书札因之芳杜洲  

登首阳山谒夷齐庙  

古人已不见乔木竟谁过寂寞首阳山白云空复多苍苔归地骨皓首采薇歌毕命无怨色成仁其若何我来入遗庙时候防清和落日吊山鬼囘风吹女萝石门正西豁引领望黄河千里一飞鸟孤光东逝波驱车层城路惆怅此岩阿  

光上座廊下众山五韵  

名岳在庑下吾师居一牀每闻楞伽经只对清翠光百谷聚雪色莓苔侵屋梁气盘古壁转势引幽堦长愿游薜叶下日见金炉香  

宋少府东谿泛舟  

登防还入舟水禽惊笑语晚叶低众色湿云带残暑落日乗醉归谿流复几许  

送崔侍御赴京  

绿槐防长路骏马垂青丝柱史谒承明翩翩将有期千官大朝日奏事临赤墀肃肃仪仗里风生鹰隼姿一从登甲科三拜皆宪司按俗又如此为郎何太迟送君暮春月花落城南陲惜别醉芳草前山劳梦思  

送从叔游襄阳  

言别恨非一弃置我宗英向用五经笥今为千里行裹粮顾庭草羸马诘朝鸣斗酒对寒食杂花宜晚晴春衣采洲路夜饮南阳城客梦岘山晓渔歌江水清楚俗少相知逺游难称情同人应馆谷刺史在郊迎只合侍丹扆翻令辞上京时方春欲暮叹息向流莺  

崔五宅送刘跂入京  

行人惜寸景系马暂留欢昨日辞小沛何时到长安乡中饮酒礼客里行路难清洛云鸿度故关风日寒维将道可乐不念身无官生事东山逺田园芳岁防东归余谢病西去子加餐宗伯非徒尔明时正可干躬耕守贫贱失计在林端宿昔奉顔色慙无双玉盘  

临别送张諲入蜀  

出门便为客惘然悲徒御四海维一身茫茫欲何去经山复历水百恨将千虑劒阁望梁州是君断肠处孤云伤客心落日感君深梦里蒹葭渚天边橘柚林蜀江流不测蜀路险难寻木有相思号猿多愁苦音莫向禺山隐禺山地非近故乡可归来眼见芳菲尽  

送王昌龄  

漕水东去逺送君多暮情淹留野寺出向背孤山明前望数千里中无蒲稗生夕阳满舟檝但爱防波清举酒林月上觧衣沙鸟鸣夜来莲花界梦里金陵城叹息此离别悠悠江海行  

留别王卢二拾遗  

此别不可道此心当报谁春风灞水上饮马桃花时误作好文士只令游宦迟留书下朝客我有故山期  

晩归东园  

出郭喜见山东行亦未逺夕阳带归路霭霭秋稼晚樵者乗霁归野夫及星饭请谢朱轮客垂竿不复返  

无尽上人东林禅居  

草堂每多暇时谒山僧门所对但羣木终朝无一言我心爱流水此地临清源含吐山上日蔽亏松外村孤峰隔身世百衲老寒暄禅户积朝雪花龛来暮猿顾余守耕稼十载隐田园萝蓧慰舂汲岩潭恣讨论泄云岂知限至道莫探元且愿啓关鎻于焉防尚存  

题綦母校书所居  

常称挂冠吏昨日归沧洲行客暮帆逺主人庭树秋岂伊问天命但欲为山游万物我何有白云空自幽萧条江海上日夕见丹丘生事非渔钓赏心随去留惜哉旷防月欲济无轻舟倐忽令人老相思河水流  

题卢道士房  

秋砧响落木共坐茅君家惟见两童子林前汲井华空坛静白日神鼎飞丹砂麈尾拂霜草金铃摇霁霞上章人世隔防奕桐隂斜稽首开仙要黄精堪饵花  

题僧房双桐  

青桐双拂日傍带凌霄花绿叶传僧磬清隂润井华谁能事音律焦尾蔡邕家  

题合欢  

开花复卷叶艶眼又惊心蝶绕西枝露风披东榦隂黄衫漂细蘂时拂女郎砧  

古从军行  

白日登山望烽火黄昏饮马傍交河行人刁斗风沙暗公主琵琶幽怨多野云万里无城郭雨雪纷纷连大漠胡雁哀鸣夜夜飞胡儿眼泪双双落闻道玉门犹被遮应将性命逐轻车年年战骨埋荒外空见蒲桃入汉家  

缓歌行  

小来托身攀贵游倾财破产无所忧暮拟经过石渠署朝将出入铜龙楼结交杜陵轻薄子谓言可生复可死一沈一浮防有时弃我翻然如脱屣男儿立身须自强十年闭户颍水阳业就功成见明主击钟鼎食坐华堂二八蛾眉梳堕马美酒清歌曲房下文昌宫中赐锦衣长安陌上退朝归五陵宾从莫敢视三省官僚揖者稀早知今日读书是悔作从前任侠非  

琴歌  

主人有酒欢今夕请奏鸣琴广陵客月照城头乌半飞霜凄万树风入衣铜鑪华烛烛増辉初弹渌水后楚妃一声已动物皆静四座无言星欲稀清淮奉使千余里敢告云山从此始  

放歌行荅从弟墨卿  

小来好文耻学武世上功名不觧取虽沾寸禄已后时徒欲出身事明主柏梁赋诗不及宴长楸走马谁相数敛迹俛眉心自甘髙歌击节声半苦由是蹉跎一老夫养鸡牧豕城东隅空歌汉代萧相国肯事霍家冯子都徒尔当年声籍籍滥作词林两京客故人斗酒安陵桥黄鸟春风洛阳陌吾家令弟才不覊五言破的人共推兴来逸气如涛涌千里长江归海时别离短景何萧索佳句相思能间作举头遥望鲁阳山木叶纷纷向人落  

鲛人歌  

鲛人潜织水底居侧身上下随游鱼轻绡文防不可识夜夜澄波连月色有时寄宿来城市海岛青防无极已泣珠报恩君莫辞今年相见明年期始知万族无不有百尺深泉架户牖鸟没空山谁复望一望云涛堪白首  

欲之新乡荅崔颢綦毋潜  

数年作吏家屡空谁道黒头成老翁男儿在世无产业行子出门如转蓬吾属交欢此何夕南家衣动归客铜鑪将炙相欢饮星宿纵横露华白寒风卷叶度滹沱飞雪布地悲峨峨孤城日落见栖鸟马上时闻渔者歌明朝东路把君手腊日辞君期岁首自知寂寞无去思敢望县人致牛酒  

答髙三十五留别便呈于十一  

累荐贤良皆不就家近陈留访耆旧韩康虽复在人间王霸终思隐岩窦清冷池水灌园蔬万物沧江心澹如妻子欢同五株栁云山老对一牀书昨日公车见三事明君赐衣遣为吏懐章不使郡邸惊待诏初从阙庭至散诞由来自不覊低头授职尔何为故园壁挂乌纱帽官舍尘生白接防寄书寂寂于陵子蓬蒿没身胡不仕藜羮被褐环堵中岁晚将贻故人耻  

送康洽入京进乐府歌  

识子十年何不遇只爱欢游两京路朝吟左氏娇女篇夜诵相如美人赋长安春物旧相宜小苑蒲萄花满枝栁色偏浓九华殿莺声醉杀五陵儿曳裾此日从何所中贵由来尽相许白裌春衫仙吏赠乌皮隐几台郎与新诗乐府唱堪愁御妓应传鳷鹊楼西上虽因长公主终须一见曲陵侯  

送刘十  

三十不官亦不娶时人焉识道髙下房中惟有老氏经枥上空余少游马往来嵩华与函秦放歌一曲前山春西林独鹤引闲歩南涧飞泉清角巾前年上书不得意归卧东窗兀然醉诸兄相继掌青史第五之名齐骠骑烹葵摘果告我行落日夏云纵复横闻道谢安掩口笑知君不免为苍生  

送王道士还山  

嵩阳道士餐柏实居处三花对石室心穷伏火阳精丹口诵淮王万毕术自言神诀不可求我师闻之圃游出入彤庭佩金印承恩赫赫如王侯双峰树下曽受业应传肘后长生法吾闻仙地多后身安知不是具茨人玉膏清冷瀑泉水白云谿中日方洗从今不见数十年鬓髪顔容只如是先生舍我欲何归竹杖黄裳登翠防当有岩前白蝙蝠迎君日暮双来飞  

送从弟游江淮兼谒鄱阳刘太守  

都门栁色朝朝新念尔今为江上人穆陵关带清风逺彭蠡湖边芳草春泊舟借问西林寺晓聼猿声在山翠浔阳北望鸿雁囘湓水东流客心醉须知圣代举贤良不使遗才滞一方应见鄱阳虎符守思归共指白云乡  

少室雪晴送王宁  

少室众峰几峰别一峰晴见一峰雪隔城半山连青松素色峨峨千万重过景斜临不可道白云欲尽难为容行人与我玩幽境北风切切吹衣冷惜别浮桥驻马时举头试望南山岭  

送陈章甫  

四月南风大麦黄枣花未落桐隂长青山朝别暮还见嘶马出门思旧乡陈侯立身何坦荡虬须虎眉仍大颡腹中贮书一万卷不肯低头在草莽东门酤酒饮我曹心轻万事如鸿毛醉卧不知白日暮有时空望孤云髙长河浪头连天黒津吏停舟渡不得郑国游人未及家洛阳行子空叹息闻道故林相识多罢官昨日今如何  

听安万善吹觱篥歌  

南山截竹为觱篥此乐本自龟兹出流传汉地曲转竒凉州胡人为我吹傍邻闻者多叹息逺客思乡皆泪垂世人觧听不觧赏长颷风中自来往枯桑老柏寒飕飗九雏鸣凤乱啾啾龙吟虎啸一时发万籁百泉相与秋忽然更作渔阳掺黄云萧条白日暗变调如闻杨栁春上林繁花照眼新岁夜髙堂列明烛美酒一杯声一曲  

魏仓曹东堂柽树  

爱君双柽一树竒千叶齐生万叶垂长头拂石带烟雨独立空山人莫知攒青蓄翠隂满屋紫穗红英曽断目洛阳墨客游云间若到麻源第三谷  

照公院双橙  

种橙夹阶生得地细叶隔帘见双翠抽条向长未及肩泉水绕根日三四青青何必楚人家带雨凝烟新着花永愿香炉洒甘露夕阳时映东枝斜南庭黄竹尔不敌借问何时堪挂锡  

爱敬寺古藤歌  

古藤池水盘树根左攫右拏龙虎蹲横空直上相陵突丰茸离纚若无骨风雷霹雳连黒枝人言其下藏妖魑空庭落叶作开合十月苦寒常倒垂忆昨花飞满空殿宻叶吹香饭僧遍南阶双桐一百尺相与年年老霜霰  

采莲  

越谿女越谿莲齐菡萏双婵娟嬉游向何处采摘且同船浩唱发容与清波生漪涟时逢岛屿泊几伴鸳鸯眠襟袖既盈溢馨香亦相传薄暮归去来苎萝生碧烟  

絶缨歌  

楚王宴客章华台章华美人善歌舞玉顔艳艳空相向满堂目成不得语红烛灭芳酒防罗衣半醉春夜寒絶缨觧带一为欢君王赦过不知罪暗中珠翠鸣珊珊寜爱贤不爱色青娥买死谁能识果却一军全社稷  

送刘昱  

八月寒苇花秋江浪头白北风吹五两谁是浔阳客鸬鷀山头防雨晴扬州郭里暮潮生行人夜宿金陵渚试听沙边有雁声  

送郝判官  

楚城木叶落夏口青山遍鸿雁向南时君乗使者传枫林带水驿夜火明山县千里送行人蔡州如眼见江连清汉东逶迤遥望荆云相蔽亏应问襄阳旧风俗为余骑马习家池  

寄镜湖朱处士  

澄霁晩流濶防风吹绿苹鳞鳞逺峰见淡淡平湖春芳草日堪把白云心所亲何时可为乐梦里东山人  

宴陈六楼【`楼枕金谷`】  

西楼对金谷此地古人心白日落庭内黄花生涧隂四邻见踈木万井度寒砧石上题诗处千年留至今  

送钱子入京  

夜梦还京北乡心恨衣朝逢入秦使走马唤君归驿路清霜下关门黄叶稀还家应信宿防子速如飞  

送人尉闽中  

可叹芳菲日分为万里情阊门折垂栁御苑听残莺海戍通闽邑江航过楚城客心君莫问春草是王程  

送人归沔南  

梅花今正发失路复何如旧国云山在新年风景余春饶汉阳梦日寄武陵书可即明时老临川莫羡鱼  

送顾朝阳还吴  

寂寞俱不偶裹粮空入秦宦途已可识归卧包山春旧国指飞鸟沧波愁旅人开樽洛水上怨别栁花新  

送窦参军  

城南送归客举酒对林峦暄鸟迎风啭春衣度雨寒桃花开翠幕栁色拂金鞍公子何时至无令芳草防  

望秦川  

秦川朝望逈日出正东峰逺近山河浄逶迤城阙重秋声万户竹寒色五陵松客有归欤叹凄其霜露浓  

晩归故园  

荆扉带郊郭稼穑满东菑倚杖寒山暮鸣梭秋叶时囘云覆隂谷返景照霜梨澹泊真吾事清风别自兹  

寄司勲卢员外  

流澌腊月下河阳草色新年发建章秦地立春传太史汉宫题柱忆仙郎归鸿欲度千门雪侍女新添五夜香早晚荐雄文似者故人今巳赋长杨  

寄綦母三  

新加大邑绶仍黄游与单车去洛阳顾盼一过丞相府风流三接令公香南川稉稻花侵县西岭云霞色满堂共道进贤防上赏防君几岁作台郎  

送魏万之京  

朝闻游子唱离歌昨夜防霜初渡河鸿雁不堪愁里听云山况是客中过关城树色催寒近御苑砧声向晩多莫见长安行乐处空令岁月易蹉跎  

送李囘  

知君官属大司农诏幸骊山职事雄岁发金钱供御府昼防仙液注离宫千岩曙色旌门上十月寒花辇路中不覩声名与文物自伤流滞去关东  

宿莹公禅房闻梵  

花宫仙梵逺防防月隠髙城钟漏稀夜动霜林惊落叶晓闻天籁发清机萧条已入寒空静防沓仍随秋雨飞始觉浮生无住着顿令心地欲皈依  

题璿公山池  

逺公遯迹庐山岑开士幽居祗树林片石孤峰窥色相清池白月照禅心指挥如意天花落坐卧闲房春草深此外俗尘俱不染惟余度得相寻  

题卢五旧居  

物在人亡无见期闲庭系马不胜悲窗前绿竹生空地门外青山如旧时怅望秋天鸣坠叶防岏枯栁宿寒鸱忆君泪落东流水岁岁花开知是谁  

宿香山寺石楼  

夜宿翠防半髙楼闻暗泉渔舟带逺火山磬发孤烟衣拂云松外门清河汉边峰峦低枕席世界接人天霭霭花出雾辉辉星映川东林曙莺满惆怅欲言旋  

圣善阁送裴廸入京  

云华满髙阁苔色上钩栏药草空堦静梧桐返照寒清吟可愈疾擕手暂同欢坠叶和金磬饥乌鸣露盘伊流惜东别灞水向西防旧托含香署云霄何足难  

奉送漪叔游颍川兼谒淮阳太守  

罢吏今何适辞家方独行嵩阳入归梦颍水半前程闻道淮阳守东南卧理清郡斋观政日人马望乡情叠岭雪初霁寒砧霜后鸣临川嗟拜手寂寞事躬耕  

送卢少府赴延陵  

问君从宦所何日府中趋遥指金陵县青山天一隅行人懐寸禄小吏献新圗北固波涛险南天风俗殊春江连橘柚晩景媚菰蒲漠漠花生渚亭亭云过湖滩沙映春火水雾敛樯乌囘首东门路乡书不可无  

送乔林  

草绿小平津花开伊水滨今君不得意孤负帝乡春口不言金帛心常任屈伸阮公能饮酒陶令肯羞贫阳羡风流地沧江游寓人菱歌五湖逺桂树八公邻青鸟迎孤棹白云随一身潮随秣陵上月映石头新未可逃名利应须在缙绅汀洲芳杜色劝尔暂垂纶  

寄韩鹏  

为政心闲物自闲朝防飞鸟暮飞还寄书河上神明宰羡尔城头姑射山  

百花原  

百花原头望京师黄河水流无已时穷秋旷野行人絶马首东来知是谁  

## 石仓历代诗选卷四十二  

明　曹学佺　编  

盛唐十一  

祖咏【`洛阳人`】  

古意  

楚王竟何去独自留巫山偏使世人见迢迢江水间驻舟春谿里誓愿拜灵顔梦寐覩神女金沙呜佩环闲艶絶世姿令人气力防含笑黙不语化作朝云飞  

归汝坟山庄留别卢象  

淹留岁将宴乆废南山期旧业不见弃还山从此辞沤麻入南涧刈麦向东菑对酒鸡黍熟闭门风雪时非君一延首谁慰遥相思  

夕次圃田宅  

前路入郑郊尚经百余里马烦时欲歇客归程未已落日桑柘隂遥村烟火起西还不遑宿中夜渡泾水  

扈从御宿池  

君王既廵狩辇道入秦京逺树低枪垒孤峰入幔城寒踈清禁漏夜警羽林兵谁念迷方客长懐魏阙情  

赠苖发员外  

宿雨朝来歇空山天气清盘云双鹤下隔水一蝉鸣古道黄花落平芜赤烧生茂陵虽有病犹得伴君行  

答王维留宿  

四年不相见相见复何为握手言未毕却令伤别离升堂还驻马酌醴便呼儿语黙自相对安用傍人知  

长乐驿留别卢象裴总  

朝来已握手宿别更伤心灞水行人渡商山驿路深故情君且足谪宦我难任直道皆如此谁能泪满襟  

送刘髙邮税使入都  

常闻积归思昨夜又兼秋乡路京华逺王程江水流吴歌喧两岸楚客醉孤舟渐觉潮初上凄然多暮愁  

观华岳  

西入秦关口南瞻驿路连彩云生阙下松树到祠边作镇当官道雄都俯大川莲峰径上处彷佛有神仙  

泗上冯使君南楼作  

井邑连淮泗南楼向晩过望滩沙鹭起寻岸浴童歌近海云偏出兼秋雨更多明晨拟囘棹乡思恨风波  

苏氏别业  

别业居幽处到来生隠心南山当户牖澧水映园林屋覆经冬雪庭昏未夕隂寥寥人境外闲坐聼春禽  

汝坟别业  

失路农为业移家到汝坟独愁常废卷多病乆离羣鸟雀垂窗栁虹霓出涧云山中无外事樵唱有时闻  

过郑曲  

路向荥川谷晴来望尽通细烟生水上圆月在舟中防势迷行客秋声乱草虫旅懐劳自慰淅淅有凉风  

宿陈留李少府揆防  

相知有叔卿讼简夜弥清旅泊倦愁卧空堂闻曙更风帘摇烛影秋雨带虫声归思那堪説悠悠限洛城  

题韩少府水亭  

梅福幽栖处佳期不忘还鸟啼当户竹花绕傍池山水气侵堦冷松隂覆座间寜知武陵趣宛在市朝间  

题逺公经台  

兰若无人到真僧出复稀苔侵行道席云湿坐禅衣涧防縁香案山蝉噪竹扉世间长不见寜止暂忘归  

中峰居喜见苖发  

自得中峰住深林亦闭关经秋无客到入夜有僧还暗涧泉声小荒冈树影闲髙窗不可望星月满空山  

江南旅情  

楚山不可极归路但萧条海色晴防雨江声夜聼潮劒留南斗近书寄北风遥为报空潭橘无媒赠洛桥  

泊扬子津  

才入维扬郡乡关此路遥林藏初过雨风退欲归潮江火明沙防云帆碍浦桥客衣今日薄寒气近来饶  

七夕  

闺女求天女更防意未防玉庭开粉席罗袖捧金盘向月穿鍼易临风整线难不知谁得巧明旦试相防  

望蓟门  

燕台一望客心惊箫鼔喧喧汉将营万里寒光生积雪三边曙色动危旌沙场烽火连胡月海畔云山拥蓟城少小虽非投笔吏论功还欲请长缨  

家园夜坐寄郭防  

前堦防雨歇开户散窥林月出夜方浅水凉池更深余风生竹树清露薄衣襟遇物遂遥叹懐人滋逺心依稀成梦想影响絶徽音谁念穷居者明时嗟陆沈  

清明宴司勲刘郎中别业  

田家复近臣行乐不违亲霁日园林好清明烟火新以文长防友惟徳自成邻池照窗隂晩杯香药味春檐前花覆地竹外鸟窥人何必桃源里深居作隐沦  

汝坟秋同仙洲王长史翰闻百舌鸟  

秋天闻好鸟惊起出帘帷却念殊方月能鸣已后时迁乔诚可早出谷此何迟顾影慙无对懐羣空所思凄凉岁欲晩萧索燕将辞留听未终曲弥令心独悲髙飞慿力致巧啭任天姿返覆喧而静间关断若遗花繁上林路霜落汝川湄且长凌风翮乗风自有期  

寄王长史  

汝颍俱宿好往来托层峦终日何寂寞绕篱生蕙兰  

终南望余雪  

终南隂岭秀积雪浮云端林表明霁色城中増暮寒  

万楚  

题江潮庄壁  

田家喜秋熟岁宴林叶稀禾黍积场圃樝梨垂户扉野闲犬时吠日暮牛自归时复落花酒茅斋堪觧衣  

小山歌  

人説淮南有小山淮王昔日此登仙城中鸡犬皆飞去山上坛场今宛然世人贵身不贵夀共笑华阳洞天口不知金石变长年谩在人间恋擕手君能举帆至淮南家住盱眙余光谙桐栢乱流平入海茱萸一曲沸成潭忆记来时魂悄悄想见仙山众峰小今日长歌思不堪君行为报三春鸟  

咏帘  

玳瑁昔称华玲珑薄绛纱钩衔门势曲节乱水纹斜日弄长飞鸟风摇不卷花自当分内外非是为骄奢  

五日观妓  

西施谩道浣春纱碧玉今时闘丽华眉黛夺将萱草色红裙妬杀石榴花新歌一曲令人艶醉舞双眸敛鬓斜谁道五丝能续命却令今日死君家  

骢马  

金络青骢白玉鞍长鞭紫陌野游盘朝驱东道尘恒灭暮到河源日未防汗血每随边地苦蹄伤不惮陇隂寒君能一饮长城窟为尽天山行路难  

茱萸女  

山隂栁家女九日采茱茰复得东邻伴双为陌上姝挿枝着髙髻结子置长裾作性常迟缓非关诧丈夫平明折林樾日入返城隅侠客要罗袖行人挑短书蛾眉自有主年少莫踟蹰  

题情人药栏  

敛眉语芳草何许太无情正见离人别春心相向生  

王之涣【`并州人`】  

送别  

杨栁东风树青青夹御河近来攀折苦应为别离多  

凉州词  

黄河逺上白云间一片孤城万仞山羌笛何须怨杨栁春光不度玉门关  

宴词  

长堤春水緑悠悠畎入漳河一道流莫听声声催去棹桃谿浅处不胜舟  

张旭【`苏州人`】  

青谿泛舟  

旅人倚征棹薄暮起劳歌笑揽青谿月清辉不厌多  

桃花谿  

隐隐飞桥隔野烟石矶西畔问渔船桃花尽日随流水洞在清谿何处边  

山行留客  

山光物态弄春辉莫为轻隂便拟归纵使晴明无雨色入云深处亦沾衣  

春游值雨  

欲寻轩槛列清樽江上烟云向晩昏须倩东风吹散雨明朝却待入华园  

一日书  

春草青青万里余边城落日见离居情知海上三年别不寄云间一纸书  

栁  

濯濯烟条拂地垂城边楼畔结春思请君细防风流意未减灵和殿里时  

王諲  

后庭怨  

君不见红闺少女端正时夭夭桃李仙容姿幸得君王怜巧笑披香殿里荐蛾眉蛾眉双双人共进常恐妾身从此摈甄妃为妬出层宫班女因猜下长信长信宫门闭不开昭阳歌吹风送来梦中魂魄犹言是觉后精神尚未廻念君娇爱无终始使妾长啼后庭里独立每防斜日尽孤眠直至残灯死秋日闻虫翡翠帘春晴照面鸳鸯水红顔旧来花不胜白髪如今雪相似传闻纨扇思未歇预想蛾眉上初月如君贵伪不贵真还同弃妾逐新人借问南山松叶意何如北砌槿花新  

夜坐防搊筝  

调筝夜坐灯光里却挂罗帷露纎指朱弦一一声不同玉柱连连影相似不知何处学新声曲曲弹来未覩名应是石家金谷里流传将满洛阳城  

长信怨  

飞燕倚身轻争人巧笑名生君弃妾意増妾怨君情日落昭阳壁秋来长信城寥寥金殿里歌吹夜无声  

闺情  

日暮裁缝歇深嫌气力防才能收箧笥懒起下帘帷怨坐空然烛愁眠不觧衣昨来频梦见夫婿莫应知  

十五夜观灯  

暂得金吾夜通防火树春停车傍明月走马入红尘妓杂歌偏胜场移舞更新应须尽记取説向不来人  

贾至【`字防邻洛阳人`】  

赠裴九侍御昌江草堂弹琴  

朔风吹踈林积雪在崖巘鸣琴草堂响小涧清且浅沈吟东山意欲去芳岁晚怅望黄绮心白云若在眼巴陵早秋寄荆州崔司马吏部阎功曹舍人  

谪居潇湘渚再见洞庭秋极目连江汉西南侵斗牛滔滔荡云梦澹澹摇巴丘旷如临渤澥窅疑造瀛洲君山丽中波苍翠长夜浮帝子去永乆楚词尚悲愁我同长沙行时事加百忧登髙望旧国胡马满东周宛叶遍蓬蒿樊邓无良畴独攀青枫树泪洒沧江流故人西掖寮同扈岐阳搜差池尽三黜蹭蹬各南州相去虽地接不得从之游耿耿云阳台迢迢王粲楼跂予暮霞里谁谓无轻舟  

送友人使河源  

送君鲁郊外下车上髙丘萧条千里暮日落黄云秋举酒有余恨论边无逺谋河源望不见旌斾去悠悠  

送李侍御  

我年四十余已叹前路短羇离洞庭上安得不引满李侯忘情者与我同踈懒孤帆泣潇湘望逺心欲断  

送耿副使归长沙  

畵舸欲南归江亭且留宴日暮湖上云萧萧若流霰昨夜相知者明发不可见惆怅西北风髙帆为谁扇  

送夏侯子之江夏  

扣楫洞庭上清风千里来留欢一杯酒欲别复徘徊相见楚山下渔舟隐钓台羡君还旧里归念独悠哉  

寓言二首  

春草纷碧色佳人旷无期悠哉千里心欲采商山芝叹息良防晩如何桃李时懐古晴川上伫立夏云滋凛凛秋闺夕绮罗早知寒玉砧调鸣杵始机中纨忆昨别离日桐花覆井栏今来思君时白露盈堦漙闻有关河信欲寄双玉盘玉以委贞心盘以荐嘉餐嗟君在万里使妾衣带寛  

燕歌行  

国之重镇惟幽都东威九夷北制胡五军精卒三十万百战百胜擒单于前临滹沱后易水崇山沃野亘千里昔时燕山重贤士黄金筑台从隗始倐忽兴亡空蓟丘汉家又以封王侯萧条魏晋为横流鲜卑窃据朝五州我唐区夏余十纪军容武备赫万祀彤弓黄钺授元帅恳耕大漠为内地季秋胶折边草腓治兵羽猎因出师千营万队连旌旗望之如火忽电驰匃奴慑窜穷髪北天荒万里无尘飞君不见隋家昔为天下宰穷兵黩武征辽海南风不竞多死声鼓卧旗折黄云横六军将士皆死尽战马空鞍归故营时迁道革天下平白环入贡沧海清自有农夫巳髙枕无劳校尉重横行  

巴陵寄李二户部张十四礼部  

江南春草初羃羃愁杀江南独愁客秦中杨栁也应新转忆秦中相忆人万里莺花不相见登髙一望泪沾巾  

长门怨  

独坐思千里春庭晓景长莺喧翡翠幙栁暗欝金堂舞蝶萦愁绪繁花对靓妆深情托瑶瑟弦断不成章  

铜雀台  

日暮铜台静西陵鸟雀归抚弦心断絶听管泪霏防灵几临朝奠空牀卷夜衣苍苍川上月应照妾魂飞  

侍宴曲  

云陛褰珠扆天墀覆绿杨隔帘妆隐映向席舞低昻鸣佩长廊静开冰广殿凉欢余劒履散同辇入昭阳  

对酒曲  

梅发栁依依黄鹂历乱飞当歌怜景色对酒惜芳菲曲水浮花气流风散舞衣通宵留暮雨上客莫言归  

送陆恊律赴端州  

越井人南去湘川水北流江边数杯酒海内一孤舟岭峤同仙客京华即旧游春心将别恨万里共悠悠  

送王员外赴长沙  

携手登临处巴陵天一隅春生云梦泽水溢洞庭湖共叹虞翻枉同悲阮籍途长沙旧卑湿今古不应殊  

长沙别李六侍御  

月明湘水白露落洞庭干放逐长沙外相逢路正难云归帝乡逺雁报朔方寒此别盈襟泪雍门不假弹  

岳阳楼宴王员外贬长沙  

极浦三春草髙楼万里心楚山晴霭碧湘水暮流深忽与朝中旧同为泽畔吟停杯试北望还欲泪沾巾  

咏冯昭仪当熊  

白羽挿雕弓蜺旌动朔风平明出金屋扈辇上林中逐兽长廊静吟鹰御苑空王孙莫諌猎贱妾觧当熊  

早朝大明宫呈两省僚友  

银烛薫天紫陌长禁城春色晓苍苍千条弱栁垂青璅百啭流莺绕建章劒佩声随玉墀歩衣冠身惹御炉香共沐恩波凤池上朝朝染翰侍君王  

白马  

白马紫连钱嘶鸣丹阙前闻珂自蹀躞不要下金鞭  

出塞曲  

万里平沙一聚尘南飞羽檄北来人传道五原烽火急单于昨夜防新秦  

春思二首  

草色青青栁色黄桃花历乱李花香东风不为吹愁去春日偏能惹恨长  

红粉当垆弱栁垂金花腊酒觧酴醿笙歌日暮能留客醉杀长安轻薄儿  

答严大夫  

今夕秦天一雁来梧桐坠叶捣衣催思君独歩华亭月旧馆秋隂生绿苔  

送南给事贬崖州  

畴昔丹墀与凤池即今相见两相悲朱崖云梦三千里欲别俱为恸哭时  

送李侍御赴常州  

雪晴云散北风寒楚水吴山道路难今日送君须尽醉明朝相忆路漫漫  

送王道士还京  

一片仙云入帝乡数声秋雁至衡阳借问清都旧花月岂知迁客泣潇湘  

巴陵夜别王八员外  

栁絮飞时别洛阳梅花发后到三湘世情已逐浮云散离恨空随江水长  

岳阳楼重宴别王八员外贬长沙  

江路东连千里潮青云北望紫防遥莫道巴陵湖水濶长沙南畔更萧条  

初至巴陵与李十二白裴九同泛洞庭湖二首  

江上相逢皆旧游湘山永望不堪愁明月秋风洞庭水孤鸿落叶一扁舟  

枫岸纷纷落叶多洞庭秋水晩来波乗兴轻舟无近逺白云明月吊湘娥  

西亭春望  

日长风暖栁青青北雁归飞入窅防岳阳楼上闻吹笛能使春心满洞庭  

## 石仓历代诗选卷四十三  

明　曹学佺　编  

盛唐十二  

崔国辅【`吴郡人`】  

从军行  

塞北胡霜下营州索兵救夜里偷道行将军马亦痩刀光照塞月阵色明如昼传闻贼满山已共前锋闘  

杂诗  

逢着平乐儿论交鞍马前与酤一斗酒恰用十千钱后余在关内作事多迍邅何肯相救援徒闻寳劒篇  

古意  

红荷楚水曲彪炳烁晨霞未得两囘摘秋风吹却花时芳不待妾玉佩无处夸悔不盛年时稼与青楼家  

宿法华寺  

松雨时复滴寺门清且凉此心竟谁证囘憩支公牀壁畵感灵迹龛经传异香独游寄象外忽忽归南昌  

题豫章馆  

杨栁映春江江南转佳丽吴门绿波里越国青山际游宦常往来津亭暂临憩驿前苍石没浦外湖沙细向晩宴且平孤舟冏然逝云留西北客气歇东南帝独有萋萋心谁知怨芳岁  

石头滩作  

怅矣秋风时余临石头濑因髙见超逺尽此数州内羽山一防青海岸杂花碎离离树木少漭漭湖波大日暮千里帆南飞落天外须防遂入夜楚色有防霭寻逺迹已穷遗荣事多昧一身犹未理安得济时代且泛朝夕潮荷衣蕙为带  

漂母岸  

泗水入淮处南边古防存秦时有漂母于此饭王孙王孙初未遇寄食何足论后为楚王来誓欲荅母恩事迹遗在此空伤千载魂茫茫水中渚上有一孤墩遥望不可到苍苍烟树昏几年崩冢色每日落潮防古地多陻圯时哉不敢言向夕泪沾裳只宿芦洲村  

对酒吟  

行行日将夕荒村古塜无人迹防笼荆棘一鸟吟屡劝提壶沽酒吃古人不逹酒不足遗恨精灵传此曲寄言世上诸少年平生且尽杯中醁  

宿范浦  

月暗潮又落西陵渡暂停村烟和海雾舟火乱江星路转定山绕塘连范浦横鸱夷近何去空山临沧溟  

杭州北郭戴氏荷池送侯愉  

秋近万物肃况当临水时折花赠归客离绪断荷丝谁谓江国永故人感在兹道存过北郭情极望东菑乔木故园意鸣蝉穷巷悲扁舟竟何待中路每迟迟  

怨词二首  

妾有罗衣裳秦王在时作为舞春风多秋来不堪着楼前桃李踈池上芙蓉落织锦犹未成蛩声入罗幕  

古意  

玉笼薫绣裳着罢眠洞房不能春风里吹却兰麝香  

襄阳曲二首  

蕙草娇红萼时光舞碧鸡城中美年少相见白铜鞮少年襄阳地来往襄阳城城中轻薄子知妾觧秦筝  

魏宫词  

朝日照红妆拟上铜雀台畵眉犹未竟魏帝使人催  

长信草  

长信宫中草年年愁处生故侵珠履迹不使玉阶行  

长乐少年行  

遗却珊瑚鞭白马骄不行章台折杨栁春日路傍情  

湖南曲  

湖南送君去湖北送君归湖里鸳鸯鸟双双他自飞  

中流曲  

归时日尚早更欲向芳洲渡口水流急回船不自由  

王孙游  

自与王孙别频防黄鸟飞应由春草误着处不成归  

采莲  

玉溆花争发金塘水乱流相逢畏相失竝着采莲舟  

子夜冬歌  

寂寥抱冬心裁罗又褧褧夜乆频挑灯霜寒剪刀冷  

丽人曲  

红顔称絶代欲竝真无侣独有镜中人由来自相许  

小长干曲  

月暗送潮风相寻路不通菱歌唱不彻知在此塘中  

王昭君  

汉使南还尽胡中妾独存紫台绵望絶秋草不堪论  

秦女卷衣  

虽入秦帝宫不上秦帝牀夜夜玉窗里与他卷衣裳  

今别离  

送别未能旋相望连水口船行欲映洲几度急摇手  

卫艳词  

淇上桑叶青青楼含白日比时遥望君车马城中出  

渭水西别李仑  

陇右长亭堠山隂古塞秋不知呜咽水何事向西流  

送韩十四被鲁王推逓往济南府  

西候情何极南冠怨有余梁王虽好事不察狱中书  

白纻辞  

洛阳梨花落如霰河阳桃叶生复齐坐惜玉楼春欲尽红绵粉絮裛妆啼  

九日  

江边枫落菊花黄少长登髙一望乡九日陶家虽载酒三年楚客已沾裳  

崔曙【`宋州人`】  

宿大通和尚塔敬赠如上人兼呈常孙二山人  

支公已寂灭影塔山上古更有真僧来道场救诸苦一承防妙法寓宿清浄土身心能自观色相了无取森森松映月漠漠云近户岭外飞电明夜来前山雨然灯见栖鸽作礼闻信鼔晓霁南轩开秋华浄天宇愿言出世尘谢尔申及甫  

送薛防之宋州  

无媒嗟失路有道亦乗流客处不堪别异乡应共愁我生早孤贱沦落居此州风土至今忆山河皆昔游一从文章事两京春复秋君去问相识几人今白头  

山下晚晴  

寥寥逺天浄谿路何空蒙斜光照踈雨秋气生白虹云尽山色暝萧条西北风故林归宿处一叶下梧桐  

颍阳东谿懐古  

灵谿氛雾歇皎镜清心顔空色不映水秋声多在山世人久踈旷万物皆自闲白鹭寒更浴孤云晴未还昔时让王者此地闭关无以蹑髙歩凄凉岑壑间  

早发交崖山还太室作  

东林气防白寒鸟忽髙翔吾亦自兹去北山归草堂仲冬正三五日月遥相望肃肃过颍上昽昽辨少阳川冰生积雪野火出枯桑独往路难尽穷隂人易伤伤此无衣客如何防雨霜  

奉试明堂火珠  

正位开重屋明堂出火珠夜来双月满曙后一星孤天浄光难灭云生望欲无遥知太平代国寳在名都  

途中晓发  

晓霁长风里劳歌赴逺期云轻归海疾月满下山迟旅望因髙尽乡心遇物悲故林遥不见况在落花时  

缑山庙  

遗庙宿隂隂孤峰映绿林歩随仙路逺意入道门深涧水流年月山云变古今祗闻风竹里犹有凤笙音  

同诸公谒啓母祠  

閟宫凌紫防芳草闭闲扉帝子复何在王孙游不归春风鸣玉佩暮雨拂灵衣岂但湘江口能令懐二妃  

九日登望仙台仍呈刘明府容  

汉文皇帝有髙台此日登临曙色开三晋云山皆北向二陵风雨自东来关门令尹谁能识河上仙翁去不囘且欲近寻彭泽宰陶然共醉菊花杯  

登水门楼见亡友张贞期题望黄河诗因以感兴  

吾友东南美昔闻登此楼人从川上逝书向壁中留严子好真隐谢公耽逺游清风初作颂暇日复销忧时与文字古迹随山水幽已孤苍生望空见黄河流流落年将晩悲凉物已秋天髙不可问掩泣赴行舟  

嵩山寻冯錬师不遇  

青谿访道凌烟曙王子仙成已飞去更值空山雷雨时云林薄暮归何处  

綦毋潜【`字季通荆南人`】  

冬夜寓居寄储太祝  

自为洛阳客夫子吾知音尽义能下士时人无此心奈何离居夜巢鸟悲空林愁坐至月上复闻南邻砧  

春泛若耶谿  

幽意无断絶此去随所偶晚风吹行舟花落入谿口际夜转西壑隔山望南斗潭烟飞溶溶林月低向后生事且弥漫愿为持竿叟  

题鹤林寺  

道林隐形胜向背临层霄松覆山殿冷花藏谿路遥珊珊寳幡挂焰焰明灯烧迟日半空谷春风连上潮少凭水木兴暂令身心调愿谢擕手客兹山禅诵饶  

题栖霞寺  

南山势回合灵境依此住殿转云崖隂僧探石泉度龙蛇争翕习神鬼皆密防万壑奔道场羣峰向双树天花飞不着水月白成路今日观身我归心复何处  

送储十二归庄城  

西坂何缭绕青林问子家天寒噪野雀日晚度城鸦寂历道傍树曈珑原上霞兹情不可説长恨隐沦賖  

送章彞下第  

长安渭桥路行客别时心献赋温泉毕无媒魏阙深黄莺啼就马白日暗归林三十名未立君还惜寸隂  

送崔员外黔中监选  

持衡出帝畿星指夜郎飞神女云迎马荆门雨湿衣听猿收泪罢系雁待书稀蛮貊虽殊俗知君肝胆防  

送贾恒明府兼寄温张二司户  

越客新安别秦人旧国情舟乗晚风便月带上潮平花路西施石云峰勾践城明州报两掾相忆二毛生  

送宋秀才  

冠古积荣盛当时数防门旧交丞相子继世五侯孙长劒倚天外短书盈万言秋风一送别江上暗消魂  

送郑务拜伯父  

名公作逐臣驱马拂行尘旧国问郧子劳歌过郢人一川花送客二月栁宜春奉料竹林兴寛懐此别晨  

题招隐寺绚公房  

开士度人久空岩花雾深徒知燕坐处不见有为心兰若门对壑田家路隔林还言证法性归去比黄金  

宿太平观  

夕到玉京寝窅防云汉低魂交仙室蝶曙听羽人鸡滴沥花上露清泠松下谿明堂访真隐挥手入无倪  

题灵隐寺山顶禅院  

招提此山顶下界不相闻塔影挂清汉钟声和白云观空静室掩行道众香焚且驻西来驾人天日未曛  

若耶谿逢孔九  

相逢此谿曲胜托在烟霞潭影竹间动岩隂檐外斜人言上皇代犬吠武陵家借问淹留日春风满若耶  

宿龙兴寺  

香刹夜忘归松清古殿扉灯明方丈室珠系比丘衣白月传心静青莲喻法防天花落不尽处处鸟衔飞  

茅山洞口  

华阳仙洞口半岭拂云防窈窕穿苔壁差池对石坛方随地脉转稍觉水晶寒未果变金骨归来兹路难  

满公房  

世界莲花藏行人香火縁灯王照不尽中夜寂相传  

过融上人兰若  

山头禅室挂僧衣窗外无人谿鸟飞黄昏半在下山路却听钟声连翠防  

薛据【`河中寳鼎人`】  

古兴  

日中望双阙轩葢扬飞尘鸣佩初罢朝自言皆近臣光华满道路意气安可亲归来宴髙堂广筵罗八珍仆妾尽绮纨歌舞夜逹晨四时固相代谁能久要津已防覆前车未见易后轮丈夫须兼济岂能乐一身君今皆得志肯怜憔悴人  

登秦望山  

南登秦望山目极大海空朝阳半荡漾晃朗天水红谿壑争喷薄江湖逓交通而多渔商客不悟岁月穷振缗迎早潮弭棹长风予本萍泛者乗流任西东茫茫天际帆栖泊何时同将寻防稽迹从此访任公  

西陵口观海  

长江漫汤汤近海势弥广在昔坯混凝融为百川泱地形失端倪天色灒滉瀁东南际万里极目逺无象山影乍浮沉潮波忽来往孤帆或不见棹歌犹想像日暮长风起客心空振荡浦口霞未收潭心月初上林屿几邅廻亭臯时偃仰岁宴访蓬瀛真游非外奨  

出青门往南山下别业  

旧居在南山夙驾自伊阙榛莽相蔽亏去尔渐超忽散漫余雪晴苍茫季冬月寒风吹长林白日原上没懐抱旷莫伸相知阻胡越弱年好栖隐链药在岩窟及此离垢氛兴来亦因物末路期赤松斯言庶不伐  

题丹阳陶司马防壁  

髙鉴清洞彻儒风入进难诏书増宠命才子益能官门带山光晚城临江水寒惟余好文客时得咏幽兰  

早发上东门  

十五能文西入秦三十无家作路人时命不将明主合布衣空惹洛阳尘  

阎防  

晚秋石门礼拜  

轻策临絶壁招提谒金仙舟车无游径崖峤乃属天踯躅淹昃景夷犹望新石门变暝色谷口生人烟阳雁呌平楚秋风急寒川驰晖苦代谢浮脆暂贞坚永欲卧丘壑息心依梵筵誓将历刼愿无以外物牵  

宿防道人精舍  

早岁参道风放情入寥廓重因息心侣遂果岩下诺敛迹辞人间杜门守寂寞秋风剪兰蕙霜气冷淙壑山牖见然灯竹房闻捣药愿言舍尘事所趣非龙蠖  

夕次鹿门山作  

厐公嘉遯所浪迹难追攀浮舟暝始至抱杖聊自闲双岩开鹿门百谷集珠湾喷薄湍上水春容谷里山焦原不足险梁壑未成艰我行自春仲夏鸟忽緜蛮蕙草色已晩客心殊倦还逺游非避地访道爱童顔安能狥机巧争夺锥刀间  

百丈谿新理茅茨读书  

浪迹弃人世还山自幽读始傍巢由踪吾其获心曲荒庭何所有老树半空腹秋蜩鸣北林暮鸟穿我屋栖迟乐遵渚恬旷寡所欲开卦推盈虚散帙攻节目养闲度人事逹命知止足不学东国儒俟时劳伐辐  

与永乐诸公夜泛黄河作  

烟深载酒入但觉暮川虚映水见山火鸣榔闻夜渔爱兹山水趣忽与人世踈无暇然官烛中流有望舒  

丁仙芝【`润州曲阿人`】  

赠朱中书  

十年种田滨五湖十年遭涝尽为芜频年井税常不足今年缗钱谁为输东邻转谷五之利西邻贩缯日已贵而我守道不迁业谁能肯敢效此事紫防侍郎白虎殿出入通籍廻天眷晨趋防笔柏梁篇昼出雕盘太官膳防应怜尔居素约可即长年守贫贱  

戏赠姚侍御  

繁霜晓幕鸣柏乌侍子兽炭然金炉重门啓锁紫髯胡新披骢马陇西驹头戴獬豸急晨趋明光殿前见天子今日应弹佞幸夫  

余杭醉歌赠吴山人  

晓幙红襟燕春城白项乌只来梁上语不向府中趋城头坎坎鼓声曙满庭新种樱桃树桃花昨夜撩乱开当轩发色映楼台十千兑得余杭酒二月春城长命杯酒后留君待明月还将明月送君囘  

剡谿馆闻笛  

夜久闻羌笛寥寥虚客堂山空响不散谿静曲宜长草木生边气城池泛夕凉虚然异风出髣髴宿平阳  

渡杨子江  

旌节中流望空波两畔明林开杨子驿山出润州城海尽边隂静江寒朔吹生更闻枫叶下淅沥度秋声  

长寜公主旧山池  

平阳旧池馆寂寞使人愁座卷流黄簟帘垂白玉钩庭闲花自落门闭水空流追想吹箫处应随仙鹤游  

京中守岁  

守岁多然烛通宵莫掩扉客愁当暗满春色向明归玉斗廵初匝银河落渐防开正献岁酒千里间庭闱  

江南曲三首  

长干斜路北近浦是儿家有意来相访明朝出浣纱发向横塘口船开值急流知郎旧时意且请拢船头昨暝逗南陵风声波浪阻入浦不逢人归家谁信汝  

张潮【`一作张朝曲阿人`】  

江风行  

壻贫如珠玉壻富如埃尘贫时不忘旧富日多宠新妾本富家女与君为偶匹惠好一何深中门不曽出妾有绣衣裳葳蕤金缕光念君贫且贱易此从逺方逺方三千里思君心未已日暮情更来空望去时水孟夏麦始秀江上多南风商贾归欲尽君今尚巴东巴东有巫山窈窕神女顔常恐游此方果然不知还  

长干行  

忆妾深闺里烟尘不曽识嫁与长干人沙头候风色五月南风兴思君下巴陵八月西风起想君发扬子去来悲如何见少离别多湘潭几日到妾梦越风波昨夜狂风度吹折江头树淼淼暗无边行人在何处北客真王公朱衣满江中薄暮来投宿数朝不肯东好乗浮云骢佳期兰渚东鸳鸯绿浦上翡翠锦屏中自怜十五余顔色桃花红那作商人妇愁水复愁风  

采莲词  

朝出沙头日正红晚来云起半江中赖逢邻女曽相识竝着莲舟不畏风  

江南行  

茨菰叶烂别西湾莲子花开犹未还妾梦不离江水上人传郎在凤凰山  

李嶷  

少年行三首  

十八羽林郎戎衣侍汉王臂鹰金殿侧挟弹玉舆傍驰道春风起陪游出建章  

侍猎长杨下承恩更射飞尘生马影灭箭落雁行稀薄暮随天仗聨翩入琐闱  

玉劒膝边横金杯马上倾朝游茂陵道依宿凤凰城豪吏多猜忌无劳问姓名  

淮南秋夜呈周偘  

天浄河汉髙夜闲砧杵发清秋忽如此离恨应难歇风乱池上萍露光竹间月与君共游处勿作他乡别  

林园秋夜作  

林卧避残暑白云长在天赏心既如此对酒非徒然月色徧秋露竹声兼夜泉凉风懐袖里兹意与谁传  

袁瓘【`明皇时人`】  

鸿门行  

少年买意气百金不辞费学劒西入秦结交北游魏秦魏多侠人与代亦殊伦由来不相识皆是暗相亲寳马青丝辔狐裘貂鼠服晨过剧孟游暮投咸阳宿然诺本云云诸侯莫不闻犹思百战术更逐李将军始从灞陵下遥遥度朔野北风闻楚歌南庭见胡马胡马秋正肥相邀夜合围战酣烽火灭路断救兵稀白刃纵横逼黄尘飞不息虏骑血洒衣单于泪沾臆献凯云台中自言塞上雄将军行失势部曲遂无功新人不如旧旧人不相救万里长飘飖十年计不就弃置难重论驱马度鸿门行看楚汉事不觉风尘昏寳劒中夜抚悲歌聊自舞此曲不可终曲终泪如雨  

惠文太子挽歌  

寒仗丹旄引隂堂白日违暗灯明象物畵水湿灵衣羽化淮王去仙迎太子归空余燕衔土朝夕向陵飞  

薛维翰  

古歌二首  

美人怨何深含情倚金阁不嚬复不语红泪双双落美人闭红烛独坐裁新锦频放剪刀声夜寒知未寝  

春夜裁缝  

珠箔因风起飞蛾入最能不教人夜作方便杀明灯  

春女怨  

白玉堂前一树梅今朝忽见数花开儿家门户寻常闭春色因何入得来  

怨歌  

百尺珠楼临狭斜新妆能唱美人车皆言贱妾红顔好要自狂夫不忆家  

房琯【`河南人`】  

题汉州西湖  

髙流纒峻隅城下缅丘墟决渠信浩荡潭岛成江湖结宇依廻渚水中信可居三伏气不蒸四逹暑自徂同人千里驾邻国五马车月出共登舟风生随所如举麾指极浦欲极更盘纡缭绕各殊致夜尽情有余遭乱意不开即理还暂祛安得长晤语使我忧更除  

许宣平【`新安人`】  

醉歌  

负薪朝出卖沽酒日西归借问家何在穿云入翠防  

李阳冰  

阮客旧居  

阮客身何在仙云洞口横人间不到处今日此中行  

## 石仓历代诗选卷四十四上  

明　曹学佺　编  

盛唐十三上  

李白【`字太白兴圣皇帝九世孙`】  

闗山月  

明月出天山苍茫云海间长风几万里吹度玉门闗汉下白登道胡窥青海湾由来征战地不见有人还戍客望边色思归多苦顔髙楼当此夜叹息未应闲  

结客少年场行  

紫燕黄金瞳棱棱摇緑鬉平明相驰逐结客洛门东少年学劒术凌轹白猿公珠袍曵锦带七首挿吴鸿由来万夫勇挟此生雄风托交从剧孟买醉入新丰笑尽一杯酒杀人都市中羞道易水寒从令日贯虹燕丹事不立虚没秦帝宫舞阳死灰人安可与成功  

长干行  

妾发初覆额折花门前剧郎骑竹马来绕牀弄青梅同居长干里两小无嫌猜十四为君妇羞顔未尝开低头向暗壁千唤不一回十五始展眉顔同尘与灰常存抱柱信岂上望夫台十六君逺行瞿塘滟滪堆五月不可触猿声天上哀门前迟行迹一一生緑苔苔深不能扫落叶秋风早八月蝴蝶黄双飞西园草感此伤妾心坐愁红顔老早晩下三巴预将书报家相迎不道逺直至长风沙  

上之囘  

三十六离宫楼台与天通阁道歩行月美人愁烟空恩疎宠不及桃李伤春风淫乐意何极金舆向囘中万乘出黄道千旗扬彩虹前军细柳北后骑甘泉东岂问渭川老宁邀襄野童但慕瑶池宴归来乐未穷  

独不见  

白马谁家子黄龙边塞儿天山三丈雪岂是逺行时春蕙忽秋草莎鸡鸣曲池风摧寒防响月入霜闺悲忆与君别年种桃齐蛾眉桃今百余尺花落成枯枝终然独不见流泪空自知  

妾薄命  

汉帝重阿娇贮之黄金屋咳唾落九天随风生珠玉宠极爱还歇妬深情却疎长门一歩地不肯暂回车雨落不上天水覆难再收君情与妾意各自东西流昔日芙蓉花今成断肠草以色事他人能得几时好  

黄葛篇  

黄葛生洛谿黄花自绵羃青烟蔓长条缭绕几百尺闺人费素手采缉作絺绤缝为絶国衣逺寄日南客苍梧大火落暑服莫轻掷此物虽过时是妾手中迹  

怨歌行  

十五入汉宫花顔笑春红君王选玉色侍寝金屏中荐枕娇夕月卷衣恋香风寜知赵飞燕夺宠恨无穷沈忧能伤人绿鬓成霜蓬一朝不得意世事徒为空鹔鹴换美酒舞衣罢雕龙寒苦不忍言为君奏丝桐肠断弦亦絶悲心夜忡忡  

塞下曲三首  

天兵下北荒胡马欲南饮横戈从百战直为衔恩甚握雪海上餐拂沙陇头寝何当破月氏然后方髙枕白马黄金塞云沙绕梦思那堪愁苦节逺忆边城儿萤飞秋窗满月度霜闺迟摧残梧桐叶萧飒沙棠枝无时独不见流泪空自知  

烽火动沙漠连照甘泉云汉皇按劒起还召李将军兵气天上合鼔声陇底闻横行负勇气一战净妖氛  

塞上曲  

大汉无中策匈奴犯渭桥五原秋草绿胡马一何骄命将征西极横行隂山侧燕支落汉家妇女无花色转战渡黄河休兵乐事多萧条清万里瀚海寂无波  

湖边采莲妇  

小姑织白纻未解将人语大嫂采芙蓉谿湖千万重长兄行不在莫使外人逢愿学秋胡妇贞心比古松  

秦女卷衣  

天子居未央妾来卷衣裳顾无紫宫宠敢拂黄金牀水至亦不去熊来尚可当微身奉日月飘若萤火光愿君采葑菲无以下体妨  

邯郸才人嫁为厮养卒妇  

妾本崇台女扬蛾入丹阙自倚顔如花宁知有凋歇一辞玉阶下去若朝云没每忆邯郸城深宫梦秋月君王不可见惆怅至明发  

出自蓟北门行  

虏阵横北荒胡星耀精芒羽书速惊电烽光昼连光虎竹救边急戎车森已行明主不安席按剑心飞扬推毂出猛将连旗登战场兵威冲絶漠杀气凌穹苍列阵赤山下开营紫塞傍孟冬风沙旌旗飒凋伤畵角悲海月征衣卷天霜挥刃斩楼兰弯弓射贤王单于一平荡种落自奔亡收功报天子歌舞归咸阳  

发白马  

将军发白马旌节渡黄河萧鼓聒川岳沧溟涌涛波武安有振瓦易水无寒歌铁骑若雪山饮流涸滹沱扬兵猎月窟转战略朝那倚剑登燕然边锋列嵯峨萧条万里外耕作五原多一扫清大漠包虎戢金戈  

陌上桑  

美女渭桥东春还事蚕作五马如飞龙青丝结金络不知谁家子调笑来相谑妾本秦罗敷玉顔艳名都绿条映素手采桑向城隅使君且不顾况复论秋胡寒螀爱碧草鸣凤栖青梧托心自有处但怪傍人愚徒令白日暮髙驾空踟蹰  

相逢行  

朝骑五花马谒帝出银台秀色谁家子云车珠箔开金鞭遥指防玉勒近迟囘夹毂相借问疑从天上来邀入青绮门当歌共衔杯衔杯映歌扇似月云中见相见不得亲不如不相见相见情巳深未语可知心胡为守空闺孤眠愁锦衾锦衾与罗帏纒绵会有时春风正澹荡暮雨来何迟愿因三青鸟更报长相思光景不待人须防发成丝当年失行乐老去徒伤悲持此道密意毋令旷佳期  

千里思  

李陵没胡沙蘓武还汉家迢迢五原闗朔雪乱边花一去隔絶国思归但长嗟鸿雁向西北因书报天涯  

折杨柳  

垂杨拂渌水摇艳东风年花明玉闗雪叶暖金窗烟美人结长想对此心凄然攀条折春色逺寄龙庭前  

少年子  

青云少年子挟弹章台左鞍马四边开突如流星过金丸落飞鸟夜入琼楼卧夷齐是何人独守西山饿  

少年行  

击筑饮美酒剑歌易水湄经过燕太子结托幷州儿少年负壮气奋烈自有时因声鲁勾践争搏勿相欺  

豫章行  

胡风吹代马北拥鲁阳闗吴兵照海雪西讨何时还半渡上辽津黄云惨无顔老母与子别呼天野草间百鸟绕旌旗悲鸣相追攀白杨秋月苦早落豫章山本为休明人斩虏素不闲岂惜战鬬死为君扫凶顽精感石没羽岂云惮险艰楼船若鲸飞波荡落星湾此曲不可奏三军鬓成斑  

沐浴子  

沐芳莫弹冠浴兰莫振衣处世忌太洁至人贵藏辉沧浪有钓叟吾与尔同归  

凤凰曲  

嬴女吹玉箫吟弄天上春青鸾不独去更有携手人影灭彩云断遗声落西秦  

秋思  

春阳如昨日碧树鸣黄鹂芜然蕙草暮飒尔凉风吹天秋木叶下月冷莎鸡悲坐愁羣芳歇白露凋华滋  

春思  

燕草如碧丝秦桑低绿枝当君怀归日是妾断肠时春风不相识何事入罗帏  

子夜四时歌四首  

秦地罗敷女采桑绿水边素手青条上红妆白日鲜蚕饥妾欲去五马莫留连  

镜湖三百里菡萏发荷花五月西施采人看隘若耶囘首不待月归去越王家  

长安一片月万戸捣衣声秋风吹不尽总是玉闗情何日平胡虏良人罢逺征  

明朝驿使发一夜絮征袍素手抽针冷那堪把剪刀裁缝寄逺道几日到临洮  

对酒行二首  

松子栖金华安期入蓬海此人古之仙羽化竟何在浮生速流电倐忽变光彩天地无凋换容顔有迁改对酒不肯饮含情欲谁待  

劝君莫拒杯春风笑人来桃李如旧识倾花向我开流莺啼碧树明月窥金罍昨来朱顔子今日白发催棘生石虎殿鹿走姑苏台自古帝王宅城阙闭黄埃君若不饮酒昔人安在哉  

长歌行  

桃李得日开荣华照当年东风动百物草木尽欲言枯枝无丑叶涸水吐清泉大力运天地羲和无停鞭功名不早着竹帛将何宣桃李务青春谁能贯白日富贵与神仙蹉跎成两失金石犹销铄风霜无久质畏落日月后强欢歌与酒秋霜不惜人倐忽侵蒲柳  

秋浦歌  

秋浦长似秋萧条使人愁客愁不可度行上东大楼正西望长安下见江水流寄言向江水汝意忆侬不遥传一掬泪为我达杨州  

拟古  

融融白玉辉映我青蛾睂寳镜似空水落花如风吹出门望帝子荡漾不可期安得黄鹤羽一报佳人知  

古意  

君为女萝草妾作兎丝花轻条不自引为逐春风斜百丈托逺松纒绵成一家谁言防靣易各在青山崖女萝发馨香兎丝断人肠枝枝相纠结叶叶竞飘扬生子不知根因谁共芬芳中巢双翡翠上宿紫鸳鸯若识二草心海潮亦可量  

古风  

大雅久不作吾衰竟谁陈王风委蔓草战国多荆榛龙虎相啖食兵戈逮狂秦正声何微茫哀怨起骚人扬马激頽波开流荡无垠废兴虽万变宪章亦已沦自从建安来绮丽不足珍圣代复元古垂衣贵清真羣才属休明乗运共跃鳞文质相炳焕众星罗秋旻我志在删述垂辉映千春希圣如有立絶笔于获麟  

蟾蜍薄太清蚀此瑶台月圆光亏中天金魄遂沦没防蝀入紫微大明夷朝晖浮云隔两曜万象昬隂霏萧萧长门宫昔是今已非桂蠧花不实天霜下严威沈叹终永夕感我涕沾衣  

代马不思越越禽不恋燕情性有所习土风固其然昔别雁门闗今戍龙庭前惊沙乱海日飞雪迷胡天虮虱生虎鹖心魂逐旌旃苦战功不赏忠诚难可宣谁怜李飞将白首没三边  

客有鹤上仙飞飞凌太清扬言碧云里自道安期名两两白玉童双吹紫鸾笙去影忽不见回风送天声举首逺望之飘然若流星愿餐金光草寿与天齐倾  

咸阳二三月宫柳黄金枝绿帻谁家子卖珠轻薄儿日暮醉酒归白马骄且驰意气人所仰冶游方及时子云不晓事晩献长杨辞赋达身已老草鬓若丝投阁良可叹但为此辈嗤  

松栢本孤直难为桃李顔昭昭严子陵垂钓沧波间身将客星隐心与浮云闲长揖万乗君还归富春山清风洒六合邈然不可攀使我长叹息防栖岩石间  

君平既弃世世亦弃君平观变穷大易探元化羣生寂寞缀道论空帘闭幽情驺虞不虚来鸑鷟有时鸣安知天汉上白日悬髙名海客去已久谁人测沈防  

燕昭延郭隗遂筑黄金台剧辛方赵至邹衍复齐来奈何青云士弃我如尘埃珠玉买歌笑糟糠养贤才方知黄鹤举千里独徘徊  

宝剑双蛟龙雪花照芙蓉精光射天地雷腾不可冲一去别金匣飞沈失相从风胡灭已久所以濳其锋吴水深万丈楚山邈千重雌雄终不隔神物防当逢  

西岳莲花山迢迢见明星素手把芙蓉虚歩蹑太清霓裳曵广带飘拂升天行邀我登云台髙揖卫叔卿恍恍与之去驾鸿凌紫防俯视洛阳川茫茫走胡兵流血涂野草豺狼尽冠缨  

泣与亲友别欲语再三咽朂君青松心努力保霜雪世路多险艰白日欺红顔分首各千里去去何时还秦水别陇首幽咽多悲声胡马顾朔雪躞蹀长嘶鸣感物动我心缅然含归情昔视秋蛾飞今见春蚕生嫋嫋桑柘叶萋萋柳垂荣急节谢流水羇心揺悬旌挥涕且复去恻怆何时平  

世道日交防浇风散淳源不采芳桂枝反栖恶木根所以桃李树吐花竟不言大运有兴没羣动争飞奔归来广成子去入无穷门  

燕赵有秀色绮楼青云端睂目艳皎月一笑倾城欢常恐碧草晩坐泣秋风寒纎手怨玉琴清晨起长叹焉得偶君子共乗双飞鸾  

蓐收肃金气西陆海月秋蝉号阶轩感物忧不歇良辰竟何许大运有沦忽天寒悲风生夜久众星没恻恻不忍言哀歌逮明发  

抱玉入楚国见疑古所闻良宝终见弃徒劳三献君直木忌先伐芳兰哀自焚盈满天所损沈防道为羣东海泛碧水西闗乗紫云鲁连及柱史可以蹑清芬  

淮海对雪赠傅霭  

朔雪落吴天从风渡溟渤海树成阳春江沙皓明月飘飖四荒外想像千花发瑶草生阶墀玉尘散庭阙剡溪兴空在郢路歌未歇寄君梁甫吟曲尽心断絶  

赠范金卿  

君子枉清盼不知东走迷离家未几月络纬鸣中闺桃李君不言攀花愿成蹊那能吐芳信恵好相招携我有结緑珍久藏浊水泥时人弃此物乃与燕珉齐摭拭欲赠之申眉路无梯辽东慙白豕楚客羞山鸡徒有献芹心终流泣玉啼祗应自索漠留舌示山妻  

赠何七判官昌浩  

有时忽惆怅匡坐至夜分平明空啸咤思欲解世纷心随长风去吹散万里云羞作济南生九十诵古文不然防剑起沙漠收竒勲老死田陌间何因扬清芬夫子今管乐英才冠三军终与同出处岂将沮溺羣  

赠嵩山焦链师  

二室凌青天三花含紫烟中有蓬海客宛疑麻姑仙道在喧莫染迹髙想已緜时餐金鵞蘂屡读青苔篇八极恣游憩九垓长周旋下瓢酌颍水舞鹤来伊川还归空山上独拂秋霞眠萝月挂朝镜松风鸣夜弦濳光隐嵩岳链栖云幄霓裳何飘飖凤吹转緜邈愿同西王母下顾东方朔紫书傥可传冥骨誓相学  

忆襄阳旧游赠济隂马少府巨  

昔为大堤客曾上山公楼开窗碧嶂满拂镜沧江流髙冠挂雄剑长揖韩荆州此地别夫子今来思旧游朱顔君未老白发我先秋壮志恐蹉跎功名若云浮归心结逺梦落日生古愁空思羊叔子堕泪岘山头  

赠崔郎中宗之  

胡雁拂海翼翺翔鸣素秋惊云辞沙朔飘薄迷河洲有如飞蓬人去逐万里游登髙望浮云彷佛如旧丘日从海傍没水向天边流长啸倚孤剑目极心悠悠嵗晏归去来富贵安所求仲尼七十说历防莫见收鲁连逃千金珪组岂可酬时哉茍不会草木为我俦希君同携手长徃南山幽  

赠秋浦柳少府  

秋浦旧萧索公庭人吏稀因君树桃李此地忽芳菲摇笔望白云开帘当翠微时来引山月纵酒酣清晖而我爱夫子淹留未忍归  

赠卢司戸  

秋色无逺近出门尽寒山白云遥相识待我苍梧间借问卢耽鹤西飞几嵗还  

自梁园至敬亭山见会公谈陵阳山水兼期同游因有此赠  

我随秋风来瑶草恐衰歇中途寡名山安得弄云月渡江如昨日黄叶向人飞敬亭惬素尚弭棹流清辉氷谷明且秀陵峦抱江城粲粲吴与史衣冠耀天京水国饶英竒潜光卧幽草防公真名僧所在即为宝开堂振白拂髙论横青云雪山扫粉壁墨客多新文为余话幽栖且述陵阳美天开白龙潭月映清秋水黄山望石柱突兀谁开张黄鹤久不来子安在苍茫东南焉可穷山鸟飞絶处稠叠千万峰相连入云去闻此期振策归来空闭闗相思如明月可望不可攀何当移白足早晩凌苍山  

赠从弟冽  

楚人不识凤重价求山鸡献主昔云是今来方觉迷自居漆园北久别咸阳西风飘落日去节变流莺啼桃李寒未开幽闗岂成蹊逢君发花萼若与青云齐及此桑叶绿春蚕起中闺日岀拨毂鸣田家拥锄犁顾余乏尺土东作谁相携傅説降霖雨公输造云梯羌戎事未息君子悲涂泥报国有长策成功羞执珪无由谒明主杖策还蓬藜他年尔相访知我在磻谿  

赠闾丘处士  

贤人有素业乃在沙塘陂竹影扫秋月荷花落古池闲读山海经散帙卧遥帷且躭田家乐遂旷林中期野酌劝芳酒园蔬烹露葵如能树桃李为我结茅茨  

赠宣州灵源寺仲濬公  

敬亭白云气秀色连苍梧下映双谿水如天落镜湖此中积龙象独许濬公殊风韵逸江左文章动海隅观心同水月解领得明珠今日逢支遁髙谈出有无  

登敬亭山南望怀古赠窦主簿  

敬亭一回首目尽天南端仙者五六人常闻此游盘谿连琴髙水石耸麻姑坛白龙降陵阳黄鹤呼子安羽化骑日月云行翼鹓鸾下视宇宙间四溟空波澜决絶目下事从之复何难百嵗落半途前期浩漫漫强食不成味清晨起长叹愿随子明去链火烧金丹  

登巴陵开元寺西阁赠衡岳僧方外  

衡岳有开士五峰秀真骨见君万里心海水照秋月大臣南溟去问道皆请谒洒以甘露言清凉润肌发明湖落天镜香阁凌银阙登眺餐惠风心花期啓发  

安陆白兆山桃花岩寄刘侍御绾  

云卧三十年好闲复爱仙蓬壶虽冥絶鸾鹤心悠然归来桃花岩得憩云窗眠对岭人共语饮潭猿相连时升翠微上邈若罗浮颠两岑抱东壑一嶂横西天树杂日易隐崖倾月难圆芳草换野色飞萝摇春烟入逺构石室选幽开山田独此林下意杳无区中縁永辞霜台客千载方来旋  

望终南山寄紫阁隐者  

出门见南山引领意无限秀色难为名苍翠日在眼有时白云起天际自舒卷心中与之然托兴每不浅何当造幽人灭迹栖絶巘  

夕霁杜陵登楼寄韦繇  

浮云灭霁景万物各秋容登楼送逺目伏枥覩羣峰原野旷超缅闗河纷错重清辉映竹日翠色明云松蹈海寄遐想还山迷旧踪徒然迫晩暮未果谐心胸结桂空伫立折麻恨莫从思君达永夜长乐闻疎钟  

秋山寄卫尉张卿及王徴君  

何以折相赠白花青桂枝月华若夜雪见此令人思虽然剡溪兴不异山隂时明发怀二子空吟招隐诗  

月夜江行寄崔员外宗之  

飘飘江风起萧飒海树秋登舻美清夜挂席移轻舟月随碧山转水合青天流杳如星河上但觉云林幽归路方浩浩徂川去悠悠徒悲蕙草歇复聴菱歌愁防曲迷后浦沙明瞰前洲怀君不可见望逺增离忧  

宿白鹭洲寄杨江宁  

朝别朱雀门暮栖白鹭洲波光摇海月星影入城楼望美金陵宰如思琼树忧徒令魂入梦翻觉夜成秋绿水解人意为余西北流因声玉琴里荡漾寄君愁  

新林浦阻风寄友人  

潮水定可信天风难与期清晨西北转薄暮东南吹以此难挂席佳期益相思海月破圆景菰蒋生绿池昨日北湖梅开花巳满枝今朝白门柳夹道垂青丝嵗物忽如此我来定几时纷纷江上雪草草客中悲明发新林浦空吟谢眺诗  

寄东鲁二穉子  

吴地桑叶绿吴蚕巳三眠我家寄东鲁谁种兹田春事已不及江行复茫然南风吹归心飞堕酒楼前楼东一株桃枝叶拂青烟此树我所种别来向三年桃今与楼齐我行尚未旋娇女字平阳折花倚楼边小儿名伯禽与姊亦齐肩双行桃树下抚背复谁怜念此失次第肝肠日忧煎裂素写逺意因之汶阳川  

下浔阳城泛彭蠡寄黄判官  

浪动灌婴井浔阳江上风开帆入天镜直向彭湖东落景转疎雨晴云散逺空名山发佳兴清赏亦何穷石镜挂遥月香炉灭彩虹相思俱对此举目与君同  

书情寄从弟邠州长史昭  

自笑客行久我行定几时绿杨已可折攀取最长枝翩翩弄春色延伫寄相思谁言贵此物意愿重琼蕤昨梦见惠连朝吟谢公诗东风引碧草不觉生华池临翫忽云夕杜鹃夜鸣悲怀君芳嵗歇庭树落红滋  

江夏寄汉阳辅録事  

谁道此水广狭如一匹练江夏黄鹤楼青山汉阳县人语犹可闻故人难可见君草陈琳檄我书鲁连箭报国有壮心龙顔不回眷西飞精卫鸟东海何由填鼔角徒悲鸣楼船习征战抽剑歩霜月夜行空庭徧长呼结浮云埋没顾荣扇他日观军容投壶接髙宴  

泾谿南蓝山下有落星潭可以卜筑余泊舟石上寄何判官昌浩  

蓝岑竦天壁突兀如鲸额奔蹙横澄潭势吞落星石沙带秋月明水摇寒山碧佳境宜缓棹清辉能留客恨君阻欢游使我自惊惕所期俱卜筑结茅链金液  

早过漆林渡寄万巨  

西经大蓝山南来漆林渡水色倒空青林烟横积素漏流昔吞翕沓浪竞奔注潭落天上星龙开水中雾巉岩注公栅突兀陈焦墓岭峭纷上干川明屡回顾因思万夫子解渴同琼树何日覩清光相欢咏佳句  

江行寄逺  

刳木出吴楚危槎百余尺疾风吹片帆日暮千里隔别时酒犹在已为异乡客思君不可得愁见江水碧  

以诗代书答元丹丘  

青鸟海上来今朝发何处口衔云锦字与我忽飞去鸟去凌紫烟书留绮窗前开缄方一笑乃是故人传故人深相朂忆我劳心曲杂居在咸阳三见秦草緑置书双袂间引领不暂闲长望杳难见浮云横逺山  

答从弟防成过西园见赠  

一身自潇洒万物何嚣喧拙薄谢明时栖闲归故园二季过旧壑四邻驰华轩衣剑照松宇宾徒光石门山童荐珍果野老开芳樽上陈樵渔事下叙农圃言昨来荷花满今见兰苕繁一笑复一歌不知夕景昏醉罢同所乐此情难具论  

答族侄僧中孚赠玉泉仙人掌茶【`并序`】  

余闻荆州玉泉寺近清谿诸山山洞徃徃有乳窟窟中多玉泉交流中有白蝙蝠大如鸦按仙经蝙蝠一名仙鼠千嵗之后体白如雪栖则倒悬葢饮乳水而长生也其水边处处有茗草罗生枝叶如碧玉惟玉泉真公常采而饮之年八十余嵗顔色如桃花而此茗清香滑熟异于他者所以能还童振枯扶人夀也余游金陵见宗僧中孚示余茶数十片拳然重叠其状如手号仙人掌茶葢新出乎玉泉之山旷古未觌因持之见遗兼赠诗要余答之遂有此作后之髙僧大隠知仙人掌茶发乎中孚禅子及青莲居士李白也  

尝闻玉泉山山洞多乳窟仙鼠如白鸦倒悬深谿月茗生此中石玉泉流不歇根柯洒芳津采服润肌骨楚老卷緑叶枝枝相接连曝成仙人掌似拍洪崖肩举世未见之其名定谁传宗英乃禅伯投赠有佳篇清镜烛无盐顾慙西子妍朝坐有余兴长吟播诸天  

答裴侍御先行至石头驿以书见招期月满泛洞庭  

君至石头驿寄书黄鹤楼开缄识逺意速此南行舟风水无定凖湍波或滞留忆昨新月生西檐若琼钩今来何所似破镜悬清秋恨不三五明平湖泛澄流此欢竟莫遂狂杀王子猷巴陵定近逺持赠解人忧  

送王屋山人魏万还王屋  

仙人东方生浩荡弄云海沛然乗天游独徃失所在魏侯继大名本家聊摄城卷舒入元化迹与古贤幷十三弄文史挥笔如振绮辩折田巴生心齐鲁连子西涉清洛源颇惊人世喧采秀卧王屋因窥洞天门朅来游嵩峯羽客何双双朝携月光子暮宿玉女窗鬼谷上窈窕龙潭下奔潨东浮汴河水访我三千里逸兴满吴云飘飖浙江泛挥手杭越间樟亭望潮还涛卷海门石云横天际山白马走素车雷奔骇心顔遥闻防稽美且度耶溪水万壑与千岩峥嵘镜湖里秀色不可名清辉满江城人游月边去舟在空中行此中久延伫入剡寻王许笑读曹娥碑沈吟黄绢语天台连四明日入向国清五峰转月色百里行松声灵谿恣沿越华顶殊超忽石梁横青天侧足履半月眷然思永嘉不惮海路赊挂席历海峤回瞻赤城霞赤城渐微没孤屿前峣兀水续万古流亭空千霜月缙云川谷难石门最可观瀑布挂北斗莫穷此水端喷壁洒素雪空蒙生昼寒却寻恶谿去宁惧恶谿恶咆哮七十滩水石相喷薄路创李北海岩开谢康乐松风和猿声搜索连洞壑径出梅花桥双谿纳归潮落帆金华岸赤松若可招沈约百咏楼城西孤岧峣岧峣四荒外旷望羣川防云卷天地开波连浙西大乱流新安口北指严光瀬钓台碧云中邈与苍梧对稍稍来吴都徘徊上姑苏烟緜横九疑漭荡见五湖目极心更逺悲歌但长吁回桡楚江滨挥防杨子津身着日本裘昻藏出风尘五月造我语知非儓儗人相逢乐无限水石日在眼徒干五诸侯不致百金产吾友扬子云弦歌播清芬虽为江宁宰好与山公羣乗兴但一行且知我爱君君来几何时仙台应有期东窗緑玉树定长三五枝至今天坛人当笑尔归迟我苦昔逺别茫然使心悲黄河若不断白首长相思  

送友人游梅湖  

送君游梅湖应见梅花发有使寄我来无令素芳歇暂行新林浦定醉金陵月莫惜一雁书音尘坐胡越  

送崔十二游天竺寺  

还闻天竺寺梦想懐东越每年海树霜桂子落秋月送君游此地已属流芳歇待我来嵗行相随浮溟渤  

送杨山人归天台  

客有思天台东行路超忽涛落浙江秋沙明浦阳月今游方厌楚昨梦先归越且尽秉烛欢无辞凌晨发我家小阮贤剖竹赤城边诗人方见重官烛未曽然兴引登山屐情催泛海船石桥如可渡携手弄云烟  

送温处士归黄山白鵞峰旧居  

黄山四千仞三十二莲峰丹崖夹石柱菡萏金芙蓉伊昔升絶顶下窥天目松仙人链玉处羽化留余踪亦闻温伯雪独徃今相逢采秀辞五岳攀岩历万重归休白鵞渇饮丹沙井凤吹我时来云车尔当整去去凌阳东行行芳桂丛回谿十六度碧嶂尽晴空他日还相访乗桥蹑彩虹  

送韩凖裴政孔巢父还山  

猎客张兎罝不能挂龙虎所以青云人髙歌在岩戸韩生信英彦裴子含清真孔侯复秀出俱与云霞亲峻节凌逺松同衾卧盘石斧冰潄寒泉三子同二屐时时或乗兴去去云无心出山揖牧伯长啸轻衣簪昨宵梦里还云弄竹谿月今晨鲁东门怅饮与君别雪崖滑去马萝径迷归人相思若烟草历乱无冬春  

送杨少府赴选  

大国置衡镜凖平天地心羣贤无邪人朗鉴穷清深吾君咏南风衮冕弹鸣琴时泰多美士京国防簪缨山苖落涧底幽松出髙岑夫子有盛才主司得球琳流水非郑曲前行遇知音衣工剪绮绣一悮伤千金何惜刀尺余不裁寒女衾我非弹冠者感别但开襟空谷无白驹贤人岂悲吟大道安弃物时来或招寻尔见山吏部当应无陆沈  

对雪奉饯任城六父秩满归京  

龙虎谢鞭防鹓鸾不司晨君看海上鹤何似笼中鹑独用天地心浮云乃吾身虽将簪组狎若与烟霞亲季父有英风白眉超常伦一官即梦寐脱屣归西秦窦公敞华筵墨客尽来臻燕歌落胡雁郢曲回阳春征马百度嘶游车动行尘踌躇未忍去恋此四座人饯离驻髙驾惜别空殷勤何时竹林下更与步兵邻  

鲁郡尧祠送吴五之琅琊  

尧没三千嵗青松古庙存送行奠桂酒拜舞清心魂日色促归人连歌倒芳樽马嘶俱醉起分手更何言  

金乡送韦八之西京  

客自长安来还归长安去狂风吹我心西挂咸阳树此情不可道此别何时遇望望不见君连山起烟雾  

送族弟凝至晏堌单父三十里  

雪满原野白戎装出盘游挥鞭布猎骑四顾登髙丘兎起马足间苍鹰下平畴喧呼相驰逐取乐销人忧舍此戒禽荒微声列齐讴鸣鸡发宴堌别雁惊涞沟西行有东音寄与长河流  

鲁城北郭曲腰桑下送张子还嵩阳  

送别枯桑下凋叶落半空我行懵道逺尔独知天风谁念张仲蔚还依蒿与蓬何时一杯酒更与季鹰同送族弟单父主簿凝摄宋城主簿至郭南月桥却回栖霞山留饮赠之  

吾家青萍剑操割有余闲徃来紏二邑此去何时还鞍马月桥南光辉岐路间贤豪相追饯却到栖霞山羣花散芳园斗酒开离顔乐酣相顾起征马无由攀  

鲁郡东石门送杜二甫  

醉别复几日登临徧池台何时石门下重有金樽开秋波落泗水海色明徂徕飞蓬各自逺且尽林中杯  

送裴十八图南归嵩山  

何处可为别长安青绮门胡姬出素手延客醉金罇临当上马时我独与君言风吹芳兰折日没鸟雀喧举手指飞鸿此情难具论同归无早晩颍水有清源  

同王昌龄送族弟襄归桂阳  

秦地见碧草楚谣对清樽把酒尔何思鹧鸪啼南园余欲罗浮隠犹懐明主恩踌躇紫宫恋孤负沧洲言终然无心云海上同飞翻相欺乃不浅幽桂有芳根  

鲁中送二从弟赴举之西京  

鲁客向西笑君门若梦中霜凋逐臣发日忆明光宫复羡二龙去才华冠世雄平衢骋髙足逸翰凌长风舞袖拂秋月歌筵闻早鸿送君日千里良防何由同  

送杨燕之东鲁  

闗西杨伯起汉日旧称贤四代三公族清风播人天夫子华隂居开门对玉莲何事历衡霍云帆今始还君坐稍解顔为君歌此篇我固侯门士谬登圣主筵一辞金华殿赠蹬长江边二子鲁门东别来巳经年因君此中去不觉泪如泉  

饯校书叔云  

少年费白石歌笑矜朱顔不知忽已老喜见春风还惜别且为欢徘徊桃李间看花饮美酒听鸟临晴山向晚竹林寂无人空闭闗  

送赵判官赴黔府中丞叔幕  

廓落青云心结交黄金尽富贵翻相忘令人忽自哂蹭蹬鬓毛斑盛时难再还巨源咄石生何事马蹄间緑萝长不厌却欲还东山君为鲁曽子拜揖髙堂里叔继赵平原偏承明主恩风霜推独坐旌节镇雄藩虎士秉金钺蛾眉开玉樽才髙幕下去义重林中言水宿五谿月霜啼三峡猿东风春草緑江上候归轩  

送崔氏昆季之金陵  

放歌倚东楼行子期晓发秋风渡江来吹落山上月主人出美酒灭烛延清光二崔向金陵安得不尽觞水客弄归棹云帆卷轻霜扁舟敬亭下五两先飘扬峡石入水花碧流日更长思君无嵗月西笑阻河梁  

送内寻庐山女道士李腾空二首  

君寻腾空子应到碧山家水舂云母碓风扫石楠花若恋幽居好相邀弄紫霞  

多君相门女学道爱神仙素手掬青霭罗衣曳紫烟一徃屏风叠乗鸾着玉鞭  

赠别舍人弟台卿之江南  

去国客行逺还山秋梦长梧桐落金井一叶飞银牀觉罢揽朝镜鬓毛飒已霜良图委蔓草古貌成枯桑欲道心下事时人疑夜光因为洞庭叶飘落之潇湘令弟经济士谪居我何伤潜蚪隠尺水著论谈兴亡客遇王子乔口传不死方入洞过天地登真朝玉皇吾将抚尔背挥手遂翱翔  

留别王司马嵩  

鲁连卖谈笑岂是顾千金陶朱虽相越本有五湖心余亦南阳子时为梁甫吟苍山容偃蹇白日惜頽侵愿一佐明主功成还旧林西来何所为孤剑托知音鸟爱碧山逺鱼游江海深呼鹰过上蔡卖畚向嵩岑他日闲相访丘中有素琴  

将游衡岳过汉阳双松亭留别族弟浮屠谈皓  

秦欺赵氏璧却入邯郸宫本是楚家玉还来荆山中符彩照沧溟精辉凌白虹青蝇一相防流落此时同卓絶道门秀谈乃支公延萝结幽居剪竹绕芳丛凉花拂戸牖天籁鸣虚空忆我初来时蒲萄开景风今兹大火落秋叶黄梧桐水色梦沅湘长沙去何穷寄书访衡峤但与南飞鸿  

留别贾舍人至  

秋风吹胡霜凋此檐下芳羇人怨嵗晩离别凄以伤谬攀青琐贤延我于此堂君为长沙客我独之夜郎劝此一杯酒岂惟道路长割珠两分赠寸心贵不忘何必儿女仁相看泪成行  

别韦少府  

西出苍龙门南登白鹿原欲寻商山皓犹恋汉皇恩水国逺行迈仙经深讨论洗心向谿月清耳敬亭猿筑室在人境闭闗无世諠多君枉髙驾赠我以微言交乃意气合道因风雅存别离有相思瑶瑟与金樽  

游泰山  

四月上泰山石平御道开六龙过万壑涧谷随萦回马迹绕碧峰于今满青苔飞流洒絶巘水急松声哀北眺嶂崿竒倾崖向东摧洞门闭石扇地底兴云雷登髙望蓬瀛想像金银台天门一长啸万里清风来玊女四五人飘飖下九垓含笑引素手遗我流霞杯稽首再拜之自愧非仙才旷然小宇宙弃世何悠哉  

清晓骑白鹿直上天门山山际逢羽人方瞳好容顔扪萝欲就语却掩青云闗遗我鸟迹书飘然落岩间其字乃上古读之了不闲感此三叹息从师方未还  

平明登日观举手开云闗精神四飞扬如出天地间黄河从西来窈窕入逺山凭崖览八极目尽长空闲偶然值青童緑发双云鬟笑我晩学仙蹉跎凋朱顔踌躇忽不见浩荡难追攀  

朝饮王母池暝投天门闗独抱緑绮琴夜行青山间山明月露白夜静松风歇仙人游碧峰处处笙歌发寂聴娱清晖玉真连翠微想像鸾凤舞飘飖龙虎衣扪天摘瓠瓜恍惚不忆归举手弄清浅误攀织女机明晨坐相失但见五云飞  

游南阳清泠泉  

惜彼落日暮爱此寒泉清西辉逐流水荡漾游子情空歌望云月曲尽长松声  

寻鲁城北范居士失道落苍耳中见范置酒摘苍耳作  

雁度秋色逺日静无云时客心不自得浩漫将何之忽忆范野人闭园养幽姿茫然起逸兴但恐行来迟城壕失徃路马首迷荒陂不惜翠云裘遂为苍耳欺入门且一笑把臂君为谁酒客爱秋蔬山盘荐霜棃他筵不下筯此席忘朝饥酸枣垂北郭寒瓜蔓东篱还倾四五酌自咏猛虎辞近作十日欢逺为千载期风流自簸荡谑浪偏相宜酣来上马去却笑髙阳池  

与从侄杭州刺史良游天竺寺  

挂席凌蓬丘观涛憩樟楼三山动逸兴五马同遨游天竺森在眼松风飒惊秋览云测变化弄水穷清幽叠嶂隔遥海当轩写归流诗成傲云月佳趣满吴洲  

同友人舟行游台越作  

楚臣伤江枫谢客拾海月懐沙去潇湘挂席泛溟渤蹇余访前迹独徃造穷发古人不可攀去若浮云没愿言弄倒影从此链真骨华顶窥絶溟蓬壶望超忽不知青春度但怪緑芳歇空持钓鼇心从此谢魏阙  

下终南山过斛斯山人宿置酒  

暮从碧山下山月随人归却顾所来径苍苍横翠微相携及田家童穉开荆扉緑竹入幽轩青萝拂行衣欢言得所憩美酒聊共挥长歌吟松风曲尽河星稀我醉君复乐陶然共忘机  

朝下过卢郎中叙旧游  

君登金华省我入银台门幸逢圣明主俱承云雨恩复此休浣时闲为畴昔言却话山海事宛然林壑存明湖思晓月叠嶂忆清猿何由返初服田野醉芳樽  

邯郸南亭观妓  

歌鼓燕赵儿魏姝弄鸣丝粉色艳月彩舞袖拂花枝把酒顾美人请歌邯郸词清筝何缭绕度曲緑云垂平原君安在科斗生古池座客三千人于今知有谁我辈不作乐但为后代悲  

春游罗敷潭  

行歌入谷口路尽无人跻攀崖度絶壑防水寻回谿云从石上起客到花间迷淹留未尽兴日落羣峰西  

春陪商州裴使君游石娥谿  

裴公有仙标防俗数千丈澹荡沧洲云飘飖紫霞想剖竹商洛间政成心已闲萧条出世表防寂闭闗我来属芳节解榻时相恱搴帷对云峰扬袂指松雪暂出东城边遂游西岩前横天耸翠壁喷壑鸣红泉寻幽殊未歇爱此春光发谿傍饶名花石上有好月命驾归去来露华生緑苔淹留惜将晩复聴清猿哀清猿断人肠游子思故乡明发首东路此欢焉可忘  

宴郑参卿山池  

尔恐碧草晩我畏朱顔移愁看杨花飞置酒正相宜歌声送落日舞影回清池今夕不尽兴留杯更邀谁  

游谢氏山亭  

沦老卧江海再欢天地清病闲久寂寞嵗物徒芳荣借君西地游聊以散我情扫雪松下去扪萝石道行谢公池塘上春草飒巳生花枝拂人来山鸟向我鸣田家有美酒落日与之倾醉罢防归月遥欣穉子迎  

金陵凤凰台置酒  

置酒延落景金陵凤凰台长波写万古心与云俱开借问徃昔时凤凰为谁来凤凰去已久正当今日回明君越羲轩天老坐三台豪士无所用弹弦醉金罍东风吹山花安可不尽杯六帝没幽草深宫防緑苔置酒勿复道歌钟但相催  

秋浦清谿雪夜对酒客有唱山鹧鸪者  

披我貂襜褕对君白玉壶雪花酒上灭顿觉夜寒无客有桂阳至能吟山鹧鸪清风动窗竹越鸟起相呼持此足为乐何烦笙与竽  

与周刚清谿玉镜潭宴别  

康乐上官去永嘉游石门江中有孤屿千载迹犹存我来憩秋浦三入桃陂源千峰照积雪万壑尽啼猿兴与谢公合文因周子论扫厓去落叶席月开清樽谿当大楼南谿水正南奔回作玉镜潭澄明洗心魂此中得佳境可以絶嚣喧清夜方归来酣歌出平原别后此地为余谢兰荪  

夜泛洞庭寻裴侍御清酌  

日晚湘水緑孤舟无端倪明湖涨秋月独泛巴陵西遇憩裴逸人岩居陵丹梯抱琴出深竹为我弹鹍鸡曲尽酒亦倾北窗醉如泥人生且行乐何必组与珪  

与南陵常赞府游五松山  

安石泛溟渤独啸长风还逸韵动海上髙情出人间灵异可并迹澹然与世闲我来五松下置酒穷跻攀徴古絶遗老因名五松山五松何清幽胜境美沃州萧飒鸣洞壑终年风雨秋响入百泉去聴如三峡流剪竹扫天花且同傲吏游龙堂若可憩吾欲归精修  

宣城青谿二首  

青谿胜桐庐水木有佳色山貌日髙古石容天倾侧彩鸟昔未名白猿初相识不见同懐人对之空叹息青谿清我心水色异诸水借问新安江见底何如此人行明镜中鸟弄屏风里向晩猩猩啼空悲逺游子  

游水西简郑明府  

天宫水西寺云锦照东郭清湍鸣回谿緑水绕飞阁凉风日潇洒幽客时憩泊五月思貂裘谓言秋霜落石萝引古蔓防笋开新箨吟翫空复情相思尔佳作郑公诗人秀逸韵宏寥廓何当一来游惬我雪山诺  

九日登山  

渊明归去来不与世相逐为无杯中物遂偶本州牧因招白衣人笑酌黄花菊我来不得意虚过重阳时题舆何俊发遂结城南期筑土按响山俯临宛水湄胡人呌玉笛越女弹霜丝自作英王胄斯乐不可窥赤鲤涌琴髙白道氷夷灵仙如彷佛奠酹遥相知古来登髙人今复几人在沧洲违宿诺明日犹可待连山似惊波合沓出溟海扬袂挥四座酩酊安所知齐歌送清觞起舞乱参差宾随落叶散防逐秋风吹别后登此台愿言长相思  

九日  

今日云景好水緑秋山明携壶酌流霞搴菊泛寒荣地逺松石古风扬弦管清窥觞照欢顔独笑还自倾落防醉山月空歌懐友生  

登锦城散花楼  

日照锦城头朝光散花楼金窗夹绣戸珠箔悬琼钩飞梯緑云中极目散我忧暮雨向三峡春江绕双流今来一登望如上九天游  

登蛾眉山  

蜀国多仙山蛾眉邈难匹周流试登览絶怪安可悉青防倚天开彩错疑画出泠然紫霞赏果得锦囊术云间吟琼箫石上防宝瑟平生有微尚欢笑自此毕烟容如在顔尘累忽相失傥逢骑羊子携手凌白日  

大庭库  

朝登大庭库云物何苍然莫辨陈宅火空霾邹鲁烟我来寻梓慎观化入寥天古木翔气多松风如五弦帝图终防没叹息满山川  

登单父陶少府半月台  

陶公有逸兴不与常人俱筑台像半月逈出髙城隅置酒望白云商飚起寒梧秋山入逺海桑柘罗平芜水色緑且明令人思镜湖终当过江去爱此暂踟蹰  

登太白峰  

西上太白峰夕阳穷登攀太白与我语为我开天闗愿乗泠风去直上浮云间举手可近月前行若无山一别武功路何时复见还  

荆门浮舟望蜀江  

春水月峡来浮舟望安极正是桃花流依然锦江色江色緑且明茫茫与天平逶迤巴山尽摇曳楚云行雪照聚沙雁花飞出谷莺芳洲却巳转碧树森森迎流目浦烟夕扬帆海月生江陵识遥火应到渚宫城  

望庐山瀑布水  

西登香炉峰南见瀑布水挂流三百文喷壑数十里歘如飞电来隠若白虹起初惊河汉落半洒云天里仰观势转雄壮哉造化功海风吹不断江月照还空空中乱潨射左右洗青壁飞珠散轻霞流沬沸穹石而我乐名山对之心益闲无论潄琼液且得洗尘顔仍谐宿所好永愿辞人间  

望黄鹤楼  

东望黄鹤山雄雄半空出四面生白云中峰倚红日岩峦行穹跨峰嶂亦防密颇闻列仙人于此学飞术一朝向蓬海千载空石室金灶生烟埃玉潭秘清谧地古遗草木庭寒老芝术蹇予羡攀跻因欲保闲逸观竒徧诸岳兹岭不可匹结心寄青松永悟客情毕  

秋登巴陵望洞庭  

清晨登巴陵周览无不极明湖映天光彻底见秋色秋色何苍然际海俱澄鲜山青灭逺树水緑无寒烟来帆出江中去鸟向日边风清长沙浦霜空云梦田瞻光惜頽发阅水悲徂年北渚既荡漾东流自潺湲郢人唱白雪越女歌采莲聴此更肠断凭崖泪如泉  

入彭蠡松门观石镜缅懐谢康乐题诗书游览之志  

谢公之彭蠡因此游松门余方窥石镜兼得穷江源欲将继风雅岂徒清心防前赏逾所见后来道空存况属临泛美而无洲渚喧漾水向东去漳流直南奔空蒙二川夕回合千里昏青桂隠遥月緑枫鸣愁猿水碧或可采金精秘莫论吾将学仙去冀与琴髙言  

安州应城玉女汤作  

神女殁幽境汤池流大川隂阳结炎炭造化开灵泉地底烁朱火沙傍歊素烟沸珠跃晴月皎镜涵空天气浮兰芳满色涨桃花然精览万殊入潜行七泽连愈疾功莫尚变盈道乃全濯缨掬清泚晞发防潺湲散下楚王国分浇宋玉田可以奉巡幸奈何隔穷偏独随朝宗水赴海输微涓  

之广陵宿常二南郭幽居  

緑水接柴门有如桃花源忘忧或假草满院罗丛萱暝色湖上来微雨飞南轩故人宿茅宇夕鸟栖杨园还惜诗酒别深为江海言明朝广陵道独忆此倾樽  

宿清谿主人  

夜到清谿宿主人碧岩里檐楹挂星斗枕席响风水月落西山时啾啾夜猿起  

过汪氏别业  

畴昔未识君知君好贤才随山起馆宇凿石营池台星火五月中景风从南来数枝石榴发一文荷花开恨不当此时相过醉金罍我行值木落月苦清猿哀永夜达五更吴歈送琼杯酒酣欲起舞四座歌相催日出逺海明轩车且徘徊更游龙潭去枕石拂莓苔  

题元丹丘山居  

故人栖东山自爱丘壑美青春卧空林白日犹不起松风清襟袖石潭洗心耳羡君无纷喧髙枕碧霞里  

题江夏静脩寺  

我家北海宅作寺南江滨空庭无玉树髙殿坐幽人书带留青草琴堂羃素尘平生种桃李寂灭不成春  

寻髙凤石门山中元丹丘  

寻幽无前期乗兴不觉逺苍崖难涉白石忽欲晩未穷三四山已历千万转寂寂闻猿愁行行见云收髙松上好月空谷宜清秋谿深古雪在石断寒泉流峰峦秀中天登眺不可尽丹丘遥相呼顾我忽而哂遂造穷谷间始知静者闲留欢达永夜清晓方言还  

月下独酌二首  

花间一壶酒独酌无相亲举杯邀明月对影成三人月既不解饮影徒随我身暂伴月将影行乐须及春我歌月徘徊我舞影凌乱醒时同交欢醉后各分散永结无情游相期邈云汉  

天若不爱酒酒星不在天地若不爱酒地应无酒泉天地既爱酒爱酒不愧天巳闻清比圣复道浊如贤圣贤既已饮何必求神仙三杯通大道一斗合自然但得酒中趣勿为醒者传  

春归终南山松龛旧隠  

我来南山阳事事不异昔却寻谿中水还望岩下石蔷薇缘东窗女萝绕北壁别来能几日草木长数尺且复命酒樽独酌陶永夕  

寻山僧不遇作  

石径入丹壑松门闭青苔闲堦有鸟迹禅室无人开窥窗见白拂挂壁生尘埃使我空叹息欲去仍徘徊香云徧山起花雨从天来已有空乐好况闻清猿哀了然絶世事此地方悠哉  

独酌  

春草如有意罗生玉堂隂东风吹愁来白发坐相侵独酌劝孤影闲歌面芳林长松尔何知萧瑟为谁吟手舞石上月膝横花间琴过此一壶外悠悠非我心  

春日独酌  

我有紫霞想缅懐沧洲间思对一壶酒澹然万事闲横琴倚髙松把酒望逺山长空去鸟没落日孤云还但恐光景晚宿昔成秋顔  

鲁东门观刈蒲  

鲁国寒事早初霜刈渚蒲挥鎌若转月拂水生连珠此草最可珍何必贵龙须织作玉牀席欣承清夜娱罗衣能再拂不畏素尘芜  

上三峡  

巫山夹青天巴水流若兹巴水忽可尽青天无到时三朝上黄牛三暮行太迟三朝又三暮不觉鬓成丝自巴东舟行经瞿塘峡登巫山最髙峰晚还题壁  

江行几千里海月十五圆始经瞿塘峡遂步巫山巅巫山髙不穷巴国尽所历日边攀垂萝霞外倚穹石飞步凌絶顶极目无纎烟却顾失丹壑仰观临青天青天若可扪银汉去安在望云知苍梧记水辨瀛海周游孤光晩历览幽意多积雪照空谷悲风鸣森柯归途行欲曛佳趣尚未歇江寒早啼猿松暝已吐月月色何悠悠清猿何啾啾辞山不忍聴挥防还孤舟  

宿鰕湖  

鸡鸣发黄源暝投鰕湖宿白雨映寒山森森似银竹提携采铅客结荷水边沐半夜四天开星河烂人目明晨大楼去冈陇多屈伏当与持斧翁前谿伐云木  

白田马上闻莺  

黄鹂啄紫椹五月鸣桑枝我行不记日误作阳春时蚕老客未归白田巳缲丝驱马又前去扪心空自悲  

日夕山中忽然有懐  

久卧名山云遂为名山客山深云更好赏弄终日夕月衔楼间峰泉潄阶下石素心自此得真趣非外惜鼯啼桂方秋风灭籁归寂缅思洪厓术欲徃沧海隔云车来何迟抚已空叹息  

春日醉起言志  

处世若大梦胡为劳其生所以终日醉頽然卧前楹觉来眄庭前一鸟花间鸣借问此何时春风语流莺感之欲叹息对酒还自倾浩歌待明月曲尽已忘情  

庐山东林寺夜懐  

我寻青莲宇独徃谢城阙霜清东林钟水白虎谿月天香生虚空天乐鸣不歇宴坐寂不动大千入毫发湛然防真心旷劫断出没  

望月有懐  

清泉映疎松不知几千古寒月摇轻波流光入窗戸对此空长吟思君意何深无因见安道兴尽愁人心  

春滞沅湘有懐山中  

沅湘春色还风暖烟草緑古之伤心人于此肠断续予非懐沙客但美采菱曲所愿归东山寸心于此足  

忆秋浦桃花旧游时窜夜郎  

桃花春水生白石今出没摇荡女萝枝半摇青天月不知旧行径初拳几枝蕨三载夜郎还于兹链金骨  

郢门秋懐  

郢门一为客巴月三成风正摇落行子愁归旋杳杳山外日茫茫江上天人迷洞庭水雁度潇湘烟清旷谐宿好缁磷及此年百龄何荡漾万化相推迁空谒苍梧帝徒寻溟海仙已闻蓬海浅岂见三桃圆倚剑増浩叹扪襟还自怜终当游五湖濯足沧浪泉  

越中秋懐  

越水绕碧山周回数千里乃是天镜中分明尽相似爱此从防搜永懐林湍幽一为沧波客十见红蕖秋观涛壮天险望海令人愁路遐迫西照嵗晩悲东流何必探禹穴逝将归蓬丘不然五湖上亦可乗扁舟  

寻阳紫极宫感秋作  

何处闻秋声翛翛北窗竹回薄万古心揽之不盈掬静坐观众妙浩然媚幽独白云南山来就我檐下宿嬾从唐生决羞访季主卜四十九年非一徃不可复野情转萧散世道有翻覆陶令归去来田家酒应熟  

江上秋懐  

餐霞卧旧壑散发谢逺游山蝉号枯桑始复知天秋朔雁别海裔越燕辞江楼飒飒风卷沙茫茫雾萦洲黄云结暮色白水扬寒流恻怆心自悲潺湲泪难收蘅兰方萧瑟长叹令人愁  

荆州贼平临洞庭言志作  

脩虬横洞庭吞象临江岛积骨成巴陵遗言闻楚老水穷三苖国地窄三湘道嵗晏天峥嵘时危人枯槁思归阻防乱去国伤懐抱郢路方丘墟章华亦倾倒风悲猿啸苦木落鸿飞早日隠西赤沙月明东城草闗河望已絶氛雾行当扫长呌天可闻吾将问苍昊  

江南春懐  

青春几何时黄鸟鸣不歇天涯失乡路江外老华发心飞秦塞云影滞楚闗月身世殊烂熳田园久芜没嵗晏何所从长歌谢金阙  

秋夕旅懐  

凉风度秋海吹我乡思飞连山去无际流水何时归目极浮云色心断明月辉芳草歇柔艳白露催寒衣梦长银汉落觉罢天星稀含叹想旧国泣下谁能挥  

西施  

西施越溪女出自苎萝山秀色掩今古荷花羞玉顔浣纱弄碧水目与清波闲皓齿信难开沈吟碧云间勾践徴絶艳扬蛾入吴闗提携馆娃宫杳眇讵可攀一破夫差国千秋竟不还  

岘山懐古  

访古登岘首凭髙眺襄中天清逺峰出水落寒沙空弄珠见游女醉月懐山公感叹发秋兴长松鸣夜风  

蘓武  

苏武在匈奴十年持汉节白雁上林飞空传一书札牧羊边地苦落日归心絶渴饮月窟氷饥餐天上雪东还沙塞逺北怆河梁别泣把李陵衣相看泪成血  

经下邳圯桥懐张子房  

子房未虎啸破产不为家沧海得壮士椎秦博浪沙报韩虽不成天地皆振动潜匿游下邳岂曰非智勇我来圯桥上懐古钦英风惟见碧流水曽无黄石公叹息此人去萧条徐泗空  

学古思边  

衔悲上陇首肠断不见君流水若有情幽哀从此分苍茫愁边色惆怅落日曛山外接逺天天际复浮云白雁从中来飞鸣苦难闻足系一书札寄言难离羣离羣心断絶十见花成雪胡地无春晖征人行不归相思杳如梦珠泪湿罗衣  

代美人愁镜  

明明金鹊镜了了玉台前拂拭交氷月光辉何清圆红顔老昨日白髪多去年铅粉坐相误照来空凄然  

秋浦寄内  

我今寻阳去辞家千里余结荷见水宿却寄大雷书虽不同辛苦怆离各自居我自入秋浦三年北信疎红顔愁落尽白发不能除有客自梁苑手携五色鱼开鱼得锦字归问我何如江山虽道阻意合不为殊  

侍从宜春苑奉诏赋龙池柳色初青聴新莺百啭歌  

东风已緑瀛洲草紫殿红楼觉春好池南柳色半青青萦烟袅娜拂绮城垂丝百尺挂雕楹上有好鸟相和鸣间闗早得春风情春风卷入碧云去千门万戸皆春声是时君王在镐京五云垂晖耀紫清仗出金宫随日转天回玉辇绕花行始向蓬莱看鹤舞还过茞若聴新莺新莺飞绕上林苑愿入箫韶杂凤笙  

乌夜啼  

黄云城边乌欲栖归飞哑哑枝上啼机中织锦秦川女碧纱如烟隔窗语停梭怅然忆逺人独宿孤房泪如雨  

乌栖曲  

姑苏台上乌栖时吴王宫里醉西施吴歌楚舞欢未毕青山欲衔半边日银箭金壶漏水多起看秋月坠江波东方渐髙奈乐何  

采莲曲  

若耶溪傍采莲女笑隔荷衣共人语日照新妆水底明风飘香袖空中举防上谁家游冶郎三三五五映垂杨紫骝嘶入落花去见此踟蹰空断肠  

凤笙曲  

仙人十五爱吹笙学得昆丘彩凤鸣始闻錬气餐金液复道朝天赴玉京玉京迢迢几千里凤笙去去无穷已欲叹离声发绛唇更嗟别调流纎指此时惜别讵堪闻此地相看未忍分重吟真曲和清吹却奏仙歌响緑云緑云紫气向函闗访道应寻缑氏山莫学吹笙王子晋一遇浮丘断不还  

衣篇  

闺里佳人年十余嚬蛾对影恨离居忽逢江上春归燕衔得云中尺素书玉手开缄长叹息征夫犹戍交河北万里交河水北流愿为双鸟泛中洲君边云拥青丝骑妾处苔生红粉楼楼上春风日将歇谁能览镜看愁发晓吹员管随落花夜戎衣向明月明月髙髙刻漏长真珠帘箔掩兰堂横垂宝幄同心结半拂琼筵苏合香琼筵宝幄连枝锦灯烛荧荧照孤寝有便凭将金剪刀为君留下相思枕摘尽庭兰不见君红巾拭泪坐氤氲明年若更征边塞愿作阳台一段云  

江上吟  

木兰之枻沙棠舟玉箫金管坐两头美酒当中置千斛载妓随波任去留仙人有待乗黄鹤海客无心随白鸥屈平词赋悬日月楚王台榭空山丘兴酣落笔摇五岳诗成啸傲凌沧洲功名富贵若长在汉水亦应西北流  

荆州乐  

白帝城边足风波瞿塘五月谁敢过荆门麦熟茧成蛾缲丝忆君头绪多拨谷飞鸣奈妾何  

梁园吟  

我浮黄河去京阙挂席欲进波连山天长水濶厌逺涉访古始及平台间平台为客忧思多对酒遂作梁园歌却忆蓬池阮公咏因吟渌水扬洪波洪波浩荡迷旧国路逺西归安可得人生达命岂暇愁且饮美酒登髙楼平头奴子摇大扇五月不热如清秋玉盘杨梅为君设吴盐如花皎白雪持盐把酒但饮之莫学夷齐事髙洁昔人豪贵信陵君今人耕种信陵坟荒城逺照碧山月古木尽入苍梧云梁王宫阙今安在枚马先归不相待舞影歌声散緑池空余汴水东流海沈吟此事泪满衣黄金买醉未能归连呼五白行六博分曹赌酒酣驰辉歌且谣意方逺东山髙卧时起来欲济苍生未应晚  

山鹧鸪词  

苦竹岭头秋月辉苦竹南枝鹧鸪飞嫁得燕王胡雁婿欲衔我向雁门归山鸡翟雉来相劝南禽多被北禽欺紫塞严霜如剑防苍梧欲巢难背违我今誓死不能去哀鸣惊呌泪沾衣  

醉后赠从甥髙镇  

马上相逢揖马鞭客中相见客中怜欲邀击筑悲歌饮正值倾家无酒钱江东风月不借人枉杀落花空自春黄金逐手快意尽昨日破产今朝贫丈夫何事空啸傲不如烧却头上巾君为进士不得进我被秋霜生旅鬓时清不及英豪人三尺童儿重防蔺匣中盘剑装防鱼闲在腰间未用渠且将换酒与君醉醉归托宿吴鏄诸  

走笔赠独孤驸马  

都尉朝天跃马归香风吹人花乱飞银鞍紫鞚照云日左顾右眄生光辉是时仆在金门里待诏公车谒天子长揖防垂国士恩壮心剖出酬知已一别蹉跎朝市间青云之交不可攀傥其公子重回顾何必侯嬴长抱闗  

流夜郎赠辛判官  

昔在长安醉花柳五侯七贵同杯酒气防遥凌豪士前风流肯落他人后夫子红顔我少年章台走马着金鞭文章献纳麒麟殿歌舞淹留玳瑁筵与君自谓长如此宁知草动风尘起函谷忽惊胡马来秦宫桃李向明开我愁逺谪夜郎去何日金鸡放赦回  

江上赠窦长史  

汉求季布鲁朱家楚逐伍胥去章华万里南迁夜郎国三年归及长风沙闻道青云贵公子锦帆游奕西江水人疑天上坐楼船水浄霞明两重绮相约相期何太深棹歌摇艇月中寻不同珠履三千客别欲论交一片心  

赠汉阳辅録事  

鹦鹉洲横汉阳渡水引寒烟没江树南浦登楼不见君君今罢官在何处汉口双鱼白锦鳞令传尺素报情人其中字数无多少祗是相思秋复春  

春日独坐寄郑明府  

燕麦青青游子悲河堤弱柳郁金枝长条一拂春风去尽日飘扬无定时我在河南别离久那堪坐此对窗牖情人道来竟不来何人共醉新丰酒  

早春寄王汉阳  

闻道春还未相识走傍寒梅访消息昨夜东风入武阳陌头杨柳黄金色碧水浩浩云茫茫美人不来空断肠预拂青山一片石与君连日醉壶觞  

泾谿东亭寄郑少府谔  

我游东亭不见君沙上行将白鹭羣白鹭行时散飞去又如雪防青山云欲徃泾谿不辞逺龙门蹙波虎眼转杜鹃花开春已阑归向陵阳钓鱼晚  

西岳云台歌送丹丘子  

西岳峥嵘何壮哉黄河如丝天际来黄河万里触山动盘涡毂转秦地雷荣光休气纷五采千年一清圣人在巨灵咆哮擘两山洪波喷流射东海三峰却立如欲摧翠厓丹谷高掌开白帝金精运元气石作莲花云作台云台阁道连窈防中有不死丹丘生明星玉女备洒扫麻姑搔背指爪轻我皇手把天地戸丹丘谈天与天语九重出入生光辉东求蓬莱复西归玉浆傥恵故人饮骑二茅龙上天飞  

金陵歌送别范宣  

石头巉巗如虎踞凌波欲过沧江去钟山龙盘走势来秀色横分历阳树四十余帝三百秋功名事迹随东流白马小儿谁家子太清之嵗来闗囚金陵昔时何壮哉席卷英豪天下来冠葢散为烟雾尽金舆玉座成寒灰扣剑悲鸣空咄嗟梁陈白骨乱如麻天子龙沈景阳井谁歌玉树后庭花此地伤心不能道目下离离长春草送尔长江万里心他年来访南山老  

峨眉山月歌送蜀僧晏入中京  

我在巴东三峡时西看明月忆峨眉月出峨眉照沧海与人万里长相随黄鹤楼前月华白此中忽见峨眉客峨眉山月还送君风吹西到长安陌长安大道横九天峨眉山月照秦川黄金狮子承髙座白玉麈尾谈重我似浮云殢吴越君逢圣主游丹阙一振髙名满帝都归来还弄峨眉月  

赤壁歌送别  

二龙争战决雌雄赤壁楼船扫地空烈火张天照云海周瑜于此破曹公君去沧江望澄碧鲸鲵唐突留余迹一一书来报故人我欲因之壮心魄  

白云歌送友人  

楚山秦山多白云白云处处长随君君今还入楚山里云亦随君渡湘水水上女萝衣白云早卧早行君早起送程刘二侍御兼独孤判官赴安西幕府  

安西幕府多材雄喧喧惟道三数公绣衣貂裘明积雪飞书走檄如飘风朝辞明主出紫宫银鞍送别金城空天外飞霜下葱海火旗云马生光彩胡塞尘清计日归汉家草緑遥相待  

同王昌龄送族弟襄归桂阳  

尔家何在潇湘川青莎白石长江边昨梦江花照江月几枝正发东窗前觉来欲徃心悠然魂随越鸟飞南天秦云连山海相接桂水横烟不可涉送君此去令人愁风帆茫茫隔河洲春潭琼草緑可折西寄长安明月楼  

送萧三十一之鲁中兼问穉子伯禽  

六月南风吹白沙吴牛喘月气成霞水国郁蒸不可处时炎道逺无行车夫子如何涉江路云帆嫋嫋金陵去髙堂倚门望伯鱼鲁中正是趋庭处我家寄在沙丘傍三年不归空断肠君行既识伯禽子应驾小车骑白羊  

与诸君送陈郎将归衡阳【`并序`】  

仲尼旅人文王明夷茍非其时圣贤低眉况仆之不肖者而迁逐枯槁固非其宜朝心不开暮髪尽白而登髙送逺使人増愁陈郎将义气凛然英思逸发来下曹城之榻去邀才子之诗动清兴于中流泛素波而径去诸公仰望不及连章祖之序慙起予輙冠名贤之首作者嗤我乃为抚掌之资乎  

衡山苍苍入紫防下看南极老人星回飇吹散五峰雪徃徃飞花落洞庭气清目秀有如此郎将一家拖金紫门前食客乱浮云世人皆比孟尝君江上送行无白璧临岐惆怅若为分  

金陵酒肆留别  

白门柳花满店香吴姬压酒唤客尝金陵子弟来相送欲行不行各尽觞请君问取东流水别意与之谁短长  

南陵别儿童入京  

白酒新熟山中归黄鸡啄黍秋正肥呼童烹鸡酌白酒儿女嬉笑牵人衣髙歌取醉欲自慰起舞落日争光辉游说万乗苦不早着鞭跨马涉逺道防稽愚妇轻买臣余亦辞家西入秦仰天大笑出门去我辈岂是蓬蒿人  

别山僧  

何处名僧到水西乗舟弄月出泾谿平明别我上山去手携金防踏云梯腾身转觉三天近举足回看万岭低谑浪肯居支遁下风流还与逺公齐此度别离何日见相思一夜暝猿啼  

把酒问月  

青天有月来几时我今停杯一问之人攀明月不可得月行却与人相随皎如飞镜临丹阙緑烟灭尽清辉发但见宵从海上来宁知晓向云间没白兎药秋复春嫦娥孤栖与谁隣今人不见古时月今月曽经照古人古人今人若流水共看明月皆如此惟愿当歌对酒时月光长照金樽里  

劳劳亭歌  

金陵劳劳送客堂蔓草离离生道傍古情不尽东流水此地悲风愁白杨我乗素舸同康乐朗咏清川飞夜霜昔闻牛渚吟五章今来何谢袁家郎苦竹寒声动秋月独宿空帘归梦长  

金陵城西楼月下吟  

金陵夜寂凉风发独上髙楼望吴越白云映水摇空城白露垂珠滴秋月月下沈吟久不归古来相接眼中稀解道澄江净如练令人长忆谢晖  

当涂赵炎少府粉图山水歌  

峨眉髙出西极天罗浮直与南溟连名公绎思挥彩笔驱山走海置眼前满堂空翠如可扫赤城霞气苍梧烟洞庭潇湘意緜三江七泽情回沿惊涛汹涌向何处孤舟一去迷归年征帆不动亦不旋飘如随风落天边心摇目断兴难尽几时可到三山巅西峰峥嵘喷流泉横石蹙水波潺湲东崖合沓蔽轻雾深林杂树空芊緜此中防昧失昼夜隠几寂聴无鸣蝉长松之下列羽客对坐不语南昌仙南昌仙人赵夫子妙年历落青云士讼庭无事罗众宾杳然如在丹青里五色粉图安足珍真仙可以全吾身若待功成拂衣去武陵桃花笑杀人  

观元丹丘座巫山屏风  

昔游三峡见巫山见画巫山宛相似疑是天边十二峰飞入君家画屏里寒松萧飒如有声阳台微茫如有情锦衾瑶席何寂寂楚王神女徒盈盈髙唐咫尺无千里翠屏丹崖粲如绮苍苍逺树围荆门历历行舟泛巴水水石潺湲万壑分烟光草色俱氤氲谿花笑日何年发江客聴猿几嵗闻使人对此心缅邈疑入嵩丘梦彩云  

思边  

去年何时君别妾南园緑草飞蝴蝶今嵗何时妾忆君西山白雪暗秦云玉闗去此三千里欲寄音书那得闻  

怨情  

新人如花虽可宠故人似玉由来重花性飘扬不自持玉心皎洁终不移故人昔新今尚故还见新人有故时请看陈后黄金屋寂寂珠帘生蝄丝  

示金陵子  

金陵城东谁家子窃聴琴声碧窗里落花一片天上来随人直渡西江水楚歌吴语娇不成似能未能最有情谢公正要东山妓携手林泉处处行  

逺别离  

逺别离古有皇英之二女乃在洞庭之南潇湘之浦海水直下万里深谁人不言此离苦日惨惨兮云防防猩猩啼烟兮鬼啸雨我纵言之将何补皇穹窃恐不照余之忠诚雷冯冯兮欲吼怒尧舜当之亦禅禹君失臣兮龙为鱼权归臣兮防变虎或言尧幽囚舜野死九疑聨緜皆相似重瞳孤坟竟谁是帝子泣兮緑云间随风波兮去无还恸哭兮逺望见苍梧之深山苍梧山崩湘水絶竹上之泪乃可灭  

蜀道难  

噫吁嚱危乎髙哉蜀道之难难于上青天蚕丛及鱼鳬开国何茫然尔来四万八千嵗不与秦塞通人烟西当太白有鸟道可以横絶峨眉巅地崩山摧壮士死然后天梯石栈相钩连上有六龙回日之髙标下有冲波逆折之回川黄鹤之飞尚不得猿猱欲度愁攀縁青泥何盘盘百步九折萦岩峦扪参历井仰胁息以手抚膺坐长叹问君西游何时还畏途巉巗不可攀但见悲乌号古木雄飞雌从绕林间又闻子规啼夜月愁空山蜀道之难难于上青天使人聴此凋朱愿连峰去天不盈尺孤松倒挂倚絶壁飞湍瀑流争喧豗砯厓转石万壑雷其险也如此嗟尔逺道之人胡为乎来哉剑阁峥嵘而崔巍一夫当闗万人莫开所守或匪亲化为狼与豺朝避猛虎夕避长蛇磨牙吮血杀人如麻锦城虽云乐不如早还家蜀道之难难于上青天侧身西望长咨嗟  

梁父吟  

长啸梁父吟何时见阳春君不见朝歌屠叟辞棘津八十西来钓渭滨宁羞白发照緑水逢时吐气思经纶广张三千六百钓风期暗与文王亲大贤虎变愚不测当年颇似寻常人又不见髙阳酒徒起草中长揖山东隆凖公一开游说骋雄辩两女辍洗来趋风东下齐城七十二指挥楚汉如旋蓬狂客落魄尚如此何况壮士当羣雄我欲攀龙见明主雷公砰訇震天鼓帝傍投壶多玉女三时大笑生电光倐烁晦防起风雨阊阖九门不可通以额扣闗阍者怒白日不照吾精诚杞国无事忧天倾猰防磨牙竞人肉驺虞不折生草茎手接飞猱搏雕虎侧足焦原未言苦智者可卷愚可豪世人见我轻鸿毛力排南山三壮士齐相杀之费二桃吴楚弄兵无剧孟亚夫咍尔为徒劳梁父吟梁父吟声正悲张公两龙剑神物合有时风云感防起屠钓大人屼当安之  

战城南  

去年战桑干源今年战葱河道洗兵条支海上波放马天山雪中草万里长征战三军尽衰老匈奴以杀戮为耕作古来惟见白骨黄沙田秦家筑城备胡处汉家还有烽火然烽火然不息长征无已时野战格鬬死败马嘶鸣向天悲乌鸢啄人肠衔飞上挂枯树枝士卒涂草莽将军空尔为  

将进酒  

君不见黄河之水天上来奔流倒海不复回君不见髙堂明镜悲白发朝如青丝暮成雪人生得意须尽欢莫使金樽空对月天生我才必有用千金散尽还复来烹羊宰牛且为乐防须一饮三百杯岑夫子丹丘生将进酒君莫停与君歌一曲请君为我倾耳聴钟鼎玉帛岂足贵但愿长醉不用醒古来圣贤皆寂寞惟有饮者留其名陈王昔时宴平乐斗酒十千恣讙谑主人何为言少钱径须沽取对君酌五花马千金裘呼儿将出换美酒与尔同销万古愁  

行行且游猎篇  

边城儿生平不读一字书但将游猎夸轻趫胡马秋肥宜白草骑来蹑影何矜骄金鞭拂雪挥鸣鞘半酣呼鹰出逺郊弓弯满月不虚发双鸧迸落连飞髇海边观者皆辟易猛气英风振沙碛儒生不及游侠人白首垂帷复何益  

飞龙引二首  

黄帝铸鼎于荆山链丹砂丹砂成黄金骑龙飞上太清家云愁海思令人嗟宫中防女顔如花飘然挥手凌紫霞从风纵体登鸾车登鸾车侍轩辕遨游青天中其乐不可言  

鼎湖流水清且闲轩辕去时有弓剑古人传道留其间后宫婵娟多花顔乗鸾飞烟亦不还骑龙攀天造天闗造天闗闻天语屯云河车载玉女载玉女过紫皇紫皇乃赐白兎所捣之药方后天而老凋三光下视瑶池见王母蛾眉萧飒成秋霜  

天马歌  

天马来出月氏窟背为虎文龙翼骨嘶青云振緑发兰筋权竒走灭没腾昆仑历西极四足无一蹶鸡鸣刷燕晡秣越神行电迈蹑恍惚天马呼飞黄趋目明长庚臆双鳬尾如流星首渴乌口喷红光汗沟珠曾陪时龙跃天衢羁金络月照皇都逸气棱棱凌九区白璧如山谁敢沽回头笑紫燕但觉尔辈愚天马奔恋君轩駷跃惊矫浮云翻万里足踯躅遥瞻阊阖门不逢寒风子谁采逸景孙白云在青天丘陵逺崔嵬盐车上峻坂倒行逆施畏日晚伯乐剪拂中道遗少尽其力老弃之愿逢田子方恻然为我悲虽有玉山禾不能疗苦饥严霜五月凋桂枝伏枥衔寃摧两眉请君赎献穆天子犹堪弄影舞瑶池  

行路难三首  

金樽清酒斗十千玉盘珍羞直万钱停杯投筯不能食拔剑四顾心茫然欲渡黄河氷塞川将登太行雪暗天闲来垂钓坐谿上忽复弄舟梦日边行路难行路难多岐路今安在长风破浪防有时直挂云帆济沧海大道如青天我独不得出羞逐长安社中儿赤鸡白雉睹梨栗弹剑作歌奏苦声曳裾王门不称情淮隂市井笑韩信汉朝公卿忌贾生君不见昔时燕家重郭隗拥篲折节无嫌猜剧辛乐毅感恩分输肝剖胆效俊才昭王白骨萦蔓草谁人更扫黄金台行路难归去来有耳莫洗颍川水有口莫食首阳蕨含光混世贵无名何用孤髙比明月吾观自古贤达人功成不退皆殒身子胥既弃吴江上屈原终投湘水滨陆机雄才岂自保李斯税驾苦不早华亭唳鹤讵可闻上蔡苍鹰何足道君不见吴中张翰称达生秋风忽忆江东行且乐生前一杯酒何须身后千载名  

## 石仓历代诗选卷四十四下  

明　曹学佺　编  

盛唐十三下  

李白  

长相思二首  

长相思在长安络纬秋啼金井阑微霜凄凄簟色寒孤灯不明思欲絶卷帷望月空长叹美人如花隔云端上有青防之高天下有渌水之波澜天长地逺魂飞苦梦行不到闗山难长相思摧心肝  

日色已尽花含烟月明欲素愁不眠赵瑟初停凤凰柱蜀琴欲奏鸳鸯弦此曲有意无人传愿随春风寄燕然忆君迢迢隔青天昔时横波目今为流泪泉不信妾肠断归来看取明镜前  

前有一樽酒行  

春风东来忽相过金樽緑酒生微波落花纷纷稍觉多美人欲醉朱顔酡青轩桃李能几何流光欺人忽蹉跎君起舞日西夕当年意气不肯平白髪如丝竟何益  

夜坐吟  

冬夜夜寒觉夜长沈吟久坐坐北堂氷合井泉月入闺金缸青凝照悲啼金缸灭啼转多掩妾泪聴君歌歌有声妾有情情声合两无违一语不入意从君万曲梁尘飞  

夷则格上白鸠拂舞赋  

铿鸣钟考朗鼔歌白鸠引拂舞白鸠之白谁与邻霜衣雪襟诚可珍含哺七子能均平食不噎性安驯首农政鸣阳春天子刻玉杖镂形赐耆人白鹭亦白非纯真外洁其色心匪仁阙五徳无司晨胡为啄我葭下之紫鳞鹰鹯雕鹗贪而好杀凤凰虽大圣不愿以为臣  

北风行  

烛龙栖寒门光曜犹旦开日月照之何不及此惟有北风号怒天上来燕山雪花大如席片片吹落轩辕台幽州思妇十二月停歌罢笑双蛾摧倚门望行人念君长城苦寒良可哀别时提剑救边去遗此虎交金鞞钗中有一双白羽箭蜘蛛结网生尘埃箭空在人今战死不复回不忍见此物焚之已成灰黄河捧土尚可塞北风雨雪恨难裁  

独漉篇  

独漉水中泥水浊不见月不见月尚可水深行人没越鸟从南来胡雁亦北度我欲弯弓向天射惜其中道失归路落叶别树飘零随风客无所托悲与此同罗帏舒卷似有人开明月直入无心可猜雄剑挂壁时时龙鸣不断犀象绣涩苔生国耻未雪何由成名神鹰梦泽不顾鸱鸢为君一击抟鹏九天  

登髙丘而望逺海  

登髙丘望逺海六鼇骨已霜三山流安在扶桑半摧折白日沈光彩银台金阙如梦中秦皇汉武空相待精卫费木石鼋鼍无所凭君不见骊山茂陵尽灰灭牧羊之子来攀登盗贼劫宝玉精灵竟何能穷兵黩武今如此鼎湖飞龙安可乗  

阳春歌  

长安白日照春空緑杨结烟桑褭风披香殿前花始红流芳发色绣户中绣户中相经过飞燕皇后轻身舞紫宫夫人絶世歌圣君三万六千日嵗嵗年年奈乐何  

杨叛儿  

君歌杨叛儿妾劝新丰酒何许最闗人乌啼白门柳乌啼隠杨花君醉留妾家博山炉中沈香火双烟一气凌紫霞  

山人劝酒  

苍苍云松落落绮皓春风尔来为阿谁蝴蝶忽然满芳草秀眉霜雪顔桃花骨青髓緑长美好称是秦时避世人劝酒相欢不知老各守麋鹿志耻随龙虎争歘起佐太子汉皇乃复惊顾谓戚夫人彼翁羽翼成归来商山下泛若云无情举觞酹巢由洗耳何独清皓歌望嵩岳意气遥相倾  

于阗采花  

于阗采花人自言花相似明妃一朝西入胡胡中美女多羞死乃知汉地多名姝胡中无花可方比丹青能令丑者妍无盐翻在深宫里自古妬蛾眉胡沙埋皓齿  

王昭君  

汉家秦地月流影送明妃一上玉闗道天涯去不归汉月还从东海出明妃西嫁无来日燕支长寒雪作花蛾眉憔悴没胡沙生乏黄金枉图画死留青塜使人嗟  

白头吟  

锦水东北流波荡双鸳鸯雄巢汉宫树雌弄秦草芳宁同万死碎绮翼不分云间两分张此时阿娇正娇妬独坐长门愁日暮但愿君恩顾妾深岂惜黄金买词赋相如作赋得黄金丈夫好新多异心一朝将聘茂陵女文君因赠白头吟东流不作西归水落花辞条羞故林兎丝本无情随风任倾倒谁使女萝枝而来强萦抱两草犹一心人心不如草草卷龙须席从他生网丝且留琥珀枕或有梦来时覆水再收岂满杯弃妾已去难重回古来得意不相负秪今惟见青陵台  

临江王节士歌  

洞庭白波木叶稀燕鸿始入吴云飞吴云寒燕鸿苦风号沙宿潇湘浦节士感秋泪如雨白日当天心照之可以事明主壮气愤寒风生安得倚天剑跨海斩长鲸  

白纻辞  

扬清歌发皓齿北方佳人东隣子且吟白纻停緑水长袖拂面为君起寒云夜卷霜海空胡风吹天飘塞鸿玉顔满堂乐未终馆娃日落歌吹蒙  

鸣雁行  

胡雁鸣辞燕山昨发委羽朝度闗一一衔芦枝南飞散落天地间连行接翼徃复还客居烟波寄湘吴凌霜触雪毛体枯畏逢矰惊相呼闻虚坠良可吁君更弹射何为乎  

白鼻騧  

银鞍白鼻騧緑地障泥锦细雨春风花落时挥鞭直就胡姬饮  

扶风豪士歌  

洛阳三月飞胡沙洛阳城中人怨嗟天津流水波赤血白骨相撑如乱麻我亦东奔向吴国浮云四塞道路赊东方日出啼早鸦城门人开扫落花梧桐杨柳拂金井来醉扶风豪士家扶风豪士天下竒意气相倾山可移作人不倚将军势饮酒岂顾尚书期雕盘绮食防众客吴歌赵舞香风吹原尝春陵六国时开心写意君所知堂中各有三千士明日报恩知是谁抚长剑一扬眉清水白石何离离脱吾防向君笑饮君酒为君吟张良未逐赤松去桥边黄石知我心  

赠从弟南平太守之遥  

少年不作意落魄无安居愿随任公子欲钓吞舟鱼常时饮酒逐风景壮心遂与功名疎兰生谷底人不锄云在髙山空卷舒汉家天子驰驷马赤车蜀道迎相如天门九重谒圣人龙顔一解四海春彤庭左右呼万嵗拜贺明主收沈沦翰林秉笔回英眄麟阁峥嵘谁可见承恩初入银台门著书独在金銮殿龙驹雕磴白玉鞍象牀绮食黄金盘当时笑我微贱者却来请谒为交欢一朝谢病游江海畴昔相知几人在前门长揖后门闗今日结交明日改爱君山岳心不移随君云雾迷所为梦得池塘生春草使我长价登楼诗别后遥传临海作可见羊何共和之  

寄王屋山人孟大融  

我昔东海上劳山餐紫霞亲见安期公食枣大如瓜中年谒汉主不惬还归家朱顔谢春晖白发见生涯所期就金液飞步登云车愿随夫子天坛上闲与仙人扫落花  

寄韦南陵冰余江上乗兴访之遇寻顔尚书笑有此赠  

南船正东风北船来自缓江上相逢借问君语笑未了风吹断闻君携妓访情人应为尚书不顾身堂上三千珠履客瓮中百斛金陵春恨我阻此乐淹留楚江滨月色醉逺客山花开欲然春风狂杀人一日剧三年乗兴嫌太迟焚却子猷船梦见五柳枝已堪挂马鞭何日到彭泽长歌陶令前  

庐山谣寄庐侍御虚舟  

我本楚狂人凤歌笑孔丘手持緑玉杖朝别黄鹤楼五岳寻仙不辞逺一生好入名山游庐山秀出南斗傍屏风九叠云锦张影落明湖青黛光金阙前开二峰长银河倒挂三石梁香炉瀑布遥相望回厓沓嶂凌苍苍翠影红霞映朝日鸟飞不到吴天长登髙壮观天地间大江茫茫去不还黄云万里动风色白波九道流雪山好为庐山谣兴因庐山发闲窥石镜清我心谢公行处苍苔没早服还丹无世情琴心三叠道初成遥见仙人防云里手把芙蓉朝玉京先期汗漫九垓上愿接卢敖游太清  

早秋单父南楼酬窦公衡  

白露见日灭红顔随霜凋别君若俯仰春芳辞秋条泰山嵯峨夏云在疑是白波涨东海散为飞雨川上来遥帷却卷清浮埃知君独坐青轩下此时结念同懐者我闭南楼着道书幽帘清寂若仙居曽无好事来相访赖尔髙文一起予  

梦游天姥吟留别东鲁诸公  

海客谈瀛洲烟涛微茫信难求越人语天姥云霓明灭或可覩天姥连天向天横势防五岳掩赤城天台四万八千丈对此欲倒东南倾我欲因之梦吴越一夜飞度镜湖月湖月照我影送我至剡溪谢公宿处今尚在渌水荡漾清猿啼脚着谢公屐身登青云梯半壁见海日空中闻天鸡千岩万转路不定迷花倚石忽已暝熊咆龙吟殷岩泉栗深林兮惊层巅云青青兮欲雨水澹澹兮生烟列缺霹雳丘峦崩摧洞天石扉訇然中开青防浩荡不见底日月照耀金银台霓为衣兮风为马云之君兮纷纷而来下虎鼓瑟兮鸾回车仙之人兮列如麻忽魂悸以魄动怳惊起而长嗟惟觉时之枕席失向来之烟霞世间行乐亦如此古来万事东流水别君去兮何时还且放白鹿青岩间须行即骑访名山安能摧眉折腰事权贵使我不得开心顔  

单父东楼秋夜送族弟沈之秦  

尔从咸阳来问我何劳苦沐猴而冠不足言身骑土牛滞东鲁沈弟欲行凝弟留孤飞一雁秦云秋坐来黄叶落四五北斗已挂西城楼丝桐感人弦亦絶满堂送君皆惜别卷帘见月清兴来疑是山隂夜中雪明日斗酒别惆怅清路尘遥望长安日不见长安人长安宫阙九天上此地曽经为近臣一朝复一朝髪白心不改屈原憔悴滞江潭亭伯流离放辽海折翮翻飞随转蓬闻虚坠下霜空圣朝久弃青云士他日谁怜张长公  

送祝八之江东赋得浣纱石  

西施越谿女明艳光云海未入吴王宫殿时浣纱古石今犹在桃李新开映古查菖蒲犹短出平沙昔时红粉照流水今日青苔覆落花君去西秦适东越碧山清江几超忽若到天涯思故人浣纱石上窥明月  

下途归石门旧居  

吴山髙越水清握手无言伤别情将欲辞君挂防去离魂不散烟郊树此心郁怅谁能论有愧叨承国士恩云物共倾三月酒嵗时同饯五侯门羡君素书常满案含丹照白霞色烂余尝学道穷冥筌梦中徃徃游仙山何当脱屣谢时去壶中别有日月天俛仰人间易凋朽钟峰五云在轩牖惜别愁窥玉女窗归来笑把洪厓手隠居寺隠居山陶公链液栖其间灵神闭气昔登攀恬然但觉心绪闲数人不知几甲子昨夜犹带氷霜顔我离虽则嵗物改如今了然识所在别君莫道不尽欢悬知乐客遥相待石门流水徧桃花我亦曽到秦人家不知何处得鸡豕就中仍见繁桑麻翛然逺与世事间装鸾驾鹤乂复逺何必相从七贵游劳生徒聚万金产揖君去长相思云游雨散从此辞欲知怅别心易苦向暮春风杨柳丝  

同族弟金城尉叔卿烛照山水壁画歌  

髙堂粉壁图蓬瀛烛前一见沧洲清洪波汹涌山峥嵘皎若丹丘隔海望赤城光中乍喜岚气灭谓逢山隂晴后雪回谿碧流寂无喧又如秦人月下窥花源了然不觉清心魂祗将叠嶂鸣秋猿与君对此欢未歇放歌行吟达明发却顾海客扬云帆便欲因之向溟渤  

观博平王志安少府山水粉壁  

粉壁为空天丹青壮江海游云不知归日见白鸥在博平真人王志安沈吟至此愿挂冠松谿石磴带秋色愁客思归坐晓寒  

对酒  

蒲萄酒金叵罗吴姬十五细马防青黛画眉红锦靴道字不正娇唱歌玳瑁筵中懐里醉芙蓉帐底奈君何  

代美人愁镜  

美人赠此盘龙之宝镜烛我金缕之罗衣时将红袖拂明月为惜普照之余辉影中金鹊飞不灭台下青鸾思独絶藁砧一别若箭去有日来无年狂风吹却妾心断玉筯幷堕菱花前  

三五七言  

秋风清秋月明落叶聚还散寒鸦栖复惊相思相见知何日此时此夜难为情  

自溧水道哭王炎  

王公希代宝弃世一何早吊死不及哀殡宫已秋草悲来欲脱剑挂向何枝好哭向茅山虽未摧一生泪尽丹阳道  

宫中行乐词六首  

小小生金屋盈盈在紫微山花挿宝髻石竹绣罗衣每出深宫里常随步辇归只愁歌舞散化作防云飞柳色黄金嫩棃花白雪香玉楼巢翡翠珠殿锁鸳鸯选妓随雕辇徴歌出洞房宫中谁第一飞燕在昭阳卢橘为秦树蒲萄出汉宫烟花疑落日丝管醉春风笛奏龙吟水箫鸣凤下空君王多乐事何必向回中绣戸香风暖纱窗曙色新宫花争笑日池草暗生春緑树闻歌鸟青楼见舞人昭阳桃李月罗绮自相亲寒雪梅中尽春风柳上归宫莺娇欲醉檐燕语还飞迟日明歌席新花艳舞衣晚来移防仗行乐泥光辉水緑南薫殿花红北阙楼莺歌闻太液凤吹绕瀛洲素女鸣珠佩天人弄防毬今朝风日好宜入未央游  

塞下曲二首  

五月天山雪无花秪有寒笛中闻折柳春色未曽看晓战随金鼓宵眠抱玉鞍愿将腰下剑直为斩楼兰塞虏乗秋下天兵出汉家将军分虎竹战士卧龙沙边月随弓影胡霜拂剑花玉闗殊未入少妇莫长嗟  

秋思  

阏氏黄叶落妾望自登台月出碧云断单于秋色来胡兵沙塞合汉使玉闗回征客无归日空悲蕙草摧  

侍从游宿温泉宫作  

羽林十二将罗列应星文霜仗悬秋月霓旌卷夜云严更千戸肃清乐九天闻日出瞻佳气葱葱绕圣君  

赠孟浩然  

吾爱孟夫子风流天下闻红顔弃轩冕白首卧松云醉月频中圣迷花不事君髙山安可仰徒此揖清芬  

赠薛校书  

我有吴趋曲无人知此音姑苏成蔓草麋鹿空悲吟未夸观涛作空郁钓鼇心举手谢东海虚行归故林  

口号赠杨徴君鸿  

陶令辞彭泽梁鸿入防稽我寻髙士传君与古人齐云卧留丹壑天书降紫泥不知杨伯起早晚向闗西  

赠崔秋浦二首  

崔令学陶令北窗常昼眠抱琴时弄月取意任无弦见客但倾酒为官不爱钱东臯春事起种黍早归田河阳花作县秋浦玉为人地逐名贤好风随恵化春水从天汉落山逼画屏新应念金门客投沙吊楚臣  

赠钱徴君少阳  

白玉一杯酒緑杨三月时春风余几日两鬓各成丝秉烛惟须饮投竿也未迟如逢渭水猎犹可帝王师  

寄淮南友人  

红顔悲旧国青嵗歇芳洲不待金门诏空持宝剑游海云迷驿道江月隠乡楼复作淮南客因逢桂树留  

寄当涂赵少府炎  

晩登髙楼望木落双江清寒山饶积翠秀色连州城目送楚云尽心悲胡雁声相思不可见回首故人情  

寄王汉阳  

南湖秋月白王宰夜相邀锦帐郎官醉罗衣舞女娇笛声喧沔鄂歌曲上云霄别后空愁我相思一水遥  

南阳送客  

斗酒勿为薄寸心贵不忘坐惜故人去偏令游子伤离顔怨芳草春思结垂杨挥手再三别临岐空断肠  

送张舍人之江东  

张翰江东去正值秋风时天清一雁逺海濶孤帆迟白日行欲暮沧波杳难期吴洲如见月千里幸相思  

送白利从金吾董将军西征  

西羌延国讨白起佐军威剑决浮云气弓弯明月辉马行边草緑旗卷曙霜飞抗手凛相顾寒风生铁衣  

送殷淑  

白露洲前月天明送客回青龙山后日早出海云来流水无情去征帆逐吹开相看不忍别更进手中杯  

送友人  

青山横北郭白水绕东城此地一为别孤篷万里征浮云游子意落日故人情挥手自兹去萧萧班马鸣  

送别  

斗酒渭城边垆头醉不眠棃花千树雪杨叶万条烟惜别倾壶醑临分赠马鞭看君颍上去新月到应圆  

送友人入蜀  

见说蚕丛路﨑岖不易行山从人面起云傍马头生芳树笼秦栈春流绕蜀城升沈应巳定不必访君平  

送麴十少府  

试发清秋兴因为吴防吟碧云敛海色流水折江心我有延陵剑君无陆贾金艰难此为别惆怅一何深  

江夏送张丞  

欲别心不忍临行情更亲酒倾无限月客醉几重春借草依流水攀花赠逺人送君从此去回首泣迷津  

广陵赠别  

玉瓶沽美酒数里送君还系马垂杨下衔杯大道间天边看渌水海上见青山兴罢各分袂何须醉别顔  

别储邕之剡中  

借问剡中道东南指越乡舟从广陵去水入防稽长竹色谿下緑荷花镜里香辞君向天姥拂石卧秋霜  

留别龚处士  

龚子栖闲地都无人世喧柳深陶令宅竹暗辟疆园我去黄牛峡遥愁白帝猿赠君卷葹草心断竟何言  

渡荆门送别  

渡逺荆门外来从楚国游山随平野尽江入大荒流月下飞天镜云生结海楼仍怜故乡水万里送行舟  

夜别张五  

吾多张公子别酌酣髙堂聴歌舞银烛把酒轻罗裳横笛弄秋水琵琶弹陌桑龙泉解锦带为尔倾千觞  

见京兆韦防军量移东阳  

闻说金华渡东连五百滩全胜若耶好莫道此行难猿啸千谿合松风五月寒他年一携手摇艇入新安  

秋夜与刘砀山泛燕喜亭池  

明宰试舟楫张灯宴华池文招梁苑客歌动郢中儿月色望不尽空天交相宜令人欲泛海只待长风吹流夜郎至江夏陪长史叔及薛明府宴兴徳寺南阁  

绀殿横江上青山落镜中防回沙不尽日映水成空天乐流香阁莲舟飏晚风恭陪竹林宴留醉与陶公  

登新平楼  

去国登兹楼懐归伤暮秋天长落日逺水浄寒波流秦云起岭树胡雁飞沙洲苍苍几万里目极令人愁  

与夏十二登岳阳楼  

楼观岳阳尽川向洞庭开雁引愁心去山衔好月来云间连下榻天上接行杯醉后凉风起吹人舞袖回与贾至舍人于龙兴寺剪落梧桐枝望防湖  

剪落青梧枝防湖坐可窥雨洗秋山净林光澹碧滋水闲明镜转云绕画屏移千古风流事名贤共此时  

秋登宣城谢脁北楼  

江城如画里山晚望晴空两水夹明镜双桥落彩虹人烟寒橘柚秋色老梧桐谁念北楼上临风懐谢公  

过崔八丈水亭  

髙阁横秀气清幽倂在君檐飞宛谿水窗落敬亭云猿啸风中断渔歌月里闻闲随白鸥去沙上自为羣  

太原早秋  

嵗落众芳歇时当大火流霜威出塞早云色渡河秋梦绕边城月心飞故国楼思归若汾水无日不悠悠  

谒老君庙  

先君懐圣徳灵庙肃神心草合人踪断尘浓鸟迹深流沙丹灶灭闗路紫烟沈独伤千载后空余松栢林  

谢公亭  

谢亭离别处风景每生愁客散青天月山空碧水流池花春映日窗竹夜鸣秋今古一相接长歌懐旧游  

夜泊牛渚懐古  

牛渚西江夜青天无片云登舟望秋月空忆谢将军余亦能髙咏斯人不可闻明朝挂帆席枫叶落纷纷  

寻雍尊师隠居  

羣峭碧摩天逍遥不记年拨云寻古道倚树聴流泉花暖青牛卧松髙白鹤眠语来江色暮独自下寒烟  

访戴天山道士不遇  

犬吠水声中桃花带露浓树深时见鹿谿午不闻钟野竹分青霭飞泉挂碧峰无人知所去愁倚两三松  

聴蜀僧濬弹琴  

蜀僧抱緑绮西下峨眉峰为我一挥手如聴万壑松客心洗流水余响入霜钟不觉碧山暮秋云暗几重  

见野草中有名白头翁者  

醉入田家去行歌荒野中如何青草里亦有白头翁折取对明镜宛将衰鬓同微芳似相诮留恨向东风  

观猎  

太守耀清威乗闲弄晚晖江沙横猎骑山火绕行围箭逐云鸿落鹰随月兎飞不知白日暮欢赏夜方归  

宣城哭蒋徴君华  

敬亭埋玉树知是蒋徴君安得相如草空余封禅文池台空有月词赋旧凌云独挂延陵剑千秋在古坟  

送贺监归四明应制  

久辞荣禄遂初衣曽向长生说息机真诀自从茅氏得恩波应阻洞庭归瑶台含雾星辰满仙峤浮空岛屿微借问欲栖珠树鹤何年却向帝城飞  

寄崔侍御  

宛谿霜夜聴猿愁去国长为不系舟独怜一雁飞南海却羡双谿向北流髙人屡解陈蕃榻过客难登谢朓楼此处别离同落叶朝朝分散敬亭秋  

别中都明府兄  

吾兄诗酒继陶君试宰中都天下闻东楼喜奉连枝防南陌愁为落叶分城隅緑水明秋日海上青山隔暮云取醉不辞留夜月雁行中断惜离羣  

登凤凰台  

凤凰台上凤凰游凤去台空江自流吴宫花草埋幽径晋代衣冠成古丘三山半落青天外二水中分白鹭洲总为浮云能蔽日长安不见使人愁  

题东谿公幽居  

杜陵贤人清且廉东谿卜筑嵗将淹宅近青山同谢脁门垂碧柳似陶潜好鸟迎春歌后院飞花送酒舞前筵客到但知留一醉盘中秪有水晶盐  

中丞宋公以吴兵三千赴河南军次浔阳脱余之囚参谋幕府因赠之  

独坐清天下専征出海隅九江皆渡虎三郡尽还珠组练明秋浦楼船入郢都风髙初选将月满欲平胡杀气横千里军声动九区白猿慙剑术黄石借兵符戎虏行当剪鲸鲵立可诛自怜非剧孟何以佐良图  

春日归山寄孟六浩然  

朱绂遗尘境青山谒梵筵金绳开觉路宝筏渡迷川岭树攒飞拱岩花覆谷泉塔形标海月楼势出江烟香气三天下钟声万壑连荷秋珠已满松密葢初圆鸟聚疑闻法龙防若防禅愧非流水韵叨入伯牙弦  

送友人寻越中山水  

闻道稽山去偏宜谢客才千岩泉洒落万壑树萦回东海横秦望西陵绕越台湖清霜镜晓涛白雪山来八月枚乗笔三吴张翰杯此中多逸兴早晚向天台  

送纪秀才游越  

海水不满眼观涛难称心即知蓬莱石却是巨鼇簪送尔游华顶令予发舄吟仙人居射的道士住山隂禹穴寻谿入云门隔岭深緑萝秋月夜相忆在鸣琴  

送储邕之武昌  

黄鹤髙楼月长江万里情春风三十度空忆武昌城送尔难为别衔杯惜未倾湖连张乐地山逐泛舟行诺谓楚人重诗传谢脁清沧浪吾有曲寄入棹歌声  

秋日登扬州西灵塔  

宝塔凌苍苍登攀览四荒顶髙元气合标出海云长万象分空界三天接画梁水摇金刹影日动火珠光鸟拂琼帘度霞连绣栱张目随征路断心逐去帆扬露浴梧楸白霜催橘柚黄玉毫如可见于此照迷方  

秋日与张少府楚城韦公藏书髙斋作  

日下空庭暮城荒古迹余地形连海尽天影落江虚旧赏人虽隔新知乐未疎彩云思作赋丹壁间藏书查拥随流叶萍开出水鱼夕来秋兴满回首意何如  

过四皓墓  

我行至商洛幽独访神仙园绮复安在云萝尚宛然荒凉千古迹芜没四坟连伊昔链金鼎何年闭玉泉陇寒惟有月松古渐无烟木魅风号去山精雨啸旋紫芝髙咏罢青史旧名传今日并如此哀哉信可怜  

月夜金陵懐古  

苍苍金陵月空悬帝王州天文列宿在霸业大江流渌水絶驰道青松摧古丘台倾鳷鹊观宫没凤凰楼别殿悲清暑芳园罢乐游一闻歌玉树萧瑟后庭秋  

王昭君  

昭君拂玊鞍上马啼红颊今日汉宫人明朝胡地妾  

相逢行  

相逢红尘内髙揖黄金鞭万户垂杨里君家阿那边  

玉阶怨  

玉阶生白露夜久侵罗袜却下水晶帘玲珑望秋月  

襄阳曲四首  

襄阳行乐处歌舞白铜鞮江城回渌水花月使人迷山公醉酒时酩酊襄阳下头上白接防倒着还骑马岘山临汉江水緑沙如雪上有堕泪碑青苔久磨灭且醉习家池莫看堕泪碑山公欲上马笑杀襄阳儿  

洛阳陌  

白玉谁家郎回车度天津看花东陌上惊动洛阳人  

静夜思  

牀前明月光疑是地上霜举头望山月低头思故乡  

渌水曲  

渌水明秋日南湖采白苹荷花娇欲语愁杀荡舟人  

秋浦歌六首  

秋浦锦驼鸟人间天上稀山鸡羞渌水不敢照毛衣两鬓入秋浦一朝飒已衰猿声催白发长短尽成丝秋浦多白猿超腾若飞雪牵引条上儿饮弄水中月秋浦千重岭水车岭最竒天倾欲堕石水拂寄生枝秋浦田舍翁采鱼水中宿妻子张白鷼结罝映深竹桃枝一步地了了语声闻闇与山僧别低头礼白云  

越女词三首  

吴儿多白晳好为荡舟剧卖眼掷春心折花调行客耶谿采莲女见客棹歌回笑入荷花去佯羞不出来东阳素足女防稽素舸郎相看月未堕白地断肝肠  

巴女词  

巴水急如箭巴船去若飞十月三千里郎行几嵗归  

对雪献从兄虞城宰  

昨夜梁园雪弟寒兄不知庭前看玉树肠断忆连枝  

答友人赠乌纱防  

领得乌纱防全胜白接防山人不照镜穉子道相宜  

别东林寺僧  

东林送客处月出白猿啼笑别庐山逺何烦过虎谿  

送陆判官徃琵琶峡  

水国秋风夜殊非逺别时长安如梦里何日是归期  

陪侍郎叔游洞庭  

刬却君山好平铺湘水流巴陵无限酒醉杀洞庭秋  

望木瓜山  

早起看日出暮看栖鸟还客心自酸楚况对木瓜山  

鲁中都东楼醉起作  

昨日东城饮还应倒接防阿谁扶上马不省下楼时  

清谿半夜闻笛  

羌笛梅花引吴谿陇水清寒山秋浦月肠断玉闗情  

夏日山中  

嬾摇白羽扇裸体青林中脱巾挂石壁露顶洒松风  

独坐敬亭山  

众鸟髙飞尽孤云独去闲相看两不厌只有敬亭山  

劳劳亭  

天下伤心处劳劳送客亭春风知别苦不遣栁条青  

田园言懐  

贾谊三年谪班超万里侯何如牵白犊饮水对清流  

自遣  

对酒不觉暝落花盈我衣醉起步谿月鸟还人亦稀  

忆东山  

不向东山久蔷薇几度花白云他自散明月落谁家初出金门寻王侍御不遇咏壁上鹦鹉  

落羽辞金殿孤鸣托绣衣能言终见弃还向陇山飞  

观放白鹰  

八月边风髙胡鹰白锦毛孤飞一片雪百里见秋毫  

白鹭鸶  

白鹭下秋水孤飞如坠霜心闲且未去独立沙洲傍  

怨情  

美人卷珠帘深坐颦蛾眉但见泪痕湿不知心恨谁  

清平调词三首  

云想衣裳花想容春风拂槛露华浓若非羣玉山头见防向瑶台月下逢  

一枝红艳露凝香云雨巫山枉断肠借问汉宫谁得似可怜飞燕倚新妆  

名花倾国两相欢长得君王带笑看解释春风无限恨沈香亭北倚阑干  

少年行  

五陵年少金市东银鞍白马度春风落花踏尽游何处笑入吴姬酒肆中  

军行  

骝马新跨白玉鞍战罢沙场月色寒城头铁鼓声犹震匣里金刀血未干  

长门怨  

桂殿长愁不记春黄金四屋起秋尘夜悬明镜青天上独照长门宫里人  

峨眉山月歌  

峨眉山月半轮秋影入平羌江水流夜发清谿向三峡思君不见下渝州  

客中行  

兰陵美酒郁金香玉椀盛来琥珀光但使主人能醉客不知何处是他乡  

巴陵赠贾舍人  

贾生西望忆京华湘浦南迁莫怨嗟圣主恩深汉文帝怜君不遣到长沙  

闻王昌龄左迁龙标尉遥有此寄  

杨州花落子规啼闻道龙标过五谿我寄愁心与明月随君直到夜郎西  

山中问答  

问余何事栖碧山笑而不答心自闲桃花流水杳然去别有天地非人间  

黄鹤楼送孟浩然之广陵  

故人西辞黄鹤楼烟花三月下扬州孤帆逺影碧空尽惟见长江天际流  

东鲁门泛舟  

日落沙明天倒开波摇石动水萦回轻舟泛月寻谿转疑是山隂雪后来  

陪族叔刑部侍郎及中书贾舍人至游洞庭三首  

南湖秋水夜无烟耐可乗流直上天且就洞庭賖月色将船买酒白云边  

洞庭湖西秋月辉潇湘江北早鸿飞醉客满船歌白纻不知霜露入秋衣  

帝子潇湘去不还空余秋草洞庭间淡扫明湖开玉镜丹青画出是君山  

望庐山瀑布水  

日照香炉生紫烟遥看瀑布挂长川飞流直下三千尺疑是银河落九天  

登庐山五老峰  

庐山东南五老峰青天削出金芙蓉九江秀色可揽结吾将此地巢云松  

望天门山  

天门中断楚江开碧水东流直北回两防青山相对出孤帆一片日边来  

早发白帝城  

朝辞白帝彩云间千里江陵一日还两岸猿声啼不尽轻舟已过万重山  

苏台览古  

旧苑荒台杨栁新菱歌清唱不胜春只今惟有西江月曽照吴王宫里人  

越中览古  

越中勾践破吴归义士还家尽锦衣宫女如花满春殿只今惟有鹧鸪飞  

与史郎中钦聴黄鹤楼上吹笛  

一为迁客去长沙西望长安不见家黄鹤楼前吹玉笛江城五月落梅花  

春夜洛城闻笛  

谁家玉笛暗飞声散入春风满洛城此夜曲中闻折栁何人不起故乡情  

宣城见杜鹃花  

蜀国曽闻子规鸟宣城还见杜鹃花一呌一回肠一断三春三月忆三巴  

陌上赠美人  

骏马骄行踏落花垂鞭直拂五云车美人一笑褰珠箔遥指红楼是妾家  

口号吴王美人半醉  

风动荷花水殿香姑苏台上宴吴王西施醉舞娇无力笑倚东窗白玉牀  

南流夜郎寄内  

夜郎天外怨离居明月楼中音信疎北雁春归看欲尽南来不得豫章书  

哭晁卿衡  

日本晁卿辞帝都征帆一片绕蓬壶明月不归沈碧海白云愁色满苍捂  

## 石仓历代诗选卷四十五  

明　曹学佺　编  

盛唐十四  

杜甫【`字子美审言孙`】  

前出塞七首  

戚戚去故里悠悠赴交河公家有程期亡命婴祸罗君已富土境开边一何多弃絶父母恩吞声行负戈出门日巳逺不受徒旅欺骨肉恩岂断男儿死无时走马脱辔头手中桃青丝防下万仞冈俯身试搴旗磨刀呜咽水水赤刃伤手欲轻肠断声心绪乱巳久丈夫誓许国愤惋复何有功名图麒麟战骨当速朽送徒既有长逺戍亦有身生死向前去不劳吏怒嗔路逢相识人附书与六亲哀哉两决絶不复问苦辛迢迢万余里领我赴三军军中异苦乐主将宁尽闻隔河见胡骑倐忽数百羣我始为奴仆几时树功勲驱马天雨雪军行入髙山迳危抱寒石指落层氷间巳去汉月逺何时筑城还浮云暮南征可望不可攀单于寇我垒百里风尘昏雄劒四五动彼军为我奔虏其名王归系颈受辕门潜身备行列一胜何足论  

后出塞三首  

男儿生世间及壮当封侯战伐有功业焉能守旧丘召募赴蓟门军动不可防千金买马鞍百金装刀头闾里送我行亲戚拥道周斑白居上列酒酣进庶羞少年别有赠含笑看吴钩  

朝进东门营暮上河阳桥落日照大旗马鸣风萧萧平沙列万幕部伍各见招中天悬明月令严夜寂寥悲笳数声动壮士惨不骄借问大将谁恐是霍嫖姚  

古人重守边今人重髙勲岂知英雄主出师亘长云六合巳一家四夷且孤军遂使貔虎士奋身勇所闻拔劒击大荒日收胡马羣誓开防北持以奉吾君  

潼闗吏  

士卒何草草筑城潼闗道大城铁不如小城万丈余借问潼闗吏修闗还备胡要我下马行为我指山隅连云列战格飞鸟不能逾胡来但自守岂复忧西都丈人视要处窄狭容单车艰难奋长防千古用一夫哀哉桃林战百万化为鱼请嘱防闗将慎勿学哥舒  

新婚别  

兔丝附蓬麻引蔓故不长嫁女与征夫不如弃路傍结髪为君妻席不暖君牀暮婚晨告别无乃太匆忙君行虽不逺守边赴河阳妾身未分明何以拜姑嫜父母养我时日夜令我藏生女有所归鸡犬亦得将君今往死地沈痛迫中肠誓欲随君去形势反苍黄勿为新婚念努力事戎行妇人在军中兵气恐不扬自嗟贫家女久致罗繻裳罗繻不复施对君洗红妆仰视百鸟飞大小必双翔人事多错迕与君永相望  

垂老别  

四郊未宁静垂老不得安子孙阵亡尽焉用身独完投杖出门去同行为辛酸幸有牙齿存所悲骨髓干男儿既介胄长揖别上官老妻卧路啼嵗暮衣裳单孰知是死别且复伤其寒此去必不归还闻劝加餐土门壁甚坚杏园度亦难势异邺城下纵死时犹寛人生有离合岂择盛衰端忆昔少壮日迟迥竟长叹万国尽征戍烽火被冈峦积尸草木腥流血川原丹何乡为乐土安敢尚盘桓弃絶蓬室居塌然摧肺肝  

夏夜叹  

永日不可暮炎蒸毒我肠安得万里风飘飖吹我裳昊天出华月茂林延疎光仲夏苦夜短开轩纳防凉虚明见纤毫羽虫亦飞扬物情无巨细自适固其常念彼荷戈士穷年守边疆何由一洗濯执热互相望竟夕击刁斗喧声连万方青紫虽被体不如早还乡北城悲笳发鹳鹤号且翔况复烦促倦激烈思时康  

戏赠郑广文防兼呈苏司业源明  

广文到官舎系马堂阶下醉即骑马归颇遭官长骂才名三十年坐客寒无氊赖有苏司业时时与酒钱暂如临邑至防山湖亭奉怀李员外率尔成兴  

野亭逼湖水歇马髙林间鼍吼风奔浪鱼跳日映山暂游阻词伯却望怀青闗霭霭生云雾惟应促驾还  

宿青谿驿奉怀张员外十五兄之绪  

漾舟千山内日入泊荒渚我生本飘飘今复在何许石根青枫林猿鸟聚俦侣月明游子静畏虎不得语中夜怀友朋乾坤此防阻浩荡前后间佳期付荆楚  

梦李白二首  

死别已吞声生别常恻恻江南瘴疠地逐客无消息故人入我梦明我长相忆恐非平生魂路逺不可恻魂来枫林青魂返闗塞黒君今在罗网何以有羽翼落月满屋梁犹疑照顔色  

浮云终日行游子久不至三夜频梦君情亲见君意告归常局促苦道来不易江湖多风波舟楫恐失坠冠盖满京华斯人独顦顇孰云网恢恢将老身反累千秋万嵗名寂寞身后事  

送髙司直寻封阆州  

丹雀衔书来暮栖何乡树骅骝事天子辛苦在道路司直非冗官荒山甚无趣借问泛舟人胡为入云雾万里长江边邂逅一相遇长卿消渴再公干沈绵屡清谈慰老夫开卷得佳句时见文章士欣然淡情素伏枕闻别离畴能忍漂寓良防苦短促谿行水奔注熊罴咆空林游子慎驰骛为我问故人劳心练征戍  

游龙门奉先寺  

已从招提游更宿招提境隂壑生虚籁月林散清影天闚象纬逼露湿衣裳冷欲觉闻晨钟令人发深省  

望岳  

岱宗夫如何齐鲁青未了造化钟神秀隂阳割昏晓荡胸生层云决眦入归鸟防当凌絶顶一览众山小  

玉华宫  

谿回松风长苍防窜古瓦不知何王殿遗构絶壁下隂房鬼火青坏道哀湍泻万籁真笙竽秋色正潇洒美人为黄土况乃粉黛假当时侍金舆故物独石马忧来借草坐浩歌泪盈把冉冉征途间谁是长年者  

泛谿  

落景下髙堂进舟泛回谿谁谓筑居小未尽乔木西逺郊信荒僻秋色有余凄练练峰顶雪纎纎云表霓童戏左右岸罟弋毕提携翻倒荷芰乱指挥路迳迷得鱼巳割鳞采藕不洗泥人情逐鲜美物贱事巳暌吾村霭暝姿异舎鸡亦栖萧条欲何适出处庶可齐衣上见新月霜中登故畦浊醪自初熟东城多鼓鼙  

南池  

峥嵘巴阆间所向尽山谷安知有苍池万顷浸坤轴呀然阆城南枕带巴江腹芰荷入异县秔稻共比屋皇天不无意美利戒止足髙田失西成此物颇丰熟清源多众鱼逺岸富乔木独叹枫香林春时好顔色南有汉王祠终朝走巫祝歌舞散灵衣荒哉旧风俗髙堂亦明王魂魄犹正直不应空陂上缥缈亲酒食淫祀自古昔非惟一川渎干戈浩茫茫地僻伤极目平生江海兴遭乱身局促驻马问渔舟踌躇慰羇束  

夏日李公见访  

逺林暑气薄公子过我游贫居类村坞僻近城南楼傍舎颇淳朴所愿亦易求隔屋唤西家借问有酒不墙头过浊醪展席俯长流清风左右至客意已惊秋巢多众鸟闘叶宻鸣蝉稠苦遭此物防孰谓吾庐幽水花晩色静庶足充淹防豫恐樽中尽更起为君谋  

羌村三首  

峥嵘赤云西日脚下平地柴门鸟雀噪归客千里至妻孥怪我在惊定还拭泪世乱遭飘荡生还偶然遂邻人满墙头感叹亦歔欷夜防更秉烛相对如梦寐  

晩嵗迫偷生还家少欢趣娇儿不离膝畏我复却去忆昔好追凉故绕池边树萧萧北风劲抚事煎百虑赖知禾黍收巳觉糟牀注如今足斟酌且用慰迟暮  

羣鸡正乱叫客至鸡闘争驱鸡上树木始闻扣柴荆父老四五人问我久逺行手中各有携倾榼浊复清苦辞酒味薄黍地无人耕兵革既未息儿童尽东征请为父老歌艰难媿深情歌罢仰天叹四座泪纵横  

赤谷  

天寒霜雪繁游子有所之岂但嵗月暮重来未有期晨发赤谷亭险艰方自兹乱石无改辙我车已载脂山深苦多风落日童稚饥悄然村墟逈烟火何由追贫病转零落故乡不可思  

铁堂峡  

山风吹游子缥缈乘险絶硖形藏堂隍壁色立积铁径摩穹苍蟠石与厚地裂修纎无限竹嵌空太始雪威迟哀壑底徒旅惨不悦水寒长氷横我马骨正折生涯抵弧矢盗贼殊未灭  

寒峡  

行迈日悄悄山谷势多端云门转絶岸积阻霾天寒寒硖不可度我实衣裳单况当仲冬交泝沿増波澜野人寻烟语行子傍水餐此生免荷殳未敢辞路难  

龙门镇  

细泉兼轻冰沮洳栈道湿不辞辛苦行迫此短景急石门云雪隘古镇峰峦絶旌竿暮惨澹风水白刃涩胡马屯成臯防虞此何及嗟尔逺戍人山寒夜中泣  

白沙渡  

畏途随长江渡口下絶岸差池上舟楫杳窕入云汉天寒荒野外日暮中流半我马向北嘶山猿饮相唤水清石礧礧沙白滩漫漫逈然洗愁辛多病一疎散髙壁抵嵚崟洪涛越凌乱临风独回首揽辔复三叹  

水防渡  

山行有常程中夜尚未安防月没已久崖倾路何难大江动我前汹若溟渤寛篙师暗理楫歌笑轻波澜霜浓木石滑风急手足寒入舟巳千忧陟巘仍万盘回眺积水外始知众星干逺游令人痩衰疾慙加餐  

五盘  

五盘虽云险山色佳有余仰凌栈道细俯映江木疎地僻无网罟水清反多鱼好鸟不妄飞野人半巢居喜见淳朴俗坦然心神舒东郊尚格闘巨猾何时除故乡有弟妹流落随丘墟成都万事好岂若归吾庐  

鹿头山  

鹿头何亭亭是日慰饥渴连山西南断俯见千里豁游子出京华劒门不可越及兹险阻尽始喜原野濶殊方昔三分覇气曽间发天下今一家云端失双阙悠然想扬马继起名硉兀有文令人伤何处埋尔骨纡余脂膏地惨澹豪侠窟杖钺非老臣宣风岂专达冀公柱石姿论道邦国活斯人亦何幸公镇逾嵗月  

早发射洪县南途中作  

将老忧贫窭筋力岂能及征途乃侵星得使诸病入寒日出雾迟清江转山急仆夫行不进驽马若维絷汀洲稍疎散风景开怏悒空慰所尚怀终非曩游集衰顔偶一破胜事难屡挹茫然阮籍途更洒杨朱泣  

通泉驿南去通泉县十五里山水作  

谿行衣自湿亭午气始散冬温蚊蚋集人逺鳬鸭乱登顿生层隂欹倾出髙岸驿楼衰柳侧县郭轻烟畔一川何绮丽尽日穷壮观山色逺寂寞江光夕滋漫伤时媿孔父去国同王粲我生苦飘零所历有嗟叹  

宿凿石浦  

早宿宾从劳仲春江山丽飘风过无时舟檝敢不系回塘淡暮色日没众星嘒缺月殊未生青灯死分翳穷途多俊异乱世少恩惠鄙夫亦放荡草草频卒嵗斯文忧患余圣哲垂彖系  

遣兴  

蓬生非无根漂荡随髙风天寒落万里不复归本藂客子念故宅三年门巷空怅望但烽火戎车满闗东生涯能几何常任羇旅中  

破船  

平生江海心宿昔具扁舟岂惟清谿上日傍柴门游怆惶避乱兵缅邈怀旧丘邻人亦巳非野竹独修修船舷不重扣埋没防经秋仰看西飞翼下媿东逝流故者或可掘新者亦易求所悲数奔窜白屋难久防  

悲陈陶  

孟冬十郡良家子血作陈陶泽中水野旷天清无战声四万义军同日死羣胡归来血洗箭仍唱胡歌饮都市都人回面向北啼日夜更望官军至  

悲青坂  

我军青坂在东门天寒饮马太白窟黄头奚儿日向西数骑弯弓敢驰突山雪河冰野萧瑟青是烽烟白人骨焉得附书与我军忍待明年莫仓卒  

哀王孙  

长安城头头白乌夜飞延秋门上呼又向人家啄大屋屋底达官走避胡金鞭断折九马死骨肉不待同驰驱腰下宝玦青瑚可怜王孙泣路隅问之不肯道姓名但道困苦乞为奴已经百日窜荆棘身上无有完肌肤髙帝子孙尽隆准龙种自与常人殊豺狼在邑龙在野王孙善保千金躯不敢长语临交衢且为王孙立斯须昨夜东风吹血腥东来橐駞满旧都朔方健儿好身手昔何勇鋭今何愚窃闻太子巳传位圣德北服南单于花门面请雪耻慎勿出口他人徂哀哉王孙慎勿疎五陵佳气无时无  

哀江头  

少年野老呑声哭春日潜行曲江曲江头宫殿锁千门细柳新蒲为谁緑忆昔霓旌下南苑苑中万物生顔色昭阳殿里第一人同辇随君侍君侧辇前才人带弓箭白马嚼囓黄金勒翻身向天仰射云一箭正堕双飞翼明眸皓齿今何在血汚游魂归不得清渭东流劒阁深去住彼此无消息人生有情泪沾臆江水江花岂终极黄昏胡骑尘满城欲往城南忘南北  

洗兵马【`收京后作`】  

中兴诸将收山东防书夜报清昼同河广传闻一苇过胡儿命在破竹中祗残邺城不日得独任朔方无限功京师皆骑汗血马囘纥餧肉蒲萄宫已喜皇威清海岱常思仙仗过崆峒三年笛里闗山月万国兵前草木风成王功大心转小郭相谋深古来少司徒清鉴悬明镜尚书气与秋天杳二三豪俊爲时出整顿乾坤济时了东走无复忆鲈鱼南飞觉有安枝鸟青春复随冠冕入紫禁正耐烟花绕鹤驾通宵凤辇备鸡鸣问寝龙楼晓攀龙附凤势莫当天下尽化爲侯王汝等岂知蒙帝力时来不得夸身强闗中既留萧丞相幕下复用张子房张公一生江海客身长九尺须睂苍征起适遇风云防扶颠始知筹防良青袍白马更何有后汉今周喜再昌寸地尺天皆入贡竒祥异瑞争来送不知何国致白环复道诸山得银瓮隐士休歌紫芝曲词人解撰河清颂田家望望惜雨干布糓处处催春种淇上健儿归莫懒城南思妇愁多梦安得壮士挽天河浄洗甲兵长不用  

今夕行  

今夕何夕岁云徂更长烛明不可孤咸阳客舍一事无相与博塞为欢娯凭陵大呌呼五白袒跣不肯成枭卢英雄有时亦如此邂逅岂即非良图君莫笑刘毅从来布衣愿家无儋石输百万  

兵车行  

车辚辚马萧萧行人弓箭各在腰爷娘妻子走相送尘埃不见咸阳桥牵衣顿足拦道哭哭声直上干云霄道傍过者问行人行人但云防行频或从十五北防河便至四十西营田去时里正与裹头归来头白还戍边边庭流血成海水武皇开边意未已君不见汉家山东二百州千村万落生荆杞纵有健妇把锄犁禾生陇畆无东西况复秦兵耐苦战被驱不异犬与鸡长者虽有问役夫敢伸恨且如今年冬未休闗西卒县官急索租租税从何出信知生男恶反是生女好生女犹得嫁比邻生男埋没随百草君不见青海头古来白骨无人收新鬼烦寃旧鬼哭天隂雨湿声啾啾  

古柏行  

孔明庙前有老柏柯如青铜根如石霜皮溜雨四十围黛色参天二千尺君臣已与时际防树木犹为人爱惜云来气接巫峡长月出寒通雪山白忆昨路绕锦亭东先主武侯同閟宫崔嵬枝干郊原古窈窕丹青户牖空落落盘踞虽得地防防孤高多烈风扶持自是神明力正直元因造化功大厦如倾要梁栋万牛囘首丘山重不露文章世巳惊未辞翦伐谁能送苦心岂免容蝼蚁香叶终经宿鸾凤志士幽人莫怨嗟古来材大难为用  

虎牙行  

秋风歘吸吹南国天地惨惨无顔色洞庭扬波江汉回虎牙铜柱皆倾侧巫峡隂涔朔漠气峰峦窈窕谿谷黒杜防不来猿狖寒山鬼幽忧雪霜逼楚老长嗟忆炎瘴三尺角弓两斛力壁立石城横塞起金错旌竿蒲云直渔阳突骑猎青丘犬戎锁甲闻丹极八荒十年防盗贼征戍诛求寡妻哭逺客中宵泪霑臆  

莫相疑行  

男儿生无所成头皓白牙齿欲落真可惜忆献三赋蓬莱宫自恠一日声辉赫集贤学士如堵墙观我落笔中书堂往时文彩动人主此日饥寒趋路傍晚将末契托年少当面输心背面笑寄谢悠悠世上儿不争好恶莫相疑  

阆山歌  

阆州城东灵山白阆中城北玉台碧松浮欲尽不尽云江动将崩未崩石那知根无鬼神防已觉势与嵩华敌中原格闘且未归应结茅斋看青壁  

越王楼歌  

绵州州府何磊落显庆年中越王作孤城西北起高楼碧瓦朱甍照城郭楼下长江百丈清山头落日半轮明君王旧迹今人赏转见千秋万古情  

题李尊师松树障子歌  

老夫清晨梳白头都道士来相访握发呼儿延入戸手持新畵青松障障子松林静杳防凭轩忽若无丹青隂崖却承霜雪干偃葢反走蚪龙形老夫平生好竒古对此兴与精灵聚已知仙客意相亲更觉良工心独苦松下丈人巾屦同偶坐似是商山翁怅望聊歌紫芝曲时危惨淡来悲风  

观公孙大娘弟子舞劎器行  

昔有佳人公孙氏一舞劎器动四方观者如山色沮防天地为之乆低昻防如羿射九日落矫如羣帝骖龙翔来如雷电收震怒罢如江海凝清光绛唇朱袖两寂寞晚有弟子传芬芳临颍美人在白帝妙舞此曲神扬扬与余问荅既有以感时抚事増惋伤先帝侍女八千人公孙劎器初第一五十年间似反掌风尘澒洞昏王室棃园弟子散如烟女乐余姿映寒日金粟堆南木已拱瞿塘石城草萧瑟玳筵急管曲复终乐极哀来月东出老夫不知其所往足茧荒山转愁疾  

痩马行  

东郊痩马使我伤骨骼硉兀如堵墙绊之欲动转欹侧此岂有意仍腾骧细看六印带官字众道三军遗路傍皮干剥落杂泥滓毛暗萧条连雪霜去歳奔波逐余宼骅骝不惯不得将士卒多骑内廐马惆怅恐是病乘黄当时历块误一蹶委弃非汝能周防见人惨淡若哀诉失主错莫无晶光天寒逺放雁为伴日暮不收鸟啄疮谁家且养愿终惠更试明年春草长  

柟树为风雨所抜叹  

倚江柟树草堂前故老相传二百年诛茅卜居总为此五月髣髴闻寒蝉东南飘风动地至江翻石走流云气干排雷雨犹力争根断泉源岂天意苍波老树性所爱浦上童童一青葢野老频留惧雪霜行人不过听竽籁虎倒龙颠委榛棘涙防血防垂胸臆我有新诗何处呤草堂自此无顔色  

短歌行赠王郎司直  

王郎酒酣防劎斫地歌莫哀我能抜尔抑塞磊落之竒才豫樟翻风白日动鲸鱼跋浪沧溟开且脱劎佩休徘徊西得诸侯棹锦水欲向何门趿珠履仲宣楼头春色深青眼高歌望吾子眼中之人吾老矣  

寄岑嘉州  

不见故人十年余不道故人无素书愿逢顔色闗塞逺岂意出守江城居外江三峡且相接斗酒新诗终自踈谢眺毎篇堪讽诵冯唐已老听吹嘘泊船秋夜经春莫伏枕青枫限玉除眼前所寄选何物赠子云安双鲤鱼  

送孔巢父谢病归游江东兼呈李白  

巢父掉头不肯住东将入海随烟雾诗卷长留天地间钓竿欲拂珊瑚树深山大泽龙蛇逺春寒野隂风景暮蓬莱织女回云车指防虚无引归路自是君身有仙骨世人那得知其故惜君只欲苦死留富贵何如草头露蔡侯静者意有余清夜置酒临前除罢琴惆怅月照席几歳寄我空中书南寻禹穴见李白道甫问讯今何如  

乐游园歌  

乐游古园崒森爽烟緜碧草萋萋长公子华筵势最高秦川对酒平如掌长生木瓢示真率更调鞍马狂欢赏青春波浪芙蓉园白日雷霆夹城仗阊阖晴开映荡荡曲江翠幕排银牓拂水低回舞袖翻缘云清切歌声上却忆年年人醉时只今未醉巳先悲数茎白发那抛得百罚深杯亦不辞圣朝已知贱士丑一物自荷皇天慈此身饮罢无归处独立苍茫自咏诗  

渼陂行  

岑参兄弟皆好竒擕我逺来游渼陂天地黤惨忽异色波涛万顷堆瑠璃瑠璃汗漫泛舟入事殊兴极忧思集鼍作鲸吞不复知恶风白浪何嗟及主人锦帆相为开舟子喜甚无氛埃鳬鹥散乱棹讴发丝管啁啾空翠来沈竿续蔓深莫测菱叶荷花静如拭宛在中流渤澥清下归无极终南黒半陂已南纯浸山动影袅窕冲融间船舷暝戛云际寺水面月出蓝田闗此时骊龙亦吐珠冯夷击鼔羣龙趋湘妃汉女出歌舞金支翠旗光有无咫尺但愁雷雨至苍茫不晓神灵意少壮几时奈老何向来哀乐何其多  

冬末以事之东都湖城遇孟云卿复归刘颢宅宿燕饮散因为醉歌  

疾风吹尘暗河县行子隔手不相见湖城城南一开眼驻马独识云卿面况非刘颢为地主嬾囘鞭辔成高宴刘侯欢我擕客来置酒张灯促华馔且将欵曲终今夕休语艰难尚酣战照室红炉促曙光萦窗素月垂文练天开地裂长安陌寒尽春生洛阳殿岂知驱车复同轨可惜刻漏随更箭人生防合不可常庭树鸡鸣泪如线  

大觉寺高僧兰若  

巫山不见庐山逺松林兰若秋风晚一老犹鸣日暮钟诸僧尚乞斋时饭香炉峰色隠晴湖种杏仙家近白榆飞锡去年啼邑子献花何日许门徒  

发刘郎浦  

挂帆早发刘郎浦疾风飒飒昬亭午舟中无日不沙尘防上空村尽豺虎十日北风风未回客行歳晚尤相催白头厌伴渔人宿黄防青鞋归去来  

发阆中  

前有毒蛇后猛虎谿行尽日无村坞江风萧萧云拂地山木惨惨天欲雨女病妻忧归意速秋花锦石谁复数别家三月一得书避地何时免愁苦  

引水  

月峡瞿塘云作顶乱石峥嵘俗无井云安沽水奴仆悲鱼复移居心力省白帝城西万竹蟠接筒引水喉不干人生留滞生理难斗水何直百忧寛  

秋风  

秋风淅淅吹我衣东流之外西日微天清小城捣练急石古细路行人稀不知明月为谁好早晚孤帆他夜归防将白髪倚庭树故园池台今是非  

清明  

着处繁华矜是日长沙千人万人出渡头翠栁明睂争道朱蹄骄囓膝此都好游湘西寺诸将亦自军中至马援征行在眼前葛强亲近同心事金灯下山红粉晚牙樯捩柂青楼逺古时防乱皆可知人世悲欢暂相遣弟侄虽存不得书干戈未息苦离居逢迎少壮非吾道况乃今朝更袚除  

晚出左掖  

昼刻传呼浅春旗簇仗齐退朝花底散归院栁边迷楼雪融城湿宫云去殿低避人焚諌草骑马欲鸡栖  

春宿左省  

花隐掖垣暮啾啾栖鸟过星临万戸动月傍九霄多不寝听金钥因风想玉珂明朝有封事数问夜如何  

端午日赐衣  

官衣亦有名端午被恩荣细葛含风软香罗叠雪轻自天题处湿当暑着来清意内称长短终身荷圣情  

巴西驿亭观江涨呈窦使君  

宿雨南江涨波涛乱逺峰孤亭凌喷薄万井逼舂容霄汉愁高鸟泥沙困老龙天边同客舍携我豁心胸观作桥成月夜舟中有述还呈李司马  

把烛桥成夜廻舟客坐时天髙云去尽江逈月来迟衰谢多扶病招邀屡有期异方乘此兴乐罢不无悲  

夜宿西阁晓呈元二十一曹长  

山木抱云稠寒江绕上头雪崖才变石风幔不依楼社稷堪流涕安危在运筹看君话王室感动几销忧  

翫月呈汉中王  

夜深露气清江月满江城浮客转危坐归舟应独行闗山同一防乌鹊自多惊欲得淮王术风吹晕已生  

天末懐李白  

凉风起天末君子意如何鸿雁几时到江湖秋水多文章憎命逹魑魅喜人过应共寃魂语投诗赠汨罗  

舟中夜雪有懐卢十四侍御弟  

朔风吹桂水大雪夜纷纷暗度南楼月寒深北渚云烛斜初近见舟重竟无闻不识山隂道听鸡更忆君  

月夜忆舍弟  

戍鼔断人行边秋一雁声露从今夜白月是故乡明有弟皆分散无家问死生寄书长不达况乃未休兵  

赴青城县出成都寄陶王二少尹  

老被樊笼役贫嗟出入劳客情投异县诗态忆吾曹东郭沧江合西山白雪髙文章差底病廻首兴淊淊广州叚功曹到得杨五长史书功曹却归聊寄此诗  

衞青开幕府杨仆将楼船汉节梅花外春城海水边铜梁书逺及珠浦使将旋贫病他乡老烦君万里传  

九日奉寄严大夫  

九日应愁思经时冐险艰不眠持汉节何路出巴山小驿香醪嫩重岩细菊斑遥知簇鞍马囘首白云间  

寄杜位  

寒日经檐短穷猿失木悲峡中为客恨江上忆君时天地身何往风尘病敢辞封书两行涙霑洒裛新诗  

奉寄李十五秘书文嶷二首  

避暑云安县秋风早下来暂留鱼复浦同过楚王台猿鸟千崖窄江湖万里开竹枝歌未好畵舸且迟廻行李千金赠衣冠八尺身飞腾如有策意度不无神班秩兼通贵公侯出异人成负文采世业岂沈沦第五弟丰独在江左近三四载寂无消息覔使寄此二首  

乱后嗟吾在羇栖见汝难草黄骐骥病沙暖鹡鸰寒楚设闗城险呉吞水府寛三年朝夕泪衣袖不曽干闻汝依山寺杭州定越州风尘淹别日江汉失清秋影着啼猿树魂飘结蜃楼明年下春水东尽白云求  

重简王明府  

甲子西南异冬来只薄寒江云何夜静蜀雨几时干行李湏相问穷愁岂自寛君听鸿雁响恐致稻梁难  

正月三日归谿上有作简院内诸公  

野外堂依竹篱边水向城蚁浮仍腊味鸥泛己春声药许邻人斸书从稚子擎白头趋幕府深觉负平生  

示侄佐  

多病秋风落君来慰眼前自闻茅屋趣只想竹林眠满谷山云起侵篱涧水悬嗣宗诸子侄早觉仲容贤  

熟食日示宗文宗武  

消渴游江汉羁栖尚甲兵几年逢熟食万里逼清明松柏卬山路风花白帝城汝曹催我老囘首泪纵横  

奉酬李都督表文早春作  

力疾坐清晓来诗悲早春转添愁伴客更觉老随人红入桃花嫩青归栁叶新望乡犹未已四海尚风尘  

送翰林张司马南海勒碑  

冠冕通南极文章落上台诏从三殿去碑到百蛮开野馆浓花发春帆细雨来不知沧海上天遣几时廻  

泛江送客  

二月频送客东津江欲平烟花山际重舟楫浪前轻泪逐劝杯落愁连吹笛生离筵不隔日那得易为情  

涪江泛舟送韦班归京  

追饯同舟日伤春一水间飘零为客乆衰老羡君还花杂重重树云轻处处山天涯故人少更忆鬓毛斑  

送裴二虬作尉永嘉  

孤屿亭何处天涯水气中故人官就此絶境与谁同隠吏逢梅福游山忆谢公扁舟吾已就把钓待秋风  

送韦郎司直归成都  

窜身来蜀地同病得韦郎天下兵戈满江边歳月长别筵花欲暮春日鬓俱苍为问南谿竹抽梢合过墙送李功曹之荆州充郑侍御判官重赠  

曽闻宋玉宅每欲到荆州此地生涯晚遥悲水国秋孤城一柱观落日九江流使者虽光彩青枫逺自愁  

赠韦赞善别  

扶病送君发自怜犹不归祗应尽客涙复作掩荆扉江汉故人少音书从此稀往还二十载歳晚寸心违公安送李二十九弟晋肃入蜀余下沔鄂  

正觧柴桑缆仍看蜀道行樯乌相背发塞雁一行鸣南纪连铜柱西江接锦城凭将百钱卜飘泊问君平  

惠义寺送王少尹赴成都分得峰字  

苒苒谷中寺娟娟林表峰阑干上处逺结构坐来重骑马行春径衣冠起晚钟云门青寂寂此别惜相从  

赠别何邕  

生死论交地何由见一人悲君随燕雀薄宦走风尘绵谷元通汉沱江不向秦五陵花满眼传语故乡春  

陪郑广文游何将军山林六首  

不识南塘路今知第五桥名园依绿水野竹上青霄谷口旧相得濠梁同见招平生为幽兴未惜马蹄遥旁舍连髙竹踈篱带晚花碾涡深没马藤蔓曲藏蛇词赋工无益山林迹未賖尽捻书籍卖来问尔东家风灯吹隂雪云门吼瀑泉酒醒思卧簟衣冷欲装绵野老来看客河鱼不取钱只疑淳朴处自有一山川忆过杨栁渚走马定昆池醉把青荷叶狂遗白接防刺船思郢客觧水乞呉儿坐对秦山晚江湖兴颇随牀上书连屋阶前树拂云将军不好武稚子总能文醒酒微风入听诗静夜分缁衣挂萝薜凉月白纷纷幽意忽不惬归期无奈何出门流水住囘首白云多自笑灯前舞谁怜醉后歌祗应与朋好风雨亦来过  

重过何氏  

山雨樽仍在沙沈榻未移犬迎曽宿客鵶防落巢儿云薄翠防寺天清黄子陂向来幽兴极歩屣过东篱落日平台上春风啜茗时石栏斜防笔桐叶坐题诗翡翠鸣衣桁蜻蜓立钓丝自今幽兴熟来徃亦无期  

与任城许主簿游南池  

秋水通沟洫城隅进小船晚凉看洗马森木乱鸣蝉菱熟经时雨蒲荒八月天晨朝降白露遥想旧青氊  

夜宴左氏庄  

风林纤月落衣露浄琴张暗水流花迳春星带草堂简书烧烛短看劒引杯长诗罢闻呉咏扁舟意不忘陪诸贵公子丈八沟携妓纳凉际遇雨二首  

落日放船好轻风生浪迟竹深留客处荷浄纳凉时公子调冰水佳人雪藕丝片云头上黒应是雨催诗雨来霑席上风急打船头越女红裙湿燕姬翠黛愁防侵堤栁系幔卷浪花浮归路翻萧飒陂塘五月秋  

九日曲江  

缀席茱茰好浮舟菡萏衰百年秋已半九日意兼悲江水清源曲荆门此路疑晚来高兴尽揺荡菊花期陪章梓州王阆州蘓遂州李果州四使君登惠义寺  

春日无人境虚空不住天莺花随世界楼阁倚山巅迟暮身何得登临意惘然谁能觧金印潇洒共安禅  

章梓州水亭  

城晚通云雾亭深到芰荷吏人桥外少秋水席边多近属淮王至髙门蓟子过荆州爱山简吾醉亦长歌季秋苏五弟缨江楼夜宴崔十三评事韦少府侄  

峡险江惊急楼髙月逈明一时今夕防万里故乡情星落黄姑渚秋辞白帝城老人因病酒坚坐看君倾  

上已日徐司録林园宴集  

鬓毛垂领白花蘂亚枝红欹倒衰年废招寻令节同薄衣临积水吹面受和风有喜留攀桂无劳问转蓬  

游修觉寺  

野寺江天豁山扉花竹幽诗应有神助吾得及春游径石相萦带川云自去留禅枝宿众鸟漂转暮归愁  

登兖州城楼  

东郡趋庭日南楼纵目初浮云连海岱平野入青徐孤嶂秦碑在荒城鲁殿余从来多古意临眺独踌躇  

望牛头寺  

牛头见鹤林梯迳绕幽深春色浮山外天河宿殿隂传灯无白日布地有黄金休作狂歌老回看不住心  

登牛头山亭子  

路出双林外亭窥万井中江城孤照日山客逺含风兵革身将老闗河信不通犹残数行涙忍对百花丛  

瞿塘两崖  

三峡传何处双崖壮此门入天犹石色穿水忽云根猱玃须髯古蛟龙窟宅尊羲和冬驭近愁畏日车翻  

山寺  

野寺残僧少山园细路髙麝香眠石竹鹦鹉啄金桃乱水通人过悬崖置屋牢上方重阁晚百里见纤毫  

巳上人茅斋  

已公茅屋下可以赋新诗枕簟入林僻荼留客迟江莲揺白羽天棘蔓青丝空沗许询辈难酬支遁词  

宿賛公房  

杖钖何来此秋风已飒然雨荒深院菊霜倒半池莲放逐宁违性虚空不离禅相逄成夜宿陇月向人圆  

谒真谛寺禅师  

兰若山髙处烟霞嶂几重冻泉依细石晴雪落长松问法看诗妄观身向酒慵未能割妻子卜宅近前峰  

题武禅师屋壁  

何年顾虎头满壁畵沧洲赤日石林气青天江海流锡飞常近鹤杯度不惊鸥似得庐山路真随惠逺游  

过南邻朱山人水亭  

相近竹参差相过人不知幽花欹满树细水曲通池归客村非逺残樽席更移看君多道气从此数追随  

野望因过常少仙  

野桥齐度马秋望转悠哉竹覆青城合江从灌口来入村樵径引尝果栗园开落尽髙天日幽人未遣廻范二员外邈吴十侍御郁特枉驾阙展待聊寄此作  

暂往比邻去空闻二妙归幽栖诚简略衰白已光辉野外贫家逺村中好客稀论文或不愧重肯欵柴扉  

西郊  

时出碧鸡坊西郊向草堂市桥官栁细江路野梅香傍架齐书帙看题减药囊无人觉来往踈嬾意何长  

漫成  

江臯己仲春花下复清晨仰面贪看鸟廻头错应人读书难字过贳酒满壶频近识峨眉老知余嬾是真  

早起  

春来常早起幽事颇相闗帖石防頽岸开林出逺山一丘藏曲折缓歩有跻攀童仆来城市缾中得酒还  

可惜  

花飞有底急老去愿春迟可惜欢娯地都非少壮时寛心应是酒遣兴莫过诗此意陶濳觧吾生后汝期  

落日  

落日在帘钩谿边春事幽芳菲緑岸圃樵防倚滩舟啅雀争枝坠飞虫满院游浊醪谁造汝一酌散千忧  

倚杖  

看花虽郭外倚杖即谿边山县早休市江桥春聚船狎鸥轻白浪归雁喜青天物色兼生意凄凉忆去年  

不离西阁  

江栁非时发江花冷色频地偏应有瘴腊近已含春失学从愚子无家任老身不知西阁意肯别定留人  

一室  

一室他乡逺空林暮景悬正愁闻塞笛独立见江船巴蜀来多病荆蛮去几年应同王粲宅留井岘山前  

暮春题瀼西新赁草堂  

北郊千树橘不见比封君养拙干戈际全生麋鹿羣畏人江北草旅食瀼西云万里巴渝曲三年实饱闻壮年学书劒他日委泥沙事主非无禄浮生即有涯髙斋依药饵絶域改春华丧乱丹心破王臣未一家  

秋野  

秋野日防芜寒江动碧虚系舟蛮井络卜宅楚村墟枣熟从人打葵荒欲自锄盘餐老夫食分减及谿鱼礼乐攻吾短山林引兴长掉头纱防侧曝背竹书光风落收松子天寒割蜜房稀踈小红翠驻屐近微香身许麒麟畵年衰鹓鹭羣大江秋易盛空峡夜多闻迳隐千重石帆留一片云儿童解蛮语不必作参军  

谿上  

峡内淹留客谿边四五家古苔生迮地秋竹隐踈花塞俗人无井山田饭有沙西江使船至时复问京华  

渡江  

春江不可渡二月已风涛舟楫欹斜疾鱼龙偃卧髙渚花张素锦汀草乱青袍戏问垂纶客悠悠见汝曹船下防州郭宿雨湿不得上防别王十二判官  

依沙宿舸船石濑月娟娟风起春灯乱江鸣夜雨悬晨钟云外湿胜地石堂烟柔橹轻鸥外含凄觉汝贤  

去蜀  

五载客蜀郡一年居梓州如何闗塞阻转作潇湘游世事已黄髪残生随白鸥安危大臣在不必泪长流  

舟月对驿近寺  

更深不假烛月朗自明船金刹青枫外朱楼白水边城乌啼野鹭宿娟娟皓首江湖客钩帘独未眠  

移居公安山馆  

南国昼多雾北风天正寒路危行木杪身逺宿云端山鬼吹灯灭厨人语夜防鸡鸣问前馆世乱敢求安  

宿青草湖  

洞庭犹在目青草续为名宿桨依农事邮籖报水程寒氷争倚薄云月逓微明湖雁双双起人来故北征  

宿白沙驿  

水宿仍余照人烟复此亭驿边沙旧白湖外草新青万象皆春气孤槎自客星随波无限月的的近南溟  

入乔口  

漠漠旧京逺迟迟归路賖残年傍水国落日对春华树宻早蜂乱江泥轻燕斜贾生骨已朽凄恻近长沙  

石镜  

蜀王将此镜送死置空山防寞怜香骨提携近玉顔众妃无复叹千骑亦虚还独有伤心石埋轮月宇间  

琴台  

茂陵多病后尚爱卓文君酒肆人间世琴台日暮云野花留寳靥蔓草见罗裙归凤求凰意寥寥不复闻  

滕王亭子  

寂寞春山路君王不复行古墙犹竹色虚阁自松声鸟鹊荒村暮云霞过客情尚思歌吹入千骑把霓旌  

禹庙  

禹庙空山里秋风落日斜荒庭垂橘柚古屋畵龙蛇云气生虚壁江声赴白沙早知乘四载防凿控三巴  

湘夫人祠  

肃肃湘妃庙空墙碧水春虫书玉佩藓燕舞画帷尘晩泊登河树防馨借渚苹苍梧恨不尽泪染在丛筠  

祠南夕望  

百丈牵江色孤舟泛日斜兴来犹杖屦日断更云沙山鬼迷春竹湘娥倚暮花湖南清絶地万古一长嗟  

西山  

辛苦三城戍长防万里秋烟尘侵火井雨雪闭松州风动将军幕天寒使者裘漫山贼营垒回首得无忧  

洞房  

洞房环佩冷玉殿起秋风秦地应新月龙池满旧宫系舟今夜逺清漏往时同万里黄山北园陵白露中  

捣衣  

亦知戍不返秋至拭清砧已近苦寒月况经长别心宁辞捣衣倦一寄塞垣深用尽闺中力君听空外音  

秦州  

满目悲生事因人作逺游迟廻度陇怯浩荡及闗愁水落鱼龙夜山空鸟防秋西征问烽火心折此淹留秦州城北寺传是隗嚣宫苔藓山门古丹青野殿空月明垂叶露云逐渡谿风清渭无情极愁时独向东云气接昆仑涔涔塞雨繁羌童看渭水使客向河源烟火军中幕牛羊岭上村所居秋草静正闭小蓬门山头南郭寺水号北流泉老树空庭得清渠一邑传秋花危石底晚景卧钟边俯仰悲身世谿风为飒然凤林戈未息鱼海路常难火云峰峻悬军幕井干风连西极动月过北庭寒故老思飞将何时议筑坛迢逓来三蜀蹉跎又六年客身逄故旧发兴自林泉过嬾从衣结频游任履穿藩篱颇无限恣意向江天种竹交加翠栽桃烂熳红经心石镜月到面雪山风赤管随王命银章付老翁岂知牙齿落名玷荐贤中  

东楼  

万里流沙道征西过此门但添新战骨不返旧征魂楼角凌风逈城隂带水昬传声看驿使送节向河源  

出郭  

霜露晚凄凄髙天逐望低逺烟盐井上斜景雪峰西故国犹兵马他乡亦鼓鼙江城今夜客还与旧乌啼  

西阁雨望  

楼雨霑云幔山寒着水城迳添沙面出湍减石棱生菊蘂凄踈放松林驻逺情滂沱朱槛湿万虑傍檐楹  

草阁  

草阁临无地柴扉水不闗鱼龙囘夜水星月动秋山乆露晴初湿髙云薄未还泛舟慙小妇飘泊损红顔  

秋峡  

江涛万古峡肺气乆衰翁不寐防巴虎全生狎楚童衣裳垂素髪门巷落丹枫尝怪商山老兼存翊賛功  

薄游  

淅淅风生砌团团月隠墙遥空秋雁灭半岭暮云长病叶多先坠寒花只暂香巴城添涙眼今夕复清光  

客亭  

秋窗犹曙色木落更天风日出寒山外江流宿雾中圣朝无弃物老病已成翁多少残生事飘零任转蓬  

愁坐  

髙斋常见野愁坐更临门十月山寒重孤城水气昬葭萌氐种逈左担犬戎存终日忧奔走归期未敢论  

忆郑南玭  

郑南伏毒寺潇洒到江心石影衔珠阁泉声带玉琴风杉曽曙倚云峤忆春临万里沧浪水龙蛇只自深  

懐灞上游  

怅望东陵道平生灞上游春浓停野骑夜宿敞云楼离别人谁在经过老自休眼前今古意江汉一归舟  

草堂即事  

荒村建子月独树老夫家雪里江船渡风前径竹斜寒鱼依宻藻宿鹭起圆沙浊酒禁愁得无钱何处賖  

村夜  

风色萧萧暮江头人不行村舂雨外急邻火夜深明胡羯何多难渔樵寄此生中原有兄弟万里正含情  

倦夜  

竹凉侵卧内野月满庭隅重露成涓滴稀星乍有无暗飞萤自照水宿鸟相呼万事干戈里空悲清夜徂  

日暮  

牛羊下来夕各已闭柴门风月自清夜江山非故园石泉流暗壁草露満秋原头白明灯里何湏花烬繁  

朝二首  

清旭楚宫南霜空万岭含野人时独往云木晓相参俊鹘无声过饥鸟下食贪病身终不动揺落任江潭浦帆晨初发郊扉冷未开林踈黄叶坠野静白鸥来础润休全湿云晴欲半囘巫山冬可怪昨夜有奔雷  

晓望  

白帝更声尽阳台晓色分髙峰寒上日叠岭宿霾云地坼江帆隠天清木叶闻荆扉对麋鹿应共尔为羣  

春夜喜雨  

好雨知时节当春乃发生随风濳入夜润物细无声野径云俱黒江船火独明晓看红湿处花重锦官城  

月夜  

今夜鄜州月闺中只独看遥怜小儿女未觧忆长安香雾云鬟湿清辉玉臂寒何时倚虚幌双照泪防干  

天河  

常时任显晦秋至最分明纵被微云掩终能永夜清含星动双阙伴月落边城牛女年年渡何曽风浪生  

初月  

光细欲上影斜轮未安防升古塞外已隠暮云端河汉不改色闗山空自寒庭前有白露暗满菊花团  

月  

断续巫山雨天河此夜新若无青嶂月愁杀白头人魍魉移深树虾蟇动半轮故园当北斗直指照西秦  

子规  

峡里云安县江楼翼瓦齐两边山木合终日子规啼春风见萧萧夜色凄客愁那听此故作傍人低  

孤雁  

孤雁不饮啄飞鸣声念羣谁怜一片影相失万里云望尽似犹见哀多如更闻野鵶无意绪鸣噪自纷纷  

因许八奉寄江宁旻上人  

不见旻公三十年封书寄与涙潺湲旧来好事今能否老去新诗谁与传棊局动随幽涧竹袈裟忆上泛湖船闻君话我为官在头白昬昬只醉眠  

暮登四安寺钟楼寄裴十廸  

暮倚髙楼对雪峰僧来不语自鸣钟孤城返照红将敛近市浮烟翠且重多病独愁常閴寂故人相见未从容知君苦思縁诗痩太向交游万事慵  

寄杜位  

近闻寛法离新州想见归懐尚百忧逐客虽皆万里去悲君已是十年流干戈况复尘随眼鬓髪还应雪满头玉叠题书心绪乱何时更得曲江游  

将赴成都草堂途中有作先寄严郑公  

得归茅屋赴成都真为文翁再剖符但使闾阎还揖让敢论松菊乆荒芜鱼知丙穴由来美酒忆郫筒不用沽五马旧曾谙小径几廻书札待濳夫  

竹寒沙碧浣花溪橘刺藤梢咫尺迷过客径须愁出入居人不自觧东西书籖药裹封蛛网野店山桥送马蹄肯借荒亭春草色先判一饮醉如泥  

送韩十四江东觐省  

兵戈不见老莱衣叹息人间万事非我已无家寻弟妹君今何处访庭闱黄牛峡静滩声转白马江寒树影稀此别还湏各努力故乡犹恐未同归  

九日蓝田崔氏庄  

老去悲秋强自寛兴来今日尽君欢羞将短髪还吹防笑倩傍人为正冠蓝水逺从千涧落玉山髙竝两峰寒明年此防知谁徤醉把茱茰子细看  

严中丞仲夏枉驾草堂兼擕酒馔得寒字  

竹里行厨洗玉盘花边立马簇金鞍非闗使者征求急自识将军礼数寛百年地僻柴门逈五月江深草阁寒看弄渔舟移白日老农何有罄交欢  

滕王亭子  

君王台榭枕巴山万丈丹梯尚可攀春日莺啼修竹里仙家犬吠白云间清江碧石伤心丽嫩蘂浓花满目斑人到于今歌出牧来游此地不知还  

玉台观  

中天积翠玉台遥上帝髙居绛节朝遂有冯夷来击鼔始知嬴女善吹箫江光隠见鼋鼍窟石势参差乌鹊桥更有红顔生羽翰便应黄发老渔樵  

灔滪  

灔滪既没孤根深西来水多愁太隂江天漠漠鸟双去风雨时时龙一吟舟人渔子歌囘首估客胡商泪满襟寄语舟航恶年少休翻盐井横黄金  

客至  

舍南舍北皆春水但见羣鸥日日来花径不曽縁客扫蓬门今始为君开盘餐市逺无兼味樽酒家贫只旧醅肯与邻翁相对饮隔篱呼取尽余杯  

题张氏隐居  

春山无伴独相求伐木丁丁山更幽涧道余寒历氷雪石门斜日到林丘不贪夜识金银气逺害朝看麋鹿游乘兴杳然迷出处对君疑是泛虚舟  

野老  

野老篱前江防廻柴门不正逐江开渔人网集澄潭下贾客船随返照来长路闗心悲劒阁片云何意傍琴台王师未报収东郡城阙秋生畵角哀  

蜀相  

丞相祠堂何处防锦官城外柏森森映堦碧草自春色隔叶黄鹂空好音三顾频繁天下计两朝开济老臣心出师未防身先死长使英雄涙满襟  

咏懐古迹  

支离东北风尘际漂泊西南天地间三峡楼台淹日月五谿衣服共云山羯胡事主终无頼词客哀时且未还庾信平生最萧瑟暮年诗赋动江闗  

揺落深知宋玉悲风流儒雅亦吾师怅望千秋一洒涙萧条异代不同时江山故宅空文藻云雨荒台岂梦思最是楚宫俱泯灭舟人指防到今疑  

羣山万壑赴荆门生长明妃尚有村一去紫台连朔漠独留青冢向黄昬畵图省识春风面环佩空归月夜魂千岁琵琶作胡语分明怨恨曲中论  

秋兴  

玉露凋伤枫树林巫山巫峡气萧森江间波浪兼天涌塞上风云接地隂丛菊两开他日泪孤舟一系故园心寒衣处处催刀尺白帝城髙急暮砧  

千家山郭静朝晖日日江楼坐翠防信宿渔人还泛泛清秋燕子故飞飞匡衡抗防功名薄刘向传经心事违同学少年多不贱五陵衣马自轻肥  

恨别  

洛城一别四千里胡骑长驱五六年草木变衰行劒外兵戈阻絶老江邉思家歩月清宵立忆弟看云白日眠闻道河阳近乘胜司徒急为破幽燕  

野望  

西山白雪三城戍南浦清江万里桥海内风尘诸弟隔天涯涕泪一身遥惟将迟暮供多病未有涓埃答圣朝跨马出郊时极目不堪人事日萧条  

返照  

楚王宫北正黄昬白帝城西过雨防返照入江翻石壁归云拥树失山村衰年肺病惟髙枕絶塞愁时早闭门不可乆留豺虎乱南方实有未招魂  

狂夫  

万里桥西一草堂百花潭水即沧浪风含翠篠娟娟浄雨裛红蕖冉冉香厚禄故人书断絶恒饥稚子色凄凉欲填沟壑惟踈放自笑狂夫老更狂  

宿府  

清秋幕府井梧寒独宿江城蜡炬残永夜角声悲自语中天月色好谁看风尘荏苒音书絶闗塞萧条行路难已忍伶俜十年事彊移栖息一枝安  

暮归  

霜黄碧梧白鹤栖城上击柝复乌啼客子入门月皎皎谁家捣练风凄凄南渡桂水阙舟楫北归秦川多鼓鞞年过半百不称意明日看云还杖藜  

所思  

苦忆荆州醉司马谪官樽酒定常开九江日落醒何处一柱观头眠几廻可怜懐抱向人尽欲问平安无使来故凭锦水将双泪好过瞿塘灔滪堆  

小寒食舟中作  

佳辰强饮食犹寒隐儿萧条戴鹖冠春水船如天上坐老年花似雾中看娟娟戏蝶过开幔片片轻鸥下急湍云白山青万余里愁看直北是长安  

阁夜  

歳暮隂阳催短景天涯霜雪霁寒宵五更鼔角声悲壮三峡星河影动揺野哭千家闻战伐夷歌几处起渔樵卧龙跃马终黄土人事音书漫寂寥  

冬至  

年年至日长为客忽忽穷愁泥煞人江上形容吾独老天涯风俗自相亲杖藜雪后临丹壑鸣玉朝来散紫宸心折此时无一寸路迷何处是三秦  

小至  

天时人事日相催冬至阳生春又来刺绣五纹添弱线吹葭六琯动浮灰防容待腊将舒栁山意冲寒欲放梅云物不殊乡国异教儿且覆掌中杯  

吹笛  

吹笛秋山风月清谁家巧作断肠声风飘律吕相和切月傍闗山几处明胡骑中宵堪北走武陵遗曲想南征故园杨桞今揺落何得愁中却尽生  

燕子来舟中作  

湖南为客动经春燕子衔泥两度新旧入故园尝识主如今社日逺看人可怜处处巢居室何异飘飘托此身暂语船樯还起去穿花帖水益霑巾  

奉送严公入朝十韵  

鼎湖瞻望逺象阙宪章新四海犹多难中原忆旧臣与时安反侧自昔有经纶感激张天歩从容静塞尘南图廻羽翮北极奉星辰漏鼓还思昼宫莺罢啭春空留玉帐术愁杀锦城人阁道通丹地江潭隐白苹此生那老蜀不死防归秦公若登台辅临危莫爱身  

送严侍郎到绵州同登杜使君江楼宴得心字  

野兴毎难尽江楼延赏心归朝送使节落景惜登临稍稍烟集渚防防风动襟重船依浅濑轻鸟度层隂槛峻背幽谷窗虚交茂林灯光散逺近月影静髙深城拥朝来客天横醉后参穷途衰谢意苦调短长吟此防共能几诸孙贤至今不劳朱戸闭自待白河沈  

千秋有感  

自罢千秋节频伤八月来先朝常晏防壮观巳尘埃凤纪编生日龙池堑劫灰湘川新涕泪秦树逺楼台寳镜羣臣得金吾万国廻衢樽不重饮白首独余哀  

奉观严郑公防事岷山沱江畵图十韵  

沱水临中坐岷山到北堂白波吹粉壁青嶂挿雕梁直讶杉松冷兼疑菱荇香雪云虚防缀沙草得防茫岭雁随毫末川蜺饮练光霏红洲蘂乱拂黛石萝长暗谷非闗雨丹枫不为霜秋成圃外景物洞庭傍绘事功殊絶幽襟兴激昻从来谢太傅兵壑道难忘  

武侯庙  

遗庙丹青落空山草木长犹闻辞后主不复卧南阳  

八阵图  

功盖三分国名成八阵图江流石不转遗恨失吞呉  

絶句  

闻道巴山里春船正好行都将百年兴一望九江城  

阙题  

三月雪连夜未应伤物华只縁春欲尽留着伴梨花  

少年行  

马上谁家白面郎临阶下马坐人牀不通姓字麤豪甚指防银瓶索酒尝  

赠花卿  

锦城丝管日纷纷半入江风半入云此曲祗应天上有人间能得几回闻  

重赠郑錬絶句  

郑子将行罢使臣囊无一物献樽亲江山路逺羇离日裘马谁为感激人  

投简梓州幕府兼简韦十郎  

幕下郎官安稳无从来不奉一行书因知贫病人湏弃能使韦郎迹也踈  

虢国夫人  

虢国夫人承主恩平明上马入宫门却嫌脂粉涴顔色淡扫蛾眉朝至尊  

漫兴  

懒慢无堪不出村呼儿自在掩柴门苍苔浊酒林中静碧水春风野外昬  

## 石仓历代诗选卷四十六  

明　曹学佺　编  

盛唐十五  

元结【`字次山瀼州人`】  

欵乃曲  

谁能聴欵乃欵乃感人情不恨湘波深不怨湘水清所嗟岂敢道空羡江月明昔闻扣断舟引钓歌此声始歌悲风起歌竟愁云生遗曲今何在逸为渔父行  

贫妇词  

谁知苦贫夫家有愁怨妻请君聴其词能不为酸凄所怜抱中儿不如山下麑空念庭前地化为人吏蹊出门望山泽回头心复迷何时见府主长跪向之啼  

西阳城  

江北有大洲洲上堪力耕此中宜五谷不及西阳城城畔多野桑城中多古荒衣食可力求此外何所望  

小回中  

丛石横大江人言是钓台水石相冲激此中为小回回中浪不恶复在武昌郭来客去客船皆向此中泊  

闵荒诗  

炀皇嗣君位隋徳滋昏幽日作及身祸以为长世谋居常耻前王不思天子游意欲出眀堂便登浮海舟令行山川改功与造侔河淮可支合峰生回沟封陨下泽中作山防逸流状龙鹢若负宫阙浮荒娯未央极始到沧海头忽见海门山思作望海楼不知新都城已为征战丘吾闻古贤君其道当静柔慈恵恐不足端和忘所求嗟嗟有隋氏惛惛谁与俦  

舂陵行  

癸夘嵗漫叟授道州刺史道州旧四万余戸经贼巳来不满四千大半不胜赋税到官未五十日承诸使徴求符牒二百余封皆曰失其限者罪至贬削于戯若悉应其命则州县破乱刺史欲焉逃罪若不应命又即获罪戾必不免也吾将守官静以安人待罪而已此州是舂陵故地故作舂陵行以达下情  

军国多所需切责在有司有司临郡县刑法竞欲施供给岂不忧徴敛又可悲州小经乱亡遗人实困疲大都无十家大族命单羸朝餐是草根暮食仍木皮出言气欲絶意速行歩迟追呼尚不忍况乃鞭扑之邮亭传急符来往迹相追更无寛大恩但有廹促期欲令鬻儿女言发恐乱随悉使索其家而又无生资聴彼道路言怨伤谁复知去冬山贼来杀夺防无遗所愿见王官抚养以恵慈奈何重驱逐不使存活为安人天子命符节我所持州县忽乱亡得罪复是谁逋缓违诏令防责固其宜何人采国风吾欲献此辞  

贼退示官吏【`有序`】  

癸夘嵗西原贼入道州焚烧杀掠防尽而去明年贼又攻永破邵不犯此州边鄙而退岂力能制敌欤盖防其伤怜而已诸使何为忍苦徴敛故作此一篇以示官吏  

昔年逢太平山林二十年泉源在庭戸洞壑当门前井税有常期日晏犹得眠忽然遭世变数嵗亲戎旃今来典斯郡山夷又纷然城小贼不屠人贫伤可怜是以防邻境此州独见全使臣将王命岂不如贼焉今彼征敛者廹之如火煎谁能絶人命以作时世贤思欲委符节引竿自刺船将家就鱼麦归老江湖边  

雪中懐孟武昌  

冬来三度雪农者懽嵗稔我麦根已深各得在仓廪天寒未能起孺子惊人寝云有山客来篮中见冬蕈烧柴为温酒煮鳜为作沈客亦爱杯樽思君共欢饮所嗟山路闲时节寒又甚不能苦相邀兴尽还就枕  

与瀼谿邻里  

昔年苦逆乱举族来南奔日行防十里爱君此山村峰谷呀回映谁家无泉源修竹多夹路扁舟皆到门瀼谿中曲滨其阳有闲园邻里昔赠我许之及子孙我尝有匮乏邻里能相分斯人转贫弱力役难自存谁将瀼滨苦付与曲中论  

招孟武昌  

风霜枯万物退谷如春时穷冬涸江海杯湖澄清漪湖尽到谷口单船近堦墀湖中更何好坐见大江水欹石为水涯半山在湖里谷口声潺湲絶壑流寒泉松桂防茅舎白云生坐边武昌县主贤武昌人不厌退谷正可游杯湖任来泛湖上有水鸟见人不飞鸣谷口有山兽往往随人行莫将车马来令我鸟兽惊  

招陶别驾家阳华作  

海内厌兵革骚骚十二年阳华洞中人似不知乱焉谁能家此地终老可自全草堂背岩洞防峰轩戸前清渠匝庭堂出门仍灌田半崖盘石径髙亭临极颠引望见何处迤逶陇北川杉松防万株苍苍满前山岩髙暧华阳飞溜何潺潺洞深迷逺近但觉多洄渊昼游兴未尽日暮不欲眠探烛饮洞中醉昬潄寒泉始知天下心耽爱各有偏陶家世髙逸公忍不独然无或毕婚嫁竟为俗务牵  

游石谿示学者  

小谿在城下形胜堪赏爱尤宜春水满水石更殊怪长山势廻合井邑相萦带石林绕舜祠西南正相对阶庭无争讼郊境罢守卫时时谿上来劝引辞学辈今谁不务武儒雅道将废岂忘二三子旦夕相勉励  

游潓泉示泉上学者  

顾吾漫浪久不欲有所拘每到潓泉上情性可安舒草堂在山曲澄澜涵阶除松竹防幽径清源涌坐隅筑塘列浦畦引流灌时蔬复在郊郭外正堪静者居惬心则自适喜尚人或殊此中若可安不服铜虎符  

漫问相里黄州  

东邻有渔父西邻有山僧各问其性情变之俱不能公为二千石我为山海客志业岂不同今已殊名迹相里不相顾相友且相异何况天下人而欲同其意人意茍不同分寸不相容漫问轩裳客何如耕钓翁  

宴湖上亭作  

广亭盖小湖湖亭实清旷轩窗幽水石怪异尤难状石樽能注酒寒水宜初涨防曲坐客稀杯桴上揺漾逺水入帘幙浙沥吹酒舫欲去未回时飘飘正堪望酣兴思共醉促樽更相向舫去若惊鳬溶瀛满湖浪朝来暮忘返暮归独惆怅谁肯爱林泉从吾老湖上  

樊上漫作  

漫家郎亭下复在樊水边去郭五六里扁舟到门前山竹绕茅舎庭中有寒泉西边双石峰引望堪忘年四邻皆渔父近渚多闲田且欲学耕钓于斯求老焉  

登白云寺  

出门见南山喜逐松径行穷髙欲极逺始到白云亭长山绕井邑登望宜新晴洲渚曲湘水萦廻随郡城九疑千万峰嵺嵺天外青烟云无逺近皆傍林岭生俯视松竹问水石何幽清涵映满轩戸娟娟如镜明何人病惽浓积醉且未醒与我一登临为君安性情  

朝阳岩下歌  

朝阳岩下湘水深朝阳洞口寒泉清零陵城郭夹湘防岩洞幽竒带郡城荒芜自古人不见零陵徒有先贤传水石为娯安可羡长歌一曲留相劝  

宿无为观  

九疑山深防千里峰谷﨑岖人不到山中旧有仙老家十里飞泉绕丹灶如今道士三四人茹芝錬玉学轻身霓裳羽盖傍临壑飘飖似欲来云鹤  

説洄谿招退者  

长松亭亭满四山山间乳窦流清泉洄谿正在此山里乳水松膏当灌田松膏乳水田肥良稻苗如蒲米粒长糜色如珈玉液酒酒熟犹闻松节香谿边老翁年防许长男头白孙嫁女问言只食松田米无药无方向人语浯谿石下多泉源盛暑大寒冬大温屠苏宜在水中石洄谿一曲自当门吾今欲作洄谿翁谁能住我舎西东勿惮山深与地僻罗浮尚有葛仙翁  

石鱼湖上醉歌  

石鱼湖似洞庭夏水欲满君山青山为樽水为沼酒徒历历坐洲岛长风连日作大浪使人不能运酒舫我持长瓢坐巴丘酌饮四坐以散愁  

石宫四咏  

石宫春云白白云宜苍苔拂云践石径俗士谁能来石宫夏水寒寒水宜高林逺风吹萝蔓野客熈清隂石宫秋气清清气宜山谷落叶逐霜风幽人爱松竹石宫冬日暖暖日宜温泉晨光静水雾逸者犹安眠  

欸乃曲三首  

偶存名迹在人间顺俗安时到处闲来谒大官兼问政扁舟却入九疑山  

湘江二月春水平满月和风宜夜行唱桡欲过平阳戍守吏相呼问姓名  

千里枫林烟雨深无朝无暮有猿吟停桡静聴曲中意好似云山韶濩音  

萧颖士【`字茂挺鄱阳人`】  

重阳陪元鲁山登北城赠别  

山县绕古堞悠悠快登望雨余秋天髙目尽无隠状绵连川逈杳鸦路深彭泽兴不浅临风动归心赖兹琴堂暇傲睨倾菊酒人知嵗已登从政复何有逺山十里碧一道衔长云青霞半落日混合疑晴曛渐闻惊栖羽坐叹清夜月中欢怆有违行子念明发仅能泯宠辱未免伤离别江湖不可忘风雨劳相思明时当盛才短伎安所设何日谢百里从君汉之澨  

仰答韦司业埀访  

呦呦食萍鹿常饮清泠川但悦丰草美寜知牢馔鲜主人有幽意将以充林泉罗网幸免伤防君复覊牵髙堂列众賔广座鸣清弦俯仰转惊惕徘徊独忧煎缅懐云岩路欲往无由缘物各有所好违之伤自然  

晋代有儒臣当年富词藻立言寄青史将以赞王道辽落缅嵗时辛勤历江岛且言风波倦探渉岂为寳不遇庾征西云谁展懐抱士贫乏知已安得成所好  

答邹象先  

桂枝常共擢茅茨冀同荐一命何阻修载驰各川县壮圗悲嵗月明代耻贫贱回首无津梁祗令二毛变  

防山作  

东防镇海沂合沓余百里清秋净氛霭崖崿隠天地于役劳徃还息徒暂攀骑将穷絶迹处偶得防心理云气杂虹霓松声乱风水微明绿林际杳窱丹洞里仙鸟时可闻羽人邈难视此焉多深邃贤逹昔所秘子尚捐俗纷季随蹑遐轨蕴真道弥旷懐古情未已白鹿凡防游黄精复奚似顾予尚牵纒家业重书史少学务从师壮年贵趋仕方驰桂林誉未暇桃源美嵗暮期再寻幽哉羡门子  

送张翚下第归江东  

俱飞仍失路防服迩清波地积东南美朝遗甲乙科客愁千里别春色五湖多明日旧山去其如相望何  

越江秋曙  

扁舟东路逺晓月下江濆潋滟信潮上苍茫孤屿分林声寒动叶水气曙连云暾日浪中出榜歌天际闻伯鸾常去国安道惜离羣延首剡谿近咏言懐数君  

山庄月夜作  

献书嗟弃置疲拙归田园且事计然策将符公冶言桑榆清暮景鸡犬应遥村蚕罢里闾晏麦秋田野喧涧声连枕簟峰势入堦轩未奏东山妓先倾北海樽陇香早熟庭果落初繁更惬野人意农谈朝竟昏  

李华【`字遐叔赵郡人`】  

咏史  

汉皇修雅乐乘舆临太学三老与五更天皇亲割牲一人调风俗万国和且平单于骤欵塞武库欲销兵文物此朝盛君臣何穆清至今壝坛下如有箫韶声  

巢许在嵩颍陶唐不得臣九州尚洗耳一命安能亲緜邈数千祀丘中谁隠沦朝游公卿府夕是山林人蒲帛扬侧陋薜萝为缙绅九重念入梦三事思降神且设庭中燎宁窥泉下鳞  

日照昆仑上羽人披羽衣乘龙驾云雾欲往心无违此山在西北乃是神仙国灵气皆自然求之不可得何为汉武帝精思徧羣山糜费巨万计宫车终不还苍苍茂陵树足以戒人间  

文侯耽郑卫一听一忘餐白雪燕姬舞朱弦赵女弹淫声流不返慆荡日无端献嵗受朝时鸣钟防百官两牀陈管磬九奏殊未阑对此惟恐卧更能整衣冠  

寄赵七侍御【`并序`】  

自余干谿行经弋阳至上饶山川幽丽思与云卿同游邈不可得因叙畴年之素寄懐于篇云  

揺桨曙江流江清山复重心惬赏未足川回失前峰凌滩出极浦旷若天地通君阳青嵯峨开坼混元中九潭鱼龙窟仙成羽人宫隂奥濳鬼物精光动烟空猿啼深茏白鸟戏葱蒙飞湍鸣金石激溜鼔雷风雨濯万木鲜霞照千山浓草闲长余绿花静落幽红渚烟见晨钓山月闻夜舂覆谿窈窕波涵石淘溶溶丹丘忽聚散素壁相奔冲白日破昏霭灵山出其东势排昊苍上气压呉越雄回头望云卿不得相追从遇胜悲独游贪竒相欣逢禽尚彼何人胡为束樊笼吾师度门教投弁蹑遐踪  

仙游寺  

舎事入樵径云木深谷口万壑移晦明千峰转前后嶷然龙潭上石势若奔走开坼秋天光崩腾夏雷吼灵谿自兹去纡直互纷纠聴声静复喧望色无更有防防翠微下髙殿映杉栁滴滴洞穴中悬泉响相扣昔时秦王女羽化年代久日暮松风来箫声生左右早窥神仙箓愿结芝术友安得羡门方青囊击吾肘  

春游吟  

初春遍芳甸千里蔼盈瞩美人摘新英歩歩玩春绿所思杳何处宛在呉江曲可怜不得共芳菲日暮归来泪满衣  

长门怨  

弱体鸳鸯荐啼妆翡翠衾鸦鸣秋殿晓人静禁门深每忆椒房宠那堪永巷隂自惊罗带缓非复旧来心  

奉使朔方赠郭都防  

絶塞临光禄孤营佐贰师鐡衣三月冷金鼔朔风悲都防徴兵日将军破虏时扬鞭玉闗道回首望旌旗  

春行寄兴  

宜阳城下草萋萋涧水东流复向西芳树无人花自落春山一路鸟空啼  

严武【`字季中书侍郎挺之之子`】  

题巴州光福寺楠木  

楚江长流对楚寺楠木幽生赤崖背临谿挿石盘老根苔色青苍山雨防髙枝閙叶鸟不度半掩白云朝与暮香殿萧条转密隂花龛滴沥垂清露闻道偏多越水头烟生霁敛使人愁月明忽忆湘水夜猿呌还思鄂渚秋防君幽霭防千丈寂莫穷山今遇赏亦知钟梵报黄昏犹卧禅牀恋竒响  

寄杜拾遗锦江野亭  

漫向江头把钓竿懒眠沙草爱风湍莫倚善题鹦鹉赋何须不着鵕防冠腹中书籍幽时晒肘后医方静处防兴发防能驰骏马应须直到使君滩  

巴岭答杜二见忆  

卧向巴山落月时两乡千里梦相思可但歩兵偏爱酒也知光禄最能诗江头赤叶枫愁客篱外黄花菊对谁跂马望君非一度冷猿秋雁不胜悲  

班婕妤  

贱妾如桃李君王若嵗时秋风一已劲揺落不胜悲寂寂苍苔满沈沈绿草滋繁华非此日指辇竟何辞  

军城早秋  

昨夜秋风入汉闗朔云边月满西山更催飞将追骄虏莫遣沙场匹马还  

奚贾【`常建同时人`】  

严陵滩下寄常建  

日入溪水静寻真此亦难乃知沧洲人道成仍钓竿漾檝乘微月振衣生早寒纷吾成独往自速耽考槃已息汉隂诮且同濠上观旷然心无涯谁问容膝安  

谒李尊师  

万物返常性惟道贵自然先生容其微隠几为列仙錬魄闭琼户养毛飞洞天将知逍遥久得道无嵗年  

寻许山人亭子  

桃源若逺近渔子棹轻舟川路行难尽人家到渐幽山禽拂席起溪水入庭流君是何年隠如今成白头  

李康成  

江南行  

杨栁青青莺欲啼风光揺荡绿苹齐金陵城头日色低日色低情难极水中鳬鹥双比翼  

采莲曲  

采莲去月没春江曙翠钿红袖水中央青荷莲子杂衣香云起风生归路长归路长那得久各廻船两揺手  

玉华仙子歌  

紫阳仙子名玉华珠盘承露饵丹砂转态凝情五云里娇顔千嵗芙蓉花紫阳防女矜无数遥见玉华皆掩嫭髙堂初日不成妍洛渚流风徒自怜璇堦霓绮阁碧题霜罗幕仙娥桂树长自春王母桃花未尝落上元夫人宾上清深宫寂历厌层城觧佩空怜郑交甫吹箫不逐许飞琼溶溶紫庭歩渺瀛台路兰陵贵士谢相逢济北书生尚回顾沧洲傲吏受金丹清心廻望云之端羽盖霓裳一相识传情写念长无极长无极永相随攀霄历金阙弄影下瑶池夕宿紫府云母帐朝餐圃昆仑芝不学兰香中道絶却教青鸟报相思  

自君之出矣  

自君之出矣弦吹絶无声思君如百草撩乱逐春生  

张廵【`蒲州人`】  

闻笛  

岧嶤试一临虏骑附城隂不辨风尘色安知天地心营开边月近战苦阵云深旦夕更楼上遥闻横笛音  

守睢阳作  

接战春来苦孤城日渐危合围侔月晕分守若鱼丽屡厌黄尘起时将白羽挥裹疮犹出阵饮血更登陴忠信应难敌坚贞谅不移无人报天子心计欲何施  

顔真卿【`字清臣琅琊人`】  

谢陆处士杼山折青桂花见寄之什  

羣子游杼山山寒桂花白绿荑含素蕚采折自逋客忽枉岩中诗芳香润金石全髙南越蠧岂谢东堂策防惬名山期从君恣幽觌  

赠僧皎然  

秋意西山多别岑萦左次缮亭历三癸安趾邻什寺元化隠灵踪始君啓髙致诛榛养翘楚鞭草理芳穗俯砌披水容逼天扫峰翠境新耳目换物逺风尘异倚石忘世情援云得真意嘉禾幸勿剪禅侣欣可庇卫法大臣过佐游羣英萃龙池护清激虎节到深邃徒想嵊顶期于今没遗记  

使过瑶台寺有懐圎寂上人  

真卿昔以天寳元年尉醴泉亟过瑶台寺圎寂上人院秩满迁监察御史廵覆诸陵而上人巳去此寺大历十三年春二月以刑部尚书谒拜昭陵慨然有懐其词曰  

上人居此寺不出三十年万法元无着一心惟趣禅忽纡尘外轸逺访区中缘及尔不复见支提犹岌然  

登平望桥下作  

登桥试长望望极与天平际海蒹葭色终朝鳬雁声近山犹髣髴逺水忽微明更觉诸公作知髙题柱名  

刻清逺道士诗因而继作  

不到东山寺于今五十春朅来从旧赏林壑宛相亲呉子多藏日秦王厌胜辰剑池穿万仞盘石坐千人金气腾为虎琴台化若神登坛仰生一舍宅叹珣珉中岭分双树廻峦絶四邻窥临江海接崇饰四时新客有神仙者于兹雅丽陈名髙清逺峡文聚斗牛津迹异心宁闲声同质岂均悠然千载后知我揖光尘  

张谓【`字正言河南人`】  

读后汉逸人传  

厐公南郡人家在襄阳里何处偏来往襄阳东陂是誓将业田种终得保妻子何言二千石乃欲劝吾仕鹳鹊巢茂林鼋鼍穴深水万物从所从吾心亦如此不见鹿门山朝朝白云起采药复采樵优游终暮齿  

同孙构免官后登蓟楼  

昔在五陵时年少心亦壮常矜有竒骨必是封侯相东走到营州投身事边将一朝去乡国十载履亭障部曲皆武夫功成不相让犹希虏尘动更取林胡帐去年大将军忽负乐生谤北别伤士卒南迁死炎瘴濩落悲无成行登蓟丘上长安三千里日夕西南望寒沙榆塞没秋水湾河涨策马从此辞云山保闲放  

代北州老翁答  

负薪老翁往北州北望乡关生客愁自言老生有三子两人巳向黄沙死如今小儿新长成明年闻道又征兵定知此别必零落不及相随同死生尽将田宅借邻戸且复伶俜去乡土在生本求多子孙及有谁知更辛苦近传天子尊武臣强兵直欲静胡尘安边自合有长防何必流离中国人  

湖上对酒行  

夜坐不厌湖上月昼行不厌湖上山眼前一樽乂长满心中万事如等闲主人有黍百余石浊醪数斗应不惜即今相对不尽欢别后相思复何益茱茰湾头归路赊愿君且宿黄公家风光若此人不醉参差辜负东园花  

赠乔林  

去年上策不见収今年寄食仍淹留羡君有酒能使醉羡君无钱能不忧如今五侯不爱客羡君不问五侯宅如今七贵方自尊羡君不过七贵门丈夫防应有知已世上悠悠何足论  

邵陵作  

尝闻虞帝苦忧人祗为苍生不为身巳道一朝辞北阙何须五月更南廵昔时文武皆销铄今日精灵常寂寞班竹年来笋自生白苹春尽花空落遥望零陵见旧丘苍梧云起至今愁惟余帝子千行泪添作潇湘万里流  

寄崔澧州  

共襆台郎被俱褰郡守帷罚金殊往日鸣玉幸同时五马来何晚双鱼赠已迟江头望卿月无夜不相思  

送裴侍御归上都  

楚地劳行役秦城罢鼔鼙舟移洞庭防路出武陵谿江月随人影山花趂马蹄离魂将别梦先己到闗西  

送青龙一公  

事佛轻金印勤王度玉闗不知从树下还肯到人问楚水青莲净呉门白日闲圣朝须助理絶莫爱东山  

送韦侍御赴上都  

天朝辟书下风宪取才难更谒麒麟殿重簪獬豸冠月明湘水夜霜重桂林寒别后头堪白时时镜里看  

饯田尚书还兖州  

忠义三朝许威名四海闻更乘归鲁诏犹忆破胡勲别路逢霜雨行营对雪云明朝郭门外长揖大将军  

送杜侍御赴上都  

避马台中贵登车岭外遥还因贡赋礼来谒大明朝地入商山路乡连渭水桥承恩返南越樽酒重相邀  

道林寺送莫侍御  

何处堪留客香林隔翠微薜萝通驿骑山竹挂朝衣霜引台乌集风惊塔雁飞饮茶胜饮酒聊以送将归  

别睢阳故人  

少小客游梁依然似故乡城池经战阵人物限存亡夏雨桑条绿秋风麦穂黄有书无寄处相送一沾裳  

郡南亭子宴  

亭子春城外朱门向绿林栁枝经雨重松色带烟深漉酒迎山客穿池集水禽白云常在眼聊足慰人心  

早春陪崔中丞浣花谿宴得暄字  

旌节临谿口寒郊斗觉暄红亭移酒席畵鹢逗江村云带歌声飏风飘舞袖翻花间催秉烛川上欲黄昏  

燕郑伯璵宅  

正月风光好逢君上客稀晓风催鸟啭春雪带花飞堂上吹金管庭前试舞衣俸钱供酒债行子未须归  

夜同宴用人字  

北斗回新嵗东园值早春竹风能醒酒花月觧留人邑宰陶元亮山家郑子真平生颇同道相见日相亲  

过从弟制疑官竹斋  

羡尔方为吏衡门独宴如野猿偷纸笔山鸟汚圗书竹里藏公事花间隠使车不妨垂钓坐时脍小江鱼  

扬州雨中张十七宅观妓  

夜色带寒烟灯花拂更燃残妆添石黛艳舞落金钿掩笑须欹扇迎歌乍动弦不知巫峡雨何事海西边  

登金陵临江驿楼  

古戍依重险髙楼见五梁山根盘驿道河水浸城墙庭树巢鹦鹉园花隠麝香忽然江浦上忆作捕鱼郎  

同王征君湘中有懐  

八月洞庭秋潇湘水北流还家万里梦为客五更愁不用开书帙偏宜上酒楼故人京洛满何日复同游  

官舎早梅  

堦下双梅树春来畵不成晚时花未落隂处叶难生摘子防人到攀枝畏鸟惊风光先占得桃李莫相轻  

玉清公主挽词  

学凤年犹小乘龙日尚赊初封千戸邑忽驾五云车地接金人岸山通玉女家秋风何太早吹落禁园花  

别韦郎中  

星轺计日赴岷峨云树连天阻笑歌南入洞庭随雁去西过巫峡聴猿多峥嵘洲上飞黄蝶滟滪堆边起白波不醉郎中桑落酒教人无奈别离何  

送皇甫龄宰交河  

将军帐下来从容小邑弹琴不易逢楼上胡笳传别怨樽中腊酒为谁浓行人醉出双门道少妇愁看七里峰今日相如轻武骑多应朝暮客临卭  

杜侍御送贡物戏赠  

铜柱朱崖道路难伏波横海旧登坛越人自贡珊瑚树汉使何劳獬豸冠疲马山中愁日晩孤舟江上畏春寒由来此货称难得多恐君王不忍看  

春园家宴  

南园春色正相宜大妇同行少妇随竹里登楼人不见花间覔路鸟先知樱桃觧结垂檐子杨栁能低入戸枝山简醉来歌一曲参差笑杀郢中儿  

西亭子言懐  

数丛芳草在堂隂防处闲花映竹林攀树猿呼郡吏傍谿白鸟应家禽青山看景知髙下流水闻声觉浅深官属不令知礼数时时缓步一相寻  

送僧  

童子学修道诵经求出家手持贝多叶心念优昙花得度北州近随缘东路赊一身求清净百毳纳袈裟钟岭更飞锡炉峰期结跏深心大海水广愿恒河沙北去不堪别彼行安可涯殷勤结香火来世上牛车  

同诸公游云公禅寺  

共许寻鸡足谁能惜马蹄长空净云雨斜日半虹霓檐下千峯转前万木低看花寻径窅聴鸟入林迷地与喧阗隔人将物我齐不知樵客意何事武陵谿  

哭防国上人  

昔喜三身净今悲万劫长不应归北斗应是向西方舎利众生得袈裟弟子将防行残药椀虫网旧绳牀别起千花塔空留一草堂支公何处在神理竟茫茫  

送卢举使河源  

故人行役向边州匹马今朝不少留长路闗山何日尽满堂丝竹为君愁  

题长安壁主人  

世人结交须黄金黄金不多交不深纵令然诺暂相许终是悠悠行路心  

长沙失火后戏题莲花寺  

金园寳刹半长沙烧劫旁延一万家楼殿总随烟熖去火中何处出莲花  

早梅  

一树寒梅白玉条廻临村路傍谿桥不知近水花先发疑是经春雪未消  

刘方平【`河南人`】  

代宛转歌二首  

星参差明月二八灯五枝黄鹤瑶琴将别去芙蓉羽帐惜空垂歌宛转宛转恨无穷愿为潮与浪俱起碧流中晓将尽黄姑织女银河尽九华锦衾无复情千金寳镜谁能引歌宛转宛转伤别离愿作杨与栁同向玉容垂  

乌栖曲二首  

蛾睂曼脸倾城国鸣环动佩新相识银汉斜临白玉堂芙蓉行障掩灯光  

畵舸双艚锦为缆芙蓉花发莲叶暗门前月色映横塘感郎中夜度潇湘  

巫山髙  

楚国巫山秀清猿日夜啼万重春树合十二碧峰齐峡出朝云下江来暮雨西阳台归路直不畏向家迷  

梅花落  

新嵗芳梅树繁花四面同春风吹渐落一夜防枝空少妇今如此长城恨不穷莫将辽海雪来比后庭中  

铜雀妓  

遗令奉君王嚬蛾强一妆嵗移陵树色恩在舞衣香玉座生秋气铜台下夕阳泪防沾井干舞袖为谁长  

寄严八判官  

洛阳新月动秋砧瀚海沙场天半隂出塞能全方叔防安亲更策老莱心汉家宫里风云晓羌笛声中雨雪深怀袖未传三嵗字相思空作陇头吟  

秋夜寄皇甫冉郑丰  

洛阳清夜白云归城里长河列宿稀秋后见飞千里雁月中闻捣万家衣长怜西雍青门道久别东呉黄鹄矶借问客书何所寄愁心不啻两乡违  

寄陇右严判官  

副相西征重苍生属望辰还同周薄伐不取汉和亲虏阵摧枯易王师决胜频髙旗临鼔角太白静风尘赤狄争归化青羌巳请臣遥传阃外美盛选幕中宾玉剑光初发氷壶色自真忠贞期报主章服岂荣身边草含风绿征鸿过月新胡笳长出塞陇水半归秦絶漠多来往连年厌苦辛路经西汉雪家掷后园春谁念烟云里深居汝颍滨一丛黄菊地九日白衣人松叶踈开岭桃花密映津缣书若有寄为访许由邻  

春怨  

朝日残莺伴妾啼开帘只见草萋萋庭前时有东风入杨栁千条尽向西  

送别  

华庭霁色满今朝云里樯竿去转遥莫怪山前深复浅清淮一日两廻潮  

夜月  

更深月色半人家北斗阑干南斗斜今夜偏知春气暖虫声新透绿纱  

蒋洌【`义兴人`】  

古意  

冉冉红罗帐开君玉楼上畵作同心鸟衔花两相向春风正可怜吹映绿窗前妾意空相感君心何处边  

台中书懐  

持宪当休明饬躬免颠沛直绳备豪右正色清冠盖寄切才恨薄职雄班匪大坐居三独中立在百僚外简牍时休暇依然秋兴多披书惟骨鲠循迹少间和庭树凌霜柏池倾萎露荷嵗寒应可见感此遂成歌  

山行见鹊巢  

鹊巢性本髙更在西山木朝下清泉戏夜近明月宿非直避网罗兼能免倾覆岂忧五陵子挟弹来相逐巫山之阳香谿之隂明妃神女旧迹存焉  

神女归巫峡明妃入汉宫捣衣余石在荐枕旧台空行雨有时度谿流何日穷至今词赋里凄怆写遗风  

南谿别业  

结宇依青嶂开轩对绿畴树交花两色谿合水同流竹径春来扫兰樽夜不収逍遥自得意鼔腹醉中游  

蒋涣【`义兴人`】  

途次维扬望京口寄白下诸公  

北望情何限南行路转深晩防低荻叶寒日下枫林云白兰陵渚烟青建业岑江天秋向尽无处不伤心  

登栖灵寺塔  

三休寻磴道九折步云霓瀍涧临江北郊原极海西沙平步出树逺绿杨低南指晴天外青峰是防稽  

王季友【`河南人`】  

杂诗  

采山仍采隠在山不在深持斧事逺游固非匠者心翳翳青桐枝樵防日所侵斧声出岩壑四聴无知音岂为鼎下薪当复堂上琴凤鸟久不栖且与枳棘林  

滑中赠崔髙士瓘  

夫子保药命外身得无咎日月不能老化肠为筋否十年前见君甲子过我夀于今何相逢华髪在我后近而知其逺少见今白首遥信蓬莱宫不死丗世有石采盈担神方秘其肘问家惟指云爱气常言酒摄生固如此履道当不朽未能太同愿亦天地久实腹以芝术贱形仍刍狗自勉将勉余良药在苦口  

寄韦子春秘书  

出山秘芸署山木巳再春食我山中药不忆山中人山中谁余密白髪日相亲雀防昼夜无知我厨廪贫有情尽捐弃土石为周身依依舎北松不厌我南邻夫子质千寻天泽枝叶新余以不材夀非智免斧斤  

还山留别长安知已  

出山不见家还山见家在山路是门前此去长樵采青谿谁招隠白髪自相待惟余涧底松依依色不改  

别李季友  

栖鸟不恋枝喈喈有同声行子驰出戸依依主人情昔时霜台镜丑妇羞尔形闭匣二十年皎洁犹常明今日照离别长途白髪生  

代贺若令誉赠沈千运  

相逢问姓名亦存别时无子今有孙山上双松长不改百家惟有三家村村南村西车马道一宿通舟水浩浩涧中磊磊十里石河上淤泥种桑麦平坡塜墓皆我亲满田主人是旧客举声酸鼻问同年十人七人归下泉分手如何更此地回头不语泪澘然  

酬李十六岐  

錬丹文武火未成卖药贩履俱逃名出谷迷行洛阳道乘流醉卧滑台城城下故人久离怨一欢适我两人愿朝饮杖悬沽酒钱暮餐囊有松花饭于何车马日憧憧李膺门馆争登龙千宾揖对若流水五经发难如叩钟下笔新诗行满壁立谈古人坐在席问我草堂有卧云知我山储无担石自耕自刈食为天如鹿如麋饮野泉亦知世上公卿贵且养丘中草木年  

宿东谿李十五山亭  

上山下山入山谷谿中落日留我宿松石依依当主人主人不在意亦足名花出地两重阶絶顶平天一小斋本意由来是山水何用相逢语旧懐  

观于舎人壁畵山水  

野人宿在人家少朝见此山谓山晓半壁仍栖岭上云开帘欲放湖中鸟独坐长松是阿谁再三招手起来迟于公大笑向予説小弟丹青能尔为  

玉壶冰  

玉壶知素结止水复中澄坚白能虚受清寒得自凝分形同晓镜照物掩宵灯璧映圆光入人惊爽气凌金罍何足贵瑶席防回升正值求珪瓒提擕共饮冰  

杨浚  

题武临草堂  

草堂列仙楼上在青山顶戸外窥数峰堦前对双井雨来花尽湿风度松初冷登栈行不疲入谿语弥静云能去尘服兼欲事金鼎正直心所存谄谀长自省适知幽遁趣已觉烦虑屏更爱云林间吾将卧南颍  

广武懐古  

河水城下流登城望弥惬海云飞不断防草绿相接龙门无旧场武牢冇遗堞扼喉兵易守扪指计何防天夺项氏谋卒成汉家业乡山遥可见西顾泪盈睫  

赠李郎中  

仙郎早朝退直省卧南轩院竹自成赏庭阶寂不喧焚香开后阁起草闭前门礼乐风流美光华星位尊荣兼朱绂贵交乃布衣存是日登龙客无忘君子恩  

宋昱【`天寳十二年以中书舎人知选事`】  

晓次荆江  

孤舟大江水水涉无昏曙雨暗迷津时云生望乡处渔翁闲自乐樵客纷多虑秋色湖上山归心日边树徒称竹箭美未得枫林趣向夕垂钓还吾从落潮去  

题石窟寺  

梵宇开金地香龛凿鐡围影中羣象动空里众灵飞檐牖笼朱旭房廊挹翠微瑞莲生佛步瑶树挂天衣邀福功虽在兴王代久非谁知云朔外更覩化胡归  

寇坦【`开元中人`】  

同皇甫兵曹天官寺浴室新成招友人赏防  

温室欢初就兰交托胜因共聴无漏法兼濯有为尘水洁三空性香沾四大身清心多善友颂徳慰同人同张少府和库狄员外夏晚初霁南省寓直时兼充节度判官之作  

黄绶归休日仙郎复奏余宴居当夏晩寓直防晴初露散星文发云披水镜虚髙才推独唱嘉防喜连茹月色揺春闼香烟霭暝庐千门传夜警万像照阶除少孺嘉能赋文强阅赐书兼曹谋未展入幕志方摅为奉灵台帛恭先待漏车贞标不可仰空此乐樵渔  

沈东美【`天寳十二年除膳部员外郎`】  

春和苑舎人宿直省翫新池寄南省友  

传闻阊阖里寓直有神仙史为三坟博郎因五字迁晨临翔凤沼春注跃龙泉去似登天上来如看镜前影揺宸翰发波净列星悬既济仍懐友流谦欲进贤弹冠声实贵覆被渥恩偏温室言虽阻文场契独全玉珂光赫奕朱绂气蝉聨兴逸潘仁赋名髙谢脁篇青云仰不逮白雪和难牵苒苒胡为此甘心老嵗年  

毕耀【`与杜甫友善`】  

古意  

璇闺绣戸斜光入千金女儿倚门立横波美目虽后来罗被遥遥不相及闻道今年初避人珊珊挂镜长随身愿得侍儿为道意后堂罗帐一相亲  

金昌绪【`余杭人`】  

春怨  

打却黄莺儿莫教枝上啼啼时惊妾梦不得到辽西  

杨贲【`登天寳三年第`】  

时兴  

贵人时未贵咸愿顾寒微及自登枢要何曽问布衣平明登紫阁日晏下彤闱扰扰路傍子无劳歌是非  

张偁【`天寳至徳间人`】  

辞房相公  

秋风飒飒雨霏霏愁杀恓遑一布衣辞君且作随阳雁海内无家何处归  

田澄  

成都为客作  

蜀郡将知逺城南万里桥衣缘乡泪湿貌以客愁销地富鱼为米山芳桂是樵旅游惟得酒今日过明朝  

韦迢【`为韶州牧`】  

早发湘潭寄杜员外院长  

北风昨夜雨江上早来凉楚岫千峰翠湘潭一叶黄故人湖外客白首尚为郎相忆无南雁何时有报章  

沈如筠【`句容人`】  

闺怨  

雁尽书难寄愁多梦不成愿随孤月影流照伏波营  

余延夀【`江寜人`】  

折杨栁  

天道连国门东西折杨栁葳蕤君不见袅娜垂来久缘枝栖暝禽雄去雌独吟余花怨春尽微月起秋隂坐望窗中蝶起攀枝上叶好风吹长条婀娜何如妾妾见栁园新髙楼四五春莫吹胡塞曲愁杀陇头人  

南州行  

揺艇至南国国门连大江中洲西边岸数步一垂杨金钏越谿女罗衣胡粉香织缣春卷幔采蕨暝提筐弄瑟娇垂幌迎人笑下堂河壖浣衣处无数紫鸳鸯  

人日剪防  

闺妇持刀坐自怜裁防新叶催情缀色花寄手成春帖燕留妆戸黏鸡待向人擎来问夫壻何处不如真  

张晕【`曲阿人`】  

题栖霞寺  

跻险入幽林翠微竹殿泉声无休歇山色时隠见潮来杂风雨梅落成霜霰一从方外游顿觉尘心变  

诗  

茫茫烟水上日暮隂云飞孤坐正愁绪湖南谁衣  

殷遥【`句容人`】  

塞上  

万里隤城在三边虏气衰沙填孤障角烧断故闗碑马色经寒惨雕声带晩悲将军正闲暇留客换歌辞  

送友人下第归省  

君此卜行日髙堂应梦归莫将和氏泪滴着老莱衣岳雨连河细田禽出麦飞到家调膳后吟好送斜晖  

友人山亭  

故人虽薄宦往往涉清谿凿牖对山月褰裳拂涧霓游鱼逆水上宿鸟向风栖一见桃花发能令秦汉迷  

山行  

寂历青山晓山行趣不稀野花成子落江燕引雏飞暗草薰苔径晴杨埽石矶俗人犹语此余亦转忘归  

陆海【`余庆之孙`】  

题奉国寺  

新秋夜何爽露下风转凄一磬竹林外千灯花塔西  

送晁补阙归日本国  

西液承休澣东隅返故林来称剡子学归是越人吟马上秋郊逺舟中曙海隂知君懐魏阙万里独揺心  

史俊  

题巴州光福寺楠木  

近郭城南山寺深亭亭竒树出禅林结根幽壑不知嵗耸干摩天凡防寻翠色晩将岚气合月光时有夜猿吟经行绿叶望成盖宴坐黄花长满襟此木尝闻生豫章今朝独秀在巴乡凌霜不肯让松柏作宇由来称栋梁防待良工时一眄应归法水作慈航  

芮挺章【`国子进士`】  

江南弄  

春江可怜事最在美人家鹦鹉能言鸟芙蓉巧笑花地衔金作埒水抱玉为沙薄晩青丝骑长鞭赴狭斜  

少年行  

任气称张放衔恩在少年玉阶朝就日金屋夜升天轩骑青云际笙歌绿水边建章明月好留醉伴风烟  

楼颍【`天寳中进士`】  

伊水门  

朝涉伊水门伊水入云流惬心乃成兴澹然泛孤舟霏微傍青蔼容与随白鸥竹隂交前浦栁花中洲日落隂云生弥觉兹路幽聊以恣所适此外知何求  

东郊纳凉忆左威卫李录事収昆季太原崔防军  

水竹谁家宅幽庭向宛门今知季伦沼旧是辟疆园饥鹭窥鱼静鸣鸦带子喧兴成祗自适欲白返忘言纳凉每选地近得青门东林与缭垣接池将沁水通枝交帝女树桥映美人虹想是忘机者悠悠在兴中林间求适意池上得清飚稍稍斜回檝时时一度桥水光壁际动山影浪中揺不见李元礼神仙何处要  

西施石  

西施昔日浣纱津石上青苔思杀人一去姑苏不复返岸傍桃李为谁春  

李収【`右武卫录事`】  

和中书侍郎院壁畵云  

粉壁畵云成如能上太清影从霄汉发光照掖垣明映篠多幽趣临轩得野情独思作霖雨流润及生灵  

幽情  

幽人惜春暮潭上折芳草佳期何时还欲寄千里道  

薛竒童【`大理司直`】  

拟古  

沙尘朝蔽日失道还相遇寒影波上云秋声月前树川气生晓夕野隂乍烟雾沈沈滮池水人马不敢度吮痈世所薄挟纩恩难顾不见古时人中宵泪横注  

塞下曲  

骄虏初南下烟尘暗国中独召李将军夜开甘泉宫一身许明主万里总元戎霜甲卧不暖夜半闻边风胡天早飞雪荒徼多转蓬寒云覆水重秋气连海空金鞍谁家子上马鸣角弓自是幽并客非论爱立功  

和李起居秋夜之作  

过庭闻礼日趋侍记言廻独卧玉前卷帘残雨来髙秋南斗转凉夜北堂开水影入朱戸萤光生绿苔简成良史笔年是洛阳才莫重白云意时人许上台  

云中行  

云中小儿吹金管向晩因风一川满塞北云髙心巳悲城南木落肠堪断忆昔魏家都此方凉风观前朝百王千门晓映山川色双阙遥连日月光举杯称夀永相保日夕歌钟彻清昊将军汗马百战场天子射兽五原草寂寞金舆去不归陵上黄尘满路飞河边不语伤流水川上含情叹落晖此时独立无所见日暮寒风吹客衣  

呉声子夜歌  

净埽黄金阶飞霜皎如雪下帘弹箜篌不忍见秋月  

阎寛  

古意  

庭树发华滋瑶草复葳蕤好鸟飞相从愁人深此时天中有灵匹日夕颦蛾睂愿逐飘风花千里入遥帷心逝爱不见空歌悲莫悲  

春宵览月  

月生东荒外天云収夕隂爱见澄清景象吾虚白心耳目静无哗神超道性深乘兴得至乐寓言因永吟  

秋懐  

下帷长日尽虚馆早凉生芳草犹未荐如何蜻蛚鸣秋风已振衣客土何时归为问当途者宁知心有违  

梁锽  

七夕泛舟  

云端有灵匹掩映拂妆台夜久应揺佩天髙响不来片欢秋始展残梦晓翻催却怨填河鹊留桥又不廻  

观美人卧  

妾家巫峡阳罗帐寝银牀晓日临窗久春风引梦长落钗仍罥鬓微汗欲销黄纵使朦胧觉魂犹逐楚王  

代征人妻  

征夫走马发渔阳少妇含娇开洞房千日废台还挂镜数年空面再新妆东风喜出今朝戸明月虚眠昨夜牀莫道幽闺无逺思还衣总是旧时香  

省试方士进恒春草  

东呉有灵草生彼剡谿傍既乱莓苔色仍连菡蓞香掇之称逺士持以奉明王北阙顔弥驻南山夀更长金膏徒骋妙石髓莫矜良傥使霑涓滴还从不死方  

张万顷  

东谿待苏戸曹不至  

洛阳城东水西千花万竹使人迷台上栁枝临岸低门前荷叶与桥齐日暮待君君不见长风吹雨过青谿  

送裴少府  

夕膳望东周晨装不少留酒中同乐事闗外起离忧座湿秦山雨庭寒渭水秋何当鹰隼击来拂故林游  

范朝  

宁王山池  

水势临阶转峯形对路开槎从天上得石是海边来瑞草分丛种祥花间色栽旧传词赋客惟见有邹枚  

题石瓮寺  

胜境宜长望迟春好散愁闗连四塞起河带八川流复磴承香阁重岩映彩楼为临温液近偏美圣君游  

屈同仙  

燕歌行  

渔阳八月塞草腓征人相对并思归云和朔气连天暗蓬杂惊沙散野飞是时天地隂埃遍瀚海龙城皆血战两军鼓角暗相闻四面旌旗看不见昭君逺嫁已年多戎狄无厌不复和汉兵月秋防塞胡骑乘冰夜渡河河塞东西万余里地与京华不相似燕支山下少春辉黄砂碛里无流水金戈玉剑十年征红粉青楼多怨情厌向殊方久离别秋来愁聴衣声  

常非月【`西河尉`】  

咏谈容娘  

举手整花钿翻身舞锦筵马围行处匝人压看场圆歌索齐声和情教细语传不知心大小容得许多怜  

郭良【`金部员外`】  

题李将军山亭  

凤辖将军位龙门司家衣冠为隠逸山水作繁华径出重林草池揺两岸花谁知贵公第亭院有烟霞  

早行  

早行星尚在数里未天明不辨云林色空闻风水声月从山上落河入斗间横渐至重门外依稀见洛城  

郭向【`太子尉`】  

途中口号  

抱玉三朝楚懐书十上秦年年洛阳陌花鸟弄归人  

张鼎【`司勲员外`】  

邺城引  

君不见汉家失统三灵变魏武争雄六龙战荡海吞江制中国廻天运斗应南面隠隠都城紫陌开迢迢分野黄星见流年不驻漳河水明月俄终邺国宴文章犹入管弦新帷座空销狐兔尘可惜望陵歌舞处松风四面暮愁人  

僧舎小池  

引出白云根潺潺涨藓防冷光揺砌锡疎影露枝猿净带凋霜叶香通洗叶源贝多文字古宜向此中翻  

江南遇雨  

江天寒意少冬半雨仍飞出戸愁为聴从风洒客衣旅魂惊处断乡信意中微防日应晴去孤舟且欲归  

杨谏【`永乐丞`】  

赠知已  

江南折芳草江北赠佳期江濶水复急过江常苦迟苹白兰叶青恐度先香时美人碧云外宁见长相思  

答长孙十一东山春夜见赠  

故人谢城阙挥手碧云期谿月照隠处松风生兴时旧林日云暮芳草嵗空滋甘与子成梦请君同所思  

沈颂【`无锡尉`】  

早发西山  

游子空有懐赏心杳无路前程数千里乘夜连轻驭缭绕松篠中苍茫犹未曙遥闻孤村犬暗指人家去疲马懐涧泉征衣犯霜露喧呼谿鸟惊沙上或骞翥娟娟东岑月照曜独归虑  

送人还呉  

人心不忘乡矧余客已久送君江南去秋醉洛阳酒赠言幽径兰别思河堤栁征帆暮风急望望空延首  

旅次灞亭  

闲琴开旅思清夜有愁心圎月正当戸微风犹在林苍茫孤亭上历乱多秋音言念待明发东山幽意深  

朱斌  

登楼  

白日依山尽黄河入海流欲穷千里目更上一层楼  

沈千运【`呉兴人`】  

赠史修文  

故人阻千里防面非前期握手于此地当欢反成悲念离宛犹昨俄已二十期畴昔皆少年别来鬓如丝不道旧姓名相逢知是谁曩游尽骞翥与君仍布衣岂曰无其才命理应有时别路渐欲少不觉生涕洟  

汝坟示弟妹  

今日天气暖东风杏花圻筋力久不如却羡涧中石神仙杳难信中夀稀满百近世多夭伤喜见鬓髪白藜杖竹树间宛宛旧行迹岂知林园主却是林园客兄弟所存半空为亡者惜防寞无再期哀哀望松栢骨肉能防人年大自疎隔性情谁免此与我不相易惟念得尔辈时看慰朝夕平生兹已矣此外尽非适  

古歌  

北邙不种田但种松与栢松柏未生处留待市朝客  

孟云卿【`平昌人`】  

古别离  

朝日上髙台离人怨秋早但见万里天不见万里道君行本迢逺苦乐良难保宿昔梦同衾忧心常倾倒含酸欲谁诉展转伤懐抱结髪年已迟征行去何早寒暄有时谢憔悴难再好人皆算年夀死者何曾老少壮无见期水深风浩浩  

今别离  

结髪生别离相思复相保如何日已久五变中庭草渺大海途悠悠呉江岛但恐不出门出门无逺道逺道行既难家贫衣又单严风吹积雪晨起鼻何酸人生各有志岂不懐所安分明天上日生死愿同欢  

古挽歌  

草草闾巷喧涂车俨成位冥冥何所须尽我生人意北邙路非逺此别终天地临穴频抚棺至哀反无泪尔形未衰老尔息才童稚骨肉安可离皇天若容易房帷即灵帐庭宇为哀次薤露歌若斯人生尽如寄  

伤懐赠故人  

稍稍晨鸟翔淅淅草上霜人生早罹苦夀命恐不长二十学已成三十名不彰岂无同门友贵贱易中肠驱马行万里悠悠过帝乡幸因弦歌未得上君子堂众乐互喧奏独子备笙簧坐中无知音安得神扬扬愿因髙风起上感白日光  

邺城懐古  

朝发淇水南将寻北燕路魏家旧城阙寥落无人住伊昔天地屯曹公独中据羣臣将北面白日忽西暮三台竟寂寞万事良难固雄豪安在哉衰草沾霜露崔巍长河北尚见应刘墓古树藏龙蛇荒茅伏狐兔永懐故池馆数子连章句逸兴驱山河雄词变云雾我行覩遗迹精爽如可遇斗酒将酹君悲风白杨树  

行路难  

君不见髙山万仞连苍旻天长地久成埃尘君不见长松百尺多劲节狂风暴雨终摧折古今何世无圣贤吾爱伯阳真乃天金堂玉阙朝羣仙拍手东海成桑田海中之水慎勿枯乌鸢啄蚌伤明珠行路难艰险莫踟蹰  

途中寄友  

昔时闻逺路谓是等闲行及到求人地始知为客情事将公道背尘绕马蹄生傥使长如此便堪休去程  

寒食  

二月江南花满枝他乡寒食逺堪悲贫居往徃无烟火不独明朝为子推  

张彪【`颍上人`】  

古别离  

别离无逺近事欢情亦悲不闻车轮声后防将何时去日忘寄书来日乖前期纵知明当返一息千万思  

杂诗  

富贵多胜事贫贱无良圗上徳兼济心中才不如愚商者多巧智农者争膏腴儒生未遇时衣食不自如久与故交别他荣我穷居到门懒入门何况千里余君子有褊性况乃寻常徒行行任天地无为强亲疎  

神仙  

神仙可学无百嵗名大约天地何茫茫人间半哀乐浮生亮多感善事翻为恶争先等驱逐中路苦痩弱长老思养夀后生笑寂寞五谷非长年四气乃灵药别子何必待吾心满寥廓  

北游还酬孟云卿  

怱怱望前事志愿能相乖衣马日羸谁信文与才善道居贫贱洁服防尘埃行行无定心坎难归来慈母忧疾疹室家念低催与君宿姻亲深见中外懐俟余惜时节怅望临髙台  

元季川【`名融次山之弟`】  

古逺行  

悠悠逺行者羇独当时思道与日月长人无第舎期出门万里心谁不伤别离纵逺当白髪嵗月悲今时何况异形客安须与尔悲  

泉上雨后作  

风雨荡烦暑雷息佳霁初众峰带云色秋气入我庐飒飒凉颷来窥临惬所圗绿萝长新蔓褭褭垂坐隅流水复檐下丹砂发清蕖养葛为我衣种芋为我蔬谁是畹与畦弥漫连野芜  

登云中  

灌田东山下取乐在尔休清兴相引行日日三四周白鸥与我心不厌此中游穷览颇有适不极趣无幽憀然歌采薇曲尽心悠悠  

山中晩兴  

河汉降霜昨来节物殊媿无神仙姿岂有隂阳俱灵鸟望不见慨然悲髙梧华叶随风扬珍条杂榛芜为君寒谷吟叹息知何如  

赵微明  

挽歌词  

寒食蒿上明凄凄郭东路素车谁家子丹旐引将去原下荆棘丛丛边有新墓人生痛长别此是长别处旷野何萧条风悲白杨树  

思归  

为别未防日一日如三秋犹疑望可见日日上髙楼惟见分手处白苹满芳洲寸心宁死别不忍生离忧  

回军跛者  

既老又不全始得离边城一枝假枯木歩歩向南行去时日一百来时月一程常恐道路旁掩弃狐兎茔所愿死乡里到日不愿生闻此哀怨词念念不忍聴惜无异人术倐忽具尔形  

陶岘【`渊明之后`】  

西塞下廻舟作  

匡庐旧业是谁主呉越新居安此生白髪数茎归未得青山一望计还成鸦翻枫叶夕阳动鹭立芦花秋水明从此舍舟何所诣酒旗歌扇正相迎  

孟彦深【`字士源天寳初登进士为武昌令`】  

元次山居武昌之樊昌新春大雪以诗问之  

江山十日雪雪深江雾浓起来望樊山但见羣玉峰林莺却不语野兽翻有踪山中应大寒短褐何以完皓气凝书帐清着钓鱼竿懐君欲进谒谿滑渡舟难  

韦建  

泊舟旴眙  

泊舟淮水次霜降夕流清夜久潮侵岸天寒月近城平沙依雁宿馆聴鸡鸣乡国云霄外谁堪羇旅情  

张松龄【`志和兄`】  

和答弟志和渔父歌  

乐在风波钓是闲草堂松径已胜攀太湖水洞庭山狂风浪起且须还  

张志和【`字子同金华人`】  

渔父歌  

钓台渔父褐为裘两两三三舴艋舟能纵棹惯乘流长江白浪不曾忧  

霅溪湾里钓鱼翁舴艋为家西复东江上雪浦边风笑着荷衣不叹穷  

松江蟹舎主人欢菰饭莼羮亦共餐枫叶落荻花干醉宿渔舟不觉寒  

青草湖中月正圎巴陵渔父棹歌连钓车子橛头船乐在风波不用仙  

渔父  

八月九月芦花飞南谿老人垂钓归秋山入帘翠滴滴野艇倚槛云依依却把渔竿寻小径闲梳鹤髪对斜晖翻嫌四皓曾多事出为皇储定是非  

独孤及【`字至之洛阳人`】  

海上寄萧立  

朔风剪塞草寒露日夜结行行到瀛壖归思生暮节驿楼见万里延首望辽碣逺海入大荒平芜际穷髪旧国在梦想故人胡且越契濶阻风期荏苒成雨别海西望京口两地各天末索居动经秋再笑知曷月日南望中尽惟见飞鸟灭音尘未易得何由慰饥渇  

三月三日自京到华隂水亭独酌寄裴六薛八  

祗役匪遑息经时客三秦还家问节知到上已辰山县何所有髙城闭青春和风不吾欺桃李满四邻旧友适逺别谁当接欢欣呼儿命长瓢独酌呉湘醇一酌一朗咏既酣意亦申言筌蹔两忘霞月祗相新裴子尘表物薛侯席上珍寄书二傲吏何日同车茵讵肯挟空名终然羇此身他年觧桎梏长作海上人  

代书寄上裴六冀刘二颍  

昔余马首东君在北海汭尽屏簿领书相与议岩穴载来诣佳境每山有车辙长啸林木动髙歌唾壶此辞月未周虏马嘶綘阙猛虎踞大道九州当中裂闻君弃孤城犹自握汉节耻栖恶木影忍与故山别脱舄挂岭云冏然若鸟逝惟防潺湲水分付练谿月尔来大谷梨白花再成雪闗梁限天圗欢乐竞两絶大盗近削平三川今底宁白芒布春令屏翳収雷霆伊洛日夜涨鸣臯兰杜青鶱骞两黄鹄何处游青防畴昔切玉刃应如新发硎及时当树勲髙悬景钟铭莫抱白云意径往丹丘庭功成傥长揖然后谋沧溟  

客舎月下对酒醉后寄毕四耀  

乡路风雪深生事忧患廹天长波澜广髙举无六翮独立寒夜移幽境思弥积霜月照胆浄银河入檐白沽酒聊自劳开樽坐檐隙主人奏丝桐能使髙兴剧清机暂无累献酢更络绎慷慨葛天歌愔愔广陵陌既醉万事遗耳热心亦适视身兀如泥瞪目傲今昔故人问城阙音信两脉脉别时前盟在寸景莫自掷心与白日鬬十无一满百寓形新火内甘作天地客与物无亲疎斗酒胜竹帛何必用自苦将贻古贤责  

下弋阳江舟中代书寄裴侍御  

故乡隔西日去水连长天前路知防许但指天南边怆恨极浦外隠映青山连东风满帆来五两如弓遥羡绣衣客冏然马首先得餐武昌鱼不顾浔阳田屈指数别日忽乎成两年百花已满眼青草渐碧鲜岂是离居时奈何于役牵洞庭有深涉蜀日期归旋且作异乡料讵知携手缘离忧未易销莫道樽酒贤  

庚子嵗避地至玉山詶韩司马所赠  

沧海疾风起洪波骇恬鳞已无济川分甘作乘桴人挥手谢秣陵举帆指瓯闽安知风尘表偶与琼瑶亲共悲行路难况逢江南春故园如在梦返复知何辰旷野豺虎满深山兰蕙新枉君灞陵什廻首徒酸辛  

观海  

北登渤澥岛廻首秦东门谁尸造物功凿此天池源澒洞吞百谷周流无四垠廓然混茫际望见天地根白日自中吐扶桑如何扪超遥蓬莱峯想像金台存秦帝昔经此登临冀飞翻扬旌百神防望日羣山奔徐福竟何成羡门徒空言惟见石桥足千年潮水防  

壬辰嵗过旧居  

少年事逺游出入燕与秦离居嵗周天犹作劳歌人负剑渡颍水归马自知津缘源到旧庐揽涕寻荒蓁邻里喜相劳壶觞展殷勤酒阑击竹语及此离防因丈夫随世波岂料百年身今日负鄙愿多慙故山春  

伤春懐归  

谁谓乡可望望在天地涯但有时命同万里共嵗华昨夜南山雨殷雷坼萌芽源桃不余欺先发秦人家寂寂戸外掩迟迟春日斜源桃黙无言秦人独长嗟不惜中肠苦但言防合赊思归吾谁诉笑摘南枝花  

雨后公超谷北原眺望寄髙拾遗  

崖口雨足収清光洗髙天虹霓敛残霭山水含碧鲜逺空霞破露月轮薄云片片成鱼鳞五陵如荠渭如带目极千里闗山春朝来爽气未易説畵取花峰赠逺人官渡栁歌送李员外承恩往扬州觐省  

君不见官渡河两岸三月杨栁枝千条万条色色色胜绿丝花作铅粉絮叶成翠羽帐此时送逺人怅望春水上逺客折杨栁依依两含情夹郎木兰舟送郎千里行郎把紫泥书东征觐庭闱脱却貉襜褕新着五防衣双凤并两翅将雏东南飞五两得便风防日到扬州莫贪扬州好客行剩淹留郎到官渡头春兰已应久殷勤道逺别为谢大堤栁攀条傥相忆五里一回首明年栁枝黄问郎还家否  

蓬莱驿夜宴平卢杨判官醉后赠别姚太守置河防宴  

驿楼涨海壖秋月寒城边相见自不足况逢主人贤夜清酒浓人如玉一斗何啻直十千木兰为樽金为杯江南急管卢女弦齐童如花觧郢曲起舞激楚歌采莲固知别多相逢少乐极哀至心婵娟少留莫辞醉前路方悠然明日分飞傥相忆祗应遥望西南天  

和赠逺  

忆得去年春风至中庭桃李映窗美人挟瑟对芳树玉顔亭亭与花双今年新花如旧时去年美人不在兹借问离居恨深浅祗应独有庭花知  

和题藤架  

隂隂叶成幄璀璀花落架花前离苦心愁至无日夜人去藤花千里强藤花无主为谁芳相思历乱何由尽春日迢迢如线长  

登凌湖亭伤春懐京师故旧  

昨日看揺落惊秋方怨咨防经开口笑复及看花时世事空名束生涯素髪知山山春草满何处不相思得李滁州书以玉潭庄见托因书春思以诗答  

春物行将老懐君意讵堪朱顔因酒强白髪对花慙日里思琼岛书中话玉潭知同百口累曷日办香簪  

答李滁州忆玉潭新居见寄  

从来招隠地未有剖符人山水能成癖巢夷拟独亲猪肝无足累马首敢辞勤扫洒潭中月他时望徳邻  

萧文学山池宴集  

檀栾千畆绿知是辟疆园逺岫当庭戸诸花覆水源主人邀尽醉林鸟助狂言莫问愁多少今皆付酒樽与韩侍御同寻李七舎人不遇题壁防赠  

三迳何寂寂主人山上山亭空檐月在水落钓矶闲药院鸡犬尽酒垆苔藓斑知君少机事当待暮云还早发龙沮馆舟中寄东海徐司仓郑司戸  

沙禽相呼曙色分渔浦鸣榔十里闻正当秋风渡楚水况值逺道伤离羣津头却望后湖岸别处已隔东山云停舻目送北归翼惜无瑶华持寄君  

答李滁州见寄  

相逢剧叹别离牵三见江臯蕙草鲜白髪俱生欢未再沧洲独往意何坚愁看郡内花将歇忍过山中月屡圎终日望君休汝骑愧无堪报起予篇  

同皇甫侍御斋中春望见示之作  

望逺思归心易伤况将衰鬓偶年光时攀芳树愁花尽画掩髙斋厌日长敢比流波辞旧浦忍看新草遍横塘因君赠我江枫咏春思于今未易量  

海上懐洛中旧游寄郑县刘少府造渭南王少府筌  

凉风台上山峰月不夜城边万里沙离别莫言闗塞逺梦魂长在子真家  

和虞部韦郎中寻杨驸马不遇  

金屋琼台萧史家暮春三月渭州花到君仙洞不相见谓已吹箫乘早霞  

冷朝光  

越谿怨  

越王宫里如花人越水谿头采白苹白苹未尽人先尽谁见江南春复春  

卫万  

呉宫怨  

君不见呉王宫阙临江起不卷珠帘见江水晓气晴来双阙间潮声夜落千门里句践城中非旧春姑苏台上起黄尘祗今惟有西江月曾照呉王宫里人  

李章  

春游吟  

初春遍芳甸十里蔼盈瞩美人摘新英步歩玩春绿所思杳何处宛在呉江曲可怜不得共芳菲日暮归来泪满衣  

王偃  

夜夜曲  

北斗星移银汉低班姬愁思凤城西青槐陌上行人絶明月楼前乌夜啼  

明君词  

北望单于日半斜明君马上泣胡沙一双泪滴黄河水应得东流入汉家  

李暇  

拟古东飞伯劳歌  

秦王龙剑燕后琴珊瑚寳匣镂双心谁家女儿抱香枕开衾灭烛愿侍寝琼半上金缕帱轻罗掩面不遮羞青绮帷中坐相忆红鸾镜里见愁色檐花照月莺对栖空将可怜暗中啼  

怨诗  

罗敷初总髻蕙芳正娇小月落始归船春眠恒着晓  

李澄之  

秋庭夜月有懐  

游客三江外单栖百虑违山川忆处近形影梦中归夜月明虚帐秋风入捣衣从来不惯别况属雁南飞  

郑徳元  

晩至乡亭  

长亭日已暮驻马暂盘桓山川杳不极徒侣黙相看云夕荆台暗风秋郢露寒客心一如此谁复采芳兰  

呉象之  

阳春歌  

帘低晓露湿帘卷莺声急欲起把箜篌如凝管弦涩孤眠愁不转防泪声相及净埽堦上花风来更吹入  

少年行  

承恩借猎小平津使气常游中贵人一掷千金浑是胆家无四壁不知贫  

张轸  

舟行旦发  

夜帆时未发同侣暗相傕山晓月初下江鸣潮欲来稍分杨子岸不辨越王台自客水乡里舟行知防廻  

刘复  

寺居清晨  

髙枕对晓月衣巾清且凉露华朝未晞滴沥含虚光隔竹闻汲井开扉见焚香幽心感衰病结念依法王青防早云飞杳霭空鸟翔此情皆有释悠然知所忘  

经禁城  

日没路且长游子欲涕零荒城无人路秋草飞寒萤东南古丘墟莽苍驰郊坰黄云晦断岸枯井临崩亭昔人竟何之穷泉独防防苍苔没碑版朽骨无精灵俛仰寄世间忽如流波萍金石非汝夀浮生等臊腥不如学神仙服食求丹经  

送汪伦  

春江日未曛楚客酣送君翩翩孤黄鹤万里沧洲云四方各有志岂得常顾羣山连巴湘逺水与荆呉分清光日修阻尺素安可论相思寄梦寐瑶草空氛氲  

长相思  

长相思在桂林苍梧山逺潇湘深秋堂零泪倚金瑟朱顔揺落随光隂长宵嘹唳鸿命侣河汉苍苍隔牛女宁知一水不可渡况复万山修且阻防丝织绮文双鸳昔时赠君君可怜何言一去瓶落井流尘歇灭金炉前  

蔡文恭  

奉和夏日游山应制  

首夏林壑清薄暮烟霞上连岩耸百仞絶涧临千丈照灼晚花鲜潺湲夕流响悠然动睿思息驾寻真赏掞彼涡川作懐兹洛滨想窃吹等齐竽何用承恩奨  

史青  

应诏赋得除夜  

今嵗今宵尽明年明日催寒随一夜去春逐五更来气色空中改容顔暗里回风光人不觉已着后园梅  

朱淋  

开缄怨  

夫壻边庭久幽闺恨防重玉琴知别日金镜识愁容懒寄云中服慵开海上封年年得衣惯且试莫裁缝  

荆叔  

题慈恩塔  

汉国山河在秦陵草树深暮云千里色无处不伤心  

杨逹  

塞下  

秋日并州路黄榆落故闗孤城吹角罢数骑射雕还帐幕遥临水牛羊自下山行人正垂泪烽火起云间  

宼泚  

度涂山  

小年弄文墨不识戎旅难一朝事鞞鼓防马度涂山涂山横地轴万里防荒服悠悠征斾逺騑骖一何速流月挥金戈惊风折寒木行闻汉飞将还向臯兰宿  

邢巨  

游春  

海岳三峯古春皇二月寒绿潭渔子钓红树美人攀弱蔓环沙屿飞花防石闗谿山游未厌琴酌弄晴湾  

游琴谿  

灵谿非人迹仙意素所秉鳞岭森翠微澄潭照秋景  

李叔卿  

江南曲  

湖上女江南花无双越女春浣纱风似箭月如少年呉儿晓进船郗家子弟谢家郎乌巾白袷紫香囊菱歌思欲絶楚舞断人肠歌舞未终涕双陨旧宫坡陁絶嶙隠西山暮雨过江来北渚春云沿海尽渡口水流缓妾归宵剩迟含情为君再理曲月华照出澄江时  

唐晅  

还渭南感旧二首  

寝室悲长簟妆楼泣镜台独悲桃李节不共一时开魂兮若有感髣髴梦中来  

常时华室静笑语度更筹恍惚人事改防漠委荒丘阳原叹薤露隂壑悼藏舟清夜妆台月空想畵睂愁  

赠亡妻张氏  

峄阳桐半死延津剑一沈如何宿昔内空负百年心  

君山父老  

闲吟  

湘中老人读黄老手援紫藟坐碧草春至不知湖水深日暮忘却巴陵道  

开元名公  

裴给事宅白牡丹  

长安豪贵惜春残争赏新开紫牡丹别有玉盘承露冷无人起就月中看  

西鄙人  

哥舒歌  

北斗七星髙哥舒夜带刀至今窥牧马不敢过临洮  

太上隠者  

荅人  

偶来松树下髙枕石头眠山中无历日寒尽不知年  

山中客  

别酒主人  

酒尽君莫沽壶干我当发城市多嚣尘还山弄明月  

无名氏  

胡笳曲  

月明星稀霜满野氊车夜宿隂山下汉家自失李将军单于日暮来牧马  

景云  

老僧  

日照西山雪老僧门始开冻瓶粘柱础宿火防炉灰童子病归去鹿麑寒入来斋钟知渐近枝鸟下生台  

畵松  

畵松一似真松树且待寻思记得无曾在天台山上见石桥南畔第三株  

僧云表  

寒食  

寒食悲看郭外春野田无处不伤神平原垒垒伤新冢半是去年来哭人  

江妃【`名采苹莆田人元宗妃也`】  

谢赐珍珠  

桂叶双睂久不描残妆和泪汚红绡长门尽日无梳洗何必珍珠慰寂寥  

宜芬公主  

虚池驿题屏风  

出嫁辞乡国由来此别难圣恩愁逺道行路泣相看沙塞容顔尽边隅粉黛残妾心何所断他日望长安  

开元宫人  

袍中诗  

沙场征戍客寒苦若为眠战袍今手作知落阿谁边蓄意多添线含情更着绵今生已过也重结后身缘  

## 石仓历代诗选卷四十七  

明　曹学佺　编  

中唐一  

钱起【`字仲文吴兴人`】  

酬王维春夜行亭赠别  

山月随客来主人兴不浅今宵竹林下谁觉花源逺惆怅曙莺啼孤云还絶巘  

梦寻西山准上人  

别处秋泉声至今犹在耳何尝梦魂去不见雪山子新月隔林时千峰翠微里言忘心更寂迹灭云自起  

过桐柏山  

秋风过楚山山静秋声晚赏心无定极仙步亦清逺返照云窦空寒流石苔浅羽人昔已去灵迹欣方践投防谢归途世縁从此遣  

早渡伊川见旧作  

鹍鸡鸣早霜秋水寒旅渉渔人昔隣舍相见具舟楫出浦兴未尽向山心更惬村落通白云茅茨隐红叶东臯满时稼归客欣复业  

登秦岭半岩遇雨  

屏翳忽腾气浮阳惨无晖千峰挂飞雨百尺揺翠微震电闪云径奔流翻石矶倚岩假松盖临水羡荷衣不得采苓去空思乗月归且怜东臯上水色侵荆扉  

田园雨后赠邻人  

安排常任性偃卧晚开戸樵客荷蓑归向来春山雨残云虹未落返景霞初吐时鸟鸣村墟新泉绕林圃尧年尚恬泊邻里成太古室迩人遂遥相思怨芳杜  

送辋川至南山寄谷口王十六  

山色不厌逺我行随处深迹幽青萝迳思絶孤霞岑独鹤引逺浦鸣猿呼入林褰裳百泉里一步一清心王子在何处隔云鸡犬音折麻定延伫乗月期招寻  

蓝田溪与渔者宿  

独逰屡忘归况此隐沦处濯髪清冷泉月明不能去更怜垂纶叟静若沙上鹭一论白云心千里沧洲趣芦中夜火尽浦口秋山曙叹息分枝禽何时更相遇  

太子李舍人城东别业  

南山转羣木昬晓拥山翠小泽近龙居青苍常雨气君家北原上千金买胜事丹阙退朝回白云迎赏至新晴村落外处处烟景异片水明断防余霞入古寺东臯指归翼目尽有余意  

谷口新居寄同省朋故  

种黍傍烟溪榛芜兼沮洳亦知生计薄所贵隐身处橡栗石上材莓苔水中路萧然授衣日得此还山趣汲井爱秋泉结茅因古树闲云与幽鸟对我不能去寄谢鸳鹭羣狎鸥羡所慕  

酬陶六辞秩归旧居见柬  

靖节昔髙尚令孙嗣清徽旧庐云峰下献嵗车骑归去俗因解绶忆山得采薇田畴春事起里巷相寻稀渊明醉乗兴闲门秪掩扉花禽惊曙月邻女上鸣机毕娶愿已果养恬志宁违吾当挂朝服同尔缉荷衣  

过沈氏山居  

鸡鸣孤烟起静者能卜筑乔木出云心闲门掩山腹贫交喜相见把臂欢不足空林留宴言永日清耳目泉声冷樽俎荷气香僮仆往往仙犬鸣樵人度深竹酒酣出谷口世网何羁束始愿今不从区区折腰禄  

赠东隣郑少府  

一闻白雪唱愿见清扬乆谁谓结绶来得陪趋府后小邑蓝溪上卑栖惬所偶接宇复连墙片月亦携手草色同春迳莺声共高栁美景百花时平生一杯酒圣朝法天地以我为刍狗秩满归白云期君访谷口  

真气重嶂里知君嘉遁幽山阶压丹穴药井通伏流道者带经出洞中携我逰欲骖白霓去且为紫芝留忽忆武陵事别家疑数秋  

画鹤篇省中作  

防素凝姿任画工霜毛玉羽照帘栊借问飞鸣华表上何如粉缋彩屏中文昌宫近芙蓉阙兰室絪緼香且结炉气朝成缑岭云银灯夜作华亭月日暖花明梁燕归应惊片雪在仙闱主人頋盼千金重谁肯徘徊五里飞赋得青城山歌送杨杜二郎中赴蜀军  

蜀山西南千万重仙经尽説青城峰青城嵚崟倚天碧逺压蛾眉吞劔壁锦屏云起易成霞玉洞花明讵知夕星台二妙逐王师阮瑀军书王粲诗日落猿声连玉笛晴来山翠傍旌旗緑萝春月营门近知君对酒遥相思  

送崔校书从军  

雁门太守能爱贤麟阁书生亦投笔宁惟玉劔报知己更有龙韬佐师律别马连嘶出御沟家人几夜望刀头燕南春草伤心色蓟北黄云满眼愁闻道轻生能撃虏何嗟少壮不封侯  

送张将军征西  

长安少年惟好武金殿承恩争破虏沙场烽火隔天山铁骑征西几嵗还战处黑云霾瀚海愁中明月度阳闗玉笛声悲离酌晚金方路极行人逺计日霜戈尽敌归回首戎城空落晖始笑子卿心计失徒防海上节旄稀  

送崔十三东逰  

千里有同心十年一防面当杯缓筝柱倐忽催离宴丹凤城头噪晚鸦行人马首夕阳斜灞上春风留别袂闗东新月宿谁家官栁依依两乡色谁能此别不相忆  

送禇大落第东归  

离琴弹苦调美人惨向隅顷来荷策干明主还复扁舟归五湖汉家侧席明敭乆岂意遗贤在林薮玉堂金马隔青云墨客儒生皆白首昨梦芳洲采白苹归期且喜故园春穉子只思陶令至文君不厌马卿贫剡中风月乆相忆池上旧逰应再得酒熟宁孤芳杜春诗成不枉青山色念此那能不羡归长杨谏猎事皆违他日东流一乗兴知君为我扫荆扉  

效古秋夜长  

秋汉飞玉霜北风扫荷香含情纺绩孤灯尽拭泪相思寒漏长檐前碧云静如水月吊栖乌啼鸟起谁家少妇事鸳机锦幕云屏深掩扉白玉窻中闻落叶应怜寒女独无衣  

山斋独坐喜上人夕至  

舍下虎谿迳烟霞入暝开柴门兼竹静山月与僧来心莹莲花水言忘緑茗杯前峰曙更好斜汉欲西回  

早下江宁  

暮天微雨散凉吹片防轻云物髙秋节山川孤客情霜苹留楚水寒雁别吴城宿浦有归梦愁猿莫夜鸣  

登复州南楼  

孤树延春日他山卷曙霞客心湖上雁归思日边花行李迷方乆归期渉嵗赊故人云路隔何处寄瑶华  

和万年成少府寓直  

赤县新秋夜文人藻思催钟声自仙掖月色近霜台一叶兼萤度孤云带雁来明朝紫书下应问长卿才  

秋夕与梁锽文宴  

客到衡门下林香蕙草时好风能自至明月不须期秋日翻荷影晴光脆栁枝留欢美清夜宁觉晓钟迟  

题精舍寺  

胜景不易遇入门神顿清房房占山色处处分泉声诗思竹间得道心松下生何时来此地摆落世间情  

和人秋归终南山别业  

旧居三顾后晚节重幽寻野迳到门尽山窻连竹隂昔年莺出谷今日凤归林物外凌云操谁能继此心  

下第题长安客舍  

不遂青云望愁防黄鸟飞棃花度寒食客子未春衣世事随时变交情与我违空余主人栁相见却依依  

裴迪南门秋夜对月  

夜来诗酒兴月满谢公楼影闭重门静寒生独树秋鹤惊随叶散萤逺入烟流今夕遥天永清光几处愁  

宿新里馆  

愁人待晓鸡秋雨暗凄凄度烛萤时灭传书雁渐低客来知计误梦里泣津迷无以逃悲思寒螀处处啼  

送元评事归山居  

忆家望云路东去独依依水宿随渔父山行到竹扉寒花催酒熟山犬喜人归遥羡书窻下千峰出翠微  

送武进韦明府  

理邑想无事鸣琴不下堂井田通楚越津市半渔商卢橘垂残雨红莲坼早霜送君催白首归梦独思乡  

送卫功曹赴荆南  

汉家仍用武才子晚成名惆怅江陵去谁知魏阙情碧云愁楚水春酒醉宜城定想褰帷政还闻坐啸声  

送陆郎中  

事邉仍恋主举酒复悲歌粉署含香别辕门载笔过莺声岀汉苑栁色过漳河相忆情难尽离居春草多  

送僧归日本  

上国随縁至来途若梦行浮天沧海逺去世法船轻水月通禅观鱼龙听梵声惟怜一灯影万里眼中明  

送杨皥擢第逰江南  

行人临水去新咏复新悲万里髙秋月孤山逺别时挂防严子瀬酹酒敬亭祠嵗晏无芳杜如何寄所思  

送原公南逰  

有意兼程去飘然二足轻故乡多乆别春草不伤情洗鉢泉初暖焚香晓更清自知难解缚何日伴师行  

送衡阳归客  

归客爱鸣榔南征忆旧乡江山追宋玉云雨忆荆王醉里宜城近歌中郢路长忆君从此去日夕望三湘  

送唐司马赴郢州  

少年从事好此去别愁轻满坐诗人兴随君郢路行蒹葭侵驿树云水抱山城遥爱下车日江臯春草生  

嵗暇题茅茨  

谷口逃名客归来遂野心薄田供嵗酒乔木卧幽禽溪路春云重山厨夜火深桃源应渐好仙客许相寻  

酬卢十一过宿  

乞还方未遂日夕望云林况复逢青草何妨问素心闭门公务防枉策故情深遥夜他乡宿同君梁父吟  

崔十四宅问  

晓日早莺啼江城旅思迷微官同寄傲移疾阻招携逺水闾阎内青山雉堞西王孙莫乆卧春草欲萋萋  

东臯早春寄郎四校书  

禄微頼学稼嵗起归衡茅穷逹恋明主耕桑亦近郊夜来霁山雪阳气动林梢兰蕙暖初吐春鸠鸣欲巢蓬莱时入梦知子忆贫交  

玉山东溪题李叟屋壁  

霞景已斜照烟溪方暝投山家归路僻辙迹乱泉流野老采薇暇蜗庐招客幽麏麚突荒院鸬鹊歩闲畴偶此惬真性令人轻宦逰  

南溪春耕  

荷蓑趣南迳戴胜鸣条枚溪雨有余润土膏宁厌开沟塍花落尽耒耜度云回谁道耦耕者仍兼胜赏催日长农有暇悔不带经来  

省试湘灵鼓瑟  

善鼓云和瑟常闻帝子灵冯夷空自舞楚客不堪聼苦调凄金石清音入杳防苍梧来怨慕白芷动芳馨流水传潇浦悲风过洞庭曲终人不见江上数峰青  

题玉山村叟壁  

谷口好泉石居人能陆沈牛羊下山小烟火隔云深一迳入溪色数家连竹隂藏虹辞晚雨惊隼落残禽涉趣皆流目将归羡在林却思黄绶事辜负紫芝心  

药堂秋暮  

隐来未得道嵗去愧云松茅屋空山暮荷衣白露浓惟怜石苔色不染世人踪潭静宜孤鹤山深絶逺钟有时丹灶上数防防霞重勉事壶公术仙期待赤龙  

禁闱翫雪寄薛左丞  

云低禁苑飞雪满神州虚白生台榭寒光入冕旒粉凝宫壁静乳结洞门幽细绕回风转轻随落羽浮怒涛堆砌石新月孕帘钩为报诗人道丰年诵圣猷  

暮春过石谷题温处士园林  

隠几无名老何年此陆沈丘园自得性婚嫁不婴心嵗计因山薄霞栖在谷深设罝连草色晒药背松隂触兴云生岫随耕鸟下林搘颐笑来客头上有朝簮  

宿毕侍御宅  

交情贫更好子有古人风晤语清霜里平生苦节同心惟二仲合室乃一瓢空落叶寄秋菊愁云低夜鸿薄寒灯影外残漏雨声中明发南昌去回防御史骢  

适楚次徐城  

去家随旅雁几日到南荆行迈改乡邑苦辛淹晦明畏途在淫雨未晚息趋程穷木对秋馆寒鵶愁古城迷津坐为客对酒黙含情感激念知己匣中孤劒鸣  

闲居酬张起居见赠  

在林非避世守拙自离羣弱羽谢风水穷愁依典坟良知不遐弃新咏独相闻能使幽兴苦坐忘清景曛前山带乔木暮鸟连归云向夕野人思难忘骑省文  

山下别杜少府  

把手意难尽前山日渐低情人那忍别宿鸟尚同栖寸晷恋言笑佳期欲阻暌离云愁出岫去水咽分溪荘叟几虚説杨朱空自迷伤心独归去秋草更萋萋  

夜宿灵台寺寄郎士元  

西日横山含碧空东方吐月满禅宫朝瞻双顶青防上夜宿诸天色界中石潭倒饮莲花水塔院空闻松栢风万里故人能尚尔知君视聼我心同  

和李贠外扈驾幸温泉宫  

未央月晓度疎钟凤辇时巡出九重雪霁山门迎瑞日云开水殿飞龙轻寒不入宫中树佳气常熏仗外峰遥羡枚臯扈仙跸偏承霄汉渥恩浓  

长信怨  

长信萤来一叶秋蛾眉泪尽九重幽鳷鹊观前明月度芙蓉阙下绛河流鸳衾乆别难为梦凤管遥闻更起愁谁分昭阳夜歌舞君王玉辇正淹留  

送李评事赴潭州使幕  

湖南逺去有余情苹叶初齐白芷生谩説简书催物役遥知心赏缓王程兴过山寺先云到啸引江帆带月行幕下由来贵无事伫闻谈笑静黎甿  

九日宴浙江西亭  

诗人九日怜芳菊筵客髙斋宴浙江渔浦浪花揺素壁西陵树色入秋窻木奴向熟悬金实桑落新开泻玉缸四子醉时争讲习笑论黄霸旧为邦  

和王员外晴雪早朝  

紫微晴雪带恩光绕仗偏随鸳鹭行长信月留宁避晓宜春花满不飞香独防积素凝清禁己觉轻寒让太阳题柱盛名兼絶唱风流谁继汉田郎  

题延州圣僧穴  

定力无涯不可称未知何代坐禅僧黙黙山门宵闭月荧荧石壁昼然灯四时树长书经叶万嵗嵓悬拄杖藤昔日舍身縁救鸽今时出见有飞鹰  

寄永嘉王十二  

永嘉风景别新年才子诗成定可怜梦里还乡不相见天涯忆戴复谁传花倾晓露垂如泪莺拂逰丝断若弦愿得回风吹海雁飞书一宿到君边  

山中酬杨补阙见过  

日暖风恬种药时红泉翠壁薜萝垂幽溪鹿过苔还静深树云来鸟不知青琐同心多逸兴春山载酒逺相随却惭身外牵缨冕未胜杯前倒接防  

江行望匡庐  

咫尺愁风雨匡庐不可登秪疑云雾窟犹有六朝僧  

赴章陵詶李卿赠别  

一官叨下秩九棘谢知音芳草文园路春愁满别心  

逢侠者  

燕赵悲歌士相逢剧孟家寸心言不尽前路日将斜  

宿洞口馆  

野竹通溪冷秋泉入戸鸣乱来人不到芳草上阶生  

石井  

片霞照仙井泉底桃花红那知幽石下不与武陵通  

古藤  

引蔓出云树垂纶覆巢鹤幽人对酒时苔上闲花落  

石上苔  

浄与溪色连幽宜松露滴谁知古石上不染世人迹  

逺山钟  

风送出山钟云霞度水浅欲知声尽处鸟灭寥天逺  

东陂  

永日兴难忘掇芳春陂曲新晴花枝下爱此苔水緑  

送欧阳子还江华郡  

江华胜事接湘滨千里湖山入兴新才子思归催去棹汀花且为驻残春  

暮春归故山草堂  

谷口春残黄鸟稀辛夷花尽杏花飞始怜幽竹山窻下不改清隂待我归  

归雁  

潇湘何事等闲回水碧沙明两防苔二十五弹夜月不胜清怨却飞来  

秋夜送赵冽归襄阳  

斗酒忘言良夜深红萱露滴鹊惊林欲知别后思今夕汉水东流是寸心  

过故洛城  

故城门前春日斜故城门里无人家市朝欲认不知处漠漠野田空草花  

九日田舍  

今日吾家野兴偏东篱黄菊映秋田浮云暝鸟飞将尽始到青山皓月前  

## 石仓历代诗选卷四十八  

明　曹学佺　编  

中唐二  

刘长卿【`字文房河间人`】  

题王少府尧山隐处简陆鄱阳  

故人沧洲吏深与世情薄解印二十年委身在丘壑买田楚山下妻子自耕凿羣动心有营孤云本无着因收谿上钓遂接林中酌对酒春日长山村杏花落  

晚次湖口有懐  

霭然空水合目极平江暮南望天无涯孤帆落何处顷为衡湘客颇见湖山趣潮气和楚云夕阳映江树帝乡劳想望万里心来去白发生扁舟沧波满归路秋风今巳至日夜雁南度木叶辞洞庭纷纷落无数  

陪元侍御游支硎山寺  

支公去巳乆寂寞龙华防古木闭空山苍然暮相对林峦非一状水石有余态宻竹藏晦明羣峰争向背香气空翠中猿声暮云外留连南台客想像西方内因逐溪水还观心两无碍  

夕次檐石湖梦洛阳亲故  

天涯望不尽日暮愁独去万里云海空孤帆向何处寄身烟波里颇得湖山趣江气和楚云秋声乱枫树如何异乡县日复懐亲故遥与洛阳人相逢梦中路不堪明月里更值清秋暮倚棹对沧波归心共谁语  

负谪后登于越亭作  

天南愁望絶亭上栁条新落日独归鸟孤舟何处人生涯投越徼世业陷胡尘杳杳钟陵暮悠悠鄱水春秦台悲白首楚泽怨青苹草色迷征路莺声傍逐臣独醒空取笑直道不容身得罪风霜苦全身天地仁青山数行泪沧海一穷鳞牢落机心尽惟怜鸥鸟亲  

留题李明府霅溪水堂  

寥寥此堂上幽意复谁论落日无王事青山在县门云峰向髙枕渔钓入前轩晚竹踈帘影春苔双履防荷香随坐卧湖色映晨昬虚牖闲生白鸣琴静对言暮禽飞上下春水带清浑逺防谁家栁孤烟何处村谪居投瘴疠离思过湘沅从此扁舟去谁堪江浦猿  

禅智寺上方懐演和尚寺即和尚所创  

絶巘东林寺髙僧惠逺公买园隋苑下持鉢楚城中斗极千灯近烟波万井通逺山低月殿寒木露花宫绀宇焚香浄沧洲摆雾空雁来秋色里龙起早潮东飞锡今何在苍生待发防白云翻送客庭树自辞风舍筏追开士回舟狎钓翁平生江海意惟共白鸥同  

奉陪萧使君入鲍达洞防灵山寺  

山居秋更鲜秋江相映碧独寻沧洲路如待挂帆客遂使康乐侯披榛着双屐入云开岭道永日寻泉脉古寺隠青防空中寒磬夕苍苔絶行径飞鸟去无迹树杪下归人水声过幽石任情趣愈逺移步竒屡易萝木静蒙蒙风烟深寂寂徘徊未能去畏共桃源隔  

孙权故城下懐古兼送友人归建业  

雄圗争割据神器终不守上下武昌城长江竟何有古来壮台榭事往悲陵阜寥落几人家犹依数株栁威灵絶想像芜没空林薮野径春草中郊扉夕阳后逢君从此去背楚方东走烟际指金陵潮时过湓口行人已何在临水徒挥手惆怅不能归孤帆没云乆  

京口懐洛阳旧居兼寄广陵二三知己  

川阔悲无梁霭然沧波夕天涯一飞鸟日暮南徐客气混京口云潮吞海门石孤帆风进夜色带江白一水阻佳期相望空脉脉那堪嵗方尽更使春梦积故国胡尘飞逺山楚云隔家人想何在庭草为谁碧惆怅秪伤情沧浪有余迹严陵七里滩擕手同所适  

雨中登沛县楼赠表兄郭少府  

楚泽秋更逺云雷有时作晚陂带残雨白水昬漠漠伫立收烟氛洗然静东郭卷帘髙楼上万里防日落为客频改火辞家尚如昨小邑务常闲吾兄宦何薄髙标青云器独立沧江鹤惠爱原上情殷勤丘中诺何当遂良愿归卧青山郭  

对雨赠济隂马少府考城蒋少府兼献成武五兄  

防云兼家思弥望连济北日暮微雨中州城带秋色萧条主人静落叶飞不息乡梦寒更频虫声夜相逼二贤纵横器乆滞贤劳职笑语和风骚雍容事文墨吾兄即时彦前路良未测秋水百丈清寒松一枝直此心欲引托谁为生羽翼且复顿归鞍杯中雪胸臆  

吴中闻潼闗失守因奉寄淮南萧判官  

一雁飞吴天羁人伤暮律松江风嫋嫋波上片帆疾木落姑苏台霜收洞庭橘萧条长洲外惟见寒山出胡马嘶秦云汉兵乱相失闗中因窃据天下共忧栗南楚有琼枝相思怨瑶瑟一身寄沧洲万里防白日赴敌甘负戈论兵勇投笔临风但攘臂择木时委质不如归逺山云卧饭松栗  

奉使新安自桐庐县经严陵钓台宿七里滩下寄使院诸公  

悠然钓台下懐古时一望江水自潺湲行人独惆怅新安从此始桂楫方荡漾连崕去不断对岭遥相向夹防黛色愁沈沈緑波上夕阳连古木水鸟拂寒浪月下扣船声烟中采菱唱犹怜负羁束未暇依清旷牵役徒自劳近名非所尙何时故山里却醉松花酿回首惟白云孤舟复谁访  

题武丘寺  

青林武丘寺林际翠微路仰见山僧来遥从飞鸟处兹峰论寳玉千载惟丘墓埋劒人空传凿山龙已去扪萝披翳荟路转夕阳遽虎啸崕谷寒猿鸣山松暮徘徊北楼上江海穷一顾日映千里帆鵶归万家树蹔因惬所适果得捐外虑庭暗栖闲云檐香滴甘露乆迷空寂理多为防华故永欲投死生余生岂能误  

奉饯郑中丞罢浙西节度还京  

天上移将星元戎罢龙节三军含怨慕横吹声断絶五马嘶城隅万人卧车辙沧洲浮云暮杳杳去防发回首不问家归心遥向阙烟波限吴楚日夕事淮越吊影失所依侧身随下列孤蓬飞不定长劒光未灭緑绮为谁弹红芳堪自撷怅然江南春独此湖山月千里懐去思百忧变华髪颂声满江海今古流不竭  

送裴四判官赴河西军试  

吏道岂易惬如君谁与俦逢时将骋骥临事无全牛鲍叔幸相知田苏颇同逰英资挺孤秀清论含古流出塞佐持简辞家拥鸣驺宪台贵公举幕府资良筹武士伫明试皇华难乆留阳台望天尽洮水令人愁万里防一鸟旷然烟霞收晚花对古戍春雪含边州道路虽暂隔音尘那可求他时相望处明月西南楼  

旅次丹阳郡遇康侍御宣慰召募兼别岑单父  

客心暮千里回首烟花防楚水度归梦春江连故园羁人懐上国骄虏窥中原胡马暂为害汉臣多负恩羽书昼夜飞海内风尘昏双鬓日已白孤舟心且论绣衣从北来汗马宣王言忧愤激忠勇悲欢动黎元南徐争赴难发卒如云屯倚劒防太白洗兵临海门故人亦沧洲少别堪伤魂积翠下京口归潮落山根如何天外防又此波上樽空令忆君处莺声催泪痕  

奉和李大夫同吕评事太行苦热行兼寄院中诸公仍呈王员外  

迢递太行路自古称险恶千骑俨欲前羣峰望如削火云从中出仰视飞鸟落汗马卧髙原危旌倚长薄清风竟不至赤日何煎铄九重今旰食万里传明畧诸将轩东元凶愁鼎镬何劳短兵接自有长缨缚通越事岂难渡泸功未博朝辞羊肠坂夕望贝丘郭漳水斜绕营常山遥入幕永懐姑蘓下却寄建安作白雪和难成沧波意空托  

罢摄官后将还旧居留辞李侍御  

江海今为客风波失所依白云心已负黄绶计仍非累辱羣公荐频霑一尉微去缘焚玉石来岂采葑菲州县名何在渔樵事亦违故山桃李月初服薜萝衣熊轼分朝寄龙韬解贼围风謡传吏体云物助兵威草暎旛营緑花临檄羽飞全吴争转战狂虏怯知机忆昨趋金节临时废玉徽俗流应不厌静者或相讥世难慵干谒时闲喜放归潘郎悲白髪谢客爱清辉樗防材因弃交亲迹已稀独愁防五栁无事掩双扉  

早春赠别赵居士还江左时长卿下第归嵩阳旧居  

见君风尘里意出风尘外自有沧洲期含情十余载深居凤城曲日预龙华防果得僧家縁能遗俗人态一身今已适万物知何爱悟法电巳空防心水无碍且将穷妙理兼欲寻胜槩放舟驰楚邦负杖辞秦塞目送南飞云令人想吴防遥思旧逰处髣髴疑相对夜火金陵城春烟石头瀬沧波极天末万里明如带一片孤客防飘然向青霭楚天合江气云色常霮防隠见湖中山相连数州内顾余尚羁束何幸承眄睐素愿徒自勤清机本难逮濩落名不成徘徊意空大逢时虽贵达守道甘易退逆旅乡梦频春风客心碎别君日巳逺离念无明晦予亦返柴荆山田事耕耒  

湘中纪行五首  

山色无定姿如烟复如黛孤峰夕阳后翠岭秋天外云起遥蔽亏江回频向背不知今逺近到处犹相对  

右秋云岭  

江枫日揺落转爱寒潭静水色淡如空山光复相暎人闲性更慢鱼戏波难定楚客时往来偏知白鸥性  

右花石潭  

前山带秋色独往秋江晚叠嶂入云多孤峰去人逺夤縁不可到苍翠空在眼渡口问渔家桃源路深浅  

右石围峰  

秋月照潇湘月明闻荡桨石横晚濑急水落寒沙广众岭猿啸重空江人语响清晖朝复暮如待扁舟赏  

右浮石濑  

空传古防下曽见蛟龙去秋水晚沈沈独疑在何处乱声沙上石倒景云中树独见一扁舟樵人横欲渡  

右横龙滩  

杂咏五首上礼部李侍郎  

月色满轩白琴声宜夜防飗飗青丝上静听松风寒古调虽自爱今人多不弹向君投此曲所贵知音难  

右幽琴  

四月深涧底桃花方欲然宁知地势下遂使春风偏此意颇堪惜无言谁为传过时君未赏空媚幽林前  

右晚桃  

黄一疲马筯力尽胡尘骧首北风夕徘徊鸣向人谁怜弃置乆却与驽骀亲犹恋长城外青青寒草春  

右疲马  

宝镜临曙开含虚浄如水独悬秦台上万象清光里岂虑髙鉴偏但妨流尘委不知娉婷色回照今何似  

右春镜  

向夕灯稍进空堂弥寂寞光寒对愁人时复一花落但恐明见累何愁暗难托恋君秋夜永无使兰膏薄  

右寒缸  

寄李侍御  

旧国人未归芳洲草还碧年年湖上亭怅望江南客骢马入闗西白云独何适相思烟水外惟有心不隔  

晚泊湘江懐故人  

天涯片云去遥指帝乡忆惆怅増暮情潇湘复秋色扁舟宿何处落日羡归翼万里无故人江鸥不相识  

从军三首  

目极雁门道青青边草春一身事征战匹马同辛勤末路成白首功归天下人  

倚剑白日暮望归登戍楼北风吹羌笛此夜闗山愁回首不无意滹河空自流  

黄沙一万里白首无人怜报国劒已折归乡身幸全单于古台下边色寒苍然  

龙门八咏  

秋山日揺落秋水急波澜独见鱼龙气长令烟雨寒谁穷造化力空向两崖防  

右阙口  

山叶傍崖赤千峰秋色多夜泉发清响寒渚生微波稍见沙上月归人争渡河  

右水东渡  

寂寞对伊水经行长未还东流自朝暮千载空云山谁见白鸥鸟无心洲渚间  

右福公塔  

松路向精舍花龛归老僧闲云随锡杖落日低金绳入夜翠微里千峰明一灯  

右逺公龛  

隐隠见花阁隔河映青林水田秋雁下山寺夜钟深寂寞羣动息风泉清道心  

右石楼  

谁知往来意孤云长自闲风寒未渡水日暮更防山木落众峰出龙宫苍翠间  

右下山  

伊水揺镜光纎鳞如不隔千龛道傍古一鸟沙上白何事还山云能留向城客  

右水西渡  

日暮下山来千峰暮钟发不知波上棹还弄山中月伊水连白云东南逺明灭  

右渡水  

惠福寺与陈留诸官茶防  

到此机事遣自嫌尘网迷因知万法幻尽与浮云齐疎竹映髙枕空花随杖藜香飘诸天外日隠双林西傲吏方见狎真僧幸相擕能令归客意不复还东溪  

金陵西泊舟临江楼  

萧条金陵郭旧是帝王州日暮望乡处云边江树秋楚云不可托楚水只堪愁行客千万里沧波朝暮流迢迢洛阳梦独卧青川楼异乡共如此孤防难乆逰  

石梁湖寄陆兼  

故人千里道沧波十年别夜上明月楼相思楚天濶潇潇清秋暮嫋嫋凉风发湖色淡不流沙鸥逺还灭烟波日巳逺音问日己絶嵗晏含空情江臯緑芳歇  

送沈少府之任淮南  

惜君滞南楚枳棘徒栖凤独与千里防春风逺相送此行山水好时物亦应众一鸟飞长淮百花满云梦相期丹霄路遥听清风颂勿为州县卑时来自为用  

宿懐仁县南湖寄东海茍处士  

向夕敛微雨晴开湖上天离人正惆怅新月愁婵娟伫立白沙曲相思沧海边浮云自来去此意谁能传一水不相见千峰随客船寒塘起孤雁夜色分盐田时复一延首忆君如眼前  

南楚懐古  

南国乆芜没我来空郁陶君防章华宫处处生蓬蒿但见陵与谷岂知贤与豪精魂托古木宝劒捐江臯倚棹下晴景回舟随晚涛碧云暮寥落湖上秋天髙往事那堪问此心徒自劳独余湘水上千载闻离骚  

杪秋洞庭中懐卞道士谢太虚  

漂泊日复日洞庭今更秋白云如有意此夜催人愁惆怅客中月徘徊江上楼心知楚天逺目送沧浪流羽客乆已没微言无处求空余白云在容与随孤舟千里杳难望一身当独逰故园复何许江海徒淹留  

颍川畱别司仓李万  

故人早负干将器谁言未展平生思想君畴昔髙步时肯料如今折腰事且知投刃皆若虚日挥案牍常有余槐暗公门趋小吏荷香陂水脍鲈鱼客里相逢欵话深如何岐路剰霑襟白云西上催归念颍水东流是别心  

听笛歌  

旧逰怜我长沙谪载酒沙头送迁客天涯望月自沾衣江上何人复吹笛横笛能令孤客愁渌波澹澹如不流啇声寥亮羽声苦江天寂历江枫秋静聼闗山同一呌三湘月色悲猿啸又吹杨栁激防音千里春色伤人心随风飘向何处落惟见曲尽平湖深明发与君离别后马上一声堪白首  

时平后送范伦归安州  

昨闻战罢圗麟阁破虏收兵卷戎幕沧海初防汉月明紫微已见胡星落忆昔扁舟此南渡荆棘烟尘满归路与君携手姑苏台望乡一日登几回白云飞鸟去寂寞吴山楚岫空崔嵬事徃时平还旧丘青青春草近家愁洛阳举目今谁在颍水无情应自流万里遥悬帝乡忆五年空带风尘色却到长安逢故人不道姓名应不识  

疲兵篇  

骄虏乘秋下蓟门深山日夕烟尘昬三军疲马力已尽百战残兵功未论阵云泱漭屯塞北羽书纷纷来不息孤城望处争断肠折劒防时可霑臆元戎日夕且歌舞不念闗山乆辛苦自矜倚劒气凌云却笑闻笳泪如雨万里飘飖空此身十年征战老胡尘赤心报国无片赏白首还家有几人朔风萧萧动枯草旌旗猎猎榆闗道汉月何曽照客心胡笳只解催人老军前仍欲破重围闺里犹应愁未归小妇十年啼夜织行人九月忆寒衣饮马滹河晚更清行吹羌笛逺归营只恨汉家多苦战徒遗金镞满长城  

新安送陆澧归江隂  

新安路人来去早潮复晚潮明日知何处潮水无情亦解归自怜长在新安住  

明月湾寻贺九不遇  

楚水日夜绿傍江春草滋青青遥满目万里伤心归故人川上复何之明月湾南空所思故人不在明月在谁见孤舟来去时  

入桂渚次砂牛石穴  

扁舟傍归路日暮潇湘深湘水清见底楚云澹无心片帆落桂渚独夜依枫林枫林月出猿声苦桂渚天寒桂花吐此中无处不堪愁江客相防泪如雨  

严陵钓台送李康成赴江东使  

潺湲子陵濑髣髴如在目七里人已非千年水空緑新安江上孤帆逺应逐枫林万余转古台落日共萧条寒水无波更清浅台上渔竿不复持却令猿鸟向人悲滩声山翠至今在迟尔行舟晚泊时  

送姨子弟往南郊  

一展慰踈阔寸心仍未伸别时两童穉及此俱成人那堪适防靣遽已悲分手客路向楚云河桥半衰桞送君匹马别河桥汝南山郭寒萧条今我单车复西上遥望灞陵转惆怅何处共伤离别心明月亭亭两乡望  

铜雀台  

娇爱更何日髙台空数层含啼映双袖不忍防西陵漳河东流无复来百花辇路为苍苔青楼月夜长寂寞碧云日暮空徘徊君不见邺中万事非昔时古人不在今人悲春风不逐君王去草色年年旧宫路宫中歌舞已浮云空指行人往来处  

王昭君歌  

自矜娇艳色不顾丹青人那知粉绘能相负却使容华翻误身上马辞君嫁骄虏玉顔对人啼不语北风雁急浮云秋万里独见黄河流纎腰不复汉宫宠双蛾长向胡天愁琵琶弦中苦调多萧萧羌笛声相和谁怜一曲传乐府能使千秋伤绮罗  

江楼送太康郭主簿赴岭南  

对酒怜君安可论当官爱士如平原料钱用尽却为谤食客空多谁报恩万里孤舟向南越苍梧云中暮帆灭树色应无江北秋天涯尚见淮阳月驿路南随桂水流猿声不絶到蛮州青山落日那堪望谁见思君江上楼  

客舍喜郑三见寄  

客舍逢君未换衣闭门愁见桃花飞遥想故园今已尔家人应念行人归寂寞垂杨映深曲长安日暮灵台宿穷巷无人鸟鹊闲空庭新雨莓苔緑此中分与故交疎何幸仍回长者车十年未称平生意好得辛勤谩读书  

送贾三北逰  

贾生未遇犹窘迫身驰匹马邯郸陌片云郊外朝送人斗酒城边暮留客顾余他日仰时髦不堪此别相思劳雨色新添漳水緑夕阳逺照蘓门髙把袂相防衣共缁穷愁只是惜良时亦知到处逢下榻莫滞秋风西上期  

雨中过员稷巴陵山居赠别  

怜君洞庭上白髪向人垂积雨悲幽独长江对别离牛羊归故道猿鸟聚寒枝明发遥相望云山不可知  

送李中丞之襄州  

流落征南将曽驱十万师罢归无旧业老去恋明时独立三朝重轻生一劒知茫茫汉江上日暮复何之  

奉使至申州伤经陷没  

举目伤芜没何年此战争归人失旧里老将守孤城废戍山烟出荒田野火行独怜浉水上时乱亦能清  

穆陵闗北逢人归渔阳  

逢君穆陵路匹马向桑干楚国苍山古幽州白日寒城池百战后耆旧几家残处处蓬蒿徧归人掩泪防  

步登夏口古城作  

平芜连古堞逺客此沾衣髙树朝光上空城秋气归微明汉水极揺落楚人稀但见荒郊外寒鵶暮暮飞  

酬郭夏人日长沙感懐见赠  

旧俗欢犹在怜君恨独深新年向国泪今日倚门心嵗去随湘水春生近桂林流莺且莫弄江畔正行吟  

余干旅舍  

揺落暮天迥青枫霜叶稀孤城向水闭独鸟背人飞渡口月初上隣家渔未归乡心正欲絶何处捣寒衣  

登思禅寺题脩竹茂松  

上方幽且暮台殿隐防笼逺磬秋山里清猿古木中众溪连竹路诸岭共松风傥许栖林下甘成白首翁恩勅重推使牒追赴苏州次前溪馆作  

渐入云峰里愁防驿路闲乱鸦投落日疲马向空山且喜怜非罪何心恋末班天南一万里谁料得生还  

将赴江南湖上别皇甫曽  

此去君何恨南行我更遥东西湖离别雨潇潇緑水通春谷青山过板桥浔阳如枉棹千里有归潮秋日登吴公台上寺逺眺寺即陈将吴明彻战场  

古台揺落后秋日望乡心野寺来人少云峰隔水深夕阳依旧垒寒磬满空林惆怅南朝事长江独至今  

送催升归上都  

旧寺寻遗绪归心逐去尘早莺何处客古木几家人白髪经多难沧洲欲暮春临期数行泪为尔一沾巾  

送王端公入奏赴上都  

旧国无家访临岐亦羡归途经百战后客过二陵稀秋草通征骑寒城背落晖行当防頋问吴楚歳频饥  

送营田判官郑侍御赴上都  

上国三千里西还及歳芳故山经乱在春日送归长晓奏趋双阙秋成报万箱幸论开济力巳实海陵仓  

清明后登城眺望  

风景清明后云山睥睨前百花如旧日万井出新烟草色无空地江流合逺天长安在何处遥指夕阳边  

陪王明府泛舟  

花县弹琴暇樵风载酒时山含秋色近鸟度夕阳迟出没鳬成浪防茏竹亚枝云峰逐人意来去解相随  

晚次苦竹馆却忆于越旧逰  

匹马风尘色千峰旦暮时遥防落日尽独向逺山迟故驿花临道荒村竹映篱谁怜却回首步歩恋南枝  

送李二十四移家之江州  

烟尘犹满目岐路易沾衣逋客多南渡征鸿自北飞九江春草緑千里暮潮归别后难相访全家隠钓矶  

送卢判官南湖  

漾舟仍载酒愧尔意相寛草色南湖緑松声小署寒水禽前后起花屿往来防巳作沧洲调无心恋一官  

赠西隣卢少府  

篱落能相近渔樵偶复同苔封三径絶溪向数家通犬吠寒烟里鸦鸣夕照中时因杖藜次相访竹林东  

移使鄂州次岘阳馆懐惟旧居  

多慙恩未报敢问路何长万里通秋雁千峰共夕阳旧逰成逺道此去更违乡草露深山里朝朝落客裳  

更被奏留淮南送从弟罢使江东  

又作淮南客还悲木叶声寒潮落瓜歩秋色上芜城王事何时尽沧洲羡尔行青山将緑水惆怅不胜情  

经漂母墓  

昔贤懐一饭兹事已千秋古墓樵人识前朝楚水流渚苹行客荐山木杜鹃愁春草茫茫緑王孙旧此逰  

答舍弟之鄱阳居  

鄱阳寄家处自别掩柴扉故里何人在沧波孤客稀湖山春草徧云木夕阳微南去逢回雁应怜相背飞  

过桃花夫人庙  

寂寞应千岁桃花想一枝路人防古木江月向空祠云雨飞何处山川是旧时独怜春草色犹似忆佳期  

过湖南羊处士别业  

杜门成白首湖上寄生涯秋草芜三径寒塘独一家鸟归村落尽水向县城斜自有东篱菊年年解作花  

送齐郎中典括州  

星象移何处旌麾独向东劝耕沧海畔听讼白云中树色双溪合猿声万岭同石门康乐在几里枉帆通  

送少微上人逰天台  

石桥人不到独往更迢迢乞食山家少防钟野路遥松门风自扫瀑布雪难消秋夜闻清梵余音逐海潮  

却归睦州至七里滩下作  

南归犹谪宦独上子陵滩江树临洲晚沙禽对水寒山开斜照在石浅乱流难惆怅梅花发年年此地防  

新年作  

乡心新嵗切天畔独澘然老至居人下春归在客先岭猿同旦暮江桞共风烟已似长沙傅从今又几年  

送裴郎中贬吉州  

乱军交白刃一骑出黄尘汉节同归阙江防共逐臣猿愁岐路晚梅作异方春知己鄼侯在应怜脱粟人  

送李使君贬连州  

独过长沙去谁凭此路愁秋风防千骑寒雨泊孤舟贾谊辞明主萧何识故侯汉廷当自召湘水但空流  

喜鲍禅师自龙山至  

故居何日下春草欲芊芊犹对山中月谁听石上泉猿声知后夜花发见流年杖锡闲来往无心到处禅  

送方外上人之常州依萧使君  

宰臣思得度鸥鸟恋为羣逺客回飞锡空山卧白云夕阳孤艇去秋水两溪分归共临川史同翻贝叶文  

和州留别穆郎中  

播迁悲逺道揺落感衰容今日犹多难何年更此逢世交黄叶防乡路白云重明发防烟树惟闻江北钟  

酬秦系  

鹤书犹不省那出白云来旧路经年别寒潮毎日回家空归海燕人老发江梅最忆门前栁闲居手自栽  

送朱山人越州贼退后归山隂别业  

越州初罢战江上送归桡南渡无来客西陵自落潮空城垂故栁旧业废春苗闾里相逢少莺花共寂寥  

过前安宜张明府郊居  

寂寥东郭外白首一先生解印孤琴在移家五栁成夕阳临水钓春雨向田耕终日空林下何人识此情  

使回次栁杨过元八所居  

君家杨栁渡来往落帆过緑竹经寒在青山欲暮多薜萝诚可恋婚嫁复如何无奈闲门外渔翁夜夜歌  

逢郴州使因寄郑协律  

相思楚天外梦寐楚猿吟更落淮南叶难为江上心衡阳问人逺湘水向君深欲逐孤帆去茫茫何处寻自岳阳却归鄂州使院留别郑洵侍御先曽谪居此州  

何事长沙谪相逢楚水秋暮帆归夏口寒雨对巴丘帝子椒浆奠骚人木叶愁谁怜万里外离别洞庭头  

碧涧别墅喜皇甫侍御相访  

荒村带返照落叶乱纷纷古路无行客寒山独见君野桥经雨断涧水向田分不为怜同病何人到白云  

初到碧涧招明契上人  

渐老知身累初寒曝背眠白云留永日黄叶减余年猿防窻前树泉浇谷后田沃洲能共隠不用道林钱  

夏口送徐郎中归朝  

星象南宫逺风流上客稀九重思晓奏万里见春归棹发空江响城孤落日晖离心与杨栁临水更依依  

鄂渚听杜别驾弹胡琴  

文姬留此曲千载一知音不解胡人语空留楚客心声随边草动意入陇云深何事长江上萧萧出塞吟  

送南特进归行营  

闻道军书至扬鞭不问家虏云连白草汉月到黄沙汗马河源饮烧羌陇坻遮翩翩新结束去逐李轻车  

送道标上人归南岳  

悠然倚孤棹却忆卧中林江草将归逺湘山独徃深白云留不住緑水去无心衡岳千峰乱禅房何处寻  

送蔡侍御赴上都  

迟迟立驷马乆客恋潇湘明日谁同路新年独到乡孤烟向驿逺积雪去闗长秦地防春色南枝不可忘  

春过裴虬郊园  

郊原春欲暮桃杏落纷纷何处随芳草留家寄白云听莺情念友防竹恨无君长啸髙台上南风冀尔闻  

海盐官舍早春  

小邑沧洲吏新年白首翁一官如逺客万事极飘蓬栁色孤城里莺声细雨中羁心早已乱何事更春风  

松江独宿  

洞庭初下叶孤客不胜愁明月天涯夜青山江上秋一官成白首万里寄沧洲乆被浮名系能无愧海鸥  

送行军张司马罢使回  

时危身赴敌事往任浮沈末路三江去当时百战心春风吴苑緑古木剡山深千里沧波上孤舟不可寻  

喜李翰自越至  

南浮沧海上万里到吴台久别长相忆孤舟何处来春风催客醉江月向人开羡尔无羁束沙鸥犹不猜  

长门怨  

何事长门闭珠帘秪自垂月移深殿早春向后宫迟蕙草生闲地棃花发旧枝芳菲自恩幸防着被风吹  

送李校书适越谒杜中丞  

江风处处尽旦暮水空波揺落行人去云山向越多陈蕃悬榻待谢客枉帆过相见耶溪路逶迤入薜萝  

寻南溪常山道人隠居  

一路经行处莓苔见履防白云依静渚春草闭闲门过雨防松色随山到水源溪花与禅意相对亦忘言  

杨州雨中张十宅观妓  

夜色带春烟灯花拂更然残妆添石黛艳舞落金钿掩笑频欹扇迎歌乍动弦不知巫峡雨何事海西边  

饯别王十一南逰  

望君烟水濶挥手泪沾巾飞鸟没何处青山空向人长江一帆逺落日五湖春谁见汀洲上相思愁白苹  

云门寺访灵一上人  

所思劳日夕惆怅去西东禅客知何在春山到处同独行残雪里相见白云中请近东林寺穷年事逺公  

送韩司直  

逰湖还入越来往任风波复送王孙去其如春草何防明残雪在潮满夕阳多季子留遗庙停舟试一过  

送人逰越  

未习风波事初为吴越逰露霑湖防晓月照海营秋梅市门何在兰亭水尚流西陵待潮处落日满航舟  

送康判官徃新安  

不向新安去那知江路长猿声近庐霍水色胜潇湘驿路收残雨渔家带夕阳何须愁旅泊使者有辉光  

九日登李明府北楼  

九日登髙望苍苍逺树低人烟湖草里山翠县楼西霜防鸿声切秋深客思迷无劳白衣酒陶令自相擕  

同诸公登楼  

秋草行将暮登楼客思惊千家同霁色一雁报寒声北望无乡信东逰滞客行令君佩铜墨还有越乡情  

送张判官罢使东归  

白首辞知己沧洲忆旧居落潮回野艇积雪卧官庐范叔寒犹在周王嵗欲除春山数畆地归去带经锄  

湘妃庙  

荒祠古木暗寂寂此江濆未作湖南雨知为何处云苔痕断珠履草色带罗裙莫唱迎仙曲空山不可闻  

斑竹岩  

苍梧在何处斑竹自成林防防留残泪枝枝寄此心寒山响易满秋水影偏深欲觅樵人路防茏不可寻  

洞山阳  

旧日仙成处荒林客到稀白云将犬去芳草任人归空谷无行径深山少落晖桃园几家住谁为扫荆扉  

赤沙湖  

茫茫葭菼外一望一沾衣秋水连天濶涔阳何处归沙鸥横暮雪川日动寒晖楚客来相问孤舟泊钓矶  

献淮宁军节度李相公  

建牙吹角不闻喧三十登坛众所尊家防万金酬死士身留一劒答君恩渔阳老将多回席鲁国诸生半在门白马翩翩春草緑邵陵西去猎平原  

观校猎上淮西相公  

龙骧校猎邵陵东野火初烧楚泽空师事黄公千载后身骑白马万人中笳随晚吹吟边草箭没寒云落塞鸿三十拥旄谁不羡周郎少小立竒功  

送皇甫曽赴上都  

东逰乆与故人违西去荒凉旧路微秋草不生三径处行人独向五陵归离心日逺如流水回首川长共落晖楚客岂劳伤此别沧江欲暮自沾衣  

送李録事兄归襄邓  

十年多难与君同几处移家逐转蓬白首相逢征战后青春已过乱离中行人杳杳防西月归马萧萧向北风汉水楚云千万里天涯此别恨无穷  

汉阳献李相公  

退身髙卧楚城幽独掩闲门汉水头春草雨中行径没暮山江上卷帘愁几人犹忆孙阁百口同乗范蠡舟早晚却还丞相印十年空被白云留  

长沙过贾谊宅  

三年谪宦此栖迟万古惟留楚客悲秋草独防人去后寒林空见日斜时汉文有道恩犹薄湘水无情吊岂知寂寂江山揺落处怜君何事到天涯  

登余千古县城  

孤城上与白云齐万古荒凉楚水西官舍己空秋草緑女墙犹在夜乌啼平沙行人度落日亭亭向客低沙鸟不知陵谷变朝来暮去弋阳溪  

将赴岭外留题萧寺逺公院  

竹房遥闭上方幽苔径苍苍访昔逰内史旧山空日暮南朝古木向人愁天香月色同僧室月落猿啼傍客舟此去播迁明主意白云何事欲相留  

初闻贬谪续喜量移登于越亭赠郑校书  

青青草色满江洲万里伤心水自流越鸟岂知南国逺江花独向北人愁生涯已逐沧浪去寃气初逢涣汗收何事还邀迁客醉春风日夜待归舟  

北归入至安徳界偶逢洛阳隣家李光宰  

生涯心事巳蹉跎旧路依然此重过近北始知黄叶落向南空见白云多炎州日日人将老寒渚年来水自波华髪相逢俱若是故园秋草复如何  

自江西归至旧任官舍赠袁赞府  

却见同官喜复悲此生何幸有归期空庭客至逢揺落旧邑人稀经乱离湘路来过回雁处江城卧听捣衣时南方风土劳君问贾谊长沙岂不知  

赴南中题禇少府湖上亭子  

种田东郭傍春陂万事无情把钓丝緑竹故侵行径里青山常对卷帘时纷纷花落门空闭寂寂莺啼日更迟从此别君千万里白云流水忆佳期  

上巳日越中与鲍侍郎泛舟耶溪  

兰桡漫转傍汀沙应接云峰到若耶旧浦满来移渡口垂杨深处有人家永和春色千年在曲水乡心万里赊君见渔船时借问前洲几路入烟花  

双峰下哭故人李宥  

怜君孤垅寄双峰埋骨穷泉复几重白露空沾九原草青山独闭数株松圗书经乱知何在妻子因贫失所从惆怅东臯却归去人间无处更相逢  

使次安陆寄友人  

新年草色逺萋萋久客将归失路蹊暮雨不知涢口处春风只到穆陵西孤城尽日空花落三戸无人自鸟啼君在江南相忆否门前五栁几枝低  

自夏口至鹦鹉洲夕望岳阳寄阮中丞  

汀洲无浪复无烟楚客相思益然汉口夕阳斜度鸟洞庭秋水逺连天孤城背岭寒吹角独戍临江夜泊船贾谊上书忧汉室长沙谪去古今怜  

别严士元  

春风倚棹阖闾城水国春寒隂复晴细雨湿衣防不见闲花落地聼无声日斜江上孤帆影草緑湖南万里情东道若逢相识问青袍今已误儒生  

避地江东留别淮南使院诸公  

长安路絶鸟飞通万里孤云西复东旧业巳应成茂草余生只是任飘蓬何辞旧物开秦镜却使他人得楚弓此去行持一竿竹等闲将狎钓鱼翁  

送台州李使君兼寄题国清寺  

露冕新承明主防山城别是武陵源花间五马时行县竹外千峰常在门晴江洲渚带春草古寺杉松深暮猿知到应真飞锡处因君一想已忘言  

送孙逸归庐山  

炉峰絶顶楚云衔楚客东归栖此岩彭蠡湖边香橘柚浔阳郭外暗枫杉青山不断三湘道飞鸟空随万里帆常爱此中多胜事新诗他日伫开缄  

送马秀才落第归江南  

南客懐归乡梦频东门怅别栁条新殷勤斗酒城隂暮荡漾孤舟楚水春湘竹旧斑思帝子江蓠初緑怨骚人怜君此去未得意陌上愁防泪满巾  

送常十九归嵩少故林  

迢迢此恨杳无涯楚泽嵩丘千里赊岐路别时惊一叶云林归处忆三花秋天苍翠寒飞雁古堞萧条晚噪鸦他日山中逢胜事桃源洞里几人家  

送宇文迁明府赴洪州张观察追摄丰城令  

送君不复逺为心余亦扁舟湘水隂路逐山光何处尽春随草色向南深陈蕃待客应悬榻宓贱之官独抱琴傥见主人论谪宦尔来空有白头吟  

赋得  

莺啼燕语报新年马邑龙沙路几千家住层城临汉苑心随明月到胡天机中锦字论长恨楼上花枝笑独眠为问元戎窦车骑何时返斾勒燕然  

上阳宫望幸  

玉辇西巡久未还春光犹入上阳间万木长承新雨露千门空对旧河山深花寂寂宫城闭细草青青御路闲独见海云飞不尽只应来去龙顔  

登润州万嵗楼  

髙楼独上思依依极浦遥山合翠微江客不堪频北望塞鸿何事又南飞丹阳古渡寒烟积瓜歩空洲逺树稀闻道王师犹转战谁能谈笑解重围  

送陆澧仓曹西上  

长安此去欲何依先达谁当荐陆机日下凤翔双阙迥雪中人去二陵稀舟从故里难移棹家住寒塘独掩扉临水自伤流落久赠君空有泪沾衣  

送栁使君赴袁州  

宜阳出守新恩至京口因家始愿违五栁闭门髙士去三苖按节逺人归月明江路闻猿断花暗山城见吏稀惟有郡斋窗里岫朝朝空对谢晖  

江州重别薛六栁八二员外  

生涯岂料承优诏世事空知学醉歌江上月明胡雁过淮南木落楚山多寄身且喜沧洲近顾影无如白髪何今日龙钟人共弃愧君犹遣慎风波  

青溪口送人归岳州  

洞庭何处雁南飞江菼苍苍客去稀帆带夕阳千里没天连秋水一人归黄花裛露开沙防白鸟衔鱼上钓矶岐路相逢无可赠老年空有泪沾衣  

送耿拾遗归上都  

若为天畔独归秦对水看山欲暮春穷海别离无限路隔河征战几归人长安万里传双泪建徳千峰寄一身想到邮亭愁驻马不堪西望见风尘  

题灵祐和尚故居  

叹逝翻悲有此身禅房寂寂见流尘多时行径空秋草几日浮生哭故人风竹自吟遥入磬雨花随泪共沾巾残经窗下依然在忆得山中问许询  

寻龙井杨老  

柴门草舍絶风尘空谷耕田学子真泉咽恐劳经陇底山深不觉有秦人手栽松树苍苍老身卧桃园寂寂春惟有胡麻当鸡黍白云来徃未嫌贫  

逢雪宿芙蓉山主人  

日暮苍山逺天寒白屋贫柴门闻犬吠风雪夜归人  

赠秦系征君  

羣公谁让位五栁独知贫惆怅青山路烟霞老此人  

湘妃  

帝子不可见秋风来暮思婵娟湘江月千载空蛾眉  

春草宫懐古  

君王不可见芳草旧宫春犹带罗裙色青青向楚人  

正朝览镜作  

憔悴逢新歳茅扉见旧春朝来明镜里不忍白头人  

送子壻崔贡甫李穆徃扬州二首  

渡口发梅花山中动泉脉芜城春草生君作扬州客雁还空渚在人去落潮翻临水独挥手残阳归掩门  

寄龙山道士许法棱  

悠悠白云里独住青山客林下昼焚香桂花同寂寂  

送方外上人  

孤云将野鹤岂向人间住莫买沃州山时人已知处  

送灵澈上人  

苍苍竹林寺杳杳钟声晚荷笠带斜阳青山独归逺  

茱萸湾北答崔载华问  

荒凉野店絶迢递人烟逺苍苍古木中多是隋家苑  

七里滩重送  

秋江水空波越客孤舟欲榜歌手折衰杨悲老大故人零落已无多  

家园瓜熟是故萧相公所遗瓜种凄然感旧因赋此诗  

事去人亡迹自留黄花緑蔕不胜愁谁能更向青门外秋草茫茫觅故侯  

重送裴郎中贬古州  

猿啼客散暮江头人自伤心水自流同作逐臣君更逺青山万里一孤舟  

寻盛禅师兰若  

秋草黄花覆古阡隔林何处起人烟山僧独在山中老惟有寒松见少年  

寄许尊师  

独上云梯入翠微防防烟雪映岩扉世人知在中峰里遥礼青山恨不归  

酬李穆见寄  

孤舟相访至天涯万转云山路更赊欲扫柴门迎逺客青苔黄叶满贫家  

寄别朱拾遗  

天书逺召沧浪客几度临岐病未能江海茫茫春欲徧行人一骑发金陵  

赠秦系  

向风长啸戴纱巾野鹤由来不可亲明日东归变名姓五湖烟水觅何人  

过郑山人所居  

寂寂孤莺啼杏园寥寥一犬吠桃源落花芳草无寻处万壑千峰独闭门  

瓜洲驿重送梁郎中赴吉州  

云山去几重依依独听广陵钟明朝借问南来客五马双旌何处逢  

新息道中作  

萧条独向汝南行客路多逢汉骑营古木苍苍离乱后几家同住一孤城  

送李判官之润州行营  

万里辞家事鼓鼙金陵驿路楚云西江春不肯留归客草色青青送马蹄  

昭阳曲  

昨夜承恩宿未央罗衣犹带御炉香芙蓉帐小云屏暗杨栁风多水殿凉  

秦系【`字公绪防稽人`】  

山中赠张正则评事  

终年常避喧师事五千言流水闲过院春风与闭门山容邀上客桂实落华轩莫强教余起微官不足论  

题镜湖野老所居  

湖里寻君去樵风徃返吹树喧巢鸟出路细葑田移沤苎成鱼网枯根斵酒巵老年惟自适生事任羣儿  

春日闲居二首  

一似桃源隠将令过客迷碍冠门栁长惊梦院莺啼浇药泉流细围碁日影低举家无外事共爱草萋萋寂寂池亭里轩窗间緑苔逰鱼牵荇没戏鸟踏花催小径僧寻去髙峰鹿下来中年曽屡辟多病复迟回  

秋日过僧惟则故院  

衰草经行处微灯旧道场门人失谭柄野鸟上禅牀科斗书犹古旃檀鉢自香今朝数行泪却洒约公房  

题茅山李尊师山居  

天师百嵗少儿童不到山中竟不逢洗药毎临新瀑水歩虚时上最髙峰篱间五月留残雪座右千年廕老松此去人寰今逺近回防云壑一重重  

题章野人山居  

带郭茅亭诗兴饶回防一曲倚危桥门前山色能深浅壁上湖光自动揺闲花散落填书帙戏鸟低飞碍栁条向此隠来经几载如今己是汉家朝  

寄浙东皇甫中丞  

闲闲麋鹿或相随一两年来鬓欲衰琴砚共依春酒瓮云霞轻覆破柴篱注书不向时流説种药空令道者知久带纱巾仍借草山中那得见朝仪  

张建封大夫奏系为校书郎因寄此作  

久是烟霞客潭深钓得鱼不知芸阁上遗校几多书  

秋日送僧志幽归山寺  

禅室绳牀在翠微松间荷笠一僧归磬声寂历宜秋夜手泠灯前补衲衣  

题僧明惠房  

檐前朝暮雨添花八十真僧飰一麻入定几时将出定不知巢燕汚袈裟  
