---
title: 第17部分
index: true
icon: editor
order: 17
category:
  - 诗藏
  - 诗集
  - 御制四朝诗 宋金元明
tag:
  - 钦定四库全书
  - 集部八
  - 总集类
  - 张豫章
  - 清
---

## 御选元诗卷六十三  

五言长律三  

王思诚  

赋得云梦泽送宋显夫佥事之山南  

两仪开混沌二泽积渟汇溢巴邱腹陂防楚地形龙蛇蟠窟宅鲛蜃驾空冥余润蒸巫峡层波接洞庭汀花迎日白岸草际天青使节光卿月仙槎泛客星扣舷歌楚些鼓瑟舞湘灵忧世婴多病伤怀忆独醒清风吹碧渚明月漾沧溟迢递山南道乗骢旧所经  

再拾前篇余韵  

龙洞朝云薄牛山暮霭冥一天风淅淅千里雨泠泠幽壑涛飞箭虚檐溜建瓴空中无走电地底不轰霆红湿千株杏青滋五叶蓂汗潮苍石础泽润碧窗櫺墙外迷楼观桥边失渭泾隔巢鸠谷谷在野马駉駉年稔逢人说懽声到处聴故乡归未得客枕梦初醒返哺慙乌鸟  

伤懐忆鹡鸰沁园春欲暮且醉酒双瓶  

中条山  

崛起巨河边奔腾欲上天逺临沧海尽髙与太行连大块横为脊他山立似拳土膏继舜耒石险任秦鞭洞黒狂吹雨峰青冷罩烟店荒檀道絶寺古柏梯悬淹漏微茫雪岩垂淅沥泉迸根通砥柱斜径入闲田北笑恒藏寳西轻华耸莲三门遥托迹五光迥差肩落实樵夫指灵苗本草传柱空擎鴈塔倒影盖鱼船绘画终无手封崇必有年盐池浮翠霭莲泽媚漪涟隂壑乖龙蛰枯松冻虺穿圗经标数郡神异产羣贤呼寿嵩何谄升中岱岂专斯文如已矣此地可终焉暂防犹驱病频登合得仙许昌休自负吾什亦铭镌  

杨丹  

偕王天祥登琼云山  

琼山髙不极佳树郁相临虎迹层岩上龙吟古径隂琳宫溪溜绕仙陛石台侵结构何迢递窥观极广深庭参新舞鹤钟送暝归禽术圃风便细芝田雨忌淫优游仙境日潇洒昔人心采药冲芳雾吹笙过茂林两君俱俊彦并马陟嵚崟贱子陪冲赏空斋接诲音随行溪百折眺迥巘千寻暑少慵挥扇斟余足解襟兴深思返驾意逺欲鸣琴安得遗轩冕从兹访一岑  

班惟志  

送舒噜元帅开阃分题得越嶲  

郡初名越巂汉昔抚酋豪宿溜岩为室炎蒸地不毛射生餐血肉淫祀洒腥醪奋臂挝铜鼓吹唇舞洞刀溪山防虺蜮藤树啸狨猱异状纒绵角嘲讴变楚骚自怜无统御推长治逋逃衅起邻讐杀词连牧过饕宏恩惟在格薄伐忍言鏖公极兜鍪选门兼阀阅髙建侯嫌诡道投策塞深壕阵密严三令机深备六韬警烽隳土垒妖宿陨天牢云惨回盘鹘潭移失断鼇降幡迎露布奏凯卷归旄壮节虽能効清朝亦幸遭宣麻重镇遏开阃赏勲劳符焕文犀带香熏锦兽袍我惭沾益友祖送尽时髦岸暖泥抽草氷消水没篙旗亭折杨柳箧琖酌葡萄紏紏干城虎驯驯守圉獒先声驰部曲遗惠忭童曹耀武时长猎巡边可逺遨沙干骐骥足劒莹鸊鹈膏落雉穿金镞飞鹰掣绣縧宴闲陪士乐罚信絶羣嗷吹月横柯竹簪花列倩桃服威全学亮好咏喜赓陶亲上平夷颂曾髠草檄毫怀柔安鞠育寒饿免啼号职贡来方物江邮就战舠策良无妄挠戈偃肯轻操鸣鹤林思野闻天等在臯待书良将传未尽片言褒  

陈樵  

送乌经歴归二十韵  

大府罗賔彦修门得俊贤明时优外任密画制中权晓日卿云丽髙秋白月悬千寻看壁立百链识金坚殷浩名无忝崔羣美可专绯袍临僻壤华发忆流年山揖金华秀城当婺女躔民风仍皞皞王道故平平元畅尘嚣外芙蓉爽气边宪台依翠柏幕府拥红莲法谨持三尺书应受一编公言归可否徳意頼承宣歙郡推夷直河阳赞巨川可能羞哙伍岂复媿卢前渊媚珠含彩林辉玉吐烟豫筹才婉婉归思忽翩翩趋拜麒麟殿违离玳瑁筵几时嗟蠖屈后日防莺迁空遗参军纸曽辞太守钱双溪清若许明月送归船  

丁复  

次夏允中禁体雪诗六十韵  

衾夜生孤拥楼更死屡挝墨云常黯□丝雨先鬖髿半醒身何所全迷意罔涯露眠当莽苍风泊在蒹葭乍起平行地讹聴乱撒沙羣憨揺始觉众怪语仍哗幔卷争成片裳霑只见些尺深良可待寸测即频差炽炭肌还粟张灯眼晕花闯明和月澹学舞逐风斜在腊时能应祈年嵗必嘉竞投牕内隙密糁砌旁洼尾亚攅枪竹肪分破刃恍疑行朔幕只讶失胡笳賸有开甖贮浑无树屏遮廊飘黏画翠庖焮泣炊赮静凝檐头髓清垂瓦口牙回沟填小曲侧巷积微衺夕气干牛斗丰城瘗镆鎁暖融团腐草晴缀嵌空槎易化行人路偏多隐者家池心坚暮日山脊晃晨霞马齿沈虚屐羊肠阻峻车荒藂喧饿雀垂蔓抱僵蛇缩颈牛如猬拳毛马尽騧自须明洁净谁敢訾疵瑕公子添重锦夫人儗副珈聚羣沙簇鴈作队野屯鸦鬓缕搔惊似髥珠贯暂呀渊宫裁断织闺服帽初髽晋女吟称谢唐人赋忆叉大田将有谷沃壤早宜麻久睨偎墙色宁论在土芽舞娥临月桂才士纵天葩朽压伤颓架长支惜偃笆梅封新蓓蕾薪防湿杈枒京洛多豪冨长安有狭邪埽开交拥篲戏聚互推爬带沍张鱼笱凌晨没罝卧来穷就捉跳出防从扠籺食何煎迫萍韲漫咄嗟跣趋哀防志肆笑矜夸数战肩逾竦频诃指更挼唇呼吟蟋蟀足跌伏虾蟇嬾出从嘲鼈甘贫任处蜗市舂穷也籴邻酷薄犹賖  

王璋  

送传扩斋廉访秩满归长安  

南国皇华使东维列宿光选抡应近侍敭歴且殊方地镇江陵重天连蜀道长班荆非客宦负弩盛朝章问俗鱼鳬国传杯杞梓堂舞防渝水曲歌倩竹枝娘叔子心期逺文翁政术良巡巡持汉节处处即桐乡瑶歴更新号崇台整旧纲五骢鸣宛水轩鹤憩陵阳落笔霜威重随车雨气凉泽中集鸿鴈道上屏豺狼举错消羣枉封培惜众芳春回鲁宫藻诗咏召公棠有客栖南郭无人荐蜀庄分庭寛礼数退食问行藏古道今安有深心矢不忘方欣为李御旋报促曹装送客聴鸡唱征帆拂鴈行楚江枫叶赤陶宅菊花黄未识长安第还分汉署香他年怀旧德怅望绣衣裳  

汪铢  

水西山中  

五峰聮气胍一径入烟霞晴井蒸隂雨旱渠流落花山依东晋庙溪对古官衙门障延青海滩流涌白沙虎羊列蟠踞翁仲半敧斜劒履扃幽室衣冠忆故家经钟朝聴击斋鼔昼闻挝窃火猿烧笋淘泉僧煮茶暖蕉翻贝叶朝树晒袈裟石窦秋浇薤岩池夏沤麻山居元寂静尘径自纷华此意髙人解移居未有涯  

萨都拉  

题进士索士岩诗卷士岩与余同牓又同为燕南官由翰林编修为御史台掾兼经筵检讨除为燕南亷访经歴  

忆昔登天府文华萃帝乡俊才鱼贯列多士鴈成行宝劒悬秋水骊珠耿夜光三塲如拾芥一箭已穿杨上策师周孔蜚声陋汉唐凤池开御宴虎牓出宫墙赐笏邱山重恩袍雨露香天花皆翦翠法酒尽封黄冠盖游三日声名满四方歴阶超宰辅捧表谢君王第甲分三馆镌碑立上庠曲江嘉宴防合席尽才良契谊同昆弟比和鼔瑟簧誓辞犹在耳离思各惊肠台阁需材器儒林作栋梁超迁乌府掾辉映绣衣郎迫晏封几事平明出奏章日披坟典旧时念簿书忙检讨超经幄论思近御牀圣朝稽古道日暮下回廊羇旅然薪桂长吟出锦坊弱妻贫且病羸马瘦仍僵穷巷回车辙空厨泛酒浆故人传奏目请便趣行装皇极三台重燕南各道昌承恩辞魏阙揽辔去恒阳晓幕芙蓉露秋空柏树霜诸司循直矢羣吏肃宏纲汉水浮神马岐山出凤凰行湏冠獬廌已见走豺狼惭媿蓬蒿翼乗风亦下翔  

郭啰洛纳新  

益清堂【`并序`】  

闽海宪使合鲁桓穆公归休嵩山之下凿池引流列植卉木扁其燕处之堂曰爱莲公没堂池逮废其孙国子生张闾伯髙谦恭好学思继先志乃复増葺而新之国子先生陈伯敷易其名曰益清伯髙谓余曰与君世寓南阳且支裔聮属不可无作因赋律诗十有四韵以复其命云  

嵩岳云峰近髙居水竹幽筑堂依别墅甃石带芳沟翠荇含风弱红蕖着雨柔菱歌花外发兰桨月中游卷幔红云乱开尊碧露浮使君曽弭节持斧照南州緑野池台晩平泉草树秋吾宗多秀发公子独清修屡接何蕃武长怀贾谊忧拾萤供夜读走马散春愁朋友频相过琴觞每唱酬籍通青琐贵文擅省闱优归思劳清梦髙情忆故邱卜邻端有约嵗晩共绸缪  

罗稚川山水十韵为甬东应可立题  

平生邱壑趣偶向画中传雨气千峰外江流落日边蘼芜青满渚芳树緑参天渺渺溪云净防防石溜悬崖巅何处阁谷口小家烟渔唱来秋浦僧钟落夜船瞥惊飞鸟过疑有蛰龙眠竹径能留客桃源竟得仙丹青夸絶代赋咏借名贤千古沧洲意含情忆稚川  

陈旅  

次韵陈景忠见寄  

用世已无伎髙人方据梧词林忝供奉客舍候徴呼拓落需微禄鶱腾失壮圗为文下枚孺力穑后孙愉春草生湖曲暮云飞屋隅论交尊有螘忆别履非鳬拟泛鸱夷舸重游泰伯都山泉防雪乳石荈瀹琼酥作鲙溪庖近聴猿野磴纡松风吹緑鬓花雨落红毺佳什勤相赠幽期媿独逾烦君语宗长为我谢寅夫  

陪赵公子游蒋山即席次李五峰韵  

弭櫂丹阳郭鸣鞭白下山晴原烟翳翳幽树鸟关关石液玻瓈碧云根玛瑙殷佛岩开细菊僧迳入丛菅雨洗川容净潮随野色还六朝有遗事尽在夕阳间  

次韵许左丞从车驾游承天护圣寺是日由参政陞左丞  

银瓮呈山麓【`地名瓮山`】銮舆际水乡离宫疑馺娑行殿仿飞翔细浪鱼鳞袭轻飇鹢首骧扶桑明逺岸析木度髙樯屏翳时清跸丰隆夙啓行卫兵环越棘舞女蹋吴航渐觉仙楼近微闻梵铎扬石坛登案衍琼佩杂璆锵夕渚休兰櫂春壶泻桂浆伊蒲颁内供薝卜散林香罢宴蜺旌动开帆兽锦张弄田低碧树驰道出金塘畿甸严车辅臣邻重室厢方欣麟在棷复喜凤鸣阳圣主需贤急嘉猷頼弼良从容承顾问舄奕拜恩光文采堪华国芳菲正满堂恊忠成泰治流泽遍遐荒援古言应切匡时虑更长谁哉疲土木况乃象为廊  

南山诗【`山在龙虎山南张宗师藏劒舄之地曰丹邱有小有洞门玉冿涧月桥天鉴池金砂井跃泉潄云亭山云阁丹桂隖桃花源云`】  

江左羣山囿仙邱倚太霞上清分亢爽南谷抱谽谺台观黄琼宅林峦赤虎家天池开宝鉴日井射金砂桂霣秋岩粟桃烘晓岸葩泉香通美竹云液潄灵芽俯涧松偏润縁崖径自斜幽亭冝水绕晴阁受岚遮神舄丹扃秘关紫气賖石桥留月色银浦渺皇华愿解延陵劒终乗博望槎临风一解后食我枣如  

送叶天根南还  

我识天根子于今二十年吹箫来翠岭鼓枻入丹渊日出扶桑底云生建木巅人间方夜半海上得春先老我江湖迥微官嵗月迁荒泉流竹里冷雨浸芝田髪短何为者君归重惘然飞霞浮夕景定在石林边  

傅若金  

夀陈景让都事四十韵  

种徳由来逺流芳信有苗名门多令器夫子最髙标地迥瞻崧岳天清见斗杓声名从结髪问学自垂髫江汉栖迟久林亭兴致饶紫兰敷月露苍竹倚风飇画艇移书放秋灯把劒挑微名宁屑屑髙志独嚣嚣五气乗昌运羣英集圣朝武功收赫怒文治付宣昭厯数初歌禹聦明已赞尧求贤多晏食梦帝起中宵石室仍髙隐中台歘见招赐书县日月乗传出云霄议论纡三顾荣光动百僚入官催护玺趋府聴鸣镳郊社陈周礼神人协舜韶出关春衣绣分陜夜乗轺獬触心弥壮豺吞胆共销封章犹恳切归思遽飘飖衮职江湖隔锋车道路遥凝旒思穆穆行李发萧萧典祀尊原庙承厘洽大寮歩依文石进香近黼裳飘白日明骢马清霜急皁雕帝裾遮道引谏草避人烧佐省持三尺绳民究八条兵曹多暇豫郎位益崇超所向才华冠何曽意气骄台评推妙画士望慰深翘引防连茅茹芬芳杂桂椒银章看且佩金鼎竟湏调小草方惭出浮萍久恨漂文章殊豹隠篆刻近虫雕徐穉矜县榻苏秦惜敝貂敢期充砥砺犹幸致刍荛黄鹄追髙举青松托后凋火行占孟月星聚识生朝寿酒开云液仙音出凤箫祗应成逺业未可慕松乔  

送孔惟中再谒祖林  

吾郡称文物君家续圣贤尼山县日月野树隔云烟追逺逄昭代游方及盛年北通三仲谱南下九江船鴈起垂纶外鸥飞解缆前水凉闻雨坐沙暝望星眠岱岳遥临海河流逺自天路询洙泗境人指郓讙田日观朝辉接风云暮色连閟宫俱寂寂阙里独绵绵翠合知林墓翚飞识庙堧趋庭槐气润拜下柏隂圎科斗残书帙旋虫坏乐县圗稽始祖出世别小宗传逺近论昭穆尊卑齿后先杖裁楷木净冠截桧皮坚旧俗闻诗礼遗仪见豆笾玉倾当别酒珠写赠行篇古道嗟环辙长涂劝着鞭京师同逆旅瀛海限飞仙赋或君王问贫应故旧怜苦吟氷合砚危坐雪侵氊鱼目从人贵蛾眉祗自妍犹怀薛氏劒未絶伯牙弦卒业思归鲁离羣遽发燕霜蹄终奋迅风翼蹔回旋文忆来时把诗要去日聮緑芜羇思满青柳别愁牵为客惭乌鸟因君感杜鹃兖城多驿使频寄彩云笺  

寄题番阳周子震金潭山居  

大气生旁薄元功接杳冥江开呉楚白山直斗牛青玉牒呈天秘金潭泄地灵百盘工取势千叠互殊形石吐髙低笋峰罗大小屏忽如森队仗复似倚娉婷六六移诸洞三三映列星静宜营道室幽或下仙軿客有依文物儿皆尚典刑卜藏思买宅佩训谨趋庭娯老心能逺登髙歩每停艰难成宿志窀穸慰千龄雨潦供漂木神祗助荐牲史留徐穉传碑勒蔡邕铭碧水通银汉苍霞护石扃暝迷中谷路晴见隔溪亭凤穴含飞旭龙湫蓄震霆倚庐浮晻霭行径俯清泠鸾鹤轩羣岫蛇泛逺汀隂阳皆抱负存没总安宁种竹期成实栽松拟伏苓久居邻吠息清诵野猿聴夜烛吹藜杖歌饔啜土铏马卿能作赋韦氏旧传经伯仲翔雕鹗东西念鹡鸰辟雍初识靣京国共漂萍磊落珠蔵椟光芒刃发硎即看培逺业谁得限修翎何日过彭蠡从君醉醁醽遂求灵运屐一往眺林坰  

送孔学文之湘乡州判  

郡邑频骚动朝廷失抚绥君繇先圣出政学古人为北极回旋里东门祖饯时家从天上挈官自日边移雪树违燕市风帆掠楚祠大江开浩荡灵岳见参差候吏迎皆喜州人到恐迟苔虚蒋琬宅竹净褚公池闲暇应携酒登临得赋诗此邦称富庶今代益蕃滋地气湘潭防天文翼轸垂山川曽屡渉风土向来知秔稻金纒穂松杉翠压枝鱼肥春雨窟牛满夕阳陂禹贡连三澨虞巡接九疑至仁终逺被淳俗未全漓豹隐多文采鸿飞足羽仪五兵闲警逻千耦乐耘耔聴讼寜求异观风政在兹治成聴举最万里慰怀思  

送苏伯修侍郎分部扈跸  

扈圣千官出分曹六职俱侍郎精古学议礼应时湏车盖连诸郡衣冠接两都句陈严内拱屏翳肃前驱滦水开宫殿龙门起画圗仗依云气肃人望日华趋马酒来官道駞出御厨露疑金作掌冰想玉为壶地絶分寒燠天清习晓晡防朝常咫尺奏对祗湏防旧俗怀周雅今贤诵禹谟爱君期得道忧国况为儒久客嗟牢落诸公念朴愚路经南粤险心戴北辰孤汲引劳脩缏吹嘘倚大炉临风思何限相送独勤渠  

送杨翼之还清江  

同郡晩相得还家君独先艰难万感集离别众愁牵盗贼凶荒后干戈饷餽前故园思缩地行路叹登天郡国方收马江湖总税船遂嫌居郁郁竟作去翩翩芝岭寜忘世桃源似欲仙游鲲轻万里归鹤毕千年已谢苏秦印无论祖逖鞭道瞻匡阜雨山背蓟门烟逺色芙蓉浦浓香防防田藏书犹有壁坐客岂无氊我亦怀三釡谁能乞一钱将书不敢寄多是断肠篇  

奉送达兼善御史赴河南宪佥十二韵  

圣治尊儒术贤才翼帝躬立朝防触廌行路避乗骢复道河南去先愁冀北空激扬元自任出处岂谋同地絶看持节天长惜转蓬绣衣今日把尺素几时通别酒花开里征帆木落中蓟门县夜月梁苑度秋风古县藤萝碧霜林果蓏红咨询行每徧闲暇赋能工白日明髙岳黄河绕故宫登临兴何限题寄北飞鸿  

登岳阳楼  

驰传自青天凭髙忆往年阑干映水迥埤堄与云连江合沅湘大山侵楚蜀偏蜃郎通别井龙女宅重渊日月鸿蒙里风沙浩荡前骊珠秋后冷犀火夜深燃张乐犹疑奏乗槎欲并仙登临停去骑宠饯惜离筵地气南交接天文北极县赋惭王粲作诗拟杜陵传渺渺衡阳鴈迢迢浪泊鸢早春回汉节应得泛湖船  

奉和苏授经八月二十九日明仁殿进讲勅赐酒馔许乗舟泛太液池趋西苑之作  

圣明思善述耆旧倚交修虎豹开阊阖山龙照冕旒日临丹扆动云拂翠华流献纳稽前古都俞协大猷几筵花气谷圗史竹光浮当宁经纶逺尊贤礼数优内厨深出馔西苑近回舟禁脔由来贵溪毛庶可羞遥勤三顾问各奉万年酬牢落南州客相望奈九秋  

送庐陵范防宗入京省兄朝宗  

大范留京国斋居接栋梁端门通籍晩望苑曵裾长逺客逢难弟诸公比季方题诗晴望岳载酒夜浮湘万里怀燕市三年厌楚乡旅游成独往兄在慰相望马酒宜风土狐裘耐雪霜况闻周选举不废汉贤良紫电依龙种青霄属鴈行故人多在北应念独南翔  

雅勒呼  

上执政四十韵  

圣主飞龙日求贤似拾珍典谟皆故老登用必元臣日月当黄道风云拥紫宸华封归帝力寿域囿吾民旭旭时将旦熙熙物自春唐虞风未逺邹鲁俗还淳往者三灵坠扶持頼有人斩鲸清海沸链石补天迍工鲧趋刑辟皋防起隐沦明公辞政久首诏趣装频渴慰苍生望饥怜赤子贫朝阳先覩凤春籁正书麟总代天成化俱为政入神五朝居辅弼三世掌经纶皇眷恩波阔元功德泽均房谋兼杜断萧律继曹遵厯法羲经袐书文颉篆新山河由秉笔社稷在垂绅众水宗南渤诸星拱北辰济为舟楫重任托股肱亲玉烛调元气金枢运大钧都俞闻密赞谏论喜重陈声敎流沙外讴歌碣石濵乌台分绣斧凤诏继华茵练逹时无匹公忠世絶伦栋梁支大厦柱石表重闉天下皆桃李人间静棘榛中台方正席东阁又延賔有客怀吾道无媒致此身穷经甘寂莫抱拙忍酸辛虎榜叨前列鸳墀接后尘郎潜嗟咄咄吏隐叹逡逡十口长为旅三年屡卜邻稻粱犹不足抱负岂能伸养母留甘防居官守诲谆正言期董贾枉道耻仪秦草芥难终弃刍荛尚可询修涂多骏足沍辙有潜鳞未遂风云信犹霑雨露仁天瓢能一滴咫尺是通津  

李裕  

奉和王治书纸灯韵  

香蠒凝脂薄金刀逐意妍轻清笼綘防晃漾映罗笺巧异云蓝莹光同爝火然好花迎宿霭初旭晴烟制陋秦宫炬工慙汉绮莲映空珠网宻照夜緑玑圎焰转虹垂浦辉分宿丽躔薄能欺雾縠晔欲晕冰筵春净波如蹙云轻雨未悬东风愁剪剪华屋锁神仙  

刘汶  

言志叙交四十韵荅欧阳翁  

衮衮沧江去茫茫暗谷移黑头那敢恃华发防相欺遂起纷如叹能忘逝者悲著书谁发愤追古独忘疲讲授尝呫哔研穷几下帷羣经奥妙百氏苦支离索隠妨修业谈经失秉彞反身惟一理遵道岂多岐新意方来际陈言尽去时夏虫冰莫讶越犬雪休疑浮世春荣过幽园夕秀迟后凋终有待直养可容亏向使常防混宁逃具眼嗤投闲欣事省埽迹畏人知环堵差堪恋长沙去若为趋庭因泮藻赠客且江蓠回顾皋比冷还思寳玦遗羁愁生雨外乡梦落天涯每慨渊明菊将寻绮季芝未谐莱氏隐频念鹿门期友谊今逾薄儒流子尚奇刚肠俱比石末俗竟如脂缀曲唯同病论诗固解颐率更仍翰墨六一再文辞解接家声逺兼扶士气衰埙箎参雅奏椿桂亚髙枝正始音能续元和脚肯随浑雄亲汉魏绮靡却陈隋浪许鲲鱼舞云看骏马驰驽骀差抗臆防鳝愧扬鬐不尽沙金拣犹烦璞玉治受辛惊絶倡胜已辱先施欧冶加锋锷刘墙力塈茨吾侪非敢傲儿辈自宜麾学要千年蕴名湏万古垂匪徒攀屈宋深望泝濂伊天运流无息人生志勿卑操怜松郁郁节抚竹猗猗尽拟泠风御何曽俗骨医煎胶得麟凤嵗晩愿深资  

王明嗣  

龙首关  

万里云南道壮哉龙首关气呑西洱水势轧防苍山天矫盘青秀蜿蜒跃碧潺地灵吁可駴天险邈难攀井络称雄镇坤维倚大闲周章无六诏俯仰了羣蛮圣代提封阔元戎遴选难度辽推世胄越嶲靖神奸虎节先推毂犀毘响赐环铭功崖畔石宁羡玉门班  

宋无  

扬州即事  

玉垒开方靣金汤控上游连营骠骑宅重柝鴈行楼彊弩虚空发飞桥日夜浮烟生烽燧地草死虎狼秋此处兵威震当时国歩忧六年襄郡守三防荩臣谋大将深围陷长江万里休两淮先按堵孤注独横筹破竹才乗势闻风已置邮乾坤机轴转海岳版圗收春变山堂柳波通汴水鸥平坡南下马逺渡北来舟无复琼花梦犹余芍药愁尘埃何竖子还拥黒貂裘  

蕃厘观感琼花  

后土嗣南裔坤维媲室家国封严典礼宫祀尚褒嘉不是神灵异焉能眷迩遐应湏有玉女到此赏琼葩丽服从空降明妆倚日斜同挥五云扇共驻七香车月姊羞调粉风姨罢散花青童回绛节金母屏彤霞故事唐时盛佳名数代夸尘根虽下界天意在中华雪让珑璁巧冰销刻镂瑕人间惟独尔地上更何加万蘤殊寥落羣芳避艳邪珉瑰诚执御芍药等泥沙圣运俄惊辍兵强忽肆拏舛讹难核实真赝遂聱牙雷雨还惊蛰潜藏重发芽旁枝微旧崛新叶谩荣荂尤品终芜没珍蕤逐水涯两朝成草莽九庙杂龙蛇古殿兰旗暗残炉桂燎賖蕣顔愁想像珠树絶骄奢寂莫无双誉徘徊但自嗟入仙聊免俗消得寳阑遮  

忆旧寄金陵冯寿之  

忆昔江东日离居托孟邻儒家见君好谈席偶情亲南斗文昌近西山爽气新骊珠惊俗眼琼树倚芳晨大雅今重覩奇才岂易伦瑚生海网汗血出天津句满鸡林贾名齐鴈塔人传经心入圣用笔意凝神射防应先手藏环定后身巨流思待济吾道诎当伸落魄伤迟迈依栖笑隐沦三年为倦翼万里作穷鳞伏枕思霜橘归溪恋紫莼鸿稀石城信鱼隔太湖濵故宅闲多草空船独采苹夜吟酬蟋蟀暮景叹麒麟老恐襟期断悲怀辙迹陈旧峰还似洛淮水想犹秦胜地登临数殊乡梦寐频潮吞李白月花动谢安春有兴湏相觅无聊谩自呻休疑交契阔尚觉胆轮囷逺物那堪赠佳音欲细询劳歌因奉寄题罢更沾巾  

咏石得天字  

肢胍昆仑析胚浑混沌先灵分元岛峙秀聚景云鲜覆压风雷窟枝撑宇宙穿崚嶒敧篠雾歴棘耸萝烟嶪嶪栖危壁磷磷过瘦防雨攻绳眼断浪击弹窝圎笔架瑚竪屏围玛瑙偏骨攅狞鬼竦脊凸老蛟跧劒卓空苍色矛森紫翠颠丑宜镌鸟篆刚可利龙泉怪渍潮纹湿顽和地轴连筼筜梢映带薜荔叶萦纒磊磈蛇身缩崩峥凤势旋藓侵题字处藤络倚筇边碎砾铺文贝尖锋斫黛莲窦深膏乳滴甃润土花沿俨若峨冠者昻如峻士焉磴危欺木屐矶滑怯苔氊移恐岚光动扪嗔野蔓牵冲湍声类磬谢瀑韵成弦硬性辞斤凿嵌形欠画传鼓歌伤莫续鼎句叹难聨砥砺诚由着磨砻学及迁畜奇希抱璞链饵诧飞仙寸势垂千仞嵬胎结几年岩辉知产玉峡束见奔川织女支机稳山人作枕便陨星沈战域敲火出渔船异或称羊化疑应讶虎眠埋遗碣下麟仆古茔前屹立中流壮平施大础坚怀沙嗟放逐凝魄惜婵姢徳必穹碑记词当巨砚研险思经滪功拟勒燕然嵩岱归诸掌蓬瀛寄一拳不湏填碧海直欲补青天  

荅无住和太初韵见寄  

宝地人来少柽隂自晩晴片云依石润孤磬出花清竹笕分泉细檀烟上防轻勒铭留水寺应供宿江城适楚涛喧定归呉雪滞行雨苔黏冻屐廊叶覆闲枰琴为蛇纹买书因鸟迹评眼髙无佛祖诗癖有山兄句妙唐风在心空汉月明昼禅休树影夜梵杂松声夏减游方兴秋添住岳情何时修白业去结嬾残盟  

送陈行之之信州推官  

汉守曽悬榻家声复世纶賛廉推雅士列郡重嘉宾昭代详刑谳贤僚体圣仁袴襦怜故老狴犴念冤人英干登时望文华异等伦固宜膺宠渥岂但活罢民江左名藩旧风流佐幕新平反湏有颂刚决看如神郄鉴初荣养黄香早缔婣锦还乡已昼防戏室俄春自补寻山屐谁亲垫雨巾拊循恩易洽煦妪俗当淳曲动阳关叠尊移祖帐陈未能忘手握何得更情亲羡尔丹霄贵悲余白发贫尚期金鼎药犹客素衣尘岩壑将幽赏烟霞欲隐沦交游千古事离别百年身楚泽寒多鴈吴波暖见鳞相思不相见音问莫辞频  

寄眠云处士  

闻说华阳洞人间第八天茅君旌屡降宏景驾常延地吐黄金气潭流碧玉泉神丹光夜发朱草叶春妍羽客家相接麟洲派共连山遗秦女药锄得汉朝钱处士怀贞遯长生契宿縁童顔曽辟谷鹤相合成仙啸傲三峰上披研万象先囊攅五行物劒握七星权石铫青精饭风鑪紫术烟赤松齐逺躅元俗并遐肩九转功将就双亲念复防却携琼笈转归枕白云眠蓟子家常歴壶公诀尽传路回蓬岛下杖化葛陂边经案苔侵徧闲枰雨滴穿池留洗瓢水壁挂断琴弦蕙帐猿空怨萝牕月自悬嵒存容怅望涧去意潺湲局久棊多变寰清鼎又迁衲衣期异日筑室定他年季世嗟予晩幽栖志独坚欲随蒲坐具已办布行纒学道无如此游方恐未然尚迟甘防奉更被苦恩牵脑虑精难满心忧影或偏藓坛情愿埽茶灶手能煎根究婴儿后参同混沌前求真不易遇师匠早哀怜  

荅马怀秀兄弟见访  

移家连晩嵗屏迹值春寒旧业遗松迳幽栖逺杏坛数椽容膝易五斗折腰难有客来排闼无人为整冠讽诗称鲍照卧雪念袁安下里余谁和髙山尔自弹迎门屐齿折扶病带围寛乍喜交时彦相寻到冷官邻惊都骑盛防出草堂防光价连城璧风流艺苑兰老嗟倾盖晩贫觉布衣单午灶添茶具烟蓑罢钓竿传呼闻杜曲荣耀满江干文雅多歆艳殷勤少接欢长鲸钩上掣巨阙匣中蟠笔力千钧弩襟怀百丈澜籍通金马选诏待紫泥干乐毅曽强赵夷吾遂霸桓贵应聮万石功定服三韩留取刋彞鼎勲名未汝防  

甘露寺放舶至洲风作  

天造西来险山回北固形断崖纒赤日孤柱擘沧溟此地何能限长江或有灵然犀夜照浪饮马晓吞星铁锁沈寥廓楼船没杳冥乾坤一衣带吴楚两邮亭击楫人人倦吹笳处处聴海门沙自白歩草犹青梦堕浮家乐魂遭捩柁醒计程秋猎地问舍暮渔汀倐忽波涛变悤忙网罟停疾飇移蚌室暗雨卷龙庭赑屭鼋鼍壮谽谺树石腥危樯连偪仄髙岸失竛竮世事无深测生涯独未宁愁烦复稍释题咏记曾经  

张翔  

杜甫祠  

谏署言清切忠君思郁陶赤肤行翡翠碧海掣鲸鼇诗律严秦法词源汲楚骚珠明凤皇髓玉润鸊鹈膏躭句头空白谋心计转劳扬雄慙徳薄贾谊累才髙抵触逢牛角欃枪起猬毛荡胷云梦泽埋骨耒阳臯奇数终无遇穷途竟不遭秋风悲草树落日哭猿猱  

赵鼎  

题手植桧  

擢秀真儒宅垂隂数仭墙封培因圣力茂恱得灵长根踞龙蛇蛰枝延鸑鷟翔劳功施禹稷蔓草薙韩庄偃蹇明堂干萧森岱岳场围欺汉武柏爱掩召公棠日月成尘刼乾坤屡战塲恩仁感樵牧忠厚及牛羊不有神明护宁逃剪伐伤嵗寒千古色宜并子孙昌  

王守诚  

送傅与砺广州敎授  

京国今多士君诗独有名才能诸老荐辞命逺人惊陆贾惭分槖终军谢请缨一官何足凂三釜亦堪荣台阁专相待山川暂逺行且令南海上文物变风声  

苏天爵  

送南宫舍人赵子期出使安南  

圣德隆千古皇威奠九边金门颁凤诏玉节使龙编博雅资专对才华属妙年郎中初遴选省府昔周旋文治中华盛仁恩漠国宣清风消瘴雨丽月净蛮烟防渉思铜柱委蛇跨锦韀尧天新正朔禹贡旧山川声语时难觧雕题倍可怜明年春色早归拜御阶前  

张翥  

送成礼部谊叔察访守令河南山东  

歴数开千载明良防一时朝廷严守令宵旰为黔黎南服方多故东州复阻饥郎官膺简拔使者出询谘此命于今重如君众论推直陈廉察往肯作畏难辞灵雨随华毂流风度防旗草兼骢一色柳与辔同丝梁宋分淮甸青齐并海涯政苛嗟虎猛民散念鸿离罢耎寜胜任奸贪只自私中牟因雉见单父得鱼知或有隳其职谁能慎所司张从急缓朗鉴各妍媸治道诚先务皇心实在兹俱为良吏选足慰逺人思空阔青云歩孤髙玉树姿暂倾冠盖饯行赴简书期事业悬钟鼎光华映羽仪归来前席问请入史臣词  

寄题顾仲瑛玉山诗一百韵  

至正九年秋海道漕舶毕达京师皇上嘉天妃之灵封香命祀中书以翥载直省舍人彰实徧礼祠所卒事于漳还次泉南卧疾度嵗乃仲春至杭遂以驿符驰上官而往卜山于武康克襄先藏秋过吴门顾君仲瑛留防草堂之墅宴賔十又二人分题玉山诸景诗皆十韵尽欢而别舟中笔砚少暇因叙事述怀累成百韵语繁则易疵聊以记行役耳录寄仲瑛洎席上诸君子他日或游昆墅当为一亭一馆赋之也  

治理逢熙运钦明仰圣皇至仁侔覆载上徳配轩唐大业勤宏济元臣协赞襄贤科收俊造庭实粲珪璋入贡徕符绂仪韶下凤皇普天均雨露絶域总梯航每念京师食遥需漕府粮神妃所庇护飓母敢飞扬前队貔貅发先驱罔象藏冷飇鼓万柁朱火耀连樯帝勅申嘉祠官按典常赏劳兼湛秽【`时赐省臣漕臣酒币甚厚`】旌烈特巍煌仆本中林士久陪东观郎遂叨乗驿传徧与礼灵场荡节雕龙饰华旗画隼翔冲流度鄞越陟险过泉漳缅彼湄洲屿崭然钜海洋蛟穿崖破碎鲸蹴浪撞搪震鼓轰空濶奔帆截渺茫岛夷迎使舸瘴雾避天香嘉荐歆芬苾隂功助翕张精诚致工祝景贶荅祯祥贾舶倾诸国舆圗奄八荒身虽距闽峤志已略扶桑裴洞三生梦温陵十月凉兹游平昔冠夙愿一朝偿女髻皆殊掣蛮音各异乡地偏宜荔子人最贵防榔酿鹿肥漂酒烧蚝液满房招贤簇车骑挥埽积缣缃穷腊才竣事暄春始趣装劒津传警急汀贼起狓猖獠砦旋戡定藩垣慎扞防思亲弥切切行役更遑遑狐死嗟奚首占喜允臧封崇宴隖内木拱计峰旁薄宦祗牵率孤踪易感伤暂为江左客谁洒墓头浆逝矣川涂阻凄其涕泪滂南园恰嗁鴂北路复鸣螀粤若娄东邑由来汉太仓机云存故宅吴防画雄疆遯迹睎髙士【`谓有梁鸿山`】遗风挹让王厥田尤沃衍比嵗适丰穰老契张承吉新知顾辟疆闻君占形胜筑室恣徜徉鐡笛留严客青钱乞泰娘杏韀红叱拨兰柱绣鸳鸯辟径通佳处栽桃带柳塘修梧羽葆盖美竹碧琳琅列岫浓螺色澄湖净镜光鸟边岚漠漠鱼外水泱泱鹤驻游仙馆鸾鸣种玉冈投竿钓月槛隐几读书牀云结芝英秀花团桂树苍舫斋青篠箔渔舍緑苔墙栋宇环相属园池郁在望直疑金谷墅还似辋川庄未获窥诗境相邀到草堂开尊罗绮馔侑席出红妆婉态随歌板齐容缀舞行新声緑水曲秾艳大隄倡宛转纒头锦淋漓蘸甲觞弦松调宝柱笙咽炙银簧倚防骖聮辔钩帘烛绕廊僰僮供紫蟹庖吏进黄麞卜昼寜辞醉留欢正未央分司莫惊坐刺史欲无肠是集俱才彦虚怀共颉颃珠玑散欬唾律吕应宫商郑老经术富于仙词翰长琦初镫并照郯华骥同骧璧也牋毫健吟篇防绘彰拈题争防笔得句倐盈箱劲敌千钧彀精逾百链钢语奇凌鲍谢体变失卢杨瑛甫蚤有誉亨衢那可量抟扶看怒翼腾蹋待蜚黄既笃朋情重仍持雅道昌披襟视肝胆刻琰播文章永契欣依托衰踪顿激昻盍簪承伟饯授简借余芳自鄙冥捜拙徒令属对忙端如享敝帚何异贮奚囊谈笑聊堪接赓酬曷足当吾犹郐以下公等楚之良瓠落浑无用艰难实备尝拟为覂驾马竟作触藩羊筋力频驰骛功名几慨慷不嫌成晩合深幸际时康邂逅因斯防睽违又一方悤悤把别袂眷眷赋河梁鸿鴈清秋日蒹葭昨夜霜关山凝朔气星斗丽寒芒疾病家多难归休嵗亦阳苦心甘寂莫短髪任苍浪漏屋愁荷盖尘衣惜蕙纕杜陵非固懒贺监岂真狂回首长追忆缄诗逺寄将乾坤浩今古此意讵能忘分题送京兆赵耕师尹之临安路帅府照磨得通海湖  

万顷平湖碧浮光映泬寥秀山纯浸影沧海暗通潮瘴黒云相荡春澄雪未消润霑防部濶川合洱河遥秔稻收田利蒲鱼入市饶雨归龙气湿晴浴鹤媒骄夹树迷深箐流花落野椒氊来蛮妇漂船放僮桡帅阃开荒甸英才屈下僚此心同逝水日夜向东朝  

成廷珪  

上丞相多尔济国王【`江浙省`】  

太祖开中国元臣起朔方八荒归版籍千载际明良奕世兼茅土闻孙列庙堂白麻新命相紫诰旧封王镂玉为符契镕金作印章既征扶社稷仍赉理阴阳辽海风尘静梁园草木芳精忠存北阙化泽被南荒翠织龙衣密黄封蜜酒香三吴歌盛美百辟仰辉光士已赓麟趾人争覩凤皇小儒狂裴在有颂继甘棠  

王彦芳御史名其所居之堂曰绣荣诗公有诗因题卷末  

上国疏恩重中台拜命初两朝司内府十载奉宸居甫歴参谋选俄膺御史除天机织文绮月姊绣华裾廌冠偏称麒麟锦不如羽标金鸑鷟花隐玉芙蕖六辔青骢马双轮白鹭车胸蟠五色线腹稾万言书被服身何忝弥缝志必摅芬芳流简册光彩照门闾退户香烟袅垂帘化日舒小山蹲怪石活水灌清渠昆季年皆妙公卿驾不虚谩夸貂作帽宁羡豹为祛庭训言犹在乡人礼未疏每防招宴集讵肯弃樵渔鹑结慙无褐蜗藏仅有庐深期换朝服紫带映金鱼  

李孝光  

陪萨使君饮酒铁塔寺分题得箨龙轩分韵得而字  

琅玕尽灵种玉立近东池已与风云防终含冰雹姿气酣犹屭屃鳞动觉之而雨暗思雷泽天清入葛陂凤毛当户见蛇影到杯疑神物烦呵护应看变化时  

元真馆饮酒分韵得冲字  

良朋谢悁悒仙赏属冬野净梅将发山干雪不封生荑近芳节出日媚川容愁用诗湔洗寒凭酒折冲幽人每多暇俗子自无悰聊以供娱恱讵知縻万钟  

## 御选元诗卷六十四  

五言长律四  

周伯琦  

至正元年复科举取士制承中书檄以八月十九日至上京即国子监为试院考试乡贡进士纪事  

上国兴王地神州避暑宫规摹三代廓声教万方隆至正儒科复留司造士充周南麟趾厚冀北马羣空积雪寒无夜清秋月正中毡闱环璧水彩笔扇祥风殿陈宁韬劒先登不待弓豹斑开晓雾雉羽烂晴虹障瞻邹鲁都人想镐丰帘分堂上下区列院西东副楮行鸦螘缄名画鸟虫厉防周四署涂抹双瞳理到无优劣辞修有拙工神明终日鉴造化四时公雠校稽鱼豕诠题辨鷃鸿固知骰系博敢以聩为聪天浄文星丽寒収士气丛薹莱浮渭洛杞梓出恒嵩偕计先章甫前驱轶小  

戎有人争覩鳯何处兆非熊合志官聨乐连床笑语同兽炉团炭炽鱼烛缀花红雕豆羞肴炙金巵奉酪酮环庐帷毳罽侍史服貂鼨扃鐍防朝暮阍兵慎始终更移壶滴沥衙报鼔笼铜事忆欧苏逺词懐贾董雄驿程心歴歴雅奏日沨沨圣统乾坤久人文日月崇滦河天上出银汉定相通  

贡师泰  

上京大宴和樊时中侍御  

一元开大统四海防时髦畿甸包幽蓟天门启应皋羣黎皆属望百辟尽勤劳蕃国来琛献边陲絶绎骚劒韬龙尾匣弓属虎皮櫜列圣尊皇极元臣异节旄宗盟存带砺世胄出英豪嵗驾严先跸居人望左纛平沙班诈马别殿燕椶毛鳯簇珍珠帽龙盘锦绣袍扇分云母薄屏晃水晶髙马湩浮犀椀驼峯落寳刀暖茵攅芍药凉瓮酌葡萄舞转星河影歌腾陆海涛齐声才起和顿足复分曹急管催瑶席繁弦压紫槽明良真旷遇熙洽喜重遭化类工成冶声同士赴鼛隆恩虽款洽醉舞敢呼号拜命荣三锡论功耻二桃重华跻舜禹盛业继防臯燕飨存寅畏游畋戒逸遨乾坤春拍拍宇宙乐陶陶争献公车颂光荣胜衮褒  

吴炳  

古镜  

鴈去悲银海螭蟠泣鬼工黄肠迷汉柏野火上秦蓬浓翠凝螺黛鲜朱渍守宫漆添灯晕黒文灭绣奁红一旦珠还浦千年劒出酆雾余空黯淡云在月朦胧伏兽衔丝结防絺画羽虫粉绵施婉转台玉防玲珑匪茹曽申诫惟明可保躬他时赐盘鉴来照梦中熊  

赵奕  

玉山与郯九成自姑苏来吴兴僧可传邀余陪游弁山之黄龙洞时有紫霞同席遂分韵得花字  

盘屈度碕礒嵚崟复谽谺龙居潜石洞花暖防蜂衙峭壁生苍藓清泉长赤砂松涛响云壑竹翠滴桃花杖屦丹梯险篮舆绿磴遮攀蕂啸猿狖并草卧麕麚絶顶望笠泽倾溟想女娲遥天连岛屿逺水接蒹葭道士来邀坐仙童为煮茶林深多虎迹地僻少人家对景诗情逸寻芝道气遐窗幽尘不到境胜兴无涯堪种茅山术宜栽邵圃寳书传正法灵劒挂青蛇径滑崎尤峻苔荒突又洼淙淙流暗涧聒聒叫鸣蛙下岭日欲落登舟路更賖平田飞白鹭别墅宿归鸦犬吠柴门近鹃啼野树斜菜畦黄扑簌麦垄碧交加老态倦跋涉衰形独叹嗟山翁荷锄锸村妇倚篱笆驻舫携红袖停杯挟紫霞金炉熏笃耨玉手弄琵琶错落倾香酿玻瓈插艳葩歌姬声缥缈醉客笑喧哗击柝城将闭吹笳鼓尚挝卷帘风灭烛湿幔雨垂麻今日虽云乐他年还共夸更防归去速灯影照笼纱  

郑元祐  

送李举人克明任教职  

职教同时雨郎官等列星吴区都水监闽国道山亭两地头逾白诸公眼为青身名金玉质文采鳯凰翎鼔枻辞江郡携书入汉廷河山秋肃肃宫阙晓冥冥夜月鸿遵渚秋风马在坰李峤初梦笔刘向老传经朴棫材千尺菁莪翠一庭天边期中鹄囊底任枯萤归路梅花发长歌为子听  

陈髙  

同诸友游宴丰山【`并序`】  

至正戊子春正月七日甲辰永嘉陈髙与黄岩商尚敬施谦访朱君伯贤于临海之鳯屿越翼日乙巳伯贤与其季伯良持酒爼邀予登丰山时黄君顺德章君子皓陈君大章欣然从游巳而陈师圣张子材偕弟子温亦至遂相与上絶顶望巨海还饮浮图寺席既撤复举盏松树间酒酣因赋二十八韵  

新嵗多幽兴清游出县城故人留款曲好友复逢迎整屐当清晓登山寄逺情岚光寒不起树色寂无声徙倚岩边憩逶迤谷底行路蹊穷曲折峯顶上峥嵘俯瞰沧溟濶浑疑地轴倾天光连浩淼海气变隂晴沙鸟双双白风帆叶叶轻波澜看浩荡岛屿见分明宇宙真无极虚浮叹此生似堪扳若木可拟即蓬瀛眺望移时立稽留半日程那知身是客但觉思逾清古寺藏深竹禅窗防白柽倦依林樾坐静听鼓钟鸣髙论穷千古弹棊谩一枰旋呼茶满椀賸出酒盈甖珍重开华席频烦劝兕觥嘉蔬烹笋韭异味杂螺蛏浩饮俱勍敌沈酣及老成狂吟惊虎豹至乐谢竽笙忽返青林兴其如白日征扶携重举盏真率遂班荆自笑何为者空传漫浪名梗萍惭独客冠盖动羣英胜赏殊堪纪髙懐孰与并明朝归北郭回首暮云平  

黄镇成  

投赠郑守光逺三十韵  

累洽开皇极分藩重守臣列茅周土旧分竹汉符新师帅能宣化仪刑最近民隼旟张日月雉阁丽星辰地纪逾荒服天光照逺人选材归德器分命耸朝绅一代文章伯羣心怙恃亲祖风光蔼蔼家学早振振听履曽驰誉工书固絶伦九苞腾鸑鷟千里骤骐驎仗引陪供奉官聨属选抡河源通析木星象拥勾陈暂辍中朝绂来纡外府轮土风连太末山节耸全闽佐乘临漳浦搴帷入劒津近河能借润依烛解光邻化雨苏民望祥风洗瘴尘袴襦歌巳浃刀劒俗咸悛山郭惟樵郡封邻接海濵地偏田少沃土狭戸多贫捐瘠饥瘥并流亡冦役频震凌思大厦枯枿徯洪钧幸借循良牧咸依抚字仁昼长帘似水更静月如银赤社分南服清都拱北辰报看三月政和覩万家春少日探经笥穨年媿席珍雨畦仍把耒风艇自収缗喜见瘳民瘼无由传吏循祗须成德化濡笔颂坚珉  

陈方  

华彦清登常州妙阁  

地接三吴口人操众楚音树迷晴漠漠花乱夕森森碧是当时血春非昨日心翻思当矢石犹暇惜冠簪丞相戈如雪将军志比金仓皇惊破竹踊跃念披襟壊堞仍存旧髙标独峙今星河垂绮户云雾出琪林鸟去苍茫濶帆归迤深诸天欣共赏胜地肃同临突兀雄连栋依微隔逺岑紫霄停广乐白日閟层隂倒影何多美空歌试一吟悠悠江海兴冉冉市尘侵  

胡天游  

送侄胡文学修江馆  

我祖文章伯余光耿未休圣朝崇学校犹子重箕裘蠧简三生债皋比防度秋登髙还小鲁观礼复从周琴为知音鼓珠宁暗室投小奚藤作笈长铗蒯为缑细栁牵征袂飞花饯去舟嗟予倚市拙壮士异乡游白酒春风席红灯夜雨楼生徒交授受賔主迭赓酬章甫仪刑重汤盘德业修多能宜下问博学更旁求勿谓青氊冷毋贻素食羞句休吟苜蓿交重择薰莸忽忽山川异行行嵗月遒竹林难共醉江树搅离愁幕阜山前屋脩江月上钩白云飞暂逺莫惜重回头  

台哈巴哈  

陪幸西湖  

北都冠盖地西郭水云乡珠树三花放鸾旗五色翔鸡翘辉鳯渚豹尾殿龙骧驾拥千官仗帆开百尺樯属车陪后乘清道肃前行河汉元通海湖山逺胜杭经纶属姚宋制作从班扬瑞绕金根动声揺玉佩锵春隂飞土雨晓露挹天浆御栁枝枝绿仙葩处处香葵倾惟日向荷偃借风张寳马鸣沙路华舟迥石塘金吾分禁籞武衞四屯箱小大濡深泽仁明发正阳皇皇星斗润落落股肱良朝野崇无逸邦家重有光赐租寛下国传诏出中堂布政亲巡省观民或怠荒麦禾连野迥桑柘出林长乐嵗天顔喜回銮月下廊  

陈肃  

和许集贤春夜寓直  

通籍趋香署分曹隶琐闱金泥疏奏简珠检蕴朝衣竹静怜钟迥花深觉漏微绛河低绮缀绀斗入罗帷薄梦先鸡发间情信马归幸因披艳藻谬用接清辉  

送董副枢镇益都  

推毂选才雄分符寄总戎铙箫惊海上旌节耀山东百将乘黄道三军出绛宫营开知偃月阵转识偏风龙跃莲花劒乌号棘竹弓旄头天苑凿毙齿地隅空奏凯青春外飞书白昼中谁当采金石愿纪太平功  

陈基  

送谢参军十八韵  

帷幄抡材日君侯许国年三吴修职贡六合倚蕃宣绛灌功难并龚黄政独贤金汤新设险琴瑟重张借冦心虽切安刘防最全肯甘周顗泣勇着祖生鞭杀气连区夏妖氛亘海壖丹心期捧日赤手欲擎天绿爱苏堤栁红依庾幕莲此行真特逹临别更留连夜蹙西湖席春回震泽船轻风吹解缆落日惨离筵浩荡十年客衰迟百虑牵眼青惭阮籍头白事孙坚迹忝枢机近恩沾雨露偏委身同草莽报主乏埃涓知巳青云上忘形太古前愿君容一壑随分老林泉  

张宪  

投赠周元帅十韵  

玉帐临江近金城镇海遥鼔声秋动地劒气夜冲霄露下星河白风髙草木雕山寒旗猎猎沙浄马萧萧左广初传驾西船巳畏烧五离才散鼠六博又成枭豪杰乘时奋贤材早见招紫枢虚上座黄闼待清朝防见擒奸操归来醉小乔恩波门外栁长拂富春潮  

杨维桢  

送谢太守  

湖秀今三郡循良第一人武林非复旧文比要图新海岳东南防湖江左右邻曽开天水国直问尾箕津府大同京尹居崇异国賔提封家万户易俗力千钧惜也承平久于焉值乱频烟华余故市风物感残民今日褱匡济乘时好拊循念君多意气满腹贮精神别地梅凝曙寒江栁孕春过船沙没屐驻斾雪埋轮黾勉犹无及穷愁不敢嗔赠言知面赧取醉寄情真勿袖烹鲜手须闲牧犊身推诚归简妙植善息顽嚚乱后无家世渔中有隐沦千年黄鹤返万里白鸥亲莫学张京兆应如召信臣貂蝉从岳牧图画可麒麟  

张昱  

送天使僧  

释子承天语儒臣撰寺碑万间灵谷见一切布金为寳界山河大璇题雨露垂丹青人所仰壮丽古尤推钞币勤中赐恩荣拜曲施文章尊典诰亿兆颂皇基鶱举鸾回笔光华鳯吐辞绣幢天上遣金锡日边移赫赫瞻行迈遥遥赋载驰在公无谒于礼有嫌疑道路承倾盖言辞见诵诗斯须知久要造次亦委蛇宗庙观罍洗云霄式羽仪乃知修白业动辄守清规空谷行春律余生共圣时顶祈摩佛手目愿覩尧眉庆讃诸天防观光夙世期叩头云陛逺舞袖草堂卑枝绕贪生鹊池支服气睽违难折栁向仰只倾葵复命苍龙阙覃恩白玉墀握兰前席对侍草近臣知仙乐停宫扇天花散殿帷一人膺大庆万宇受繁禧立雪时将至拈花事未迟有縁皆弟子无念不慈悲软语敷甘露清斋却紫芝频烦尊者问惭媿老夫衰在德宁忘报惟心不可欺朝宗江汉水日夜注懐思  

王逢  

读国信大使郝公帛书  

西北皇华早东南白髪侵雪霜苏武节江海魏牟心独夜占秦分清秋动越吟蒹葭黄叶暮苜蓿紫云深野旷风鸣籁河横月映参择巢幽鸟逺催织虫临衣揽重裁褐貂余旧赐金不知年号改那计使音沈国久虚皮币家应咏稾砧豚鱼曽信及鸿鴈岂难任素帛辞新馆敦弓入上林虞人天与便奇事感来今【`公羁旅日有以鴈四十饷公内一鴈体质稍异公命畜之后鴈见公辄张翮引吭而鸣公感悟择日率从者二十七人具香北拜二人舁鴈跽其前手书尺帛亲系鴈足且致祝曰累臣某敢烦鴈卿通信朝廷鴈其保重欲再拜鴈奋身入云而去未防虞人获之于苑中以所系帛书托近侍以闻上恻然曰四十骑留江南曽无一人鴈比乎遂进师南伐越二年宋亡书今藏诸秘监河南主客刘澹斋云`】  

奉题执礼和台平章丹山隐玉峯石时寓江隂  

昭代优勲旧平章谢鬬班堂开新绿野玉隐小丹山曣晥文璀错孚尹气往还昆丘圃畔台峤赤城间不假工雕琢元承帝宠颁静容賔从仰明烛鬼神奸秩礼均恒岱谦光俯粤蛮俨持周勃节秀拥楚巫鬟树错珊瑚朶苔封翡翠斑座裀聨绮縠车毂映朱殷或跂双么鳯时窥一白鹇炉香岚勃勃檐雨瀑潺潺地缩三鳌岛天长九虎关文饶淫翫好灵运癖跻攀日月由来绕风云不暂闲殷曽求傅説汉亦聘商顔金匮盟藏劵青春诏赐环皇基同永固国步罢多艰馆阁题千首琮璜价百镮愿移铭盛烈襃史着人寰  

赠别浙省赫赫左丞国寳自常州移镇徽州三十韵时嵗癸巳  

武德兴元运文恬近百年一隅初难作四境遂兵连斧扆朝元早彤弓受命専冯岑材并济李郭驾争先路入延陵邑星分左辖躔著名黄阁上虚位紫宫前汗血驹千匹跿跔士两甄帐寒龙守劒城曙虎飞旃迹扫齐门瑟身亲楚醴筵慧山屏列野震泽镜涵天刁斗军中堠鉏犂乱后田白无遗朽骨青有续炊烟插羽书闲署封泥诏抚边阵容催画鼓蠭气动楼船旧政犹霜肃新安素地偏蜄精尝感梦帝子或逢仙漆叶云羞密茶花雪妬妍诵家栉比冠盖里班聨邹鲁流风洽瓯蛮习俗迁比来疲赋敛况复值戈鋋饩稍官曹待讴歌父老传挽屯吴幼节总体汉文渊裴度归休近羊公卧治便鼎彛今燀赫韦布数周旋小阁牛行炙长楸鹘试拳王融五杂组孙武十三篇华夏残河汴神州岿蓟燕殄除才蚋蠓睥睨满鲸鳣狂斐言姑及髙明义莫捐忧君尚有疏傥寄麦光牋  

题马洲书院【`并序`】  

马洲书院者孔圣五十二代孙元防昆季所建也其五世祖若罕髙抗不羣长于春秋当宋南渡自阙里将之衢留滞泰兴见河流逹南江询之老人曰此龙开河也西北通淮泗因叹曰吾洙泗龙泉之支流其在兹乎遂筑室河上与其子端志各授弟子业从游日众乃有菑田百亩人助以力官复其税戒子孙治生勿求富读书勿求荣邑大夫嘉之易名龙开河曰敭教示崇化也年六十卒河之阳端志克守父道荐辟不就淳祐元年冬邑燬于北兵元防避地是洲咸淳间书院落成教授复如初然皆无后今崇圣寺旁惟破屋蔓草遗像瓦炉而巳逢惧变迁殆尽故叙其槩于壁间庶后之起废者得以考焉诗曰  

蝌斗秦皆废灵光鲁独存豆笾漂海国丹雘暗淮村苔藓花侵础蒲芦叶拥门青春深雾潦白日老乾坤德化三王并威仪百代尊郊麟初隐遁野兕遂崩奔先辈俱冥漠诸生罢讲论断编尘树冷遗像网虫昬尽变衣冠俗终归礼义源江南游学士瞻拜敢忘言  

送郡知事李仲常还金华  

列郡歌岑晊孤城颂李膺文华仙掌露人品玉壶氷画本黄荃学诗兼毕曜能关河千里道风雨十年灯荐鹗知无忝登龙贵早承朔云低紫禁东壁映青绫郎署新帷幄儒门古豆豋鼋梁初隐见羽檄遂飞腾军事诸曹服元僚太守称芙蓉秋独卧骠骑日同兴众仰寛民力谁堪作帝肱埽除尘澒洞屏蔽雪侵陵野戌销锋镝田家罢棘矜昆仑天柱正宸极泰阶升顾此心常切多君兴逺乘崇桃红雾敛丰草绿波増喻蜀汉司马归吴张季鹰宦情轻比蜕行色澹于僧三洞金晶发双溪白练澂过家饶赏咏来纸细缄縢  

戴良  

咏雪三十二韵赠友  

暮云凝黯黮晓雪堕纵横骋巧穿窗牖乘危集栋甍挟风潜作党杂霰暗分声缀栁如欺弱萦梅似妬清银盘浮石出缟带逐车成增势初堆岳含光复洒瀛即卑犹避汚飘急未忘争细度歌帷逺斜侵舞袖轻试深笻屡掷验密手频擎裹树形披介摧篁韵啸笙堞遥迷睥睨岸断接坳罅隙仍仍掩髙低故故平陵铺看象鬭庭积羡猊狞照曜连金阙微茫混玉京林寒催雀聚檐白误鸡鸣浪走儿应喜狂号犬自惊乌轮埋欲没鼇极压将倾献嵗先期见丰祥此日呈及时消疠疫润物逹萌生列贺喧朝贵腾欢沸野甿第嫌灾困约仍讶助骄盈冷艳凌回骑寒光媚饮觥风流梁苑宴凄恻灞桥行亦有离乡客逺居边海城底穿嗟履屣路断叹门闳孰动乘舟兴谁怜卧寝情映书空旧习授简岂前荣倚望劳晨防吟哦费夜檠枉烦歌玉树宁许嫓璇英刻画移羣象搜罗惫五兵身孤惭待伴思沮诧羞明聊示轻微体殷勤比赠琼  

嵗除示侄十六韵【`时将游西浙`】  

客里光隂速天涯道路长漂流知防处奔走巳三霜似汝年犹壮如余老足伤应惭谢氏父徒忆阮家郎识旷惟游衍时艰可荐扬第须依竹径未用羡罗囊卜卖严公术医钞陆姓方暇仍研史册闲亦爱诗章运至终超逹道穷姑退藏晴窗开药笼雨馆倚书牀苕水支支绿淞云片片黄客行随处是旅食在身彊白首摧颓甚青春奔迅将频年同患难此去莫凄凉木德迎新节条风换嵗阳萍踪如可合处困更何乡  

秦湖渔隐为袁桂芳赋  

履运已成昔名湖尚説秦避时端有意把钓可无人若士居姚水遗风似舜民地虽占越上境实慕河濵巳忝归渔业何言托隐沦月浮孤艇夜雨着短蓑春泊渚多依藻窥汀或傍筠羽沈疑中饵丝动讶拖鳞竭泽知难脱殃池数巳屯竞多声失厉得隽语忘嗔獭怨诛求尽龙嫌荡漾频腥风连巷陌浊浪接沙尘水际呼儿急墙头唤酒新讴歌便野习嗜好任天真行嫓清狂客名传放逐臣家临烟浦近门对雪鸥驯钓渭心徒苦兴周迹巳陈子陵辞汉日贺老别唐辰事业今如是栖迟固足珍青云人既逺白首我还亲衰谢无知巳飘零偶问津但期连郡邑岂料结比邻东主方悬榻西风且钓缗扁舟如可具同老此湖漘  

张田  

送郑同夫归豫章分题沧浪池  

沧浪池上水无日不东流披竹寻幽径携壶趂小舟杂花分两岸丛树掩双丘旭日金波乱微风碧雾収登临増慷慨笑语漫夷犹野老闲相过渔人自对讴芙蓉晴防落菡萏晩香浮乐事连长句忘机狎众鸥时逢采芹士为説故园秋翠影侵碁局晴光漾酒瓯醉深偏缱绻义合愈绸缪席故儒官冷堂升弟子优年华欺短髪霜落暗征裘画鹢行将去骊驹唱未休栁疎萦马首帆饱出江头别思随烟浪悬懐倚柁楼山昏云尽宿林暮鸟相投今夜中吴月分光照薄愁  

郝经  

娄东述懐寄示龙门上人玉山居士  

寂寞娄东寺经过嵗暮时后凋松柏古乱防石苔滋方外尊吾友龙门得老琦十年今防遇早嵗故相知震泽三江入虹桥五色垂水西春酒熟花下晩尊移聨句应题竹留餐更折葵那知俱是客各以业为师莲社招呼费茅堂出处卑也驰支遁马而向习家池何物讥臣朔如人怪舞逵遂令兄弟急岂但友生疑落落情偏好悠悠事莫期参商天上路萍梗海之涯向忆身犹白前修道不缁君攀狮子座我把桂花枝吴子非无学周胥亦有为龙泉终再合豹管未容窥泥滑双扶屐灯明共奕棋笑言方款合交谊更坚持好客囊羞涩捐人佩陆离初筵俄列豆屡舞竟扬觯醉揖都轻别醒吟每重思优哉聊复尔舍此欲何之伐木鸣幽鸟椷筩寄阿谁玉山投美璞珠水照摩尼为説饶清事从游尽白眉载观名胜集多是故人诗自笑如张翰何烦识项斯江帆风去逆林馆雨留迟紫砚元香润纹窗棐几宜翔鸾开粉纸直髪引乌丝燕坐书成癖穷探字识奇雄文毛颖传小隶武梁祠韩栁文章在云龙上下随两家才并立千喙语难追小子真狂简前贤讵防嗤百金宁取直三絶且闻痴漫与非神品居然奉令仪异时倾孔盖八字读曹碑回首髙飞隼行歌倒接防剡溪归尽兴泌水乐忘饥野阁延疏广韦编拾散遗儒冠傲轩冕农耒力畬菑明月懐人逺长林鼓瑟悲平常要久契翻覆讶羣儿愿把平生意毋求小有疵矢心同白水披腹献丹墀把袂寒潮上还家夜雪吹上人逢顾恺冯谢拙言词  

叶颙  

故圃梅花  

身世水云乡氷肌玉色裳灵均千载恨和靖一生忙南国遗髙躅东风递暗香久同松柏操肯学杏桃妆冷淡孤山月髙寒半夜霜鹤猿常款狎蜂蝶任猖狂  

刘永之  

新嵗有感寄简席焕章胡居敬  

积雪苍茫里寒山惨澹中艰难经日别漂泊此时同筋力年非壮诗书道未通狼烟春戍火禽语夜溪风心似西桥水滔滔日夕东  

遐想亭为宪史刘原善作  

柏府多清暇西曹爱苦吟结亭修竹浄开径古苔深拄笏延朝爽抽豪对夕隂色分沧海树兴接紫山岑鹤唳云侵户乌啼露满林氷纨韬羽扇素锦借瑶琴佩响玲珑玉杯浮错落金管宁应有约早晩共幽寻  

胡居敬助教来访雨中有述  

日月嵗年迈风霜道路难晨刁传警急夕火报平安江逺连三峡山危过七盘转蓬嗟共逐落叶喜同看散帙依松几抽豪防石阑劒神终两合璧美竟双完云物含朝惨琴尊尽日欢慈乌低避雨鸷鸟急冲寒迢递吴天迥萧条楚塞寛魏牟心独切目断北飞翰  

池阁独坐懐周伯宁诸公  

沓阁林光合氷帘水雾消虚池含碧鉴古甃叠青瑶境托祗园迥泉分别圃遥双桐隂覆地疏竹榦陵霄珍鸟衔珠果金鱼防翠苕轻飔吹白苎凉露湿红绡鹦鹉懐深酌空侯想缓调含情寄幽翰幽赏忆清杓  

酬寄伍朝賔  

才子多文藻京华富友朋价同千里骏情似九霄鹰学省然官烛倡楼对市灯醉倾光禄酒渇饮凌人冰马惜障泥锦人轻半臂绫御沟萦似带驰道直如绳青琐弹冠入朱门蹑履登时清周道泰运否楚氛腾六郡良家选千金国士征星驱干载鸟露宿骑县棚荏苒山河隔蹉跎嵗月増鲸鲵依巨浪虎豹啸髙陵野烧兼风起边烽共月升鸡晨喔喔警鼓夜鼟鼟水市船通贾山村屋近僧陶尊深泛蚁竹简细书蝇交爱虞生好诗怜辛子能逺书同客寄遗稾借人誊古道时因弃孤忠世共憎相思愁极目惜别泪霑膺日晩凋琪树天寒落翠藤愿坚松柏操海宇迟中兴  

贡性之  

清江图  

江驿背孤城江流绕舍清露枰松下奕驿骑栁边行帆落晴窗影钟传雨寺声堆牀余简帙列坐总耆英燕语能留客鸥驯解结盟诗邮趋堠吏衙鼓集关兵薄俸尊仍满新知盖屡倾不才翻自媿何以答深情  

题画山水  

山水东南胜游遨嵗月迁登髙频折屐载月屡移船镜水荷花里秦云岭树边猿偷霜果下鹿借石牀眠野趣闲谁适诗懐静自便洞深通窈窕涧曲冩之采药时逢虎看棊或遇仙僧留题竹字鹤避煮茶烟捷径惟増媿移文只浪传种桃春万树别有武陵天  

丁鹤年  

逃禅室述懐十六韵  

出处两茫然低徊毎自怜本无经国术仍乏买山钱故邑三千里他乡二十年力微归计杳身逺客心县桃李谁家树禾麻傍舍田鹑衣秋屡结蜗室嵗频迁逝水终难复寒灰更不然久要成龃龉多病复沈緜俛仰衷情倦栖迟野性便延徐谁下榻访戴独回船耻洒穷途泣闲修浄土縁谈分上下味道悉中边有相皆虚妄无才幸茍全栖云同白鹿饮露效蝉髙蹈惭真隐狂歌媿昔贤惟余空念在山寺日逃禅  

送铁佛寺盟长老还襄阳【`盟居襄阳父死方在殡遇乱奉母逃难江南余三十年常典藏钥于蒋山主武昌铁佛寺而重兴之及今道路既通乃奉母北归而其父丧士大夫以为方外所未有咸作诗文美之鹤年因制五言排律二十韵附卷末`】  

襄汉扬波日江湖避地时行行随老母处处礼名师云水元无住风尘信所之睦州勤奉养江革备艰危掌钥钟山下传灯鄂渚湄剩翻龙藏典防咏鹤楼诗深慨丛林废真成一木支铜山频阅世铁佛重开基法几雕文具灵旛刺防丝云钟晨缥缈月殿夜参差巳悟无生法还兴罔极悲他乡流徙逺先垄奉迁迟澒洞今方息旋归故可期望云双泪泻计日寸心驰官栁催飞锡昙花侑奠仪既明埋玉理岂是系珠痴定应牛眠兆毋生触鹿疑春晖怜旧线秋露荐新祠生死俱无憾诸方起孝思  

马臻  

嵗暮偶成  

古人不可见养拙谢时髦隐傍渊明栁饥懐曼倩桃凿坏谁敢望抱瓮岂应逃义见冯公伟仁依范叔豪乾坤心浩浩江汉日滔滔老境诚难料繁荆未易薅亲朋随宿草嵗月掩秋涛夜短鸡筹促天寒象纬髙燕情伤局促松节感持操姜被流离析邹裾揖让劳乱云迷鹤路短髪问鱼舠念与追攀絶心辞宠辱熬世情甘木石我辈岂蓬蒿万事差池里长歌对浊醪  

尹志平  

盘山栖云观  

盘山路不深道院正当心一谷水流细满山松布隂庵前闲散髪亭下静披襟羽客朝舂药幽人夜抚琴云生添瑞景风动转清音此地全真乐予知胜万金  

吴全节  

重登第一峯  

重登大峯顶晓色正苍凉华构烟霞壮幽居日月长碧云浮洞户清露沁衣裳水浅元龙跃林深黒虎藏去天疑咫尺胜地岂防常屏俯金峯画炉分玉案香防仙犹有市济世得无方药圃多春意丹房耿夜光何时结茅屋稽首礼华阳  

张雨  

书懐二十韵奉呈虞集贤  

昭代千龄运斯文一柱功初当延祐日晩识广陵公朝士因推毂先生猥击防暌乖遗廿载寤寐接孤风太史山川彦仙儒馆阁崇置身清切上用志杳中句法黄初过才名冀北空朔南驰使节江汉借归篷酒问余杭姥泉寻六一翁境非秋水观寺即紫薇宫侍坐要王逺移家近葛洪于焉承欬唾足以振罢癃卓尔身为贵胡然老见攻战肥终道胜德重岂途穷玉趾闲迂步麻衣病鞠躬茶烟窗冉惹墨沼树玲珑饥甚无瑶草招来有桂丛输心何落落把袂辄匆匆易进乘轩鹤难追戏海鸿明朝去吴防长笑为谁雄  

元日雪霁早朝大明宫和辛良史省郎二十二韵【`并序`】  

延祐改元三月民瞻石宰相遇京师承需鄙作且辱先施之惠林下朽生不能造馆阁绮语幸于言句外求之愧悚而巳  

才设中庭燎俄看密霰飘歳开环甲纪星动指寅杓鳯集天门榜珂鸣月殿桥卿云同四表和气集三朝陛级肪初截云层玉旋雕句陈分彩队步辇簇青腰积屑承盘重吹花到笏消逶迤光斧座凌乱缀珠翘乐共炉烟合班随翠袖招阆风游广汉玉局道逍遥北戏鱼龙舞中岩虎豹调旌旗攅赑屭冠劒掠招揺穆酒曽觞母洪崖及见尧万年临紫极一日庆璇霄朝防仪如此鶱腾意颇饶身唯参寂寞世岂绌纷嚣姑射消疵疠蓬莱倚泬寥瑶华搀戴胜珠树引回镳有术探鸿寳何人识防焦竟须穷海岱直拟并松乔书就神牀写香从别室烧怜君守华省琢句废春宵  

宗衍  

送乐子仪侍兄之京  

祖帐阊门外送君江水濵关山深积雪蛮海尚飞尘献策思奇士观光得上賔棣花行处好杨栁别时新解缆占风色登程记月轮预期当到日犹可见残春苜蓿能肥马蒲萄解醉人衣冠云缥缈宫殿翠嶙峋地接烟霄近天垂雨露频如蒙前席问先愿及吾民  

大防  

送赵公子去疾侍平章鲁公归蜀  

所羡还郷乐兹行得侍亲鲁公黄阁旧宣诏紫泥新给传舟车备承筐玊币陈防灵奔岳渎移次动星辰父老怀遗爱朝廷眷大臣百年轻重计一舸去留身子职共承重亲知嘱谕谆行庖供膳早张燕进觞频寳瑟调银甲雕盘脍玉鳞云林还吊古风物独伤神地势金城壮山光锦浪匀江喧初上峡树逺欲通秦牛女天河夜鱼龙野水春丰碑临奰屃髙冢抚麒麟侧聴歌淇澳犹闻起渭濵上尊罗甲帐仙仗拥蒲轮朽栎依琼树飞华恋锦茵峨眉寻旧约谷口卜芳邻愿结香山社终陪緑野賔相期无逺别万里月随人  

次韵张梦臣侍御游蒋山五十韵  

胜游还送客秋日净郊原别酒欢逾洽行防礼不烦枫林生晩吹鞠沼媚晨暾满座金貂贵斯人玉雪温丝纶承异渥黼黻进嘉言宥密皇猷重才华大雅浑披云帘挂玉前席锦为墩接武防龙地冥懐鴈鹜村外台分重寄南服占名藩登麦初横塌迎春及赐旛冯髙荒壝没吊古断碑昬种竹期招鳯寻僧共聴猿洞呀狞蟒化海立怒鹏鶱珠钿沈眢井金铺委壊垣国初遗老在江表故家蕃及物多膏泽为邦固本根化行民自信身退道弥尊美俗时丕变吾人溺可援山川还寂寞嵗月去翩翻废馆声絶虚龛绘像存苔斑饥防走梅卧野蜂屯除道看骢马来仪集采鸾传呼惊鹿铤笑语答江喧抚迹多遗恨懐人欲断魂驭风寜有待斲垩妙无痕师表儒林盛贤劳王事敦不求金跃冶但爱土为埙陈寳徒祠雉桓温苦化鼋青山随地好朱实着霜繁充味和椒桂同馨佩芷荪衡庐肩可拍参井手先扪説劒双龙吼挥毫万马奔筑台先自隗学圃耻如樊破衲多年冷穷檐傍午暄不才甘朽栎何幸枉髙轩芜秽烦芟刜泥涂頼力掀班扬锋逺避屈贾气还吞举世懐燕石惟吾重鲁璠三光开浑沌万派出昆仑喜接东山屐叨陪北海樽辱知荣篚帛懐徳报壶飱多稼欣逢嵗嘉蔬更满园云霄翔鹳鹤溟渤偃鲸鲲寒士勤嘘拂诸生淑讨论望尘趋末路立雪重阍縁沗三生旧心冥万化元棠隂思召伯柳色忆王孙精卫慙填海神鳌力负坤他时愁逺别此意竟难谖嵩华相从去重窥玉女盆  

述懐送观空海归临川七十韵  

幼慕空门贵髙踪世可遗功名轻阀阅尘土岂磷缁澄观难居俗汤休不废诗三生犹有习四海岂无师身去江湖逺山空雷雨垂诸方惊老宿同舍走羣儿素昧平生愿居然防面期解牛须肯綮相马必权奇壮业期轩轾新功日倍蓰气豪空虎穴战胜失鱼丽五载灵谿寺千章白雪词清游忘旦暮物论不瑕疵奎画前朝秘清霜古佛规岩空狐有塔山古寺无基松燎供宵读芹香助午炊冻泥蛙似蟹春雨菌如芝逺客愁猿狖村童抱鹿麛云藏吴猛庙雷防栁公碑物色纷难数雄材应接疲愿终盘谷隐耻视北山移未觉欢娱尽深防造物私寒岩徒刻画元气忽淋漓共喜师门盛何嗟友道睽青山吴甸没白水楚天涯落日三年望浮云两地思驿书劳白鴈贞信卜果尔期鸡黍同心感铁磁羣公来杂遝余子去委蛇风日矜神骏云霄刷羽仪古今存道统师友得纲维今代谁潜子宗门一器之聨芳端不忝清要合如斯自许奔流象何知测海蠡芟夷开朴洗涤脱疮痍吊古多闲暇登临甚忸怩山河秦百二宫阙汉罘罳黄壤侵铜狄春风动兔葵林苏俱异物标昼不同时志大交难合歌长声愈悲近人山拥座照席月临池正拟追金玉方将脱馽羁不才还涉世中道逐分岐相失嗟狼狈无谋哂鷾鸸交情淡于水真味美如饴衣绽寒分絮囊空逺贷赀鸰原兄弟急犴狱简书疑仁者应无敌将军自数竒波涛孤梗泛风雨一巢危亡命怜张俭逃生愧范睢百年俱缱绻千里许驱驰誓欲同生死那能顾渴饥推恩岂望报菲徳竟何为吾道县孤注丛林失一防老师甘屏弃弟子颂期颐逝水归东壑流光及崦嵫空余匠石斲谁善宰夫胹行独招羣忌名髙得谤随长鸣悲病鹤老气卧孤罴入室犹横榻承顔或奉匜楼孤金驿逺河直玉绳欹未厌从师乐其如念母慈江云连防防山雪湿茅茨短世惊炊黍成功付覆碁何曾犀首贵空作虎头痴白日真成去青春有别离风烟辞北固江汉抱南箕浪稳馋蛟睡天长白马迟乡关迷逺近云树暗参差幸喜収蛮獠于今静鼓鼙诗成须数寄清响播埙篪  

送何彦敬赴山东宪幕  

风物中州美人材圣代优恢恢光岳合肃肃羽仪修省署千官盛台纲众目収诸公多汲黯文掾独何休健笔回天险精机动鬼幽霆奔羣蛰奋鼇负五山浮责巳常存恕知人庶寡尤平生周礼乐后世鲁春秋西极销锋镝坤维得缀旒元功推衞霍首罪窜共兠陈寳无祠雉桃林巳放牛九天行日月一命重山丘幕府非闲散山东且胜游飇车驰羽檄霜刃避吴钩白下诸侯酒淮南使者舟风清捎退鹢月冷动潜虬歴数无双士谁为第一流托交惭素昧道术得相求尘土缁衣涴山林白髪羞送君因有感暮色起沧洲  

## 御选元诗卷六十五  

七言长律五  

马祖常  

画古木  

桑空河上生贤相枫老山中化羽人未借九关当地轴还曽八月上天津雷烧桐尾琴材古玉刻龙形劒具新雨蚀苍皮苔护石泉舂玉乳月翻轮东隄杨栁春烟暖西浦芙蓉晓露匀偃蹇孤根岩壑气我知棫朴不为薪  

画海棠圗  

石家五尺瑚树海国千房火齐珠风雨春寒围锦防艳阳天暖倚阑扶浣时应贮芙蓉水香处重熏翡翠炉红腻不随蜂觜蚀粉匀终为蝶身敷葳蕤防缬盘仙绶襞积云罗落舞襦青帝化成非幻有杜陵吟老却知无催开每赖斟鹦鹉吹落还因唱鹧鸪曽见赤城花亚蕊丹铅此去不须图  

虞集  

题康里子山尚书凝春小隐六韵  

羣玉府中香满袖凝春亭里看花开防云近席微风动红日当窗好客来西海珊瑚阶下长东家蝴蝶雪中回竹深每听尚书履池暖时分太液杯凤咮浮烟金错落鹅羣随水白毰毸人间应得函封帖青李来禽绕舍栽  

次韵杜德常博士万嵗山  

秘阁沈沈便殿西频年立此听春鹂风摇翠防新生栁雨浥铜池旧产芝玉几由来常咫尺衡门此日遂栖迟申生欲去柴车在杜甫长吟雪鬓垂墨沼游鱼翻宿藻画檐飞燕罥晴丝山中竹簟凉如水应共钧天九奏时  

次韵宋显甫御沟  

御沟雪融三月初鳬鹥鸿鴈緫来居蒲萄水绿可为酒杨桞条青堪贯鱼迤逦天河起箕尾滉瀁云海浮青徐舟前花落傍飞燕隄上风来湿舞裾翠辇时留金騕褭锦波不着玉芙蕖临流宋玉偏能赋莫待东都客问予  

揭傒斯  

刘承旨父大司徒邢国公庆九十应制  

圣主尊贤遂及亲邢公盛事更无伦身跻九袠瞳方碧貎过耆年鬓未银鸠杖乍颁宁畏噎龙章洊拜欲忘身上公建土山河富光禄分壶雨露频析木天清云五色梁园花发月重轮【`锡宴梁氏园`】三宫宠锡惊殊数四座称觞半老臣瑞锦斓斒迎化日兼金条脱照芳春素烟冉冉晴熏上白雪泠泠艳曲新先世勲庸归琬琰名家父子映冠绅三槐巳验移居日五栁翻如寄傲人涧底桃花曽阅世枕中鸿寳自颐神词臣欲继庄生作才薄何堪论大椿  

宋褧  

御沟  

决决穿云出涧初千回百折到皇居行人不敢来饮马稚子时能坐钓鱼内史府前晴滉漾云岩观后晩舒徐波漫略彴通丹禁风飏辎軿映画裾三月霏烟着杨栁九秋凉露泣芙蕖荒唐莫説流红怨自是清涟解起予  

和杜德常万嵗山暮春  

雾杳云深日驭西红稀緑暗閙黄鹂双娥有泪仍啼竹四老无情谩采芝游冶喜逢三月閠芳菲空度一春迟谁家甲第歌声咽何处名园舞袖垂祗有情怀似中酒那能心绪及游丝少年笑我眞痴絶一日闲愁十二时  

王思诚  

题金鸡堡思郷庙壁上  

金鸡堡峻压崇墉襟带关山几万重芮伯故城连境内羌戎旧邑入疆封山头百折顚軨坂水面三门砥柱峯骥负盐车逢伯乐贤佣版筑遇殷宗但闻虞虢亡唇事不见巢由洗耳踪柱鼓石尖寒日淡炼丹炉口晩烟浓年华苒苒如飞去人世悠悠似转蓬天地无穷生物意山川不改旧时容清沿涧谷涓涓溜翠拂祠堂郁郁松且喜巡行公务简赋诗聊复慰疎慵  

河中形胜  

关设蒲津扼两壖城临天堑控三边朱甍杰构重华殿翠琰穹题广孝泉五老山髙横晩照二妃陵古起秋烟龙门北顾思前圣雷首南观忆昔贤渡口铁牛唐室建汾脽寳鼎汉家迁海神望秩时仍故河渎居歆嵗不愆城郭一般犹舜日山河万古是尧天蕨芽旧采余偏嗜桑落新篘众所便陶邑器成还苦窳帝乡民杂更顚连盛时楫让皇风被叔世交侵霸习传比屋可封今巳矣画衣不犯亦茫然五刑弼教焉能措三木收威未易捐少似夷齐能逊国多如虞芮好争田郡侯司牧铨衡重部使分行黜陟专持节我当勤察访更汝在谨承宣共期风化隆先代咸五登三亿万年  

丁复  

送杨文质侍父之西台  

御史乗騘西入关郎君晓服拥斓斒东风栁色寒犹浅南国桃花春未殷后骑送官过白下前驱卫士负黄间州城獬廌峩冠度里社鸡豚衣绣还问膳早朝河畔驿举鞭遥识陜中山道涂来徃争加额父老邀迎各解顔渭水东流连二汉蜀都南去带诸蛮秦中兵馑仍凋瘵劒外人风更阻艰勤读古书探要眇与论时政及余闲他年先后听周鲁迭拜螭头最上班  

寿龙翔长老防笑隐  

元雨髙秋集九龙东天震旦主诸峯青蜺座踞黄金筑紫凤书衔白玉封赐到屡鸣官寺鼓召归兼听御楼钟雄文独歩专三氏大法全提正五宗筵拥方来无数众仓分邻住有余舂诗留杜甫频茶椀社许陶潜更酒钟凉夜熟眠贪梦蝶清朝苦思困吟蛩昙华世界惭吾晩桂子天香喜气浓住世几何论小劫陈书再拜谢疎慵随班作客应长席归醉从儿拄小笻  

郭啰洛纳新  

送道士张宗岳奉贺正旦表朝京竣事还龙虎山  

大眀初启日苍凉天子垂衣御万方花织锦茵双凤翥云浮玉座九龙翔珠悬殿幄晨光动灯转纱笼刻漏长银汉星槎来万里緑章云篆贺三阳舄趋青琐烟霏绕酒出黄封雨露香芝草绣衣金纂纂芙蓉纫佩玉玱玱重曈屡顾眞希幸宠渥频承特异常辞陛更瞻天日表赐环应在水云乡留侯印绶将归璧使者旌旄巳趣装河朔游尘随骑气江南清梦入诗囊仙源路近桃花发鬼谷山深槲叶芳后夜相思京洛士黄精还许寄来尝  

投赠赵祭酒二十韵【`字子期宛丘人`】  

三朝元老国蓍山立精神虎豹姿髙歩琼林开宦辙早登华省被恩私栋梁材器眀堂用台阁文章圣主知辇下恳辞郎署久斗南争望使星移谏垣屡赏朱云节宣室重陈贾谊辞锦绶还乡迎驷马绣衣行部去襜帷谈经秘阁重裀坐扈跸甘泉载槖随玉节引班朝谒早金莲拥骑夜归迟尚书曳履登鸾阁给事含香近凤池冰蘗操持心似铁庙廊賛画鬓成丝久闻陆贽频忧国尽许匡衡善说诗百世斯文开絶学四门胄子得名师弦歌济济承周礼冠佩跄跄举汉仪掌故传经编竹简诸生脱頴擅囊锥鄙人自致惭无术男子平生谩负竒久望车尘空感激欲趋门屏媿驱驰王阳岂待弹冠庆孺子还应下榻思辄效诗人陈赋颂敢从阍吏候旌麾何蕃独重杨司业严武深怜杜拾遗怀寳山林当一出平津正在礼贤时  

傅若金  

送观至能赴广西宪司经歴  

蓟门官桞徧鸣禽马上离人酒强斟久以才名称阙下忽持风采照江津三湘晓雨开衡岳百粤春深接桂林何逊到官劳赋咏谢安携客喜登临吏人静住山城僻部使闲过幕府深溪里药苖寒自緑道傍榕树昼多隂蛮夷比嵗频骚动岩壑何人更讨寻眀日孤帆逐君发长沙南望最伤心  

奉和宋翰林显夫御沟诗韵  

宛宛长波切太虚霏霏晴雾湿髙居云涵度影翻燕日映圆纹散白鱼遥转石隂通树细稍侵花底出宫徐桥边市起春鸣毂阁里朝回晩曳裾天子数临窥碧藻词臣时敕赋金蕖龙池浩荡恩波接草木无情亦胜予  

宋无  

赠竺练师  

姓疑干竺古先生霞外幽栖近四眀履斗星移冠劒影歩虚风引佩环声蕊宫夜唤青鸾降花洞朝骑白鹿行长使芝童看药灶为耽琼液过蓬瀛鹤传仙语归华表鱼寄丹书上赤城怪石醉中拈笔画险棊静里按图争玉桃窃惯慵留种瑶草寻多尽识名缩地日携龙作杖卧云时约凤吹笙海边定与安期遇关上当逢尹喜迎我本翠寒山道士相随便欲采黄精  

寄山中僧  

名山旧隐岩峦秀精舍萧闲殿阁虚像礼防檀千古佛经翻贝叶五天书兽依草座跏趺后禽下花台施食余空翠湿衣横即栗绀泉澄盋涌芙蕖鹫峰梦绕云中寺鹿苑身栖物外居清梵夜回松月冷孤禅昼起柏烟疎曙钟寒韵侵虚籁午供春香入野蔬道念有时怜老病尘縁无计问眞如逺公若许来同社陶令何妨去结庐便向东林傍尊宿菩提从此发心初  

袁士元  

喜雨三十韵【`并序`】  

重光大荒落之嵗自春而夏不雨兼月东作几废郡幕有为民忧者控辞力请啬斋吕链师设坛致祷不三日甘泽霈然官吏交庆实五月一日也因以三十韵纪其事  

仙术由来能致雨诚心所感可回天公家旣尽祈禳礼洞府宜分造化权眀处浙东虽大郡鄞居海右乏深渊每罹暵旱忧为甚况歴饥荒恐复然春后一犁方欲动田无勺水絶堪怜木龙谩吼江头月秧马犹沈屋角烟病暍征夫心正折望霓农叟眼将穿此时奚啻千金直民命危如一线悬郡幕有官偏恻隐旻天无路莫夤縁遴才几度询诸老荐口咸推汝独贤闭户固辞徒至再下车力请寖勤拳一笺丹悃求嘉应即喜机妙斡旋众览但知惟兀兀神飞谁识自翩翩心香虎闼初无阻膏泽龙宫讵敢专蜥蜴捧符来洞口神祗森仗立云顚顿惊百辟争趋事始觉羣巫乃备员电逐劒光才动处雷轰印令未施前天瓢乍滴终倾倒月额初开渐复连别院始看庭积霤前村巳见水行田秧针被润青而秀菜甲分甘緑且鲜壤畈田翁惊破块井眢灶婢喜添泉干禽澡羽鸣溪树涸鲋扬鳞跃涧川竚见桑麻还郁郁行吟花竹正娟娟槐边市有新鸣屐栁下塘无久系船巳埽螟氛消毒暑渐清燕寝饱髙眠童謡争唱升平曲祖帐髙题志喜篇试术葛应敛衽论功束晳可随肩世人独叹重元秘眞宰多怜一念虔徃歳作霖频复见钜公题石久曽镌谁知白首当今日犹为苍生作有年  

成廷珪  

送张可道赴嘉定府太守  

秦中百二汉关河曽记乗騘旧所过栈道地形天下险嘉州风物古来多分符又叶三刀梦入境先闻五袴歌父老扶笻亲引导将军负弩疾防诃锦袍错落金为带白马聮翩玉作珂兴学固当崇俎豆防边还为戢干戈四川画省劳询问一郡苍生望抚摩楼倚青冥来万景山横紫翠接三峨题诗别馆鱼堪寄退食公堂雀可罗西蜀考功当第一他山有石为君磨  

题周伯温待制为苏老人篆七十古来稀有字后  

天上词臣小篆书方今端合比琼琚肯将南极仙人寿题向东窗隐者居玉屑露凝金错落锦茵春暖绣芙蕖纒腰信有扬州鹤垂钓宁无渭水鱼方士曽分烧药火诸孙亲御看花车黄金意气留賔客白发风神照里闾世上虚名皆寄尔人生此乐复何如芝兰香里浑如画百歳传家庆有余  

赠六合县宣差伯士寕因兵乱滁泗之间独县境肃然作诗以叙其实  

风尘千里暗淮堧六合孤城独晏然保障正符眀主意歌謡争颂长官贤公庭吏散门如水驿馆賔来酒似川疏水为湟成重地返风灭火动皇天军需防计多雄略兵防森罗总少年兴学未闻忘俎豆防边仍见戢戈鋋编民辟地増输赋逺客移家愿受廛封壤逺连歩外妖氛不到瓦梁边鱼盐山市宵鸣柝米麦江桥晩泊船十邑自今称第一前程谁为隔三千王纲正尔关名教民瘼何人解倒悬舆论已传霄汉上丰碑立在县衙前  

郑元祐  

顾氏緑隂亭  

顾家亭子緑隂隂杨栁菰蒲岸岸深鹭下积陂眀霁雪莺啼丛薄度镕金凉云覆地苔黏屐疎雨沾衣露满襟境旷始知清昼寂舟行忽见白鸥沈锦香承宇花如雾星采当堦月在林荷镢课童栽药物开窗傍水候跫音湛痴元自能谈易嵇鍜何妨善鼓琴况是松醪酿初熟公余莫厌客同斟  

渡江  

突起金鼇玉作围天于设险出神机众流不息朝宗意元气长浮落日辉云叶暗吹神女佩浪花应湿定僧衣鱼龙不碍中流舞鸿鴈能忘北首归桃叶翠颦扬子渡麦苖青茁蒜山矶不因慷慨投鞭众自是艰危击节稀緫防华夷民阜杂分征玉帛使舟飞射蛟人去空英杰化鹤仙来叹是非西日柁楼仍浩浩南冠鬓发故依依书生闭戸堪终老跋渉何劳与命违  

书画舫小集分韵得春字【`并序`】  

久以物景艰棘不到界溪溪之上顾君仲瑛甫读书绩学尊贤好士当太平之时无事不过从也暌违几二年近以嘉平之三日扣君之扉荷君留连不忍言别巳而河东李君廷璧甫亦挐舟来访遂置酒书画舫夜参半酒巳酣拆杜律句春水船如天上坐老年花似雾中看平声字为韵人各赋诗而俾遂昌郑元祐为序因拈得春字李君得船字余各以坐次分韵而赋云  

雪舫夜寒虹贯日溪亭腊尽栁含春将军结发开全武隐者逃名媿子眞醉里都忘诗格峻灯前但爱酒杯频芼羮青防沿墙荠斫脍冰飞出网鳞稽古尚能窥草圣送穷端欲致钱神周南老去文章在同谷歌终手脚皴独鼈归来还自笑闻鸡起舞意谁嗔盍簪岂料有今夕眀日桃源又问津  

陆宣  

游汾河  

翠巗亭下问棠梨上客同舟过桞溪花下停桡听鹦鹉竹间把酒引玻璃绯桃照眼春无赖石洞关云路转迷金粟弹筝银甲冷珠帘度曲翠眉低锦帆卷浪风生座罗袜生尘草被堤屡舞不妨飞野马醉归遮莫报邻鸡梵王台畔空陈迹鲍氏池亭忆故栖铁笛吹残山月白竹枝唱过驷桥西  

宋沂  

送赵御史仲礼之任南台并柬兼善逹公经歴元载王公用道孔公二御史  

天子龙沙拜受官议郎新戴辟邪冠晓辞漠北冰霜重秋到江南草树寒谏疏频烦眀主听题诗长共故人看应怜闾里诛求急尚布朝廷礼意寛幕下风清鸣一鹗台端雪霁见双鸾寥寥渡海三冬翮粲粲凌空五色翰晋代新亭苍藓合梁朝旧寺土花残石城慷慨悲袁粲别墅风流忆谢安千里凭髙麾绣斧几回揽辔并银鞍诤臣事业须公等努力眀时非素餐  

吴克恭  

送牛彦伊之金陵兼寄曹德昭御史  

苦忆茅山陶隐居此行白下子何如未逢名士收通刺还有髙僧与读书五月兰苕栖翡翠千年桂树傍蟾蜍紫箫声彻台山凤防笔香生墨沼鱼昨喜故人来旧隐始闻御史拜新除深期古道酬家业东鲁文贞諡不虚  

送张中丞之官翰林  

中丞献纳道如何内相丝纶宠莫过槐阁地聮文石陛杏园春满曲江波隂隂雨露深青个个星辰湿绛河花蕊隔帘宫漏近栁条当戸晓莺多中官送酒青丝络上苑乗骢白玉珂岂独寸心圗补报要须元首及赓歌太常礼乐还相问阁老才名迥不磨通国此时同怅望忆公何处最委蛇鼇峯巨石森蓬岛香殿微风拂御罗延佑得贤俱第一野人白首卧林阿  

陈基  

次韵垂虹桥泊舟倡和  

何年伐石驾危桥鲸浪翻江白雨飘势控三吴虹倒影气吞七泽水通潮重渊有怪犀难照蔓草无名火不烧伯国黄金闻铸像王门白玉想为标功成海上身先退脍熟江东兴可邀歳月几何流水逝山川如旧古人遥鸿飞矰缴何由簒鹤去樊笼不可招浩荡扁舟归鉴曲寂寥方丈似中条越人尚以鸡为卜楚俗相传鵩类鹗自把文章论倚伏敢将交态较淳浇五湖烟景随时异万里风萍触处漂却忆春晖楼上去为君裁取玉为箫  

次韵叔方寄沈仲説  

公子新成江上宅更依西渚结幽亭时清墟里还无警月黒柴扉不用扃流水暗和琴瑟响好山浓入画图青故人白雪歌难和孺子沧浪曲自听每厌狂夫谈酒谱还从处士授茶经庭前賸折忘忧草不负君家玉胆瓶  

张宪  

送海一沤十韵  

尊者来从干竺国畏途生出玉门关地穷西北河为带水尽东南岛若环劫火自如潮势吼禅心巳似石头顽法华雨施金盂水贝叶经桃锡杖镮幻境万家蝴蝶梦沧波一个野鸥闲染轻龙女花难着德重天厨食自颁灏气秋横银色界白豪夜破铁围山沧溟此日浮杯去葱岭何年只履还佛日未应违下国甘霖直欲遍人间探穷大地蛟蛇窟归立螭头虎豹班  

游黄公洞十八韵  

十月山城气偏黄公洞里看春妍五纹鹖雀娇疑凤千叶蟠桃大似莲巨弹落星天狗碎神砮出土佛牙坚杂花冉冉张红锦芳草茸茸卧緑氊厓泻蜂腰横断杵岩撑虎口抱空弮涧边野雉如人立松下驯麛傍母眠峯隐金鸡啼晓月瀑翻银汉下长天十围龙竹髙逾树五顶神芝秀结拳藓壁冷云封鬼谷寳函金穴秘神渊枰遗商皓棊三角劒缺黄巢石半边丹火有人留蜕骨玉棺几度降神仙扶危铁柱髙擎掌代歩花舆不下肩世隔衲僧方广地路迷渔父武陵船华阳未老陶景勾漏先归葛稚川记厯何尝知晋魏流光端可继彭籛蓬莱方丈圗间现流水胡麻世上传欲报谷城山下矿巳无圯上袖中编便当导引师吾祖深避衡茅一万年  

杨维桢  

纪梦中作书遗报复元  

九月九如三月三五湖山水尽清酣西瞻林屋三天近南上风帆一日贪潮蹴灎堆青不动雨县花洞气长谽月中箫鼔神君殿云下龙鸾帝子骖猛虎护林依董奉毒蛇避井施苏耽胭脂塘暗清尘起缥缈峯髙碧落参落日大堤花杲杲西风茂苑草越人仕倦秋思枣吴女情多夜擘柑自是王仁僧好伴为予善唱望江南  

王逢  

送宋宗道归洛阳  

选郎分手楚天涯万里春眀稳到家庭下巳生书带草马头初见米囊花汴淮湠漫经梁苑星斗参差犯汉槎中国未应风俗异旧京宁觉路途賖鲛宫献佩当眀月鹄殿吹笙隐太霞貂敝世怜苏季子赋成人哭贾长沙若为抚事伤遗迹正用怀才待物华闻道乡闾诸父母杖藜期看马卿车  

顾瑛  

至正十年秋七月十有三日起文髙先生自姑苏泛舟携酒殽过玉山防饮芝云堂上座客于匡山琦龙门相与谈诗亹亹不絶酒半龙门分蓝田日暖玉生烟为韵余探得蓝字坐无长防能诗者咸赋焉  

髙堂政在玉山南竹色梧隂积翠岚秀结紫芝云作盖光生珠树玉如蓝每劳飞鸟花间使时有翔鸾月下骖客至酒尊聊剧饮僧来麈尾听清谈行杯长待纎歌发分韵还将险字探佛印固知元九九文殊何必说三三莫忘石上三生约且尽山中十日酣当槛荷开香屡度隔牀花落雨同鹿门何处眞成隐鸡舌他年自可舍送别江亭折杨栁西风应愧雪盈簪  

书画舫小集以春水船如天上坐老年花似雾中看平声字分韵得如字  

为人性癖爱幽居结得幽居画舫如沙嘴晓风开幔入檐牙晴日落窗虚厨空尚有仙家酒歳晏能来长者车汲涧绠寒因煮茗凿冰船发为叉鱼米顚痴絶尤耽画郑老穷愁却著书炉篆寳香熏笃耨砚春水滴蟾蜍纸浮玉色供临搨月吐虹光照卷舒许结老年三絶社须君好事写归欤  

秋华亭以天上秋期近分韵得秋字  

开宴秋华亭子上共看织女防牵牛星槎有路连云渡银汉无声带月流取醉不辞良夜饮追欢犹似少年游分曹赌酒诗为令狎坐猜花手作最爱栁腰和影瘦更听莺舌弄春柔金茎露落仙人掌锦瑟声传帝子愁络纬岂知都是怨芙蓉莫恨不禁秋碧空珠斗微风动重欲移尊为客留  

李瓉  

牡丹一章奉寄玉山公子  

巷南亭馆春风树魏紫姚黄取次开翠羽当窗林影丽红云绕坐国香来凝酥暖泛金壶酿羣玉晴笼锦帐埃洧外何能夸芍药番禺自足媿玫瑰竟须髙宴烦燕女左手持花右酒杯  

李廷臣  

和书画舫聮句韵  

榑桑旭日红半壁草色如天青满帘入海雀羣应化蛤逐风龙唾或生盐长云带水连三岛落月和星转四檐灵穴怪鳅潮卷尾山中老兔頴濡尖仙姬具饭青精细庖吏储鲜异味厌翠釡出駞行玉碗绣帷熏麝启银奁吹箫公子鸾凰语击劒将军虎豹髯郢雪飘飘诗緫好蒲萄灎灎酒频添酣歌更上层楼顶万顷波光上下黏  

郝经  

营海轩诗  

兵后澄江失敝庐何曽奏防似隋初丈人旧忆河间渚营海新题泖上居沪渎山横遗战垒松江水近足羮鱼惯闻地与潮声转时见龙将雨气嘘槎路不通星是客桑田频改日愁予螺舟莫厌过从数我亦羇穷欲著书  

舒頔  

有怀诸公  

鼋鼍出没黄田荡龙虎盘蹲白下城才俊满前劳顾问愚防在下冀升平波涛江汉暂时险烟雾山川有日清文士负才徒倚马武夫挟勇祗谈兵朝廷安用生疑虑田野何由覩圣眀薇露每愁东日上栁云犹带北风横羣公退食方云喜数子驰心尚慕荣泽国暮春观扑满江湖深夜炯搀抢乡村落落眞堪叹冠冕峩峩未足惊黄犬东门怜徃事白头南土忆归耕  

郭钰  

袁寅亮读书深山万木之中以避暑文瞻为赋长句因次韵以寄  

独向隂崖结构牢一时文采擅风骚云间客见疑犹浅山下人行望始髙苍树攀巢驯鹳鹊翠藤结蔓挂猿猱遥知髙卧多标致何问长斋代骨毛洗耳未应徒见许攅眉但恐不容陶山僧进谒多题竹野老相过或献桃绵蕝暂陈存故事棘闱严备逺周遭凿平岩罅安书籍埽集松花酿酒醪醉后赋诗题石壁兴来送客钓江臯苏门傲睨惟闲笑康乐登临岂惮劳雨霁傍松延薜荔晩凉防水灌蒲萄明朝使者求顔阖只此山中不用逃  

丁鹤年  

题建昌王子中桥亭八景  

桥亭风景洞天如中有儒仙旧隐庐春涨挼蓝涵防蝀【`澧波春涨内有石梁长桥`】晓岚滴翠湿芙蕖【`龙漈朝岚内有长山峻岭`】受诗华岳浮丘馆【`中华翠巘峰头有浮丘仙宇`】説劒香炉许令居【`香炉紫烟峯头有许旌阳仙居`】云外悬崖飞屐上【`天寳悬崖`】雨中沃壤带经锄【`田东暮雨`】疎钟鲸吼霜华重【`圣容僧钟`】长笛龙吟月色虚【`云原仙笛`】老我尘寰怀胜景追游早晚命巾车  

释祖柏  

戏题隂凉室堦前芭蕉  

新种芭蕉绕石房清隂早见落书牀根霑零露北山润叶带湿云南涧凉得地初依苍石瘦抽心直并緑筠长雨声夜响巓崖瀑晴碧朝浮海日光樗栎自慙全寿命楩楠合愧托岩廊观身正忆维摩诘草字宁追怀素狂白昼栖迟吾计拙青霄偃仰汝年强歳寒要使交期在莫畏空山有雪霜  

## 御选元诗卷六十六  

五言絶句一  

郝经  

同阚彦举南湖晚步  

荷花临水殿绮月转帘腰晚吹动银管暮凉生翠绡  

促织  

乱聒霜前夜忙催机上秋无衣汝何益重作旅人愁  

杨奂  

录汴梁宫人语  

嵗嵗逢元夜金蛾閙簇巾见人心自怯终是女儿身殿前轮直罢偷去赌金钗怕见黄昏月殷勤上玉阶人间多枣栗不到九重天长被黄衫吏花摊月赐钱画烛双双引珠帘一一开辇前齐下拜欢饮辟寒杯一向传宣唤谁知不复还来时旧鍼线记得在窗间  

逰嵩山十三首【`录四首`】  

轘辕坂  

盘盘十二曲石岭痩峥嵘脚底有平地何人险处行  

少室  

方若植嵬冠森若削寒玉明月夜中逰谁家借黄鹄  

五渡水  

几时落东溪曲折卧天汉语似登山人可饮不可盥  

少姨庙  

路傍双阙老蔓草入荒祠时见山家女烧香乞茧丝  

许衡  

别友人  

永怀不得遂偃卧惜分隂沁北田园计山东故旧心  

张范  

述怀  

太古一轮月浮云几度漫隂晴从万态桂影自髙寒  

刘因  

春日  

防丝困无力欲起重悠飏芳草落花满相思春昼长  

白乐天琵琶行图  

冀马嘶寒风逐臣念乡国江浦闻哀弦长吟望南北  

村居杂诗  

隣翁走相报隔窗呼我起数日不见山今朝翠如洗黄昏雨气浓喜色满南畞谁知一夜风吹放门前栁独立偶怀古临风还自伤一声樵唱起回首暮山苍削树题诗句画沙知酒筹他年成故事萧散更风流  

题山水扇  

山近雨难暗楼髙秋易寒凭谁暮云表添我倚阑干  

絶句  

溪童出门望鸥鹭满空下江水淡无情尽是忘机者  

溪桥步月图  

山中有幽人独步溪桥月莫问兴何如披图亦清絶  

春露亭  

老树含春容寒泉动幽响念彼山中人风露恣清赏  

王恽  

望淮  

朝日惨无色昬昬水气间到淮犹数里隔岸见尖山  

夏夜  

庭竹影扶疎清风晚骚屑夜凉人未眠卧看窗间月  

披襟  

凉风东北来荡尽中夜热起视河汉星微云淡明灭  

程钜夫  

题采莲舟杯  

攀翻叶上露酿作杯中酒可能君不醉负此掺掺手题仲经家江贯道潇湘八景图【`录三首`】  

烟寺晚钟  

僧定钟声缓依稀聴不真渡头风正急唤醒未归人  

洞庭秋月  

万顷玻瓈上辉辉玉一环望中青似粟约莫是君山  

潇湘夜雨  

昬昬风浪里瑟瑟打篷声骚客千年恨灵妃万古情  

卢学士诗卷  

渺渺蒲江逺年年桂树秋空余诗卷在天地与长留  

舜举画棠梨练雀  

霜晕棠梨脸风梳练雀翎含毫心欲醉开卷眼还醒  

长江归櫂图  

蔼蔼天始晴苍苍景将晚江波日东流逰子何时返  

端阳新月  

五月初三后天衢夜不扃遥看一痕月掐破楚天青  

张经  

潇湘八景【`录二首`】  

逺浦归帆  

极浦一帆回招招近岸开停船试相问莫是故乡来  

烟寺晚钟  

野寺烟初暝僧添宝篆香鲸音送残照敲落楚天霜  

方回  

晚春客愁  

春老鱼苗动江肥雪水来大孤山下路何日泛舟回十载干戈后辛勤莳牡丹岂知身是客借与别人看  

偶题  

不寐常欹枕无言独倚楼江淹犹匪恨庾信始为愁落木包生意来鸿定去期如何萧瑟气有许楚臣悲  

龚璛  

泊舟  

小舟寻夜泊明月散风澜故人相别处双鹭立前滩  

洛社东泊  

放舟山水间舟上载青山薄暮临溪坐青山相对间  

题水村图  

泽国渔无定秋霜栁不凋幽人意晼晚此日画萧条  

袁易  

郊居寓目随事輙题四首  

雨洗万象出暄和风自新鸥声春命侣山色暮迎人絶江捕寒鱼赤鯶巨莫逃鲦鲿翻有神腾出如银刀把酒清江上扁舟送夕晖行云杯里度白鸟镜中飞决决堰根水跳珠终日鸣班荆坐忘返中有激湍声  

白珽  

续演雅十诗【`录二首`】  

谁令珠玉唾出彼藜藿肠仁人不为宝良贾宜深藏【`和林有尼能吐珠玉杂宝`】  

两驼侍雪立终日饥不起一觉沙日黄肉屏那足拟【`沙漠雪盛命两驼跌其旁终夜不动用断梗架片氊其上而寝处于下暖胜肉屏且不起心兵也`】  

郭麟孙  

再题水村图  

分湖新卜筑适与此图同如今不是画真在水村中  

甘泳  

与危见心同和完顔御史沂聮步踏月韵  

明月送人归明月照人宿月落梦醒时清霜压寒屋  

小絶  

一夜睡不着小窗天忽明林塘寒鸟聚聴得最初声  

早睡  

病来贪睡早推月出山前月色不相舍小窗还自妍  

暂憩  

平生湖海逰南北东西路几度梦残时云深不知处  

呉澄  

题渔舟风雨图  

蓑笠寒飕飕一篙背拳曲有人方醉眠酒醒失茅屋  

题张尹书巢  

醯鸡瓮里天露蝉殻外身此巢何处着六合一微尘  

富珠哩翀  

题周益公墨迹  

今观益公帖老气肃锋铓孙氏青氊永宜开宝墨堂  

髙克恭  

仿老米云山图  

青山半晴雨遥现行云防佛髻欲争妍政恐勤梳洗  

松涛轩题画为邓善之  

春雨欲晴时山光弄烟翠林间有髙人笑语落天外  

种笔亭题画  

积雨暗林屋晚峯晴露巅扁舟入苹渚浮动一谿烟  

鲜于枢  

题纸上竹  

隂凉生砚池叶叶秋可数京华客梦醒一片江南雨  

题髙房山画  

素有烟霞疾开图见乱山何当谢尘迹防屋住云间  

周驰  

题李仲宾清秋野思图  

苍筠倚乔木古色秋逾好谁着结茅亭相伴此君老  

程瑁  

九月十日折菊花数枝持玩久之插置瓶中  

重九昨朝是无人送酒来柴门终日闭辜负菊花开  

安熙  

钱霅溪宫人图  

露冷月华白悠悠方寸心夫君渺何许怅望碧云深  

何失  

方镜  

凿地作方池背带千花草万磨愈不情一照一回老十八事舅姑机杼任蓬首照面不照心照心妾不丑  

萧国宝  

冬夜  

虚室寒侵骨疎梅月影牀三更孤鴈唳悲怨不成行  

赠寂堂和尚  

冷云和衲定悟到觉身轻地静人偏胜山空水亦清  

张着  

村居  

危桥入孤村老木倚絶壁幽鸟啼一声万象动寒碧  

赵孟頫  

题秋山行旅图  

老树叶似雨浮岚翠欲流西风驴背客吟断野桥秋  

题萱草蛱蝶图  

丛竹无端绿幽花特地妍飞来双蛱蝶相对意悠然  

黄葵  

仙掌郁金衣朝阳风露晞可怜蜂与蝶秖解弄春晖  

题太白酒船图  

潇洒稽山道风流贺季真相思不相见愁杀谪仙人  

寄题真定明逺亭  

未到新亭上先题明逺诗云间归鴈小山外夕阳迟  

独夜  

秋风动林叶夜雨滴池荷孤客睡不着乱蛩鸣更多  

题李仲宾野竹图【`并序`】  

吾友李仲宾为此君冩真冥捜极讨盖欲尽得竹之情状二百年来以画竹称者皆未必能用意精深如仲宾也此野竹图尤诡怪奇崛穷竹之变枝叶繁而不乱可谓毫髪无遗恨矣然观其所题语则若悲此竹之托根不得其地故有屈抑盘躃之叹夫牺尊青黄木之灾也拥肿拳曲乃不夭于斧斤由是观之安知其非福邪因赋小诗以寄意云  

偃蹇髙人意萧疎旷士风无心上霄汉混迹向蒿蓬  

天冠山题咏  

龙口岩  

峭石立四壁寒泉飞两龙人间苦炎热仙境巳秋风  

长廊岩  

修岩如长廊下有流泉注山中古仙人步月自来去  

金沙岭  

攀萝縁石磴步上金沙岭露下色荧荧月生光炯炯  

寒月泉  

我尝逰恵山泉味胜牛乳梦想寒月泉携茶就泉煮  

玉帘泉  

飞泉如玉帘直下数千尺新月横帘钩遥遥挂空碧  

一线天  

醯鸡舞瓮中井蛙居坎防莫作一线看开眼九万里  

题周秀才此山堂  

青青云外山炯炯松下石顾此山中人风神照松色  

晓起闻莺  

暑气晓来清时时闻逺莺还思故园路松下绿苔生  

袁桷  

信州招真观杂咏  

鬼谷岩  

纵横太古石短长千嵗藤感彼岩居子独饮古涧冰  

寒月泉  

晓吸寒泉清明月各在缶缶空不见月引水复在手  

玉帘泉  

截玉作明帘不知帘外事应有碧眼仙隔帘见人至  

月岩  

顾兔乐嬉遨入地不得骋化为白玉泉彷徨返东井  

丹井  

金鼎閟寒泉真火弥不坏年深定飞腾子夜吐光怪朱窝杨栁青地近沧洲余爱其名雅作古调三首  

朱窝杨栁青明日是清明地下不识醉悲欢总人情朱窝杨栁青黄河防如注还俟飞絮时相同入海去朱窝杨栁青自爱青青好亦如送行客相逢不知老  

题应徳茂逰呉纪事  

涧冻冰泉咽松悬月露清何人会真趣细坐与君评聴鹤鸳湖晓呼猿鹫岭昬十年南北恨无语独销魂  

张养浩  

郊饮醉归  

昨朝醉田间欲借山为枕青山不肯前却枕白云寝  

马祖常  

送客西归  

陆机初入洛王粲却归秦春草无愁思杨花送逺人  

雪中登郡城西亭  

石路屐齿滑天风吹髙寒花明喜珠缀竹瘦愁露漙楚甸无层氷霡霂土膏湿更怜三角湖澄彻莹寒碧  

僧院蜀葵  

紫晕成丹景黄旉缀绿幢何因女冠子却近老僧窗  

闲题树叶上  

秋意鳯城多凉飇柰夜何题诗满霜叶不见洞庭波  

山水图  

石壁云生树涛江雨闇船居人属仙籍长负免丁钱  

画鹰  

侧视窥霄汉低飞近草莱金韝时一脱肉饱更须回  

题猿图  

江渚无来鴈山樊有宿猿秋高卢橘熟巴月树连村  

黄河  

尘海东南下云山西北髙黄流荡中潏万里费波涛  

独石  

秋濑喧石梁临流不肯渡与客坐忘归山寒日将暮  

王约  

题钱舜举硕鼠图  

六月汗如雨谁信农家苦一粒未沾唇先饱田间鼠  

王结  

市庄  

乌府振规凤阁司宛画退食休别墅逍遥古乐国沃若成都桑斓斑青门隐显亮殊途髙致惟一家晨钟趋朝班日旰逰市庄两儿带经锄奕世流芬芳若人孔氏徒台阁扬清风休日植杖耘髙揖荷蓧翁城居匪湫隘桑果连畛畦吾庐有髙兴何必空山栖老我防尘缨山林渺遐想羡君市有庄取鱼兼熊掌  

胡炳文  

濠观亭  

鱼不知子乐何必濠上观子乐子自知月白秋江寒  

虞集  

燕陈公子宅赠燕学士  

落日照大隄花间闻马嘶城头鼓角起相送五门西  

宣和墨竹寒雀  

洒墨冩琅玕深宫春昼闲萧条数枝雪不似纥干山  

上马  

眼昬身手钝上马怕风沙秖好扶藜杖循篱看落花  

双鸳图  

戢翼石梁隂秋风日夜深使君莫行野江水荡人心  

画双蝶  

舞罢庭花落池边看睡鳬无端双蛱蝶飞上绣罗襦  

捕鱼图  

网罟日相从天寒泽国空钓竿长倚树老却渭川翁  

题柯敬仲杂画  

北苑今仍在南宫柰老何青山解浮动端为白云多雨过苍苔石云生野岸泉幽怀春冉冉雅子秀姢姢铁石余生色冰霜作晓妍春雷明日起何处尚龙眠昔过筼筜谷钩衣石角斜儗寻龙作杖拾得上天槎黄金千琐甲雕玉六帘钩雨送鸳鸯梦烟笼翡翠愁娟娟生玉润楚楚作金声羽扇迎风定羊车过月明峡口春云重江南夜雨多水深桃叶渡风急竹枝歌平陆苍龙起近山生逺烟前村三万顷明日水平田莓苔生石路翠竹自交加不惜青鞵湿临流踏白沙昨夜采樵去偶逢三尺株山人不到海不识是瑚  

题李溉之学士湖上诸亭  

烟萝境  

玉女乗烟雾松间采薜萝飞行了无迹明月送空歌  

金潭云日  

金沙滩上日潭底见行云秖有琴髙鲤时时或作羣  

漏舟  

春水如天上秋潭见月中如何列御冦犹欲待泠风  

紫霞沧洲  

洞里琴鸣涧洲前棹入云儗寻云谷叟同访武夷君  

秋水观  

湖深山影碧天浄月光空幸自无波浪苹花谩晚风  

无倪舟  

三周华不注水影浸青天不上银河去空明击棹还  

红云岛  

日出湖边曙云生岛上红防舟移曲岸白尘对微风  

题汪华玉子昂兰石  

海内出瑚枝撑碧月孤鲛人拾翠羽泣露得明珠参差不可吹纫佩寄逺道遂令如石心嵗晚永相好抱玉下天河绕丛秋露多天寒翠袖薄日暮欲如何  

春妍带雪图  

玉茗深宫里春妍带雪残可怜五色羽相并不知寒  

江村秋晚图  

依约米家船疎林薄暮烟新诗吟未了槎上钓江鳊题饶世英所藏钱舜举四季花木【`录三首`】黄蜀葵  

花蕚立清晨鹅黄向日新金杯承玉露偏醉蜀乡人  

芙蓉  

丹霞覆苑洲公子夜来逰终宴清露冷折花登彩舟  

家茶  

万木老空山花开绿萼间素妆风雪里不作少年顔  

京师秋夜  

风竹撼秋声天寒梦不成如何今夜月偏照客窗明  

燕文贵小景  

行尽长松迳溪头有小舟鉴湖如赐与终日弄清流  

杨载  

题髙尚书竹石  

矫龙疑苍筠踞虎肖白石傥承风云会变化那可测  

题墨竹为郑尊师  

风味既澹泊顔色不娬媚孤生崖谷间有此凌云气  

画竹  

翡翠含春雾琅玕振晓风清声来枕上秀色入帘中  

范梈  

秋江  

秋生洲渚静露下蒲荷晚忽忆钓鱼时人家楚乡逺  

建昌小湖望庐阜  

青云覆叠巘白鸟度平湖钓屿夜来雨山深知有无我怀贞练士多在岩谷隂惟有髙林月长知望逺心  

絶句  

障拥芙蓉竞灯垂榉栁移繁星临迥野疎雨过髙池乡路西州是延平那向东片帆侬防使秖是怕随风水如青铜镜山似绿芙容中天明月上此处好相逢  

看东亭新笋  

问竹何年有亲曽共嵗寒昨传新笋发扶杖绕林看  

送别  

为君垂别涙更向杨花侧斗酒问离鸿几时归故国  

秋江图  

云里衡阳鴈网下武昌鱼石门秋共逺江树雨余疎  

芙容  

芙容生石壁云锦映青松那忆南州路归船处处逢  

揭傒斯  

晓出顺承门有怀太虚  

步出城南门怅望江南路前日风雪中故人从此去  

画鸭  

春草细还生春雏养渐成茸茸毛色起应解自呼名  

寒夜作  

疎星冻霜空流月湿林薄虚馆人不眠时闻一叶落  

题王山仲所藏潇湘八景图卷  

潇湘夜雨  

涔涔暗江树荒荒楚天路稳系渡头船莫放流下去  

逺浦归帆  

冥冥何处来小楼江上开长恨风帆色日日悮郎回  

渔村晚照  

定从海底出且向平沙照渔网未全收渔舟还下钓  

山市晴岚  

近树参差出行人取次多扳桥双路口此世几回过  

烟寺晚钟  

朝送山僧去暮唤山僧归相唤复相送山露湿人衣  

洞庭秋月  

颢气自澄穆碧波还荡漾应有凌风人吹笛君山上  

平沙落鴈  

天寒闗塞逺水落洲渚阔已逐夕阳低还向黄芦没  

江天暮雪  

孤舟三日住不见有人家昬昬竹篱处却恐是梅花  

题信上人春兰秋蕙  

深谷暖云飞重岩花发时非因采樵者那得外人知孤芳不作干奕叶自含滋白石苍苔路落花流水时山深风露冷何处有花开直入云林去香沿石涧来幽丛不盈尺空谷为谁芳一径寒云色满林秋露香  

和欧阳南阳月夜思  

月出照中园邻家犹未眠不嫌风露冷看到树隂圆天清照逾近夜久月将逺墙东双白杨秋声隔窗满  

黄溍  

山中偶题  

古苔隐石色寒花明药丛有时白涧雨终日青松风  

夜坐  

凉风动千里孤坐思沧洲白露洗明月青天此夜秋  

栁贯  

赋王氏新安岭南山居十咏  

清江钓月  

月魄秋在水景光依蓼蒲神鱼不受钓脑满生明珠  

空谷耕云  

湿湿云生岱晓晴山崦红仙人来种玉二耜亦同功  

苍峯卓笔  

黟川数斛墨发地见巃嵸怪来闻石语山立锐头公  

碧巘开屏  

松门才数曲叠翠似钩连玉女有时下香炉开紫烟  

松林巢鹤  

林表浮丘宅萧槮一盖张氅毛见飘堕有客拾松黄  

云涧浮  

赑屭太古雪参差洛书文罡风恐吹裂骑去入云  

峻岭扶车  

前驱破荦确见石不见车谁实挟两毂吾行得舒徐  

圆冈掲斗  

坡陀九防烟象斗排云端疑此精化石即是星宫官  

双溪合璧  

泄窦泉始漫洄流冻未消荧荧玉气合湛湛劒光摇  

古寺垂虹  

僧归度横彴笠影在清溪嗟彼善幻者噀水投虹蜺  

呉师道  

东津暮泊  

四山敛暝色百虫沸哀声夜久月未出川光虚自明  

鹭  

振振风生栁沾沾雪防矶白攒秋水立青映暮天飞  

莲藕花叶图  

玉雪窍玲珑纷披绿映红生生无限意只在苦心中  

欧阳  

为所性侄题小景  

林庐澹疎烟归帆泊沙渚披图得空阔总是经行处寒屋茅檐古疎烟野树春遥遥济川者应是此中人浦口归帆落沙头行客回林间酒旗出快着一篙来  

宋褧  

子昂风竹横披  

笔意出天机翛然仰复低稍须风势定应有凤来栖  

公安早行  

误聴野鸡鸣扬鞭趣驿程平明见茅屋方觉冒霜行  

王士熙  

天冠山二十八首【`录十二首`】  

龙口岩  

飞泉龙口悬平石鼇背展髙会瀛洲人一笑沧浪浅  

玉帘泉  

天孙织玉帘悬之千仞石垂垂不复收滴滴空山碧  

长廊岩  

谁谓山中险长廊亦晏然花开春雨足月落山人眠  

金沙岭  

峻岭接仙台仙人独往来箫声吹自落鹤翅拂云开  

灵湫  

龙神蟠泥沙宅此岩之阻逰人勿轻触厯厯聴秋雨  

道人岩  

道人出白云空岩为谁碧独往谁得知时有鹤一只  

雷公岩  

谷口隂风来山头暮云举但见飞电光山人贺春雨  

老人峯  

何年南极星落地化为石至今明月夜清辉倚天碧  

月岩  

飞泉何许来明月此夜满登髙立秋风妙趣无人欵  

石人峯  

仙人立危峯欲作凌云举飘然阅浮世独立寂无语  

凤山  

孤凤栖山中白云防清境朝阳早飞来月落空岩冷  

磜潭  

山川万古秘云雨一潭幽何日卧龙起碧潭空自秋  

杨敬惪  

题郭主簿摹摩诘辋川图卷【`并序　录五首`】  

摩诘尝与裴迪唱和二十絶纪辋川之胜至今读之如身逰其间此本甚精致尚可想见其景与诗防之时也因追而和之  

文杏馆  

种杏白云间因之葺茅宇莺声烟中曙虎迹夜来雨  

南垞  

亭亭一风榭脱履席可即阶前双白鹤相迎似相识  

欹湖  

岸巾临水澨酒醒呼隐君收缗玉梭起摇荡空中云  

白石滩  

湍驶风逾清水明石可把倚杖独移时白鸥翩然下  

辛夷坞  

迎春发苍柯映日在琼萼欣欣各自私先开还早落  

胡助  

石鼔岭  

经过石鼔岭不见石鼓文两涧流黄业半山生白云  

陈樵  

芦鸿四咏飞鸣宿食【`录二首`】  

肃羽遵寒渚渡江芦叶黄谁云南去逺不敢过衡阳沙汀栖处稳夜漏有奴看月暗芦花白一身秋梦寒  

丁复  

题李息斋枯木竹石图  

霜柯洞庭寒露叶渭川冷幽人美清夜独冩秋灯影  

题牧牛图  

邈尔三尺童御此两觳春风笠底回前村烧痕绿  

题宣和画卷  

澹意夫容外闲情翡翠边波翻太液水分送向南船  

送僧还洪  

颿开建业水人上豫章台许令蛟腥起滕王雨色来  

饮酒  

北阙诸公贵东门几客还撇来缸面酒携坐屋头山  

赠孟通  

孟通朔方彦领荐过升州花发琼林苑题诗向上头  

送呉景贤赴广东  

秋浦同为客金陵秖得君天风复戏我吹作岭南云隐之千载后共喜逺孙来为酌廉泉水殷勤寄鳯台  

汪铢  

画莲  

卷绿新如染酣红睡未醒真疑贮风露不似出丹青  

萨都拉  

画  

树色浓堪掬痴岚扑雨秋道人岩下住屋角挂奔流  

过髙邮射阳湖杂咏  

飘萧树梢风淅沥湖上雨不见打渔人菰蒲鴈相语秋风吹白波秋雨鸣败荷平湖三十里过客感秋多野鹤如人长迎风理毛羽独立秋雨凉人来忽飞去雨湿鼓声重风匀湖面平官船南北去帆影挂新晴白鹭爱秋水独立仍自行得鱼固偶尔惊飞亦常情秋水落红衣秋波日潇洒不见采莲人惟逢捕鱼者霜落大湖浅渔家悬破罾此时生计别小艇卖秋菱捕鱼湖中水卖鱼城市里夫妇一叶舟白头共生死大罾一丈阔小舟一叶轻相传子与孙终古无人争  

病中杂咏  

为客家千里思归月满楼木犀开欲尽病里过中秋门系青骢马多因问病人小官好疎散莫讶嬾衣巾病形如瘦鹤照影向清池自有冲霄志逰鱼莫见疑  

郭啰洛纳新  

宝林八咏为别峯同禅师赋  

飞来峯  

千仞琅琊石飞来镇越州江波欲浮动还被白云留  

应天墖  

独上峯颠墖秋清曙色开凭阑望东北潮向海门来  

大布衣  

大布僧伽衲流传六百年携来香满袖犹是御炉烟  

铁鉢盂  

铁鉢溪头洗冰花六月寒山僧偶弹舌引得老龙蟠  

罗汉泉  

锡杖虚空落灵泉发地中忽看流菜叶始信石桥通  

灵鳗井  

甃石潴山溜蜿蜒竹色青风来忽凉冷雨气隔林腥  

深竹堂  

一笏清凉地森森万玉齐月明时倚杖闲看凤来栖  

盘翠轩  

石磴藤花落山窗岚气浮晚来髙树暝一榻似新秋  

陈旅  

题陈氏潇湘八景图  

洞庭秋月  

轩后不张乐白月照野水泠泠水影中瑶瑟泣湘鬼  

烟寺晚钟  

西崦生夕霏归僧度林巘但觉山路长不觉钟声逺  

山市晴岚  

百货集亥市莫徭偏买盐山日出未髙翠雨湿酒帘  

平沙落鴈  

倦翮久欲下凉风起湖北官客各挟弓莫近白沙驿  

渔村夕照  

落日楚江深倒景在髙树晒网茅屋头分渔石梁步  

逺浦帆归  

南浦草仍碧髙楼日易斜归帆傍水庙箫鼔下神鸦  

潇湘夜雨  

江气行云暮忽失巴陵树一夕洞庭波都向篷上注  

江天暮雪  

寒云不成雨暝色凝江枫巫峡梨花梦飘浮过郢中  

题段氏扇子【`上冇一枝着色竹子`】  

江上竹枝歌为君颦两蛾秋风团扇底零落黛痕多  

秋荷图  

持衣寄所思欲寄不得逺水国风露凉徘徊九秋晚  

傅若金  

金竹道中书所见  

日上清雾开山虚翠烟集纷纷羣木中时见孤松立  

陵州  

逺道千峯隔长河万折流风帆不可住今夕过陵州  

题衡阳驿  

南来山不尽北望意何如恨杀衡阳鴈来时不带书  

题杂画  

空江白鹭起逺树苍烟合日落泛舟时长天见孤塔  

墨石枯木  

人传月中树恐是山河影片石补天余参差碧云冷  

黄清老  

题友人古乐府  

早晚临妆镜秋容怯玉钿君心如日月照妾似初年采荇归来午花梢日转廊绿隂凉似水不用洗红妆生爱东邻女蛾睂画不如近来机杼废临得右军书漫道从军乐风霜只独居三年辽水上不得一行书今夜中秋月含情独上楼辰星三两防偏照玉帘钩自见南楼月频频梦楚州无端今夜雨秖作小山秋露井疎桐晚风亭碧藕秋卷帘山月上水宿见双鸥堂上春花老流泉日绕山愿为双白鹤云路载君还  

望云  

日出五丈髙白云浩如海城郭在云中山人在云外  

杨镒  

惜别  

饮马月明里晓窗闻洞箫夜深人不见竹露滴芭蕉  

周权  

杂兴  

流水数家村青山白云隖春晚落红深夜寒溪上雨凉蟾浄如洗酒醒夜初寂山檐宿雨多空阶响余滴枯藤堕晚花竹外溪光满山僧出几时石上云犹暖晨光烂乌几博山穂烟碧山童汲泉花来作砚蟾滴寒童引羸骖路入苍巘去深处有人家鸡鸣白云树西阳转林腰水木愈清丽归云不肯栖浩荡弄山翠  

柯九思  

题张萱画横笛士女  

纎手锵宫征纱痕薄暮霞画睂人去后深院落梅花  

题黄筌画红蕉十二红  

故国三千里名禽十二红白头供奉在挥泪湿东风  

题芙蓉画睂  

谁道秋容淡名花带露浓画睂声欲碎莫放晓妆慵  

题边武画苍松图  

疎竹摇秋雨苍松凝晚烟王孙归未得谁复效春妍  

题苏叔党画竹石  

别墅促煎茶溪边路不賖蓝桥曽种玉春笋出仙家  

题画蕙  

一干生数花春风折香玉持之赠所思幽人在空谷予旧为顾长卿作梅竹图明年其弟仲瑛于姚子章席上索题遂成口号云  

晴雪禁梅蕊春风袅竹枝美人应失笑记得卷帘时  

王都中  

武夷山  

层崖叠空翠台阁倚云开灵函锁仙蜕神物防蓬莱溪清照睂髪棹举扬清波何当结茅屋时与神仙过  

詹景仁  

浮光亭  

几水黄金碾珍羞莫与俦玉光吹不散碗面一轮秋  

杜本  

天冠山同诸学士为祝丹阳赋  

链丹井  

凿石通泉衇铸鼎链丹砂丹成骑鹤去满地生云霞  

逍遥岩  

鹏抟九万里篱鷃飞只尺所以达观人亦各适其适  

玉帘泉  

灿烂金为屋玲珑玉作帘飞泉来百道定有老龙潜  

石人峯  

临风衣自整对月影偏长独立经寒暑真成石作肠  

小隐岩  

山深人寂寂涧曲水沄沄顾尔非忘世遗身在白云  

韩性  

定善寺  

开人宴坐时大千入毫髪两山不受招胡为在吾闼  

陈深  

题秋塘图  

水落秋菰老夕寒烟树微絶怜双白鹭飞去似知几  

题画扇骑驴踏雪  

雪没驴腰白行行诗兴催不因太清絶那肯犯寒来  

题扇上画  

古木排山立幽窗傍水开直疑林处士独櫂小舟回  

刘诜  

白木槿  

洁比何郎白净如宝儿憨秋风竹篱迳日暮道人庵  

假寐  

梅楥幽鸟鸣山客睡初起空斋昼无人寒日在书几  

蒲萄  

枯叶展大蝶低枝屈长虬露寒压成酒无梦到凉州  

山居即事  

井口橘依堑井头桃覆屋山家秋日晏闭门数脩竹邨墅薄生理门静如招提柿叶大如扇满地无人题竹架巳藏扇陶缾时煮茶疎疎十日雨开尽黄葵花静意便野性新凉足髙寝山屋夜雨来欹枕谈嵗稔  

春隂  

短短麦苗逺泠泠沟水清北山晴雨里一树李花明  

新春  

淑气已着物晴云时弄隂陇梅坡麦外别自有伤心  

春雨晓坐  

众木蔽春塘花落如堕鸟山庄苔满阶久雨来人少  

## 御选元诗卷六十七  

五言絶句二  

宋无  

墙头杏花  

红杏西邻树过墙无数花相烦问春色端的属谁家  

萍  

风波长不定浪迹在天涯莫怨身轻薄前生是栁花  

渊明  

心寄羲皇上生逢晋宋时风流千古意只有杜防知  

苏堤  

汉苑花何处唐陵柏已空相逢大堤栁令我忆苏公  

商人妇  

日日湖头望望夫夫未回无情春水恨只送别船来  

琵琶  

一片相思木声含古塞秋琵琶是谁制长拨别离愁  

燕  

衔得香泥去花间日午时玉人方睡起莫讶卷帘迟  

洪希文  

书画扇  

世上无名鸟人间絶色花始知天地阔未尽入唐家  

夜坐偶书  

灯晦客无寐牀空夜不眠凄凉心下事月到小窗前  

秦景容  

王乔岗  

突兀髙千丈仙踪云气孤攀援无石磴何处覔双鳬  

郭君彦  

闲居春晚  

深巷絶行人一鸟鸣髙树不知春色深花落夜来雨  

秋郊  

路穿黄叶林马嘶秋色里白鸟何处来飞下野塘水  

林钟  

题马待诏山居小景图  

水抱云根净林含雨气凉征鸿飞杳秋思满潇湘  

周景行  

题墨竹图  

秋夜凉如水苍竿戛击清喷泉珠错落带月弄寒声  

王奎  

鳯山  

秋风吹竹实朝阳照梧树定有吹箫人来此山中住  

呉荃  

墨竹  

倚杖看明月停杯唱竹枝美人期不至对景立多时  

缪仲林  

客夜  

城头灯影寒鸦阵声悲咽东归一叶舟夜泊松江雪  

林傅  

长廊岩  

虚屧开脩廊回风走落叶夜月照无眠披衣来步月  

宇文公谅  

题小米戏墨卷  

山气郁巃嵸流云涨林谷乞我茆三间读书贫亦足  

题仲穆看云图  

横杖坐松下看云起遥岑惟应陶靖节会得此时心  

成廷珪  

澹香亭  

幽芳不自媚白日浄依依风露已如此山中人未归  

和饶介之春夜  

酒量尚一斗鬓丝余几茎辛夷开欲罢何日问归程  

李孝光  

题倪元镇纨扇  

野水见落日幽人殊未还白云满洲渚搔首问青天  

题松雪竹石  

幽篁碧悄悄白石白粼粼帝子吹笙罢月明愁杀人  

子昂画  

汀洲木叶下斜日倚湘娥我欲采芳草洞庭秋水多  

倪氏雨竹  

落日楚江深鹧鸪啼逺林相思不可见池上冩春隂  

飞来峯  

山似琅玕小地将秦望雄越王歌舞处长作梵王宫  

贡师泰  

苏子瞻画像  

老龙起深夜来聴洞箫声酒尽客亦醉满江空月明  

龙虎山十咏【`录四首`】  

金鸡山  

巨灵劈山石飞出黄金鸡至今山中人犹聴云中啼  

象山  

载宝出西域献琛自南溟仙人一叱之化作青崚嶒  

龙井  

宝劒落深潭时时见光怪鳞甲飞上天白昼风雨快  

云台山  

天星二十八下作汉廷将功成归帝傍精彩射石上  

卢琦  

县斋闲坐偶成  

庭树雪初晴双双鸣鹊声六花消未尽犹照叶心明  

朱徳润  

晚春即事  

栁絮觉春归轻盈着处飞东风好收拾莫遣坠征衣谁道林莺老金衣薄更新春来复春去老却聴莺人栁丝缲十丈蘸水绿条鲜何事江边客相过不系船  

秋江  

堤边古木风江上飞鸿影秋江待渡人立到前山暝  

过西山  

黄尘飞白日黑雨洗青山水静渔舟渡林深倦鸟还  

呉炳  

山中  

山人寄声至酒熟期共酌呼童抱鸣琴起赴林下约引杖深溪流今朝添几许定是岫中云去作山头雨  

赵雍  

即事  

独坐对明月遥遥千古情西风两三日庭树已秋声  

郑元祐  

朱泽民山水  

吹箫江浦秋舟荡碧云幽拟遡岩松下诗盟订白鸥  

岳生画竹  

脩篁含雨余枝拂清风起埽破碧玲珑髙堂净如洗  

云林小景  

云起野桥西层峯翠隔溪欲寻清閟阁古木亚檐低  

王元章梅  

明月西湖上清光儗旧时东风露消息香雪满南枝  

屠性  

竹桃  

仙子吹笙处碧桃花正开花边有竹实留待鳯归来  

竹菊  

曽向山中住黄花烂漫栽主人縁爱竹三迳不教开  

竹棠梨  

石畔竹扶疎棠梨结子初坐来山雨过湿翠欲沾裾  

竹梅  

美人湘浦去翠袖倚琅玕横笛吹霜晓遥知不耐寒  

陈髙  

送兴童都事还京  

日照离筵酒风吹去客舟不如东海水相送到神州  

题画  

茅舍雪初消幽窗夜方静美人期不来月照梅花影愁来生白髪问尔复何愁应被春光恼多情雪满头  

题子昂折枝竹  

帝子啼痕湿湘江暮雨寒絶怜樵采后留得一枝看  

絶句  

地湿泉流础庭虚石卧云井阑行小蚁蛛网挂飞蚊云合虹腰断风回雨脚斜浅滩屯宿鹭髙树竞栖鸦  

红叶  

片片染秋霜枝枝映夕阳纵饶红胜锦只是恼愁肠  

龙从云  

题破窗风雨图  

雨歇荒鸡叫山空木叶堆玉堂云雾景多向此中来  

王冕  

红梅  

深院春无限香风吹绿漪玉妃清梦醒花雨落胭脂  

题曹云西山水  

旭日耀苍巘翠岚生嫩寒幽人诗梦醒清响得松湍  

郭翼  

杏花鵞  

溪上好鵞宾相呼雪一羣栁根春水暖来泛杏花云  

絶句  

山根秋水落江树与船清遮莫归来晚东头月未生  

和李长吉马诗  

騄骥连钱动金鞍镂玉羁无人寻穆满借与阆风骑肉礧锦纒鬃流云汗似红太平无战伐骖驔走沙蓬龙性非凡质腾波出紫云檀溪飞过日应识汉将军綉霞横虎脊珠汗抺龙章落日青葱岭霜髙草色黄龙印留宫字霜花剥暗毛长鸣愁顾影秖忆九方皋霞口镂衢鞍霜蹄削玉寒晓看经逻些暮已蓦楼兰瘦骨如山立临流饮渇虹谁怜中道弃苜蓿老秋风出河冰在鬛昂首动惊飇伯乐不再活谁复扼金镳神骏知无匹骁腾絶域来流沙一丈雪夜拂白龙堆天子飞黄马牵来赐近臣玉阶新雨过风滚落花尘内厩玉花骢班班歕肉騣奚官新浴罢沙苑踏春风佛郎通上国万里进龙媒晓日开阊阖虹光射玉台天马谁能驭和鸾驾紫微年年清暑去霹雳逐龙飞大奴司虎苑骠骑牧龙廷不拟歌秦铁重看赋鲁駉騋牝三千匹云屯十二闲六飞当御驾喜色见龙顔雾涨苍龙鬛风鸣紫玉珂骏羣空冀北天象动荥河踣铁超云影拳毛散玉花相将驰鳯苑宁复困盐车宗爱舞马锦色看如云离宫三十六乐动半天闻赤骠何神骏应怜识者希贤才生并世腾踏看追飞莫言淹宅栈也会蹋麒麟逐电疑无影如龙自有神煌煌金络脑袅袅紫防缰看花不畏晚相逐过横塘秦皇七匹马追风个个轻不闻东海北采药上蓬瀛骥子大宛种房星夜降精汉家求不得兵压贰师城  

镏涣  

初夏即事  

野色满庭户昼凉清景佳一双白练带飞上石榴花  

偶成  

雪色西蕃马临流顾影嘶似嫌金络重蹴碎落花泥舞女花前过轻如小燕飞教坊新结束翠羽织春衣  

春日漫兴  

莫道梨花瘦杨花更可怜随风消雨恨总在客窗前  

鲁贞  

题塔山  

天低云有影日午塔无隂极目三秋望登髙万里心  

呉镇  

陈贤良隐居  

发防名犹在回头事已非池塘春草绿空忆谢公归  

露竹  

晴霏光煜煜皎日影曈曈为问东华尘何如北窗风  

题画  

老枫化为人老杉化为石庄周与胡蜨后来谁复易  

冩菜  

菜叶阑干长花开黄金细直须齩到根方识澹中味  

画竹  

霏霏桃李花竞向春前开何如此君子四时清风来亭亭月下隂挺挺霜中节寂寂空山深不改四时叶野色入髙秋寒影逝湘水日午思晚凉清风为谁起竹窗思阗寂铜博香委曲胸中无用书冩作湘之绿迳深茅屋陋树倚夕阳斜行遍青山路何丘不可家抱节元无心凌云如有意置之空山中澟此君子志忽见不是画近聴疑有声落落不对俗娟娟长自清湘妃祠下竹叶业着秋声鸾鳯清宵下吹箫坐月明短梢尘不染密叶影低垂忽起推篷看潇湘过雨时碧篠挺竒节空霏散冷露十年青山逰得此幽贞趣片片落花心悠悠飞絮意清风明月中此风不可企日日行青山无竹不可留可怜春风中桃李多春愁  

黄镇成  

西窗昼雨  

三春惊过半防雨洒窗西鹊脑添炉炷春鸠隔树啼  

夕泛  

秋净山如拭江清一棹横挂帆延暮眺趺坐待潮生  

陈柏  

与茅山李道士同宿石门  

山空万籁沈论语对青灯君本无心侣吾真有髪僧  

李存  

周伯清秋江晒网图  

晒网夕阳斜携壶入荻花平生误识字恨不作渔家  

怀友  

美人不可见烟雨一登楼隔岸谁家竹娟娟不解愁  

张师曽  

留山中  

倚涧惜鱼逝升丘送鸿归遥林暮色至漠漠上人衣  

何景福  

水石为陈太初赋  

石润非经雨林空岂借秋诗成清不禁彷佛到沧洲  

潘纯  

题顾周道画濯足图  

脱屦白石上濯足清泉中悠然天际想木末生微风  

呉克恭  

蝶  

失意穿罗袖縁情恋绣牀妬遗衣上粉狂覔酒边香  

曹知白  

秋林亭子图为月屋先生作  

天风起长林万影弄秋色幽人期不来空庭倚萝薜  

余寅  

静安八咏  

赤乌碑  

仙苑羣居鹿丰碑纪赤乌三分遗故国千载祝浮屠  

陈桧  

海波浮玉殿宝网拂瑚座上来聴法龙精即老夫  

鰕子禅  

老禅不解事睂目鬂茎稀曹溪一滴水鰕子作龙飞  

讲经台  

飞花扫香雪古台生白云娑罗双树下人去寂无闻  

沪渎垒  

我过袁崧宅重寻沪渎津英雄千载下遗垒大江滨  

涌泉  

趵突回江脉跳珠薄梵缨勿令牛口涴我耳与俱清  

芦子渡  

风冷花飞雪秋清水到门醉眠船不系江月浄无痕  

绿云洞  

华盖结空绿洞门生昼寒絪緼浮玉气石上有琅玕  

韩友直  

题仲穆看云图  

结屋山中住寻幽曵杖行独来松树下坐看白云生  

赵觐  

题云林六君子图  

天风起云林众树动秋色仙人招不来空山倚晴碧  

韩璧  

静安八咏【`录六首`】  

赤乌碑  

断碣余苍藓髙文记赤乌浦深春水阔天逺野云孤  

陈桧  

重元古呉刹双桧尚陈时怅惘临春树秋风一夜衰  

鰕子禅  

神僧兹遁迹妙理自幽探鰕子升云汉天花落宝龛  

讲经台  

莲叶石台古贯花金字封座空人已去防法有天龙  

芦子渡  

明月满汀雪西风两岸秋棹歌江上发思与老禅逰  

绿云洞  

竹雨晓苍霁松风隂碧圆道人禅定处神在蔚蓝天  

余阙  

题合鲁易之鄞江送别图  

欲去更还顾依依恋所知今朝去京日似子渡江时  

题溪楼  

溪水绿悠悠髙楼在溪上日暮望江南舟中采菱唱  

汪泽民  

金陵别友  

烟章六朝梦莺花三月防秦淮风雨夜楚客别离愁  

陈有定  

送赵将军  

纵横薄海内不怆别离难几载飘零意秋风一劒寒  

王翰  

晚宿杨隑舟中怀鲁客  

萤度星依草鸥来霜满汀故人不可见天际乱山青  

李祁  

题画鹰  

劲翮排霜防天寒气转骄草间狐兔尽侧目望青霄  

张宪  

画扇  

渴龙饮清江江水皆倒立风雨满山来石楠半身湿  

杨维桢  

嬉春体四絶  

燕子冲帘过胡蜂采蜜归折花香露湿不惜绣罗衣水暖鸳鸯渡风寒燕子楼桃根与桃叶都在曲江头月过蔷薇架雕鞍未到家小娃犹殢酒拦路夺人花花气不成雨鸎声都是春戎装飞上马疑是汉宫人  

月梅  

天上清虚府人间香影家呉刚斫桂斧只是种梅花  

雨竹  

倚石添新笋争妍个个添佳人聴春雨笑隔水晶帘  

咏石榴花  

密幄千重碧疎巾一拶红花时随早晚不必嫁春风  

秋雁图  

野水江湖逺秋风芦叶黄南飞旧兄弟一一自成行  

湖上感事  

湖水碧于天湖云薄似烟鸳鸯不惊乱飞过岳坟前海峤浮西日闗梁转北风苏郎书未返愁絶雁来红  

钱惟善  

题子昂疎竹逺山图  

玉立湘江阔东风不自持巫山何处是春雨埽蛾睂  

偶成  

苔花洗春雨借此聴潺湲终日无客至满楼都是山  

张昱  

水殿纳凉图  

别殿红绡女无风亦自凉阑边是湖水夜夜宿鸳鸯  

七夕  

乞与人间巧全凭此夜秋如何鍼线月容易下西楼  

别刘愽士  

秖为情如雨从教醉似泥免看杨栁色相送岀城西  

峡川  

石与青天近浮云向客低自然堪下泪不是有猿啼  

题扬州左史臣画扇  

后土祠前路金鞍忆旧逰春风双燕子浑似在扬州  

邻墙梅花  

腊后春才到寒香袭素袍梅花如有意不在粉墙髙  

别故人  

未别欲千言临别无一语惟此旧时心随君渡江去  

白头翁  

疎蔓短于蓬卑栖怯晚风秖縁头白早无处入芳丛  

题宋子障太守画  

老树含青雨平林澹白烟隔溪茅屋在好泊米家船  

王逢  

萱图为李恒题于茂清轩中  

暄风宜男花凉日忘忧草一种两含情亲容梦中老  

顾瑛  

虎丘十咏【`录六首`】  

千顷云  

触石起肤寸悠然散千顷我来坐东轩妙趣心独领  

小呉轩  

雪没羣山尽天垂落日县冯虚俯城郭隐见一丝烟  

五台山  

海涌如来室清凉即五台春风山顶雪飞度鴈门来  

生公台  

生公聚白石麈拂天花坠可怜尘中人不解防头意  

致爽阁  

髙阁对西山飞岚落几间开襟致秋爽心与白云闲  

陆羽井  

雪霁春泉碧苔侵石甃青如何陆鸿渐不入品茶经  

倪瓒  

二月廿二日潘子素王叔明来慰藉临别为冩水傍树林图并题  

积雨开新霁汀洲生绿薲临流望逺岫归思忽如云  

竹石图  

雨过黄陵庙风生渭水波当时缷帆处苔石倚乔柯  

郯韶  

题胡廷晖画  

仙馆空青里春船罨画中鸥波千丈雪渔笛一丝风  

题元镇画  

断霭生春树微茫隔逺汀梁谿新月上照见恵山青髙江新水生微月流云度美人胡不知相思隔春树  

秋林才子  

残照下西岭微云翳轻隂蹇驴行落叶归思在秋林  

姚文奂  

茅山  

山云防芝田山雨清菌阁中有学仙人吹箫待鸾鹤  

吴仲圭折枝竹  

鳯去梁王宅苔荒习氏池阿谁春雨里见得翠蛾睂  

吕诚  

杂诗  

三月江南渡行春属晚晴留连花下防酾酒待潮生开船收雨色新水达春江鸂元无侣雎鸠自一双青天归燕喜密树坐莺深落日春愁里怀人浩荡心城门蹋青草城下杨华度荒垅无耕人三月输官赋近江乔木里强半棣华栽叶覆青青蔓相沿别树开  

周砥  

絶句  

朝朝感霜露昔昔梦乡闗何以慰亲念空悲行路难东城三百里南鴈一封书整待今晨发秋风吹敝庐失身红尘里世路转愁深不汲寒泉井何由清我心朝露涂野草顔色暂辉光不知秋节去朝露变为霜  

张简  

和杨铁崖小临海  

雨过积金顶夫容万朶青神鱼不飞去风伏翠涛腥忆坐松根石相看说大还昆仑云一朶唤作九华山  

陆友  

题米元晖画山水  

翳翳云中树亭亭江上山秋风生柁尾荡漾碧波间  

张逊  

聴雪斋分韵得花字  

夜宴玉山家春风舞雪斜佳人歌白苎零乱落梅花  

顾敬  

题马逺雪景图  

雪埋门径失压树白差差知已年来少无人访戴逵  

陆仁  

栁塘春  

晴雪散河堤春云晚复迷鲤鱼跳藻叶燕子拂兰荑  

沈右  

中酒杂诗  

中酒如卧病天寒露为霜东轩朝旭曝背屡移牀太丘海岱士肆情丘壑间考槃诗赋罢采菊对南山嵗闰寒酒薄风回水自生杖藜随小步极目大江横  

郝经  

题映雪图  

夜雪明书几寒风入緼袍如何烧鳯蜡只解醉羊羔  

舒頔  

春日杂言  

石暖苔衣软谿春荇带长化工无限意袖手立斜阳  

华幼武  

次韵题画  

海石涵秋水风篁生晚凉孤篷初歇雨和月度潇湘  

叶颙  

疎斋晚步  

睡足白云窝行吟青草坡夕辉流月屐空翠湿烟蓑  

逰三洞金盆诸峯絶句  

徘徊三洞天作十日留何当约安期共为千载逰大山严而尊小山婉而秀往来两山间岩霏湿吟袖犬吠人家近鸟啼春昼晴涧草有幽色野花无定名  

莫愁烟艇  

莫愁江上艇月夜扣舷歌甚欲寻遗迹江空烟浪多  

郭钰  

题分宜县桥  

云从溪北生雨过溪南响溪上蓑笠翁倚阑看水长  

重到山家  

红雨长茶芽东风吹栁花行人今日到先自补窗纱  

吴姫别思  

霜月五更残如何去又还误簪钗鳯小落在枕屏间  

刘永之  

冩墨竹二枝并题与章子愚  

落日洞庭西曾闻唱竹枝十年江海别风雨谩相思  

题墨竹  

新雨收金玦轻风转玉环截筒为九寸吹向武夷山  

寄彭声之  

新莲已屡摘君子意何如忆在湖西舍花间独钓鱼  

题绿野春隂图  

野色连青霭春流澹碧沄蘼芜随处绿离思满南云  

秋日同友人泛舟  

来把青竹竿学钓水中鱼经年消息断疑有故人书  

子昂竹石  

古砚麝煤香书传雨漏墙髙斋对松雪随意冩潇湘  

贡性之  

墨菊  

醉折东篱朶看如隔暮烟莫惊顔色改不是义熙年  

题画白头双鸟  

笑杀锦鸳鸯浮沉浴大江不如枝上鸟头白也成双  

题画  

石濑清冰合黄山白战鏖道人禁得冷扶醉过溪桥  

雀  

野雀振双翰卑枝立自闲莫愁风力絶胜纥千山荆棘半低垂幽禽秖自悲可怜栖不稳不似上林时  

题画  

楼倚溪头水溪环竹外山扁舟垂钓者相对白鸥闲  

画梅  

月下独吟时寒香暗袭衣直疑春信早胡蝶作团飞  

王宥  

题云林竹图  

堂上姢姢竹翛然悟澹逰南风时隐几不复梦洋州  

丁鹤年  

题天柱山图  

防翠五云中擎天不计功谁能凌絶顶看取日升东  

画蝉  

饮露身何洁吟风韵更长斜阳千万树无处避螳螂  

题江亭栁色图【`有怀故人刘庸道`】  

昔年酾酒地江汉一茅亭同会人何在东风栁又青  

长江万里图【`将归武昌自赋`】  

长江千万里何处是侬乡忽见晴川树依稀认汉阳长啸还江国迟回别海乡春潮如有意相送过浔阳  

题落花芳草白头翁  

草长连朝雨花残一夜风青春留不住啼杀白头翁  

吉雅摩迪音  

题画竹为董文中赋  

雨过蛟龙起风生翡翠寒但存清白在日日是平安  

沈中  

题马逺雪景图  

暮云天一色飞雪满江干野艇归来晚推篷不厌看  

陆颙  

倪迂着色山水小景  

万壑争妍处重泉鬬响时石梁无过客孤与白云期  

徐恒  

赠画师朱叔重  

落笔山雨至夜楼生逺思风流朱叔重不似虎头痴倚柁冩秋色曹娥江上头树声连塞鴈天影落沙鸥  

金信  

东山  

东山秋色浄处处樵歌起凉风早催霜落叶下如雨  

张志纯  

桃花  

流水来天洞人间一脉通桃源知不逺浮出落花红  

泰山喜雨  

岱宗天下秀霖雨遍人间髙卧今何在东山似此山  

马臻  

客夜不寐偶成短句十首用渭北春天树江东日暮云为韵【`录五首`】  

丈夫慎出处功成乃身退古人夫如何八十钓清渭缟素制野服误染京华尘旧业在何处梅花江上春吟苦不成寐寒窗凝夜釭千古谁知心遥遥贾长江此身如断蓬飘萧随北风钱塘一望地家住西湖东客虑千万端长吁愁不出谁能事低睂挥杯送白日  

题画卷  

翠疉鸿蒙色云凝淡沲春髙寒不可到应有采芝人  

杂咏  

幽芳泣露质好鸟哢春声尽向东风里悲欢各有情荣贵如风花安得长美好冯唐不解事却恨发白早凉露老荷叶莲房亦巳空可怜红蓼花摇摇受西风  

薛元曦  

题云林子南村隐居图  

山髙白石秀竹密绿隂浓窗映风光埽溪流月影重  

张雨  

夜思  

空山嘈夜雨幽人坐惆怅今夕楚涧泉明日秦淮浪  

奚官洗马图  

曽侍赤墀东天池看浴龙晚凉湖上梦犹立栁隂中  

鹤台  

静夜飒灵风神君语帐中至今双白鹄时下五云峯  

王若水梨花山鹊  

山鹊语杳杳惊飞白雪花清明人载酒寒食客思家  

芍药白兔图  

妥帖红云朶迷离玉兔儿扬州行乐地惆怅鬓成丝  

于立  

题墨竹  

种竹满山阿萧萧风雨多防当成翠实鸣鳯一来过  

题管夫人竹与玉山同赋  

烟空湘月明露落湘波冷翛然林下风吹折琅玕影  

响屧廊  

山中老禅寂同坐说呉王时有风前叶铮然下屧廊  

方从义  

彷小米云山图  

石路絶经过山云自来去欲共麋鹿羣当在幽深处  

英  

絶句  

正月梅花落二月桃花红荣枯元有数不必怨东风  

山中景  

六月山深处松风冷袭衣遥知城市里扑面火尘飞  

山中  

一声山鸟啼幽梦忽唤醒起来开竹扉日上中峯顶窗前瀑布寒林外夕阳薄清风何处来扑扑松花落  

宗衍  

题小画  

秋髙山气佳木落江水静意固不在鱼鱼惊钓丝影  

题悬厓兰图  

居髙贵能下值险在自持此石或可转此根终不移  

善住  

送人还山  

偶随流水出闲趁白云归步石苔侵屐攀松露滴衣  

春兴  

冉冉春将暮悠悠日欲残东风特地恶不道杏花寒  

西斋秋夜  

晚雨过江城西斋秋气清梦回孤枕上无处不虫声  

秋夕  

孤馆灯初暗虚窗月正明寒衣犹未补风递砧声  

早行  

拂曙驾柔橹溪山行几重云昏不见寺依约但闻钟  

雨后  

小园春雨后碧草弄轻寒花片无烦埽新泥尚未亁  

大防  

期石室不至  

风水不可期知君定来否何处唱歌声月明大谿口  

米元晖江山秋晚图  

红树宜秋晚澄江媚落晖扁舟如唤我莫待白头归  

画牛  

草暖犊子肥牧闲牛耳湿谁知荷蓑翁风雨租税急  

如砥  

题小米墨戏  

寒云何黯淡老树更婆娑寂寞山村外柴门掩薜萝  

宝月  

题界溪顾处士竹逸亭  

竹色团苍翠溪光凝碧流征君头半白于此独夷犹  

元本  

题梅花道人墨菜图  

茅屋淛江东春深多白菘披图成一笑清味野人同  

善学  

书木叶寄友  

述我山居事冩叶频寄与意匪外叶间情还出叶底  

大圭  

桐下井  

晓风吹银牀萧萧古桐树时有新汲人缾携落花去  

江晚  

长天鸟飞尽两岸芦花发何处一舟来清江上秋月  

五峯山  

一寻五峯老孤塔在云端铁防巳古色石房空书寒  

峯絶顶  

危石青入云上有千嵗木我来卧其间天风响岩谷  

忆梅山隐者  

梦入青山去独寻云侣逰依稀携手处月出石门秋  

智圆  

竹深翁拜征命奉赠  

花边停去马栁外聴啼莺晓渡丹阳郭春逰建业城  

张节妇刘氏  

赋庭柏  

羣卉枯落时挺节成孤秀既保嵗寒心不在遐年夀  

蕙兰  

绿窗诗  

灯前催晓妆把酒向髙堂但愿梅花月年年映夀觞采阁闭朝寒妆成拟问安忽闻春雪下唤婢卷帘看粲粲梅花树盈盈似玉人甘心对氷雪不爱艶阳春小小春罗扇团团秋月生蟠桃花树里绣得董双成自拂双睂黛何曽憎得愁若教如翠栁便恐不禁秋  

魏国夫人管氏  

奉中宫命题所画梅  

雪后琼枝嫩霜中玉蕊寒前村留不得移入月宫看  

王娇红  

寄申生  

云重月难见风狂雨不成尺书从寄意倾泪若为情  

郑氏允端  

桃源  

秦季干戈起中原几变迁谁知避世者自有一山川  

毛女  

我亦斯人徒偶然撄世网抚卷发深思何当共长往  

兰  

并石疎花瘦临风细叶长灵均清梦逺遗佩满沅湘  

笋  

竹林春雨过瘦笋逬苔长坐待成髙节清标出短墙  

莲  

本无尘土气自在水云乡楚楚浄如拭亭亭生妙香  

梅  

嵗寒氷雪里独见一枝来不比凡桃李春风无数开  

刘侍史  

过陆丘县  

白露拥苍石红叶侵寒水骑马下山来啼鸟忽惊起  

无名氏  

古木竹石图  

竹树色依稀苍苍拥翠微枝头应带润疑是泣湘妃  

丹立竹图  

故人能冩竹标格似湖州静对西窗下清风满纸秋  

申淑  

归乡诗  

畊田消白日采药过青春有水有山处无荣无辱身  

崔瀣  

雨荷  

胡椒八百斛千古笑其愚如何绿玉斗终日量明珠  

## 御选元诗卷六十八  

七言絶句一  

耶律楚材  

过金山和人韵  

金山万壑鬬声清山色空蒙弄晩晴我爱长天汉家月照人依旧一轮明  

过济源登裴公亭用闲闲老人韵  

山接晴霄水浸空山光灎灎水溶溶风廻一镜揉蓝浅雨过千峰泼黛浓  

掀髯坐语闲临水仰面徐行饱看山竹里忽闻春雪落天教着我画图间  

和薛伯通韵  

黄华红叶满秋山月浸银河夜未阑寂寞梧桐深院落有人何处倚防干  

戏景贤【`并序`】  

景贤弹雉朝飞予作诗戏之防宠和有若有余隂乞一枝之句予再用前韵以拒之  

遏住行云不敢飞一声还噎一声悲蛮儿深惬龙冈意唱得香山杨柳枝  

刘秉忠  

有怀遂长老  

雨过幽庭长緑苔东风时为埽尘埃无人曽见春来处门外桃花只自开  

山叠崔嵬水渺茫故人万里未相忘飘零更惜天边雁独驾秋风不入行  

孤城寒角噎南楼黄叶闗山过雁秋忆起滹沱相别处一窗风雨梦西州  

三月  

背隂花木锦成丛幽谷莺啼上苑中李白桃红杨柳緑天涯无处不春风  

春晓  

海棠微露湿胭脂杨柳轻风弄碧丝一片春光都是恨佳人睡起倚楼时  

雨过登楼  

锦里春光晓望中雨余花润草防茸青山尚在浮烟里楼上分明见几峰  

小溪  

小溪流水碧如油终日忘机羡白鸥两岸桃花春色里可能容个钓鱼舟  

溪上  

芦花逺映钓舟行渔笛时闻三两声一阵西风吹雨散夕阳还在水边明  

清明后一日过怀来  

居庸春色限燕台山杏凝寒花未开驿马萧萧云日晩一川风雨过怀来  

闲书  

千里家山入寸眸碧天无际月横钩书成得得秋风夜一线微鸿独倚楼  

征西回  

春回三月过西州芳草青青不断头多少冻溪凝住水尽随归客向东流  

春始来  

三月南州草木长落花飞絮满池塘东君也惜天涯客尽放春光过界墙  

焚胜梅香  

春风吹灭小檠釭梦断罏香结翠幢檐外杏花横素月恰如梅影在西窗  

刘秉恕  

白云楼  

旌旗嫋嫋入随州江涨祥烟散复收黄耳不来家信逺西风肠防白云楼  

郝经  

九日郭外  

溪上苍烟一道开谁家日夕采菱回片帆不举波间过无限好山波底来  

帅正堂  

秋渚芙蓉淡淡香新亭爽气酿新凉晚风吹断溪南雨一片金烟挂夕阳  

长芦舟中遇风  

海风栗栗刮鲸涎吹裂西南一半天暝色忽开随酒散浪花和月上船舷  

烛花  

江城深夜作轻寒金粟堆盘蜡炬残应是灯花怜久客故随人意报平安  

正月三日见月  

小雪初晴卵色天虚庭揺曵动江烟忽闻归雁惊回首新月梅梢又一年  

丁卯新馆寒食无花  

四围击柝锁重扉春去春来总不知肠断东城中酒后春衫走马拂花枝  

阳和浑不到空斋深院无人长緑苔为报监门暂开锁少分春色入门来  

馆内幽怀  

狂花野蔓满疎篱恨杀丝瓜结子稀独立无言解蛛网放他蝴蝶一双飞  

仪真观中杂题  

心事悠悠逐去鸿梦魂渺渺入西风无边木叶无穷恨一夜秋容满镜中  

持节江头久食鱼馆人供雁意踟蹰呼儿细看云间足恐有中原问讯书  

杨奂  

涿南见蚕妇本汴梁贵家  

蚕月何曽出后堂干戈流落客他乡罗衣着尽无人问自把荆篮摘野桑  

出郭作  

燕姬歌处啭莺防燕酒春来滑似油自有五陵年少在平明骑马过芦沟  

答客  

仕晚自知为学拙家贫人道治生疎满山薇蕨春风老昨夜邻翁有报书  

泛舟  

燕子迎风掠水飞楼前杨柳緑依依十年不作南塘梦怕见残阳上客衣  

杜瑛  

征南口号  

春早云南麦已黄泸江蒸雾不如汤马蹄半带隂山色变作人间六月凉  

赵复  

覃怀春日  

江南江北半浮生踪迹居然水上萍竹鸡啼罢山雨黒蚕子生时桑柘青  

许衡  

宿卓水  

寒釭挑尽火重生竹有清声月自明一夜客窗眠不稳却听山犬吠柴荆  

大暑登东城  

三丈危城日暮登暑威殊不霁凭陵何时太华髙峰上细嚼松隂六月氷  

风雨图  

南山已见雾昬昬便合潜身不出门直到半途风雨横仓惶何处觅前村  

杨果  

邨居  

草堂有燕贺新成沙渚无鸥续旧盟满径落红风埽静一渠春碧雨添平  

春波澹澹卷寒漪长日萧萧静竹扉邨舍蚕催桑叶大山田鹿食麦苗稀  

史天泽  

廵歴太康  

奉使孤城驻马蹄霜风猎猎战旌旗一钩薄暮天边月照见禽荒旧地基  

伯顔  

军回过梅岭留题  

马首经从庾岭归王师到处悉平夷担头不带江南物只插梅花一两枝  

张范  

槐井  

翠围石甃雨苔青影落寒泉堕月明酒醒渴怀无处着緑隂风送辘轳声  

游春  

闲逐东风送马蹄一鞭诗思曲江隄行行贪咏梨花雪却被桃花约防低  

墨竹  

麝墨芸香小玉丛淡烟横月翠玲珑小屏春锁緑窗梦也胜湖江烟雨中  

新燕  

海棠开后月黄昬王谢楼台寂寂春柳外东风花外雨香泥髙垒画堂新  

青杏  

落尽残红緑满枝青青如豆酿酸时佳人摘得新尝怯一防春愁锁画睂  

柳絮  

东风殢杀柳梢头吹去香棉得自由不到池塘成翠靥顚狂飞入酒家楼  

闻角  

戍楼一曲老龙嘶霜满秋空月影西客里梦回听不得残灯明灭伴人啼  

寒食后  

家家鑚火露新烟花褪残红柳吐绵底是游人肠断处杏桃影里拆秋千  

烛泪  

惜别终宵话不休煌煌灯烛照离愁蜡花本是无情物特向人前也泪流  

拆秋千  

画柱青苔卧寂寥防绳无计恋春娇可怜明月梨花院闲杀春风第一霄  

春信  

庾岭梅花喷雪香灞桥烟柳弄鵞黄故乡望断无消息独倚东风雁数行  

柳睂  

睡起纱窗对晓匳暂时初识逺山尖多情笑杀张京兆应恐香螺涴玉纎  

商挺  

水仙花  

海上三山璧月明人间谁识许飞琼秋风吹上青鸾背来散天香与素英  

明月珠衣翡翠裳冰肌玉骨自清凉不随王母瑶池去来侍维摩病几傍  

李冶  

潇湘夜雨  

逺寺孤舟堕渺茫雨声一夜满潇湘黄陵渡口风波暗多少征人説故乡  

王磐  

百门泉  

济南七十二名泉散处坡陀百里川未似共城祠下水千窝并出画楼前  

半空风雨山头树十顷玻瓈水底天孤客南来无着处相宜只有百门泉  

王鹗  

至盱眙  

盱眙山色势巍然淮泗波光接逺天好景画圗收不得都将胜事付吟篇  

李昶  

寄王总管  

华阳东下古梁州五马旌旗拥上游肠断寒江衣带水令人空望镇南楼  

布呼密  

过賛皇五马山泉  

相彼山泉源本清太平君子濯尘缨泠泠似与游人説説尽今来古往情  

刘因  

抱阳南轩  

下瞰县崖老木稠轻风毛髪散凉秋苍苔白石梦初觉霁月疎云山欲流  

春景  

病余身世淡无情但觉春来暖渐生送客出门花已谢问知昨日是清明  

山家  

马蹄踏水乱明霞醉袖迎风受落花怪见溪童出门望鹊声先我到山家  

溪上  

坐久苍苔如见侵携笻随水就轻隂松风自厌滩声小云影旋移山色深  

早秋  

昨朝一叶见秋生今日千岩万壑清欲借西风苏病骨暂来石上听松声  

春尽  

草阁垂帘昼掩扉客来知我出门稀鸟鸣淡与人相对花落方知春已归  

庚辰元日  

曽记西湖酒一巵乾坤和气入新词六年未尽氷霜怨又到春风满面时【`乙亥所作词有春风花柳消尽氷霜残怨之句`】  

下山  

翠霞腾晕紫成堆收尽云烟酒一杯想见浮岚在睂宇人人知道看山回  

探春  

道边残雪防頽墙墙外柔丝露浅黄春色虽微已堪惜轻寒休近柳梢傍  

睡起  

晩醉城南不记回虚檐髙枕藉莓苔酒醒凉意潇潇在应是前山送雨来  

山寺早起  

松窗一夜逺潮生断送幽人睡失明梦觉不知春已去半帘红雨落无声  

万寿宫馆舍  

来时残雪防征衣落尽庭花尚未归梦里不知身尚病春衫归路马如飞  

宿洪崖观  

云山不受壮心降无限西风撼客窗应是夜深知月出却收风雨入清江  

雪岭遇雨  

天为西游饷我晴野花啼鸟效平生今朝雪岭初逢雨应是郎山带防迎【`土人谚云郎山带防十日无道`】  

故园寒食  

一抔新土寄余哀故老相邀信步来行到水西邨尽处桃花无数未全开  

闻角  

人间无物比悠扬谁道一声随夜长余哀到晓无寻处吹作南湖十里霜  

新居  

雪拥闲门尽未除小斋人道似禅居年来日厯无多事只有求方与借书  

孟攀鳞  

春浦帆归图  

涵空水色碧于苔照眼山光翠作堆疑是桃花源上客轻舟天外得春来  

张础  

闗山风雨图  

山气凝寒雨不开江涛拍岸雪成堆渔翁惯识风波恶天际孤舟已早廻  

陈祐  

琴台书事  

四郊麰麦接云平緑野人家晓又耕怪得公堂人讼简闾阎原有读书声  

申屠致逺  

无弦琴  

静空有物即萦心物象相忘趣转深为报柴桑陶处士无弦争似更无琴  

王恽  

梁园对月  

儿时曽住汴梁城二十年来重此行一片凤皇池上月向人还似旧时明  

春夜独坐  

读书声歇烛华残润入琴弦觉夜寒寂寞小窗云影薄隔帘梧叶雨声干  

同刘劝农彦和葛县令祐之游苍谷口  

四山遮尽外来风山崦人家不觉冬独立苍崖重回首山形浑似入居庸  

九龙分部中天雨何处痴蟠睡不开一勺凤皇台下水有时风雨洗天来  

方山忽断两崖开中有苍河自北来行出山门俱不见玉龙翻作地中雷  

地炉火在壁灯昬睡觉山堂笑语温豆粥一盂官事了缓揺吟辔出山门  

游栖岩寺  

一径萦纡入杳冥望川亭迥夕阳明欲知眼界寛多少放出秦川似掌平  

闗山秋霁图  

望京楼上晚凭阑长记居庸八月还一段紫烟吟不尽枉分秋色与南山  

游青莲寺  

上方曾阁倚晴烟回合诸峰耸碧莲午枕不容诗梦就天风吹雨下危巓  

显宗墨竹  

离离香粉淡争妍莫作荒寒景趣看絶似承华宫槛畔春风和露湿阑干  

春江独钓图  

渺渺春江碧若空一丝斜袅钓坛风富春莫拟幽栖稳已在君王物色中  

山行杂诗  

太行元气老洪蒙草树风前带润容山色只宜差逺看近移空翠上髙峰  

西来游宦半忙闲六日迢遥道路间回转羊肠三百里天教马上饱看山  

滕王蝶蚁图二首【`录一首`】  

粉香金翠梦能甜细写春悰入笔尖却恐寻香飞便去六宫争下水晶帘  

万寿节同宋太常道出左掖门口号  

禁漏穿花夜已央宫槐笼晓色苍苍殷勤一防东华日先到红鸾扇影光  

隔夜端门分板位平明簪笏列鹓行紫云低覆千官拜润入金罏百和香  

羯鼓声髙吹管清九天合作凤鸾鸣侍仪赞喝三成后磬折齐呼万寿声  

花映岩廊近紫宸宫官行酒过三廵共携满袖香烟出散作都城十日春  

对品班分玉笋行一时望拜殿西厢百官燕出宫闱静疎雨蒙蒙湿建章  

汴梁清明  

连日风沙此日晴东君有意作清明垂鞭醉入宫城去一片伤心画不成  

寒食日过隆德宫  

当年陆海骇珍藏此日繁华堕渺茫春草不随人事换依然分翠入宫墙  

楼居春望图  

翠敛双娥底事愁不縁春去落花稠归鞍未得朝天信望断东风燕子楼  

游百家岩杂诗  

月池悬溜落苍崖岩窦分居可百家不羡碧澜秋色好倚天惊絶赤城霞  

太一宫  

庭树潇潇緑满廊日长深锁碧窗凉隔帘遥见秋来处一叶轻黄堕井牀  

玉堂闲适图  

醉岸乌纱殿影东宫花低映酒波红兴来草罢长杨赋独占髙槐洒晩风  

润州  

望空北顾无双寺行入西津第一州江影隔山揺素练行云和梦锁朱楼  

题钱舜举画梨花  

掖西千树闹春华莫把芳容带雨夸看取一枝横绝处洗妆还是汉宫娃  

疎梅寒雀图  

长记扁舟过武夷仙家梅竹满清溪山禽尽日怜幽致争拣寒枝趁晩栖  

枯木寒鸦  

枯树寒梢冻欲冰野鸦翻影若为情锦鸠呼雨烟林外红杏香中过一生  

王旭  

南湖道中  

漠漠烟中小艇回芙蓉花外有轩台平湖一目三千顷髙卧南风看雨来  

气涵云水草堂虚莎末风来午梦余起逐邻翁上船去藕花深处看扠鱼  

三年梦不到江湖惭愧烟波旧钓徒今日扁舟复何日卧听风雨闹黄芦  

程钜夫  

忽刺木御史还台索诗二絶为别【`录一首`】  

曾此观风惯土风老榕能识旧花骢如何又踏秦淮月不待炎州荔子红  

十一日浯畬登舟  

江清照见石粼粼貌得游鱼态度眞説与长年轻荡桨放他深处着潜鳞  

乔达之画江山秋晩图  

别来事事可名家独我空添两鬓华天际有山归未得逺峰休着淡云遮  

早行图  

万山回合路纡萦独防羸骖款款行却忆麻源三谷里画桥携酒听溪声  

赵大年小景  

疋马冲寒踏落花杏园深处曲江涯何如相对风轩坐唤得渔船傍酒家  

张孔孙  

风雨回舟图  

风雨来时拨棹回济川心事有谁知停舟且做江湖梦浪静风恬未是迟  

宋衜  

观出猎  

金鈚染血犬衔毛倒臂苍鹰掣锦縧红日下山秋塞阔齐歌野乐阵云髙  

平原马首雁行齐狡兔深藏鸟不飞环立传觞人半醉斜欹貂防雪中归  

图克坦公履  

春日杂咏  

东风帘幕半尘埃歌舞台空昼不开试问双飞新燕子今年社日为谁来  

元淮  

小满  

子防声里雨如烟润逼红绡透客氊映水黄梅多半老邻家蚕熟麦秋天  

春词  

绣被春寒掩翠屏家常只系石榴裙鲛绡误落花砖上旋向沈香火上薫  

午寝  

鸎来踏碎乱红翻尽日帘垂昼永闲午睡觉来香味逺金猊犹有鹧鸪斑  

南园新栁  

万缕依依带嫩黄斜穿红杏弄疎狂昼长舞得东风困半倚秋千半拂墙  

春闺  

杏花零落燕泥香闲立东风看夕阳倒把凤翘搔鬓影一双蝴蝶过东墙  

寒食  

城西烂漫拆桐花珠翠郊原散绮霞试问溧阳新燕子今年寒食又无家  

南圃杏花  

燕脂万防怯轻寒蓓蕾枝头綘雪干昨夜南园春雨过玉人晓起揭帘看  

北望  

公余信步上谯楼云淡天低万里秋遥望神州烟霭里夕阳红处是州  

秋闺  

团扇初随碧簟收画帘归燕尚迟留闲阶弄影穿明月笑捻流萤説早秋  

天水鉴对月  

昨夜新霜酿晓晴晚霞入海耀南闽可怜天际乡闗月也到金囦照旅人  

南楼  

向晚西风入翠微楼西一隙透斜晖寒蝉底事声凄切催得飞鸦打阵归  

郭昂  

宜春赠别  

微茫烟浪浦帆开一曲琵琶泪满腮江水不如湘水好送人东去复西来  

方回  

过湖口望庐山  

江行初见雪中梅梅雨霏微棹始回莫道无人肯相送庐山犹自过湖来  

春晚杂兴  

岂有邪溪父老钱无朝无暮在樽前樱桃豌豆分儿女草草春风又一年  

溪鱼山笋佐新篘大胜长安上酒楼春老犹寒宿酲困酴醿花下拥绵裘  

城市尘埃不见诗西村东坞可寻谁夏前十日尝新麦恰是江南最好时  

芳草茸茸没屦深清和天气润园林霏微小雨初晴处暗数青梅立树隂  

王干三岭  

澄练平臯水屈盘青苍松栎拥峰峦霜晴村落全如画一见都忘上岭难  

村女  

青荷叶伞茜裙红随母归宁省外翁莫笑梳妆未京様兵余犹见太平风  

饮归  

潋灔红深百盏浇醉归不觉路迢迢临分情味慇懃甚暗遣人扶过画桥  

过长安市  

算橘租菱小市哗堰头桥尾约千家人家已尽无人处时见芙蓉一岸花  

过崇德县  

枯柳无风影不揺败墙頽屋意萧萧忽然唤醒承平梦犹有红阑夹画桥  

晓发富阳县  

长山礲石片帆斜小雨初晴日沙回首遥看富阳县青烟低罩一丛花  

江行大雨水涨  

客路由来但喜晴山深何况更舟行孤篷酒醒三更雨滴碎愁肠是此声  

舟行青溪道中入歙  

夜寒如觉有猿吟积翠重苍万壑深下水轻舟脱箭盘山细路线穿针  

刺桐花发草如蓝欲卸绵袍翦纻衫一夜春霜忽如雪江南天气不宜蚕  

蕨拳欲动茗抽芽节近清明路近家五日缓行三百里夹溪随处有桃花  

春寒  

灯节萧条雷后雪花天料峭雨余霜经旬不出无情绪恰见鵞儿似酒黄  

樱桃花  

浅浅花开料峭风苦无妖色画难工十分不肯精神露留与他时着子红  

桐花  

怅惜年光怨子规王孙见事一何迟等闲春过三分二凭仗桐花报与知  

惜砚中花  

花担移来锦绣丛小窗缾水浸春风朝来不忍轻磨墨落砚香黏数防红  

清湖春早  

楼上春隂覆晓云一河天净碧沄沄雨宜不骤风宜细闲倚防干看水纹  

三天竺道中  

三天竺路渐平登髙似雷峰墖几层山到无人行处好松隂万树立孤僧  

清明大雪三日  

半月雕梁燕子归怯寒着尽旧绵衣何人醉眼西湖路错认杨花作雪飞  

贠炎  

隆德宫  

林花细妥胭脂色水荇轻淤翡翠泥歌舞留连嫌昼短楼台缥缈觉天低  

防集东平湖亭  

北海樽前人似玉东原城下水如天满眼荷花三百顷采莲人语隔秋烟  

贾竹  

题天平谷六峰  

六峰耸翠白云间顿使幽人眼界寛早晚随师更深处杖挑明月一轮寒  

王鼎  

游林虑山  

燕子来时春色赊海棠开尽未还家醉眠不觉东风恶吹起布帆满路花  

戴表元  

湖州  

山从天目成羣出水傍太湖分港流行遍江南清丽地人生只合住湖州  

西兴马上  

去时风雨客悤悤归路霜晴水树红一抹淡山天上下马蹄新出浪花中  

蝴蝶  

春山处处客思家淡日邨烟酒斾斜蝴蝶不知人事别绕墙闲弄紫藤花  

梦中作  

晴霞冠岭朝红洁新涨连空晚緑酣惆怅春风倦游梦木兰亭上望淮南  

题江干初雪图  

断树寒云古岸隈渔翁初拨小船开看渠风雪忙如许还有鱼儿上钓来  

题赵大年芦雁  

寒更索索警霜丛兄弟当年意自同犹是江湖太平处未妨沈着卧秋风  

感旧歌者  

牡丹红豆艶春天檀板朱丝锦色牋头白江南一樽酒无人知是李龟年  

桃花寺石台  

台前藤藓碧交加台下清流直又斜待得丹成知几日春风随分野桃花  

过姑苏  

水天弥望接青芜云气漫漫近又无一色好风三百里挂帆安坐过姑苏  

仇逺  

题李成寒雅图  

老树枯苔雪乍晴饥乌飞集噤无声蒺藜沙上花开早且让春风与燕莺  

题赵松雪迷禽竹石图  

锦石倾欹玉树荒雪儿无语恋斜阳百年花鸟春风梦不是钱塘是汴梁  

题和靖先生观梅图无怀上人徴予作  

痴童臞鹤冷相随笑指南枝傍小溪到处一般香影色孤山只在断桥西  

赵子昂陈仲美合作水鳬小景  

良工苦思可心降底事文禽不解双欲采芳华波浪阔芙蓉朶朶隔秋江  

岊山  

岊姥峰髙翠倚天洮湖春水緑无边不知杨柳蒹葭外何处泊君书画船  

闲居十咏【`录六首`】  

莺花韦曲旧时游老去闲情已五休却笑东风无检束又随飞絮过南楼  

鸟雀喧啾未肯栖狂风吹树影离披屋边尚有斜阳在更看山人一局棋  

风挟浓云起礮车捎窗雨脚乱如麻山中茅屋应安稳不向溪声送落花  

新竹修修緑覆墙读书门外亦隂凉道人清福不肯受却入西山看夕阳  

茶瓯纱防惯迎賔不是诗人即道人细雨斜风君莫出緑云门外有红尘  

珠帘玉栅绮罗丛犹有承平京洛风饮罢归来游骑少一庭明月夜方中  

泊桐乡  

雪晴霜树胜春红回首临平杳霭中正是诗人栖稳处青山明月满归篷  

白珽  

湖居杂兴八首【`录七首`】  

御舟初出赏春菲传是诸王与后妃香雾渐深莲幕暗日斜惟见澹黄衣  

脉脉吹香屋角梅背风移烛小帘开凤城几日元宵近一片箫声水上来  

龙舟晓发断桥西别有轻舟两两随春色可人晴较稳酒家争出柳梢旗  

相国平泉水竹居呉中花石世间无游人马上休回首一半春风在里湖  

雨后林塘夏亦秋一葫芦酒在船头醉来深入荷花去卧看青天飞白鸥  

三贤犹得仰髙风冠服虽殊气味同后五百年无继者桃花含笑夕阳中  

万树芙蓉两蕊宫秋风开遍水边丛白墙遮尽红墙出只见红墙一半红  

胡长孺  

题风雨渔舟图  

细柳新蒲春已满飘风急雨乱如顚渔人若解忘鱼意系却扁舟卧碧烟  

龚璛  

天平道中  

鼓声依约分鱼市不负侬家白酒鲜秔稻新秧及时插苎衣清楚入梅天  

袁易  

首夏村居杂兴  

穿径幽篁破嫩苔绕池涨緑泼新醅黧黄梢蝶惊还起翠碧窥鱼去复来  

緑树荆扉晚更幽鲈鱼菰菜近堪求故人有兴能寻我但觅呉淞欲尽头  

湖上即事  

浙东山色渡江青眼底新诗向此成天尽云低看鹘落日斜风细待潮生  

题画黄葵  

忆昔戎葵花下饮金杯春灔緑鬟欹秪今花似金杯侧独对西风咏折枝  

陈仲渊别室  

琴中流水澜翻落画里秋山杂沓开更欲移牀傍修竹卧看饥鹤啄莓苔  

章彬  

白鹇  

草暖苹香月上迟白鹇黄雀往来时云山隔断一千里日日相过人不知  

赵时逺  

四景诗和孙佥判頴叔韵【`录二首`】  

荻塘柳影  

午天云淡日迟迟水面长修带影垂不是纎腰浑不定自縁无力受风吹  

禅院荷风  

荷风细细晚生凉暑气氤氲入座香饮尽碧筒人笑语花边惊起睡鸳鸯  

陆鹏南  

晚凉湖上  

唳鹤滩头水拍天养鱼池上月笼烟眼前好景无人管时有渔舟泊柳边  

石岩  

题米元晖五湖图卷  

晓窗白发战西风一笑青云往事空惟有南山是知已相逢多在画图中  

## 御选元诗卷六十九  

七言絶句二  

贡子仁  

自题逺山  

拱北楼头晩眺晴吴山相对列如屏白云天外孤飞处认得茅峰一防青  

范晞文  

湖上诗  

湖边多少防湖者半在断桥烟雨间尽逐东风看歌舞几人着眼到青山  

黄庚  

海棠  

脸晕轻红酒力防真妃半醉夜深时杜鹃叫落花梢月独倚东风睡不知  

闻角  

谁送寒声入梦中遥知人在戍楼东明朝梅岭花飞雪未必都因昨夜风  

一春  

新緑园林雨过时黄鹂无语恨春归杨花怕逐东风去塔住阑干不肯飞  

江景  

寒生雁背天将雪冷入鱼腮水欲冰钓艇归来江路暝舟人分火防渔灯  

暮春  

东风庭院夕阳天恨緑愁红又一年春自要归花自落莫将芳事怨啼鹃  

一鸟不啼春寂寂百花都落雨蒙蒙十分花鸟东风恨半在诗中半酒中  

伤春  

园林芳事已阑梅未生仁笋未竿隄上柳绵风脱尽緑阴应在雨中寒  

书馆即事  

烟拖野色入书窗一畈平田隔草塘暮雨初收新水满藕花香杂稻花香  

春寒  

春寒料峭透窗纱睡起晴蜂恰报衙怪得晓来风力劲满阶香雪落梨花  

池荷  

红藕花多映碧防秋风才起易雕残池塘一段荣枯事都被沙鸥冷眼看  

林髙士隐居  

家住西湖深更深古松阴里礼茅君白猿攀树藤花落防破岩前一地云  

见雁有怀  

满眼西风忆故庐亲朋音问久相疎年年江上无情雁只带秋来不带书  

春梦  

铜匜艾纳翠氤氲六六屏山酒半醺梦入中州看秦画春风吹乱玉梨云  

暮景  

浮云开合晩风轻白鸟飞边落照明一曲彩虹横界断南山雷雨北山晴  

临平泊舟  

客舟系缆柳阴傍湖影侵篷夜气凉万顷波光揺月碎一天风露藕花香  

山中秋夜  

石牀弹月鹤听琴玉宇凝秋絶防尘万里无云银汉淡一天风露湿星辰  

春闺  

屏山梦断整云鬟金鸭吹香火未残背倚阑干听燕语一帘风雨卷春寒  

秋吟  

晓径支笻步屧迟西风吹露湿秋衣举头凝望青山外万里江天一雁飞  

畧彴当门石径斜槿篱深防野人家炊烟起处江村晩一片斜阳万防鸦  

江村  

极目江天一望赊寒烟漠漠日西斜十分秋色无人管半属芦花半蓼花  

述懐  

故乡迢递几时还目断长江杳渺间一雁飞边天万里白云多处是青山  

闺情效香奁体  

金鸭烟销一字香满怀春恨强梳妆看花又怕东风恶偷隔纱窗看海棠  

嬾向妆台对镜鸾罗衣怯薄正春寒黄金络索瑚坠独立春风看牡丹  

江邨即事  

江邨暝色渐凄迷数防残鸦杂雁飞雁宿芦花鸦宿树各分一半夕阳归  

舟次九山  

水云尽处列竒峰螺髻参差杳霭中江岸维舟看不了烟岚分碧入疎篷  

尹廷髙  

江乡夜兴  

极浦霜清雁打围渔灯明灭水烟微天寒想是鲈鱼少犬吠空江船夜归  

宫怨  

緑衣无分惹天香滴碎春愁玉漏长日上海棠眠未醒梦随蝴蜨出宫墙  

翁村思归  

一年归计久蹉跎落尽梨花春不多昨夜翠微深处宿月明无奈子规何  

秋夜旅怀  

梦绕家山旧菊丛芭蕉叶叶又秋风闲愁一夜深如海只在空堦雨滴中  

北关买舟  

北关门外柳青青闲寄江南第一程别酒未阑山鸟唱短篷撑梦过临平  

扬州后土祠琼花  

无双亭下万人看欲觅残英一片难夜静月明猿鹤唳误翻玉雪堕阑干  

燕山寒  

地穴玲珑石炭红土牀芦簟觉春融一窗明月江南梦恍在重帘暖阁中  

枫塘别业  

白云缺处露檐牙鸡犬相闻仅数家幽鸟不啼林寂寂满山黄雾落松花  

腊月海棠  

尤物真能夺化工腊前偷泄数枝红霜花不上胭脂面强饰春妍嫁北风  

刘边  

玉女峰  

不作巫阳云雨羞风鬟雾鬓乱萧飕行人莫问当年事独立寒潭空几秋  

金履祥  

朝真洞  

洞府髙深对月开长疑底里閟龙雷天窗不照人间世限尽游人自此回  

李简  

龙纹石  

林边大石碧璘珣应使游人驻目频几度雨余苔藓合翠纹髙蹙似龙鳞  

登封台  

絶顶登封驻此台诸侯玉帛走如雷珠帘乍卷红云拥清跸声中翠辇来  

髙老桥  

石桥流水碧泠泠多少游人坐此听好看春风二月雨桃花新浪满沙汀  

燮元圃  

寓杨梅洲书舎  

枯桑败叶集寒鸦篱落芙蓉晓见花有客归来新作主钓船湾处是生涯  

傅定保  

翠光亭次韵  

墨妙销沈万丈光人间流落句文香青山不管兴亡事暖翠浮烟竟日长  

张梦应  

题温日观墨葡萄图  

浓淡累累半幅披却疑月架影参差凭君问取乗槎使还似宛西旧折枝  

甘泳  

下豫州  

壮懐忍共白云闲孤负僧房屋半间卖却穷愁三万斛载将明月入西山  

杨学文  

月夜  

明蟾破雨欲流冰一碧涵空万籁沈和梦起来犹是蝶满襟花气露痕深  

吴澄  

跋牧樵子葡萄  

芸香楼上汗成珠起趁清风为埽除见此西凉甘露乳泠然齿颊出寒酥  

寄题无波亭  

长江逺壑几飇回雪屋银山巨浪摧最喜此中澄一镜微风不动月常来  

题皮如心行囊中画竹图  

畴昔江乡识此君清风凛凛动霜筠被谁防染移将去也受京华半面尘  

题和靖观梅图  

一枝春信到孤山冰雪肌肤不觉寒月下水边看未足折来更向手中看  

姚燧  

赏花  

出门京国事无涯虚掷东风五物华却谢病归催不起故园今见碧桃花  

富珠哩翀  

题公益荅孙鲁斋帖  

丞相裁诗荅布衣殷勤辞翰总珠玑秋风吹落苍松树二百年来此道非  

卢挚  

游茅山  

马上微风散薄隂玉笙吹客过华林山中宰相杳何许日暮碧峰鸡犬音  

竹杪飞亭枕石泉松坛香雾散茶烟乌声记得夜来雨鹿梦惊回别有天  

题邹尊师松鹤图  

翥粉昂丹笔有神道人无梦到鸡羣何时醉拊苍髥客唤起茅山万里云  

岁旦后四日留别宗坛师松溪许君邹君心逺  

碧溪风日隔人间催得梅花镜里看莫为轺车太幽独剰分香玉照春寒  

山头羽客晓相携踏破苍云北斗梯偶向茅君岩畔宿却随猿鹤过松溪  

送赵左丞之湖广  

十年关陇得春偏户有城南尺五天昨夜台躔照吴楚梦中黄雀亦欣然  

江空岁晩不堪愁鹦鹉洲寒鬓欲秋留得梅花莫开尽为公吹玉过南州  

李孟  

舟中作  

石激滩声缆钓船夜寒人对白鸥眠江风吹尽浮云片南北东西总是天  

陈孚  

湖上感旧  

昔日珠楼拥翠钿女墙犹在草芊芊东风第六桥边栁不见黄鹂见杜鹃  

嘉兴  

箫鼓声中十万家垂杨浅映緑窗纱象梳两两蝉鬟女笑拥红娇买藕花  

出顺承门  

又骑官马过中原袖有芝泥御墨痕岭海孤臣天咫尺五云回首是都门  

涿州  

乾坤万里一征骖马上弯弓胆气酣回首太行青未了不知身在涿州南  

磁州  

漳水东流绕碧湾风蒲猎猎夕阳间帽檐不奈黄尘满赖有磁州数防山  

黄河  

千载金汤拥上流只今惟有荻花秋江南客子笑无语闲看黄河绕汴州  

盘石山  

悬崖千仞铁崔巍势似飞虬卷海来我见只疑山欲跃马蹄不敢蹴青苔  

自永福县过八十里山  

下山如井上如梯乱石嵳芽割马蹄正是行人行不得鹧鸪更在隔林啼  

过牂牁江  

青草风吹毒雾腥交州何在海溟溟牂牁已恨天涯逺又过牂牁二十程  

思明州  

风吹蛮雨滴芭蕉杵臼敲残夜寂寥习得孤灯牀榻畔思明州里过元宵  

手捧槟榔染蛤灰峒中妇女趁墟来蓬头赤脚无铅粉只有风吹锦带开  

鹿酒香浓犬彘肥黄茅冈上纸钱飞一声鼓絶长鎗立又是蛮巫祭鬼归  

毒虫含弩满汀沙荒草深眠十丈蛇遥望天边红似火瘴云飞落木棉花  

刺竹丛丛苦笋生山禽无数不知名元宵已似春深后龙眼花开蛤蚧鸣  

至永州  

万里归来一叶舟淡烟疎雨满汀洲梦魂怪得清如许身在潇湘第一州  

回衡山县望南岳呈御史完顔正夫修撰厐或简  

雨洗松阴緑未干今朝山下倚阑干一天露重月华湿七十二峰生翠寒  

回雁峰前一棹孤平波如镜漫菰蒲楚天日落碧云合山北山南闻鹧鸪  

承旨野庄董公殊勲清节孚闻之缙绅纪以八诗【`录三首`】  

铁马长驱栈路髙捷旗飞渡大江涛汉南烟栁蓬婆雪犹识团花旧战袍【`扈从破大理云南巳未飞渡为先锋首奏捷功`】  

不负朝廷七十年楼台无地榻萧然清名当与温公并只欠河南二顷田  

万卷青灯味道腴苦心欲探鲁邹余朝回立马天衢上又典春衣买异书  

弹琴峡  

月作金徽风作弦清声岂待指中传伯牙别有髙山调写在疎松乱石边  

赤城驿  

一溪流水绕千峰宛与天台景物同魂梦不知家万里却疑只在赤城中  

明安驿道中  

野鹊山头野草黄野狐岭上月茫茫五更但觉天风冷帐顶青氊一寸霜  

风吹滦水涌如淮十万雕弓饮马来长啸一声鞭影动金鞍飞过李陵台  

冯子振  

桑干河  

几年朔客度桑干野水潺潺滴沥寒回首燕南烟雨外西风沙雁报平安  

髙克恭  

过信州  

二千里地佳山水无数海棠官道傍风送落红搀马过春风更比路人忙  

过弋阳  

雷声驱雨过山西水腹云根似削齐日暮牧儿归不得料应白水涨前溪  

满目云山楼  

溪头白鹭来相安溪上红桃雨打残满目云山为谁好一川晴色上楼看  

题道院  

草色琅玕逼两楹早阴才过午阴清斜阳又送西轩影一枕移牀待月生  

夜山图  

万松岭畔中秋夜况是楼居最上方一片江山果竒絶却看明月似寻常  

鲜于枢  

净慧寺  

晩雨才收日已西石梁沙路净无泥清泉防防千峰迥緑柳阴阴一鸟啼  

僧巨然画  

秋鲈春鳜足杯羮万顷烟波两櫂横就使直钩随分曲不将浮世钓浮名  

王大令保母帖  

撞破烟楼固未然唐摹晋刻絶相悬莫将定武城中石轻比黄閍墓下砖  

姜侯才气亦人豪辨折区区漫尔劳不向骊黄求驵骏书家自有九方臯  

周驰  

杂兴  

聊摄城边树色秋往来长此系扁舟不是故乡无旧业长邀明月醉髙楼  

杨树青青麦吐芽壶觞来就野人家可怜废井荒畦畔狼籍东风一径花  

怀郭安道  

江南江北路茫茫明月髙楼各异乡旅雁叫云天似水故人今夜泊潇湘  

和郭安道治书韵  

西风吹起白苹波半夜扁舟掠岸过不向长桥酤一醉满天明月奈秋何  

君醉淋漓我浩歌古人为恨复如何秋来几日浑无赖已有新霜着芰荷  

江间小艇数能乗活计今如船子僧近喜老妻能斫鲙欲令稚子学扳罾  

久客思归归未能题诗附与逺游僧吴松江上鲈鱼美何处人家不下罾  

张伯淳  

为范君泽赋梅屋  

壑谷周遭范玉妃当时茅舎映疎篱秪今便作槐堂看不问南枝与北枝  

寄蔡复斋  

美人秋水隔丰标老树隂森锁画桥几度经过须檥櫂不縁茅店酒旗招  

夜雨西窗话岁寒云萍自昔聚时难殷勤不在同衾处长竹西窗夜雨看  

杨柳村  

千丝万缕拂章台陌上行人几去来何事结根荒寂处东风青眼为谁开  

陈思济  

移官淮东别杭州  

湖上云烟百态新湖边幽趣属闲身春风杨子江头路白首行人又问津  

发南康赴江州  

绣斧重持白髪翁路人犹説宧情浓一帆又下浔阳去羡杀云间五老峰  

王泰亨  

七星台  

云低天阔七星台鸿雁逺衔霜信来汾水晋山今古梦夕阳无语重徘徊  

黄棠  

天池芰荷  

荷芰纷纷緑涨浮天池风景胜瀛州于今万仞青山顶分得银河一派流  

汤炳龙  

西湖杂咏  

马塍鸡唱曙初回几处严关次第开多少卖花人已到賸将春色入城来  

马昫  

大明寺  

乔木千章拥大明南风细洒葛衣清鬓丝禅榻茶香里静听黄鹂求友声  

张谦  

题髙尚书夜山图  

万籁无声夜气清江山一片月华明倚楼谁在髙寒处一笑披图白髪生  

张楧  

戏题赵子固水仙图  

翠袖冰姿隔暮云淩波微步袜生尘江空岁晩情无奈笑把明珰解赠人  

姚云  

碧山  

彭祖岭头春草生逍遥洞口暮烟横分明半幅着色画何许黄鹂闻一声  

吕起猷  

咏雪限藤滕二字  

天上九龙施法水人间二防齧枯藤鹜鵞声乱功收蔡蝴蜨飞来妙过滕  

缪鉴  

咏鹤  

青山修竹矮篱笆彷佛林泉隐者家酷爱緑窗风日美鹤梳轻毳乱杨花  

怀归  

折柳期春春便归叮咛好与防柴扉东风怪我归鞍晩调拨杨花到处飞  

安熙  

故县道中  

尘事年来亦屡更此身与世澹无情敝裘羸马嘉阳道只有云山管送迎  

杏花始开连日大风不获一赏晨起携笻往观之归而小酌得三絶句【`录一首`】  

生红和露滴胭脂又到芳春寂寞时便拟提壶花下醉却愁羞杀背阴枝  

于石  

杂兴  

采药归来竹径凉满身草露湿衣香怕惊幽鸟穿林去不埽松花卧石牀  

兜率寺【`诗僧贯休道塲也`】  

钱唐一劒倚霜寒万木千山蜀道难缾鉢生涯何处在秋风松子落诗坛  

净居院遇雪  

梦回寒月吐层崖汤响松风听煮茶倚树恐惊残雪堕起来不敢嗅梅花  

次韵赵羽翁秋江杂兴  

雁落芦花洲外洲半川斜日独凭楼笛声何处雁惊起防破清江一片秋  

旅中遣怀  

片云相望浙东西回首家山路欲迷昨夜桐江江上梦倒随流水上双谿  

小三洞【`予所居有小三洞金华洞天之附庸也各赋一絶`】  

四山回合响幽泉古木苍藤路屈盘一局残棋双鹤去石屏空倚白云寒【`上洞旧名白云`】  

洞门相对是吾家朝看烟云暮看霞铁笛一声山石裂老松惊落半岩花【`中洞`】  

断崖怒涌四时雪虚壁寒凝六月霜倚树老僧闲洗鉢碧桃花落涧泉香【`下洞东莱吕公名以涌雪`】  

旅夜  

拥炉兀兀坐成睡梦到家山人不知半夜酒醒还是客一庭黄叶雨来时  

何失  

雨中睡起  

闭门连日雨霏霏一醉谁忧生事微睡起不知风色暮北窗花气湿人衣  

燕都杂题  

画屏谁画一风帆阻隔千山与万岩不防楼头些子雨使人春尽怯春衫  

一夜春阴彻晓寒玉山无奈酒杯干青娥知有愁多少狼籍妆奁嬾对看  

花市东边柳市西矮堂一笑百金挥如今踪迹无寻处谷雨绵山燕子飞  

萧国寳  

题画  

半山苍霭锁招提托宿僧寮路欲迷惟有晓钟遮不断数声吹落小桥西  

赵孟頫  

清胜轩絶句  

小草幽香动碧池暖风晴日长新荑南窗昼倚緑阴静听尽行人过马蹄  

次韵刚父即事  

玉树雕伤众草黄夜虫时语怨流光美人望望隔秋水不寄相思书一行  

凄凉鼓角北风传嘈杂琵琶思逺天白雪有谁知幼翠娥空自惜聨娟  

揺落山川树影稀陇云时逐雁南飞苦无緑酒酬佳节犹有黄花媚夕晖  

戏题僧惟尧墨梅  

萧洒孤山半树春素衣谁遣化缁尘何如澹月微云夜照影西湖自写真  

题范蠡五湖杜陵浣花二首  

功名自古是危机谁似先生草拂衣好向五湖寻一舸霜黄木叶雁初飞  

春色醺人苦不禁蹇驴防醉晩骎骎江花江草诗千首老尽平生用世心  

梅花  

萧洒江梅似玉人倚风无语澹生春曲中桃叶原非侣梦里梨花恐未真  

送王子庆诏檄浙东收郡县图籍  

木落江南天地秋西风吹子过东州试开图籍寻佳处便命舟车作胜游  

怀德清别业  

阳林堂下百株梅傲雪淩寒次第开枝上山禽晓啁哳定应唤我早归来  

部中暮归寄周公谨  

日暮空街生白烟归来羸马不胜鞭明朝又逐鸡声起孤负日髙花影眠  

絶句  

春寒恻恻掩重门金鸭香残火尚温燕子不来花又落一庭风雨自黄昬  

都南张氏园寓居  

尺五城南迹似幽乡心空折大刀头杏花飞尽胭脂雪日日东风未肯休  

和黄景杜雪中即事  

君説江南苦未归香橙新酒蟹螯肥何当与子扁舟去共挽清溪浣客衣  

当年临水照春衫浮玉山前水似蓝归计未成羁思恶为君飞梦到城南  

东城  

野店桃花红粉姿陌头杨柳緑烟丝不因送客东城去过却春光总不知  

湖上暮归  

春阴柳絮不能飞雨足蒲芽緑更肥政恐前呼惊白鹭独骑款段绕湖归  

即事  

湘帘疎织浪纹稀白苎新裁暑气微庭院日长宾客退绕池芳草燕交飞  

古墨轻磨满几香砚池新浴照人光北窗时有凉风至闲写黄庭一两章  

题孙登长啸图  

在涧幽人乐考槃南山白石夜漫漫空林无风万籁寂长啸一声山月寒  

咏史  

酒酣斫劒气如云屠狗吹箫尽防勲汉室功臣谁第一黄金合铸纪将军  

宫中口号  

日照黄金宝殿开雕阑玉砌拥层台一时侍衞回身立天步将临玉斧来  

偶成  

竹林深处小亭开白鹤徐行啄紫苔羽扇不揺纱帽侧晩凉青鸟忽飞来  

即事  

庭槐风静緑阴多睡起茶余日影过自笑老来无复梦闲看行蚁上南柯  

赵孟吁  

题髙尚书夜山图  

絶爱楼居卧看山照人秋月入楼寒秖今此景那能得时展新图对月看  

邓文原  

题陶渊明像  

诗中甲子春秋笔篱下黄花雨露枝便向斜川频载酒风光不似义熙时  

松雪墨梅  

忆昔冲寒踏雪时百花零落愿开迟如今收拾横书卷一任无情塞管吹  

周曽秋塘图卷  

惨澹枯荷折苇间夫容秋水转碕湾鸣鸿飞度江南北却羡溪禽满意闲  

题髙尚书秋山暮霭图  

傍溪草舍隔林中望际云山翠几重长忆雨余闲信马轻鞭遥指两三峰  

阎立本秋岭归云图  

贞观从知画有仙能将万里尺图间白云掩映枫林好遮却溪南无数山  

盘纡迳路却何之中有居人未卜谁百尺飞泉云外落一林霜叶九秋时  

题危太朴所藏荥阳郑虔画秋峦横霭图  

金风琴瑟入空山村落人家叶尽斑羡杀个中竒絶处一天烟霭有无间  

郑君胸次有江山应识区区只一斑山色空蒙斜日里郁林遥指碧云间  

赵子昂仿顾恺之画  

溪边春树緑成羣重叠青山翠影分客子何来忘归去歌声遥落水中闻  

袁桷  

童时侍先人泊京口旅楼一月正对江山楼繁丽特甚江津流民散处不可悉数今皆不复有追忆旧事因成絶句十首【`录八首`】  

碧瓦参差第一楼风旗猎猎唤行舟兵厨有酒真堪饮不学弓刀也白头  

灯火阑月色低少年乗醉马东西楼头画角声悲壮又听歌声促晓鸡  

朱门髙揷相风旗千里船行总得知稻米流脂江上去健军何处是男儿  

日日楼头算酒钱峩冠太守号筹边鸣驺传入丹阳馆为是行都过客船  

淮马低如果下骝春风小队打红毬日斜台上人争看银盌分明第一筹  

明月曾随多景楼幅巾长袖是清流金焦山势元相望不掩诸公富贵羞  

研山园下将军宅脱却兜鍪强学儒闻説髙堂拥红粉醉翻笔阵墨糢糊  

白云一片愁千叠此地重来百不如空忆当年觅梨枣小楼灯火了残书  

甓社湖  

甓社湖中新水清风牵荇带引帆行灵妃夜度霓裳冷轻折菱花翫月明  

舟中得功逺琼花露戏成三絶  

琼花瑞露十分清客里相看眼倍明自是江南春色好错敎骑马到京城  

平生嗜酒不殢饮最忆停杯微醉时花下盈盈似相待莫敎春到最浓枝  

繁禧观里花如雪留取清阴待我来应有真真花底坐生香一曲舞三台  

送危功逺  

居庸关外雪糢糊簇骑分明似画图犹有深春后归雁见君曽宿洞庭湖  

晩访仲章不遇  

小院春浓落照间碧篁相对乳禽还晩风阵歇游丝尽留得归云在屋山  

静芳亭  

帘外羣山当画屏白云如水度中庭松花落径无人埽失却莓苔一半青  

次韵马伯庸应奉絶句  

垂髻双双白马郎看花不语愁昼长堂前有妇不肯守遍看吴姬与赵娼  

谁家弄玉矜少年采莲艇子歌娟娟转首那知顔色老犹抹横云啼镜前  

向曾六月桓州住雪歇前岩散冰树王郎马郎太愁生两骑双双辞我去  

乌靴窄窄称宫袍双鬓风翻见二毛闻道山中止十驿急须乘马酿松醪  

次韵继学伯庸上都见寄  

阴阴椶殿水云苍鳷鹊风微夏日长浑似醴泉宫畔境千官齐立从文皇  

纱縠单衣佩水苍碧牋裁诏茧丝长日斜双入通明殿云母屏前对玉皇  

钱舜举折枝菊  

醉别南山十五秋雁声深恨夕阳楼寒香似写归来梦背立西风替蝶愁  

薛涛牋  

蜀王宫树雪初消银管填青防防描可是春山留不住子规声断促归朝  

宫女度曲图  

望瀛法曲紫霞觞更按伊州奉玉皇翠竹凉深宫院宻新声那得过宫墙  

简马伯庸  

象榻香浓翠幌春美人倦绣态横陈平明欲进朝天韈小立兰灯熨贴频  

李陵台  

雪衮寒沙风衮灰眼穿犹上望乡台陇西可是无回雁不寄平安一字来  

戏题桦皮  

褐裳新脱玉层层红叶朱蕉谢不能拟制小冠韬短髪意行云水一枝藤  

翰林故事莫盛于唐宋聊述旧闻拟宫词十首【`录八首`】  

禁钟初动趣传宣衣袖薫香到御前渐近宫前扶下马内官分引导金莲  

御笔圆封草相麻龙牋香透拥金花仪鸾敕设庭前候赐酒方终更赐茶  

制草涂鸦未敢删内珰宣引侍龙顔已分笔格金蟾滴更赐端溪紫研山  

春帖分裁閤分多宫娥争餽缬绡罗青丝菜饼银盘送幡胜新题墨旋磨  

文思如泉涌墨林屏风院吏不须寻旧时内相诸孙在犹有当年埽閤金  

入院听宣席未温赐金已向案头存清晨上马还家去内出黄麻付閤门  

天孙夜度玉潢清内托银盘涌化生秋思未多团扇在拟题宫怨月分明  

盘雕晕锦是冬衣鸽炭初生酒力微闻道边臣风雪苦口宣腊药布皇威  

戏题开平四集  

开平四集诗百首不是故歌行路难竹簟暑风茅屋下他年拟作画图看  

滕斌  

夜雨  

未到黄昬闭门怒雷挟雨过前村老夫熟睡浑不觉风卷涛声入梦魂  

半生  

半生独受春风力万感相随秋夜长隐几无眠听落叶松梢揺雨溅山房  

吟人  

吟人瘦倚曲阑干酒醒香销午梦残燕子不来春社去一帘疎雨杏花寒  

小云石海涯  

题陈北山扇  

秋鸣无数醉秦娥却把轻风惹扇罗明月碧澄天似水此山云气动纎波  

红旭如铅海上来苍苍烟雾小蓬莱东风昨夜醇如酒吹得桃花半树开  

一帘明月倚阑干宇宙尤宜就夜看飞上仙查河汉近手招沆瀣海铜盘  

功成不用服丹砂笑指云霞总是家清晓山中三尺雪道人神气是梅花  

题庐山太平宫  

山上清风山下尘碧沙流水浅如春不知松外谁敲月惊动南华梦里人  

题岳阳楼  

天逺岳阳楼影孤下窥梦泽渺平芜城南老树依然在试问仙童重到无  

宫词  

风外丁当响佩环玉人依约凭湖山侍儿报有君王命月下轻轻整翠鬟  

## 御选元诗卷七十  

七言絶句三  

曹元用  

丁夘校艺贡院作  

席庐清昼列千袍射防词场百战劳明日京华春榜掲蓬莱天近五云髙  

秋怀  

沙碛秋髙宛马肥哀茄一曲塞云飞南都儿辈应相念过尽征鸿犹未归  

题周曽秋塘图  

沙鸟飞鸣晩未休棹歌声在白花洲题诗每恨无佳句欲剪横塘一片秋  

张养浩  

堂邑宣化堂退食  

县斋公退炷鑪熏聊为尘烦一解纷开户不教香逺去  

簟纹浮动半窗云  

行水灾郊外  

云驳疎隂漏日华昽昽晨色散林鸦马前怪底犹明月路转满川荞麦花  

过李漑之天心亭  

放眼乾坤独倚阑古今如梦水云闲南山也解留连客直送岚光到坐间  

辛文房  

清明日游太傅林亭  

隔水园林丞相宅路人犹记种花时可怜总被风吹尽不许游人折一枝  

曹伯启  

九日省舅氏郭西独行因书所见  

浩浩阴风酿宿霾道边佛刹记曽来荞花不识秋光老犹向桑阴密处开  

遥空无碍日凄凄过雨平田尚有泥极目断鸿明灭处淡烟衰草一时低  

豪家此日醉金樽驴背愁诗睡正昏野雉一声惊梦散苍烟起处是前村  

刘赓  

百门山  

一寒碧湛空青喷玊跳珠不少停落日涌金亭下看百泉亭是万泉亭  

太行山色扑亭除疎影横斜水竹居寄语爱梅林处士苏门风土胜西湖  

张珪  

题周曽秋塘图  

荷枯苇折澹秋塘岸侧夫容镜里妆水宿云飞禽共乐不须别处觅潇湘  

李溥光  

屏风山  

何年云母化苍顔阖境居民尽仰瞻应是山城春意少天教遮断北风寒  

孟淳  

题髙尚书夜山图  

月底江山如画好楼中几席与秋清剡平不到髙人手一段风流可得成  

江行山立月盘桓有客无言楼上看清兴闲随城漏尽夜深风露恐髙寒  

白云山  

万疉巉岩一径开中间空洞白云堆阳坡草软人稀到惟有青猿曝背来  

瀑布  

聚不成云散似烟自风自雨洞中天白龙飞下无寻处化作鳞鳞碧一川  

回回  

贾公祠  

烈日当空存大节严霜卷地掲孤忠至今凛凛有生气消得声光吐白虹  

冯翼  

絶句  

竹外斜阳卖酒家雨余红杏压枝斜天涯无限伤春意自向风前拾落花  

任士林  

四雁图【`录二首`】  

江北江南秋正娇孤飞万里气方豪平生惯有冰霜翼却笑东风燕雀高  

孤咮双翎睡古香芦花水浅海云黄城头未落三更月梦入青天万里长  

赠相者王月屋  

布囊诗卷胜黄金白纻乌纱碧眼深自是清时少遗逸不须物色到山林  

姚式  

题息斋居士画钱徳钧水村图  

问君何许水边村亦有扁舟乗兴人无限好山茅屋外他年傥许我为邻  

马祖常  

骊山  

绣岭春来緑树圎东风吹影入温泉华清梦断飞尘起玉雁衔香堕野田  

河湟书事  

阴山铁骑角弓长闲日原头射白狼青海无波春雁下草生碛里见牛羊  

波斯老贾度流沙夜听駞铃识路賖采玉河边青石子收来东国易桑麻  

七夕舟中苦热  

尝忆银牀桐泣露更思玉椀蔗流浆天孙初嫁龙绡薄却恐秋河入夜凉  

春日即事  

梨花白罢海棠红谁为韶光次第工小閤卷帘春事晩竚看蝴蝶过庭东  

送胡古愚还越  

送客归山天正霜呉江蟹美橘初黄上林千树樱桃熟莫恋金华是故乡  

闽浙之交三首  

闽峤人居罨画图客行只欲望京都笋舆轧轧相思岭秋雨空蒙叫鹧鸪  

路入闽中尽翠微家家蕉葛作秋衣石墙遮竹松围屋时有丹禽哺子规  

山溪秋濑急飞淙万斛跳珠溅石矼闽女唱歌来漂苎素馨花插髻丫双  

五月芍药  

红芍花开端午时江南游客苦相疑上京不是春光晩自是天家日景迟  

贡院次曹子眞尚书韵  

杏园三月换银袍燕子西飞背伯劳赋罢长杨传唱急天门金榜日华髙  

红绫饼餤出宫闱赐宴恩荣玉殿西白髪词臣曽射防榜名欣见武都泥  

殿试和李参政韵  

五云天近昼香残红白花枝满药阑一夜东风吹小雨殿头持卷隔帘看  

丁夘上京四絶  

山雨晴时已是秋苑中行殿日华浮长杨十里旌旗宿不使飞霜入画楼  

离宫秋草仗频移天子长杨羽猎时白雁水寒霜露满骑奴犹唱蹋歌词  

海国名鹰岂鹘胎渥洼天马是龙媒明时不惜黄金赐只欲番王万里来  

持橐词垣巳赐金对衣侍拜更恩深何如坐索长安米只有诗歌满翰林  

御沟春日偶成  

御沟流水晓潺潺直似长虹曲似环流入宫墙才一尺便分天上与人间  

水南沙路雨清尘桃李花开蛱蝶春三月京华寒食近东风十里酒旗新  

赵中丞折枝图  

牡丹  

洛阳春雨湿芳菲万斛胭脂染舞衣帐底金盘承蜜露东家蝴蝶不须飞  

石榴  

乗槎使者海西来移得瑚汉苑栽只待绿阴芳树合蕊珠如火一时开  

芙蓉  

馆娃宫里醉西施不觉秋生水殿时酒病却嫌丹粉恶洗妆天上影娥池  

山茶  

火齐珠红拂翠翘石家步障晓寒消千枝蜡炬烧春夜羯鼓催花打六么  

絶句  

江南女儿年十五两髻丫丫面粉光小红船上采莲叶北客初来应断肠  

翡翠明珠载画船黄金腰带耳环穿自言家住波斯国只种瑚不种田  

甬东贾客锦花袍海上新收翡翠毛买得呉船载呉女都门日日醉春醪  

寄示男武子  

烂漫天孙织锦机春风吹雨洗芳菲香泥满地胭脂湿只许新来燕子飞  

桃花马  

白毛红防巧安排勾引春风上背来莫解雕鞍桥下浴恐随流水泛天台  

拟唐宫词  

银牀井冷露漙漙半臂熏衣钏辟寒不恨长门冬夜永小奴休报韤罗单  

八姨粉翠锡千缗脂盝新妆百寳匀白髪上阳宫女老补衣重拆绣麒麟  

露兰研粉寿阳妆帘内新烧百刻香圆舌教成鹦鹉语偷将玉笛送宁王  

花气蒸霞淑景明望仙楼上看弹莺李謩吹笛宫墙外学得梨园第几声  

集袁王二学士诗为首二句祖常足成之  

石城月落鸦栖堞秋浦天清雁拂檐春送乱红浮酒面山飘空翠湿书籖  

张起岩  

题金台集  

崇天门下聴胪传台阁聨翩四十年今日悬车归故里杖藜携酒落花前  

玉带难围老病身庙堂补报乏涓尘衰年作别情怀恶秉烛题诗赠故人  

爱君谈辩似悬河更喜交情古意多长使马周贫作客令人千古媿常何  

百尺髙楼易水东千金曽此彀英雄君来却在承平日先防诗坛第一功  

潍县八景【`录四首`】  

南溪垂钓  

垂栁阴阴防碧溪溪边钓叟坐苔矶是非拨置纶竿外闲看沙头白鹭飞  

孤峰夕照  

一抹残阳碧映岑孤峯倒影月成阴牧童横笛归家去鞭趂牛羊出逺林  

麓台秋月  

银河漾漾净天街碧月辉辉照麓台台上读书燕公子青光依旧向人来  

青阳晴眺  

秋风雨霁碧天凉极目城楼逸兴长几簇人家山色里一川禾黍半苍黄  

贡奎  

枪竿岭  

百折回冈势欲迷举头山市与云齐经行絶似江南路落日青林杜宇啼  

上蓝寺  

古寺回廊雪满阶官闲因访老僧来上方晴日檐声响絶爱小窗临竹开  

舟中偶成  

稻花水落正鱼肥湖上孤云带雨归林影倒涵波镜动白鸥低傍钓船飞  

偶成  

潋潋横塘栁四围雨余来看绿阴肥燕翎拂处波如縠半幅深红漾落晖  

望池州山  

少年江上一官闲老去重来似梦间欲觅故人行乐处白云遮尽九华山  

慈湖矶  

碧萝交蔓络崖阴潭底潜蛟万仞深今古江流推不去湿云长防最髙岑  

寄报国寺防笑隐  

江海无端客路长扁舟明日棹沧浪遥知风雨溪窗夜梦逐潮声到上方  

许有壬  

次安南王韵  

凉入帘帏夜色轻瑶台添月更虚明一壶天地浑无迹只有清风动竹声  

山中活计只餐霞世事茫茫日自斜谪到玉堂无好况夜深犹草侍中麻  

和康里子山韵  

洞深春草透兰芽窗晓云香乱海霞万丈红尘飞不到紫萧吹绽碧桃花  

李陵台  

李陵台下驻分台红药金莲徧地开斜日一鞭三十里北山飞雨逐人来  

都门栁  

都门四十里青青几度迎人几送行老子有言来致栁只烦相送莫相迎  

夜次馆陶  

三老趋程不惮劳船头坐看月轮髙烟村渔火微茫外一簇人家是馆陶  

即事  

几家门系钓渔船一阵风香燎麦烟画出太平村落景酒旗多在绿杨边  

逺浦客防明冉冉前村牧笛响呜呜园桑叶尽蚕成茧庭树阴浓燕引鶵  

次和可行圭塘杂咏  

日夕观山  

林虑千仞翠岩岩罨画工夫在暮岚徙倚崇台观未足红轮西北月东南  

雨中移竹  

山人聚景作池台移得龙孙带雨栽顷刻云间晴日上便教阴过酒尊来  

许有孚  

圭塘杂咏【`并序　录三首`】  

圭塘亭台浚筑之役经始及落成有孚实皆与闻吾兄时一来游虽乗兴忘返而芳春长夏秋晴冬燠有孚独得赏玩竟日不敢孤兄之赐谨取日所为事各成小诗题曰圭塘杂咏用发长者一笑塘之可咏者不止此又当别撰拜呈  

栁下聴莺  

阴阴烟翠足濳身其奈娇喉百啭新却忆当年阊阖晓恩袍光照上林春  

日夕观山  

晩晴台上看巉岩万壑千峰起翠岚恰似云问招五老今宵有梦定江南  

绕隄种菊  

酒熟同招隐士看饥来忍把落英餐春风无限闲桃李不似黄花耐嵗寒  

睡起偶成  

清风枕簟水云乡梦觉槐根百虑忘起课山僮笑多事饲鱼跟藕摘莲房  

王约  

题周曽秋塘图卷  

泛泛澄波绿满池横塘风景四时宜鸳鸯鸂鶒贪嬉戏春去秋来总不知  

王毅  

题周曽秋塘图  

两两幽禽渺渺陂蒹葭荷叶澹相依只愁夜半秋声起满耳西风吹梦归  

赵世延  

题周曽秋塘图  

傍水芙容照晚妆溪禽沙鸟满秋塘枯荷折苇蒹葭外不着黄花喷晩香  

蒲道源  

次仇教授西乡道中言怀  

荆榛莽莽暗前村间有花枝弄好春谁料山禽解生事一声肠断未归人  

花枝不管人为客笑向春风满意开忽忆寻芳年少事梦魂曽绕故乡来  

题洋州土神祠海棠  

一防芳心肯破悭恨无红锦护朝寒花如解语应须道多谢诗人着眼看  

题苍玉亭卷  

冷光翠色入疎櫺嵗晩相看眼共青静聴萧萧有余韵似能和我读黄庭  

题墨梅图  

春风不解惜琼英可是招魂有客卿记得小桥曽度处数枝和月浸溪明  

已已上元  

太平节物自欣欣灯火鼇山閙彻晨今夜月华依旧好可怜只解照愁人  

赋栁  

枯树生荑色已娇低垂江岸映溪桥东君不惜黄金缕散作春风十万条  

雷机  

天游峰  

俗鞅尘覊可自由今朝始泛武夷舟登髙谢得天游趣三十六峰云影秋  

陈栎  

晚蝉  

秋早梧桐飐晚风鸣蝉无数树阴中斜阳似假渠声势只是斜阳不久红  

王振鹏  

蜻蜓  

露凉芳草晓风吹纱翼轻明水影欹莫便临平山下去眼睛双碧琉璃  

郭天锡  

次韵袁通甫  

晚风索索酒初醒岩桂花开香满庭掩书不读亦不寐明暗一灯如露萤  

宿焦山上方  

扬子江头风浪平焦山寺里晩钟鸣炉烟已断灯花落唤起山僧看月明  

何中  

夕阳  

夕阳尽入笛声中两岸渔樵一水通杨栁巳疎枫渐落黄花浑未识秋风  

次史药房池上即事韵  

万蕊蜚香百草芽帘旌不动栁阴斜幽禽还识栏邉客曽立东风仗外花  

登髙  

数峰髙耸万峰低看到斜阳意欲迷一朶碧云深浅碧殷勤只在数峰西  

小斋独坐  

老苏朱墨十分工应笑林间逺世踪翠树蝉秋满院更添何处一声钟  

穆山  

一陂凝緑倒垂天直上层峰积翠邉迢递烟云三百曲水声徐出石门前  

维扬道中  

淮天如水水如秋叶叶渔郎下钓舟北畔荷花南畔栁殷勤送我到扬州  

香霏满櫂渡长沟浓着秋光浅着愁日暮女郎清唱发鸳鸯斜拂栁邉洲  

防沟  

衰栁残荷并惨然青山隔岸弄婵娟多情惟有邗沟水长送江南过客船  

微雨  

一天微雨湿芳尘红绿相依几聚春家在海棠花下住伤心长是未归人  

放船  

晩色重重放客舟轻风吹漾落潮流林峦尽异来时路知是明朝到福州  

清江道间阻雨  

峰影微昬树影明人烟深浅水纵横前时逢雪今逢雨长在江南画里行  

新淦蓝歩溪  

阴霭通烟翠作霏春风入雨暖成泥女郎挑菜不知湿调笑相携过水西  

酬友人见访不遇  

荷笠深山采药回荆扉石径损秋苔花邉稚子相迎説昨日有人骑马来  

荷花  

曲沼芙容映竹嘉緑红相倚拥云霞生来不得东风力终作薫风第一花  

除夜自封溪归髙渊  

鸳鸯翻雨戏回溪溪路迢遥湿翠围隔竹杏花红万防何因知我此时归  

豫章登舟作  

城南无树识神仙闲往闲来四十年西岸青山东岸塔为谁相对老秋烟  

象牙潭  

水禽两两树三三近浦遥峰隔嫩岚新换一天秋色别短篷又过象牙潭  

豊城道中  

江村南北笑声频红烛花时次第新春水渐生桃叶渡小舟时载嫁归人  

钱资深  

题赵荣禄水村图  

屋后青山门外溪疎疎芦苇防鱼矶地縁清絶人堪笑长是三春雁不归  

王祯  

篮  

卖花担上两相宜劚药山前屡挈归何似采桑盛叶好是中还有绮罗衣  

拖车  

早同农具破烟来暮帯樵薪载月回不比看花南陌上雕轮绣毂殷春雷  

木棉弹弓  

主射由来彀此弓岂知法有他功却将一掬香緜朶弹作晴云满座中  

虞集  

木夫容  

九月襄王宴渚宫霓旍翠羽度云中满汀山雨衣裳湿宋玉愁多赋未工  

水夫容  

长洲宫沼醉西施荡漾兰舟不自持愿奉君王千嵗乐一盘清露玊淋漓  

送四川宪使  

锦溪园里千寻竹夏日移牀就绿阴乌防练衣邛竹杖闲来谁与共清吟  

巳叹元经返墨池复愁国史奉严祠离乡游子归仍晩独对东风惜鬓丝  

小东郭外今无舍万里桥西况问田不恨锦官非昔日但寻玊局是何年  

曹将军马  

髙秋风起玉闗西踣铁归朝十万蹄貎得当时第一匹昭陵风雨夜闻嘶  

王母图  

西望瑶池斗柄旋金明水净月娟娟请观阿母神仙籍名在山第几篇  

竹杏沙头鸂鶒  

蛱蝶飞来石竹丛罗曽试绣纹重荷花啼鸟银屏暖卧看窗间唾碧茸  

记梦中诗  

出海云霞九色茫金容滉瀁水中央向曽赐服洲玉今结萧台五鳯章  

飞歩崔嵬上九宫亲题防笔篆明虹玉楼临海连天碧待子扶桑鹤出笼  

失脚渔矶返棹迟几回石上来期老翁岩下诸年少总解题诗笑鬓丝  

钱舜举折枝芙容  

白髪多情忆劒南秋风溪上看春酣剪来一尺呉江水拟比千花濯锦潭  

赋故宋李文襄公植乌石渡旧隠  

窈窕幽篁帯薜萝青春白日坐蹉跎试询乌石江头水宁有微波接汨罗  

访杜道长史不值道中偶成  

雨挹轻尘道半干朝回随处借花看墙东千树垂杨栁飞絮时来近马鞍  

听雨  

屏风围坐鬓毵毵绛蜡揺光照暮酣京国多年情尽改忽【`听`】春雨忆江南  

春云  

春云漠漠度宫城楼雪初融水未生行过御沟成久立起头枝上有流莺  

与赵子期趋阁  

日出风生太液波画桥千尺防船过桥头栁色深如许应是偏承雨露多  

玉堂读卷杂赋  

待漏宫门听钥开防中进卷总贤才奏名殿里千花合传勅堦前好雨来  

千花覆槛栁垂丝昼刻传呼淑景迟圣主自观新进防侍臣簪笔立多时  

院中独坐  

何处他年寄此生山中江上总闗情无端绕屋长松树尽把风声作雨声  

题欧阳原功少监家柯敬仲画  

涔阳日日水生波翠防黄裳晩棹过珠树月明花婀娜鳯毛春暖锦婆娑  

楚宫朝雨过江潭燕燕新来试浴蚕庭下锦衣皆稚子江南春色是宜男  

绍兴间临安士人有赋曲一春长费买花钱日日醉湖邉玉騘惯识西湖路骄嘶过沽酒楼前红杏香中箫鼓绿杨影里秋千晚风十里丽人天花压鬓云偏画船载得春归去余情付湖水湖烟明日重携残酒来寻陌上花钿思陵见而喜之恨其后叠第五句酸寒改曰重扶残醉因欧阳原功言及此与陈众仲寻腔度之歌之一再董此宇求书其事因书之并系以此诗  

重扶残醉西湖上不见春风见画船头白故人无在者断堤杨栁舞青烟  

八月十五日得防先归驿骑在门复召还草诏十七日至桓州驿题壁  

乌桓东望天无际祗有银蟾出海头不得吹箫送清夜禁城钟鼓度中秋  

酬书巢送椶帚  

积雨苍苔路不分松花尽日落纷纷尘埃满防归来晚谁与柴门扫白云  

子昻画  

棠梨枝上白头翁墨色如新最恼公直似故园花石外铜盘和露冩东风  

画马  

萧条沙苑贰师还苜蓿秋风尽日闲白髪围人曽习御长鸣知是忆闗山  

题纳凉图  

百顷芙容水满隄绮窗只在画桥西羊车薄暮过湖曲惊起鸳鸯不并栖  

息斋竹  

紫貂早解猎围骖一棹夷犹雪满簪山雨欲来春树暗尽将情思冩江南  

题子昻春江听雨图  

忆昔江湖听雨眠翩翩归雁度春前数株古木倚茒舍老去何年踏钓船  

次韵杜徳常典籖秋日西山有感  

落日龙舟山下回寺门依旧对山开霜凋碧树烟生草从此频伤八月来  

每进文章出殿迟日华西转万年枝甘泉罢幸扬防老满鬓秋风不受吹  

题柯敬仲画  

牵牛引蔓上棠梨上有幽禽夜夜栖自信秋风动疎竹江南落月不须啼  

题蔡端明苏东坡墨迹后【`东坡墨迹云天际乌云含雨重楼前红日照山明嵩阳居士今何在青眼看人万里情此蔡君谟梦中诗也仆在钱塘一日谒陈述古邀余饮堂前小阁中壁上小书一絶君谟真迹也绰约新娇生眼底侵寻旧事上眉尖问君别后愁多少得似春潮夜夜添又有人和云长垂玉筯残妆脸肯为金钗露指尖万斛闲愁何日尽一分真态为谁添二诗皆可观后诗不知谁作也杭州营籍周韶多蓄竒茗常与君谟鬬胜韶又知作诗子容过杭述古饮之韶泣求落籍子容曰可作一絶韶援笔立成曰陇上巢空歳月惊忍看回首目梳翎间笼若放雪衣女长念观音般若经韶时有服衣白一坐嗟叹遂落籍同軰皆有诗送之二人最善胡楚云淡妆轻素鹤翎红移入朱阑便不同应笑西园旧桃李强匀顔色待春风龙倩云桃花流水本无尘一落人间几度春解佩暂酬交甫意濯缨还见武陵人固知杭人多慧也`】  

祗今谁是钱塘守颇解湖中宿画船晓起鬬茶龙井上花开陌上载婵娟【`白乐天蔡君谟陈述古苏子瞻皆杭守也`】  

老却眉山长防翁茶烟轻飏鬓丝风锦囊旧赐龙圑在谁为分泉落月中  

三生石上旧精魂解后相逢莫重论纵有绣囊留别恨巳无明镜着啼防  

能言学得妙莲华赢得春风对客夸乞食衲衣浑未老为题灵塔向金沙【`丹丘柯敬仲多蓄魏晋法书至宋人书殆百十函随以与人弗留也他日独见此轴在几格间甚怪之及取观则吾坡翁书蔡君谟梦中诗及守居阁中旧题也第三诗以为不知何人作其轩辕弥明之流与陈太守放营妓三诗亦辱翁翰墨流传至今亦有縁耶卷后多佳纸敬仲求集作诗识其后赋此四首是日试郭屺墨但目疾转深不复能作字又不知年嵗后虽若此者亦尚能作否临楮慨然至顺辛未二月望日蜀人虞集书`】  

题着色山图  

巫山空翠湿人衣玉笛凌虚韵转微宋玉多情今老矣闲云闲雨是耶非  

腊日偶题  

旧时燕子尾毵毵重觅新巢冷未堪为报道人归去也杏花春雨在江南  

与陈升海  

门外大风都不起窗前卷书净于水匡庐道士上清来吹笛数声月明里  

题扇与周干臣  

玉叠松花蜜饼香龙珠星颗露盘凉遥知环碧楼中坐翠竹苍松夏日长  

赵千里小景  

前代王孙不好武拈笔幽窗写汀渚残云野水三百年依旧松筠湿春雨  

韩干马  

开元沙苑蒺藜秋韩干新图总不收天廐真龙竒骨在故知臣甫负骅骝  

曹覇下槽马  

枥下长年饱豆刍谁通马语识踟蹰主恩深重知何报或者东封驾鼓车  

题饶世英所藏孤鹤图  

海风吹月忆危巢清夜梳翎雪堕防仙客不知犹是画每听长唳向松梢  

赠朱万初  

珥貂鸣佩入明光新墨初成进御牀草野小臣春梦短犹懐染翰侍君王【`天厯已已天下大定中外乂安天子始作奎章之阁于宫庭之西日亲御翰墨时荣公存初康里公子山皆近侍阁下以朱万初所制墨进大称防得禄食艺文之馆其名籍甚邈在草野岂胜千古之思乎`】  

延阁晨趋接佩声又纡朱绂向江城丹心要似东阳水酿作官壶彻底清【`朱万初以年劳恩赏出佐帅幕南海转丞东阳东阳文物之邑俗第以名酒归之岂其山川之望哉韩文公讥丞不负余余负丞今丞凡邑之风俗教命刑狱科赋无不得言言之当无不可行存乎其人而已万初勉之`】  

雪后偶成  

晓来残雪在陂陀逺似羊羣或似鵞忆踏春泥看栁色驼裘貂防度冰河  

自賛题白云求陈可复所写像  

归来江上一身轻野服初成拄杖行秪好白云相伴住天台庐阜听松声  

子昻竹  

忆昔呉兴写竹枝满堂賔客动秋思诸公老去风流尽相对茶烟飏鬓丝  

题大别山栢图  

凭陵霜雪鼓风雷此树相传手所栽想见楼头黄鹤客千年一度此山来  

中秋前偶赋  

一室萧然絶蔽亏桂香初发自先知已无热恼仍无梦坐到空林月落时  

空林月落大如盘鸡犬无声晓气寒童子儗谋朝一食玊杯盛得露漙漙  

一杯浓露滑如饴灌漑清凉可疗饥毕力石田嗟已晩空山何处采灵芝  

采芝不觉过前山偶荅樵歌暮却还人影自行残照外雨云先入翠微间  

次韵荅鲁子翚参政  

海风吹雨散晨曦纨扇髙堂两鬓丝想见东南賔客盛临江酾酒看潮时  

病鹤前年下玊京空巢聊寄一毛轻白云千载悠悠外自照寒溪野水清  

玊龙图  

贝阙澄澄海月生水晶帘影接空明鲛绡剪得霓裳就却拥冰髯上太清  

郭熙画本  

江南乔木巳无多谁画参天铁石柯记得玊堂春昼永寒林坐对老东坡  

赠闲白云  

白云东去又经春每想飞鸿到水濵几个遮山松树子凭君洒雨洗埃尘  

无题  

贝阙珠宫夜不眠露华浩浩月姢姢不应又作人间梦窈窕吹箫度碧烟  

闻机杼  

咿哑机杼隔林幽梦觉江湖忆旧游满地月明凉似水数声柔橹过扬州  

溪桥踏雪  

万竹亭亭积雪明冲寒先到寄髙情过桥不是寻常客共听空山裂帛声  

赋范徳机诗后  

玉堂妙笔交情尽投老江南隔死生最忆崖州相忆处华星孤月海波清  

癸酉嵗晩留上方观  

灯前自了读残经风入疎帘月入櫺坐到夜深谁是伴数枝梅萼一铜瓶  

偶行幽径岂寻春忽见兰丛紫茁新幸自林深可终日莫将香引路行人  

山中积雪到檐端独对篝灯坐夜防不是梅花心似铁如何禁得许多寒  

桂亭  

夜色澄澄海气深水光荡漾入帘旌冰肌玊骨便清梦不为吹萧送月明  

田舍  

晨昬车马乱云烟花下追游亦偶然百舌无声春亦去萧萧田舍日髙眠  

别爕元圃后重寄  

郭西山路有寒梅想见临行首重回夜听雨声知水长满船明月几时开  

古桧  

根到深泉石作身疎疎香叶不知春海波不动天风逺千嵗寒蛟作老人  

王朋梅东凉亭图延祐中奉勑所作草也  

滦水东流紫雾开千门万戸起崔嵬陂陀草色如波浪长是銮舆六月来  

丁夘礼部考试次韵  

忆昔坡头接锦袍深堂披卷效防劳三年重得同清夜宫烛风帘见月髙  

袍鹄锵锵赴晓闱分庐陈艺别东西凭敎红杏休开彻早晩开闗蹋雪泥  

赠傅与砺  

水玊空青不易求兰苕翡翠擅清秋才情岂是人间少不到髙堂梦未休  

洪厓桥  

澄江如练碧悠悠一色芦花覆逺洲无尽春天归雁急月明寒影不曽留  

青山白云图  

独向山中访隐君行穷千涧水沄沄仙家更在空青外只许人间礼白云  

## 御选元诗卷七十一  

七言絶句四  

杨载  

客中即事  

渐觉星星两鬓皤推愁不去奈愁何客中忘却春光度惊见前林嫩竹多  

终朝矻矻坐书帷春去春来总不知怪得山禽如有意隔窗撩乱踏花枝  

几日悬悬雨不休客窗孤迥使人愁杜防啼切知何处坐对云山万木稠  

美木千章绕故宫如烟如雾塞虚空路经南北山冈断披拂能来万里风  

沙雁  

漠漠寒烟树影微一行沙雁背人飞江南江北秋将尽客子如今犹未归  

扇上竹  

种竹何须种万竿一枝分影亦檀栾清宵更受风披拂聼取清声入梦寒  

次韵康子山舍人  

兼旬风雨气寒凉院落幽深草木长却喜今年多夏果碧苞丹实满林香  

欲赏秋花色已凉碧云散尽楚天长姮娥旧种无多树何故人间有此香  

到京师  

城雪初消荠莱生角门深巷少人行栁梢聼得黄鹂语此是春来第一声  

送人  

客路逢春雪乍消眼前愁思转相撩垂杨染作黄金色舞徧东风万万条  

金沟河上始通流海子桥邉系客舟却到江南春水涨拍天波浪泛轻鸥  

画竹石  

林前怪石起参差篁竹丛深使客疑如过潇湘江上路鹧鸪啼罢日西时  

宿浚仪公湖亭  

夜泊湖亭水气凉四更风露湿衣裳空蒙雾重前山暗屋角斜明是月光  

两两三三白鸟飞背人斜去落渔矶雨余不遣浓云散犹向前山拥翠微  

几年乡梦隔江湖此日登临兴不孤小艇欲行无逺近不愁归醉要人扶  

题十二红卷子  

碧桃枝上有珍禽调舌交交聼好音画出江南春意思明年携酒共追寻  

喜晴  

楼外斜阳放晩晴街衢前后聼欢声回舟更倚南风顺千里青山照眼明  

纪梦  

四面青山拥翠微楼台相向辟天扉夜防每作游仙梦月满琼田万鹤飞  

纷纷鸾鹤满虚空耳畔如闻渡海风直上云霄千万里此身飞入紫微宫  

用韵送徳阳入越为赘壻  

轻霞薄雾诘朝晴岸栁江梅着树明更向若耶溪上聼旁人歌唱尽春声  

次韵雪  

砑光防子舞山花吹落曽城万仞斜安得飇轮为我驾一时飞到列仙家  

阳闗图  

咸阳西距玉门闗万里征人惮往还此别尊前须尽醉相逢俱是鬓毛斑  

范梈  

懐小柏  

手植庭前小柏树分枝带叶总天成渉旬不见长相忆况是经年别友生  

五月二十六夜宿松林兰若  

白沙塞下接飞霞行至招提日巳斜睡觉忽闻山寨语不知今夕离吾家  

发湖口  

已过匡庐却向西片防犹逐暮云迷路长正是思亲节取次惊猿莫浪啼  

浔阳  

露下天髙滩月明行人西指武昌城扁舟未到心先到卧聼浔阳谯鼓声  

十月白牡丹郢州孙氏家植也  

霜槛枝头结素云分明便有绣成羣紫黄为爱春风早时向瑶台折赠君  

以琼扇一握奉致黄明府  

拾得炎州雪一团殷勤持赠比琅玕情知已是秋风后留作明年九夏寒  

钟陵夜宿闻钟  

中年江海梦灵皇夜半闻钟似上阳一百八声犹未已更兼云外雁啼霜  

日晏  

昨日相期早出村今朝日晏未开门可人一夜东风雨緑遍天街旧草防  

荅赠晚春  

懒向佳人説翠微长安陌上见春晖谁家门巷花狼籍吹作漫天白雪飞  

院中夜直  

此身只似到南州莎草寒鸡一片秋后夜玉堂谁上直料应少睡更多愁  

离扬州  

孤篷如磨绕汀沙叶满平湖藕未花回首竹西亭渐逺一江烟雨酒旗斜  

过三合驿  

一春归计又蹉跎穷粤风光奈病何总有青山千万叠行人长少鹧鸪啼  

江上古词  

老树昻藏倚岸隈词灵经嵗锁苍苔豚蹄巵酒能多少便有羣鸦旦暮来  

湖面  

湖面春深暖气匀青芜未陨巳知春沙湾散驻张鱼客苇室时惊射雁人  

北山谷中老父  

无多林屋冠青山长子成孙鬓未斑问我乡园何处是半生江海未知还  

渡瑞州峡  

櫂郎得便泝清流忽报舟前晓雾收蛮语酬人翻自苦好山不敢问何州  

正月二十四日至寳圭驿是北流县自此遵陆指郁林矣  

逺辞京阙碧云端泝尽夷江未到官回雁峰南更千里是行谁为报平安  

得樟树镇便寄家书  

啇船夜説指江西欲托音书未忍题收拾乡心都在纸两声杜宇傍人啼  

琼州出郭  

自出琼州古郭门更无平衍似中原重重叶暗桄榔雨知是黎人第几村  

临髙阻雨  

恐倾南海成秋雨急唤西风作晚凉浄埽黎山须见骨莫令楚客屡回肠  

防榔叶  

秋入黎山风雨多长江不定驻惊波翠榕叶底闻鹦鹉自此无如客思阿  

安定县  

岛上晴云灭复生谁家吹笛海天明县前晓起西风急半是深黎夜雨声  

至富屯  

承恩千里出江乡转厯三闗道路长黄叶雾开山市集见人鳬雁忆横塘  

游南台闽粤王庙  

海角钓龙人杳杳云间待雁路迢迢若为借得山头石每到髙秋坐看潮  

池馆夜坐聼雨  

更声隋雨动谯门颇似聼泉宿楚原客里青灯如骨肉独能相待向黄昬  

懐京下亲友  

海上经年思杀人絶怜京国旧交亲过江惟有传柑使寄得书回是暮春  

寓书  

欲写乡书寄故园行人巳逺意空存举头却见南来雁个个隋春度塞门  

忆得  

忆得佳人白纻词几将天外数归期自从落尽庭前树夜夜秋声总不知  

赠郭判官  

慈乌夜夜向人啼几度纱窗兎魄低自有平安三百字无因却寄大江西  

卧病  

朝来忽见树藏霞碧草春邉径路斜佳客不来春雨尽山禽啄遍小桃花  

清明日留西山  

离家六度见清明知是何时出帝京今日登临倍惆怅好山多似豫章城  

西谷访人不遇  

出郭幽人晩未归青天咫尺见何稀一年秪有春晴好多事杨花学雪飞  

春日上平坡寺  

萝径阴阴近百层金舆记是昔人登山僧苦避寻诗者牢闭柴门唤不譍  

章义门送人还南城观台  

郊原平晩绿萋萋独上髙台意转迷古树鸣蝉城下路送人长忆向安西  

懐临江寓居  

石霜峰北淦西头寄住林塘数畆幽比及到家犹是客对人强自说乡愁  

清明日  

旅庖欲禁自无烟酒里中原熟食天不分小桃红似火为人儿女照秋千  

絶句  

幽人不出戸常开看尽春风长绿苔多谢有情双燕子暂时飞去又飞来  

题松雪图  

旁人不识嵗寒松怜杀深山大雪封待得化为东海水青天白日睡苍龙  

公堂暇日  

新起危楼接大荒海天竒观压殊方周墙恨未髙千尺犹见他家竹短长  

将如靖安徐文学自新拏舟来候良有古意以诗留别  

西风危栈逼青云稍下临江细路分问县尚须穷日到掉歌无计得留君  

懐京城诸公书崖州驿四首【`录三首`】  

甚忆清河元侍讲送行犹有玉堂诗只今夜夜陇头月照见征人有所思  

绣衣御史果能文蜀道新来有李君记得京城黄菊烂为余来觅董将军  

妙为文字吾雄甲精切于今孰与俦说着奉常虞博士恨渠犹不见崖州  

县下凿池种树成聚晨起视水深五寸而草树承夜雨后苍翠郁然可爱戏题防柱  

防榔池上芭蕉雨更种垂杨十六株中有玉堂萧散吏检书正对辋川图  

至乌石邸舍  

苦竹丛西石色乌来时依旧驿亭孤自从厯徧崖州路不敢弯弓射鹧鸪  

福州杂诗  

前日题诗自侯官计程今日到云端家人定得平安字最念痴儿不解看  

海隅霜熟蛎房肥狮子桥东望翠微安得建阳一斗酒少随甘防到柴扉  

虎豹几曽惊石鼓鱼龙独解隠金沙遮藏翠荔余千刹掩映朱霞倚万家  

至海口  

曽随仙仗集灵台流落于今岂不材但比麻姑休狡狯两行持节过蓬莱  

二月二十四日自琼州出白沙驿阻风二日不得渡海是日有幕客送寒衣却出赋诗  

盲风怪雨一时晴又阻扁舟两日程天意似将留客住明朝浮海看清明  

郁林次韵寄懐王天辅知事  

乍喜连山瘴雾收黛眉更自锁乡愁自从行李违沧海九日初逢第二州  

斋居即事  

故人不见意何如流水孤村处士庐犹记去年霜橘熟分甘曽得寄来书  

桑溪竹圃路团团门巷都非少日看送客棹船频借问向来江面是防干  

赵佥宪旧居  

闲门付与东风埽独客残春思逺道日午不见蝴蝶飞细看儿童弄芳草  

春日  

马颊河阳近北辰去来犹尔恨通津陌头总是春风树自笑杨花只恋人  

旅食京华日欲晡家园迢递隔天隅妻孥预识覊懐苦解事新来一字无  

西轩即事  

行厨晚食坐萧条欲买银鱼待早潮鼓絶山城门未掩梦和疎雨度西桥  

春日西郊  

东风千里福州城绿水青山老送迎惟有垂杨偏待客数株残雨带流莺  

闻角  

西风嫋嫋拂弓旌千里来看晓角声纵复凄凉归未忍炎州此外更无城  

掲傒斯  

济州初度  

辞家计日逢初度迟日暄风在帝京晓起慈亲望天北行人初泊济州城  

黄溍  

金陵客中送友人归里  

青阳河畔杜鹃啼归路如烟定不迷应到故山丛桂里笑人骑马聴朝鸡  

有感  

橘柚青黄照眼垂秋风篱落自纷披颇闻玉食登蛮果不独涪州有荔枝  

汉室需材拔隐沦贩缯屠狗各求伸可怜风雪南山下别有当年射虎人  

叶审言张子长同游北山智者寺既归复与子长至赤松由小桃源登炼子山谒二皇君祠回宿寳积观赋絶句十首【`录八首`】  

却问仙山去几程白云如簇近相迎直须不脱登山屐行尽松声与水声  

山中今是太平民尚与人间隔几尘流水桃花三百曲莫敎重误武陵人  

偶看飞花逐水红不知身过乱云东回头旋觉峰峦别惟有青天面面同  

双鹤冲天嵗月多至今香火压嵯峩刘郎不是无兄弟奈此丹鸡白犬何  

坐爱春泉响翠微玊花吹湿薜萝衣何人为擘冰壸破共看青天白练飞  

削立城心双白塔几疑日月费撑支一朝顿在阑干底始悟从来见处卑  

遥忆仙华鹤髪翁清泉白石满竒胷若为此日千峰顶更试平生九节笻  

一宿山中竟莫留可能长伴赤松游殷勤好去张公子休爱人间万戸侯  

次韵章兄雨中  

春尽余寒去郤回江天五月未闲雷南风祗在浮云外弹折朱弦唤不来  

松江舟中偶书  

移舟夜泊华亭县却聴呉歌思渺然最忆淀山湖北寺白云堆里看青天  

青山白云图  

十年失脚走红尘忘却山中有白云忽见画图疑是梦冷花凉叶思纷纷  

桃竹画眉图  

说尽春愁貌不成翠深红逺若为情江南有客头空白肠断东风百啭声  

追和景传新店客舍壁间韵  

我梦方酣子遽醒絶弦可复要人聴梨花寒食东风恶泪尽重山宿草青  

滦阳邢君隐于药制芍药芽代茗饮号曰琼芽先朝尝以进御云  

芳苖蔟蔟遍山阿玉蕾珠芽未足多千载茶经有遗恨呉侬元不过滦河  

春风北苑鬬时新万里函封效贡珍羡尔托根天尺五不劳飞骑走红尘  

次韵虞学士上京道中  

欲去仍为一日留玉堂终夜有词头归鞍晓逐南飞雁犹及西山半夜秋  

水仙图  

翛翛翠羽映鸣珰谁遣乗风过我傍嵗晏髙堂空四壁一帘烟雨梦潇湘  

山水图  

老树无音石有棱乱山髙下白云层梦中犹识江南路惟恨舟人唤不应  

海月图  

忆曽夜叩潮音洞海阔天髙月正中坐对画图如梦寐六街尘土昼蒙蒙  

瑶池春宴图  

西飞青雀几时还贝阙琳宫缥缈间笔底春风殊未老蟠桃积核已如山  

东阳县西道中  

柿叶成阴绿满村桐花覆地草连云百年旧事无人记犹指前朝御史坟  

寒食舟中  

东风溪水碧涟涟溪上青萝独系船正是落花寒食夜水烟沙月又鸣鹃  

陶学士驿舍图  

一笑相逢亦偶然浪将恩怨向人传无端更被丹青污狼籍春风数百年  

题郭髯仿米老云山图  

退直归来日半曛豪端风雨正纷纷不须更觅惊人句恼乱青山与白云  

题髙公画竹石  

木叶萧萧半欲空竹竿袅袅不成丛絶怜意匠经营处都在风烟惨澹中  

题金徳原所藏元晖小景  

牀头书画正纵横忽值今朝醉眼醒起向米家船上看云山原是旧时青  

四皓围碁图  

当局沉吟只谩劳区区胜败直秋毫颠嬴蹶顶非君事頼有安刘末着髙  

栁贯  

自宗正府西移居尚食局后杂书  

都城一住十年余挈挈今朝更徙居奴辈莫嫌家具少箧中犹是借来书  

未明车马省门开面面风霜一寸埃借得小窗容我懒五更髙枕聴春雷  

题宋徽宗扇面  

瑶池池上万芙渠孔雀聴经水殿虚扇影巳随鸾影去轻纨留得瘦金书  

题宋徽宗献夀桃图  

青鸟衔书昨夜来蟠桃如斗核如杯蓬莱殿上三千夀不及春风梦已回  

题金显宗墨竹  

海润星辉大定年生绡笔笔写苍烟若为梦里筼筜谷直到洋州雪筏邉  

题睡猫图  

花阴闲卧小于莬堂上氍毹锦绣铺放下珠帘春不管隔笼鹦鹉唤貍奴  

题折枝海棠图  

东风庭院紫棉香翠碧飞来午影长啼湿红妆看不厌秪疑春色在昭阳  

次韵奉荅徳机冬日见寄  

雪满千山云满溪半竿寒日稍平西东风不为年芳地错莫江梅吐未齐  

题寿皇御题淳熈宫画牡丹扇靣  

劒南樵客写花容院画流传号国工春压玉防江雨歇防鸾惊梦又成空  

天香国艳岂堪描生色谁将上尺绡留得当时宫墨在杜鹃啼处雨潇潇  

行界牌源道次小憩民舍  

小谷疎林受数家年芳犹有刺桐花白云不为青山地截断前峰两髻了  

呉莱  

题赵大年林塘秋晩图  

老景青黄笔底收晴鳬冷雁共汀洲王孙画学空花竹不到铜驼陌上秋  

漷州  

四月一日尚緜衣知是故乡花片飞白头慈母倚门久目断天南无雁归  

数株杨栁弄轻烟舟泊漷州河水邉牛羊散野春草短勑勒老公方醉眠  

呉师道  

病起  

单衣小立怯西风病骨诗愁冷淡中一片清秋在何处豆花篱落雨蒙蒙  

元夕  

栁台梅巷销春晴酒思灯光负赏心聴彻宣和太平曲独看明月到更深  

夏夜江上  

绕屋清江竹万竿水风萧瑟竹光寒夜深月上门不掩卧聴钓归船过滩  

次韵黄晋卿清明游北山  

行歌共访采芝翁絶壑层云一荡胷谁念愁吟溪上客落花微雨独搘笻  

一壑风烟自可留十年湖海漫狂游短衣射虎真堪乐莫恨将军老不侯  

和陈景传寄方韶父韵  

风流遗老曙星残湖海知心夜梦间欲访元英向何处猿声木叶满秋山  

春日独坐  

茶烟淡淡风前少庭叶沉沉雨后添何处杨花念幽独殷勤入室更穿帘  

七夕  

木槿篱邉络纬哀卧看河汉逺天回西风不管扁舟客吹下楼头笑语来  

子昻兰竹图  

湘娥清泪未曽消楚客芳魂不可招公子离愁无处写露花风叶共萧萧  

十一月十二日崇文阁下私试二十三日出和张仲举  

官烛风帘彻夜明屋髙人醉易寒生不知卧聴萧萧雪何似山窗洒竹声  

叚节妇  

南国征人去不归春妍懒着旧时衣至今门外冬青树不与风花上下飞  

送夏学正赴奉圣州  

书卷囊衣共一车出闗千里漫风沙祥云五色天西角喜及髙秋望翠华  

赵子固画梅  

千树西湖浸碧漪醉拈玉笛绕花吹秪今无限凄凉意留得春风雪一枝  

送人之宣城  

昭亭山下宛溪头杨栁芙蓉岸岸秋总是旧时迎送处梦魂犹逐故人舟  

宋显夫司业出乃兄诚夫尚书中秋五首并逹兼善侍郎诗因次其韵【`录三首`】  

曲江聫辔踏春云二十年前逐后尘今日重来隔存没相看祗有两三人  

翠华南下拂秋天龙虎台髙古塞邉谁料江南白头客连宵清语对牀眠  

会稽太守出清朝进逐扬镳过灞桥想见相思浙江夜月明酒醒卧闻箫  

元旦朝回书事  

朱衣髙唱御楼东清漏迟迟昼景中黄繖寳幢微影动一时吹面受东风  

朝散纷纷下紫微挥鞭争道疾如飞同来各向朱门去秪有西山伴我归  

闰二月朔日  

病过春光两月程几畨风雨几畨晴不知开到何花树今日才闻燕子声  

桐江道中  

东风绿水动微波晩泊滩头理钓蓑唤起江湖昔年梦一防寒雨聴渔歌  

欧阳元  

天厯庚午会试院中马伯庸尚书杨廷镇司业及元皆乙夘牓进士偶成絶句纪其事出院明日有勑督修经世大典又成小诗寄诸弟  

省垣东畔至公堂十五年前战艺场饱食大官无补报两科来此校文章  

御史承差锁院门侍臣传诏出天阍试官被命聮镳至同牓三人出谢恩  

圣主宫中游幸疎日临秘阁玩芸储昨朝兰省才开试清晓玉音催著书  

别驾祠前雪水浑弟兄沙上举离尊三年不洗来时褐要看淋漓别酒防  

仁庙初科射策郎如今斑白立朝行东风昨夜闻归雁梦绕江南烟水长  

题所贵侄梅  

老树纵横出几条一枝还又亚墙腰西湖湖上掀篷看一夜吹香满六桥  

所性侄家藏东坡看竹图  

银烛髙烧照艶妆繁华过眼巳相忘敲门自爱看修竹未必殷勤为海棠  

漫题  

铃索无声玉漏稀青绫夜直月侵扉五更一觉梅花梦催得江南学士归  

属官分住省郎曹省树年深过屋髙翰长昼闲来啜茗下帘危坐聴松涛  

为浪溪题折枝海棠  

防缀春风只一枝此花犹是半开时更令老杜如今见便是无情也赋诗  

墨竹  

两枝淡澹与浓浓垂叶应无靃靡容玊立满身都是雨何人能识葛陂龙  

髙宗御书  

君王不受辟寒钗永巷泥金进损斋欲上太清楼下石啼鸦落日满宫槐  

陈抟睡图  

陈桥一夜柘袍黄天下都无鼾睡牀赢得坠驴闲老子为君眠断白云乡  

雪夜访戴图  

雪夜操舟童仆劳偶然归去便称豪若为返棹成佳趣转忆当时不出髙  

山闲山水手卷  

十年京国看图画半幅云烟亦恼侬今日身行屏障里却思移住最髙峰  

京城杂咏  

玊堂集日列金覊学士新兼祭酒时五百书生签讲遍八砖花影最来迟  

丽正门当千歩街九重深处五云开鸡人三唱万官集应制须迎学士来  

白玉堂前夜合花髙髙绿树散朱霞朝来如见唐人画系着谁家白鼻騧  

龙笙鳯管舞轻盈歩障游看花满城行到琼林春更好新来进士唱名声  

鼇山宴罢月溶溶太液池邉湛露浓不用金莲送归院水晶宫出玉芙蓉  

京城走马聴晨钟我亦宵征仆兴慵却忆江南春睡美小楼敧枕聴村舂  

奉诏修书白玉堂朝朝骑马傍宫墙牐河东畔垂杨栁时有莺声似故乡  

逢江易艺芳千赋芳洲  

杨栁垂垂拂钓矶平沙雨过绿生衣王孙鬬草归来晚扑漉鸳鸯带水飞  

东山春景  

春光澹澹日迟迟正是名园扑蝶时却忆小桥流水过东山春色在桃枝  

蒲萄  

宛马西来贡帝乡骊珠颗颗露凝光只今移植江南地蔓引龙须百尺长  

欧阳公牡丹诗  

盛游西洛方少年晚乐渔歌号醉翁白首归来玉堂署君王殿后见鞓红  

宋本  

海子  

渡桥西望似江乡隔岸楼台罨画妆十顷玻璃秋影碧照人骑马入宫墙  

宋褧  

送牛农师北上  

玊带河流缘蔚蓝君家桥北我桥南一谈忽作容易别便是无情也不堪【`武陵城西有玉带河`】  

春词  

象口香销冷瑞烟锦衾罗荐恋朝眠一心要续怀春梦不管啼莺绕槛邉  

娇春杨栁暗藏鸦掩映文窗一树花寒食清明都过了悄无车马门侬家  

别后寄友  

兰舟三日屈原亭醉出南门缓辔行栁暗河街新月上一场离恨不分明  

舟中夜雨寄周子善  

雨暗空江夜寂寥打篷声似打芭蕉故人好在纱窗下髙拥银灯对小乔  

晚兴  

紫陌归来月魄新草深凉院掩柴门絺衣欲挂梧桐上慙愧缁尘染树防  

晓出都城【`是年八月东之乐亭县`】  

风入秋罗半臂寒紫霞赤气日光殷西山大是无情思忍送巾车又出闗  

忆武陵旧事  

芙蓉如妓绕横塘一段秋容着色妆犹记周郎会心处醒时双陆醉时狂【`周子善别墅水亭名会心处`】  

阳闗图  

前春别宴武陵溪候馆垂杨暖拂堤忽见画图疑是梦故人回首洞庭西  

七月八日晚晴暂出丽正门  

团团碧树压宫城白鳯门楣淡日明回首琼华仙岛上片云犹欲妬新晴  

得周子善书问京师事及贱迹以絶句十首奉荅  

春王朝会大明宫祝栗鱼蛮四海同至治元年调玉烛和风甘雨看年丰  

晓日云冠缀彩珠龙顔如玉映康衢大官门外停天驷羣辟翺翔侍歩趋  

黄流玊瓉荐馨香九庙神灵防百祥一部云韶导仙驾归来朝贺坐明堂  

至公堂下鱼鳞屋丽正门前蜗殻居三百英雄来献赋是中应有马相如【`至公堂会试之所四方进士来试南宫者率皆僦居丽正门外`】瑶肝玉肺渥洼驹元圃昆仑是坦途暂蹶霜蹄未为失三年奋迅碧云衢【`子善昆季连与郷贡皆不利故勉之`】  

人海茫茫万仭山健夫争赴碧岩端跻攀分寸不得上始信文章蜀道难【`予亦以旧嵗失举`】  

一念遗孤一怆然心旌无日不县县潞阳二月河冰解定买呉侬燕尾舩【`夫兄殁于武陵侄广在彼时予欲往视之`】  

谢家择壻得逸少温峤先酬玉镜台罗帐合欢犹有待可怜孤鳯意徘徊【`时予得婚家初纳采`】  

迩来吟思浊如泥今日酬君喜赋诗不识心忪并胆怯犀珠银液竟何施【`予向苦心疾至京遂不作`】  

汨没京尘度嵗华胷中千绪乱如麻南风准拟挥谈麈賸费君家木杵茶  

题雪竹白头翁横披  

琅玕袅袅碧云空雪缀斜梢倚北风丹鳯不来年嵗晩一枝聊借白头翁  

苍衣雪颈冻难飞寂莫寒梢独自栖别有春明好风景绿杨如画乱莺啼  

小姑贤祠【`虎丘南地名小姑贤旧时民家有姑恶新妇欲织罗而去之者其小姑悉自擥为已过冀以悟母母悔而止乡人祠之`】  

离鸾别鹄两沈冥肠断庐江焦仲卿不见虎丘南畔月至今常为小姑明  

张仲容七夕来徴诗就次韵以荅【`来诗云云压髙城雨散丝万家秋气入罗帷巧棚七夕喧邻里小宋名朝定有诗`】  

钿合红蛛缀网丝玉儿果设香帷从来天上张公子解识梧桐一叶诗  

夜下新安驿寄家  

河流如箭棹如飞星汉垂光月渐西回首曲廊微歩处文明门外夜乌啼  

晩泊维扬驿  

驿墙红树晩萧萧解劝征人驻画桡拟办青楼狂载酒月明何处玉人箫  

朱轩翠馆郁岧嶤几处笙歌几处桥怪得隔江人望见夜深灯火似元宵  

寄张仲容  

城南城北渺风烟一度论文月再圆肠断而今更愁絶蓬莱云隔楚江天【`仲容时以礼曹掾接漕舟在海上先予一日出都素与予契谊甚厚虽同居京师然各以尘事稀复接见常谓小别离欲赋一诗此篇首二句小别离诗起句也今足成之`】有情谁解不相思罗幌风干叶落时莫问离愁有多少君归犹趂菊花期  

鄱阳萧性渊能鼓琴琴号霜钟是其曽大父宋南渡时所畜者其家上世善琴云  

池台肠断雍门周艮岳繁华逐水流往事寥寥君不见金仙垂泣渭城秋  

不似琵琶不似筝鲸音厯厯似秋清龟年流落江潭外谁识秦声与楚声  

送同年王在中编修代祀西行  

宫云拥节下青巨岳通川草木荣传语祠官休秘祝汉皇深意在苍生  

聫镳蓆防杏园春五见宫花照路尘今日分携重惆怅顺承门外草如茵  

蜀山秦树碧相连鸟道花开三月天马上从来诗句好定应多费雪涛笺  

送李文清之官八番宣慰司幕府  

武昌门外栁如丝曽见呉侬笑咏时张绪如今渐憔悴定应不似昔年枝  

和省郎杜徳常清明三絶兼简王君实艺林  

闲门景物苦无涯栁拂青丝杏衬霞醖借仙郎谁得似官曹常对紫薇花  

春闺无事不闻鸡睡起朝阳树影西尽道陌头寒食好卖花声里有莺啼  

赤防桥瞰花溪过白板扉临栁岸开最好苑墙东畔路可人何事不频来  

送新安王元成赴辽阳敎官  

三月邉城未见花榆闗尽处草连沙举头只见长安日忘却江东是故家  

冬日杂诗  

暗尘驽马夕阳酣冻路凌兢思不堪从侣徒行知防径踏冰时过象坊南【`时予右臂疾未愈`】  

金水桥西沙路底东来翠幰与桥齐不知夫壻何官职后拥前驱过曲堤  

姑苏即事  

南北东西画舫通卖鱼输稻不愁风邻人使北归来说车马京尘十丈红  

娃儿十五瘦腰肢眼角红籹浅淡施闻道阿娘将典却掲帘催唤买燕支  

长安驿道中观芙容寄嘲伯循  

玉溪桥畔淡朝霞照景红妆露华说与分司才御史水邉花胜驿中花  

雨中马上口号  

十二官街底许寛寻常尘土昼漫漫晩来一雨春多少惟有垂杨最好看  

无题  

秋千架底过清明贵壻除官促逺行收拾春衣单骑去落花风里暮砧鸣  

檀州之平谷道中口号【`赈饥东道`】  

村垣儿女可怜生满髻花枝弄晚晴放下秋千争见笑雨中骑马过清明  

三月晦日偶成  

十里平原晩色低粉飘红坠绿凄迷客中无限伤春句却为乗騘不敢题  

山行值雨  

山雨随云往返飞行时沾湿避时稀须臾驰过前冈去满马斜阳就晒衣  

宿牛首市陆叟所居  

尘染綀衣雨汗流停骖借得半窗秋自怜不及居停主坐看青山到白头  

墨梅【`为李华逺作`】  

风香月影雪肌肤朔客晴窗看画图江北江南数千里梦魂何处觅西湖  

诈马宴【`上京作`】  

寳马珠衣乐事深只宜晴景不宜阴西僧解禁连朝雨清晓传宣趣赐金  

王士熈  

上京次李学士韵  

山拥石城月上迟大安阁前清暑时玉盌争呼传法酒碧牋时进敎坊诗  

金烛承恩出院迟玉堂学士草麻时明朝上国新端午彩笔应供帖子诗  

昼漏浑争一刻迟玉京六月似秋时箧中日月藏纨扇说与班娘莫写诗  

芍药防前春信迟燕京端午石榴时双双紫燕自寻垒小小白翎能念诗  

题扇  

西山云浄换新秋碧树堂深野水流此夜画防都乞巧月明何处望牵牛  

横波清浅露平洲沙暖鸳鸯得意防一夜西风吹雨过有人独上木兰舟  

银河秋早露华新碧树云收月半轮庭外西风闻雁过画楼应有断肠人  

太乙宫留题  

石径松花静掩扉芙容秋早蝶双飞主人何处采芝去待到日斜犹未归  

次薛元卿韵  

石坛秋昼下云旗铁锁峰前暂别离一夜珠宫新露冷歩虚直到月斜时  

髙房山画  

呉山重叠粉团髙有客晨兴洒墨毫百两真珠难买得越峰压倒涌金涛  

奉题袁伯长开平百首诗后  

玉海云生贝阙髙骑鲸人去采芝遨滦江一夕秋风到瑟瑟瑚涌翠涛  

## 御选元诗卷七十二  

七言絶句五  

王思诚  

开化寺避暑  

下马开襟暑气凉可人清兴篆烟香空庭日午槐隂宻藤叶风来翠蔓长  

潞公轩用郭西埜韵  

曽列仙班第一流十年聮袂步瀛洲如今偶到三山路白发红尘两鬓秋  

官舍更残烛泪流客懐和梦到沧洲觉来却忆生平事一住銮坡十五秋  

察伋  

题张溪云竹图  

大湖山石玉防岏偃蹇长松百尺寒明月满天环佩响夜深风雨聴飞鸾  

王懋德  

寄戸部杨友直  

栁绕柴扉水绕村黄鹂初啭巳春分东风吹散桃花雨醉卧青山看白云  

直沽海口  

极目沧溟浸碧天蓬莱楼阁逺相连东呉转海输秔稻一夕潮来集万船  

过河西务  

霜满平堤栁渐凋月移帆影过东桥卧听柔橹鸣秋水絶胜邻鸡报早朝  

重阳  

拂却京尘理去舟闲云千里水悠悠醉来欲落龙山帽犹恐黄花笑白头  

上都寄参政  

野草侵阶水绕门西风飒飒雨纷纷小轩坐对炉烟冷却忆溪南一片云  

黄常  

使安南郤金  

奉使安南驻薛林漫劳国主餽兼金不忧薏苡能兴谤自是夷齐不易心  

铁闾  

寒草岩  

寒草岩前春色稀桃花无数映清溪我行已到仙家窟不比渔人此路迷  

郭西埜  

潞公轩  

岸断滩平水乱流烟林簇簇防沙洲小轩疎雨留人住饱看云山一带秋  

呉善  

与张伯雨湖堤暮归  

栁丝淡荡雨霏微隔水遥看羽葢飞马上仙人强支酒蹋花何处晩来归  

胡助  

定善寺  

南塔前头髙阁上山光浑似沃洲青夜来飞雨穿窓入翠湿华严一卷经  

叶谨翁  

炼丹山  

仙家只在白云堆井灶千年閟緑苔安得更如黄犊健五年四度入山来  

叶衡  

题温日观葡萄图  

昔年添竹延秋蔓露叶离披马乳寒今日天涯忽开卷还如架底夜凉看  

一片秋云江上影老禅收拾入葡萄小窓剰有诗为伴不博凉州意自髙  

上京杂咏  

水精宫殿栁深迷朝罢千官散马蹄只有词臣留近侍经筵长到日轮西  

云拥苍松岭势雄微茫俯见九州同皇家万载千秋嵗看取天垂日照中  

塞漠穹庐散万营平沙细草际天青栁林老校浑无事闲倚斜阳理箭翎  

玉堦天近露华流夜久凉风入鳯楼曽把翠云裘进否上京六月冷于秋  

夜宿榆林月满天青帘红烛唤觥船相逢莫问儿家姓醉里空留白玉鞭  

细沙新筑御家坡恰有清尘小雨过扶杖老翁先喜舞翠华闻巳渡泺河  

许谦  

即席用苏世贤韵送郭子昭  

揽辔春风入骏蹄两堤烟栁防晴溪黄莺自有留人意相对残红不忍啼  

次韵潘明之秋思  

西风冉冉鬓毛侵鳯老梧衰锁夕阴倚遍阑干重回首断鸿千里暮云深  

夜过黄泥渡  

夜深风息水安流白雁黄芦满眼秋行李萧萧官棹稳卧看明月过真州  

陈樵  

石  

拳石当轩玉色寒雨苔蚀尽鹧鸪斑也知好事无真见不看真山看假山  

山水  

青山如髻树如麻茅屋青帘认酒家侵晓一畨风雨过满川流出碧桃花  

丁复  

题江村小景  

野篷忘世寒罾下沙筥牵儿早饷迟有客封侯玉门道緑闺春恨绕花枝  

马德昭席上赋  

江上重逢邹大娘桃花红嫩染纎裳蔓青溪上曽相见犹记胡麻饭颗香  

酒间赠贾西白  

思入东风白雨边暮云春树两茫然不因绛灌轻新进未必长沙识少年  

题美人卷  

玉山横管泪痕光绣褥双廻防凤皇百巧心情题不得九疑云冷隔三湘  

絶句  

沙逺晴波浅漾金鱼苗初上小如鍼将船载酒江头饮水栁千株满岸隂  

题汪伯髙梅  

兔白寒霜染雪毫绿烟微散月初髙野人醉醒罗浮梦长忆仙娥玉色醪  

赵岩  

题周曽秋塘图  

兴入林塘翠未收锦鸳雪雁自沉浮欹芦折苇荷香减写作西湖暮雨秋  

王圭  

春草  

和烟和雨碧萋萋嵗嵗长亭照客衣春风陌上轮蹄满莫问王孙归不归  

王璋  

题盛叔章画  

草堂只在南湖上山色水光相与清鸥鸟不来鱼不起落花风飏读书声  

汪鑫  

春日  

小立闲庭酒半中一栏花露滴香红飞花不管风拘束枉被愁人怨晓风  

春日山行  

清泉白石净无尘岚翠烟光别聚春流水泠泠花片片隔溪疑有种花人  

清歌嫋嫋逐樵行度岭穿云一径深欲访仙人知有路棊声只在此山隂  

杨信可  

望池州作  

黄芦瑟瑟草油油楼阁参差看碧流万里长江秋色逺一帆斜日过池头  

萨都拉  

上京杂咏  

白昼箫韶起半空水晶行殿玉屏风诸王舞蹈千官贺髙捧葡萄夀两宫  

沙苑棕毛百尺楼天风摇曵锦绒钩内家宴罢无人到面面珠帘夜不收  

凉殿参差翡翠光朱衣华帽宴亲王红帘髙卷香风起十六天魔舞袖长  

中官队仗等宫车小样红靴踏软沙昨日官家清宴罢御罗轻帽插珠花  

院院烧灯有咒僧垂帘白日防酥灯上京六月凉如水人渴天瓢更赐氷  

京城春日  

燕姬白马青丝缰短鞭窄袖银镫光御沟饮马重回首贪看杨花飞过墙  

寄奎章学士济南李溉之  

山东李白似刘伶投老归来酒半醒天下三分秋月色二分多在水中亭  

游防仙宫  

霏霏凉露湿瑶台半夜吹箫月下来山外春风将雨过满庭撩乱碧桃开  

燕山客舍  

落日西山闻禁钟梦回逺客在卢龙江南飞尽千株雪孤负梅花过一冬  

题范阳驿  

长路风寒酒力醒马头嵗月短长亭冻云欲雪风吹散望出西山一半青  

余与观志能俱以公事赴北舟至梁山泊时荷花盛开风雨大至舟不相接遂泊芦苇中余折苇一叶题诗其上寄志能  

题诗芦叶雨斑斑底事诗人不奈闲满浦荷花开欲遍客程五月过梁山  

彭城杂咏  

城下黄河去不回四山依旧翠屏开无人防得登临意独上将军戏马台  

雪白杨花拍马头行人春尽过徐州夜凉一片城头月曽照张家燕子楼  

黄河三面绕孤城独倚危栏眼倍明栁絮飞飞三月暮楼头犹有卖花声  

歌扇春风噀酒香舞裠落日动鹅黄栁边今夜孤舟发水逺山遥空断肠  

题淮安壁间  

鱼鰕泼泼初出网梅杏青青已着枝满树嫩晴春两歇行人四月过淮时  

夜过白马湖  

春水满湖芦苇青鲤鱼吹浪水风腥舟行未见初更月一防渔灯落逺汀  

与弟别渡淮  

青旗红字映河濵九日人家物色新渡口客船争贳酒斫鱼裂纸赛江神  

东南风送渡淮船过雁声哀水拍川落日淡霞收未尽又随明月荡秋天  

清凉亭衰栁  

清凉亭上防株霜脱叶难遮夕照光依旧明年二三月小童山下看鹅黄  

宣一化江阻风  

渡口无人上野航白头巨浪自冲撞东风三日不肯住吹送杨花飞渡江  

夜发龙潭  

孤舟一夜发龙湫水逆风回上石头暂泊沙洲过夜半卧听钟鼓是升州  

船头夜静天如水渡口潮平月在江灯影摇波风不定老龙吹浪湿篷窓  

江浦夜泊  

千里长江浦月明星河半入石头城棹歌未断西风起两岸菰蒲杂雨声  

金陵道中遇雨寄功父光国  

夹道长松风聒聒满沟乱石水泠泠断云衔雨溪南去失却长山一半青  

赠弹筝者  

银甲弹氷五十海门风急雁行偏故人情怨知多少扬子江头月满船  

次程宗赐韵  

一冬雨雪天涯客千里云山马上诗记得小红楼畔梦杏花春雨早寒时  

扬州正月雨如丝江上梅花巳尽时谁识能诗老何逊晓寒明镜撚吟髭  

春日偶成  

踏雪归来过早春空阶已见草如茵东风吹绿青溪栁马上轻寒不着人  

镇江寄王本中台掾  

梅花落尽空吹笛正月半头思逺人两岸好山青不断一江微雨鹧鸪春  

偶成  

买鱼沽酒消长日髙树清风燕子闲却倚天南望天北隔江青处是谁山  

层楼即事  

浴罢焚香扫阁眠过墙新竹翠娟娟半空云气层楼暗四月江东欲雨天  

秋夜闻笛  

何人吹笛秋风外北固山前月色寒亦有江南未归客徘徊终夜倚阑干  

题吕城葛观  

吕公城下葛仙家洞府春深锁暮霞过客不知天畔月小风吹落凤仙花  

和全子仁  

毘陵公子醉昬昬白面迎风散酒痕防度小红楼畔月有人吟倚掩重门  

去呉留别干夀道陈子平诸友  

一尊判袂阖闾城莫指青山管送行芳草緑波千万里不闻杜宇也伤情  

入闽过松陵和王伯循所题  

广陵城里别匆匆一去三山隔万重日暮江东寄相忆欲从秋水剪芙蓉  

钓台夜兴  

仙茶旋煮桐江水客火遥分石壁灯风露满船山月上夜凉独对钓台僧  

题竹院壁  

门外好山青入户堦前芳草緑侵帘山僧应笑游人醉头上花枝压帽檐  

过賛善庵  

夕阳欲下少行人绿遍苔茵路不分修竹万竿松影乱山风吹作满窓云  

憩奉真道院  

落花风飏歩虚声翠草元芝烂漫生过客不知春早晩午窓晴日睡闻莺  

渡淮即事  

杨花防防冲帆过燕子双双掠水飞淮上渔人闲不得船头对结緑蓑衣  

春词  

深宫尽日垂珠箔别殿何人度玉筝白面内官无一事隔花时聴打毬声  

秋词  

清夜宫车出建章紫衣小队两三行石阑干畔银灯过照见芙蓉叶上霜  

上京即事  

大野连山沙作堆白沙平处见楼台行人禁地避芳草尽向曲栏斜路来  

祭天马酒洒平野沙际风来草亦香白马如云向西北紫駞银瓮赐诸王  

牛羊散漫落日下野草生香乳酪甜卷地朔风沙似雪家家行帐下氊帘  

紫塞风髙弓力强王孙走马猎沙塲呼鹰腰箭归来晩马上倒悬双白狼  

将游茅山先寄道士张伯雨  

借骑白鹤访茅君琪树秋声隔夜闻料得山中张道士开门先扫鹤巢云  

春日镇阳栁溪道院  

城外青溪出洞门道人归去日长曛栁花满地无人扫隔水遥看是白云  

阻风南露筋过罗汉寺登楼看山茶  

野寺寻春酒未醒不知几日过清明小阑干外东风急一树山茶落晩晴  

兰溪舟中  

水底霞天鱼尾赤春波绿占白鸥汀越船一叶兰溪上载得金华一半青  

黄亭驿晓起  

积雨莓苔上壁青晓寒山馆梦初醒鹧鸪声里流年度自是行人不忍聴  

和经厯杨子承晓发山馆  

梦回山馆月西斜曙色千峯动紫霞杜宇一声山竹裂鹧鸪飞上野棠花  

经厯司暮春即事  

霞飞海燕拂帘过风卷鱼鳞剪绿波闲倚石阑数春事满池红雨落花多  

题淮安王氏小楼  

拂晓楼窓一半开楼前昨夜浪如雷满江梅雨风吹散无数青山渡水来  

醉起  

杨栁楼心月满牀锦屏绣褥夜生香不知门外春多少自起移灯照海棠  

西湖絶句  

涌金门外上湖船狂客风流忆往年十八女儿摇艇子隔船笑掷买花钱  

少年豪饮醉忘归不觉湖船旋旋移水面夜凉银烛小越娘低唱月生睂  

紫骝骄踏落花泥二月江城雨过时拂晓市河春水满小船多半载呉姬  

惜春曽向呉船宿酒渴呉姬夜破橙暮聴郎君呼小字转头含笑背银灯  

待得郎君半醉时笑将纨扇索题诗小红帘卷春波绿渡水杨花落砚池  

垂栁隂隂苏小家满湖飞燕趁杨花繁华一去风流减今日横堤几树鸦  

郭啰洛纳新  

京城春日  

三日诸郎儤直闲绕城骑马借花看晩来金水河边路栁絮纷纷扑绣鞍  

黄鹤楼东卖酒家王孙清晓驻游车寳钗换得葡萄去今日城东看杏花  

雪霁晩归偶成  

公子腰弓下直归红门晩出马如飞东街积雪无人埽却恨春泥溅绣衣  

东风悄悄着罗衫秉烛归时酒半酣聴得隔帘人笑语夜来春气似江南  

秋日有懐徐仲裕  

叠嶂青林雨气昬侧身南望几销魂何时得似村东叟日晏牵牛系树根  

佛桑一树隔河西压架葡萄日影低记得长髯洪处士醉眠木榻唱铜鞮  

宫词次偰公逺正字韵  

广寒宫殿近瑶池千树长杨緑影齐报道夜来新雨过御沟春水已平堤  

千官鹄立五云间玉斧参差拥画防今日君王西内去安排天仗趣仪鸾  

水晶帘内日迟迟绮阁春深笑语稀绣幕无端风卷起一双燕子傍人飞  

上苑含桃熟暮春金盘满贮进枫宸醍醐渍透氷浆滑分赐堦前儤直人  

琼岛岧嶤内苑西斓斑绮石甃清漪御牀不许红尘到黄幔长教窣地垂  

花影频移玉砌平美人欹枕聴流莺一春多病慵梳洗怕説鸾舆幸五京  

绣床倦倚怕深春窓外飞花落锦茵抱得琵琶阶下立试弹一曲鬬清新  

太液池头新月生瑶阶最喜晩来晴贵人忽被西宫召骑得骅骝欵欵行  

梨花白头翁图为四明应成立题  

澹月溶溶隔画楼一枝香雪近帘钩山翁似怨春归早独立花间自白头  

题王虚斋所藏镇南王墨竹  

帝子乗鸾谒紫清满天风露翠衣轻闲将十二参差玉吹向云间作凤鸣  

京城春日  

官牐氷消緑漫堤落花流水五门西黄鹂不管春深浅飞入南城树上啼  

新样双鬟束御罗叠骑骄马粉墙过廻头笑指银瓶内官酒谁家索较多  

次韵赵祭酒城东宴集  

金河流水碧粼粼御栁烟销曙色新黄鸟只愁春去逺隔窓呼醒看花人  

童子将军辟雍先生载酒出城东丝丝细雨春云薄却恨罗衫怯晓风  

上东门外杏花开千树红云绕石台最怪奎章虞阁老白头骑马看花来  

十骑聮镳入郭迟从教斜日过棠梨门稚子牵衣笑今日先主有好诗【`国子监散学日影到堂后梨树`】  

七月十六夜海上看月  

楼船留客宴良宵坐看氷轮出海潮却忆去年滦水上夜深孤馆雪萧萧  

征人七月度榆闗貂防裁衣尚怯寒不信江南今夜月有人挥扇着氷纨  

南城席上闻筝懐张子渊  

春晴随意出南城尊酒花前得共倾留客强陪今日醉聴歌不似少年情  

海上张家玉雪郎锦筝银甲醉髙堂别来万里风波外灯下闻筝忽断肠  

陈旅  

题虞先生词后  

忆昔奎章学士家夜吹琼琯泛春霞先生归卧江南雨谁为掀帘看杏花  

题班婕妤题扇图  

层城柘馆重徘徊坐见瑶阶长緑苔纨扇秋来定无用君王方筑避风台  

题画梅  

处士桥边古岸隈梅花偏向小园开冲寒有客寻春去移得晴窓雪影来  

题雨竹  

江上鹧鸪留客住黄陵庙下泊船时一林春雨垂垂绿消得晴风烂漫吹  

题画  

青红楼观防烟霞湖曲髙亭竹径斜日出炎埃生九野松隂水石养苔花  

雨余空翠转霏霏杜若洲边小艇归又为故人临野阁江云日暮湿秋衣  

闻元堂下有两雁互浴盆池王真人命工绘为图  

玉麈山前紫雁飞真人燕坐久忘机余不溪水连天碧只借盆池浣羽衣  

题扇面【`剪纸为梅花残月夹以素纨`】  

娟娟翠袖倚清空解把并刀剪雪风一段寒香吹不尽西泠残月角声中  

题马道士画  

江上羣山翠作堆人家门槛对江开小楼应有凭阑者天逺归防似不来  

题水仙花图  

莫信陈王赋洛神凌波那得更生尘水香露影空清处留得当年解佩人  

题髙氏所藏画图  

谁家林麓近溪湾髙树扶疎出石间落叶尽随溪雨去只留秋色满空山  

题耿氏所藏艳画  

五月风生水殿凉緑杨深处奏莺簧佳人偏爱临池坐欲与荷花鬬晚妆  

题黄鹂海棠图  

二月园池蜀锦殷多情宫鸟喜来看上林春色浓于酒莫把黄金铸弹丸  

题春宫倦绣两图  

上杨宫树奏莺簧蛱蜨罗衣逗暖香睡思巳随巫峡雨防丝偏与日争长  

緑树垂垂防寳阑牀头翠帕羃双鸾阿鬟可是无情思又见春风到牡丹  

梅石【`浦江赵用章宋故家也集贤院号之为梅石处士`】  

还家不复羡浮荣处士头衔字字清媿我独无归隐地上林春晓更聴莺  

题黄筌竹鸾图【`竹有实`】  

一窓晴色绿猗猗羣雀飞来占好枝此竹防年方结实空山秋晩凤雏饥  

汾州北席里石氏节妇  

北里髙楼昼掩扉水铜光冷上苔衣寸心誓比南山石汾水秋风雁不飞  

赋凝春小隐  

一窓花气袭人衣窓底芳尘暖不飞坐久砚池生石雨海棠枝上雪都晞  

桃花幽禽图  

金塘花竹灔春红枝上幽禽弄暖风莫把残英都蹴尽无情流水画桥东  

题子昂江天钓艇图  

雨余秋水满山前正是江南落雁天何处故人鱼艇小乱蝉疎树夕阳边  

为彭道士赋鹤峯  

跨鹤台髙倚翠微昔人城郭是邪非蕊珠宫观秋如水有客吹笙月下归  

题张氏风竹图  

湘江风卷白头波北渚云深帝子过欲采琼芳渡江去翠衫轻薄晓寒多  

白画睂图  

隋家宫妓埽长蛾销尽波斯百斛螺化作雪禽春树顶逺山无数奈愁何  

秋山行客图  

雨余空翠晓蒙蒙有客骑驴落木中满目好山行不尽溪猿啼断石楠风  

题杨氏所藏画图  

山光浓淡雨初晴曲曲江清树色明若买草堂江上住尽开窓户看云生  

缙溪道士  

缙云溪上缙云山春水流出桃花湾白头道士鹤为马月明骑过居庸闗  

李泂  

题周曽秋塘图卷  

家在东南云锦乡心魂元是水花香哦诗想入秋塘境鸳鹭惊飞一夕忙  

鲛人初息露香机花覆龙梭鸟自飞莫向西湖问烟水夜凉风露湿荷衣  

过东林寺  

风破西村雨气昬泠泠涧水竹间闻山头知有灵仙过千丈通明五色云  

段天祐  

寓云间驿有懐  

元夕钱塘归未能玉箫谁倚画楼层涌金门外如银月何处人家不是灯  

城上啼乌起夜阑窓风度落梅寒一年端正元宵月可惜匆匆客里看  

傅若金  

和陈宗道元夕懐江南絶句  

万家行乐爱春晴花底遥闻度曲声惟有客窓嫌月色照人离恨太分明  

平安驿  

孤灯夜宿平安驿欲寄音书无使将南雁数声秋雨里却先行客过潇湘  

回雁峯  

江上青峯宿雨开江头归使日南来登髙欲访平安字二月衡阳雁已回  

小孤山  

船度江天暮色青半江峯影动寒星海风急起元珠树  

山月遥生緑玉屏  

舟行  

渔家日暮乱收罾欲及前舟苦未能行尽绿杨三十里隔河遥见驿亭灯  

无题  

楼上仙衣卷薄罗楼前春暖杏花多凤箫最好吹明月惟有萧郎自教他  

江草离离江水流玉人何处卷帘钩垂杨学尽春来瘦不省人间有别愁  

潞县舟中寄京师杨上舍诸公  

买得呉船系栁根潞河新雨过黄昬都门只隔烟中树一夜寻君苦梦魂  

二月和风满上林忆君时复走相寻夜来见月肠堪断城锁千门碧栁隂  

生来不识酒中味忆昨故人常见招不是多情能度曲樽前恨杀董娇娆  

春风亭馆看花时自变新声教栁枝只恨秀娘空第一不曽歌得断肠词  

墨梅  

天涯不见遥相忆窓外重逢乍欲迷仿佛空山明月夜一枝初出古墙西  

寄王敏文  

青楼只在石桥东几度闻君醉落红近日绿隂浓似雨门前别系五花骢  

题画  

迢递云山隔逺溪微茫烟水带长堤秋来木叶多摇落日暮寒鸦不肯栖  

双燕图赠王惟中  

鸟飞时緑树春湖南烟际往来频明年社日君何处逢着新巢忆故人  

简杨好问  

湖亭初得寄来诗几度长吟恨别离近日扁舟洞庭野雨中多是忆君时  

题松庵上人墨蒲桃  

汉苑寻常露下时月明髙架影参差上林近日无来使肠断江南见一枝  

露颗含香近客衣蜜蜂蝴蜨绕藤飞夜来应值骊龙睡探得明珠月下归  

题山家山景  

万壑苍苍云气昬石泉斜落古松根前林欲暝僧归晩应聴钟声到寺门  

雁起秋空树色遥行人江上驻归桡海门东去应千里白日微茫见落潮  

达实特穆尔  

五丈秋风  

八阵图荒认旧痕当年蜀将驻三军出师不遂中原志老树寒烟锁暮云  

黄清老  

海子上有期  

金堤晴日共鸣镳倾葢松隂待早朝数尽荷花数荷叶碧云移过水东桥  

懐友时住夏玉泉山  

逺水平林翠绕城秋来风雨动离情玉泉千尺梧桐树月下时闻落叶声  

寄刘凤溪时有麻源之约不果往  

南国佳人鬓欲丝仙坛辜负杏花期多情惟有东桥水流到州月上时  

偶题  

永夜观儿课旧编小窓灯火忆当年曲肱自笑不成寐月上瑶琴第五  

雪夜题书玉署深思山便欲寄瑶琴征鸿若问平安信河汉东流是此心  

题番阳方氏心逺亭  

柴门垂栁晓啼鸦露迳苔封芍药芽分得番阳云一半自携春雨种黄花  

题春江小景图  

小艇无人载緑隂白鸥门外笋成林不知多少山中雨染得一江春水深  

钱唐懐友  

舟泊枫林一雁声白苹红蓼共思君月明江水多于海雨后秋山碧似云  

登福山遇僧偶出  

鹫岭云深杖屦幽竹风松影共悠悠何人分得僧家榻坐看云山一片秋  

友人见访不遇  

君乗白鹤下青云我入春山聴晓莺可惜小楼风雨过无人收拾万松声  

送马编修  

军山流水绕旴城曽记维舟聴晓莺君过栁隂聊驻马春风叶叶是离情  

杜禧  

题周曽秋塘图  

枯荷容与淡相依芦荻花香拂钓矶一段秋光成霁景向人鸥鹭自忘机  

贡自诚  

即景  

腊酒留香梅子小野棠飘雪杏花开渔溪白白芦芽出杨栁青青燕子来  

刘郁  

题鹊山  

路入荒山百里长川原平望郁苍苍倚天翠壁三千仞只欠磨崖第防行  

鹊山髙与碧云齐渡水沿冈路欲迷日暮羸骖鞭不动緑云深处乱蝉嘶  

侯宾于  

题百花洲  

楼台缥缈絶氛埃琼树扶疎带月栽夜半空庭松露滴碧云天外鹤归来  

张择  

次庐参书御沟水韵  

华清波色汉阳沟不似粼粼暖緑柔飘尽上林红万防又从天上送春愁  

罗索  

艾山懐古  

满山松桧倚空长流水漂花绕涧香盟防有基人到少但闻啼鸟送斜阳  

赵友蔺  

题海岳后人烟峦晓景图  

一曲溪山类辋川何人笔意淡风烟月明镜水秋无影照见长虹贯客船  

## 御选元诗卷七十三  

七言絶句六  

周权  

埽迳  

剥啄无人昼掩门庭花春晩雪纷纷山童不解山翁意埽破苍苔一迳云  

晚眺  

闪闪归鸦过别林斜阳流水意沉沉数声樵笛人何处一路寒山晚翠深  

渔翁  

转棹收缗日未西短篷斜阁断沙低卖鱼买酒归来晚风飐芦花雪满溪  

次韵友竹弟南明山  

秋深槲叶满空山饭罢僧袍挂石防洗尽十年尘土梦天风吹瀑落云寒  

晩渡  

离离野树緑生烟灼灼山花烂欲然酤酒人归春渡寂栁根闲系夕阳船  

晚眺  

翠润侵衣竹满阑雨余爽气挹西山一声孤鹤归何晩带得闲云作伴还  

村居  

疎竹人家短短墙緑隂深处水村凉山风吹断岩前雨髙树蝉声正夕阳  

白石庵  

地幽山气霭空岚落叶萧萧白石庵归鹤一声无覔处松梢擎月影  

晩棹  

白水青林荡晓晴野禽树底向人鸣东风十幅蒲防饱快试淮南第一程  

雨后  

鸣鸠村暗晓寒天白水交流乱野田落尽残红春不管一川风雨阁榆烟  

邳州  

百战残城古下邳白门楼下草萋萋古来多少英雄恨落月城头乌夜啼  

客枕  

落叶萧萧拥石阑辘轳声断井花干夜深天濶风霜雁落沧江月正寒  

哲尔伊尔台  

题水村隐居  

四野漫漫水接天孤村林木似凝烟莫言此地无车马自是髙人逺市防  

柯九思  

宫词  

四海升平一事无常参已散集诸儒传宣羣玉看名画先进开元纳谏图  

万里名王尽入朝法宫置酒奏箫韶千官一色真珠袄寳带攅装稳称腰  

花明昼锦栁摇丝仙岛陪銮濯禊时曲水畨成飞瀑下逶迤银汉接清池  

儒臣春直奎章阁玉陛牙牌报未时仙仗巳回东内去牡丹花畔得围棊  

玉椀调氷涌雪花金丝纒扇绣红纱防笺御制题端午勅送皇姑公主家  

元戎承命猎郊坰勅赐新罗白海青得隽归来如奏凯天鹅驰送入宫庭  

宫词  

千岩雨过翠玲珑太液池边看彩虹何处蓬莱通弱水仪天殿在画桥东  

夜深回步玉防东香烬龙煤火尚红折得海棠无觅处依然遗却月明中  

题赵松雪画马  

沙塲万里贰师还天马如云入汉闗当日丹青谁第一为传神骏落人间  

题赵松雪挟弹图  

夜合花开昼漏迟王孙游骑出平堤玉鞭缓策青林下回首风前聴子规  

题赵松雪春山图  

落花飞絮春日闲散策儒林独往还图成应对美人语好似西湖西畔山【`此记管仲姬画睂时语也`】  

题文与可画竹  

湖州放笔夺造化此事世人那得知跫然何处见生气彷佛空庭月落时  

题李遵道画扇  

江清地僻野人家门外桥通石径斜不信东华尘十丈万山晴雪看梨花  

题渔父图  

黄金不用买骅骝十丈红尘没马头好买扁舟逐渔父一江春雨看浮沤  

题周文矩画熨帛士女  

熨开香雾细裁缝蜀锦呉绫五色浓云母屏前秋冷淡自将纎手折芙蓉  

题姚娄东所藏平台寒林图  

古木寒林欲断魂家山落日近黄昬相从便问桃源路絶顶人行何处村  

题商集贤画山水  

山人苔径散青鞋上有云烟叠翠崖何处弹琴消白日隔溪修竹绕茅斋  

题孛息斋画竹  

仙客挥毫不可招緑云犹绕翠蕤飘天风吹醒丹渊梦冉冉青鸾下九霄  

深宫雨过长苔痕谁忆羊车旧日恩惟有集贤癯学士一枝漫漫记黄昬  

笔端随意长清标疎叶生风剪剪飘羸马城南看新笋雨余初散集贤朝  

使君弭节毘陵日屏障家家有画图何似小窓横幅好青鸾双过洞庭湖  

题钱舜举画杏花  

一枝繁杏逞妖娆曽向东风杨栁腰金水河边三十里落红如雨玉骢骄  

题张叔厚白描乗鸾仙  

秦台缥缈近天涯红露霏霏隔绛纱萧史不归春欲老吹箫秪在碧桃花  

春直奎章阁  

旋折黄封日铸茶玉泉新汲味幽嘉殿中今日无宣唤闲卷珠帘看栁花  

偶成柬匡庐山人  

月华云影漾中郊光耀纷纭动翠旓玉笛夜吹山石裂有人骑鹤过三茅  

玉山书画楼口占  

红顔欲醉倚髙楼玉管声中桂子秋如此江山不归去泠云风急卧扁舟  

姚娄东往玉山因书以寄  

相逢何事且徘徊泽国桃花岸岸开见説衡阳南去路秋深无雁寄书来  

李裕  

宫词  

宫门烟栁映风蒲别殿交鱼给传符太液池边下黄鹄急宣立本画新图  

送叶审思北上  

晓际风霆上紫坛夜吹箫管向人闻月明孤鹤三千里知过呉山与越山  

王都中  

游北湖  

画舟摇曳泛空明满酌流霞倒玉觥山鸟亦知游乐意夕阳髙处两三声  

杜本  

题吉学士墨梅  

氷雪肌肤铁石肠翩翩和月按霓裳临窓喜见横斜影却有王孙翰墨香  

题江村图  

树林蓊蔚水萦环知是江南何处山防载幽并倦行役按图欲借屋三间  

题小景  

秋云满地夕阳微黄叶萧萧雁正飞最是江南好天气村醪初熟蟹螯肥  

题道士许氷壶游维扬诗卷  

淮南秋月漾清波照彻氷壶秋气多二十四桥春似海羡君骑鹤数经过  

焦文炯  

夜直  

忆昨停骖便殿西栁沟风软絮沾泥一弯月子梨花上冷浸香云伴鸟栖  

贡师道  

黄河道中  

寳林溪水碧于蓝石竹庭柯黛色参落尽梨花寒食过防回归梦绕江南  

晓渡桃源日未西緑隂村巷转逶迤菜花篱落飞黄蜨恰似南园雨霁时  

韩性  

镜湖  

鸦陈连空木叶疎西风衰栁半平芜湖山照眼长奇丽不枉千金买画图  

曹娥江  

隔岸樯竿着暮鸦待舟人立渡头沙数拳顽石生云气一半斜阳有浪花  

天香阁  

阑干曲曲乱云封回首炉峯翠防重上界罡风秋万顷银河开徧碧芙蓉  

题赵子固墨兰  

镂琼为佩翠为裳泠落游蜂试采香烟雨馆寒春寂寂不知清梦到沅湘  

陈深  

小园即事  

淡黄杨栁着烟轻细草茸茸衬屐行行到水边心防处夕阳一树杏花明  

南湖史君制暗香汤奇甚赋絶句求之  

雾阁云窓深闭春微闻玉杵清声霜秪许云英见地上诗人渴梦生  

赋桂山【`其人善琴书大字`】  

小山桂树碧云西三叠琴心月未低曲罢便乗苍凤去广寒琼牓要新题  

济南赵君成南使羁留三纪得还其犹子录其遗事求诗为赋一絶  

三十六廻秋月明年年望断雁南征苏郎皓首还乡去媿杀当时李少卿  

笃列图  

范文正公书伯夷颂并札卷  

韩文称颂伯夷贤黄素真书庆厯年月照明珠还合浦春风长共义庄田  

李懋  

寄赠华阳洞隐者  

天上神仙白玉扉春云谁绣六铢衣人间传得新诗句为有髙僧到紫微  

句容郭里望三峯緑翠芙蓉杳霭中安得与君骑两鹿碧岩深处聴松风  

髙若凤  

张戡猎骑图卷  

一犬前趋五马随赭袍公子跨乌骓壮游却忆飞狐北正是春秋出猎时  

钱良右  

题郑所南推篷竹卷  

南翁髙卧似渊明不种黄花种竹君起挂北堂长见此苍烟一抹带斜曛  

陈天锡  

偶题  

修竹千竿万卷书水明沙净称幽居春风架上吹残简时复晴窓落螙鱼  

俞希鲁  

题米晖五洲图卷  

雨过郊原曙色分乱山元气碧氤氲白云满案从舒卷谁道不堪持赠君  

孙存吾  

秋思  

雁落西风字字沉嫩凉偷入藕花心眼前多少闗心事付与寒蛩彻夜吟  

龙仁夫  

春日即兴  

一夜东风到海棠千桃万杏不成妆老夫无分穿红海自拂铜瓶浸锦香  

二月桃花暖欲然墙南美锦正芊绵底须更觅逃秦叟绕屋春红即洞仙  

病来桑扈老媻姗瘦策东风兴未阑野菜黄云山霁雪风光何处不堪看  

枯藤处处领春华遮莫东风颤帽纱防破芜青黄世界一枝香雪小梨花  

席上作  

菡萏池边风满衣木樨亭下雨霏霏老夫记得坡仙语病体谁禁玉带围  

刘诜  

题明皇并箫  

青鸟西来太液池霓裳舞影落瑶墀并吹玉管同心调惟有姮娥月里知  

题张敞画睂  

京兆春风到栁枝翠帘缥缈逺山奇梁鸿亦有齐睂乐不要人间黛緑施  

宿荷花庄  

晩宿山庄待雨晴夜深云防月痕明茅庐四面溪田绕半是蛙声半水声  

邻有废屋乆闭金沙一枝忽穿屋而出众为惊顾然亦竟无一赏者  

古屋幽花闭不知忽穿碧瓦怒横枝辛勤自致髙堂外却得行人立顷时  

元日  

晓街泥浅马蹄过元日虽隂气巳和处处桃花如二月东风应比去年多  

庚午春夏闲居即事  

老托园林困雪霜橘枝病悴蕙枯黄荼防独擅春风力无数新花出短墙  

门掩薫风小小斋紫薇防尺正当堦谁言省掖偏宜种偶落山林亦自佳  

横石渡舟有感  

沙边一树谁家李嵗嵗逢渠白作堆满眼青山衣袂湿又随春雨过江来  

题秋日江村图  

黄叶秋风趁蹇驴平洲逺岭雁相呼野舟尽日闲无用只与人间作画图  

重涉泸江  

渚篱渔网悬秋日山寺人家起夕烟欲共故人评好句微风吹袖水痕圆  

上巳独坐  

萧然门巷埜人家山鸟行阶啄草芽上巳焚香看易罢自冲微雨整幽花  

宋无  

春愁  

金雁尘香暗凤红绳风阁秋千园林寂寞无莺燕一段春愁是杜鹃  

春闺  

闲画金钗记逺人杜鹃啼血又残春琵琶弦上无多字近日相思弹不真  

山中僧  

雪顶霜睂齿半稀跏趺苔石看云归山童埽叶鹤飞起狼籍松花满衲衣  

唐人四马卷  

金衔初脱齿新齐蹄玉无声赤汗微昨日杏园春宴罢满身红雨带花归  

簇仗回来玉勒闲黄门牵向落花间君王不爱长杨猎嘶入春风十二闲  

霜啼踏月早朝回尾弄红丝拂紫苔日暖龙池初洗罢尚方闻进御鞍来  

太仆新调试锦鞯九重日色照连钱春来兴庆池边路偏称宫中软玉鞭  

山中  

半岭松声樵客分一溪春草鹿成羣采芝人入翠微去丹灶石坛空白云  

老马  

瘦蹄生入玉门闗病放沙塲战骨闲归龁残刍应有泪将军头白戍天山  

老农  

倩搔背痒坐深村爱説前朝赐帛恩县帖不来寻社长自摊牛契教孙  

老牛  

草绳穿鼻系柴扉残喘无人问是非春雨一犁鞭不动夕阳空送牧儿归  

无题  

花影玲珑满绣牀自调緑绮背红惆怅佳期学弦线七条哀怨不成双  

游三茅华阳诸洞  

冠带寒星帔剪霞步虚去宴玉宸家醉归却跨青鸾下冲落碧桃无数花  

玉案清香彻夜焚紫烟成葢覆茅君数声清磬秋坛霁敲碎遥天一缕云  

书满琅函秘不开云窓雾阁琐青苔门前白鹿将麑过定是避秦人引来  

淡染云霞五色衣杏坛朝罢对花披洞中养只千年鹤长被仙人来借骑  

南峯归云庵  

云伴老僧居翠微老僧应共白云飞杖藜西去云东去日暮僧归云亦归  

春归  

酿蜜筒香蜂报衙杏梁泥歇燕成家浮萍断送春归去尽向东流载落花  

雪夜有懐  

雪压狐裘醉玉京夜闻鼔吹到天明寒窓病起今头白始聴春蚕食叶声  

发白解嘲  

呉霜两鬓早先秋闻道愁多防白头溪上鹭丝浑似雪想应无那一身愁  

西湖所见  

緑阑干防水鳞鳞苏小门前柳弄春聴得语声娇不见隔帘佯唤卖花人  

宫词  

月照芙蓉水殿秋仙韶一曲奏凉州髙皇尚爱梨园舞宣索当年鞠部头  

条脱金寒翠袖氷羊车梦里辘轳声薰鑪宿得沉香火暖却春纎暖玉笙  

寒食  

十日花时九雨风年年百五病愁中春寒不禁香篝火红蜡青烟忆汉宫  

东风  

东风吹緑上汀洲染出江南一片愁长到春来问芳草不知何地可忘忧  

旱乡田父言  

疲牛病喘饿桑间碌碡闲眠麦地干残税驱将儿子去豆畦却倩草人看  

王蠋  

全齐拱手受燕兵义士谁为国重轻七十二城皆北面一时发愤独书生  

甘罗  

函谷闗中富列侯黄童亦僭上卿谋此时园绮犹年少甘隐商山到白头  

王介甫  

投老归耕白下田青苗犹未罢民钱半山春色多桃李无奈花飞怨杜鹃  

题郑所南推篷竹卷  

要写秋光写不成愁凝苦竹淡烟横叶间尚有湘妃泪滴作江南夜雨声  

汪珍  

城南  

春隂黯淡蔽人家野水新生尚露沙客子未归寒食近满城风雨落梨花  

洪希文  

无题  

二八当筵舞柘枝东涂西抹赛新奇而今粉暗胭脂冷嬾去飜腾十样睂  

幽居  

柴门掩断径生苔坐阅东君防往回看尽牀书无客到残花风送过墙来  

投老安闲世味疎深深水竹葺幽居牀头昨夜风吹落多是经年未报书  

春晴  

鹧鸪声歇日曈昽山谷溪桥暖信通花栁村村自生意青鞋布韈逐春风  

袁士元  

题寒江独钓图  

堪笑江湖防钓徒朝来相唤暮相呼秪今风雪防头处回首烟波一个无  

题水西轩和府推何徳孚韵  

积雨荒池水欲平轩窓长夏有余清吟余一枕沧浪梦卧聴风荷受雨声  

上陈达卿架阁  

金猊香透小窓纱莲幕归来日未斜掩却竹扉清昼静呼童汲水更浇花  

雨中遣怀  

云压低檐雨未收隔林犹聴叫钩辀诗翁惯作天涯客滴碎空阶不解愁  

夏日山居  

疎帘拂拂飏南薫睡起茶舂隔岸闻蚕老巳收松上雪麦黄初涨陇头云  

暮雨  

山北寒云去复还黄昬院落雨数声捎入芭蕉上不道愁人独倚防  

孤梅  

玉骨氷肌迥不羣罗浮山下防黄昬应时桃李知谁在月冷霜清欲断魂  

水仙  

醉阑月落金杯侧舞倦风飜翠袖长相对了无尘俗态麻姑曽约过浔阳  

赵偕  

送宗元始和尚之天竺维那  

觉来何处有莺鸣寒碧山中正五更遥想髙人思我处霜华月色半窓明  

数声钟罢木鱼鸣不管桑田防变更惟有西来意无限一溪寒玉照人明  

上人自有荆山玉岂爱骊龙颔下珠杨栁湖边天未晓偶随孤棹落西呉  

题梅  

老梅枝老花逾妙防度相看正眼开不道夜深人正睡一枝随月上窓来  

陈自新  

瑞迹山  

雨过山谿生虎迹云归岩洞长龙威烟钟古寺敲残日樵笛一声江鸟飞  

瑞龙寺  

寺外寒流玉一白云如练挂危层青山绕屋柴门掩只见梅花不见僧  

张天锡  

岐山八景【`录二首`】  

磻溪风月  

古溪水暗草荒芜风啸山空夜月孤试问泥涂轩冕客不知曽载后车无  

宝相晨钟  

未到莲花刻漏残上方灯火照梅檀丰山月落曹溪树惊觉僧窓鹤梦寒  

达噜噶齐  

开花寺避暑  

行遍东州二十城驿亭犹自鸡声归来又上寒沙漠此是云中第一程  

夏拜布哈  

防景亭  

欲过淮流此待期玻璃亭下谩题诗归程却值东风暖正见轻红半吐时  

和卓  

题第一山  

独眺东南第一山丹崖翠壁冷云间题诗为避元章老且聴泉声阁笔闲  

李諴  

栖霞观  

太行絶胜在栖霞苍翠横空四面遮行过清溪松顶暗白云深处是仙家  

门外清溪玉一湾屋头苍翠四围山世间底是真仙景若个能来此地闲  

防家墟落烟霞外数顷禾麻涧谷中转首云深迷去路恍然身在武陵东  

树头岚气郁氤氲砌下清泉乱石分信步松间凝伫乆晩风吹散一溪云  

胡巨源  

留题南赵古庙  

鳞皴老树铁生斑神宇荒凉野壑间地僻无人秋寂寂一川红影夕阳闲  

陈良弼  

小楼春雨  

无奈春来雨未休杏腮红瘦栁睂愁东风不管人憔悴尽日吹寒上小楼  

呉锳  

舟中  

依稀残梦水声中落月余辉入短篷似聴邻舟催唤起今朝趂得上江风  

斜沟登车次韵  

买得斜沟小犊车曲辕短策困泥沙何时乞取江南县春雨初晴学种花  

帖里越实  

玉望山  

有约今朝上此峯来时台殿白云封栖庵羽客知何处疑是寻芝访子防  

夏严中  

题白雉山图  

我家茅屋瞰沧流碧树离离带逺洲安得故人归旧隐共看明月楚天秋  

刘平叟  

题梅  

孤根铄雪春犹浅老榦封苔蕊半开絶似西湖停棹处短篷斜过一枝来  

琥璐珣  

罗琴山  

三尺丝桐月夜弹一声清响落空山仙翁自叹知音少两袖天风跨鹤还  

熈春台  

乱峯东去奋苍龙一水西流走玉虹向日熈春台上乐年来辜负防东风  

呉存  

雨堤栁色  

南北长堤采蜺连垂杨夹道緑如烟春风賸长丝千尺办与游人系画船  

新桥酒斾  

桥边翠掩小家楼新钓鱼肥酒旋篘可是东风能唤客青帘飞过栁梢头  

马纪  

题海防寺  

薄宦萦人敢暂闲劝农方得到西山深知不及髙僧乐终日吟哦碧落间  

一架荼防满寺庭冬来犹见色青青门前出水未为胜须上微岚碧翠亭  

金承务  

过湘溪  

归山夜转乱山间程水桥边月未残行到湘溪日初出露华湿满客衣寒  

董雄飞  

天台山  

玉立巉岏趾断崖昔人题此作天台蟠根谁似山头栝曽见隋唐池馆来  

青莲山  

层峦咫尺对青莲胜日跻攀防有縁我与白云盟巳乆不须更借买山钱  

邓子实  

苎溪桥  

日照松梢宿雨干秋风剪剪作轻寒青林缺处云山好更过桥西子细看  

翟思忠  

练湖秋日即事  

秋色平分上下湖西风猎猎颤菰蒲长山一带青如染还似六桥烟景无  

霏霏疎雨练塘秋羡杀沙边两白鸥旧有江湖散人约青鞋黄帽去来休  

陈邃  

防相泉园  

乱朶繁茎次第花牡丹全盛动京华红云一片春风好便是山中宰相家  

烈哲  

题所南老子推篷竹图  

碧云夏午楚山冷白雨六月湘江寒南翁笔底得佳趣潇潇半壁香琅玕  

卜友曽  

偶成  

雨过疎篁翠欲流西风吹露泠呉钩闲庭落下不须埽官况从来淡似秋  

思归  

客子来时菊放秋桃花开遍尚淹留长空雁影北飞尽一夜江声可白头  

连綮  

金牙山  

撑破白云敻翠环孤峯髙倚北辰闲黎川厯厯凭髙望几防村烟落照间  

郭君彦  

早春湖上  

栁牙黄浅不胜春沙暖泥香草色新鸂双飞湖水阔相思愁杀倚防人  

赵景文  

蛾睂亭  

万顷秋波浸碧云豁然心地共寛平我来不学温开府寄语冯夷且莫惊  

常冲  

与元亮叔静论学有感  

秋水芙蓉玉一枝飘然不受俗尘缁植根共恨池塘小正要汪汪万顷陂  

草木经霜厌苦辛繁华元不是天真残枝败叶凋零尽才见从根一防春  

寄叔静  

马上清明南郭别山中长夏几相思茅斋疎竹生秋意可是良宵对榻时  

赵孟熺  

杏花  

三十里花曽跃马十余年事谩凭阑荣华巳逐飘风去却向牧童村里看  

何致中  

山居春暮  

苦楝吹香栁絮飞杜鹃声里夕阳微惜花谁唱留春曲山雨满帘春自归  

徐秋云  

美人图  

玉佩鸣珰照素秋緑云扶梦下璚楼潇湘一片芙蓉雨珠箔沉沉不上钩  

顾华  

即事  

古树黄昬带逺烟瑶台入夜月当天凉风忽洒庭阶树玉露滴衣人未眠  

闭门不见故人来翠竹隂隂防碧苔小玉自拈檀板至夜深一曲紫云回  

谢隽伯  

西湖偶感  

思逺楼西平屿东防昌湖上藕花风水亭隔岸湘帘卷人倚阑干忆谢公  

王份  

山居襍兴  

扶桑日出晓瞳瞳桃树花开一线风黄鸟数声人未起小窓只在碧云中  

溪头雨歇照晴暾起看溪流一夜浑幽鸟数声山树碧白云依旧掩柴门  

山南山北野人家楼上春风吹栁花喂得呉蚕三百箔村村细雨响鏁车  

早起科头发不梳门无俗客称幽居闲凭石几修文字偶阅仙人相鹤书  

陈虞之  

送别  

栁湿征衫晓出闗荒城古雪劒花寒西风漠漠龙山路马上青山带醉看  

翁葵  

桐庐舟中  

十数人家门傍水二三里路地栽桑前溪渔棹归无数网挂船头晒夕阳  

陈允文  

桑树  

一年一度代株柯万木丛中苦最多为国为民甘寂寞却教桃李聴笙歌  

呉子庄  

小景  

黄尘乌帽五门西万里风云入马蹄头白归来春梦醒绿隂深处聴莺啼  

杖藜日日看芝山山下溪云共往还昨夜小溪新水涨钓船流向寺前湾  

## 御选元诗卷七十四  

七言絶句七  

邓赉  

寓舎春晩  

柘阴初合豆初畦门掩春寒落絮迟薄暮一尊还独酌坐看微雨湿荼防  

早冬过聂氏西江别墅  

红叶青山载酒行山人新结野庵成西檐一树梧桐好他日重来聴雨声  

清景亭边秀作堆竹声松影共徘徊野藜绕屋多秋实时见山禽引子来  

王东  

登冷仙岩  

仙岩酌酒杏花红满地金涛日上东洞底香风散灵气游人都在紫云中  

南园  

苍苔翠竹转林晖野菊花开过客稀树底秋虫作寒茧雨晴黄叶满园飞  

潘音  

闻鹃  

子规声切月轮斜起望诸陵忆汉家妇女寻芳浑不解髩云争插杜鹃花  

纳璘  

题第一山荅余廷心  

一山松桧巢归鹤五塔香灯送落晖惟有玻璃同我志闲来时复濯缨归  

干文传  

题水村图  

桑梓未能忘楚甸琴书已久住呉门悠悠江海风烟隔知是夕阳何处村  

张翥  

廉子祐归省金陵且就秋试作絶句赠别  

故园归思浩无涯更聴啼鹃恼客怀后夜月明应有梦先随潮水过秦淮  

题兰  

鶗鴂声中花片飞楚兰遗思独依依春风先自悲芳草惆怅王孙又不归  

题王蕺隐画山水  

额黄锁尽玉婵姢翠袖凝愁倚暮烟旧日汉宫三十六更无秋露泣铜仙  

题呉性存所藏赵仲穆竹枝双蜨图【`与玉山同赋`】  

满丛鲜碧露团香院落春红过野芳蛱蜨一生花里活飞来还恋竹风凉  

成廷珪  

客中久雨  

水满行防欲产蛙苔封老屋乱啼鸦南风十日黄梅雨开尽冬青两树花  

秋塘戏鹅图  

满塘秋水看双鹅草软沙平奈尔何记得一羣黄似酒杏花梁上落红多  

春夜  

酒兵无力破愁城春尽空山杜宇声敲缺唾壶眠不得半帘花影月三更  

青山白云图  

不见茅斋旧隐君绕溪烟树莫纷纷断桥水满无人渡谁向青山管白云  

墨梅  

东阁冲寒雪一枝巡檐偏解索题诗何郎老去风情减差见疎花照鬓丝  

夜宿野城  

露气防防欲二更小舟犹向月中行前村知有人家近隔浦微闻犬吠声  

画马  

圉人争喜得骅骝拨入天闲早见收今日有谁怜骏骨西风沙苑蒺藜秋  

送人之武林  

白鼻骄騧紫绮裘涌金门外醉瀛洲君家若有平安字寄在春风第几楼  

武林客舎  

窗外青山啼子规吟魂正被酒禁持小楼一夜雨声恶落尽碧桃人未知  

绿杨桥  

长溪春涨碧溶溶烟雨空蒙湿采虹何事吹箫度清夜断堤杨栁月明中  

题蒲塘双燕图为刘小斋作  

昭阳池馆晩风微花落巢空去未归却是蒲塘春水阔年年还傍小斋飞  

访王伯纯晩归  

长洲苑内旧池台白髪山人恰再来无限客愁浑忘却小楼聴雨杏花开  

题倪幻霞云松图  

九峰只在泖云西松下来寻隐者栖隐者不归空见画满山风雨夜猿啼  

李孝光  

春风  

春风随处作春晴杨栁依依绿未成昨夜池塘新雨足蛙声刚乱读书声  

农事  

落日蜻蜓处处飞槿花门巷豆花篱行逢野老问农事稻雨湿衣香未知  

送蔡飞卿之维扬  

送君直渡秦淮水风急桃花飞过江自有行人回首处升州山色满船窗  

赠灵岩秀禅师  

北林日午暖如烘尽日溪行曲折中自爱敲冰看鱼上山头树影落溪红  

送人  

江上晩山无数青行人草草似流萍水边灯火官船发五十长亭第一亭  

次萨使君韵  

乌几绳牀诗梦熟惊闻风雨欲翻江酒醒忆得长芦寺半夜松声绕北窗  

使客怱怱感嵗华杏花消息又桃花江南佳丽春风见栁絮楼台十万家  

过青枫岭王贞妇庙  

山下江流幸自清山头明月已无情此心若媿王贞妇莫向青枫岭上行  

寄逹兼善  

城上乌啼欲闭门萧萧风雨又黄昬无端画角连云起铁铸梅花也断魂  

舟过呉江  

二十四番花信老溪头红减绿初肥东君也是多情思尽日扶持栁絮飞  

次韵萨天锡杂咏  

乌衣更无王谢宅青山好在仲宣楼南堂明月无人管清簟疎帘夜夜秋  

僧学蜜蜂开牖户山中八月未知秋银牀正换养花水屋上一声黄栗留  

明月相窥怜我瘦幽云不动妬僧闲病余无力看賔客独露亭南数碧山  

病起用伯循御史韵  

病起无聊带减围看花惊有未开枝主家十二楼中见烂漫春风秖自知  

送茂上人  

五湖春水绿溶溶两岸花开鬬白红欲买扁舟随汝去卧聴疎雨打南篷  

十二月十三日登凤凰台望淮南雪中诸山兼书道上所见  

雪花一丈欲飞楼人住凤凰山上头相隔淮南数千里青山断处是滁州  

怀萨使君  

憎夜还闻蟋蟀吟定知秋色上青林坐看黄叶落四五记得题诗入绿隂  

姑苏台  

阊门杨栁自春风水殿幽花泣露红飞絮年年满城郭行人不见馆娃宫  

周伯琦  

宫词  

画阁香销暮雨晴珠帘半卷逺山明蒲萄初醒罗衣薄枕上鹍弦拨不成  

木难火齐当纒头贴地金莲步欲羞露湿银牀人语静蟾宫九夏是中秋  

巫山隐约宝屏斜朝着重绵昼着纱徙倚牙牀新睡足一缾芍药当荷花  

苑路东西草色遥阑干曲曲似飞桥水晶殿外檐铃响疑是銮舆蚤散朝  

五月扈从上京学宫纪事  

曽甍复阁接青冥金色浮图七宝楹当日熙春今避暑滦河不比汉昆明【`咏大安阁故宋汴熙春阁也迁建上京`】  

镂花香案错琳镠金瓮葡萄太白浮羣玉诸山环御榻瑶池只在殿西头【`咏洪禧殿`】  

数树青榆延阁东云窗霞户绮玲珑上林文鹿高于马时引黄麛碧草中  

冰华雪翼西东玉坐生寒八面风巧思曽经修月手通明元在五云中【`咏水晶殿`】  

鹧斑百和作坚材翥凤翔龙四壁开宝地晓张香积界始知天子是如来【`咏香殿`】  

延阁图书取次陈讲帷日日集儒臣墨池云合天光绚东壁由来近北辰【`咏宣文殿`】  

宣文下直  

亭亭翠柏倚朱阑云母窗扉逼暮寒玉徳殿前红杏树数花犹作去年看  

夏日阁中入直  

冰盘堆果进流霞中秘繙余夕景斜画舫迳从圜殿过凤麟洲上数荷花  

流觞小殿曲阑萦波影帘栊浸绣楹静昼敲棊中贵语君王避暑在开平  

特穆尔  

游鼔山大顶峯  

肩舆直上白云梯古刹林深路欲迷絶顶一声长啸罢海天空阔万山低  

贡师泰  

题渊明小像  

乌帽青鞋白鹿裘山中甲子自春秋呼童检防门前栁莫放飞花过石头  

和马伯庸学士拟古宫词  

城上鸦啼曙色催五门三殿一时开玉皇不许羣仙见隐隐车声天上来  

绿池香水出夫容十二钗寒妬玉虫只恐禁园今夜雨华清明日又西风  

宝扇微开万乐从紫衣扶辇出行宫近臣侍罢樱桃宴更遣黄门送两笼  

紫云扶日上盘盘花气薫衣露始干行处不禁春色恼回身却倚玉阑干  

云影微开日脚垂杏花深院落游丝不知谁动秋千索惊起黄鹂过别枝  

和胡士恭滦阳纳鉢即事韵  

紫驼峯挂蒲萄酒白马鬉县芍药花绣帽宫人传防出黄门伴送内臣家  

荞麦花深野韭肥乌桓城下客行稀健儿掘地得黄鼠日暮骑羊齐唱归  

新教生驹不受骑小红车里簇归时钩帘醉卧氊毺月不省人间有别离  

野馆吹灯夜未央薄寒偏透越罗裳出门不计人行路马首惟占北斗光  

至正十一年秋七月巡按松州虎贲分司时山谷寒甚公事絶少明日即还为赋此  

秋风摵摵衣绵薄夜雨萧萧烛焰低万里江南才梦觉此身元是客辽西  

云叶缤纷雪弄花小营近午却排衙分司御史浑无事又鞚青骢踏白沙  

咏尘  

春城花落欲生泥十二街头漫漫飞落絮游丝共无赖半粘香汗半罗衣  

发通州  

日日思归未有期及归翻恨数年迟开船聴得呉歌起絶似阊门送别时  

送王元伯游金陵并简樊时中都事王徳常管勾  

闭门十日九风雨熟睡不知春水生树上啼鸟忽惊觉故人只在石头城  

水仙  

太液池边雪始干晓糚初试佩帘钩欲下东风细犹梦珠宫扇影寒  

十二瑶台风露寒银河澹澹月团团龙宫自与尘凡隔别有铢衣白玉冠  

予过呉中得画一幅孤峯拔起有类鴈荡仙都者因题赠宋居仁  

鴈荡秋深玉柱寒老夫曽此驻征鞍开图一见青山色犹似当时马上看  

呉淞江上漫兴  

白月满天江水平银河垂地寂无声披衣独坐过夜半拨刺跳鱼时一鸣  

偶成  

司马年来多病渴小楼凉雨趁高眠无端一树樱桃熟勾引莺声到枕边  

李士瞻  

松林午憩  

松林坐久午风清溪水潺潺树有声何处小舟撑栁外来迎朝落去潮生  

纪见  

榕树根垂荔叶齐绕檐宿雾绿初迷鹧鸪啼彻山头雨午梦醒时日正西  

卢琦  

兴化道中  

雨过山城野水浑夕阳黄犊卧篱根呉塘父老应相语昨夜南船到海门  

草萍驿和萨天锡  

林外轻风帽影斜客衣近染紫山霞等闲防检春多少墙角蔷薇几树花  

钱舜举木芙蓉  

红妆初映酒杯酣斜倚西风转不堪霜后池塘秋欲尽令人惆怅忆江南  

题射猎图  

满目西风塞上尘五花骢马转精神凭君莫射双飞鴈恐有音书寄逺人  

朱徳润  

访刘道士  

春入山坳长蕨芽青童邀我饭胡麻野桃开处仙家近闲向溪头数落花  

送王信仲过维扬  

春江拍拍去帆孤树底人家燕引雏曽向秦淮登暮阁碧云低处认三呉  

沙湖晩归  

山埜低回落鴈斜炊烟茅屋起平沙橹声归去浪痕浅摇动一滩红蓼花  

牡丹鹁鸽图  

深院朱阑覆锦裀百花开尽牡丹春粉毛双鸽多驯狎对浴金盆不避人  

题淮阴梅鼎画蜀山图  

西望巴江隔锦官青泥黄栈细盘盘人间到处羊肠险何必长歌蜀道难  

西兴  

八月海门天气凉潮头如雪上钱塘斜阳更比归人急又引轻帆入富阳  

拜郊台晩渡  

风飏松花落涧濵荻芽洲渚水鳞鳞莫教行到崇台上忘却山前唤渡人  

无题  

索索西风白露零隔林砧杵助秋声欲寻隐者门前路落叶漫山碍屐行  

送人  

长江日夜向东流送子西津晓渡头却忆望京楼下路一宵风雨酿新秋  

赠牋纸吕生  

玉肌匀腻粉初干淡淡空青印碧阑晓日长杨新赋就墨云时度玉螭寒  

罗文缉缉染湘流中莹晴空一段秋莫问杀青千古事漆书应让管城侯  

出郭  

步出东臯隔市尘青山高下欲迎人汀花有意开何晩野草无名亦自春  

重过彭城  

谁云河广不容舠急桨淩风渡晩潮却望彭城旧游处黄楼碑畔屋萧萧  

题赵仲穆瀛海图  

玉观仙台紫雾高昔骑丹凤恣游遨双成不念吹笙侣阆苑春深醉碧桃  

陈廷言  

幔亭峯  

曲奏賔云久不闻尚传石髓满污樽虹桥宴罢仙童报昨夜松闗鹤有孙  

金鸡洞  

闻说谈元不记年啄余丹颗亦成仙一声唱罢东方白三十六峯生翠烟  

谒朱文公书院  

弦诵时时出薜萝考槃还许硕人过丹崖雨过生书带九曲月明闻櫂歌  

呉炳  

访道士不遇  

元鹤冲开树杪云灵风为掩竹间门苦无柿叶书名姓惟有苍苔记履痕  

赵雍  

早春  

高卷珠帘日渐长梅花庭院雪飘香闲倚阑干看新栁不知谁为染鹅黄  

暮春  

绿阴庭院碧窗纱半卷珠帘映晩霞芳草萋萋春寂寂东风吹堕落残花  

七夕  

初月纤纤照露台枉将果閙婴孩今宵自有经年约何暇闲情送巧来  

初秋夜坐  

夜深庭院寂无声明月流空万影横坐对荷花两三朶红衣落尽秋风生  

余嘉賔  

仙机岩  

薜萝烟雨擘梭飞岩里空余织女机寄语金妃休忘却殷勤持赠六铢衣  

三杯石  

三生石上酒三杯松柏风清万壑哀醉后不知尘世改缓吹箫管下瑶台  

郑元祐  

陶靖节像  

袖里惭无博浪槌酒醒空赋穉桑诗悲凉一曲山阳笛满眼山河是义熙  

寄金山普衲  

金鼇背上郁蓝天长有神龙卫法筵午夜江声推月上浪花如雪寺门前  

月夜懐十五友【`并序录八首`】  

庚寅中秋夜月色如昼而贫居溪渚因念晋人云感念存没心焉如割遂用东坡明月明年何处看诗平韵赋诗怀友云  

赵宛丘  

剡剡台躔映五云通明殿上玉宸君今宵赏月延秋桂满袖天香不见分  

张贞居  

月华浮海绿烟收曽照神光湖上楼惆怅尘生白玉麈诗盟从此负闲鸥  

李云中  

屋角冰盘拥烂银清光千里不疎亲弃官归去轻如叶应念沧江有钓纶  

倪云林  

览古楼高桂影寒飞觞不厌接清欢天香落尽黄金粟软语何由接夜阑  

泰白野  

天章阁下月孤明仍是中秋此夜情便到蓬莱宫里住谢安元自念苍生  

草堂賔主  

芝云如葢拥冰盘携得王珣午夜看山色湖光秋十里诗成应更刻琅玕  

陈敬初兄弟  

阖闾城里寄闲身四壁秋蛩语近人何异京华旧时月清光相照白头亲  

王季野钱伯行  

飞云楼上月华明几度中秋在帝京却有钱郎挥翰手倚阑横笛最含情  

杨瑀  

静安八咏【`录二首`】  

鰕子禅  

凉月空山照寂寥鰕禅神化独逍遥呉淞千古依然在一曲渔歌半夜潮  

绿云洞  

绿云洞里绿云深翠竹苍梧日夜阴记得曽游借禅榻天风满送海潮音  

赵承禧  

武夷山  

羣玉山前隐道园松声鹤唳隔溪闻山灵似识游人意要看青林映白云  

许桢  

月下观梅  

老树清溪映白沙可人竹外一枝斜黄昬信步前邨去香到松林卖酒家  

睡起偶成  

乞得西园作醉乡浮生俗务总相忘水云清彻荷香里小艇虚明似洞房  

赋诗舒歗杖藜行水色山光不世情醉卧午窗谁唤醒栁阴啼鸟两三声  

马熙  

开窗看雨  

洞房编药屋编荷八面玲珑得月多谁遣天飘籋云过嫩凉扶我入无何  

曹文晦  

九日登玉霄峯  

洞户阴森翠雾开十年三度梦中来殷勤为问松头鹤白髪登高更几回  

自宁川如鄞道中  

盘盘古堰带崩沙绿树阴中四五家十二宝桥今日过一湾流水浸桐花  

郑元  

题管夫人竹石图  

谁裁弄玉碧云箫吹过琼台月影遥白鹤一双何处下水晶宫里赤阑桥  

布哈特穆尔  

宫词  

玉楼珠箔晩天凉秋色依稀满建章金井梧桐霜叶尽自随流水出宫墙  

卞思义  

题溪山烟雨图  

西崦人家枕碧流屋头高树近山头短蓑烟雨归来晩满地落花人倚楼  

过维扬  

露冷金盘酒价添云埋琼树客愁兼竹西旧曲无人理谩卷红楼一半帘  

春江逸响图  

黄鹤矶头一棹还白鸥波上几人闲笛声吹断江南曲不见渔翁秖见山  

严瑄  

独秀山  

一峯秀色耸晴空叠嶂层峦望不穷万仞划开天半碧五更先见日初红  

宋克笃  

马头山  

马头山望紫金山中有仙人自徃还多少尘缘消不尽谩劳魂梦翠微间  

蒋堂  

题畊渔图  

落落长松积水环茯苓今已不知年何人得似山中乐春雨时来种麦田  

桐江树色绿如衣上接晴岚防石扉人世浮埃三十丈西风吹不到渔矶  

题所南老子推篷竹图  

昔与此君曽半面短篷今日试重推叶声冷泻银牀露野鹤几番惊梦回  

顾安  

访良夫  

特访山翁过竹西翠萝红叶映茅茨杖藜扶醉斜阳外身在画图元不知  

陆徳源  

和题新安梅花次韵  

东风一夜渡江新开徧梅花照眼明何逊从来有才思题诗不待广陵春  

王子昭  

失鹤  

六鹤齐飞一不归夜深应是立苔矶近来世上多罾网那得鱼虾到汝肥  

俞俊  

泰州夜泊  

芦叶萧萧恼客眠推篷看雨月在船渔舟破晓入城去街头鱼蟹不论钱  

程煜  

题明皇并笛图  

华清宴罢卷霓裳重立东风并海棠凤琯莫吹新制曲有人乗月倚宫墙  

次韵俞仲桓见寄  

白髪和愁取次生闗河干里故乡情自从秋鴈南征后日日淮边问客程  

张舜咨  

寄广西白  

归思迢迢不奈何寄声珍重病维摩风帆明日春江水回首苍山绿树多  

宝塔从空舎利光风铃和梦度春江遥知西老闻钟处木末乌啼月到窗  

屠性  

送人彭湖巡检  

三十六岛绕彭湖见说泉南天下无花时小队旌旗出处处春风啼鹧鸪  

陈聚  

玉山中即景  

杨栁丝丝一迳斜碧溪循绕野人家东风二月春如海开遍一山桃杏花  

戏简草堂主人  

嘉树萧森六月凉上有淩霄百尺长秋风莫剪青青叶留取清阴覆草堂  

葛元喆  

题柯敬仲墨竹一枝  

曽从秘阁写苍筠嶰谷千竿雨露新江国只今鸣凤逺一枝犹带玉堂春  

陈高  

题菘菜图  

栗里园荒旧日归手栽菘菜雨根肥只今客里看图画惆怅红尘满目飞  

题花竹翎毛  

梨花沐雨带娇羞独立枝间一鸟幽若遣美人初睡起定应无处着春愁  

乾坤寥落嵗将阑竹叶梅花独好看可惜幽禽栖不稳霜风日暮羽毛寒  

藏春亭  

细聴流莺宛转歌对花不饮奈春何日斜醉卧堦前草不觉沾衣栁絮多  

龙从云  

南湖四景  

画船载酒及春晴潋滟波光碧玉城桥外绿杨谁系马水晶宫里管弦声  

槐阴屯午咽新蝉一枕南薫暑不前隔岸荷花新雨后白鸥防破镜中天  

松寺聨阴晩更幽天光倒浸玉壶秋蓼江栖鴈忽惊起一曲渔歌月满舟  

平湖雪压小桥低万里乾坤眼欲迷谁泛扁舟深夜过却疑人在剡溪西  

麦澂  

石壁山  

千尺丹崖削石屏波光倒树碍云行何当借我烟霞榻卧聴泉声看月明  

鸭洪  

中流乱石水交加滚滚寒声带雪花霜月不随流水去只将秋色伴云家  

甘立  

题柯博士墨竹  

嶰谷春回落粉香拂云和露倚苍苍月明后夜吹箫过应是伶伦学凤皇  

呉王纳凉图  

六月长洲水殿凉酒酣挥袖倚新妆芙蓉露冷秋云薄回首西风响屧廊  

贾治安骑驴图  

西风乌帽鬓毵毵拂袖长吟倚暮酣得句不冲京兆尹蹇驴行徧大江南  

春日有怀柯博士  

阖闾城外乱莺啼笠泽春深水满陂好买扁舟载图画布帆东下若耶溪  

闻说新来白髪稠茂陵多病不胜愁吟成定似张公子痴絶真成顾虎头  

陈干富  

玉环诗  

使台归骑准呜笳花气茶烟竞院奢禽慧不须云板约好窥人意唤琵琶  

辛敬  

赠仙坛胡尊师  

一鹤晩随青玉杖双龙秋佩紫荷衣月明何处闻吹【`笛`】百丈山前卖药归  

顾观  

为袁一无题扇  

月中仙子种娑罗树底遥山隔绛河吹落秋声向何处紫筼牕户晩凉多  

梨花睡鸭图  

昔年家住太湖西常过呉兴罨画溪水阁筠帘春似海梨花影里睡鳬鹥  

高明  

题孟宗振恵麓小隐【`宗振孟后之裔`】  

汴水东边杨栁花春风散入五侯家繁华一去江南逺闲汲山泉自煮茶  

王冕  

梅花六首【`录四首`】  

海云初破月团团独鹤归来夜未阑一片笙箫湖水上玉妃无语倚阑干  

三月东风吹雪消湖南山色翠如浇一声羌管无人见无数梅花落野桥  

和靖门前雪作堆多年积得满身苔疎花个个团冰雪羌笛吹他不下来  

断云流水孤山路看得春风几树花骑马归来城郭是月明箫管起谁家  

墨梅  

我家洗研池边树朶朶花开澹墨痕不要人夸好顔色只留清气满乾坤  

题画梅  

疎花粲粲照寒水玛瑙坡前春独回却忆去年风雪里吹箫曽棹酒船来  

红梅四首  

彩凤穿花啄石苔玉窗琼户紫烟开山人不説罗浮梦却忆都观里栽  

玉妃步月影毵毵燕罢瑶池酒正酣半夜不知香露冷春风吹梦过江南  

昭阳殿里醉春风香隔琼帘映浅红翠袖拥云扶不起玉箫吹过小楼东  

烂醉西湖处士家酒痕吹上水边花东风蛱蜨迷香梦一树瑚月影斜  

张天英  

夏日寄玉山  

赤日行天气欲焚树根羣蚁正纷纷道人心在羲皇上睡杀青松一枕云  

题葡萄竹笋图  

王母初来汉殿时青鸾踏折埽檀枝天风吹老龙珠帐坠挂瑶簮醉不知  

郭翼  

题美人图  

上清宫殿五云车降下仙人萼绿华怪得雪衣无个信只将条脱寄羊家  

题诗意图  

郁金堂上春浓否薄薄罗襦杏子红白日绣窗莺不语都缘诗思落花中  

絶句  

可惜清明雨也晴好春须看水东亭桃花如马斑斑色杨栁藏鸦树树青  

题秋山图  

山上浮云天几重秋高华散玉芙蓉好携谢眺惊人语醉里来登落鴈峰  

镏涣  

絶句  

白玉搔头金步摇春衫红胜海棠娇只因记得当年事重到桃花第四桥  

髩薄松松绿雾凉春风頟防麝香黄背人扑得双蝴蝶满扇蔷薇露水香  

清明前一日作  

小窗新绿着枝轻寒逐东风阵阵生燕子不来花落尽一帘疎雨又清明  

栁花  

雪防颠狂乱送春穿帘透幙若相亲年年三月西陵渡愁杀轻舟度水人  

秋蝶  

欲歇还休却又飞芙蓉叶底恋秋晖自知翅粉浑销尽羞近尊前舞女衣  

黄璋  

李伯时姑射仙像卷  

三素云中驾赤螭天风吹袂翠披披神仙可有情缘在手掉芙蓉欲赠谁  

翁仁  

题翁敬仲墨竹  

湘江何处吊湘妃极目愁云是九疑欲寄所思秋水隔凤箫吹彻玉参差  
