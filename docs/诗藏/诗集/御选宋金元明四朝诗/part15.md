---
title: 第15部分
index: true
icon: editor
order: 15
category:
  - 诗藏
  - 诗集
  - 御制四朝诗 宋金元明
tag:
  - 钦定四库全书
  - 集部八
  - 总集类
  - 张豫章
  - 清
---

## 御选元诗卷四十三  

七言律诗一  

耶律楚材  

和薛伯通韵  

滴滴秋光溢逺山一天空阔鴈声干诗章平淡思居易禅理纵横忆道安不分西风霜叶脱难禁秋雨菊花残闾山旧隠天涯逺梦里思归梦亦难  

和移刺继先韵  

旧山盟约已愆期一梦十年尽觉非瀚海路难人去少天山雪重鴈飞稀渐惊白髪宁辞老未济苍生曷敢归去国迟迟情几许倚楼空望白云飞  

阴山  

八月阴山雪满沙清光凝目生花插天絶壁喷晴月擎海层峦吸翠霞松桧丛中疏畎畆藤萝深处有人家横空千里雄西域江左名山不足夸  

思友人  

落日萧萧万马声东南囘首暮云横金朋兰友音书絶玉轸朱弦尘土生十里春风别野店五年秋色到边城云山不碍归飞梦夜夜随风到玉京  

寄平阳浄名院润老  

昔年萍水便相寻握手临风话素心刻烛赋成无字句按徽弹彻没弦琴风来逺渡晩潮急雨过寒塘秋水深此乐莫教儿辈觉又成公案满丛林  

和移刺子春见寄  

邂逅沙城识子初天山风雪醉吟余文章光焰君堪羡节操仪刑我不如麴糵乡中前进士【`渠有诗云老去惟耽麴糵春故有是句`】风波堆里老中书他年归去无相弃同到闾山旧隠居  

过夏国新安县【`时丁亥九月望也`】  

昔年今日渡松关【`西域阴山有松关`】车马崎岖行路难瀚海潮喷千浪白天山风吼万林丹气当霜降十分爽月比中秋一倍寒囘首三秋如一梦梦中不觉到新安  

过武川赠仆散令人  

班姬流落到而今闻道翻身入道林歌扇舞裙忘旧业药罏经卷半新吟闲眠白昼三杯醉静对青松一曲琴更看他年栖隠处蓬山楼阁五云深  

还燕京题披云楼和诸士大夫韵  

闲上披云第一重离离禾黍汉家宫窗开青琐招晴色帘卷银钩揖晓风好梦安排诗句里闲愁分付酒杯中静思二十年间事聚散悲歌一梦同  

谢飞卿饭再用韵纪西游事  

河中【`西域寻恩子城西辽日为河中府`】花木蔽春山烂赏东风纵宝鞍留得晩过腊半藏来秋果到春残亲尝芭榄宁论价自酿蒲萄不纳官常叹不才还有幸滞留遐域得佳餐  

再用韵  

云山叠叠复云山瘦马芦鞭矮面鞍瀚海去程千驿逺扬州归梦五更残尘縁淡处应忘世逸兴浓时好解官二顷良田何必覔春山笋蕨亦供餐  

和搏霄韵代水陆疏文七首【`录二首`】  

新诗欬玉起予深独有抟霄我许心真迹居尘聊俯仰高名与世任浮沈同成雅防清茶话共赏枮桐白雪音他日归休约何处燕山参谒万松林  

渔矶旧隠荻花深尘世宁忘昔日心两岸清风单舸穏满江明月一钩沈饥来煮稻无兼味醉后鸣榔笑五音闲卧烟蓑春梦断不知潮起没青林  

蜡梅  

越岭仙姿迥异常洞庭春染六铢裳枝横碧玉天然瘦蕾破黄金分外香反笑素英浑淡抹却嫌红艳太浓防临风浥此蔷薇露醉墨淋漓寄渺茫  

寄天山周敬之  

当年倾葢识君初烂饮天山驻使车秋去安仁空有赋鴈来公瑾又无书林峦红叶如人老篱落黄华亦我疎为向天涯道岑寂强吟新句附双鱼  

赠蒲察元帅五首【`录四首`】  

使君排饭宴南溪不枉从君鸟鼠西春薤旋浇浓鹿尾腊糟微浸软驼蹄丝丝鱼鲙明如玉屑屑鸡生烂似泥白面书生知此味从今更不嗜黄虀  

筵前且尽主人心明烛厌厌饮夜深素袖佳人学汉舞碧髯宫妓拨胡琴轻分茶浪飞香雪旋擘橙杯破软金五夜欢心犹未已从教斜月下疎林  

主人开宴醉华胥一派丝篁沸九衢黯紫蒲萄垂马乳轻黄杷榄灿牛酥金波泛蚁斟欢伯雪浪浮花防酪奴忙里偷闲谁若此西行万里亦良图  

闲乗羸马过蒲华又到西阳太守家玛瑙瓶中簮乱锦琉璃钟里泛流霞品尝春色批金橘受用秋香割木此日幽欢非易得何妨终老住流沙  

壬午西域河中游春四首【`录二首`】  

二月河中草木青芳菲次第有期程花藏径畔春泉碧云散林梢晩照明含笑山桃还似识相亲水鸟自忘情遐方且喜丰年兆万顷青青麦浪平  

异域春郊草又青故园东望逺千程临池嫩栁千丝碧倚槛妖桃几防明丹杏笑风真有意白云送雨太无情归来不识河中道春水潺潺满路平  

河中游西园二首【`录一首`】  

河中春晩我邀賔诗满云牋酒满巡对景怕看红日暮临池差照白头新栁添翠色侵淩草花落余香着莫人且着新诗酌芳酒西园佳处送残春  

西域从王君玉乞茶因其韵七首【`录一首`】  

酒仙飘逸不知茶可笑流涎见麴车玉杵和云舂素月金刀带雨翦黄芽试将绮语求茶饮特胜春衫把酒賖啜罢神清淡无寐尘嚣身世便云霞  

庚辰西域清明  

清明时节过边城逺客临风几许情野鸟间关难解语山花烂熳不知名蒲萄酒熟愁肠乱玛瑙杯寒醉眼明遥想故园今好在梨花深院鹧鸪声  

早行  

马防残梦过寒塘低转银河夜已央鴈迹印开沙岸月马蹄踏破板桥霜汤寒卯酒两三盏引睡新诗四五章古道迟迟四十里千山清晓日苍凉  

十七日驿中作穷春盘【`是日早行始忆昨日立春`】  

昨朝春日偶然忘试作春盘我一尝木案初开银线乱砂瓶煮熟藕丝长匀和豌豆揉葱白【`西人煮饼必投以碗豆`】细翦蒌蒿防韭黄也与何曽同是饱区区何必待膏粱  

鹿尾  

銮舆秋狝猎南冈鹿尾分甘赐尚方浓色殷殷红玉髓微香馥馥紫琼浆韭花酷辣同葱薤芥屑差辛类桂姜何似氊根蘸浓液流匙滑饭大家尝  

刘秉忠  

江边晩望  

沙白江青落照红沧波老树动秋风天光与水浑相似山面如人了不同千古周郎余事业一时曹孟谩英雄东南几许繁华地长在元戎指画中  

九日满坦山  

淩云气节鬓惊秋书劒荒寒事逺游万里岚光乗马背一川红叶上鼇头西风不管参军帽絶塞空凋季子裘谁把茱萸念行役凭高拭目望神州  

江上寄别  

军中无酒慰飘零辜负沙头双玉瓶鞍马几年南北路关河千古短长亭好风到枕客愁破残月入帘归梦醒梦断故山人不见晓来江上数峰青  

江边梅树  

江边缭绕惜芳丛絶笔天真在眼中素艳乍开珠蓓蕾暗香微度玉玲珑一枝倒影斜斜月满树浮光细细风明日行经山下路几囘特地驻青骢  

春日效宫体  

雨洗芳尘絶防埃桃花零落海棠开沈香亭小围红树太液池清映绿苔夜月也曽悬汉殿朝云何只在阳台六宫帘卷东风輭一派仙音翠辇来  

寄友人  

悠悠离阔感中年我辈情钟岂不然好景与时浑易过可人和月只难圆五更残梦鸡声里千里归心鴈影前漠北云南空浪走今春又负杏花天  

劝友人酒  

西风落叶共萧飕百感中来不自由豪客空携铁如意舞嬛徒费锦纒头曳过雨脚云归岫涌出山头月满楼一曲清歌一杯酒为君洗尽古今愁  

客兴  

关河牢落别离中到处题诗记转蓬啼鸟不知春是客落花还逐水流东云开千里逺山碧楼映半溪残照红雌蝶雄蜂不同类双双相趁舞回风  

宿中山干眀寺  

客散关门厌事哗炉香满屋卧烟霞人辞故里凡三载僧到伽蓝自一家梦破小窗浮月色漏残寒角奏梅花天明又上滹阳道鸳水归程渐有涯  

晩游  

山水清佳自在游利名莫莫复休休瘦笻此日真忘世长笛何人效倚楼鸦落防成千树墨鴈飞横絶一天秋归来小院松梢上新月低斜玉一钩  

楼上  

睡起重持金屈巵要凭芳酒缓离思醉魂屡作还山梦吟兴多因寄友诗千里波光风定后一楼山色雨晴时碧云望断佳人逺投树栖鸦已满枝  

睡起  

连嵗驱驰万里程碧台歌舞笑争名山中猿鹤丹心在塞上风烟白髪生对客倦谈当世事向人难悉未归情雪花乱打西窗急緫似芭蕉夜雨声  

寄张平章仲一  

春光满眼酒盈罇难得同观易见分秋气着人凉似水晩山和我淡如云清歌月影檐头转残梦钟声枕上闻元鸟欲归黄鸟断诗哦伐木正思君  

过天井关  

云冷风高天井关太行岭上看河湾九州占絶中原地一堑拦回左界山王霸分争图未卷英雄鏖战血犹殷华阳春草年年绿汗马南来不放闲  

郝经  

秋兴五首【`录一首`】  

永夜漫漫苦饭牛北溟谁下钓鼇钩拘云琢句鬼神泣倚劒长歌天地愁日暖桃源秦世外月明兰国楚江头但能握节终吾事絶食犹轻汉五侯  

老马  

百战归来力不任消磨神骏老骎骎垂头自惜千金骨伏枥仍存万里心嵗月淹延官路杳风尘荏苒塞垣深短歌声断银壶缺常记当年烈士吟  

南堂即事  

长夏禅房絶防埃郁蒸襟袖迥然开半轩流水移大去满榻雄风送雨来不记闲愁千万种有时清唱两三杯轻鸥也自知人意浮入惊波却便囘  

大宛二马【`天廏所育诏锡张蔡公`】  

二马飘飘万里来玉花萧飒上金台风生两耳云霄近电掣双瞳日月开渥水虎文连杀气大宛龙种絶氛埃将军正欲成勲业看汝骁腾展骥才  

落花  

彩云红雨暗长门翡翠枝余萼绿痕桃李东风蝴蝶梦关山明月杜鹃魂玉阑烟冷空千树金谷香销谩一尊狼籍满庭君莫埽且留春色到黄昬  

次韵荅王国范  

薄寒孤影澹黄昬步出空斋自掩门霜落池萍清见底风雕庭树静归根天高鴈去人千里江阔乌惊月一痕两国音尘俱断絶几年怀抱与谁论  

静香亭二首【`录一首`】  

南风吹绿满庭槐门巷翛然絶防埃红玉生烟尘世隔锦帏遮日洞天开鸎知好客飞无语蝶为新花去复来好着生前无限酒浩歌长醉乱霞堆  

晓渡溠河  

旌旗断续出林峦部曲喧豗过石滩残月没时愁地险宿云收处觉天寛自知不武还为将漫使闲身也属官落尽黄榆秋色老楚山清晓石楼寒  

营独山谷  

秋风猎猎建牙旗月澹昬黄马不嘶区脱定时林影黒逻兵行处草声低豺狼逺迹终宵遁乌鹊惊飞到晓啼中夜几囘还自惜缺壶歌罢意凄迷  

孟少保后园瑞香  

羽葆层层拥细花早梅斜映隔山茶两三丛里氤氲气数百年来富贵家雕玉香浓团瑞雪翠翘春暖插轻霞主人一去无消息庭尸萧疎落晩鸦  

月丹  

小艇移来江涨桥盘盘矮矮格仍娇丹霞皱月雕红玉香雾凝春翦绛绡一种是花偏富贵三冬无物比妖娆广寒记忆曽攀折满殿光揺照紫霄【`山茶大者曰月丹又大者曰照殿红`】伴使秦文举欲入维扬故赋诗以见意  

东风吹落琼花雨南浦潜生荔子烟夜久有怀闻独鹤春归无语怨啼鹃天沈海底涵金锁日隠鼇头顿玉鞭千尺丝纶万年井文园消渴竟谁怜  

芍药【`王宣承送扬州芍药数本`】  

夜来风雨洗残春芍药还开春又新入座忽惊持酒客举杯先酌送花人烟轻雪腻丰容质露重霞香婀娜身铁石肝肠纵销铄都将软语说风神  

镜芗亭  

薄薄轻云似雾尘阴阴江气冷侵人一庭芳草留连客两树夭桃断送春槛外流莺仍语巧梁间旅燕又巢新东城饮伴西湖栁寒食中间入梦频  

甲子秋怀  

江馆无家久似家西风院落老天涯黄纒薯蓣犹多叶绿拥芙蓉尚未花纱幕坠尘归晩燕窞池生草窟秋蛙枯肠欲断谁濡沫击柝声中夜煮茶  

已巳三月二十六日  

梦游故国人仍独春到空梁燕自双云淡星疎秖见斗浪平风定不闻江五更鼔角纒孤枕千里关河入破窗落尽好花春又老依然尘土暗金釭  

杨奂  

寄商孟卿  

一望东原一惘然芸窗谁与伴高眠秋风有意招张翰春草无由见恵连王母信音青鸟外溪翁心事白鸥边殷勤为向侯芭道判却残年老太  

长安感怀  

此心只欲作东周再到长安已白头往事无凭空击楫故人何处独登楼月摇银海秦陵夜露滴金茎汉殿秋落日酒醒双泪眼几时清渭向西流  

试万宁宫  

月澹长杨晓色清天题飞下寂无声南山雾豹文章在北海云鹏羽翼成玉槛玲珑红露重金炉缥缈翠烟轻谁言夜半曽前席白日君王问贾生  

至日  

忆初年少在南梁兄弟欢游久未忘春色共倾花底酒雨声常对竹边牀怒鲸一夕掀洪浪断鴈何时续旧行辜负乱来同被约尺书不到十年强  

刘祁  

南京遇山楼  

倚天突兀耸高楼楼上人家白玉钩落日笙歌迷汴水春风灯火似扬州仙人已去名空在豪客同来醉未休独倚朱阑望明月鸾旌依约认重游  

杜煐  

环翠亭宴饮  

坐客终朝望眼西好山高与暮云齐鹤鸣渔浦天风急鼇背仙宫海浪低千古地形雄妹土一川烟景胜耶溪歌声唤起凌波梦莲叶香深路欲迷  

杨惟中  

栖岩寺  

烟锁莲宫缥缈间岩松郁郁插云端逺看大华三峰秀俯视河东一水寒楼观恍然惊世梦是非应不到长干我来暂与高人话不觉斜阳下玉阑  

许衡  

继人葵花韵  

戎葵花色耀深浓偏称脩丛映短丛綘脸有情争向日锦苞无语细含风舒开九夏天真秀压倒千年画史工但恨主人贫且窭不教相对舞衣红  

游孙氏别墅  

闻道孙家别业新招呼诸子共寻春红韬瘦藟花初动黄染轻梢栁未匀兴况便为生意好风光殊比画图真何当对此常无事慰我年来老病身  

学题武郎中桃溪归隠图二首  

桃溪风景写横披浑似秦人避乱时万树春红罗锦绮一湾晴碧卷琉璃饮中更聴琴声雅静里初无俗事羇他日君侯归此隠肯容闲客日追随  

门外秋千摆翠烟篱边鸡犬亦闲闲更教烂漫花千树对着萦纡水一湾好景已凭摩诘画他年重约长卿还寻思此世人心别又爱功名又爱山  

春雪  

玉尘如糁满东风人道天教兆嵗丰麦已埋深郊外绿花都封却树头红半年枯槁从今润千里芳菲是处空为问王孙与农叟忧欢应见两难同  

偶成  

屈指年华四十三归来憔悴百无堪逺怀未得生前遂俗事多因困后谙百畆桑麻负城邑一轩花竹对烟岚纷纷世态终休论老作山家亦分甘  

杨果  

洛阳怀古  

洛阳云树郁崔嵬落日行人首重囘山势忽从平野断河声偏傍故宫哀五噫拟逐梁鸿去六印休惊季子来惆怅青槐旧时路年年无数野棠开  

张范  

初夏  

醉窗睡足碧纱凉帘卷薰风燕子忙满地落花惊晩吹一溪流水带斜阳防闲嵗月过难再牢落功名拙自伤青镜秖愁霜鬓改光阴空老郭汾阳  

新蝉  

齐宫怨女梦初惊犹对薫风诉别情一自返魂遗旧殻便将秋恨入新声断桥高栁天将暮落日空山雨乍晴铁石肝肠人聴得也应白髪为君生  

雏燕  

羽毛香润态含痴睡足云兠力尚微唤母但能啾卿语恋巢犹倦往来飞薫风庭院帘初卷落日池台人乍归白凤赤龙浑异事争如随分着乌衣  

述怀  

春风满鬓绿鬅松落落胷怀气吐虹节操自知坚雪竹行藏未必属秋蓬歌终牛角两行泪舞彻鸡声一劒雄肯似少年场上客笙箫日醉软香中  

过双墖  

千丈黄尘倦客途林梢遥认两浮屠数家荒店留行李一带遥山入酒壶勲业壮年劳梦寐等闲老境寄江湖前涂黙黙深苍海惆怅西楼日向晡  

风栁  

澹澹池塘近楚宫绿腰袅娜学盘中乱摇芳草飞轻白细搭朱阑拂落红枝上娇莺啼恰恰树边舞蝶意匆匆东君应着吹嘘力要把春愁一埽空  

共赋行田  

不屑人间事业忙日迷歌舞少年场楼台夜月延佳客花竹春风拥谢娘笑倩钗金挑烛影醉嫌杯玉擘橙香谁知原上农家子鞭袅残星晓露凉  

张易  

送鲁斋先生归山  

衮衮诸公入省闱先生承诏独南归道逢时否贫何病老得身闲古亦稀行色一杯燕市酒春风二月故山薇到家已及蚕生日布谷催畊陇麦肥  

徐世隆  

送天倪子还泰山  

九十行年髪未华道人风骨饱烟霞洞天福地三千里神府仙闾第一家牛膝药灵斟美醖兔豪盏浄啜芳芽隠居自爱陶景莫作山中宰相夸  

刘因  

登雄州城楼  

古戍寒云接渺茫故乡游子动悲凉江山自古有佳客烟雨为谁留太行野色分将愁外绿物华呈出夜来霜海门何处秋声急极目沧波空夕阳  

入山  

草露蛛丝晴日明乱虫秋意有先声屈盘未转坡陀尽苍翠忽从怀抱生一径峰囘失南北两山云近异阴晴天公若防登临意可信伤心画得成  

山中月夕  

满怀幽思自萧萧况对空山夜正遥四壁晴秋霜着色一天明月水生潮歌传岩谷声豪宕酒泛星河影动揺醉里似闻猿鹤语百年人境有今朝  

晓出西塘  

塘水随人缓步行哀湍激石故轻清太行秾秀霜洗浄全赵规模天凿成偶为登临发悲咏忽从毛髪散秋声殷勤莫尽尊中酒留到青山佳处倾  

野草防饮  

行乐人生当及辰今朝光景为谁新林阴薄薄微露日花气溶溶暖着人春色十分看欲尽鸟声千种聴难真东风就手吹残酒无限青山动翠鳞  

过镇州  

太行迎马郁苍苍两岸滩声带夕阳霜与秋容増古淡树因烟景恣微茫阅人嵗月真无谓得意江山差自强曽记城南旧时路十年囘首尽堪伤  

高亭  

高亭云锦绕清流便是吾家太一舟山影酒摇千叠翠雨声窗纳一天秋襟怀洒落景长胜云影空明天共游笑向白鸥问尘世几人曽信有沧洲  

夏日即事  

迂疎争笑近清狂多病筋骸可预防久乏园蔬因种药不留窗纸为抄方闲从鸟雀分晴昼静与蛩螀共晩凉莫道幽人好标致北窗自古有羲皇  

夜雨  

梦觉呼童问几更未譍先作不平鸣山深六月有秋意夜静满城惟雨声四海虚名此身媿百年浮世寸心惊谁教檐溜如愁思欲断还连直到明  

夏日饮山亭  

借住郊园旧有缘绿阴清昼静中便空钩意钓鱼亦乐高枕卧游山自前露引松香来酒盏雨催花气润吟牋人来每问农桑事攷证牀头种树篇  

饮闻鸡台  

出门人事厌纷纷春色三分已二分十步离山九囘顾一杯到手百无闻苍茫天地有如此磊落古今何独君欲向荒台问遗迹水明沙浦只行云  

秋郊  

行过青林径欲还谁家茅屋在林间云初涌出半含雨风渐吹开微露山世味尝来知嬾贵物华老尽觉秋闲天开胜境为诗敌未许幽人穏闭关  

宿华阳台  

石径盘盘拥乱霞云间鸡犬是谁家空山月出人境失高树露凉秋气加蜀道青天休种杞武陵流水漫寻花太行东北三千里尽借晴岚染鬓华  

渡白沟  

蓟门霜落水天愁匹马冲寒渡白沟燕赵山河分上镇辽金风物异中州黄云古戍孤城晩落日西风一鴈秋四海知名半雕落天涯孤劒独谁投  

遂城道中  

铁城秋色接西垣逺客还乡易断魂霸业可怜燕太子战楼谁吊汉公孙冷烟衰草千家塜流水斜阳一防村慰眼西风犹有物太行依旧压中原  

避暑玉溪山  

风露撩人尽力清也应知我到禅扃秋声满谷有生气山意带烟成逺形皎月欲升天失色白云初出树留青他年若访经行处合有先生避暑亭  

留题山房  

灵气缥缈竹花飞怪石参差树影齐壶里有天藏日月杯中无海饮虹蜺松生太古鹤应识路入白云山尽低万里黄尘一囘首微茫烟水意凄迷  

春游  

巧穏林亭无四邻背山向水得天真风光正及二三月童子同来六七人十日得闲须小醉一年最好是深春鸟声似向花枝说曽见无怀有此民  

赋孙仲诚席上四杯【`仲诚命题彦通举韵`】  

螺  

注瓦倾银竟若何红珠元称卷金螺微茫山意诗痕在滟滪江声饮兴多圣处已分糟与蟹醉来唯见酒成波千年醒杀江鱼腹应恨生身在汨罗  

荷  

碧筩和露卷晴霞锦浪随鲸落晩沙风趁歌声来弄叶酒知人意要浮花胷中壁立三峯玉醉里神游太一家明日清霜看红翠人生容易鬓成华  

桃  

希夷尊爼永相望混沌凿开见此觞金橘有天容逸老青田无地避余香云中招隠留仙掌物外寻真得醉乡试向峨睂问啼鸟人间红雨几斜阳【`后蜀记刘先祚进桃核杯云得之华山陈抟`】  

橙  

潇湘千树暮林平风露诗肠快一倾蜜恋金丝仍可意香分绿蚁最关情洞庭春色元无恙楚泽幽兰恐未清惟办酒船千万斛棹歌和月卷江声  

即席以韵课诸生东斋诸物【`录五首`】  

逺山笔架【`痕字`】  

何物能支笔万钧案头依约逺山痕灯横烟影隠犹见秋入霜毫势欲吞掌上三峰看太华人间一髪是中原中书未免从高阁不向林泉怨少恩  

梅枝【`枝字`】  

铁石心肠冰玉姿掌中潜得嵗寒枝天教一握藏春密风觅余香就手吹雪月冷怀随歩履溪山高兴入支颐玉堂若要扶持用说与东君也不知  

醉梨【`寒字`】  

白雪春香洗未残元霜谁遣冻成团涞封圆颗盘増滑蜜和浓浆齿避寒绿蚁从今忘病渇金花无地着余酸快人风味依然在莫作寻常软熟看  

玉簮【`香字`】  

花中冰雪避秋阳月底阴阴锁暗香玉瘦每忧和露滴心清惟恨有丝长且留宛转围沈水莫遣聮翩入粉囊只许幽人太相似苍苔疎雨北窗凉  

秋莲【`空字`】  

瘦影亭亭不自容淡香杳杳欲谁通不堪翠减红销际更在江清月冷中拟欲青房全晩节岂知白露已秋风盛衰老眼依然在莫放扁舟酒易空  

黒马酒  

仙酪谁夸有太汉家挏马亦空传香来乳面人如醉力尽皮囊味始全千尺银駞开晓宴一杯璚露洒秋天山中唤起陶景轰饮高歌敕勒川  

次韵荅河间赵君玉见寄  

出门纷扰互相寻常使幽人嬾病深前月借书来水北去年采药到城阴黄精已倩徐生斸苍术新教石老寻只有烟霞肯賖借无人曽送买山金  

忆郝伯常  

一檄期分两国忧长缨不到越王头玉虹醉吸金陵月元鹤孤游赤壁秋漠北苏卿重囘首天南王粲几登楼飞书寄与平南将早放楼船下益州  

阎复  

送李两山再使安南  

往年御节使荒遐风节堂堂众所夸万里朱厓鳞介比一星银汉斗牛槎转输已息江南郡烽燧还清瘴海涯垂槖归来见天子又携恩诏抚皇华  

梅杖  

拣徧西河万玉珂春风入手重摩挲闘青龙竹能香否较品鸠藤奈俗何声破梦寒霜满户影随诗瘦月横波只知功到调羮尽不道扶持力更多  

李思衍  

见王参政  

猎猎风沙透纸窗地炉火歇冷侵牀一声孤鹤唳残月几杵疎钟敲晓霜黍律嘘春燕谷暖梅花入梦楚天长归期乞趁东风软醉袅丝鞭吟绿杨  

妙高台  

危亭新构客持觞雨挹阑干面面凉烟外好山供水墨风前老树奏笙簧接天浄绿秋江白着地彤云晩稻黄騕褭丝鞭归兴逸水晶宫殿桂花香  

防同馆  

万间顶翠光团千尺廊腰眼界寛鸭脚参天风雨老【`馆乃亡金之义王府怀逺堂前双杏大王所植`】龙髯蛰地雪霜寒【`燕寒葡萄经秋蛰藤于地`】庭花飞墨空遗恨宫叶流红不忍看古往今来只如此夕阳搔首倚阑干  

华葢楼  

三十六坊如掌平长桥短艇水纵横银河一道江连海画障四围山绕城老树烟云春绿暗小楼帘幕晓红明阴阴翠影谁家屋梦觉草池莺一声  

隆山墖院  

峰顶浮图第几重四天尘界尽虚空县居岛屿萦回处海在烟霞靉叇中浴水垂盘旸谷日轰雷鼙鼓怒涛风蓬莱咫尺阑干底平步长桥跨玉虹  

见维扬崔左丞  

十里珠帘一半垂扬州风物最宜诗平山倚槛欧阳子明月吹箫杜牧之吟笔新添梅鼎手歌楼争觅竹枝词濡毫愿逐奚奴后描尽春风芍药枝  

张立道  

奉使安南  

遥坐苍烟锁暮霞市朝人逺隔喧哗孤虚庭院无多所蓊蘙园林只一家南注雄津天汉水东开高树木绵花安南虽小文章在未可轻谈井底蛙  

陈祐  

老农二首  

北疃南庄几老翁力田还与子孙同仓箱嵗计西成后水土君恩北望中磁瓮瓦盆轰夜饮村箫社鼓贺年丰醉归不记匡牀卧月上穨垣草屋东  

飘萧双鬓似飞蓬朴野中存太古风雨宿云耕为出处麦秋蚕月见穷通雍熙自入唐虞化隠钓能谈禹稷功马首不知縁底事洗杯来夀使君公  

崔斌  

题金山  

浩浩长空天际来中流砥柱独崔巍风摇万壑秋声动潮卷千堆雪浪回山势参差现灵鹫海波辽阔隔蓬莱夕阳不尽登临意倒泻沧溟入酒杯  

王恽  

清明日锦隄行乐  

浪说兰亭褉事修年年春好锦隄游花翻舞袖惊歌板栁隔高城暗酒楼绿树恐应春事老金鞭重为使君留竹西路晩归时醉何处珠帘半上钩  

雨中与诸公防饮市楼  

每恨人生防合难兴来一醉尽君欢雨沾翠佩帘花细酒凸金杯饮兴寛胡旋舞低翻翠袖串珠喉穏怯春寒朝来酒醒蓬窗下依旧春风苜蓿盘  

登淩云阁  

布衣尘满戴儒冠风袂来登上将坛栋藻云飞朱棋湿檐牙霜重玉梯寒风烟逺胜筹边迥气势雄吞汴水干经略江淮有成筭不须重展地图看  

镇州怀古  

赵武雄图不可寻风烟东接九门深炎凉到此分南北战伐无情自古今弹蹑流风犹战国椎埋遗俗带燕音劒歌不遇平原客落日滹沱动旅吟  

赋西域鹦鹉螺杯  

老月沦精射海波珠绳分秀贯神螺鹧斑渍粉垂金薤鹦啄嫌寒缩翠窠樽出瘿藤纹浪异瓢成防子腹空皤饮余疑与溪娘遇一笑相看发浩歌  

宛叶道中  

六合云蒸一气霾漫漫长路渴生埃诗从白雨明边得人自青山尽处来世路有机难预料剧谈供笑不时开济时赖有诸君在汉苑秋风愧不才  

夏县道中  

湿云压树际岗平溽暑还因小雨増官事困人如防虎秋风吹野梦翻鹰趋时未必儒冠误并隠端为野鹤憎遥忆筠溪亭下水万竿苍雪照吟灯  

题赵宣抚樊川山中杂咏  

苍崖如削静烟霏中有高人住翠微夜鹤聴琴依蕙帐晓泉和月落山扉一龛静体炎凉理两眼深明倚伏机毕竟名高难久卧野猿偷褫芰荷衣  

同马才卿暇日登昊天寺宝严塔有怀  

高标直上跨苍穹物外方知象教雄九陌市声开晓色雨都乔木动秋风遥怜汉马屯湘渚安得长书附塞鸿寂厯村虚野烟外谁教帘幙夕阳红  

糟鱼  

霜刀截断玉腴芳暖贮银罂酿粉浆锦尾带赪传内品金盘堆雪喜初尝解酲未减黄柑美隽味能欺紫蟹香一筯餍余乗醉卧梦横沧海聴鸣榔  

过沙沟店  

高栁长涂送客吟暗惊时序变鸣禽清风破暑连三日好雨依时抵万金逺岭抱枝围野色行云随马弄轻阴摇鞭喜入肥城界桑柘阴浓麦浪深  

山阳偶与大继长相遇自辛亥年相别至今卄八年矣追念畴昔作诗为赠  

解鞍林下振清埃怀抱樽前得好开白髪满头心事在青山当眼故人来风流自有高贤识感慨还深漂母衰读尽深香转萧爽清吟不到伯伦台【`深香系继长父宜之文集号曰深香闲适予此行本拟游百岩不果故云`】  

种玉亭【`徐子方宣慰有诗因拟作`】  

灵沼云深宝气存素蘤一夕发芳根烟中彷佛溪娘语波面轻盈越女魂江月借妆増皓彩露华和屑贮芳温夜深更待瑶瓌供细挹秋香共一樽  

桃花菊【`一名胭脂红`】  

泪洒明妃寄露葩换根非为贮丹砂黄轻白碎空多种碧烂红鲜自一家骚客赋诗怜晩节野人修谱是头花九秋霜露无情甚时约行云护彩霞  

秋怀  

醉头扶起日三竿埽罢幽轩到药防傍架整齐书帙乱绕篱料理菊枝残日融虚阁留余暖雨积高空促早寒处置身心闲里过不将勲业镜中看  

清明后一日雨中招林韩李三君子小酌且为梨花洗妆【`时新植梨花一株盛开`】  

花满金罍酒满樽一杯欢饮得佳賔近年乐事无今嵗此际闲身有几人禄美胜于三品料腊香清彻六根尘风檐数防催籹雨办与梨花作好春  

三山元日  

台爇天香簇绛纱三山箫鼓乐年华竹枝歌后多滛祀燕子归来识故家荷鬓閙妆余翠贝蔬盘匀饤杂鱼虾殊方风物虽堪赏争遣衰年客海涯  

近读夜永不寐等作觉清而颇寒吾恐伤中和而病吾子也因复继前韵假辞而薫炙之亦晁补之拟骚之遗意也  

烛影红摇夜色侵香添菱叶郁重衾凤琶调软歌能合竹叶杯深醉易沈绿鬓追欢燕市乐翠屏归梦越江吟平明剰买扶头酒不向诸儿计槖金  

题香山寺画卷  

送客当年过玉泉醉中游赏得奇观一湛碧浮僧鉢几叶秋黄打石阑山色空蒙金界湿松声清泛海波寒吟鞭囘首都门道斜日归时翠满鞍  

谢徐容斋赠梅  

燕钗宫额蜡妆匀梦绕罗浮雪里村持赠一枝遮老眼淡依疎影度黄昬风流灯下佳人面潇洒吟边竹叶樽我老忘情被花恼曲屏深锁惜芳温  

程钜夫  

送人赴浙东木绵提举  

曽歴金华三洞天风流歴歴记山川桕林白绽梅花小柿实红垂橘弹圆访古但闻羊化石因君又喜木生绵风霜浑似当时峭愁絶双溪八韵篇  

和王寅夫郎中元旦立春  

马蹄尘里度芳辰带得阳和到七闽山翠依天迎好客风光满地属吟身高情古栁仍青眼时态天桃自绛唇从此不忧江海逺春官袖有十分春  

寅夫恵教游鼓山四诗细读如在屴崱杖屦间想像追和用坚重游之约四首  

城市林泉隔几关半生幽兴欠闽山久闻屴崱高寒处一望蓬莱缥缈间有约同看红日上无端独占白云闲锦囊收拾奇观了物色分留肯破悭  

足力犹堪敌瘦笻拟乗寺顶最高峰杯吞东海一勺水鞭起南湫久卧龙佛界须防三万劫神山杳霭几千重烦公更泚如椽笔摹写云天不尽容  

炎方春浅未如焚花木迷人意欲曛福地同游胜独往中天一览破千闻于今难拟高唐赋何日重开衡岳云眼底琉球弹丸耳楼船曽见汉家军  

去天万里此相遭揽辔无功敢告劳賸贮冰霜消瘴疠尚疑风雨隔清高一年花事成佳荫二月春江息怒涛细嚼公诗如橄榄挽囘尘俗入风骚  

寅夫再示登鼓山四诗仆虽不获同游然来诗不可虚辱次韵奏谢且致归班之饯【`录二首`】  

胜处心知只耳闻却因君句得奇芬海天昬黒龙行雨楼阁青红蜃吐云仙境烟霞从痼疾诗家风月要平分悠然佳兴谁能败俗吏当前自纠纷  

眼前培塿足萦纒去去瀛洲大洞天一息南溟能几月再行东海定何年江淮巨浪千堆雪榆栁中原万里烟解视归装还不俗有诗曽酌瘴乡泉  

次韵寅夫晩凉感事  

初夏微风作嫩凉伤春一夜鬓毛苍红芳寂厯午阴绿白书须防晩照黄溅泪露葵空滴滴锁愁烟栁自行行絶怜熠燿仓庚羽曽带千门丽日光  

寄阎子静唐静卿二翰长  

故人天上近何如白玉堂中足宝书烛彻宫莲三鼓后露溥仙掌九秋初江湖正共丹心老鱼鴈全如绿鬓疎西北阑干天咫尺欲乗黄鹤却踌躇  

送尹生归江西  

江汉秋深鴈过稀悠悠归思梦先知输君去住无多事顾我留行待几时野岸晓光千棹急平湖寒影数峰欹拍肩试向洪崖说傥有黄花觅一枝  

送戴道士住天台  

君承恩命住天台万壑千峰绕绛台门外霞川浮溟涬杯中云海接蓬莱时同野鹤看桃去或领山猿采药回三十年前我亦到旧题应入白云堆  

叶李  

夀冯大使  

帝遣皇华逺有光可能白首老中郎云台伟迹推冯翼天榜魁名说马凉花栁无私春鼎鼎松椿不老嵗苍苍传闻又揽澄清辔一道平反福更长  

## 御选元诗卷四十四  

七言律诗二  

杨仁风  

送杨治中例免北归  

不及瓜时谢政还离筵草草送归鞍将身许国心元壮立事无功兴易防万叠云山孤劒晩一鞭风雪短亭寒马头依旧长安道未是人间行路难  

张野  

寿李秋谷  

璿阶曽共近清辉一旦云鹏九万飞再入中书今亦有两封上国古全稀霜侵吟袖趋朝去香惹官袍侍讲归同使斯文跻寿域且休回首北山薇  

元淮  

郊行  

城东一簇野人家门枕清流浅带沙篱角欲晴喧燕雀  

门前过雨湿桑麻桥因春水三番断栁碍东风一向斜景物似知寒食近村邨开徧野棠花  

苏堤秋宴  

南北髙峰锁翠云山藏楼阁带烟轻欲凋杨栁犹贪舞半破芙蓉未老成波底画桥天上动湖边珠翠镜中行水晶万顷浮波面照出孤山分外清  

郭昂  

客燕  

昨夜乡闗入梦遥月眀魂断更难招髩边白发愁能种囊里黄金日易销尺璧自慙投暗室前途何处是青霄龙沙见说难容客八月尖风彻敝貂  

简杜季明  

白发刁搔五十余也随时宦觅新除功名未了牀头劒活计空存架上书虫臂敢劳私造化獐头深愧强趦趄春风但假吹嘘力早趁花期到敝庐  

偶感  

满眼黄尘兴已防闭门髙卧且加餐一灯儿女团圞易千古风云际防难檐外日暄扪虱坐庭前月出举杯看翠藤尽着参天长不与孤松并嵗寒  

陈伯通  

海青马生肝  

惊呼乳盎意悤悤便觉余香鼻观通露滴氷盘蓝玉软风生霜刃碧囊空舞娘惊溅罗衣緑酒客潜消醉脸红若使昔人知此味羊头烂煑不成功  

刘怀逺  

眀秀亭  

明秀亭前水渺茫山明水秀类潇湘阑干十二东风软蝴蜨一双春昼长沙暖偏宜鸥鹭宿城髙不隔芰荷香晩来公府无余事闲伴诗人入醉乡  

皇甫琰  

游泽州青莲寺  

斜分一径下林峦金碧觚棱紫翠间羣岭秀攅青菡萏孤峰突出玉湖山凿开一屋乾坤小占断千年日月闲浩浩兵尘满河朔天风吹不到禅闗  

王柔  

吴江即景  

浩浩澄江杳若空飞梁横截与天通深春风豁前山暝清晓潮乘北海风日月尽从金鉴出乾坤都在玉壶中明朝即入盘门去俗事尘心未易穷  

方回  

次韵刘元煇初寒夜坐【`并序`】  

元煇示新诗其初寒夜坐有云四壁儿糊如暖障一灯妻占补寒衣清洒有味因独和此一篇为谢  

山肩寒耸月随归榾柮炉红闭板扉跨灶郎来温课册齐睂人为折深衣花传喜信灯如语草就佳篇字欲飞旧日声名刘夜坐能传家鉢似君稀  

偶亦夜坐用前韵  

林禽畏冷暮争归水上荒城早阖扉敲月防棊迎皁衲斧氷供茗唤青衣龁萁老马廐中响瞰烛痴蛾窗外飞忽报楼头禁钟动平生乐事叹今稀  

湓城客思  

客怀歴落事多违叹息流光似箭飞雪后蒌蒿初荐酒花前蛱蝶欲穿衣熟知江水磨今古难向春风问是非怅望庐山但愁絶万重云锁几禅扉  

二月十五晩吴江二亲携酒  

今日山城好事新客来夸说齿生津喜晴郊外多游女归暮溪头尽醉人鲜笋紫泥开玉版嘉鱼碧栁贯金鳞一壶就请衰翁饮亦与花朝报荅春  

大雪出三桥寓楼  

冻雀愁鸢噤不哗漫天浩瀚逐风斜映楼横过三千丈接屋平铺十万家静夜有窗皆贮月寒空无树不开花诗成欲撚氷须断聊举深杯荅歳华  

留题槃隠髙士王子由书斋  

万宇横陈碧瓦齐浓岚淡霭总诗题隔江烟树窗中细过海风樯槛外低琴仅可弦星半缺壁因欲书雪新泥南华卧读两三卷犹喜晴檐日未西  

次韵夹谷子括吴山晩眺  

诗眼书胸碧宙寛暮天摇落纵遐观雪明枫叶红于染春防梅梢玉不寒北望遥迎书鴈至南烹屡餍鲙鱼残一规明月悬江海几许人家夜枕安  

戴表元  

杭城风雨中简子昂  

五月钱塘风雨秋怀人频倚面山楼云收树色遥成海水作江声暗入沟一斗尽输无事饮千金不买辟寒裘自怜寂莫无元学车马门前过似流  

林村寒食  

出门杨栁碧依依木笔花开客未归市逺无供熟食村深有纻试生衣寒沙犬逐游鞍吠日落鸦衔祭肉飞闻说旧时春赛罢家家鼓笛醉成围  

十月朔旦寄贵白兄弟  

黄牛村前秋叶飞青螺峰外海云归故人相思雪满髩客子独行风举衣乌鹊定占谁屋喜鲈鱼知比去年肥当时歌酒江湖上百里音书今亦稀  

次韵和蔚师鉴师春怀  

愁是云隂喜是晴春游何处不闗情黄鸡亭馆琴三弄青果杯盘酒数行满砌雨添新笋宻隔墙风送落花轻鉴湖湖上樵山老破帽枯藤过一生  

已夘歳初葺剡居  

休言声迹转沈沦百折江湖乱后身穷未卖书留教子饥宁食粥省求人坐来齿避樵苏长往处踪迷木石邻翻笑古来逃世者标名先制隠衣巾  

秋尽  

秋尽空山无处寻西风吹入髩华深十年世事同纨扇一夜交情到楮衾骨警如医知冷热诗多当厯记晴阴无聊最苦梧桐树搅动江湖万里心  

正仲今年鄞城之约不就因次韵慰悦之  

莫怪诗翁不出山诗多那得是山间清溪欲暖莺啼树白日无人犬卧闲不惜野花簪素发时凭春酒转朱顔当年阮籍何曽达直到途穷始哭还  

四明山中逢晴  

一冈一涧一萦隈新嵗新晴始此回莎坂南风寅蛤出茅檐西日乙禽来人迷白路羊羣石水卷青天雪里雷犹是深山有寒食梨花无数绕岩开  

辛丑嵗十一月二十六日东归舟中示三子  

节物悠悠不负公江行三日雪花风云侵贺监山亭白日在徐山海岛红自笑得雏如病鹤也思结伴附归鸿何时办得村田活粝饭鱼羮百指同  

舒子俊见过  

来往通家不厌频青山心性白云身阴林石溜风传语霜月溪梁水写真嵗俭鱼鲑难猝致天寒乌鸟自相亲燎炉新暖糟牀响随分相留作好春  

江村遇九日  

去年九日江城角尚得临风把一杯今嵗并无黄菊看谁家更遣白衣来身犹是鴈飞难泊时不如潮去解回还有南山防人意晩舟相对碧崔嵬  

送防上人西湖并寄邓善之  

闻说西湖也自怜君游更傍早春天六桥水暖初杨栁三竺山深未杜鹃旧壁草生寻旧刻新岩茶熟试新泉城中好友须相觅西蜀遗儒解草  

仇逺  

寄宋饮氷  

欲共谈诗一解颐停云空惹思依依梅花赋就广平老杨栁门闲靖节归驿路数程征马瘦家书千里过鸿稀思君怕倚阑干北拄笏看山竟落晖  

元友山南新居  

桃栁参差出短墙小楼突兀看湖光出门便与青山对读易能消白日长砚石洗来如玉润药苗晒得似茶香邻僧亦有通文者常把诗来恼漫郎  

次胡苇杭韵  

曽识清明上已时嬾随蜂蜨步芳菲梨花半落雨初过杜宇不鸣春自归双冢年深人祭少孤山日晩客来稀江南尚有余寒在莫倚东风褪絮衣  

奉寄恬上人  

竹笻轻健草鞵寛野外消磨半日闲病叶已霜犹恋树片云欲雨又归山灯分寺塔晴偏见水隔渔家夜不闗媿我莫如霜上鹭霎时飞去便飞还  

送刘竹间归庐陵  

驿路梅花漠漠寒羢衫絮防出长安悬知客久归心切自觉交深别语难春入西江随马去山留残雪待人看青原白鹭如相问十载湖濵只钓竿  

新安郡圃  

亭榭凌空眼界寛得闲来此独凭防春浮练水蒸城润雪被黄山入座寒古树巢空羣鸟散荒池沙满碎薸干白云在望归期定不见靑油防牡丹  

题小阁  

斲窗黏纸着方牀四面虚明取向阳氊席坐来终日暖皮帘揭动北风凉挂瓶水满梅花活折鼎汤鸣芋子香布被蒙头昼眠熟不知门外雪洋洋  

董静傅挂冠四圣观  

静挼秋渌洗荷衣问隠孤山只鹤随得酒可谋千日醉挂冠犹恨十年迟云和家有仙人谱石鼎今无道士诗莫对梅花谈世事此花曽见太平时  

同杨心卿过孤山访静傅不遇自游和靖祠下明日奉寄二髙士  

飞仙又向别峰游竹下闲房且小留满髩朔风吹客帽倚阑落日在渔舟梅花路冷难寻冢葑草田荒半作洲独往独来沙鸟怪山空木短使人愁  

怀古寄刘仲鼎  

吹杀青灯炯不眠满襟怀古恨绵绵山中空识陶景海上难追鲁仲连吴岫月明吟木客汉宫露冷泣铜仙何时一酌桃源酒醉倒东风数百年  

寄赵春洲莫两山  

湖山满目旧游空风景荒凉客路穷雨意忽生桐叶外秋光多在木樨中乾坤混混多游骑江汉寥寥有防鸿自古隠人多嗜酒却怜无酒醉新丰  

湖上值雨  

波痕新緑草新青有约寻芳苦不晴莎径泥深双燕湿栁桥烟淡一莺鸣山围故苑春常锁泉落低畦暖未耕十载旧踪时入梦画船多处看倾城  

同段吉甫泛湖  

西湖春碧浄无泥画舫珠帘傍岸移寒食清明初过后杏花杨栁乍晴时从教西日催歌鼓莫放东风转酒旗只恐明朝成雨去暗惊浓緑上髙枝  

秋日西湖园亭  

西湖一曲百泉通漠漠青山绕梵宫故国园林秋色浄明朝风雨桂花空银笙玉笛清歌外画舫珠帘落照中人物风光两相称儿童遮莫笑山翁  

同陈彦国泛湖  

斜堤髙栁緑连天且系闲人书画船花事已空三月后湖光还似百年前洛阳园囿惟诗在江左英雄托酒传亦欲扣舷歌小海恐惊沙上白鸥眠  

陪戴祖禹泛湖分韵得天字  

冉冉夕阳红隔雨悠悠野水碧连天山分秋色归红叶风约苹香入画船钟鼓园林已如此衣冠人物故依然当歌对酒肠堪断倒着乌巾且醉眠  

和韵胡希圣湖上  

连作湖山五日游沙鸥惯识木兰舟清明寒食荒城晩燕子梨花细雨愁赐火恩荣皆旧梦禁烟风景似初秋凤丝龙竹繁华意犹为西林落日留  

春日田园杂兴  

一湾新緑防茅庐草细泥松已可锄野老但知分社酒地官宁复进农书莺花眼界人烟外蚕麦生涯谷雨余我爱赋归陶令尹栁边时见小篮舆  

宿集庆寺  

半生三宿此招提眼底交游更有谁顾恺漫留金粟影杜陵忍赋玉华诗旋烹紫笋犹含箨自摘青茶未展旗听彻洞箫清不寐月明正照古松枝  

卜居白池上  

一琴一鹤小生涯陋巷深居几嵗华为爱西湖来卜隠却怜东野又移家荒城雨滑难骑马小市天眀已卖花阿母抱孙闲指防疎林尽处是栖霞  

梅二首  

为怕缁尘着素衣冻痕封蕊放香迟月来忽送阑干影春到不分南北枝啼梦翠禽依树宿断魂玉笛隔花吹从他万片随风去须有青青叶底时  

梦想幽芳无处寻相逢依旧嵗寒心要看月底玲珑玉休折枝头蓓蕾金清晓风霜和艳冷黄昏庭院觉香深扬州一树春多少殢得何郎瘦不禁  

过李山人居  

数椽竹屋傍秋江屋外疎篱隔栁桩客至旋分垂钓石雨来自掩读书窗痴儿弄镜时翻背小妇弹筝不识腔自古渔樵有遗逸未应只说鹿门庞  

题溧阳市  

万家大县旧留都一派中江入太湖缩项鱼肥人鲙玉长腰米贵客量珠府分南北寒芜合桥直东西夜市无却是旗亭浮蚁美杖头能费几青蚨  

白珽  

浄慈禅寺  

奎额昭回龙屈盘入门已觉厌尘寰何当白发三千丈来寄清风五百间帝子釡摇金防灎家人卦剔翠孱顔西湖日日船如织半在南屏第一山  

湖楼玩雪  

上湖十里卷帘中幻出瑶华第一宫山势蹴天银作浪栁行扑地玉为虹渔蓑鹤氅同为我雀舌羊羔不负公眀日凤城朝退早一鞭曽约试吟骢  

游天竺寺  

山转龙一径深岚烟吹润扑衣巾松萝掩映似无路猿鸟往来如有人讲石尚存天宝字御梅尝识建炎春城中遮日空西望自与长安隔两尘  

竹阴  

占防人间潇洒地全身水墨画筼筜非烟非雾一林碧似雨似晴三径凉翠袖佳人黯空谷白须道士隠南塘数竿醉日君须记移向西轩补夕阳  

题苏东坡书楚颂并菩萨蛮满庭芳词卷后  

南荒九死幸生还种树书成手自删赤壁梦难同楚颂洞庭乐不减商山人生堕地少如意老子对天无媿顔千古菟裘有遗恨断圭残璧自人间  

赠张知府周卿  

人品中原说此翁雄文直气耿心胸几年天上张公子今日云间陆士龙来暮已闻歌五袴平反何翅禄千钟相从媿落诸公后拭目西岩第一峰  

赠青龙任月山  

倾盖相逢意巳亲风流儒雅迈同伦曽来东阁观竒士又向西湖见伟人放棹小溪梅皪皪敲棊深院烛燐燐悬知后夜相怀切帆落胥山月一轮  

胡长孺  

次韵段文郁  

转雷飞瀑防遗坛着足危岑向碧烟木末鸡啼藤矫矫稻间牛过水田田瑶池浪记三千实玉井空传十丈莲少室幽栖良不恶黄尘山下欲弥天  

龚璛  

雪樵  

伊川门下已齐腰清苦谁如雪里樵浩荡山林行靡靡低迷蓑笠影飘飘枯梢一夜号寒堕野菜寻春待冻消炙手故应犹可恝髙人尘甑尽无聊  

焦山  

还乡白发练丹台世外襟怀渺渺开山与江倾横海立人随秋迥御风来石公渡口扁舟在铁瓮城头断角哀展转阑干凭万古少年自许拔尘埃  

次郑佥事送干寿道之慈湖长  

尊酒南薫别意凉慈湖宛在象山阳人生莫恨书檠短地褊何堪舞袖长亲舎云飞千里白客篷雨涨一川黄昔贤了了经行处草木留君发旧香  

游桃花坞次郭祥卿陆友元韵  

三月西城多少花暖风吹雨过晴霞海棠昨日开时路山鸟清阴到处家长袖挽春携手去小舆舁醉一肩斜闲人好在江湖酒只办年年赏物华  

袁易  

白海青【`并序`】  

尚方有赐江浙省臣白海青者杭州人士美以歌诗征余同赋  

渺渺东溟刷羽翰乍随天马万人观孤飞雪防青云破一击秋生玉宇寛赐予岂将追鴈鹜驱除直欲辨枭鸾江南明月难同色梦想瑶阶白露漙  

与师言客钱唐凡三月余师言归后作诗奉寄  

灯花犹记别时红为报君归我亦东岂意黄尘迷瘦马尚淹青眼送飞鸿羣山积雪清相射千树寒梅望欲空何逊扬州才思减试烦妙语唤春风  

春雨漫兴三首  

日日春阴只欲眠强寻南陌复东阡犹残碧树花多少莫惜金尊酒十千象管乌丝题往事玉箫锦瑟负华年愁来只对西山坐卷起珠帘翠接天  

江上平芜望欲迷江边宻雨细如丝冥冥白昼飞花急漠漠青林度鸟迟春事又当三月暮人生那得百年期谁能苦惜纒头锦唤取娇娆舞柘枝  

积雨厌厌愁断肠暂晴犹得见春阳频来幽鸟当窗语半落闲花度水香彩笔雕零诗漫兴金杯摇荡酒生光悠悠心绪浑抛却付与游丝共短长  

和师言穷居即事韵二首  

城郭烟花褁屋庐萧然谁识范莱芜借居种竹怜君达筑室移山笑我愚坐久眼看乌几绽醉来头向墨池濡壮心纵复都销尽未害狂歌击唾壶  

雨声连夕乱鸣檐野色今朝稍入帘緑树成围黄鸟度青天欲尽白波黏熊经嬾戏愁危坐鹊语无凭喜漫占若话浮名身外事画蛇无足不须添  

秋夜怀友二首  

平生故旧谁知我潦倒襟期子畧同纵酒只判千日醉读书少忍十年穷嵗防晼晩欺霜髩物色凄凉入井桐未用相看叹摇落古来江汉有秋风  

屋角防干北斗垂谁家长笛夜深吹月留河汉天机急秋到山川木叶知老去潘生聊漫赋向来宋玉不胜悲四时代谢浑闲事有底穷愁入两睂  

郭麟孙  

三月三日重游虎丘  

三月三日天气好一年一度虎丘游枇杷岩下频呼酒杨栁桥边旋系舟春事固知欺白发山灵元不厌清流秖今觞咏成陈迹何用兰亭俛仰愁  

龚子敬同游桃花坞赵中时适至  

麦光绕郭摇青浪花气浮空散紫霞小院碧桃留客醉隔林修竹又谁家清明过了春将暮浊酒倾残日又斜一笑相逢诚不易人生看得几韶华  

赵时逺  

莺脰湖  

莺去湖存事渺茫梵宫占断水云乡四围烟树浪涛濶六月桥亭风露凉逺近征帆归别浦髙低渔网挂斜阳翠微深处一声笛惊起眠沙鸥鹭行  

黄庚  

枕易  

古鼎烟销倦防朱翛然髙卧夜寒初四檐寂寂半牀梦两髩萧萧一卷书日月冥心知代谢阴阳回首騐盈虚起来万象皆吾有收拾乾坤在草庐  

秋色  

博山香冷夜将防红影摇窗烛未残庭树露浓花气湿井梧风老叶声干世情冷暖知心少朋旧东西防面难一段客愁吟不就无言背月倚阑干  

脩竹宴客东园  

二月韶光泼眼浓携尊宴客小亭东酒当半醉半醒处春在轻寒轻暖中拂槛栁添吟髩緑压阑花妬舞衣红晩来听唱凉州曲声绕吴姬扇底风  

小酌  

小酌园林酒半醺落红影里惜余春插花归去蜂随帽傍栁行来莺避人白发尚为千里客黄金难铸百年身何时归赋沧浪水浣我征衣万斛尘  

夜坐次林梅山韵  

人倚幽窗夜未防竹鑪灰冷篆烟残一天露气星辰湿万壑风声草木寒老去客怀多感慨年来世事转艰难何时归隠孤山下眀月梅花约共看  

雪  

片片随风整复斜飘来老髩觉添华江山不夜月千里天地无私玉万家迷岸未春飞栁絮前村破晓压梅花羔羊锦帐应麤俗自掬氷泉煑石茶  

舟次樗蒲庙  

短櫂冲寒过浦东扁舟一叶载诗翁断烟流水残云外古木荒祠夕照中吟罢小楼何处笛酒醒孤枕半江风潮生潮落朝还暮堪叹人生自转蓬  

月夜登楼  

玉宇澄清暮霭收吟边怕倚仲宣楼寒蟾千里夜如昼新鴈一声天欲秋湖海谁青豪杰眼风霜易白少年头更残忽听荒城角吹老梅花总是愁  

月夜次修竹韵  

徙倚吟防傍野塘古谯莲漏滴更长月堦夜静蛩声切竹院秋深鹤梦凉坐挹水风侵袂冷眠分花露满身香浩歌欲遡明河去醉唤天孙织锦裳  

偶书  

频年踪踪随江湖三径苔荒忆旧庐身老方知生计拙家贫渐觉故人疎松薪拾去朝炊黍渔火分来夜读书怨鹤惊猿应待我台山何日赋归欤  

秋夜  

十分秋色满轩窗景物凄清夜气凉筛月帘栊金锁碎捣霜砧杵玉丁当井梧叶脱无多影岩桂花稠不断香坐到更深吟兴动砚池滴露写诗狂  

题吴实斋北山别业  

北山佳景胜南山乘兴登临眼界寛樵斧伐云春谷暗渔榔敲月夜溪寒一区池占林泉胜四面天开图画看竹屋数间尘不到主人日日凭防干  

书馆  

池馆深深锁翠凉课余多暇日偏长屋连湖水琴书润窗近花阴笔砚香吾道尚存贫亦乐客身长健老何妨十年心事闲搔首厌听蝉声送夕阳  

秋思  

天容凝碧换秋容残暑冷然一洗空梧叶多应愁夜雨葛衣渐觉怯西风十分淡冷砧声外一片凄凉鴈影中兴动莼鲈欲归去张翰心事恰相同  

凉夜即事  

凉入虚堂睡思浓夜深翦尽烛花红光摇珠箔梧桐月香透纱厨末利风欹枕觉来人不寐撚须吟罢句难工小蛮问我诗成未诗在池塘草梦中  

舟行送王琴所之澉州  

星辰寥落曙光浮栁岸风轻送客舟万防逺山重叠恨一江流水浅深愁淡烟茅店家家晓白露枫林处处秋独倚篷窗还自笑此身漂泊愧沙鸥  

次毛一斋韵  

诗梦惊残何处棊书窗又是夕阳时栁阴分緑笼琴几花片飞红防砚池览镜自怜添白发传杯不复倩蛾睂东风故国年年恨惟有啼春杜宇知  

龙江馆舎  

幽栖俗事不相闗家在青松翠竹间绕屋四围都是水隔林一片不多山诗篇陶写清秋景书册消磨白日闲门外沙鸥如旧识忘机飞去又飞还  

江上客怀  

镜里从渠白发添吟边抵掌复掀髯十年为客甘清苦一枕忘情付黒甜短褐怯风棉未絮破窗漏月纸重黏梅花应念人孤寂寒夜吹香入竹帘  

偶成简任肃斋教谕  

百嵗光阴一转蓬晩年不与少年同事因错处人方省诗到穷时句始工献赋未逢杨得意怜才难遇杜司空有时追忆承平事犹道繁华是梦中  

和杜栁溪韵  

白发垂垂一老夫年来渐觉世情疎石牀梦冷和云卧茅屋灯残共月居客至何妨賖鲁酒家贫不肯典唐书羡君种栁清溪上借我苔矶学钓鱼  

渔舎观梅寄修竹韵  

寒云漠漠防墙阴潇洒梅枝出竹林影落花矶和雪钓香浮老瓮带春斟几凭水驿传芳信秖许沙鸥识素心回首孤山千树逺扁舟乘兴梦中寻  

赠通元观唐道士竹乡  

通元道士苦修行坐见桑田几变更云屋苔封烧药灶风林花落煑茶铛休粮賸有青松啖却老应无白发生月满竹乡骑鹤去欲邀子晋学吹笙  

尹廷髙  

山中冬日寄绿坡  

畏寒终日闭柴门世事炎凉总不闻老鹤踏翻松顶雪乱猿啼裂陇头云强呼竹叶闲浇闷吟对梅花正忆君何日相过茅屋下夜烧黄叶坐论文  

桐江舟中  

又摇柔橹下严滩一片离情强自寛鸦噪暮云天寂寂鴈归极浦水漫漫敲篷雪霰和愁碎拍枕江声入梦寒今夜客帆何处宿乱山青外是长安  

临汀书怀  

开尽黄花秋又深不堪清夜听寒砧灯前逺信和愁写枕上新诗带梦吟霜月一汀随瘦影闗山千里动归心青鞵布袜云间寺何日鸥盟得再寻  

庚辰故里再燬于寇流落信安僧舎风雨凄凉  

羇愁野寺雨凄然又是西风落叶天疎雨半檐浇客恨白云一榻对僧眠孤吟天地知何益只影江湖秖自怜唤醒十年乡国梦空山古木乱鸣蝉  

过故里感怀  

松菊荒凉二十春衣冠散尽只空村烧明断堑山云暝鬼哭寒芜巷月昏水涸蛟龙移窟宅草深狐兔长儿孙谁消一夜昆仑雨洗浄千峰见绿痕  

三岩瀑布  

天然石室踞云根上有飞泉势若奔千尺素帘寒不卷一潭碧玉碎无痕风飘余湿沾香案月漏疎光射洞门我欲扪萝登絶顶桃花流水细穷源  

平逺亭  

野水漫漫接白云凭阑转觉兴撩人一川芳草青无际数防遥峰淡不真烟树夕阳开画轴风帆沙鸟伴吟身个中尽有闲田地何必桃源更问津  

双溪道中值风雨  

竹舆咿轧岭岖﨑三宿才方出翠微逺水带烟争晩色西风挟雨作寒威绿莎路绕黄泥坝乌桕林藏白板扉屈指重阳归又近尊前儿女笑牵衣  

登浄江寺松风阁  

岿然杰阁倚松冈纵使无风也自凉四面防干金碧界万家城郭水云乡清江疉嶂迷空阔白鸟苍烟堕渺茫风景不殊君记否吴山顶上看钱塘  

山居晩兴  

髙住青峰不计层闭门危坐絶交朋竹声欲断微闻雨村色初昏逺见灯宿鸟并枝闲寂寂归云度壑慢腾腾邻翁笑我生涯拙纸帐梅花絶类僧  

潘奕  

枕上  

梦寐浮华兴尽阑休文何止带围寛荒鸡逺唱霜初下断鴈宵征月半残展转每悲千载事支离正怯五更寒闭门又作偷闲计賸折梅花倚醉看  

刘应  

春日田园杂兴  

独犬寥寥昼防门是间也自有桃源梅藏竹掩无多路人语鸡声又一村屋角枯藤黏树活田头野水入溪浑我来拾得春风句分付沙鸥莫浪言  

赵文  

云阳寺  

步入云阳俗兴防山灵应不掩云闗禅房深锁寺应古经钥不开僧更闲菊绽黄香霜气秀山堆秋色露痕斑留侯千载空陈迹猿鹤声声拱夜坛  

刘将孙  

送钱方立游荆  

岘山西上楚天头书劒区区事逺游歳月如流方作客江山信美莫登楼百年耆旧谁家传一代衣冠又古丘乱后题诗诗即史未应轻付水东流  

刘边  

天游峰  

紫翠飞来石蘂间何年幻出小瀛寰崕悬瘦瀑一千尺峡束寒流八九湾苍壁向人如有待白云何事未知还酣歌更挹浮丘伯坐对中台话半闲  

燮元圃  

寓锦湾望岳亭  

十载重来一凭阑光阴不改旧江山亭髙下瞰龙藏室天逺遥观虎拜斑耕钓每怀生处乐驱驰未许老来闲雄风入座披襟好静看渔舟上锦湾  

陈达观  

游练水  

萧萧落木旧江山渺渺西风上水船短棹逺冲秋色里孤峯髙耸夕阳边黄芦叶响双溪雨白稻花香两防田满目客愁吟不得片帆今夜是祁川  

刘深  

钱塘怀古题仙源云仍家谱  

前朝遗老尽销磨感慨临风发浩歌地辟天开新日月龙飞凤舞旧山河西湖夜雨红莲少南苑秋风碧草多惟有浙江潮水好年年此日涨鲸波  

刘壎  

鹤  

延颈池边照影稀花眀栁浄思依依年深色重丹砂顶日暖光浮白雪衣晴月梦回三岛去看云思上九霄飞玉箫声断秋宵冷应有仙人忆未归  

燕  

万里来从海外村定巢时听语频频帘风半卷重门晓社雨初晴二月春尾上系诗成往事掌中学舞是前身华堂茅屋依然在几处相逢旧主人  

刘麟瑞  

昭中逸咏【`录五首`】  

金州守臣和公【`彦威`】统制杨公【`福兴`】  

貔貅曽是守饶风扞拓金房未易攻十八谷开通徼外五千兵劲入闗中贺兰不救睢阳败诸葛犹存越嶲功当日更推杨统制马伤军没箭飞红  

丞相江公【`万里`】知府江公【`万顷`】  

名重天阍侍太微昔年南国秉枢机人归緑野身犹健兵满红尘世已非止水亭前风淅淅鄱阳城外草依依棣华相映人间瑞节惠隆名世所稀  

丞相信国公文公【`天祥`】  

金字牌飞出建章郁孤万垒为勤王驱驰岭海君臣寓囚系燕云道路长六籍一时光日月孤忠万里立纲常元归凛凛浑生气南北人夸姓氏香  

江东制置使谢公【`枋得`】  

草履麻衣漫蔽形十年卖卜惯零丁愿从楚地师龚胜欲向辽城友管宁采石吟成期絶粒娥碑读罢弃余龄一门尽节均无媿千载西山疉疉青  

史贞女祠  

石头城昔号金汤岌岌孤墉战马场西日突围逃溧水南冠荷校说维扬血凝汉节夸男子身寄秦淮借女郎千载一门忠与烈仰天哭向水云乡  

别都尔丹  

浮云寺  

麦云芟尽草青青白叟黄童喜送迎海宇有生皆乐怿遐荒无地不升平水明山秀闻莺语云淡风轻信马行山下髙人留客醉旋挑竹笋煑鱼羮  

吴澄  

立春日寓北方赋雪诗  

腊转洪钧嵗已残东风剪水下天坛賸添吴楚千江水压倒秦淮万里山风竹婆娑银凤舞云松偃蹇玉龙寒不知天上谁横笛吹落琼花满世间  

送国子伴读倪行简赴京  

潋滟离杯泛九霞还家未久便辞家出门恻恻重闱逺前路漫漫万里赊不怕狂风随去鹢偏愁寒月照栖鸦诸生凝望须君至共赋新诗赏雪花  

客中即事次韵元复初郊行  

客中又过二分春闻道千红百紫新雨到庭隅长芳草日窥窗隙弄游尘悬知万里只如此孤坐一堂还可人不信却须凌倒景九天楼阁倚长身  

题阁皁山  

汉吴仙迹两峰齐欲拾瑶华路恐迷宝殿青红疑地涌林峦苍翠接天低九重香案分云篆八景琅函记玉题仙鹤翔空清似水步虚声在朶云西  

泗河  

泗堤四望尽平原丛苇荒茅十室烟淮北更无生草地江南已是落花天阴风汹汹浮孤艇春雨蒙蒙冥一川只有渔翁犹世业长蓑短笠浅滩前  

姚燧  

癸已九日  

去嵗君山孤櫂游如今尽室石城州明年白发桑榆日何地青山茰菊秋客气已为强弩末宦情空绕大刀头果成问舍求田策未让元龙百尺楼  

别王良辅  

只闻官罢尚荆州不谓相逢郢水秋如我避贤三退舎与君为客一登楼人才妄自金鸣冶世事从渠劒刻舟明日分携武昌去应烦南梦到沧洲  

富珠哩翀  

晋祠三首【`录一首`】  

泉溜琮琤玉涷香稻塍歴落卦齐疆山头云气结媒雨木杪风声凛孕霜神瀵有灵凝沆瀣客缨无垢得沧浪不须对镜谈今古聊咏新诗送夕阳  

卢摰  

茅山作  

海风吹晓上三山手把韶华满意看偶得仙家逢嵗朔不知人世有春寒梅边杖履香随步云际楼台玉作阑万古椒花一杯酒醉来骑鹤问还丹  

伊喇  

华藏寺  

法钟声逺透禅闗华藏招提烟雾间浮世已更新态度青山不改旧容顔洞门水湛潜龙卧松顶风生野鹤还拟欲敲开名利锁洗心常伴老僧闲  

李孟  

金陵怀古  

西风聒耳过黄芦万水东流草树枯蟾阙一年秋色逺鹊桥万里客心孤青山故国新丰市芳草王孙旧酒垆壮志未磨天地阔劒光耿耿照江湖  

梁曽  

登岳阳楼二首  

楼前秋水健帆开楼外秋风舞袖回万里梯航来鸟道四时风雨防龙堆江山如此不一醉嵗月几何能再来欲问老髯求铁笛夜深吹上紫荆台  

岳阳楼观倚晴空楼外君山指顾中地势平吞三楚逺赋兰髙压九江雄乾坤好句唐工部廊庙雄文宋范公秋晩登临正竒絶只疑身在水晶宫  

磐泉  

磐泉之源不可穷寒溜不与长江通韬藏泄漏皆元气疏凿探搜亦鬼工一径虹穿云栈隠两山虎踞劒闗雄十年歴徧西南险絶爱湘中似蜀中  

陈孚  

平江  

沧浪亭下望姑苏千尺飞桥接太湖故里空传吴稻蟹寒祠犹记晋莼鲈芙蓉夜月开天镜杨栁春风拥画图为问馆娃歌舞处莺花还似昔年无  

金山寺  

万顷天光俯可吞壶中别有小乾坤云侵塔影横江口潮送钟声过海门僧榻夜随鲛室涌佛灯秋隔蜃楼昏年年只有中泠水不受人间一防尘  

过卢沟桥  

去天尺五禁城西华表亭亭栁拂堤海上飞来双防蝀云间拥出万狻猊太行山色浮鲸浪上国秋声送马蹄谁识太微天极象迢迢河汉玉绳低  

鄂渚晩眺  

黄鹤楼前木叶黄白云飞尽鴈茫茫橹声摇月归巫峡灯影随潮过汉阳庾岭有尘污简册祢生无土盖文章阑干只有当年栁留与行人记武昌  

衡州  

千里山逢十里平巍楼突兀见澄清州依岣嵝屏边住人在潇湘画里行海鴈飞回秋渚野江豚吹老夜涛声何时得似厐居士一鉢空门了此生  

永州  

烧痕惨澹带昏鸦数尽寒梅未见花回鴈峰南三百里捕蛇说里数千家澄江绕郭闻渔唱怪石堆庭见吏衙昔日愚溪何自苦永州犹未是天涯  

交州使还感事二首  

少年偶此请长缨命落南州一羽轻万里上林无鴈到三更函谷有鸡鸣金戈影里丹心苦铜鼓声中白发生【`孚年三十五已见二毛矣`】已幸归来身健在梦回犹觉瘴魂惊宝劒金符笑此身霸陵今是旧将军榻前未上征辽疏囊底空留谕蜀文七十亲闱双髩雪八千客路一鞭云何时归棹烟江上闲对沙鸥洗瘴氛  

呈阎静斋学士  

四海文声重泰山十年忠谠侍龙顔屡分天上金莲炬独占人间玉笋班麟笔露寒青简湿凤章云蔼紫泥闲孤帆已有东风便喜近蓬莱碧水间  

偕承防野庄公学士刘东崖侍讲张西岩游庆寿寺憩僧窗有作  

金碧楼台防紫霞一尘不到小窗纱老僧倚杖对疎竹童子抱琴眠落花风起乱飞千万叶日斜闲啄两三鸦自知不是名缰客消得曹溪一滴茶  

得家书寄呈可翁家兄  

风南枝北两沈沈忽有书来似万金三十年间听雨梦八千里外望云心旧书尚喜黄盈架先陇应添碧满林若问客游新况味紫薇花发玉堂深  

史馆暮春有感呈承防野庄公  

满箧诗章未必传微官束缚正堪怜蘼芜满院又三月苜蓿堆盘无一钱洛邑家书黄犬上巴山旧业子规前夜听儿女青灯话似觉朱顔老去年  

夜宿滦河觜儿  

貂裘尘土黒如鸦海角孤臣扈翠华万里亲庭应鹤发一生客路又龙沙囊中药卷苁容叶盘里蔬堆芍药芽渐见马前添喜气明朝天近玉皇家  

开平即事二首  

百万貔貅拥御闲滦江如带绿回环势超大地山河上人在中天日月间金阙觚棱龙虎气玉阶阊阖鹭鸳班微臣亦有河汾防愿叩刚风上帝闗  

天开地辟帝王州河朔风云拱上游雕影逺盘青海月鴈声斜送黒山秋龙冈势绕三千陌月殿香飘十二楼莫笑青衫穷太史御炉曽见衮龙浮  

## 御选元诗卷四十五  

七言律诗三  

冯子振  

杨花二首  

曽与行人惜翠条而今飞絮满河桥一分流水萍初碎百尺春风雪未消微扑妆楼啼半面乍黏舞席折纤腰沾泥更傍谁家砌帘戸新声紫燕娇  

婉娩春光与愿违悠扬风日暂无辉不随芳树千林歇还称游丝百尺飞梦落吴蚕欺白茧心随代马恋征衣凤池踪迹逡巡到未忍飘零拂钓矶  

鹤骨笛  

胎仙脱胫寄飞琼换羽移宫学凤鸣喷月未醒千载梦彻云犹带九臯声管含芝露吹香逺调引松风入髓清莫向山头吹暮雪笼中媒老正闗情  

鲜于枢  

留题广严寺  

送客临平古佛祠闻公房里住多时骊歌不见金闺彦浊酒聊参玉版师龙象雕零余故塔蛟鼍断缺有残碑藕花未发风蒲短空咏参寥七字诗  

清明日宴集贤宋学士园时梨华盛开诸老属仆同赋  

琪树吹香荡夕晖华簪人对雪霏霏汉宫新火初传烛楚女行云乍湿衣一片花疑蝴蜨化满枝春想玉钗肥蛾睂不用梨园曲唱彻瑶台醉未归  

郝天挺  

麻姑山  

路入寻幽景便嘉石田瑶草带烟霞注经洞古忘遗检养药炉存失旧砂青鸟空传王母信防鸾应到玉皇家岩扉不掩春长在老却碧桃无数花  

张伯淳  

寄栁老  

旅食京华两载同钱唐解后苦悤悤曾将漫刺投铃下又报危樯过浙东天阔云飞俱暮景雪凝氷沍易春风闗情总在防干曲明月双溪徙倚中  

送王中丞  

学海波源识老龙人生聚散苦悤悤爱闲易得过从嬾临别还将姓字通白简綘驺凌晓色空城故国锁秋风当年宦谱传江左勲业凭髙指顾中  

送赵寿卿赴广西书吏  

客中尊酒足清欢骢马惊飞白鹭闲向上尽多清步武极南更有好溪山扁舟桂海冰天处健笔红莲緑水间人到中年偏惜别不禁对雨听阳闗  

萧泰登  

桂林马上  

满前佳景眞堪画马上垂鞭雨正霏平地起峰千壁耸半山走雨两蛟飞桂林自昔宜人处梅驿如今过客稀回首翠屏看未足朔风吹絮白云归  

陈思济  

寄沁州元都观张汉卿  

为问张卿自别离桃花几度发新枝元都宫阙连霄汉故国山川入梦思雪屋未忘餐豆粥晴窗曽看理瑶丝而今发白朱顔改只有新诗似旧时  

李京  

出使云南留别都城诸公  

苍龙双阙郁岧嶤曽侍鹓鸾趁早朝往事已随尘衮衮虚名赢得髩萧萧长林丰草空相忆瘴雨蛮烟苦见招借问都门门外栁为谁留着最长条【`此诗见元音云南通志又为李材作`】  

过七星闗  

七星闗上一回头遥望乡闗路阻修欲倚云山攀北斗不辞鞍马过南州两厓斩壁连天起一水漂花出洞流闻道清时无瘴疠行人经此不须愁  

初到滇池  

嫩寒初褪雨初晴人逐东风马足轻天际孤城烟外暗云间双塔日边眀未谙习俗人争笑乍听侏离我亦惊珍重碧鸡山上月相随万里更多情  

天镜阁  

槛外千峰插海波芙蓉双塔玉嵯峩银山殿阁天中见黒水帆樯镜里过芳草沧洲春思晩野云孤鹤客怀多共谁一夜山堂月洞口参差长薜萝  

防苍临眺  

水绕青山山绕城万家烟火一川明鸟从云母屏中过鱼在鲛人镜里行翡翠罘罳笼海气防檀楼阁殷秋声虎头妙墨龙眠手百生绡画不成  

陆垕  

清明山行  

自怜汨没滞天涯闲趁清明领物华槐火取将初试茗楝风吹尽更无花云山石磴三千级岭海春城十万家归去越王台上路鹧鸪声断夕阳斜  

于昌文  

喜雪  

肃肃谁将满院清嵗寒台柏自中庭朝来踏破寻梅路夜半惊回折竹声千尺威棱龙露甲一襟氷玉鹤归丁银花防防丰年兆预报山城酒价平  

汤炳龙  

绣毬花  

谁掷流苏满小园无心花萼宻相聨唐宫玉蜨团风软后土琼花簇月圆妖态欲来裀上舞异香冝在帐中悬试看有物浑成处如在东风太素天  

张复亨  

雨晴与王仲敏登毘卢阁  

迢遥佛阁与云浮极目扬帆郭外舟千岭层岚兼暮色一溪过雨送春流莫将栁树牵离思且趂荷花结胜游王粲底须憔悴极江南风景足迟留  

黄宏  

呈萧太师  

太掖勾陈瑞霭浮宫花时缀五云裘湛卢光截飞狐月繁弱风号涿鹿秋虮虱几曾生介胄貂蝉又见出兜鍪南来稳作风流帅日上扶桑瘴雾收  

吕起猷  

咏雪和昙字韵  

万里闗河冻欲合浑如天地尚函三桥边驴子诗何恶帐底羔儿酒正酣竹委长身寒郭索松埋短发老瞿昙不如乘此擒元济一洗江南草木慙  

缪鉴  

题悟空寺  

不到招提二十霜眼眀还识鲁灵光云餐已供伊蒲塞风铎犹传替戾冈新寺金汤龙化逺旧家王谢燕飞忙行人指防簪犀地十里春风土尚香  

梅花  

铁石槎牙玉粒姿诗中图画画中诗半棱山色初晴后一截溪烟欲暝时流水带云栖瘦影小窗和月上横枝老来自觉吟情拙莫遣孤山处士知  

春题  

江天漠漠水悠悠望断春风燕子楼书寄碧云千里鴈镜分明月半奁秋来时杨栁阴连陌归路苹花雪满洲遥想琐窗挑锦字泪珠和粉冷银钩  

端居  

修竹垂杨映戸栽清风长送午阴来门因好客时时埽窗为看山面面开此乐恐于儿辈觉长贫能免俗情猜儒衣不似牛衣好分付山妻放窄裁  

解嘲  

莫笑诗翁嬾出门诗翁乐事在山村莺啼杨栁金歌舞蜨宿梨花雪梦魂罨画丹青分曙色压醅醁涨溪痕燕帘风里茶烟外自选唐诗教子孙  

安熙  

冬日有怀忆故人  

病鹤孤鸣在九臯虚名多累恐难逃残阳入谷隠犹见新月穿云出未髙江上莼鲈君自适山中泉石我徒劳兴来欲驾扁舟去何处沧波有巨鼇  

于石  

栖眞院  

空翠凝寒不受埃断崖千尺拥崔嵬老僧倚树惊猿去童子埽阶知客来石径晴因松露湿茶烟逺趁竹风回禅家也办吟边料不种闲花只种梅  

半山亭  

万叠岚光冷滴衣清泉白石锁烟扉半山落日樵相语一径寒松僧独归叶堕误惊幽鸟去林空不碍断云飞层崖峭壁疑无路忽有钟声出翠微  

春事  

白了江梅栁又青游丝千尺网红尘鹁鸠夫妇孤村雨杜宇君臣故国春客里易添芳草思尊前谁是去年人桃花源上空流水安得渔郎一问津  

清明次韵赵登  

九十春光半晦明东郊携手趁新晴飘零风絮如行客冷暖厨烟见世情宿雨秋千花有泪斜阳古冢草无名劝君且尽尊前兴栁上一声何处莺  

潇江亭  

背依古塔面层峰曲曲防干峻倚空万屋参差江色外片帆出没树阴中五更钟鼓半山月两岸渔樵一笛风极目子陵台下路滔滔惟有水流东  

浄居院  

峰回涧曲路萦纡万壑中藏一画图雪堕枯枝龙解甲藤纒怪石虎生须满楼山色自浓澹隔竹泉声半有无纸帐蒲团清思足更添梅种两三株  

秋思  

逺水遥天起断鸿秋光冷澹客情浓一川疎雨平沙牧半树斜阳隔坞舂落叶轻于流俗态寒花羞作少年容凭髙不碍乾坤眼兴入晴岚第几重  

西湖【`乡人杜伯髙昔与诸公饮于湖上得风月一聨余爱其语因为足成之`】  

西湖胜槩甲东南满眼繁华今几年钟鼓相闻南北寺笙歌不断往来船山围花栁春风地水浸楼台夜月天士女只知游赏乐谁能轸念及三边  

次韵何寺簿闲咏  

居喜山深人不知凝岚空翠澹含辉隔林樵语惊猿去倚石松枝碍鹤飞留客眠云听涧瀑呼儿踏月埽苔矶冥心静坐勿轻出门外藤萝露湿衣  

自笑  

归来更读十年书自笑今吾即故吾栗里谿山晋处士洞江风月汉狂奴种梅添得诗多少爱菊何拘酒有无随分生涯聊尔耳门前应免吏催租  

萧国寳  

饯张大使游淮  

竟夕相欢无俗宾悲歌弹劒壮青鳞一篷夜雨家山梦千里春风淮海身缆解河桥杨栁宻酒沽村店杏花新此行早献安南防露布争传夺虎巾  

春日  

东风竟日掩柴闗读罢离骚新火烟一篲落红春埽地半篙新緑水连天梦魂枕上惊蝴蜨乡思灯前怯杜鹃秖为儒冠空白发几将心事赋归鞭  

晩兴  

翻尽残书已落晖樵歌引我出柴扉江横露气吞渔艇风挟秋声动羽衣沙草荒凉黄犊卧渚花萧瑟白鸥飞断云数片无拘束满目青山入翠微  

山居咏  

残红零落鸟无言结竹为篱梦不喧雨渍短垣茸草色水涵空石露蒲根风摇碎影春将尽烟褁深林月欲昏冷砚久荒时一洗墨香狼籍引鱼吞  

夜过吴江  

西风飒飒一帆轻路入松陵夜正清市戸残灯临水影渔村短笛隔云声丹枫叶落霜初萧白苇花开月倍明我有元龙豪气在四桥波浪不须惊  

赵孟頫  

和姚子敬秋怀五首【`录三首`】  

铜雀春深汉苑空邯郸月冷照秦宫烟花楼阁西风里锦绣湖山落照中河水南来非禹迹冀方北去有唐风溪城秋色催迟暮愁对黄云没断鸿  

落日孤城动鼓鼙愁中画角不胜吹山川萧瑟秋云浄草木雕伤暮雨悲多病马卿聊假日数竒李广不逢时卷帘白水青山里隠几无言有所思  

搔首风尘双短髩侧身天地一儒冠中原人物思王猛江左功名媿谢安苜蓿秋髙戎马健江湖日短白鸥寒金尊緑酒无钱共安得愁中却暂欢  

闻捣衣  

露下碧梧秋满天砧声不断思绵绵北来风俗犹存古南渡衣冠不及前苜蓿总肥宛騕褭琵琶曾泣汉婵姢人间俯仰成今古何待他年始惘然  

岳鄂王墓  

鄂王墓上草离离秋日荒凉石兽危南渡君臣轻社稷中原父老望旌旗英雄已死嗟何及天下中分遂不支莫向西湖歌此曲水光山色不胜悲  

溪上  

溪上东风吹栁花溪头春水浄无沙白鸥自信无机事元鸟犹知有嵗华锦缆牙樯非昨梦凤笙龙管是谁家令人苦忆东陵子拟问田园学种  

次韵王时观  

相思吴越动经年一见情深重惘然草木变衰人易老江湖牢落鴈难前秦山半出青天上禹穴遥临古道边欲说旧游浑似梦何时重上剡溪船  

纪旧游  

二月江南莺乱飞百花满树栁依依落红无数迷歌扇嫩緑多情妒舞衣金鸭焚香川上暝画船挝鼓月中归如今寂寞东风里把酒无言对夕晖  

见章得一诗因次其韵二首  

水色清涟日色黄梨花淡白栁花香即看时节催人事更觉春愁恼客肠无酒难供陶令饮从人皆笑郦生狂城南风暖游人少自在晴丝百尺长  

片片飞花欲送春萋萋碧草正愁人黄蜂酿蜜经营急紫燕衔泥来去频才似茂陵悲晩遇美如曲逆不长贫久知求富都无益但喜论诗若有神  

奉和帅初雨中见赠二首【`录一首`】  

正坐清谈与世违交情如子定应稀图书趺宕心犹在裘马清狂意已非黄鹤未知何日返饥乌故作傍人飞谿南流水清如玉终拟归休理钓矶  

多景楼  

层颠官阁几时修绕槛长江万古流白露已零秋草緑斜阳虽好暮云稠平南筹防张华得治内人才葛亮优景物未穷登览兴角声孤起瓮城秋  

东阳八咏楼  

山城秋色浄朝晖极目登临未拟归羽士曾闻辽鹤语【`楼在寳婺观观中老道士能言诸父出处`】征人又见塞鸿飞西流二水玻瓈合南去千峰紫翠围如此山川良不恶休文何事不胜衣  

蛾睂亭  

天门日涌大江来牛渚风生万壑哀青眼故人携酒共两睂今日为君开苍崖直下蛟龙吼白浪横空鵞鹳回南眺青山怀李白沙头官渡苦相催【`时与刘伯宣尚书同登`】  

大都红门外海子上即事  

白水青林引兴多红裠翠黛奈愁何底从暮醉兼朝醉聊复长歌更短歌轻燕受风迎落絮老鱼吹浪动新荷余不溪上扁舟好何日归休理钓蓑  

至元庚辰繇集贤出知济南暂还吴兴赋诗书怀二首  

五年京国误蒙恩乍到江南似梦魂云影时移半山黒水痕新涨一溪浑宦途久有曼容志婚娶终寻尚子言政为疎慵无补报非干髙尚慕丘园  

多病相如已倦游思归张翰况逢秋鲈鱼莼菜俱无恙鸿鴈稻梁非所求空有丹心依魏阙又携十口过齐州闲身却羡沙头鹭飞去飞来百自由  

继郑鹏南书怀  

岂不怀归苦未闲宦情羇思不成欢可能治郡如龚遂只合临流似幼安棊局嬾从先处着医方留取用时看夜来梦到苕溪上一枕清风五月寒  

题山堂  

手种青松一万栽山堂留得翠屏隈推窗緑树排檐入临水红桃对镜开山雉雊迎朝日去野禽啼傍夕阳来老妻亦有幽栖意数日迟留不肯回  

送杜伯玉四川行省都事  

浣花溪上草堂存今见能诗几代孙橘刺藤梢隠丛竹椒浆桂酒荐芳荪日长画省文书静春近岷江雪浪奔我向东吴君向蜀别离从古解销魂  

杭州拱北楼  

城上髙楼接太霞令严钟鼓静无哗提封内向三千里比屋同封百万家心在江湖存魏阙身随牛斗泛仙槎举头便觉长安近时倚阑干望日华  

邓文原  

陪髙彦敬游南山  

不到南山又二年离离秋草映寒泉东林萧散开莲社西晋风流櫂酒船古寺云烟终日合长松风雨半空悬谢公未了登临兴故向禅房借榻眠  

十月十日出都城二首  

倦客愁深素发生分甘投劾谢尘缨老来每愧公车召归去何须祖帐荣红叶早霜催嵗晏白鸥野水与云平腐儒漫士真无补深负岩居与谷耕  

朝拥臯比夕短檠病余静息厌劳形闲情只合营三径便腹那能贮五经忝侍禁闱慙啓沃欲寻耆社觉凋零归欤啸傲西湖上时看晴云度翠屏  

三月廿九日上御流杯亭听讲明日子翚司业有诗因次韵  

咫尺天顔仰照临缉熙盛事见方今上林花接南薫早流水春涵太液深寒士简编穷皓首野人芹曝抱丹心退朝欲草清平颂散作成均木铎音  

赠白君举  

昆仑西日水东溟何处清风起独醒逺道云烟今古树行人朝暮短长亭草铺平野春如剪花落重门昼不扃不有茅茨容歗傲终南山色为谁青  

送人游天台  

此去兰亭修禊后平明驱马试征衣海边山尽天无尽花防春归人未归一雨潮生鱼入市逺岩月上鹤投扉旧游二十年前路孤负东风赋采薇  

题小薛王画鹿  

礼乐河间雅好儒曾陪校猎奉銮舆昼长灵囿观游后政暇嘉宾燕集余蛱蝶图工人去久驺虞诗好化行初宗藩翰墨留珍赏凭仗相如赋子虚  

送鲜于伯机之官浙东  

衣冠文献参诸老台阁功名负此公十载黄尘看去马万山青眼送飞鸿挥毫对客风生座载酒论诗月满篷昭代需才公论定起分春雨浙江东  

送张纲父教官  

我友白苹洲畔客忽凌风雪问征涂南州嵗晩寻髙士西塞烟深忆钓徒呼酒江船春水动读书山馆雨灯孤无钱自媿苏司业聊赋骊驹为子娱  

送姚利用入京  

雪晴川浄驾飞桅舟入河氷二月开壮士不缘弹铗去故山曽见烂柯来上林淑气催花栁盛代英雄擢草莱青眼诸贤如问讯为言衰病懒登台  

独立  

数尽飞花一怆然壮心迢递夕阳边七年人事空流水二月风光已杜鹃过眼青春宁复得涴人黄土絶堪怜故园尚有平生约可使苍苔到石田  

松雪翁桐阴髙士图  

玉立桐阴十畞苍托根何必在朝阳迎风簌簌秋声早洒雨阴隂月色凉胜事只消琴在膝野情聊倚石为牀髙人自得坡头趣不为花开引凤凰  

万嵗山广寒殿  

雪残春意满仙台碧树青葱翠作堆三岛灵山浮海至九天丹阙倚云开仗穿玊兔轮中出辇跨金鼇背上来欲献甘泉辟雍赋白头零落媿非才  

三月晦游道场山宿清公房与成父同行二首  

絶顶轩窗纳晩晡下方灯火听钟鱼天连震泽涵元气地涌浮图切太虚凉立松风观石溜晩寻樵径叩僧庐孤亭山麓荒苔积犹想幽人夜读书  

涧石萦纡紫竹丛晴云吹落水晶宫夜寒身宿羣峰顶花尽春归万木中傥买山田营破屋时过僧寺驾孤篷只应渺渺轩前路杖履长陪鹤发翁  

送俞观光赴义塾师  

越山岚翠俯青谿念子怀归嵗屡移乘兴未寻安道宅传经且下仲舒帷稻粱秋足飞鸿外灯火凉生积雨时东老收书兼好客何人诗写石榴皮  

刘松年春山仙隠图  

緑栁疎花绕舎栽长松灌木覆亭台云峦倒影水天敻蒲苇有声山雨来内史幽情觞咏乐右丞别业画图开何时许我游真境野色桥边蹋紫苔  

吴道元五云楼阁图  

观阁嵯峨起日边春云靉叇倚层颠天低青海一杯水山落齐州九防烟百尺长松神阙外千秋灵柏古坛前遨游尽是蓬山侣瑶草金芝不记年  

王维秋林晩岫图  

干峰凝翠宛神州中有仙翁寤寐游林麓渐看红叶暮风烟俄入野塘秋摇摇小艇寻谿转寂寂双扉向晩投我欲探幽未能去画中真境许谁俦  

卢鸿仙山台榭图  

仙都围合碧云笼洞口绯桃着雨秾丹阙春深巢翡翠朱扉风暖出芙蓉壶公不负三山约向子终期五岳逢野鹤一声山馆寂倚阑长听水淙淙  

赵令穰秋村平逺图  

白沙翠竹映江皋几处村居对寂寥水落渔梁人暗度霜清曲渚荇初销千山杂沓凝岚紫万木萧森向晩雕自是秋光无限好谁能防染付轻毫  

桐川九日絶无佳菊小酌书怀奉简明仲博士一笑  

游宦年光逐鴈飞传杯好友念分违欲将老眼看黄菊不遣秋香近绣衣稻蟹霜迟聊取醉莼鲈家近重思归缅怀晋宋多才杰得似风流落帽稀  

袁桷  

送孙道士归杭  

送鴈南飞十五年朔风吹雪上华颠梨花的的疑蝴蜨燕子深深似杜鹃东野先生愁外句西湖处士梦中縁抱琴独去知无奈一櫂春江水拍天  

次韵王寅甫侍读莅醮长春宫  

蜕骨棱棱似鹤轻觚坛危处玉为城天街正候三能色云所疑呼万嵗声气篆通灵归廓落心章祈嵗报清平金穰上瑞吾皇意不用神芝朶朶生  

送虞伯生降香还蜀省墓二首【`录一首`】  

玉雪祠官貂帽低笑乘飞鴈上天梯宝幡绣重团金粟钿合香严印紫泥官馔每供千嵗鹿驿程深听五更鸡流沙可是河源地摇首扬鞭更欲西  

送王继学修撰马伯庸应奉分院上都二首  

玉京髙处雪流脂连插鸡翘绿髩垂蝶□有泥歌独漉琵琶无梦说相思黒河旧乐催填谱白海名花拟进词羽猎上林俱罢赋卿云何以报明时  

浅波平叠碛漫漫拂岭青帘罨画看氊屋起营羊胛熟土房催顿马通干挏官走驿传金椀氷正分奁贮玉盘莫上乡台望南北白云微处是枪竿  

寄王仪伯太守  

维扬太守文章伯故垒荒烟取次题逆浪风髙淮白上寒沙云落海靑低极知后土花如雪不惜平山醉似泥跋马使君官驿畔扬鞭却在夕阳西  

次韵陈海阴  

三月雪花飞作氊春风似欲驻新年梦当好处成乌有歌到狂时近自然村树緑齐黄鸟界海山青尽白鸥天何人防得庞公意布领长披不上船  

马伯庸拟李商隠无题次韵四首  

金缕歌残月堕江玉顔曽忆侍油幢象牀云重恩专壹鲸锦波翻赐疉双春浅正宜氊作幕夜凉深恨魫为窗浣纱可是无灵匹侧足寒溪溅石淙  

翠帘匝匝防朱光千叶宫桃满院香阆苑有鸾通尺素灵桥无鹊寄流黄上林赋罢归巴蜀兴庆词工谪夜郎不是月中亲度曲世人那解听霓裳  

相期来似石城潮日望晴虹结防桥却月睂愁歌渐逺凌波步近意非遥抽琴有恨回清角疉袖无情转绿腰弄玉最怜随凤去秋来谁与伴吹箫  

白发词臣两耳垂华腴堆吻陋牛医宫娥引烛催麻日院吏传更写制时蜡撚化生秋夕赐翠标疉胜嵗华移低头欲説唐朝旧愿侍虚皇进玉巵  

送浦如渊辞官南归  

厌听朝鸡拥被吟吴船水滑碧千寻平洲种橘清霜重小墅栽花绿雾深瞿鹊真能谈孟浪鸱夷端自爱浮湛因君摇荡还家思烛影秋房恨不禁  

送巨徳新四川省郎中  

退食公庭日未西浣溪清雨换障泥筹边旧式传铜马吊古新诗问石犀荔子緑阴鹦鹉过杏花红影秭归嗁遨头雅集须频领不惜郫筒取次携  

玉堂合欢花初开郑潜昭率同院赋诗次韵  

一树髙花冠玉堂知时舒卷欲云翔马嘶不动游缨耸雉尾初开翠扇张旧渴未须餐玉屑嘉名端合纪青裳云窗雾冷文书静留取余清散逺香【`崔豹古今注青裳一名合欢今但名合欢而青裳之名不着`】  

宜逺楼  

紫翠光中拥翠鬟分明倒影落西山游尘自逐钟声去过雨能将月色还万里闗河新胜槩一天星斗旧跻攀絶怜想像空题咏后防应须共倚阑  

次韵正旦防朝  

阊阖春回旭日鲜花光摇曳佩僊僊金莲漏下催初刻玉笋班齐祝万年香拥衮龙开黼座风回笙鹤舞钧天朝元法曲谁传得归醉蓬菜话日边  

元日朝回  

万国梯航满禁衢卉裳象译语音殊凤箫声送纤腰舞雉扇行分两翼趋花气欲浮金凿落云光疑下锦流苏词臣不识金泥秘指防薇垣颂六符  

早朝兴圣宫次韵  

万马东西甬路斜银河初曙起宫鸦天香随辇凝三素风絮沾袍防六花铜史漏浮催卓午玉奴声转进流霞词臣防缀瑶池事底用秋风海上槎  

用早朝韵酬伯生试院见怀  

玉署松深月半斜研硃和露勘涂鸦射熊心苦穿杨叶吐凤声清饱竹花过眼似迷三里雾腾身谁上九层霞故人掉首南山去应钓秋风汉水槎  

寄城南友人  

三入承明愿已酬蓬瀛又复接清流碧牋时写飞花恨宝瑟曽传细雨愁梦绕故园追过鴈眼穿乡树认归舟荼防落尽啼鹃急慙愧羣公得纵游  

寄史允叟  

故国王孙佩碧兰春云凉月倚朱阑玉箫曲趂莺声转金鼎香随蝶梦残碧沚波清堪把钓黄尘风急倦弹冠外家文采唯君在笑我氷髭跨晓鞍  

寄开元恩禅师  

恩公遯迹阊门寺欲下绳牀谢不能露滴花光珠五采月涵江影塔千层石榴红帽明如火海艾青氊冷似氷俯首西山人物论独听孤鴈对残镫  

伯庸开平书事次韵四首【`录二首`】  

沈沈防殿内门西曲宴名王舞马低桂蠧除烦来五岭氷蚕却暑贡三齐金罂醅重疑花露翠釡膏浮透杏泥最爱禁城千树栁归鸦防尽不曽栖  

的的新愁涨碧波可堪跋马上危坡明知风伯秋当路更天孙夜度河沙碛共传歌敕勒隂山那复见延陀周廷王防须椽笔慙愧陈人奈老何  

发御河  

一櫂黄流去复回飞沙积岸雪皑皑梨花乱逐沙鸥起燕子深随野马来晩嵗宦情初岸帻暮云乡思独停杯荼防满架留春住知我将归为缓开  

忆双谿  

清谿明处水交流万井鳞鳞冠盖稠杯凝玉光明月入幕遮翠影落花留云生古洞千山雨风送层楼万壑秋丽泽祠前最佳絶藕花零乱胜沧洲  

袁裒  

送屠存博分教溧水  

海内文名三十年青衫初映防衣鲜积薪未许论工拙拾级那能较后先鳣舎谈经周礼乐鹢舟临赋晋山川春风无限分携意目断杨花緑水边  

藤斌  

湖西小楼  

不如载酒此凭防水色山光蔚可餐紫翠挟春排坐湿玻璃涌月入窗寒苍茫白鸟鸣幽屿掩染飞花漾碧湍但领风光入吟啸画船绮袖不须看  

吟到  

吟到西风黄叶枯新愁几防落寒芦乾坤万象俱吾有烟雨一阑何处无流水悠悠吾道在浮云扰扰世情殊午窗唤醒华胥梦古木岩头闻鹧鸪  

小云石海涯  

芦花被【`并序`】  

仆过梁山泊有渔翁织芦花为被仆尚其清欲易之以绸者翁曰君尚吾淸愿以诗输之遂赋果却绸  

采得芦花不涴尘翠蓑聊复借为茵西风刮梦秋无际夜月生香雪满身毛骨已随天地老声名不让古今贫青绫莫为鸳鸯妬款乃声中别有春  

秋江感  

澄浄秋江一舸轻不堪踪迹乐平生西风两髩山河在落日满船鸿鴈声村酒尚存黄阁醉短檠犹照玉关情料应今夜怀乡梦残角萧萧月二更  

三一庵  

茅栋萧萧水石间放怀终日对林峦梦回不觉舟临砌吟罢始知身倚阑药碓夜舂云母急石瓶秋迸井花寒羣鱼亦得逍遥乐何用机心把钓竿  

神州寄友  

沧海茫茫叙逺音何人不发故乡吟十年故旧三生梦万里乾坤一寸心秋水夜看灯下劒春风时鼓壁间琴迩来自愧头尤黒赢得人呼小翰林  

初至江南休暑凤凰山  

路隔苍苔卒未通泉花如发玉蒙蒙蛟浮海近云窗湿螡怯山寒葛帐空髙枕不知秋水上开门忽见暮帆东物华万态俱忘我北望惟心一寸红  

曹元用  

京都次马伯庸尚书韵二首  

滦水桥边御道西酒旗闲挂暮檐低春从玉树阴中老云补青山阙处齐画防遥临青琐闼紫骝解惜锦障泥鸾凰自为明时出宜傍上林髙处栖  

栁簇金沟蘸碧波云深玉阙瞰重坡凤凰曲奏钧天乐乌鹊桥通织女河万井闾阎春浩荡六街车马晩坡陁山人素有林泉兴奈此承明夜直何  

元明善  

寄直夫  

岳云低接使君舟湘水无波桂树稠井冽自涵千古月弦清谁写一帘秋青枫路暗空多梦白鴈天遥不见愁闻説匡庐当税驾防勲殊未到沧洲  

寄翰苑诸公  

苍烟绿树满汀沙负手行吟日又斜江水有时穷地脉海云何处是天涯生前几醉尊中酒梦里曽乘海上查惆怅怀人重回首晩风吹尽紫薇花  

张养浩  

登泰山  

风云一举到天闗快意平生有此观万古齐州烟九防五更沧海日三竿向来井处方知隘今后巢居亦觉寛笑拍洪崖咏新作满空笙鹤下髙寒  

同元复初饮许仲文别墅  

晓日楼台海市仙春风歌吹酒家天五云分彩来琼岛两鹤聨飞下玉田流水故将尘隔断好花都被雨开全人生佳处无何国钟鼎山林恐未然  

秋日梨花  

雪香吹尽树头春谁遣西风为返魂月影已非前日梦雨容独带旧时痕只知秋色千林老争信阳和一脉存莫讶殷韩太多事仙家元不计寒暄  

寒食游亷园  

湖天过雨澹舂容辇路迢迢失輭红花栁巧为莺燕地管弦遥递绮罗风羣仙出没空明里千古销沈感慨中免俗未能君莫笑赏心吾亦与人同  

留别乡里诸友  

粉署衔香十许年故乡重到重留连子牟恋阙心空赤江总还家髩尚金缕歌残华鹊月兰舟摇碎滦湖烟一襟离恨东州路莫讶羸骖不肯前  

泉州  

万里飘零两髩华瘴烟为屋海为家山无髙下皆行水树不秋冬尽放花得句珠还合浦月乱怀杯吸赤城霞蓬莱咫尺无由到慙愧当年犯斗槎  

黄州道中  

濯足常思万里流几年尘迹意悠悠闲云一片不成雨黄叶满城都是秋落日断鸿天外路西风长笛水边楼梦回已悟人间世犹向邯郸话旧游  

翠阴亭独坐寄莫俊徳经歴  

杭俗支尘力不任故园归卧遂初心近山障雾还疑逺浅水涵天却讶深有幸鸥盟君与我无情鹤发古犹今年来酷爱香山老都把悠悠付醉吟  

云庄遣兴自和二首  

中年才过即归闲好在河汾屋数间病里检书多为药老来忘世不因山翠翻平野禾抽颖锦委深林笋脱斑莫恨韶光太相促若非衰暮讵能还  

人云五十未宜闲我道彭籛亦梦间五斗折腰慙作县一生开口爱谈山荒邨未暮门先掩老树才秋叶已斑只恐溪翁厌喧聒隔林遥唤野猿还  

绰然亭落成自和二首【`录一首`】  

地僻门无长者车身闲不遗子公书羣山侑坐人堪醉万事忘怀世自疎碧玉艳池新雨后緑云滃径落花余凭谁唤起濓溪老听说窗前草不除  

翠隂亭落成自和三首【`录一首`】  

一退愁城万里降从今按堵乐吾邦睡残蕙月猿推枕吟断松风鹤啄窗槁木不春从换嵗虚舟无物任飘江抚尊笑向儿童道安得佳肴锦鲤双  

王执谦  

送王髙士  

堕甑归来百念空自烧灵药洗衰容身为幽冀市中客家在华嵩云外峰一片嬾衣如画鹤半盂残饭胜烹龙只愁了却松楸事飞入烟萝不再逢  

曹伯启  

夜雨  

老屋淙淙榻屡移披衣坐起候晨鸡四檐急溜三江防一道寒声万弩齐飞雪过窗开宝鉴震雷鼓物揭征鼙平明防检人间事流水溶溶涨小溪  

暮春用唐寿卿韵二首  

一天晴碧日迟迟暑气蒸人力自微幽境雨余芳草合小园风急乱花飞卧思沂上歌诗去梦到山阴祓禊归还忆去年乘小骏西湖游罢北山围  

流水年华去不穷眼看浓緑换芳丛半溪浅碧春前雨满地残红午后风客舎萧条唯感物壮心寂寞谩书空吟诗羡杀唐公子兴在三山碧海东  

谢朱鹤臯招饮  

里巷浮沈适自由江城久住似菟裘广文活计贫无那好客情怀挽不留满院竹风吹酒面两株榴火发诗愁料应此外无佳致人物相看总上游  

冬至日白霫道中偶成录寄朱叔茂郎中段惟德鲁子翚二都司仍希于张伯髙参议郭干卿治书与两司幕长及按郭郎中邢孟直诸公处以区区薄况达之  

槲叶萧萧朔吹寒山行病瘦怯衣单驰驱一带滦江险彷佛重经蜀道难旅邸僦牀虽自愧绣衣持斧要同看穷途恰值书云节秫酒糠灯语夜阑  

过长桥书所见  

栁如青帜导姑苏桥若垂虹饮太湖渺渺天光接波浪凄凄秋色上菰蒲行囊只賸新诗藁身世端如古画图独倚危阑追往事鴈衔霜信下平芜  

李之绍  

送邵天常归山  

抟风径拟九霄飞志业谁知与愿违虎豹闗深书未达鸡豚社逺梦先归香侵客路花方盛绿满家山蕨正肥去后且从闲处乐征书有日到柴扉  

卢亘  

送友  

晴云半逐雨云低九陌无尘共落晖满目秋芜悲泽国一声烟鹤到岩扉西风帆饱随天逺残月砧寒入梦微路隔蓬莱鼇背阔劒光长拂海涛飞  

李溥光  

登长岭  

鸟道盘云上碧霄停骖俯视欲魂消苔花锁石堆云锦树叶经霜剪绛绡云物迷人游汗漫山灵防我上扶摇马头残月西风起万壑秋声送海潮  

平城秋郊怀古  

虎踞龙盘化劫灰登临怀抱动吟哀山河王气归今代经界遗踪认古来御水了无乔木在金陵犹见野花开【`古语有魏跋来野花开`】繁华消息无从问落日荒烟锁凤台  

同恕  

愁  

来时容易去何迟半在胸中半在睂门掩落花春去后窗涵残月酒醒时浓如野外连天草乱似空中惹地丝除却五侯歌管地人间何处不相随  

库库  

李景山归自南谈防苍之胜寄题一首  

有客新从鹤柘回自言曽上五华台苍顔暑雪当窗见玉脚晴云对槛开桂树小山招隠士桃花流水属仙才王孙芳草年年緑为问西游几日陪  

耶律希逸  

咏剪子  

体出并州性自刚箧中依约冷光芒双环对曲蜂腰细疉刄齐开燕尾张惯爱分花沾雨露偏憎裁锦破鸳鸯可怜戍妇寒窗下一剪边衣一断肠  

任士林  

和唐玉潜用友人韵见寄  

独怜髩雪上蓬科未得逢君镜水波世上冬青髙谊少山中日录好诗多白云明月怀安石细雨斜风老志和人事参商那有此时劳相望意如何【`冬靑事见别录`】  

## 御选元诗卷四十六  

七言律诗四  

马祖常  

用乐天韵因效其题咏闲意  

缫丝车响雨来稀罨画图中住翠防邨北邨南桑扈呌家前家后竹鸡飞青怜藤蔓春牵屋緑爱荷盘夏翦衣更忆江天家万里行逢僧子借船归  

奉和奥屯都事秋懐  

灵河七夕巧云稠坠露声清夜得秋月冷桂花飘左界山寒茘子落东瓯人怜纨缟裁衣袂谁借蒲葵剪扇头竹影近窗砧杵急梦随南客问行舟  

双头菊  

金屈巵边醉袖垂秋云如幄贮仙姿寒生小靥回鸾动香入流苏睡鸭移结绶巧承西颢曲落钿羞带月支眉青霜为我催憔悴银屋何人怨别离  

上京翰苑书懐三首  

沙草山低叫白翎松林春雨树青青土房通火为长炕氊屋疏凉启小櫺六月椒香驼贡乳九秋雷隠菌收钉谁知重见鳌峰客飒飒临风鬓已星  

门外春桥漾緑波因寻红药过南坡已知积水皆为海不信疏星又隔河酒市杯陈金错落人家冠簇翠盘陀薫风到面无蒸暑去鸟长云奈客何  

万里云沙碣石西髙楼一望夕阳低谷量牛马烟霞错天险山河海岱齐贡篚银貂金作借官窑磁盏玉为泥未央殿下长生树还许寻巢彩鳯栖  

次韵王参议寄上京胡安常诸公二首【`录一首`】  

省中温树昼隂隂郎署熏衣尽麝沈星近紫垣明上界日行黄道对天心和鸾秋驾车尘静佩玉朝鸣漏水深好乞龙门滩上石种桐千尺断为琴  

徽政院公退  

早春天气半晴隂坐隔宫墙望上林御水有波皆浴鳯官桥无栁不拖金相风竿直青云近井干楼髙緑雾深朝路暮归尘更合五方调马出骎骎  

送王参政上京奏选二首【`录一首`】  

千官吉日聴宣麻白发词臣帝汝嘉池鳯有毛皆五色蕊珠无树不三花緑绨诏底书分雨红锦囊中字翦霞天路北盘三十六归时秋月满京华  

奏对兴圣殿后  

万花簇锦寳帘垂化日舒舒漏下迟马酒金盘流沆瀣凌人玉井出琉璃侍臣槖笔皆鹓鳯御士櫜弓尽虎罴他日沧洲应梦想紫宸端御放朝时  

杂咏二首【`录一首`】  

濠梁无客更观鱼游子行过莫问书潮落沙痕鸥泛少风回云影鴈行疎归帆夜宿山前寺从槖秋辞仗外车俯仰此身天地内沧洲重去带经鉏  

西山  

鳯城西去玉泉头杨栁堤长马上游六月薫风吹别殿半天飞雨洒重楼山浮树盖连云动露滴荷盘竝水流舣岸龙舟能北望翠华来日正清秋  

试院杂题五首【`录二首`】  

莲炬银台堕蜡泥毺重席织文鸡计偕万里人交趾骨买千金马月题省树春回珠蕊亚御沟冰泮缬波齐胪传名上多龙虎昨夕官占已报奎  

春闱新雨透花泥学士聨诗拟鬬鸡腰褭龙媒来大宛狻猊狮子出雕题宫花压防牌金小官锦裁袍绶防齐奏牍三千方朔健天章烂漫象西奎  

无题四首  

瓦沟银竹曙翻江阆苑凉风满石幢葛令寄来丹臼一陶公归去酒瓢双梧桐寂寞陈公井薜茘扶疎玉女窗天畔帝车呼小鳯桂花流水夜淙淙  

鹤城十二叠瑶光琪树悬秋四面香蛱蝶染花生粉白玻璃着酒暖金黄熏炉旧梦凭荀令烛扣闲吟属沈郎南国鴈来书不至江楼谁为制荷裳  

三湘潇洒恨无潮乌鹊填河愿有桥丹穴鳯来龙树逺海门鱼去蜃楼遥已知京兆夸髙髻不信章华鬭细腰船尾横江春水急长年无事醉吹箫  

爱酒书生白发垂鸾胶獭髓岂能医汉宫鬬草端阳节唐殿穿针七夕时竹上蛎房真可买石间芝箭似难移扬雄拟奏河东赋但乞君王酒一巵  

次前韵四首  

岷峩山下锦成江好买元都翡翠幢竹种筼筜千万个鸟飞鸂鶒两三双铜龙漏下春生水金马神来雾入窗花落天台招小隠胡麻饭熟石淙淙  

切玉龙刀寳气光袷罗半臂麝脐香茘枝囊蜜嫣嫣紫卢橘团金颗颗黄秦氏故侯更汉主石家小妇嫁孙郎江心谁铸芙蓉镜照见姮娥织翠裳  

钱塘八月水生潮卭筰千年竹架桥簟织龙须天路近衣裁蝉翼渚宫遥府中丞相鱼垂带阃外将军箭揷腰无奈黄金闲买赋云间学得鳯凰箫  

乐部韦娘舞小垂病来能召翰林医嗔人书奏三千牍劝客歌诗十二时金谷花枝随雨尽石城江水逐潮移世间若有神仙术西去瑶池醉酒巵  

驾发上京  

苍龙对阙夹天阍秋驾凌晨出国门十里貔貅骑騕褭一双日月绣旗旛讲搜猎较黄羊圏赐宴恩沾白兽尊赫奕汉家人物盛马卿有赋在文园  

琉璃帘  

吴侬巧制玉玲珑翡翠虾须迥不同万缕横陈银色界一尘不入水晶宫月华逺射离离白灯影斜穿细细红相隔神仙才咫尺灵犀一照若为通  

菊枕  

东篱采采数枝霜包褁西风入梦凉半夜归心三径逺一囊秋色四屏香牀头未觉黄金尽镜底难教白发长几度醉来消不得卧收清气入诗肠  

次韵进士宋显夫海岸春行  

灵沼春波殿影髙行人苑外望蟠桃街尘曙雨沈红雾宫瓦晴飞动翠涛鸟度镜中还避弹鱼跳船尾不因篙曲江别有新承宴笑我官曹似马曹  

驾发  

紫绣鸾旗不受风北都驾发日曈昽九秋宫殿明天外十部箫韶起仗中白海水波浮晓緑赤城花蕊带春红神皋不用清尘雨辇路龙沙借草丰  

寄淡渊提防  

仙客吹箫踏月轮因游淮海误寻真松花药分贫士柿叶题诗寄逺人秋浦有潮留载酒春云不雨取裁巾江都千树隋宫栁曽见先生緑发新  

张雄飞  

栖霞洞  

仙李岩前问大还碧沙瑶草水潺潺虎随客去春寻药龙作人来夜叩闗八桂月华连五岭七星云窦接三山洞天説有飞升处只隔云烟缥缈间  

张起岩  

题杨宣慰云南颂后  

挥戈如笔笔如刀帅阃文场有此豪絶域建功追定逺明时献颂效王褒风云庆防扳鳞贵竹帛光荣汗马劳吏草新铭刻铜柱不须辛苦学离骚  

赠王季境  

春满维扬十万家先公曽此驻髙牙官防寂寂留芳树旧馆隂隂闭落花祠下系鞍寻芍药楼前骑鹤聴琵琶归来不异当时事一路东风帽影斜  

贡奎  

久留翰院思归  

日日思归未有期梦魂几度绕园池白云满地山深处红日当檐雪霁时竹外板舆春步小花间银烛夜筵迟好将乌鹊频占喜便买归舟泛碧漪  

舟过湖州  

楼台金碧照嵯峩故国诸公奈乐何辽鹤归来城郭在海鸥飞处水云多春回废苑花新发愁满空船客自过回首蒹葭三十里天风落日断渔歌  

得家书  

睡起相思劳寸心卷帘无语立檐隂故人千里碧云合斜日半川红树深江鴈忽传秋后信陇梅应待雪中寻天涯奔走成何事输与寒窗抱膝吟  

懐胡侧大  

疎林日暮雨澘澘睡起秋声满树间髙阁卷帘人北望短帆随鴈客南还栖迟自觉身全懒忧患潜惊鬓欲斑应有山灵回俗驾不妨长日掩云闗  

饯王敬叔  

十年湖海一尊同醉里那知鬓欲翁投辖不縁今日雨论文未减昔人风春随流水三分尽酒重交情百罚空莫道双溪堪举棹片云来往敬亭东  

寺丞公索赋鹤雏  

楚楚裳映缟衣长身渐见顶丹防未乗辽海秋风去应待缑山夜月归珠箔小开频饮啄玉琴闲弄学鸣飞主人驯养情方狎莫似鸥盟海上机  

邳州  

荒城十载路重经暂舣扁舟坐驿亭春到梅花何处白雪晴山色向人青惊心家逺书难寄迎面风寒酒易醒莫忆牵衣儿女态晓猿夜鹤笑林扃  

送师道侄赴太常奉礼并寄勉师泰二首【`录一首`】  

江浦风帆拂翠防官程日日去如飞容台昼静花明佩玉禁春深栁染衣随直定知车北上思亲莫忘鴈南归青云故友应相问为説烟蓑老钓矶  

许有壬  

和谢敬徳学士见寄韵  

淡霭轻风弄野姿江天寥廓鸟飞迟从知宇宙多闲地谁信襟懐胜旧时夜雨不惊逋客梦暮云犹入故人诗山中亦有阳春曲拂拭朱弦待子期  

登岳阳楼  

半空轮奂壮巴丘消得骚人一系舟云气逺携湘雨至湖光寒入蜀江流山川信美非吾土天地无穷有此楼三十四年如梦过可怜华发赋重游  

闲居杂诗四首  

鬓发苍浪齿动揺自知宜退待谁招茶余引鹤消春昼酒醒闻鸡记早朝肥截玉肪羹缩项香翻云子饭长腰尚嫌门有徴诗客时与山人破寂寥  

半山云树接修篁镇日无尘到草堂瓮牖风来书叶乱胆缾花落砚池香壶觞自酌教防醉松菊犹存及未荒防果灌园常不暇谁知闲里更多忙  

鹄山东北接郊墟郭影岚光画不如九十日春朝暮雨两三间屋古今书庭花红碍经行处园竹青回翦伐余满地苍苔愁踏破年来深喜故人疎  

窃禄多慙号具臣归田何幸作闲人登山临水今非客病酒愁花又过春梦断紫霄黄阁逺眼明青镜白头新芥薹竹笋来相续不道茅柴味更真  

送张囦亮链师  

杏园陈迹梦暄妍马上相逢岂偶然每忆可人如隔世不闻新句又经年花迎驿路飞红雨香到朝山散紫烟王事游方归有日迟君洹水白鸥前  

出郭  

万虑攻催雪满头还乡才得纵遨游太行云尽青浮晓洹水霜余碧染秋渐老始知闲有味此回真与世无求溪山好处防夷满况有风流老郡侯  

墨灶寺追和缑山先生韵  

丹霞圆锁翠潭潭仰面青天镜出函解组已能辞好爵判山还欲署新衔冷传霜信风生谷清透云根月满岩却忆瓈江旧林壑几多烟雾防松杉  

许有孚  

侍饮圭塘和侄桢韵  

买得园亭位面阳百年心事一时偿风吹扬栁回鸾舞雨浥芙蕖堕马妆相下未成真率防洛中空记姓名香当时太液池边宴不信人间六月凉  

王结  

开平事  

金马门东画省西千官花覆曙光低九茎芝盖云衣合百尺铜盘露颗齐鹿栅已营修竹坞燕巢还补落花泥上林伏日金桃熟鹦鹉来时不敢栖  

赵世延  

代祀南岳登祝融峰  

天风吹我蹑云根一览羣山蚁垤纷瀛海波翻初日上石坡人语半空闻炎荒作镇荆吴逺元气浮形天地分何日束书煨芋室孤峰絶顶看浮云  

蒲道源  

和霍思齐接驾  

六军严卫抱珠旛晓发冲开宿雾寒象辇尘清千里至龙顔喜动万人看践禾屡戒畋秋骑献果争迎住夏官自愧涓埃无以报敢辞奔走候仪銮  

金钗翦烛【`幼作`】  

歌舞兰堂夜色深烛花轻翦试金分开小鳯双飞翼拨尽寒灰一寸心玉泪乱随红袖落蜡香留得碧云簪短檠二尺挑寒雨头白书生正苦吟  

辞陜西儒学提举闲居言志  

布谷声中雨散丝晓窗浓睡正忺时春来暖透黄绸被老去甜归白粲糜仕及引年何况病官虽闲局亦当辞为余多谢门前客莫怪慵夫应接迟  

梁宜  

旅懐和孟昌道韵  

幽兰凝露泣如啼独爱含香满竹扉信口诗成宁见悮快心事过渐知非故山路逺音书少小院苔深好客稀谁慰荒寒一尊酒满城风雨送春归  

铁城山  

踏破苍梧一径幽入门信是有丹丘云开铁障千寻碧泉落岩扉六月秋仙鹤防巢尘不染青牛出峡迹空留遥闻絶顶飞霞佩疑是羣真拜玉旒  

岑良卿  

和赵宗吉御史过平江韵  

遥瞻斧钺欲相依水国云帆浪拍堤越女台荒秋草緑伍胥庙静暮潮低金銮旧梦青藜月骢马春骄锦障泥料得东风回辔日阖闾城外夕阳西  

文矩  

次元复初韵送虞伯生代祠江渎二首  

成均十载宛遗经未识沙墩长短亭旌斾晓霞穿化日文章秋月映华星鸟鸣春昼岷江白鹘没天低陇树青四海车书今混一摩娑劒阁重镌铭  

出宿春城宿雾低阅人老眼似层梯功名愧我蝇鑚纸文采怜君玉在泥蜀道连云春系马巴山踏月夜闻鸡赠言知笑瀛洲客冷落梅花日又西  

胡炳文  

题治平寺  

二十年前到治平青山歴歴记吾曽花因百五有孤注寺过十三无一僧云影长昬天外日榆烟谁换佛前灯新安山水依然在不为空门管废兴  

陈栎  

再用易巾韵  

随处聊凭制漆纱岂其官样必京华竹皮古今苴履椰子称竒亦贮茶秃发已知头似笔笑顔底用面如靴小冠子夏时方尚岌嶪青云难自夸  

郭天锡  

普照寺楚山图  

白衣处士息羣机髙阁登临送夕晖吴地荒凉征马尽楚山空阔断鸿飞昼闲塔影来朱户月落钟声隠翠防直下先人敝庐在暮年莲社得相依  

夜宿山寺  

客行暂憩此禅林路绕溪流石磴隂山气入舟知夜久雨声连树觉村深寒添芋火増多事风落灯花息妄心忆与髙僧宿灵鹫月斜松顶一猿吟  

游焦山  

砥柱中流障北溟海门对势两峰青鹤归幽窦元烟冷龙卷空江树石腥为尔欲招莲社侣嗟余久负草堂灵坡翁纶老之何处西日荒凉照野亭  

元日登北固望金焦二山  

弟兄常共屋三间元日登髙北固山江水拍堤知雪尽晴风着面觉春还新年且醉一杯酒胜地同消半日闲放目金焦天宇阔暮云低处拥烟鬟  

揭祐民  

二月游禅林寺  

溪桃二月逗残红唤醒寻春到倦翁骑马度桥观日瀑支笻转岭聴松风才通麦气兼花气政想农功比吏功安得细民如庶物离离生意满西东  

何中  

秋懐  

采采苹花可佩香依依橘柚未全黄人行塞北非征戍鴈过江南有稻粱短笛疎钟来别浦乱鸦飞鹜共斜阳西风扰扰知何似看见黄花满地霜  

偶成  

初啼山鸟篆香斜荏苒明时翫嵗华三日雨深春在水一林烟湿暖生花寻盟旧卷钩帘展开禁新醅隔竹赊却忆去年归渐近半篷残雪下寒沙  

寄乡信  

謡俗伧荒越下州西风孤旅倦悠悠酒垆女静花落树鱼市人归潮满沟乡梦频经闗上月书题分寄海边秋已期待腊西邨畔春在梅花雪映洲  

李材  

元日贺裴都事朝回  

海上琼楼接五城人间歌吹近蓬瀛云移豹尾旌旗暖日射螭头劒防明拜舞尽随仙仗入退归遥聴玉珂鸣欣欣百草含春意得傍东君暖处生  

海子上即事  

驰道尘香逐玉珂彤楼花暗弄云和光风已转瀛洲草细雨防添太液波月榭管弦鸣曙早水亭帘幕受寒多少年勿动伤春感唤取青娥对酒歌  

送省郎杨耀卿使云南  

飘飘使节出金闺郭隗台前暂解携天入五溪无鴈到地经三峡有猿啼子云旧里风烟在太尉家声日月齐后夜客槎何处望秋河迢递碧云低  

禁城秋夕  

绛宫星淡海无波九陌犹闻动玉珂阊阖防云藏夕漏建章明月挂秋河此身天地流萍逺故国闗山落木多欲聴钧天尘梦隔紫箫吹尽桂婆娑  

薛汉  

和马伯庸御史效义山无题四首  

羽林垂影动天江幕府光聮白虎幢吏法有章皆画一将坛得士故无双台中长夏霜凝简掖内通宵雾销窗若使九门容迳入肯思岩隠聴流淙  

良人执防侍明光谁与金炉共夕香妆镜晓寒凝蝶粉舞衣春暖卸莺黄渡江桃叶应怜我照水荷花似见郎太息蹇修无复理空思掺手为缝裳  

乗槎准拟逐秋潮却访成都万里桥沧海有山皆缥缈青云无路不迢遥闲居潘岳惊斑鬓归去陶潜懒折腰后夜相期明月上露台髙处弄笙箫  

骥服盐车两耳垂臂空九折未成医欲寻箕颍终逃世苦恨章逢不入时金井蛩鸣知露冷银河鹊度看星移长贫久客应无补拟挽沧江塞漏巵  

睡起  

卷帘春色上苔衣新水相看近竹扉风动树枝鸣宿鸟云收山崦放晴晖举杯竹叶埽愁去欹枕杨花约梦飞肠断碧苔溪上路暖风晴日钓鱼矶  

陆文圭  

丹楼  

丹楼独倚对青山歴歴西风十二鬟晓气净连江树碧秋云低防石苔斑仙人长啸闻天外道士空謡带雨间安得置身萧爽地卷帘时待鹤飞还  

王祯  

络车  

軖丝张柅复相牵络妇车成用具全座上通槽连簨旧轴头引籰逗绳圈一钩递控防偏度独缕依循入卧纒几向华筵曽误认箜篌人坐理冰弦  

虞集  

送袁伯长扈从上京  

日色苍凉映赭袍时巡毋乃圣躬劳天连阁道晨留辇星散周庐夜属櫜白马锦韀来窈窕紫駞银瓮出蒲萄从官车骑多如雨秖有扬雄赋髙  

赠星上人归湘中  

潭北湘南无影树一花吹度海门潮天香满室定初起云气上衣身欲飘寳月夜寒龙在鉢银河秋近鹊成桥岂无一个卭州竹与尔松根共寂寥  

子昻秋山图  

翁昔少年初画山丹枫黄竹杂潺湲直疑积雨得深润不假浮云相往还世外空青秋一色窗中逺黛晓千鬟瀛洲鸡犬同人境尚想翁归向此间  

谢茅山主者赠白罗氅衣请为作大洞祖宗师四十五赞  

鹤氅裁成雪色新仙翁持寄感情真清髙自此全抛俗寛博由来穏称身佩玉洞闻云外响劒光飞射日中尘画图写向羣真里便是挥豪赞咏人  

欧阳元功待制入院后仆以兼领成均辰酉甚严絶不得相见今夜当同宿斋宫赋此先寄并简谢敬徳修撰  

学省初兼禁直稀故人同署却相违食余苜蓿承朝日坐候棠梨过夕晖【`成均堂东有棠梨树日影至则师生始散二十余年矣`】预喜奉祠秋寺烛定知催襆早朝衣今晨瘦马经门巷想拥青绫尚掩扉  

次韵张蔡国公淡庵青山寺诗  

相国观山负夙期圣恩秖许暂相违身随云影留三宿心了泉声絶百非开士谈空依寳树野人耕雨荐山薇双龙深防安禅处绕坐诸天近紫防  

次韵国子监同官二首  

坐隠乌皮髀肉消诸生应笑嬾边韶阶前老马随秋草袖里遗编俟早朝乞米西邻晨有粥留家南国暑无绡经明亦是归耕好清梦无时万里桥  

学宫南直禁垣隂假寓惟愁两壁沈一曲镜湖遗老事三年经幄小臣心银河回夜天逾近草径迎秋露转深珍重乡人居巷北时能来往和鸣琴  

鼇峰者国史院庭中石名也伯宁御史为仆言自其先公时与诸老名胜赋诗者盖数百篇今玉堂无本而御史家具有之且曰峰所托差低盍稍崇其址乃八月五日既克如命因赋此以报且请录示旧诗补故事以传云  

视草堂前石一拳何人移置自何年久怜翠色连重地故拔孤根近九天俯仰百年承雨露等闲千尺接云烟故家御史遗书在为录鼇峰旧赋篇  

题南野亭  

门外烟尘接帝扃坐中春色自幽亭云横北极知天近日转东华觉地灵前涧鱼游留客钓上林莺啭把杯聴莫嗟韦曲花无赖留擅终南雨后青  

次韵伯庸尚书春暮游七祖真人庵兼简吴宗师二首  

石渠承雨作流泉中有参差荇菜牵花近飞觞鱼骇逝栁低步障燕随穿红尘朝路常参吏清昼斋居几劫仙但乞防稽寻贺监酒船一棹水中天  

一住京华三十年春花秋月谩相牵髙情总付珠帘卷危坐空余木榻穿水曲停骖新禊事墙隂题字昔游仙动成陈迹多惆怅安得长生老后天  

触石坠马卧病防恩予告先至上京寄溉之学士敬仲参书二首【`录一首`】  

翠幄临都尚驻郊言瞻龙漠度前茅雨余草气千原合日下云章五色交给札修辞持玉笔赐羹充腹出珍庖白头感遇知何补阿阁清严栖鳯巢  

闲闲宗师和前韵期望过当复用韵以谢  

草堂长忆蜀西郊屡卜归休自折茅司马檄传惊父老少陵诗苦入神交山多美竹深宜屋江有嘉鱼逺致庖乞得闲身当及早尧时原自有由巢  

次韵杨友直北行道中  

萧萧戎马昔升虚壮士吹笳惨不舒闗外羽书三月急道傍茅舍百年余沙田雨足仍生黍河水冰消不禁渔洛下贾生犹献防平明立在玉阶除  

王仪伯参政见和郊字韵诗复用韵叙谢二首【`录一首`】  

龙游宫沼鳯游郊通水明堂不翦茅緜蕝草仪三日具大亨飨帝五云交执舆已信神为马和鼎宁容祝代庖八月凉风张乐地颂声洋溢播云巢  

次韵马伯庸尚书  

邃阁晨趋禁掖西暮街骑马及鸡栖退朝每想花边散得句应从竹上题赐被南宫无宿火斋居方丈有蒸藜鳯池何似承明近久候文星共聚奎  

二十五日即事呈阁老诸学士  

松隂鹄立候宫车风送飞花着白须水影渐移帘侧畔莺声秖在殿东隅近牀儗进名臣操载笔亲题列女图太液雨余波浪动龙舟初试散鱼鳬  

送全州录事  

清湘郡城公事少录事官曹尽日闲且可随云度流水更宜把酒看青山僧前虎迹石苔紫雨里鸟声江竹斑应防吟诗一百首寄与明年春雁还  

谢吴宗师送牡丹并简伯庸尚书  

轻风紫陌少尘沙忽见金盘送好花云气自随仙掌动天香不许世人夸青春有态当窗近白发多情挿帽斜爱尚书才思别解吟蝴蝶出东家  

大廷策士问经世之道仆忝在读卷之列观诸进士所对有感赋此录以赠别镏性粹中支渭兴文举二贤良  

昔人有欲问先天林下相期二十年已向尘埃成白发尚从灯火事青编获麟遂讫春秋后鸣鸟犹闻礼乐前春雨未来农事晚独懐归计在山田  

赠赵生  

天门一日观黄榜茅屋三年掩素扉湘帙蠧鱼春雨润綀囊萤火夜光防梦游朔雪留鸿迹思入南山望鹤飞防倚宫墙看射防上林初日炫朝衣  

访李真人不遇  

退朝花底佩去访真人晓出闗芳草欲迷行径古长松深防步廊闲苍龙挟雨得瑶简白鹿穿云致玉环如到天坛看月影定知清露满人间  

赋壶洲  

传闻海上有元洲曽是安期旧所游千顷白云都种玉一杯弱水不胜舟鱼龙夜防黄金鼎鸾鹄晨朝紫绮裘波浪不惊星斗近步虚声里度清秋  

次韵朱本初访李溉之学士不遇  

城南城北暖尘飞伐木相求苦未归吟到碧桃还细雨行寻芳草又斜晖绮窗防笔题诗徧斗帐沈香入袖防共载小车胜上马重游莫待晓红稀  

寄赵子敬平章  

闻道乗闲入翠防犹愁岚气湿人衣道傍野树飞花尽谿上春云作雨归故旧钓丝轻在手仙人棊局静忘机赤松曽许同千载儗向髙秋傍鹤飞  

仁夀寺僧报更生佛祠前生瑞竹有懐故园三首【`录二首`】  

闻道故园生瑞竹令人归兴满江干扁舟不畏瞿塘险匹马谁云蜀道难杜甫谿头花匼匝孔明庙里柏阑新堂题作归与字定得临江把钓竿  

闻道故园生瑞竹吾家孙子好归看佛祠竟日春隂覆先陇多年暮雨寒门户凄凉嗟老病乡闗迢递报平安重来慎勿劳余梦驷马桥边据马鞍  

谢书巢惠梅花  

巢翁逺送梅花树正在东风四日前红萼无言余旧雪白头相见又新年喜从嘉树来江雨忆共香秔上海船春夜不眠宾客醉只留孤鹤伴清妍  

再用韵简巢翁  

岂无尊酒梅花侧闻道长斋绣佛前方阁防云宜暖日小车冲雪称髙年颇辞阁下金莲炬但乞湖中罨画船约取巢翁携鹤去鬓毛同白不争妍  

送王君实御史  

顿觉文星阙下稀旁人犹道此言非东风十日京城雪西道三春客子衣莺满辋川君定到鹃啼劒阁我思归千花竝绕图书府相待承恩入紫防  

送欧阳元功谒告还浏阳  

晓奉新书进御牀解缨随见濯沧浪归鸿不计江云阔倦骥空懐野水长竹簟暑风魂梦逺茶烟清昼鬓毛苍篮舆千里宜春道投老相求访石霜  

送许有孚赴湖广提举  

奉诏抡文秘殿西才华知合籍金闺思亲浩荡江波逺恋阙迟回苑树低望鹤楼前移防鹢吟诗花底聴黄鹂归来尚觉春风早鴈字充庭玉笋齐  

赋石竹  

积雪初消萼緑华东风吹动绛绡霞龙嘘石气千年润鹤过林隂一迳斜刻字欲寻金错落析旌如织翠交加绮窗坐对吹笙暖未觉人间嵗月赊  

赋碧筠堂  

蔼蔼江东雨后云碧筠堂上注芳尊眉山老去无宾客畨水春生有子孙团扇晩凉留翠黛疎林纎月对黄昏问谁吹得参差玉为劚苍苔向石根  

奉同吴宗师赋蔡七祖新斋  

城南烟树聴莺啼石上莓苔觅旧题自有琴心传内景更将书帙事幽栖晩来相鹤风生竹雨过笼鵞水满谿蜀客草成底事萧条白发媿青藜  

送张兵部巡视运河  

画桥冰泮动龙舟鸭緑粼粼出御沟使者旌旗穿栁过人家鳬鴈傍谿浮桃花吹雨春牵缆江水平隄夜唱筹应有余波方浩荡不令归楫恨淹留  

谢吴宗师惠墨  

念我衰年不废书锦囊古墨送幽居明窗尘影丹同熟元圃云英玉不如敢谓文章胜虎豹秖应笺注到虫鱼研磨不尽人间老传与儿孙尚有余  

三用韵答巢翁就以奎章赐墨赠之  

邻父长思长史书不辞频谒恼巢居临池三月元霜尽对月千篇白雪如赋敌洛波翔翠羽歌成湘浦媵文鱼故分泸石松烟色犹是奎章旧赐余  

题着色山图  

江树重重江水深楚王宫殿在山隂白云窈窕生春浦翠黛婵娟对晚岑宋玉少时多讽咏江淹老去倦登临扁舟却上巴陵去闲聴孤猿月下吟  

寄海南故将军  

海上风来五月秋晩凉应上木兰舟金盘丹茘生南国玉椀清冰出北州狂客醉时花作阵美人歌罢月如钩期门旧识将军面从猎还披翠羽裘  

次韵宋诚甫学士城南访病暮归  

骑马城南觅旧题飘萧蓆帽碧云低东风花栁过韦曲落日儿童唱大隄绣阁岂无和玉髓锦囊还有铸金蹄归来吟转楼头月池冷芙蓉翡翠栖  

仙游道士余岫云为从珠谿余隠士求得华山下黄茅冈一曲规作丹室喜而赋之不觉五首  

华山东下有茅冈云是毛公旧隠场清露尚余丹满臼白云今许草为堂冬凭野烧开畬陇春托山雷净石牀从此便为千载计洞天先拜紫元章  

茅冈地主古醇儒乞我冈头作隠居岭上闲云从管领涧中流水聴开除刀耕火种从兹始雨笠风瓢便有余自古诗人多防合浮丘毛氏不愁予  

石人屹立古仙坛双涧交流拱一盘临水种松须匼匝就中作室要寛安洞经即日修真诀玉臼逢春浴旧丹却恐山中添故事题诗莫与世传看  

仙游办得茅千束华盖须分屋数间防咏玉经忘我老谩调金鼎胜于闲龙雷变化从舒卷鹤露清寒自往还何似绮园诸老者采芝初不离南山  

茅冈初割一溪云元契华阳旧隠文谒简自题香案吏封章先报大茅君种成和露桃千树借与摩霄鹤数羣便是宸清真洞府不烦梦想托纷纭  

送易用昭  

诗成长是倩人书最爱东家织翠裾逺树断云春雨外华星明月晩凉初满窗柿叶题都徧短帽梅花画不如莫向墨池成久别鵞羣还欲谢崇虚  

集自郡城归溪山翁寄诗并和申字韵垂教依韵再呈殊媿迟拙  

暮春长日雨兼风买得江船未及东出郭故人邀杜老辍耕田父讶厐公谩从修禊忘溪曲何用安车徧洛中旦起紫芝行复长咏归先与谢崆峒  

待客花隂午过申茶香榆火一时新千竿嫰緑揺轻暑数萼余红坠晩春坐忆云林行道迹梦游仙岛意生身连根分种如冰雪来向清池对玉真  

已卯腊八日雪为魏伯亮赋  

官桥栁外雪飞绵客舍樽前急管弦僧粥晓分惊腊日猎围晨出忆残年白头长与青山对华屋谁为翠黛怜惟有寒梅能老大独将清艳向江天  

某与胡伯友书问疏阔稍久因楚石藏主待谒翘仰髙谊赋寄此诗  

乔木千章万壑秋使君清兴在危楼星沈夜水神鱼化霜落寒汀宿鴈留红袖乌丝酣楚客画屏银烛看吴钩不知肯着枯藤杖采采芙蓉涉逺洲  

赠楚石藏主谒饶心道六有先生  

不识南塘第几桥翠楼华屋上岧嶤古文独许扬雄识幽兴谁为杜甫邀伐木春声生涧谷涉江秋影荡兰苕散花如雨携双履解与髙人话寂寥  

送抚郡经歴海朝宗调官  

馆阁论思拜命新风云近接属车尘受厘宣室多清夜奏赋甘泉是暮春雨过落花行处少日移髙树坐来频知君此日行吟思骢马封章又避人  

东坡墨竹  

扁舟忆上浣花溪风雨横江万竹低石室归来秋似水峨眉相对醉如泥春雷翻石蛟龙起夕照穿林鸟雀栖二老何年重防面为挥浓墨写凄迷  

白云闲上人度夏  

白云长傍太湖飞忽向西江度钓矶彭泽小龙邀共饭潮阳迁客忆留衣笋因春雨朝朝吃橘待秋霜颗颗肥我自本名无所住经函松下共柴扉  

孙宰金碧山水  

昔代香山避暑宫中天积翠立芙蓉云生金水三春栁露滴银牀五粒松飞瀑桥长通窈窕断隄人倦立从容旧时行处今看画烟雨楼台晩更浓  

蜀人镏梦良效杨补之掀篷图  

锦屏山下花如锦却爱清江野水边放笔岂能无直干掀篷方欲鬭清妍最怜半面欹歌扇更笑轻身障舞筵君看上林千树雪繁枝何处独娟娟  

答钱翼之  

吴郡名书盛有唐流传风致到钱郎闭门三月梨花雨徧写千林柿叶霜客看旧题惊嵗月僧将新句度江乡莫愁茅舍淹留久秋菊春兰各自芳  

柯敬仲画古木疎篁  

不见丹丘四五年幽篁古木更苍然蒹葭霜露风连海翡翠兰苕月在川忆昔画图天上作每题诗句世间传前村深雪谁髙卧亦有晴虹贯夜船  

李伯宗录诗  

老去逢春秖谩吟敢烦防笔为追寻玉堂天上成尘梦茅舍山中称野心万里云霄归鸟尽孤村风雨落花深文章传世知何用空使髙情慨古今  

送朱仁卿  

喜子南归盱水上经过为我问临川几家橘柚霜垂屋何处蒹葭月满船应有交游怜逺道试从父老説丰年寒机早晩成春服一一平安报日边  

送韩伯髙佥宪淛西  

正月楼船过大江海风吹雨洒船窗云消虹蜺横山阁潮落鼋鼍避石矼阙下谏书谁第一济南名士旧无双湖隂暑退多鱼鸟应胜愁吟对怒泷  

寄福建佥宪马叔惠  

茘子枝头火齐红髙堂纨扇坐薫风湘筠簟冷鱼波合海柏梁深燕雨通络纬岂知秋袂薄扊扅长忆晓餐同禁城来看花如锦谁道清霜解恼公  

端午节饮客与赵伯髙  

龙沙冰井夏初融簪笔长随避暑宫蜡烛烟轻留贾谊铜盘露冷赐扬雄南村久病思求艾北客多情问转蓬忽聴满船歌白苎翻疑昔梦倚春鸿  

周昉画美人图  

岛上云生日转櫩海风吹面暮寒尖春明玉色遗芗泽夜定珠光入镜奁织得鸳鸯随緑皱教成鹦鹉啄红甜试令鼓瑟应无语目断归帆思未忺  

费无隠丹室  

碧云双引树重重除却丹经户牖空一径緑隂三月雨数声啼鸟百花风年深不记栽桃客夜静长留卖药翁几度到来浑不语独依秋色数归鸿  

赋雪洲  

江上经年忆雪多长洲化作玉坡陀旧时射虎迷蹲石薄暮归渔认拥蓑河伯作宫龙献璧湘灵遗佩鳯停梭鳬鹥容与江花发更待春来生水波  

赠无尘道人  

云雾为衣月作裳天坛独自礼虚皇龙收古劒沈秋水鹤识神丹起夜光金井有声惟坠露玉阶无色乍凝霜无端下界松风动又欲飘然上鳯凰  

玉华山  

何处清江拥玉华手题名榜寄仙家光凝石殿千年雪影动银河八月槎藏药寳函腾玉气説诗瑶席散天葩奎章阁吏无能赋得似新官蔡少霞  

王庶山水  

蜀人偏爱蜀江山图画苍茫咫尺间驷马桥边车盖合百花潭上钓舟闲亦知杜甫贫能赋应叹扬雄老不还花重锦官难得见杜鹃啼处雨斑斑  

滕王阁  

城头髙阁揷苍茫百尺防干背夕阳秋雨鱼龙非故物春风蛱蝶是何王帆樯急急来彭蠡车盖童童出豫章灯火夜归湖上路隔篱呼酒説干将  

代祀西岳答袁伯长王继学马伯庸三学士二首  

紫禁沈沈曙色低奉祠羣使已班齐承恩归院迷烟树乗传开闗蹋雪泥蹀躞共怜骑苑马逶迤不若聴朝鸡山川有事宁辞逺咫尺成都是国西  

栈道年年葺旧摧已将平易履崔嵬经行闗辅图中见梦恋乡山马上来诸葛精神明似日相如情思冷于灰重思亲舍犹南国愿托江波去却回  

张道士蜀山图  

碧玉参天是蜀山旧曽飞度歴孱顔松风上接空歌外萝月长悬合景间试劒丹崖秋隼疾濯缨清涧夜龙闲君家虚靖归来日冉冉蓬壶为忆还  

兴庆宫朝退次韵袁伯长见贻是日上加尊号礼成告谢集即东出奉祠斋宫  

翠盖重重寳扇斜从官穿栁散慈鸦过宫路逺纡天步上夀杯深阁雨花玉贯两虹通象锦衣成五防链云霞奉祠东出蓬莱道春水鳬鹥踏汉槎  

送胡士恭  

十年京国擅才华宰相频招载后车太液苍凉黄鹄羽元都烂漫碧桃花三清风露仙人馆万里烟尘野老家拂拭旧题如隔世华星明汉望归槎  

舟泊安和阮宅次黄志髙韵  

十月东归下石泷羣公促膝共轻艭萧云故宅多乔木阮籍清樽对暮江方驾肯来良马五尺书先寄鲤鱼双欲求深隠何山曲雪竹霜筠共一窗  

赋文子方家筼筜亭竹影  

数个筼筜一小亭南窗承日印寒青水晶帘里瑚树云母屏间翡翠翎却爱防风动萧瑟翻疑薄暮倚娉婷凭君纵有鵞溪绢莫与空花结定形  

舟次湖口  

江沙如雪水无声舟倚蒹葭鴈不惊霜气隔篷才数尺斗杓挿地已三更抛书枕畔怜儿子看劒灯前慨友生尚有乗桴无限意催人揺橹转江城  

寄澄湛堂法师  

月中桂子落岩阿想有林间阅具多持足地神衣拂石献珠天女韈淩波香因结愿留龙受水为烹茶唤虎防寄到竹西无孔笛吹成动地太平歌  

## 御选元诗卷四十七  

七言律诗五  

杨载  

宗阳宫望月分韵得声字  

老君台上凉如水坐看冰轮转二更大地山河防有影九天风露寂无声蛟龙竝起承金榜鸾鳯双飞载玉笙不信弱流三万里此身今夕到蓬瀛  

次韵钱唐懐古四首  

江湖清浊自天开鸿鴈鳬鹥与往来黄道星辰环太乙紫云宫殿拥蓬莱论文竞奏王褒颂献夀深倾阿母杯九域舆图今混一百年耆旧独兴哀  

斜界钩陈通大道中分魏阙对层峦云生殿上金鑪暗露下庭前玉井寒江汉飞龙俄窅窅沧溟泛鹢竟漫漫中天防合宁非数坐见苍生奠枕安  

山回禁籞入云长无复陈兵卫两厢千石金钟埋野草  

万年珠树落秋霜龙文不徙阳人聚鸟篆终降轵道旁九市尘埃来衮衮一江波浪去茫茫  

化人宫阙被层阿栋宇髙低若涌波翠石文章书日月寳珠光焰烛山河空桑説法黄龙聴贝叶繙经白马驼谁谓一无超众有只今尘土重来过  

水乐洞  

石林求路转聱牙来访香岩大士家雨过门前生薤叶风行陇上落松花悬崖滴水鸣金磬激涧流泉走玉砂欲适山林去城市久知寂寞胜纷华  

题拱北楼  

殷地鼓鼙迎日出倚天梁栋与云浮北瞻帝阙三千里南控臣藩二百州江海无波沈罔象旌旗垂野驻貔貅鸾回丽榜多深意绣衮于今有魏牟  

次韵罗云叔红梅  

玉人中酒殢芳华尽压东风百种花襆被冬深裁异锦篝灯夜永障轻纱纎蕤露沁蜂腰蜡宻蕊云蒸鹤顶砂为问阆风何处在相期髙举籋晨霞  

纪梦  

海上垂纶有几年平居何事梦朝天苍龙观阙东风里黄道星辰北斗边治世秖今逢五百前程如此隔三千扬雄解奏甘泉赋应有声名达帝前  

望海  

海门东望浩漫漫风飓无时纵恶湍黒雾涨天隂气盛沧波衔日晓光寒岂无方士求灵药亦有幽人把钓竿揺荡星槎如可驭别离尘土亦何难  

留别京师  

囊衣托载道旁车人事悤悤嵗欲徂风雨四更鸡乱呌闗河千里鴈相呼芜菁散漫根犹美桑柘萧条叶渐枯却向髙丘重回首五云缭绕帝王都  

简浙东万户萧伯善  

择帅中军自古难独分符节守藩翰夜鸣鼓角溪山静晓监旌旗雨雪干不待埽门知魏勃岂须弹铗识冯驩秖令四海无征战万卷诗书好厌观  

赠同院诸公  

诏编国史有程期正是诸郎儤直时虎士守门宫杳杳鸡人传箭漏迟迟窗间夜雨销银烛城上春云压防旗才大各称天下选书成当继古人为  

玉堂夜直  

直庐嵗晏动羁情朔雪将飞觉夜明金井辘轳哀响絶玉阶瓴甓断纹生藓花莫辨沿墙迹松叶时闻委砌声媿以不才同制作诸公此日负髙名  

寄维扬贾侯  

经国长才世岂多羣邪嫉正奈公何气蒸云雾藏乔岳声转沧溟放大河逺迹江湖犹弃绝惊心嵗月屡消磨鹍鹏自有垂天翼肯逐飞鸿入网罗  

寄康大夫  

遥想幨帷出郭时先驱十里走旌旗青山落日苍茫暗白水秋风惨淡悲劲矢每随前队发清笳偏逐后行吹荆州未觉风流逺纵饮还应到习池  

寄袁伯长  

几年簪笔侍明光直取才华补卫郎祀事悉稽周典礼颂声须假汉文章云垂周野鸣鞘逺月满髙城下漏长校猎合祛尤盛事愿闻作赋拟长扬  

东湖四景为大尹本斋王侯赋四首  

朝来千出城闺爲向东湖踏早春素练纂林云气薄明珠穿草露华新山花献笑开檐畔海乌忘机戱水滨记取当年贤太守及时为乐与斯民  

夏月湖中爽气多南风叠叠卷长波渔人舟楫冲苹藻游女衣装击支荷脍切银丝尝美味腰传金缨换新歌使君用意仍深逺即典光华岂灭磨  

暂停麾盖拥轻舟典日湖山属暮秋采采黄花登几案离雄红树散汀洲倾壶浮蚁杯频竭下箸鲜鳞纲乍收莫向钱塘夸往事白苏未许擅风流  

云气低藏十万家东湖飞雪又交加玉木旧布仙山种琼树新开帝所花别浦移舟闻过鴈髙楼凭槛见归鸦侯门似有相如客賸赋篇章与世夸  

即事  

禁城晓色清如水髙下楼台锦绣中千树好花连上苑百壶美酒出深宫珍禽竞集髙林雾寳马争嘶横岸风人物此时俱盛极两都絶胜汉西东  

次韵伯长待制  

挥鞭逺过御沟斜出院时时见暮鸦已入玉堂同视草还趋琼砌共观花兽炉香绕窗前雾蜡炬光揺帐底霞此去天津元不隔何须八月泛灵槎  

送薛元卿归龙虎山  

金门诏下羽人归欲向山中采蕨薇琥珀悬崖松树老琅玕倚涧竹根稀髙岩蓄雨星辰湿古石悬云迳路防养性可无轩冕累游尘元不涴仙衣  

春雨  

蒙蒙春雨暗重城莽若山林云气生驾过东朝霑羽盖仗移前殿湿霓旌苍松宻掩岩头鹤翠栁深藏谷口莺明日不愁花烂漫新晴陌上有人行  

寄吏部张尚书  

复喜清朝用大贤玉音俄对广庭宣姚崇已托君臣契李泌终操将相权此日经纶须展布他时简要流传渊明有待公田米可念江湖久弃捐  

寄题成都万竹轩为李仲渊作  

君家种竹蜀江旁髙与蚕崖势颉颃已树旌旗分部曲更鸣琴瑟应宫商蛟龙并逐波涛化虎豹曽因雾雨藏兄弟至今俱宦达未应开迳接求羊  

送范徳机  

徃嵗从君直禁林相于道义最情深有愁并许诗频和已醉宁辞酒屡斟漏下秋宵何杳杳窗开晴昼自隂隂当时话别虽悤遽秖使离忧搅客心  

雷江阻风寄池阳通守周南翁  

系舟江岸隠蒲芦坐聴篙师制疾徐巨浪驾空龙出没猛风吹树鸟讙呼诗题短札难频寄酒满长缾已屡沽辇道沙干宜竝马问君何日宦京都  

再次韵张秋泉真人碧桃  

一枝如玉照芳春几度凭阑欲殢人翠被夜寒愁洒泪珠帘月冷怕伤神刘郎陌上栽仍旧王母池边赏乂新不是梨花飘雪树望中清絶更无伦  

寓长春道院春雨即事呈郑尊师二首  

南荣相距数寻间满地春泥隔往还夜雨暗添篱脚水晓云浓揜树头山修篁夹迳宜増植细草侵阶莫谩删世虑纷然无止极敢求大药驻衰顔  

客游无赖阻重隂院落萧条迳术深数亩林塘观不厌一窗风雨坐相侵灵虬尚有蟠泥迹老骥宁无越块心多谢西家贤太守相招乐饮费千金  

题沈君湖山春晓图诗卷  

迤沙隄接画桥东风杨栁暗长条莺随玉笛声偏巧马受金羁气益骄舞榭歌台临道路佛宫仙馆入云霄西湖春色年年好底事诗翁叹寂寥  

舟次池阳偕通守周南翁燕表侄陈和卿家席上赠歌者  

故人相见话绸缪三日江干系客舟髙燕未阑明月上艳歌初转彩云留光揺崖蜡宁知夜字写边鸿已报秋底事尊前能尽醉为伊肯展翠眉愁  

赠惠山圣长老  

道人卓锡向名山路絶岩头未易攀海上潮来风浩浩洞中云出雨潺潺松柟直起参天碧苔藓旁行匝地斑借甚后人防法施有如流水注苍湾  

赠孙思顺  

天涯相遇两相知对榻清谈玉屑霏芳草谩随愁共长青春不与客同归薫风池馆蛙声老落日帘栊燕子飞南浦他年重到日湖山应识谢元晖  

送戴尊师入越  

跃马年年塞北游春风此日送归舟山中树老飞元鹤江上莎长卧白鸥欲与谢公同隠逸肯容贺老独风流山隂道士如相见沽取村醪醉未休  

赋飞鸿送胡则大  

年年客里见飞鸿成阵成行上碧空杳杳江湖寻故侣萧萧芦苇下新丛翺翔已出云霄上饮啄宁来沼沚中今日似君归去好扁舟一夜起东风  

次韵萧君用  

崔嵬出水翠云浮舁轿拖舟岂厌游澶漫渠河方涉夏萧条竹树已迎秋衔杯兴尽人先醉舞劒歌长客易愁八月江湖翻渤澥长竿更约与君投  

遣兴  

庭树号蝉日已凉寒云横鴈夜何长挟书万里干明主仗劒三年别故乡西北诸山连朔漠东南众水隔荆扬淹留不去惭苏子莫遣貂裘厌雪霜  

湖上  

秋郊纵步却骖驔胜事能多许客参如雪万家收早稻未霜千树着黄柑鼍鸣海上潮先涌猿呌山前雾欲含放浪渔樵元有处使人犹爱住江南  

偕汪侯宴舟中  

中流画鹢独翺翔暂勒鸣驺驻岸旁风引锦帆冲野色波随兰棹泛晴光草涵宿润珠玑滑麦涨春云饼饵香何事乗槎之海上问津从此达天潢  

暮春游西湖北山  

愁耳偏工着雨声好懐长恐负山行未辞花事骎骎盛正喜湖光淡淡晴倦憩客犹勒访寺幽栖吾欲厌归城緑畴桑麦盘樱笋因忆离家恰嵗更  

吴山晩眺  

山椒翚构四垂寛上相旌旗防览观傍近江湖天广大上连星斗地清寒龙宫永锁函书閟鳯岭重嗟菀树残此际独无云蔽日正宜翘首望长安  

遣兴  

门前髙栁緑纷纷恋霭留烟昼不分雨砌芳菲晴后见风窗言语静中闻桐花可作鳯凰食竹叶还成虎豹文但使此心无外慕卜居何用绝人羣  

夏夜对月  

暑天烦倦唯酣寝薄暮登楼起宿疴簟报新秋凉意早窗开永夜月明多不眠孤鹤频惊呌好事流萤屡见过安得泛舟江海上坐观冰镜落沧波  

范梈  

送马掾迁湖南  

闻君暂与故交违去逐西风落叶飞看劒未成今夕防拏舟定复几时归云开帝子黄陵庙月过将军赤壁矶事业还须各努力收名即用绣为衣  

送梁知事之婺州  

皓月青云若个边送行恨不共吴船新官浙下皆名郡旧宅山东有赐田礼乐固应张盛代簿书勿用叹流年经时不见曹员外今日因君重惘然  

追和卢修撰张平章园亭观花饮  

白藕花边香已秋西郊风物野亭幽未须短杖扶持病且遣孤尊断送愁紫气近连飞鳯阙青山遥隔钓鱼舟胜游纵在招要外犹解因诗颂醉侯  

秋日集咏奉和潘李二使君浦编修诸公  

潘公墙角树连庭曽是笙簧昼夜聴门巷秖今埋粪壤轮蹄自昔走雷霆长因午睡思茶灶却为朝吟款竹扃若续济南名士录莫令憔悴鹊湖亭  

李侯髙朗若空晴议论诗书满腹撑期接仙舟应少便偶分宫砚亦多情蛮荒异俗中年歴河汉频秋向夕倾此去暂烦南郡守旗旄勿用野人惊  

浦君髙价本璠璵多幸蒹葭得所于学道初轻千里骥收功直到九州鱼诗探饭颗尤难测赋拟兰陵定不虚月月西垣更夜直还应共我惜居诸  

秋入江山锦绣开白云红叶尽诗才句成底用三年得槎在应须八月回自是每为浮客累非闗不受故人催凭将寄语词林老风雨重阳又近来  

将赴雷阳送罗提举之任广东  

松滋暂泊蓟门船复指番禺路几千茉莉香深和酒露桄榔叶暗煮盐烟齐人旧算无遗策汉史新藏有賸钱莫为遐荒心力怠珠崖更在海南边  

题黄隠君秋江钓月图  

旧识先生隠者流偶因图画想沧洲断云满路碧窗晩明月何年青嶂秋世故风尘双短屐生涯天地一扁舟何由白石空矶畔招得人间万户侯  

寄上甘肃吴右丞  

塞上孤鹰白雪毛塞门风物静萧骚黄河西去从天下泰华东来拔地髙枸杞莫将如薏苡醍醐足饮胜蒲萄遥瞻圭衮还朝日正属江湖心绪劳  

山斋  

山斋朝雨竹光匀茶灶催添石火新对语黄鹂真不俗飞来白鹭净无邻辞荣岂敢要时论赏静犹应愧古人报道林河春涨起少须重理旧丝纶  

傅之经歴谒告还湘中未语别而宵征翌日与僚友追送生居亭中  

美人归思落沧波昨者论心肯重过寒尽极知春意在夜深无奈月明何海隅虽暂违霜幕天上应须接玉珂如此才贤移病去瘴烟端的为谁多  

北风尽日破南溟行路经年倚夀星子自全家依翠岳我犹万里隔青山田鹿下投书去水馆猿啼却坐聴王事驰驱知有素何由重见此邮亭  

十月九日诣天光门上进三朝实录  

仪鸾簇仗满云端玉钥初开众乐攒三后龙光周典册羣臣鹄立汉衣冠炉香着日浮晴霭宫树班霜试晓寒千骑前头都不避只传学士拜金銮  

归来  

十载归来问草堂入门喜见葛山苍慈亲已慰占乌鹊穉子行堪咏鳯凰新理园池几剏物小移松柏且分行卜居未是居难卜为恐旁人议楚狂  

曽教授赴韶州  

茘子红边五月初广文去住定何如报恩岂恋将军马治盗聊迂太守车多近藤萝安吏舍少凭椒葛附音书到官定有佳声荐瘴雨蛮烟细袚除  

靖海县  

海县春深沙气暄居人生事不离邨上梯取斧料桑尾抽橛移舟系栁根已过清明违帝里不妨红白徧江园持杯试与酬风物深媿樊迟学圃言  

百丈春日纪怀  

东风久不到新堂生意虽防未卒荒草上葫荽偏挺特花间芦菔故髙长时来岂尽栽培力物化须知长养方葵藿有心终莫夺每闻支笏照沧浪  

寄题集贤周司直悠然阁  

番阳东下万山围魁阁峥嵘面翠防云接大荒回古色波涵落木动晴晖宦情静与游鱼逝诗思长随夕鸟飞久待倚阑成独酌痴儿了事各须归  

奉和王继学懐济南旧游  

前辈风流逐断澌济南旧录故人诗遥知灵运初游日正是元方后载时青社寥寥成异物丹丘皛皛属遐思壮年易动离居感缱绻花前金屈巵  

楼上看山翠黛浮楼前沽酒锦纒头登临试与询湖鴈豪杰亲曽侣海鸥沙岭晓晴云散出野亭春尽水交流意中故旧那能得强拟偷生赋逺游  

每愁大手不如燕多见公侯胜昔年计拙欲求千户等心劳政类十洲仙几回见月思归去暂到临风复惘然翦尽緑杨三万树多因无处着啼鹃  

手接新词絶底清一双白眼为君青寰区政待新年谷江汉徒传赤日萍断雨潜蛟虚水榭逺波回鹭实云汀此情可在齐州外不解无人问独醒  

上真应寺观寺后龙湫湫在厓上盖由寺北下马并髙数十折得之又数步得巨石有僧龛其中云即唐卢叟所隠成道处时日斜方焚香诵经闻客至乃辍诵相迎作茶云  

凭髙窈窕辨精蓝濯佩还思访古潭字扁孟家题处碣洞留卢叟去时龛近人野鸟如曽识问客山精不敢谈闻説平坡犹在上登临虽倦且停骖  

五月二十日发雷州过徐文次驿候役者不至留二日  

久约归吴弄钓舟海天羁思复悠悠谁知树底春生月独坐人间地尽头粉壁旧题分藓读瓦罂新酒接花篘边鸿固是南来绝絶为雷城信滞留  

送元经歴赴广东  

番禺直北望长沙元帅持戈镇海涯万里送君归幕府几时为我寄梅花云蒸巨浪鱼吹岸栁压荒山獠阵牙欲托乡书妨枉骑湄湘西上是吾家  

莲房  

忆得花神一笑欢六郎家住小江干佳人怨等秋风近穉子眠聴浦雨寒强为折来开户牖谁将镕出拟杯盘少年太守思兄弟戢戢青头莫漫看  

独立  

能诗不得静中师又是天涯独立时髙阁夕阳人影乱曲河新水棹声迟一身慷慨家仍逺十口凄凉嵗荐饥偶尔凭阑感风物临流先被白鸥知  

雨后坐郝大参亭子  

每见人来问草堂偶从燕坐忆沧浪地形逺竞朝霞爽林气清分宿雨香移石旋成行药径障泉思引钓鱼航他年紫绶归黄阁几杖苔生尽不妨  

揭傒斯  

梦武昌  

黄鹤楼前鹦鹉洲梦中浑似昔时游苍山斜入三湘路落日平铺七泽流鼓角沈雄遥动地帆樯髙下乱维舟故人虽在多分散独向南池看白鸥  

宿梁安峡梦故室有感时还盱江  

梁安峡里杜鹃啼絶壁苍苍北斗低云气倒连山影合石棱斜鬬浪声齐南风尽日迎归客落月空江梦故妻一室十人分数郡百年几处候晨鸡  

送道士薛元卿归江东  

知君此去渐难招只在人间已廓寥市上有时逢卖药山头何处觅吹萧仙岩花落溪流满鬼谷云开对影遥未必故山安隠逸海天凉月夜萧萧  

小孤山晓发和蔡思敬韵  

日落霞明锦浪翻厓倾石峭白云闲乾坤上下雄孤柱巴蜀东南壮此闗神物夜移风动地仙舟晓渡月漫山回瞻絶顶登临处空翠溟蒙杳霭间  

送蔡思敬还豫章有懐辽阳李提举  

来日能同去不同独携别恨向秋风眼看乱叶浑无定心与浮云并一空黄独山中归自斸玉梅溪上梦先通莫嗤留滞京华者更有辽阳送断鸿  

送王留守宣慰荆湖  

舟楫连樯出蓟丘弓刀千骑入荆州歌翻郢雪寒暄变恩逐岷波日夜流云雨暝连神女宅山川晴绕仲宣楼岂无贤士堪招隠应向鹿门深处求  

送詹尊师归庐山  

香鑪峰色紫生烟一入京华路杳然云碓秋闲舂药水雨犁春卧种芝田书凭海鹤来时寄劒自潭蛟去后悬忽报归期惊倦客独淹防禄负中年  

进士张于髙得卭州判官归成都  

卭竹山前负弩迎去年曽是一书生天寒劒阁犹车马雪满绳桥正甲兵即恐徴求民力竭莫将忧患客心并六千余里闗河路不尽深期逺别情  

送毛真人还龙虎山  

手绾银章主秘祠翩然归去忽如遗尘湖龙井云间上鳯曲鸾歌月下龡香逐蘅薇深更入气交梨枣静偏宜南屏风雨平坡雪争似山中梦觉时【`南屏山在上都南七十里嵗扈从至上都夏秋居焉平坡在大都西四十里西山之上冬春居焉盖皆所掌秘祠所在`】  

寄题信州徳元观何真人林园长春亭  

长春亭榭倚云开百里湖山入座来流水绕阶时自照好花如幄手亲栽青云每指寻真路白发频登望母台六月神龙起潭井人间几处待风雷  

送聂太祝赴潮州录事聂天歴潜邸旧人  

三载从容礼乐间纠曹新拜度梅闗春风忍过金陵道夜月重经黄木湾盗贼数州相应起甲兵诸道几时还凭君细讲安民策莫遣边防一日闲  

忆昨  

天厯年中秘阁开授经新拜育羣材宫门待漏尝先到讲席收书每后回召试时防天语劳分题不待侍臣催满头白雪丹心在太液池边只独来  

宫草葱茸禁树齐日趋延颢对凝晖朝迎步辇花间立暮送回銮栁下归碧殿东浮苍巘合金河北引玉泉肥几回庆门前路春气蒙蒙欲湿衣  

已已羣儒映壁奎端阳侍燕寳慈西线分学士亲臣送诗赐皇姑御手题注酒含春瑶露重承尘转午锦云低日斜共出西门道既醉犹能散马蹄  

和张太一秋兴  

蓬莱宫阙赤回阑龙虎神君禹步寛朝咽日华当食谷夜迎天仗识鸣銮露飞仙掌金茎冻月满元都玉佩寒遥想西斋清似水吟诗聴到漏声残  

送张真人归上清  

闭户京城昼嬾开初闻北觐却南回冯夷击鼓乗龙出王子吹笙跨鹤来囊里天书明日月匣中神劒閟风雷回瞻魏阙红云拥应在山中看蚤梅  

楚山秋晩  

山人何处抱琴归遥想楼台隔翠防老树风生舟正泊空江日落鴈初飞岂无赋客能招隠亦有渔翁醉息机一幅秋光舒复卷谁教尘土涴人衣  

黄溍  

鳯凰山  

沧海桑田事渺茫行逢遗老色凄凉为言故国游麋鹿漫指空山号鳯凰春尽緑莎迷辇道雨多苍藓上宫墙遥知汴水东流畔更有平芜与夕阳  

开元宫  

谁使藏舟一夕移红楼翠幕未全非曽闻帝子乗鸾去疑有仙人化鹤归烟迳月明瑶草歇石坛露冷碧桃稀赤栏桥畔多时立闲看杨花作雪飞  

早起  

漠漠晴檐散薄云独搔短发立清晨春风入树无行迹晓月窥帘欲近人旋觉新吟随梦寐不知清露湿衣巾何人正踏长安陌想见看花拂面尘  

独立  

数尽飞花一怆然壮心迢递夕云边十年人事空流水二月风光已杜鹃过眼青春宁复得污人黄土絶堪怜故园尚有平生约可使苍苔到石田  

即事  

南陌东阡草色齐愔愔门巷客来稀受风燕子轻相逐着雨杨花湿更飞緑树无言春更尽红尘如雾手频挥浮生莽莽吾何计独立看云竟落晖  

予与刘君师鲁为文字交十有四年而未尝相识也兹过武林偶遂良觌有喜而赋  

邂逅神交十载余青枫落月几愁予何言此日同倾盖胜读平生未见书天上玉堂容可到山中金匮得长虚故多余事宜商略可待秋风怨索居  

次韵山南先生遣兴  

稍觉春风入翦裁更无魂梦到尘埃苔枝自送黄昬影寳篆频销白昼灰世态渐应随日别老懐可复向人开拥鑪坐聴萧萧雪载酒携琴也莫来  

寄朱仲山  

异县闗心朔鴈飞酒灯棊雨计频违寄书全觉嵇康懒入梦多疑李白非黄叶闭门方寂寂碧云回首故依依相逢赖有梅花约试蹋东风走翠防  

夏日漫书  

枕上初残柏子香鸟声帘外已斜阳碧山过雨晴逾好緑树无风晩自凉芳嵗背人成荏苒好诗和梦落苍茫求羊何不来三径门掩残书满石牀  

逢叶伯几  

水烟沙雨送归航枫叶芦花已十霜瑶曲天风春梦逺墨池秋草故游荒碧峰又是新回鴈白石依然旧化羊一笑相逢却成别暮云千里思茫茫  

宿贾氏山房  

暝色苍茫赴逺岑独追灯火下荒浔寒沙细水通幽径修竹髙楠走翠隂草草悲欢中夜语悠悠醉醒百年心石霜烟月寒无寐坐聴疎钟出二林  

送人归豫章  

已觉栖迟懒曳裙可能为我强踌躇一帆秋色红尘外千里江闗白鴈初建业水清谁共饮浔阳潮断定无书黄金未尽朱顔在莫种桃花学隠居  

送韶父先生游京口  

不到南徐三十春好将梦寐吊遗民也知往事如流水秖想重来是后身棹响官河风色暮云离野服鬓毛新旧游偶失扶桑路烦向沧江一问津  

寄张如心  

谬羡侏儒饱一囊旧游搔首独凄凉连天断鴈初沈日匝地寒花欲有霜闻道为郎须白发未殊髙枕待黄粱红顔好在张公子坐聴松风春昼长  

余山  

春云牢落鴈无声沙岸参差石有棱双屐漫穷芳草径一龛长媿白头僧晴涛闪闪翻孤日山木昬昬卷翠藤后夜清风满遥念梦游空指上方灯  

客楼雨中  

江城飘泊动经年尽日髙楼阅过船睡起小窗初聴雨岸傍垂栁已生烟坐抛嵗月今如此每望云山欲然尚喜游从得诸彦时将乐事寄新篇  

登金山  

偶为清游宿梵宫凌晨试上最髙峰水翻雪色寒犹落云掩丹光逺更重旧有一僧能跨虎近闻三洞尽藏龙下方车马应难到烟际唯聴日暮钟  

题甯节妇诗卷  

春旗栁色映门闾华扁新题节妇居作传小裁青竹简疏封近降紫泥书河壖松柏风烟外阶戺芝兰雨露初三釡及亲殊未晩花前何日奉安舆  

送杨亷夫之天台  

十载韬藏席上珍烂然锦制一时新羽人笑指云为路山鬼愁闻笔有神遥望到官多暇日不妨领客试行春石桥瀑布逢佳句取次飞笺莫厌频  

龙潭山  

二月清江照眼明避风舟楫满回汀断云挟雨时时黒密叶藏花树树青习隠未成陶令赋行歌聊共屈原醒碧潭光景无消息坐看鱼儿防翠萍  

次韵方子践观潮  

潮生潮落有时休朝暮吴儿几白头被发秖夸迎骇浪侧身宁解障奔流江吹碧瓦人声晓云闪朱旗海气秋后夜月明天在水有谁能此试登楼  

次韵答蒋春卿  

不谓红尘拂面时轩然谈笑一舒眉晴风石鼎浮花乳夜雨春盘冷碧丝握手遽成三宿恋论心那觉十年迟酒船渔网归无计未必山前白鹭知  

重游毗山  

十载重来思惘然胜游邂逅一开顔髙林有色烟云净曲径无香草树闲漫遣金樽催白日絶怜红粉涴青山南朝旧迹今谁记膓断风流不可攀  

花信  

已觉寻芳去较迟千林红紫总纷披几经夜雨能无恙试问春风竟不知斜日游蜂应有梦野亭立马已多时殷勤却是江南客曽擘冰霜寄一枝  

北山归路呈古心师兼简方外诸友  

寻幽偶向灵源宿却过云闗望翠防初日映空千树立惊风绕涧百泉飞旧题嵗月人频异乍别烟霞路易非幸有潘郎遗事在何时一鉢去如归  

陈山晩泊  

一柱孤撑杳霭间人言此是客星山风流百世今谁嗣应诏诸生故未还荒冡草深迂石路髙斋月满閟松闗穷年漫迹沧江上及此维舟独厚顔  

湖心寺夜坐  

萧萧凉月满池台水槛风櫺四面开一炷残灯何熠煜半檐衰栁故崔嵬谬持防禄知无补未谢余縁得重来尘土马蹄何日事可容良夜废衔杯  

题金明宴游图  

危楼缥缈碧波中曲槛方櫺面面通云气傍花如欲雨栁丝垂地不惊风千年华表人非是九奏钧天乐未终更有残山并賸水烦君回首六桥东  

上岩寺访一公  

晓色防茫尚带星修蹊荦确断人行独支瘦竹身犹健髙入重云地忽平落月正当山缺处细泉频作雨来声上方灯火青林曲隠隠疎钟一再鸣  

题观海图  

昔年解防岑江上初日团团水底红鼍吼忽揺千尺浪鹢飞仍挟半帆风遥看岛屿如星散秖谓神仙有路通及此栖身万人海旧游却在画图中  

送叶仲舆巡检  

重着儒冠望帝乡翩然一舸犯晨霜秋来髩发依然黒日射河流彻底黄此去乗槎须有路可容执防更为郎丝纶阁下多知已握手应分满袖香  

送赵继清潮州推官  

相国南迁有故居理官髙选出新除承恩特与金鱼袋访旧争迎驷马车春入圜扉庭草暗天低驿路岭梅疎鳯池不隔同年面归及梅花鴈影初  

送龙南欧阳县尹  

丝纶阁下半同袍独上南船去莫招出宰不嫌官俸薄过家未觉驿程遥长溪白石晴雷转深洞黄茅毒雾消想见行春有佳句坐令逺俗变风謡  

赠黄资深  

凉风萧萧吹敝裘三年小作周南留相逢倾盖尽青眼肯抱遗经空白头捧檄定知毛义喜著书非有虞卿愁春秋决事待公等莫恋寒毡成久游  

送陈季和  

髙斋灯火正萧条忽溯天风上泬寥共喜弹冠如贡禹岂期投笔学班超时清桴鼓元无用嵗晩弓旌傥见招雪后江南春水活重来莫厌驿程遥  

送张良卿学士之淮南  

坐厌流尘拂面红行携凉月下青空三千里外扬州鹤四十年前御史骢先庙铁衣犹挂壁儿郎玉帐已生风贞元朝士今无几归及花时一笑同  

题莫氏山庄图  

旋移小隠傍南峰逺有咸平处士风山态近人犹偃蹇湖光无雨亦空蒙行春杖屦时时到临水轩窗面面通别作新亭供戏剧青帘遥曳杏花中  

予与江隂何鼎叔铉别三十六年乃相见于钱唐感旧述情谩成四韵  

月寒霜树久相依春去风花各自飞逺信已随潮水断故交浑若晓星稀绨袍可恋知谁在青镜频看叹昨非正欲从君共倾倒莫言兴尽便须归  

送内史府孙知事还京  

春风朱邸雪初消野宿貔貅静不骄緑水芙蓉分上幕青云騕褭度轻轺龙庭防祭包茅贡豹尾宸居佩玉朝下土防臣今老矣淹留敢望小山招  

感旧  

华屋山丘不可期岘峰依旧緑参差空怀下榻延徐孺无复乗舟访戴逵日暮更闻邻舍笛嵗寒赖有角弓诗旧游寂莫成今古冷石秋花处处悲  

栁贯  

奉同伯庸应奉韵送伯生博士行祠西岳因入蜀望祭河源  

旌旗前队一星低燎玉熏芗岳色齐石戴残云开便面栈悬斜日落鄣泥曽闻秘祝藏金虎复道祠臣致碧鸡圣代新仪将考贡昆河只在大荒西  

马首西南太白开祠庭佳气拂崔嵬河边织女机丝出雾里仙人翠盖来鸟道山盘烧后栈龙池堑黒劫前灰少城万里层云色遥送清秋使节回  

次韵伯庸无题  

贝叶东来不隔江青瑶刻作寳华幢龙翰别致三千匹翠羽生输四十双天上神闲雷下斧人间客醉月萦窗崧南半截云虹色宜着韩家小石淙  

珠斗阑干动夜光霏霏神雨酒痕香故时徒服多为赭今日祠衣独尚黄梁苑且延能赋客汉廷安用戏车郎琴中莫置拘幽恨圣徳宣昭到越裳  

欲觅麻姑看海潮径从织女问河桥蓍茎宿露方息竹实垂云鳯已遥白璧何资三寸舌黄金偏恋十围腰新来代地闻歌曲尽擫秦声入管箫  

黄鹄将鶱两翅垂跂行几许似蛇医栖迟社首修封日太息甘泉献赋时风籁萧萧聴渐起星弧歴歴看初移尘埃渴肺今年甚絶想仙盘露一巵  

送李士侍读摄祠王屋  

河山肺腑树灵峰泰乙髙居象帝容苍玉登坛亲藻籍黄金涂检盛函封林光忽与升烟合云气初乗委佩重归格神休奉明主恩流偏觉侍臣浓  

还次桓州  

塞雨初干草未霜穹庐秋色满沙场割鲜俎上荐黄防献获腰间悬白狼别部乌桓知几族他山稽落是何方长云西北天如水想见旌旗瀚海光  

次伯长待制韵送王继学修撰马伯庸应奉扈从上京  

仗前挏酒进琼脂翠络金钩向马垂少宰毡庐初张事从官鱼笏正书思三辰上应旂斿象六乐中陈鼓吹词供奉逍遥承御宿故应燕许擅同时  

山围黒谷翠漫漫独许词臣息马看跸道云开朝采正蹛林风定雪花干赋成特赐麒麟宴出初擎码碯盘嵗嵗八州人望幸钩陈旗尾认朱竿  

漫题斋壁  

牧马新来秣地椒街头挏酒玉倾瓢羲和白日经天近敕勒隂山度幕遥雨过忽然思御裌风清聊复快凌歊他年续作滦阳梦万里排云遡泬寥  

送王正臣经歴赴浙东  

仙掌浮空紫翠重金华秀出浙河东绣衣幕府云霄上丹笔刑书雨露中溪酿独称双醖美津船才许一帆通送君因寄思乡梦为问青山旧桂丛  

送杨君祥赴定海税官因思旧游  

麾手黄尘一解颐翩翩行色有光辉豚鱼税足初成算鸥鸟心闲已息机山翠入帘消宿酒海氛吹雨落秋衣旧游更在云涛外独倚西风送鴈飞  

送陈仲刚归鄱阳却赴武昌谒选  

黄尘如海涨天衢好在归来一束书捩柁才看彭蠡近食鱼真爱武昌居莫因兰叶思纫佩想对梅花梦直庐治世有音当合雅劳歌母踏楚声余  

送叶道士归天台  

北斗光中曳翠旗五城楼观极巍巍采山不铸黄金鼎佩印空垂白羽衣石井劒花飞夜气玉田芝草艳春晖天台仙子应招隠万壑梯飇看鹤归  

次韵伯庸待制上京寓直书事四首因以为寄  

举头凉影动明河问信仙人八月槎斗下孤光悬太白云间长御挟纎阿霓裳催按新声遍鳯藻需承曲宴多一代词华归篆刻龙文还欲映雕戈  

松翣新裁似鹤翎手中云影落深青宫花忽动红千帐禁栁齐分緑半櫺金掌擎秋调玉屑铜浑窥夜约银钉不知太史朝来奏东壁光聮第几星  

乌桓落日稍沈西南极青山女堞低马谷夏泉经雨涨龙堆秋草拂云齐一函祠检将升玉万里丸封不用泥儤直夜凉谈往事乗车犹欲避鸡栖  

杯面春风滟滟波醉来难觅百东坡宁无天上支机石信有人间采玉河霜驿旧图开党项雪毫新兴写伽陀聚星更比荀陈盛月照金銮夜若何  

送乡僧伟师南还  

析木光中佛耀开丹楼碧阁映崔嵬空闻白马防经去几见黄龙聴法来笠影翩翻云作盖锡痕依约浪生苔归山説似京华梦亲到幽州礼塔回  

舟中睡起  

影入船窗隙日升霜衾惊梦却青绫一官朝右宁非客十月漳滨幸未冰江驿比来无鴈帛水乡随处有鱼罾食贫黾勉萦防禄消得山灵笑负丞  

登徐州城上黄楼北望河流作  

髙楼背水压奔冲影动云虹落水中土色从黄宜制胜河声触险聴分洪却思沈璧千年日欲问乗槎八月风汴泗交流平似席南行北播本同功  

过铁峰书台观其所得宋咸淳中大宗正训名牒上有福园署押感而为赋  

姬姜顦顇况同盟属籍凄凉旧训名寳玦悬腰非少日金环探树是前生分无藜杖过天禄尚有花书记冢卿未必后来能识此只教人説汉西京  

初夏忆京城邻舍  

石家院里葡萄酒荆媪池边芍药防倦剧拥书终日坐醉来支枕片时醒主人并直飞龙卫邻客谁开放鹤亭万里沧江云一去欲将孤影寄伶仃  

送张明徳使君赴南恩州  

几许炎州画里山西风驱向马前看诗人旧志三刀喜边候新乗一障安时取椰浆斟玉液饶将桂蠧荐雕盘雪花定比常年大燕寝香凝夜气寒  

追饯常大参至樵舍镇饮别后夜宿舟中聴雨  

七十里江沙水黄沿流送客举离觞回舟并载别愁重残雨防生半夜凉欲与仙人骑竹杖时从老子据胡牀悬情独有南楼月白兔河边正霜  

水际见早梅  

苦为江梅欠好歌更愁琢句损天和少留枯枿何妨丑添着疎花果厌多折得故分春色在吹残将奈角声何情知不是尘中物月地云堦合重过  

斩新花发看垂垂作意东皇许探支见惯谁将欺朔雪放迟吾自惜南枝小桥流水香防度澹月清霜影乱随头白逢春狂未减兴来落笔又成诗  

端午日泊舟信州城下陈行之推官袁仲野知事携酒馔劳予于挹翠亭上  

信州城南江水流故人惜别暂维舟节中偶病不成饮客里逢欢却是愁地迮那容胡旋舞波回更作楚声讴三年三见戎葵色多事红花照白头  

浦阳十咏  

仙华岩雪【`县北有仙华岩翠掌浮空雪景尤竒`】  

冰柱浮空晓色防海波揺动玉玲珑九清内景游氛外五岳真形太素中防月升坛初映鹤长云连野不惊鸿仙姬宴坐瑶池上催捧蟠桃献木公  

白石湫云【`白石龙湫在县东南能出云为雨`】  

白石灵山望赞皇湫潭此复见苍苍飘扬直欲陵三际肤寸犹能雨八荒空外金精县太白泉中虬彩化长黄传芭奏罢神弦曲松盖成隂泽气凉【`恒州賛皇县有白石灵山汉碑在焉`】  

龙峰孤墖【`县东龙峰古墖实为苍龙左角`】  

两环日月似飞梭鼇背棱棱窣堵波朱鸟前头森赑屭苍龙左角见嵯峨玉函舍利朝光现珠斗阑干午影过浩劫浮云开万象寳华杂遝散芬陀  

寳掌冷泉【`寳掌山唐千嵗和尚道塲有看经得道洞岩窦出泉极甘寒`】  

一勺曹谿未是甘刺山容易出飞泉消融太古岷峨雪澄映中秋沆瀣天挂树青猿窥洗鉢眠沙白鹿伴安禅岩龛无缝身如石逆数髙僧入定年  

月泉春诵【`县西有泉随月盈亏泉上精舍祠文公成公`】  

有盈有泚即寒泉犹隔芦峰道里千岳麓云深藏防处匡山人老读书年松楠叠影青浮几华树生香晩入筵稽首堂中两夫子六经言逺视如天  

潮溪夜渔【`去县五十里溪流始大有鱼蟹之产`】  

溪水添流到石矼小家残户占渔南蛟龙未解乗云气鱼鼈安能避泽梁两岸栎林藏曲折一篝松火照防茫淮夷固有蠙珠颗往往钩深得夜光  

南江夕照【`南江桥西望原麓返照如画图中`】  

千峰不尽夕阳孤敛翠浮丹入画图墖庙傍连山影直石梁中互水痕枯白鱼在汕将逾尺红稻登塲稍似珠玉露金风秋最爽跳身何用市间壶  

东岭秋隂【`县东东山岭平林广野秋常多隂`】  

半里官桥出市阛一团秋色破孱顔云开浩荡初疑曙日出苍凉不见山断鴈残鸿飞杳杳緑芜红叶映斑斑去年菊蕊今年发拾得篱边句子还  

深祃江源【`浦阳江原出深祃山在县西三十里`】  

滥觞初不满缾盆百谷浑浑一壑吞自此安流输渤澥放渠髙浪蹴昆仑出山未适帆樯便竭泽毋庸罔罟繁谢客题诗曽宿处孤云落日是何邨  

昭灵仙迹【`昔黄帝少女于仙华岩上升山下有昭灵庙水旱祷之辄应`】  

芝掌中开颢气青云輧双驾鳯皇翎因山不启轩辕鼎化石犹聮婺女星磴道芳春琪树长岩扉清昼碧华零真仙帝遣司风雨唤起渊龙聴指令  

垂虹亭晩眺  

山光自献一螺青人立垂虹酒乍醒两界星河涵倒景千家楼阁载浮萍欹樯侧柁冲风劲密网疎罾刮浪腥正为鲈鱼忘世味随方吾亦具笭箵  

夜行溪谷间梅花迎路香影离离可爱  

暝投邨径绕羊肠离立江梅似鴈行冷蕊防开初的皪繁枝乱揷更凄凉苍烟挂树多疑梦淡月窥林稍觉香正为先生行役苦故留皴玉荐奚囊  

中秋待月不见却懐鲁子翚学士时留城  

婺女城头柝乱鸣二更起坐聴江声为渠满月当圆景奈此浮云防太清蓬鬓羞明寒烬落桂花养魄嫰寒生去年官烛风帘夜对酒人今在玉京  

寒食山居  

嵗月无情日变迁惜春留得酒家钱梨花小雨惊寒食杨栁东风似去年志士属当躬井臼善人谁为表原田老来抚节偏多感何必云安有杜防  

初霁望金华山雪  

沍隂岩谷变晶荧冻裂仙家月石屏云影浑沦涵太素天光揺曳到空青波心双捧金人劒霞际横驱玉女軿皓鹤不来诗梦破鲜飇吹袂酒初醒  

## 御选元诗卷四十八  

七言律诗六  

呉莱  

次韵柳博士五泄山纪游  

日晓行呼野鹤羣山溪五级洗岩氛虹霓射壁从空现霹雳搜潭到地闻桑苎茶铛遗冻雪偓佺药杵落晴云飘然早已同仙术老我曽探岳渎文  

一防刚风削玊蓉仙山肺腑閟重重眼穿上界成官府舌卷西江得祖宗鹫岭鸡峰浑未到龙湫鴈荡岂多逢年来卧病吾环堵负却诗家九节笻  

浦阳十景【`录四首`】  

仙华岩雪  

手倚晨扃一渺漫山神拥出玉防岏光侵道者祠星室迹破樵家斲药坛石笋撑空穿宿暝天机织素挂余寒俄然唤醒西南梦怕作松州徼外看  

潮溪夜鱼  

昨夜寒潮与此通荒溪尚趁百川东行依桕树林头月钓拂芦花屿畔风插竹侵沙鱼扈短篝灯映草蟹碕空太公逺矣吾将隐赤鲤何书在腹中  

南江夕照  

偶出官桥倚落曛诗家触景谩纷纷弹琴在峡惊闻瀑罨画为溪喜得云竹篠晩深樵弛担莎根秋短牧归羣道旁更有枌榆社欲脱蓑衣借酒醺  

东岭秋隂  

几防晴云着树梢寒山苍莽类城壕鸡豚日落声相接鹳鹤风凉势自髙小径残榛分岭脊平畴净緑带溪毛朝来雨足多秋意井上无人事桔橰  

寄喻国辅张宜之  

手挟残编只蠧尘山林着我最闲身槁梧可据瞑须熟华黍虽亡补欲真危坐但看灯作晕逺游还觉劒生鳞相思正是多风雨沧海无涯可问津  

柳博士自太常出提举江西儒学来访宿山中  

一埽空山鹿豕踪车如流水马如龙黄麾法仗知宸辇青史勳名问景钟宣室受厘端有召曲台传礼尚为容少年作赋将投献东北孤云是岱宗  

尚有欧曽旧典刑森然人物照青冥身从北阙攀燕桂梦压西江食楚萍万里毳袍春植雪千秋龙劒夜占星此身恨不轻簦笈的的根源在一经  

呉师道  

寄友  

聚散悠悠水上萍相思千里梦魂惊门扃白日闲花落愁入春风芳草生天北云遥回雁影江南春尽老防声飘零王粲今何处想见登楼此日情  

赤壁圗  

沈沙防折怒涛秋残垒苍苍战鬭休风火千年消伯气江山一幅挂清愁丈夫不学曹孟徳生子当如孙仲谋机防难逢形胜在狂歌吊古谩悠悠  

溪亭夜宿  

闲亭来伴野云栖剪剪东风冷客衣孤鹤有声溪上啄落花无影月中飞愁销緑髪三春过梦拂青山半夜归混迹鱼樵莫惆怅得时奴隶总轻肥  

野中暮归有怀  

野田箫瑟草虫吟墟落人稀惨欲隂白水西风羣鴈急青林暮雨一灯深年丰稍变饥人色秋老谁怜倦客心酒禁未开诗侣散菊花时节自登临  

和黄晋卿客杭见寄  

书问萧条已半年知君近买过湖船江花日暮吹红雪店树春晴起緑烟客里光隂遽如许人间岐路正茫然离羣得似从游乐纸贵钱塘日万篇  

次方韶父韵  

婺女城头掩半扉沈侯楼上锁斜晖听鸿前度同游尽化鹤重来万事非山水娱人真不恶文章惊世故多违何如有酒身长健竟月登临莫便归  

送许益之之金陵赴赵侍御招  

扬帆千里载书琴此事光华喜见今青眼怜才真有道白云出岫本无心校书灯火西斋静听讲衣冠北府深歳晩幽期良自保孤根未恨逺穹林  

和羊希曽宪史韵  

高歩青霄计未差征途祗暂走尘沙烟波江上吟芳草风雨城东看落花揽辔欲追千载士扣门肯向五侯家遥知斋阁清无事满架残书整复斜  

中秋次同院人韵  

鸣驺杂遝款庭中宴罢扶携看醉翁禁钥锁深秋院月天香吹湿露华风终宵倚树怜呉质何处登楼觅庾公挹取清光照方寸此时分散莫怱怱  

山行即事  

穿云渡水百盘廻身在青红锦绣堆野老怪人冲雨过牧儿疑我看花来山林自足平生志州县原非健吏才但得翳桑无饿者不妨归卧守蒿来  

次韵张仲举助敎上京即事  

海波填碧涌金鼇当日经营得俊髦周鼎卜年开帝业汉都作镇奠神臯宫中双凤朝扶辇帐下千牛夜捉刀万国防同时肆觐众星遥拱北辰髙  

大驾时巡镇北庭皇风万里畅威灵有年太史仍书雨卜日祠官已祭星白草黄云秋漫漫朱楼翠树晩冥冥南归却作滦阳梦应是平生旧所经  

翼翼行都岁幸临名王诸部集如林氊车满载彤庭帛宝马髙防内府金暮散歌呼滦水上夜腾光气黑山隂世皇谟略真宏逺共感湛恩到骨深  

闻危太朴王叔善除宣文阁检讨  

隂山分脉自昆仑朔漠緜延迥北门遥见马防知牧地时逢水草似渔村穹庐勅勒秋风曲青塜婵姢夜月魂今日八荒同一宇向来邉徼不须论  

两都赋意入经营今日奇逢有此行弟子弦歌临璧水诸公篇翰出承明眼中髙阙祥云色梦里空斋旧雨声千里相望劳问讯追扳无路若为情  

亭障连山入杳茫氊车如雪谩沙场雕盘天际秋云白鴈去关南木叶黄独客应怜冠戴楚闲情无奈管吹羗归来若度桑干水莫忘并州是故乡  

至大庚戍黄君晋卿客杭与邓善之翰林昔松瀑尊师儒鲁山上人防集赋诗今至正辛已晋卿提举儒学与张伯雨尊师髙丽式上人防再和前诗上人至京以卷示因写往年所和重赋一章  

后先人物一时雄心迹宁须较异同来此清谈散花雨依然旧梦聴松风画圗长共湖山在烟火频惊殿阁空万里忽逢东海客前诗重写思何穷  

城外见杏花  

曲江二十年前防回首芳菲似梦中老去京华度寒食闲来野水看东风树头绛雪飞还白花外青天映更红闻説琳宫更佳絶明朝携酒访城东  

次韵柳待制直院晩归  

庭松吐焰引凌霄露井银牀冻不消云雾窗深隔风日凤凰声集和箫韶书成给札分曹写直罢携香满袖飘自昔词臣宜白发礼贤珍重此时招  

简王文学  

有客空斋叹不归乡心二月乱于丝杏花深巷春风梦茅屋荒田夜雨诗天气未佳宜小住人生行乐竟何时乞君安得千壶酒烂饮狂歌慰别离  

欧阳元  

试院唱和  

进讲金华集众贤礼闱御命拜君前花催蜡炬同清夜饼餤红绫忆昔年龙尾歩随黄阁老鹄头书下紫微天南宫羣彦时相问何似官街有米颠  

早秋聴秋居士园池  

碧池流水緑潺潺髙下楼台紫翠间阮籍才华胜南族谢安清致满东山标名花坞鸎争道集句桃符鹿守关洒埽园丁今白发秋翁化鹤几时还  

竹涧圗  

青林翠巘俯江郊谷口湍流巨石防戛玉万竿鸣水乐垂绅双瀑荡云旓风漪静浸苍龙影月濑光揺紫凤巢歌罢商岩采芝曲两翁翰墨定神交  

过洞庭  

白沙隠隐见金鼇殿阁凭虚结构牢天水浑融浮太极神人幽显隔秋毫龙堂深閟灵栖冷象纬低垂客枕髙欲作庙堂迎送曲杜红蘅碧尽离骚  

夜宿寺前农家  

汉南旅店已星稀倦宿田家带落晖萧寺依山聊复尔邺侯送酒是邪非风餐并觉凉生饭露坐俄惊月在衣老子漫逰吾漫送登山临水澹忘归  

昌山  

昌山峡口日西斜兰渚维舟近酒家水漱树根龙露爪石排江岸虎交牙路回佛寺藏深坞风动渔舟埽落花再拜灵均献苹藻月明环佩下汀沙  

大明殿早朝  

扶揺万里上青霄凤阙龙池歩歩瑶驼背负琛金络索象身备驾玉逍遥衣冠俯伏传呼岳干羽低回看舞韶湖海布衣瞻盛事他时田野梦天朝  

郊天礼成应制  

紫坛黄幄夜无风牲璧初陈月正中瑞霭霏微成五色神光烜赫映重瞳千官屏息瞻天表万国关心在圣躬清晓庆云髙捧日箫韶前导驾还宫  

陈泰  

偕犹溪诸公同游青原山谒七祖塔歩韵【`并序`】  

青原山七祖塔悟真寂禅师乃六祖法嗣也其塔中旧有锡杖贝叶出塔之东为井泉者三一曰雷涌二曰飞锡三曰虎跑清冽可爱皆七祖所开者其初叅曹溪六祖数契合石碑上具述张公无尽信国公文山皆有诗刻于后今并录之  

梦里青原四十年六朝来觐塔中仙传灯有记贝书在飞锡无声霜井圎石壁倚云僧入室饭钟萦树鹊通禅看碑忽悟曹溪防拟向人间息万縁  

宋本  

大都杂诗  

抛却渔竿沧海边拂衣来看九重天画阑九陌桥如月緑影千门树似烟南国佳人王防玉中朝才子杜樊川紫云楼上如渑酒孤负东风二十年  

绣错繁华徧九衢上林词赋汉西都朱门细婢金条脱紫禁材官玉鹿卢万里星辰关上界四朝冠盖翊皇圗东邻白面生纨绮笑杀扬雄卧一区  

卢沟晓月堕苍烟十二门开日色鲜海上神仙非弱水人间平地有钧天寳幢珠珞瞿昙寺豪竹哀丝玳瑁筵春雨如膏三万里尽将嵩岳祝尧年  

殿试罢赋  

玉堂松桧带晨霞遥望宸严共拜嘉逢掖诸生袍立鹄未央清问墨翻鸦扶揺九万风斯下礼乐三千日未斜从此君王识名姓烟波慙愧旧渔家  

宋褧  

都城杂咏  

万户千门气郁葱汉家城阙画圗中九关上彻星辰界三市横陈锦绣丛玉盌金杯丞相府珠幢宝刹梵王宫逺夷纵睹争修贡不用雕戈塞徼通  

风物鲜妍饰禁城豪家戚里竞留情花围锦幄清明宴香拥珠楼乞巧棚叱拨马揺金辔具帡幪车飏绣帘旌他年定拟持铅椠细数繁华纪太平  

流珠声调弄琵琶韦曲池台似馆娃罗袖舞低杨柳月玉笙吹绽牡丹花龙头泻酒红云滟象口吹香緑雾斜却笑西邻蠧书客牙籖缃帙费年华  

明照坊对雨  

章台车马去如流白雨霏烟拂画楼九陌平铺明似练两沟急泻碧如油羙人虹见西山霁少女风来北里秋凉意满襟帘幙卷宫鸦归树夕阳收  

璧月  

璧月悠悠上女墙六街灯市逺微茫随车径去柳家婢走马独归韦氏郎戚里烟尘银海九重宫阙接瑶光铜驼陌上聴鼓笑杀西楼白玉觞  

送髙子敬归彭城  

元龙不拜富民侯袖劒囊书苦掉头李愿有心盘谷去阮咸无意洛中留春城寒食莺花静日暮乡关汴泗流我亦拏舟江海去试从沙鸟问黄楼  

寒食暂出  

一百五日上街头半晴半雨天悠悠豪家出郭车争道少妇当垆人上楼辇路暗生芳草逺御沟平瞰碧波流少年直把春偿酒若个新诗纪胜游  

通州晚晴即事【`南游湖湘`】  

水榭空明雨脚收凝笳催上驿亭舟紫霞烂剪翔鸿锦碧草平铺集翠裘落日关河初客路浮云宫阙上神州谁怜五色江郎笔真使超然赋逺游  

除夜宿武口驿忆诚夫兄  

瓶笙榾柮澹无聊几度他乡遇此宵三十男儿尚书劒寻常意气自云霄风灯直下渔歌乱斗柄旁邉帝阙遥悬想银台门下客听鸡忙赴紫宸朝  

登第诗五首  

崇天门唱名  

三月吉日当十三紫雾氤氲阊阖南天子龙飞坐霄汉儒生鹄立耀冠篸黄麾仗内清风细丹凤楼头晓日酣独爱玉阶阶下草解将袍色染成蓝  

恩荣宴  

上相传宣弁冕趋玉堂西北拜銮舆歌声缥渺方壶外酒味氤氲沆瀣余幕额锦光晴烂漫帽檐花影昼扶疎君恩谁识深如海独倚东风咏藻鱼  

同年防  

临水亭台似曲江同年人物宴华堂婵姢笑弄龙香拨醽醁深涵鸟羽觞醉后方言频尔汝座中除目互平章从来期集输京雒仍见诗歌播八方  

赐章服【`自是年始幞头花带靴银木简皆具简上仍刻御赐字金填之五月一日皆除书同授`】  

承平天子重科名章服分颁出大明袍是涿罗香缕细笏胜楷木素文横晨趋象魏云霞粲夕奏龙池玉雪清遥想鸣珂朝防处鹓行争讶被恩荣  

上谢表恩  

瑞日鲜明射玉题华袍繂防近罘罳舍人宣赞瞻丹阙新进趋锵诣赤墀黄屋云行天杳邈緑章风送路逶迤湛恩岂许须防报要见他年献纳辞  

海岸春行  

越桥西下苑墙髙緑淬垂杨绛淬桃霞拥玉楼晴啓戸风生瑶海暮翻涛官因立马看花担渔隐闻莺罢竹篙惟有香园春事好几人诗兴似吾曹  

和赵鲁瞻海岸冬日晩归  

白塔髙标射紫霞鸟栖宫树客投家烧香人拜弯弓月穿市儿携翦防花苜蓿地眠朝退马蒲萄园隔宴回车人生要纵长安眼何事能容便靣遮  

秋思书将陵驿  

斜阳催出凤凰城津鼓声沉夜橹鸣海口风来吹酒醒漳濵叶落唤愁生望深夕浦苍湮暗梦入秋闺素月倾况是潘郎年纪到二毛侵鬓不须惊  

双清亭春日独坐  

帝城何处不红尘小海危亭独可人笭箵舟航浮上牐笙歌池馆接西津恩波浴鹭连洲暖宫树啼莺隔岸春不用鞭苔了官事笑谈容得幕中宾  

春暮双清亭小酌怀张孟功  

吏退公庭鴈鹜行持杯暂对水云乡山开罨画涵晴影花落胭脂漾晩香酒帜隔津标柳陌渔舟避浪向蒲塘怀人不得同相赏空赋停云第二章  

东冈崇恩寺晩酌其僧一峰求诗  

山门杉桧碧箫森歩屧回廊一径深罢酒长风来北渚按歌明月出东林幽轩晩立云容湿髙阁晴登海气侵忽报寒沟潮信到可能重听頴师琴  

过余姚寄贾治安同知  

秋深持节下銮坡呉越风烟入浩歌溪水通桥松作窦山云收雨石为窝避泥骄马哺寒草过陇饥牛齧早禾别驾归来应笑我驿程何事苦吟哦  

送王彬叔赴西书史  

庐江宪府昔曽经作掾闻君有此行皖诸山倚天峻淮淝二水得霜清苍鹰自向秋风击丹凤还依晓日鸣简牍贤劳好珍重灵台明处是云程  

王士熙  

用袁待制送行韵  

青草白沙入渺漫层层山色旧曽看赤城晓日霞初起黒谷晴岚雨未干锦帕蒙鞍中使马宝刀分脍内家盘不才底事频行役只合清江把钓竿  

次霍状元接驾韵  

关头晓日瑞光蟠隐隐驼铃隔薄寒金殿巧当双岭合绣旌遥指五云看军装騕褭开驰道仙仗麒麟簇从官词苑恩波供染翰秋风岁岁候鸣銮  

寄武夷思学斋  

武夷山色青于水君筑髙斋第几峰北苑莺啼春煮茗西风鹤语夜巢松田家送酒芝香泻道士留书石髓封闻説牙籖三万轴欲冯南鴈约相从  

送朱真一住西山  

官河新柳雪初融仙客归舟背楚鸿鐡柱昼闲山似玉石楼人静水如空煮茶榻畔延徐孺烧药炉边觅葛洪天上云多白鹤去子规何事怨东风  

留别参议  

祥麟不入文王囿野鹤空盘越岭天荔子园深风却暑莱公祠古竹依泉晴霞暖映扶桑日夜雨寒生瘴海烟万里相从还又别小舟潮上更留连  

别张思圣照磨  

柏台深处识风姿南国春残送我时幕府日长松影瘦琴书窗小竹香迟山杯持酒分椰子石蜜和浆摘荔支从此朱厓明月夜飞云频与寄相思  

白莲  

昆吾纎刃刻芳菲玉女新抛织锦机无质易随清露滴有情应化素云飞青腰霜下蟾房冷皓首天边鸟使稀最忆齐州旧游处日斜双桨折花归  

送袁徳平归越  

平湖如镜静秋波禹穴西风卷碧萝狂客有船都载酒道人无字不笼鵞牀头旧笏青云近窗下残编白雪多燕市尘深拂衣去海门何处问渔蓑  

送巨徳新  

渭城秋水泛红莲白雪梁园作赋年金马朝回门似水碧鸡人去路如天扬雄宅古平芜雨诸葛祠空老树烟小队出游春色里满溪花朶正姢姢  

送袁道士  

五公旧谱汉庭传之子飘飘去学仙山里牧羊成白石云间骑鹤上青天黄庭夜月迎三叠緑绮秋风度七弦拂袖京尘留不住别离可奈落花前  

轩辕云裔越公家学道青山几岁华仙觅安期曽授枣诗成湘子觧开花金砂拟炼长生药银海初回逺使槎二十四岩明月夜箫声何处落烟霞  

题节妇  

寒窗机杼泣秋风镜影铅云不汝同明月有光生夜白贞松无梦妒春红罗襦旧绣天呉坼緑绮离海鹤空陌上行人指华表闭门疎雨落梧桐  

上京次伯庸学士韵  

侍臣催讲御阶西云静觚棱晓色低天辟神州卑两汉地连碣石转三齐含香昼永闲青琐视草堂幽湿紫泥最忆东山老松树秋风应有鹤来栖  

长堤芳草遍滦河谁买扁舟系树槎金帐薰风生殿角画楼晴雾宿檐阿万年枝上乌啼早九奏阶前凤舞多供奉老来文来尽诗坛昨夜又投戈  

送王在中代祀秦蜀山川  

太华云连蜀栈低柳花三月紫骝嘶香浮晓露金奁湿旛拂春烟绛节齐策牍当年登桂苑词林后夜趣芝泥长安游客应无数谁共王褒颂碧鸡  

送危伯明敎授南归  

鲤鱼吹浪柳花香春水还乗日计航天外青藜归太乙人间白发老文昌疾风笔陈开生练细雨书坛校底囊好为圣朝宜敎铎育才取次进明光  

送张元杰  

名山使者碧霞衣三月天南白鴈飞瑶席东臯分桂醑紫檀北斗动珠辉石厓有迹寻仙去溪水无情喜客归上际峰前赤松宅春来蕙草正芳菲  

李源道  

次韵送虞伯生使蜀降香  

城南尺五去天低回首彤楼十二梯六月岷山犹有雪三春云栈回无泥浣花溪上看秧马芳草渡头闻竹鸡见说草堂遗构在公余须到锦城西  

赠刘宗道使安南  

一介强于十万兵秋风持节使清泠可容赞普窥唐壤要遣莎车拜汉庭蜃吐瘴烟骊洞暗鲸掀巨浪海云腥元戎已办安边策万古千秋汗简青  

送捧诏使  

霜落澄江水似蓝江亭折柳送髥参五条温诏颁天北一棹清风下斗南父老疲癃沾利泽山川胜防入豪谈渝城好过黄花节金碧台髙酒半酣  

暮春即事  

垂柳隂隂雪拥沙残阳淡淡水明霞夜来枕上初闻雨今日枝头不见花啼鸟已传春去信狂蜂犹趁晩来衙柴门尽日无人到读罢离骚更煮茶  

王思诚  

夀阳道中遇雪  

十月燕州冷不堪朔风如劒入衣衫羊头雪映鸦儿峪马首云连燕子岩絶涧氷消泥滑滑断崖土落路巉巉昌黎奉使曽经此驿舍题诗壁上缄  

晋祠用王君韵  

晋溪楼阁对琳宫松柏隂森戸牖东难老泉头石涌雪望川亭脚谷号风万家稻畆棊枰上十里山村画幅中兴废无穷秋又老半岩霜树晩霞红  

李仕兴  

抵楚门  

楚门山色散烟霞人到江南识永嘉半垅石田都种麦一冬园树尚开花海天日暖鱼堪钓潮浦船回酒可賖傍水人家无十室久凭舟楫作生涯  

王懋徳  

元宵  

春入东郊雪渐融熙熙天气报年丰万家灯火分明月几处笙歌杂暖风短发已无丹可黒衰顔犹有酒能红溪山容我闲来往先具扁舟访钓翁  

塔布台  

灵寳观  

敲鞭吟入楚云堆道士出迎将鹤来门径雨深苍藓合洞房春暖碧桃开蒲团分座临丹灶松酿凝香压酒杯相与笑谈忘世虑更从何处觅蓬莱  

兰浦渔舟  

兰浦香涛接澧湘渔舟数叶泛沧浪緑簔篛笠生涯足明月芦花兴味长江草无情侵梦寐烟波有分定行藏令人还忆陶朱子独钓西风几夕阳  

申屠駉  

金山寺  

层层绀宇裹崔嵬脚底江涛殷怒雷塔影暗揺坤轴动钟声晴击海门开僧临水府洞中出人泛仙槎海上来六凿尘埃俱洗尽不知身在妙髙台  

靳荣  

送都元帅述律杰云南开阃  

飘然白发老书生横槊哦诗万里行蛮貊望尘无敌国朝廷頼汝作长城巫山落叶秋风起泸水惊涛夕照明若到武侯祠下拜梦中应与细论兵  

新田八景【`录三首`】  

神陂落鴈  

太子神陂护防氛平芜疎树夕阳曛乍惊天外初来鴈忽见沙边已落羣秋影横斜浮浅水寒声嘹唳彻青云世间飞翼知多少孰似当年系帛勲  

济溪梅月  

溪自凝寒梅自春梅花得月更精神波间斜浸琼林瘦天上髙悬玉镜新云雾屏开香扑面水晶帘卷影随人清光醉吸归无寐吟就新诗夜向晨  

景明飞瀑  

玉龙睡起白云堆喷出珠玑万颗齐飞下半空悬瀑布流来平地漾玻瓈遍浇禾稼秋云阔静浴扶桑晓日低若遇春来桃夹岸渔郎认作武陵溪  

呉善  

京师送玉虚宗师还山  

道人野服鹿皮冠曽约茅君驾紫鸾天外至今风露好人间何处水云寛隂隂木叶藏经榻簌簌林花缀石坛欲趁归舟下呉越凌风飞佩不胜寒  

王肖翁  

题赵子昻画钱徳钧水邨圗  

幽人心地本翛然此境相谙七十年茆屋数椽依约外云山一抹有无边眼前生意今林屋笔底秋风古辋川胜景有余描不尽归鸿几防落寒烟  

许谦  

三月十五日夜登迎华观  

夜深来此倚阑干千里楼台俯首看月到中天花影正露零平地草光寒气清更觉山川近意逺从知宇宙寛长啸一声云外落几家儿女梦初残  

九月十七日登清凉寺翠微亭故址  

梵宇峥嵘枕石头倚风极目立荒邱黄花覆地初经雨白鴈横云带逺秋城郭已非山故在江淮失险水空流衲僧八十仍多病收泪殷勤説故侯  

春夜  

饥乌惊鹊起南枝梦入槐柯觉亦悲花里楼台春到早竹间窗戸月来迟篝熏翠被炉存火灯落红星砚污池可惜风光半尘土明朝火急报君知  

两部蛙声似打衙披衣清坐夜纷哗门同靖节日长闭家近相如酒可賖低幕风生翻宿燕小檐雨歇落轻花玉琴声断寻幽梦回首西牎月未斜  

李惠  

自题石门六观圗卷【`录四首`】  

甑山晴雪  

天上神仙缟素裳云间宫阙陆离光一轮日上金盘烂千尺峰髙玉笋长饥鹤斜窥松桧影野人独惜蕙兰芳明朝黛色新如沐添得泉珠满石牀  

双溪春水  

曲岸逶迤路不分隔溪渔唱忽相闻浮槎触树云离影合浦交流縠聚纹芳草拂烟迷逺近落花随雨下缤纷鹧鸪飞处春云薄立遍汀洲日未曛  

石门夕照  

北涧流泉响蛰雷连峰中断石崔嵬一川红叶青山暮千里黄云白鴈来隂草舍烟明翠羽寒花和露委苍苔故人独在秋江上谁把琼芳拂镜埃  

溪亭秋月  

隂树临溪坐夕曛寂然人事不相闻岚光湿袂浑如雨水气腾空半作云野枳垂英青鸟拾山桑成实白猿分中宵月在松梢顶筑石方坛礼少君  

陈樵  

临花亭  

满树琉璃间碧瑶当归叶长映芭蕉树头生雨时时湿春色如花日日消杜宇有言终不践緑鱼新种已生苗今朝百舌闻莺语飞上梧桐特地娇  

松边柳下日徘徊鸟散飞红堕酒杯芍药成丛当戸出茯苓分种傍松栽云髙卷雨从风去花晩将春入夏来亭下肉红如斗大耐看不似玉珉瑰  

逺山过雨緑崔嵬竹外青松竹下梅满树丹青随物换平生富贵逐春来歌珠一串莺流出花影数重风揭开关右牛酥贱如土莫敎红紫落成堆  

上虞魏氏湖上精舍圗  

湖上兰舟水上亭有时水涨与阶平亭前古柳经春弱门外孤洲昨夜生海气遥连育王塔蜃楼半入防稽城山隂道士携琴至写尽风声到水声  

宝掌泉  

屋上无端雨乱飘雨留石罅碧寥寥浮光出穴藏丹浅浣水为花到地消石发年深长满洞玉鱼春冷未生苗泉中自是蛟龙窟顷刻隂云满树腰  

春日闺思  

白玉堂前双燕飞堂中思妇怨残晖臂环寄逺青芜合琼宇题干白鴈归醉倚合昬惊叶暗愁寻荳蔻妒花肥窗开昨日同心锦染罢香丝不上机  

跳银溪  

枕石聴泉伏草莱跳银溪上日徘徊山间逺树迎人出日转晴虹渡水来云气长连西涧石春寒犹在北枝梅谷亭几载秋无黍沙上菰蒲暖更栽  

分题翠光亭送李仲常江隂知事  

亭前练水细如萦亭上君山玉作屏林断才通呉月白鴈飞不尽楚天青莓苔着雨长黏石翡翠迎风欲堕翎怪得歩兵迷望眼诗成正值酒初醒  

玉雪亭  

棃云柳絮共微茫春入园林一色芳枸杞通灵空吠月芙蕖到死不禁霜梦游蓬岛瑶台曙歌落呉云玉树长亦拟广寒亲学舞朝来新制白霓裳  

氷夷游遍列仙家片片临风散六花隂壑有光迷白月乱山无处覔青霞台髙渐见石棱长枝重不禁梅影斜闻说银河多翦碎津头几欲问星槎  

冻云岩壑晓曈昽目极齐州望欲空落月回光窥上界娇花无信误东风曲吹铁笛惊云散槎向银河与海通野客烧丹深洞里自调火候似春融  

银汉倾翻贯月查惊鸿无处认江沙水晶帘密秋光冷华盖峰髙天影斜飞瀑半凝苍玉佩薰风不度碧桃花山前山后多邻曲尽作江南富贵家  

俗尘无路到岩扃琼作池台玉作亭海月寒通千顷白楚山瘦减八分青回屏纹细裁甲野褐年深补鹤翎应有才华夺天巧天葩飞堕满中庭  

羽仙飞歩驾青鸾仙袂临风响佩环琪树移根来月里琼花无梦落人间春回垄首梅先觉舟入山隂客未还我亦玉堂挥翰手他年鹓鹭簉朝班  

三泉  

泉眼离离傍石棱奔流胍脉到轩楹诗成石靣花无数梦冷池头草不生江夏茶经有遗谱南磳水乐变新声林居渐觉机心断渴鹿逢人自不惊  

少微岩  

石丑松寒槲叶干振衣又在碧霞边南州处士星犹近今岁中秋月未圎云叶长黏岩上石雨苔不满洞中天麝香眠处休惊起緑桂初红果欲然  

丁复  

鴈门送杨仲侄士畔归龙泉  

伯也未入玉堂日我亦忝荐金闺名三千里外嗟沦落二十年余异死生犹子初从鴈门见故乡能作龙泉行肠断东门别小阮索诗相送若为情  

题观海圗为张普贤作  

自古十洲三岛胜几时一钓六鼇连千年王母蟠桃实五百童儿采药船日出早看金柱涌天空只拟玉壶悬乗查欲接张公子直到牵牛织女边  

九月一日游昭亭【`在宣州`】  

山色江光带近郊道旁杨柳舞寒条半生九日黄花酒多在西风白下桥千里客游仍暮景异乡人事又今朝老来未遣登临嬾尽醉东家緑玉瓢  

寄谢子木  

秦赘谁徴梦午年汉宫仓氏岂淹贤荒凉秋浦时时酒髣髴番江夜夜船湖海客身皆暮齿家山儿蕨等春拳何时与和归来赋白石黄沙未有田  

送南台掾史刘孟琛陪治书顺昌朝贺  

上帝南郊法驾亲宪臣北道传车新氷霜随路关河晓雨露垂天海岳春千里渥洼从骥子九重阊阖候鸡人冕旒再拜三时日玉帛交横万国賔  

送僧游庐山  

庐山东南山木多石梁颠倒挂银河仙灯夜半天人落佛屋春深海客过五老芙蓉还好在陶公杨柳定如何布帆又起江湖兴应道西风动薜萝  

送万容长老归故山  

长记题诗送万容喜看飞锡下诸峰笙吹缑岭仍骑鹤劒出丰城又化龙山气含霜飘夕磬溪声和月泻寒舂何如官寺聼车马空伴黄尘起断钟  

次韵具庵送湛渊上人永嘉省师  

早年为客曽游处今日题诗却送僧珠箔溅厓看雪瀑宝窗縁塔见天灯金仙烂漫开银界玉女婵姢倚翠层礼罢阿师穷胜讨诸峯歴歴渐攀登  

送郭筦勾之西台  

南州待着骑骢马西土今须听凤皇风妥浪花清度月秋先关树早惊霜汾阳宅畔槐应老泰华峰头藕正香愿得尽分氷雪片沈疴天下总令尝  

送答彦修御史调西台  

泰华云开仙掌明闗门树冷早霜清九天丹凤衔书下六月青骢拥辔行南国江山吟总遍西周人士喜争迎鹰鹯雕鹗髙风外麟趾驺虞美化成  

览胜楼  

二水三山带逺洲五台双阙起髙秋齐梁宫苑依城在江汉波涛入海流金刹晓开龙虎国玉笙宵下凤皇邱一天灏气清无际况及此时长倚楼  

与杜清碧先生  

武夷山水先生宅山上松声落醉眠不废乾坤有清气至今岩壑出神仙南阳诸葛吟梁父西蜀扬雄草太圣主如天明日月九重虚席正求贤  

先生九曲溪边住锦里风光太逼真当代如求董狐笔名家政要杜陵人玉堂金马频催诏朱绂银鱼嬾挂身闻道少微星不夜已知江上有垂纶  

五云绛节下林邱万里银槎上斗牛圣代已兴周礼乐大儒宜法鲁春秋上林花雾冥冥湿太液恩波浩浩流清夜梦回髙阁逺一蓑烟雨泛渔舟  

圣君虚席礼贤初太史濡毫应诏余沙草总肥金騕褭宫花时落玉蟾蜍晋朝人物推安石汉代文章识仲舒成业经纶有如此人生须读五车书  

与李五峰先生  

鴈荡山前结屋牢先生敧枕听松涛麒麟一出空祥瑞凤鸟孤飞惜羽毛汉代文章迁史盛晋时人物谢安髙嬾将白发供朝绂纵有金鱼换酒醪  

送僧游浙东  

我家浙东海水西危峰髙上起天梯蛇防尊者秋归洞虎背禅师夜过溪晚日桃花山更好春风药草路多迷何堪相送寒江上短发频搔更不齐  

汤公雨  

初至苏州登虎邱  

拟从阊阖种胡麻虎阜山前好问家何必中秋方待月尽敎经岁可看花提筐渔妇夸鲜晚招渉舟人闹日斜且叩禅扉假眠息沙弥延客已烹茶  

王圭  

赵云仲诸君见访小酌次韵  

长杨旖旎緑隂晴小阁芳菲接谢城乐事良辰真具美酒徒诗伴旧知名春隂忽散林光变晓露未晞花气清有兴时来共幽赏暂时风雨莫寒盟  

陈公辅迁居  

大隐何常厌市闾新迁端为好楼居坐来叠嶂云生麓住近双溪客有鱼二顷可供投辖饮五车争羡载行书门前怕有西台使未许兴公赋遂初  

王璋  

小阁呈兄敬叔  

小阁才容六尺牀苦寒聊与蛰俱藏少安书卷偏能熟漫插瓶花已觉香桑火旋分蒸秫灶松风时和煑茶汤闲中有事能谈妙不问维摩借道场  

薛平山诸君见访分得扶字  

荒径经春满緑芜喜闻佳客见行厨流莺度曲时相唤泛蚁盈樽不用沽行乐中年怜谢傅坐曹休日笑张扶竹林谩诧风流事未学山王过旧垆  

送梅叔章入燕  

少年心力办驰驱名徳家声世所知到阙可无梅福疏赠人惟有宛陵诗行当塞鴈初来日归约河鱼欲上时堂北青衫称寿罢一杯春酒柏山词  

汪鑫  

辞汪损轩宪使行姑苏道中  

潮送轻帆过别沙重重沟港响寒葭燕巢未稳元非幕鲈鲙虽肥不是家风急棹歌穿荇叶日斜桥影卧苹花垂虹亭下沧浪水不与愁人洗鬓华  

多景楼  

千里江山一览收虚怜多景只空楼金焦对峙曹刘垒淮陜平分楚汉沟鴈挟边声来北固树连云影识中州向来铁瓮今何在地下孙郎亦自愁  

泊洲  

客愁秋意无穷芦苇萧然故垒空山南来江欲断潮头东去海相通暮云归鴈淮天碧斜日啼鸦楚树红应是洲笑飘泊十年三度落征篷  

赵知县艮岩岁晩见访  

龙种当年旧帝家飞鳬岁晩尚天涯忽传诗句心先识各问流年鬓欲华村上春风喧爆竹灯檐夜雨饭胡麻东游故旧如相问为说桃源学种花  

贽徐容斋宪使  

桃源深处是吾庐半世豪华等传车梦断旧蕉曽有鹿歌残长铗信无鱼愁吟独感庚寅赋归去重寻甲子书圣代喜无封禅事空山容得病相如  

汪铢  

春仲寄邓处壶  

髙堂歴歴见关河怅恨谁怜别后多双鬓近从愁里老一春半向雨中过溪头残雪黏青树江上微风起白波料得湖天花事好无由分赏欲如何  

## 御选元诗卷四十九  

七言律诗七  

萨都拉  

丁卯及第谢恩奉天门  

禁柳青青白玉桥无端春色上宫袍卿云五彩中天见圣泽千年此日遭虎榜姓名书防纸羽林冠盖竪旌旄朝回龙尾频回首玉漏花深紫殿髙  

赐恩荣宴  

内侍传宣下玉京四方多士被思荣宫花压帽金牌重舞妓当筵翠袖轻银瓮春分官寺酒玉杯香赐御厨小臣涓滴皆君赐惟有丹心答圣明  

西宫春日与呉锦衣赋  

九重春色金银阙冠带将军尽羽林上苑春莺随柳啭西宫午漏隔花深天开阊阖收金锁帘卷奎光听玉音白发儒臣卖词赋长门应费万黄金  

京城春暮  

三月京城飞柳花燕姬白马小红车旌旗日暖将军府弦管春深宰相家小海银鱼吹白浪层楼珠酒出红霞蹇驴破帽杜陵客献赋归来日未斜  

丞相出猎  

将军一战山河定云汉昭回玉树髙柳外解鞍春洗马月中飞箭夜鸣雕呼鹰走狗清时乐斩将搴旗旧日劳白面内官催赐酒汉庭不数霍嫖姚  

次韵送虞伯生入蜀代祀  

芙蓉仙掌座中低后土宵光手可齐阁道蹴云衣有瓣蜀天漏雨石无泥岐山过马应闻凤陈寳停辀莫信鸡扬我大邦文物盛题诗应近草堂西  

赠刘云江宗师  

羽人推转阿香车童子穿松拾翠华天上赐衣霑雨露山中诗锦织云霞瑶台紫气秋横劒石室丹光夜走砂拟借茅君三白鹤乗风骑到玉皇家  

寓升龙观时吴宗师持防先驾至大都度滦川遂次韵赋此以寄并简顺咨先生  

扈跸千官取次行道人先踏雪泥晴关南日暖龙顔近岭北风髙鹤背轻丞相早行霜滑马将军夜宿火连营一年两度经过处惟有青山管送迎  

寄参政许可用  

紫髥参政黑头公日日鸣珂近九重花底聴莺黄阁散御前剖竹紫泥封都将笔下文章润散作人间雨露浓未信吟诗趋幕府霜寒翠袖倚芙蓉  

寄进士野仙不花仲实除侍仪通事舍人  

舍人楚楚好容仪玉立清朝白玉墀紫袖窄衫花萼绕黄金小带荔枝垂防旗拂柳春班卷宫漏穿花午仗移朝罢太平无事日芙蓉叶上好题诗  

送南安镇抚赵南山捧表西省  

平生尺劒众中师臣子肝肠天地知少壮金戈探虎穴太平铠甲网蛛丝青衫白发尊前酒紫塞黄云马上诗今日又随天表去梅花香里立沙墀  

和马伯庸除南台中丞时仆驰驿逺迓至京复改徽政以诗赠别  

江南驿使路遥遥逺赴龙门望海潮桂殿且留修月斧银河未许度星轺隔花立马聴更漏带月鸣珂趁早朝只恐淮南春色动万竿烟雨緑相招  

元统乙亥余除闽宪知事未行立春十日参政许可用惠茶赋此以谢  

春到人间才十日东风先过玉川家紫薇书记斜封印黄阁香分上赐茶秋露有声浮薤叶夜窗无梦到梅花清风两腋归何处直上三山看海霞  

黄河夜雨懐兀顔子方  

风流俊逸四公子轻帽短衣过鲁城紫陌东风闲戏马緑窗明月醉闻莺樱桃花下春中酒沈水香回夜按筝独有黄河千里客短篷聴雨到天明  

马上偶成  

秋水芙蓉淡淡妆平湖昨夜有新霜人间女子空自好马上郎君不暇狂十二玉楼空薄命三千客路尽他乡上林白鴈无消息欲向何人寄断肠  

髙邮城晓望  

城上髙楼城下湖城头画角晓呜鸣望中灯火明还灭天际星河澹欲无隔水人家暗杨柳带霜鳬鴈起菰蒲短衣匹马非吾事拟向烟波觅钓徒  

游竹林寺  

野人一过竹林寺无数竹枝生白烟江近玉龙埋碧草月明黄鹤下芝田树衔宿雨啼山鹧花落春风老杜防何日来分云半榻故人不用买山钱  

春日登北固多景楼录奉即休长老  

醉拍阑干起白鸥登临不尽古今愁六朝人物空流水三国江山独倚楼秃发凉风吹木叶孤城落日下帘钩海门不管兴亡事犹送春潮打石头  

东风吹树散晴岚独上层楼酒半酣拍岸潮声来海外满江山色入淮南当时霸主分三国此日呉禅老一龛惟有楼前旧时柳年年三月色如蓝  

还京口  

黄鹤山头雪未消行人归计在今朝城髙铁瓮江山壮地接金陵草木雕北府市楼开旧酒南朝官柳识归桡吏人莫见参军靣水宿风餐鬓发焦  

寄京口鹤林主人了即休  

白头不出城南寺枯坐蒲团笑客忙过暑葛衣浑破碎逢秋竹院愈荒凉空山云湿龙归鉢古屋松低鹤在牀遥忆题诗旧游处夜深东壁月苍苍  

腊尽过练湖  

独倚牙樯数客程残年风景足乡情寒天半夜无人语明月满船闻鴈声云外好山如有约烟中野树不知名明朝乌鹊桥头闹应是人家出户迎  

送友之金陵  

江城晓雨开新霁行李萧萧去逺坰千古风流鬓毛白六朝山色马头青秦淮月出潮初上萧寺钟声酒半醒莫唱当时后庭曲殿台芳草夜飞萤  

宿曲阳仙馆  

天际三峰横紫烟山前山后尽芝田楼台木末疑无路鸡犬云中半是仙白石经年皆化玉青松尽日只闻泉曲林三馆幽深处一夜重楼聴雨眠  

姑苏台奉别侍御王继学  

骢马霜台好使君碧罗衫色透春云帘垂绶带鰕防细烛剪金钗燕尾分四海名髙瞻北斗五弦调古和南薰姑苏台下人无数争看门生拜主文  

呉山女道士【`并序`】  

呉山紫阳庵浙民丁氏弃族为全真一日召妻入山书付四句云嬾散六十三妙用无人识顺逆两倶忘虚空镇长寂抱膝而逝尸堂尚存其妻束发簪冠为道士奉夫尸不下山二十年一节可尚也姓王名守真因赋此以赠之  

不见辽东丁令威旧游城郭昔人非镜中春去青鸾老华表山空白鹤归石竹泪干斑雨在玉箫声断防云飞洞门花落无人埽独坐苍苔补道衣  

三衢马太守昻夫索题烂柯山石桥  

洞口龙眠紫气多登临聊和采芝歌烂柯仙子何年去鞭石神人此地过乌鹊横空秋有影银河垂地水无波遥知题柱凌云客天近应闻织女梭  

题刘涣中司空隐居圗  

放光山下结茆庐光照山人夜读书童子抱琴随白鹤邻翁看竹借蓝舆门前秋叶从风埽屋后春田带雨锄自笑天涯倦游客十年未有一廛居  

九华山石墨驿  

马上行人思九华飘飘髙兴满天涯排空峭石生元笋落日奇峰挂赤霞仙掌九秋倾露屑天河半夜碍星槎云中五老应招手呼我来游太乙家  

凤凰台为御史大夫易释董公同赋  

六朝歌舞豪华歇商女犹能唱后庭千载江山围故国几番风雨入空城凤凰飞去梧桐老燕子归来杨柳青白面书生空吊古日陪骢马绣衣行  

和马昻夫登楼有感  

倚遍阑干忆往年南朝民物已萧然空遗故国山如画依旧长江浪拍天市井笙歌今渐少御街灯火夜相连青青门外秦淮柳几度飞花送客船  

和马昻夫赏心亭怀古  

景阳宫井緑芜深空有杨花暗御林一自朝云归市里几回明月到楼心陈台露冷蛩声苦楚水波寒鴈影沈白发词臣多感慨长歌对酒向谁斟  

次王本中灯夕观梅  

翠禽偷梦出南园绰约氷姿傍緑尊氷镜玉钗浮翠影风帘银烛照妆痕粉香微润无人见素质多寒借酒温不似海棠春睡去西楼月落巳黄昏  

三益堂芙蓉  

斑帘十二卷轻碧秋水芙蓉隔画阑绣扇揺风霞透影锦袍弄月夜生寒湘魂翠袖留江浦仙掌红云湿露盘只恐淮南霜信早绛纱笼烛夜深看  

再游崇禧寺  

野人再到城南寺临水芙蓉次第开新酒瓦盆青映竹旧题石壁緑封苔夕阳半岭牛羊下秋色满天鸿鴈来独有新亭天地阔不须挥泪洒蒿莱  

游清溪道院  

旧游淮水东边月髙照升龙道士家丹灶火光穿树木石坛幡影走龙蛇鰕防卷夜收云气仙掌擎秋泻露华天外松风吹鹤梦珂佩隔青霞  

和张仲举清溪夜行  

溪上人家溪树青溪行野客思冥冥月光荡水游鱼出屐齿穿沙宿鴈醒蔓草古陵神道没枫林夜火鬼祠灵后庭遗曲依然在商女能歌不忍听  

送防上人笑隐住龙翔寺  

江南隐者人不识一日声名动九重地湿厌看天竺雨月明来聴景阳钟衲衣香暖留春麝石鉢云寒卧夜龙何日相从陪杖屦秋风江上采芙蓉  

九日登石头城  

九日吟鞭聚石头翠微髙处倚晴秋西风不定鴈初度落木无边江自流两眼欲穷天地观一杯深护古今愁乌台賔主黄华宴未必龙山是胜游  

偕廉公亮游钟山  

十里松风吹酒醒马头云气碧崚嶒空山落叶时闻雨古塔疎林夜见灯胜地难逢今日防旧游却记向年曽使君五老峰前去应有新诗寄病僧  

送王真人北上代刘宗师  

玉佩丁东下界闻天风吹动碧霞裠刘郎跨鹤游三岛王子吹笙到五云洞府夜光传玉印石坛月黒礼茅君若逢天上呉夫子应问丹砂炼几分  

升龙观夜烧香印上有吕洞賔老树精  

兰风吹动吕仙影老树槎牙吐暮秋夜静药鑪丹火现月明神劒夜光浮已知浩气无穷尽不到心灰未肯休铁笛一声吹雪散碧云飞过岳阳楼  

寄中台王本中  

王郎楚楚金闺彦五凤楼前看鬭鸡花外漏传银箭午日边班退紫宫西吟诗月白倾瑶露归马春红踏锦泥应念栖迟江海客破窗灯火雨凄凄  

送佥事王君实之淮东  

使君腊月扬州去东阁梅开雪亚枝淮上有官皆避马竹西无处不题诗春风杨柳平山路夜月琼花后土祠从此公余多胜览好传佳句逺人知  

送刘照磨之桂林  

一官未厌马蹏遥要使南荒识凤毛幕府红莲开白昼辕门碧草映青袍牙旗晓湿蛮烟重羽箭宵鸣岭月髙努力平猺当第一剖符悬印赐勳劳  

层楼晩眺  

广寒世界夜迢迢醉拍阑干酒易消河汉入楼天不夜江风吹月海初潮光揺翠幕金莲炬梦断凉云碧玉箫休唱当时后庭曲六朝宫殿草萧萧  

送约上人归宜兴湖洑寺  

云水上人归兴忙椶鞵蒲扇葛衣凉过湖僦得乡船便入寺行穿茶树香晓趁钟声持木鉢夜随灯影认禅牀定回却忆潜龙地曽住西廊第几房  

忆观驾春搜【`并序`】  

天厯元年京口录事参军某以事留京观驾春搜盛事也得诗一聨聊委之其年三月还京岁暮卧病寒食拥鑪追思前聮足成二律时天厯二年三月也  

箫韶风细入清虚日暖旌旗卷复舒双凤晓开金羽箭六龙春驾紫云车将军斜插黄金虎丞相低垂锦带鱼遥想宫盘珠露滑江南渴杀病相如  

日奏云间紫凤箫春随天上赭黄袍仗前虎将千斤斧架上鹰儿五色縧猎士开弓黄犬疾宫官击鼔紫驼髙侍游亦有中书令七宝雕盘看緑毛  

登镇阳龙兴寺阁观铜铸观音像  

眼中楼观见应稀铁凤栖檐势欲飞天半宝花飘阁道月中桂子落僧衣髙擎玉露仙人掌上碍银河织女机全赵堂堂遗物在山川良是昔人非  

台山怀古  

越王故国四围山云气犹屯虎豹关铜兽暗随秋露泣海鸦多背夕阳还一时人物风尘外千古英雄草莾间日暮鹧鸪嗁更急荒台丛竹雨斑斑  

题扬州驿  

银烛髙烧照不眠呼儿饮马吸清泉寒砧万户月如水塞鴈一声霜满天金缕欸歌来枕上银瓶索酒到亭前明朝走马燕山道赢得红楼说少年  

四时宫词  

御沟涨暖緑潺潺风细时闻响佩环芳草宫门金锁闭柳花帘幕玉钩间梦回绣枕聴黄鸟困倚雕阑看白鹇落尽海棠天不管修睂慙恨锁春山  

日长缝就缕金衣髙柳风轻拂翠睂闲倚小楼题画扇但闻别院笑弹棋主家恩爱有时尽贱妾心情无限思又向晩凉新浴罢琵琶自拨断肠词  

宫沟水浅不通潮凉露瑶街湿翠翘天晩不闻青玉佩月明偷弄紫云箫正宫夜半羊车过别院秋深鹤驾遥却把闲情望牛女银河乌鹊早成桥  

悄悄深宫不见人倚门惟有石麒麟芙蓉帐冷愁长夜翡翠帘垂隔小春天逺难通青鸟信瓦寒欲动白龙鳞夜深怕有羊车到自起笼灯照雪尘  

酌桂芳庭  

桂枝秋露洗银瓶醉里题诗记荅曽接竹池通丹井水隔松人诵蕊珠轻茶香石鼎烧红叶酒渴氷盘破紫菱一带钟山青未了碧窗云气护龙亭  

章贡道中  

多情明月落船傍万里孤城望帝乡客里已无金马诏箧中犹有赐衣香岭南地湿家山暮天上风微殿阁凉忆得当年曽夜直玉龙银箭漏声长  

吉安道中  

西风吹鴈不成行万里孤舟下夕阳渡峡冷风敧客帽卷帘凉月落琴牀江湖水满鸥偏乐花柳春深马正忙又看青原山色好故乡归计喜相将  

宿青阳云松台  

县门遥接九华山日日天开图画看云气晓连铜篆湿翠光晴锁砚池寒人间官府红尘马天上神仙白玊盘髙卧云松定何日仰扳北斗夜防干  

梦登髙山得诗  

杖藜踏破碧崔嵬梦里清游乐未回万壑泉声松外去数行秋色雁边来文章小杜人何在风雨重阳菊自开山路云深行客倦竹鸡飞上独春台  

复题平望驿  

秋雨黄花下九天又随归鴈过呉川荒邨有火夜投宿野渡无人秋放船中酒不堪连夜饮思家无奈五更前归来却被青山笑万丈黄尘两鬓烟  

石夫人  

危危独立向江濵四伴无人水作邻緑鬓嬾梳千载髻朱顔不改万年春雪为腻粉凭风傅霞作胭脂仗日匀莫道脸前无寳镜一轮明月照夫人  

送管十班监宪广西宣慰使  

持节曽临江汉上分符又入瘴云间花骢一日行千里金虎三珠照百蛮露帐旌旗天接水星营鼓角月连山九重应有平猺诏日聼将军奏凯还  

题半山寺  

今日偶成林壑趣清幽恨未得从容龙归石洞半山雨潮卷天风十里松春路泥深多滑马晩楼雾重只闻钟荆公旧隐知何处回首苍茫第几重  

游金山  

约客同游买渡船闲观古刹礼金仙山中好景无多地天下知名第一泉佛阁齐云浮海屿客帆过寺带风烟当年郭璞因何事来葬江心作浪传  

次韵王侍郎游湖  

绮席新凉舞袖偏赏心输与使君专螺杯注酒揺红浪防扇题诗染緑烟一镜湖光开晓日万家花气涨晴天涌金门外春如海画舫笙歌歩歩仙  

葛逻禄乃贤  

题罗小川青山白云圗为四明倪仲权赋  

山上晴云似白衣溪头竹树緑隂围野桥日落行人倦茅屋春深燕子飞漉酒屡招邻舍饮放歌还趁钓船归客窗看画空愁絶便欲移家入翠微  

送王季境还淮东幕  

两京骄马越罗衣公子风流世絶稀冠盖一门夸万石江山千古忆元晖新茶夜试中泠水美酒春分采石矶幕府羣公多胜赏一枝芍药待君归  

元圃为上清周道士赋  

元圃云深路渺茫神仙飞佩隔扶桑碧桃开尽春溪涨白鹤归来海月凉岩溜防防鸣石窦松花细细落琴牀明年我亦山中去賸采瑶芝满药囊  

题张萱美人织锦圗为慈溪蔡元起赋  

织锦秦川窈窕娘新翻花样学宫坊窗虚转轴莺声滑腕倦停梭粉汗香双凤回翔金缕细五云飞动防丝长明年夫壻封侯日裁作宫袍逺寄将  

春日次王元章韵  

翠幰金车锦骆驼芙蓉绣褥载双娥雨晴辇路尘沙少风起春城柳絮多秉烛且留清夜饮倚防犹听隔墙歌山翁此日心如水梦断江南雨一蓑  

送葛子熙之湖广校书  

髙槐疎雨作新凉犹记雠书白玉堂银烛夜分供细字宫壶晓赐出明光盘堆苜蓿青氊冷衣染檀花束带长宣室若蒙天子问定知贾谊在沅湘  

南山木落气萧萧千里归心折大刀双橹鵞鸣秋水阔三关虎踞朔云髙客窗久念衣裘薄史馆频烦笔札劳有约相逢明月夜扁舟载酒楚江臯  

送按摊不花万户湖广赴镇  

三品新除万户侯红旗照海出皇州腰间宝带悬金虎马上春衫绣玉虬水落张帆游梦泽月明挝鼓过南楼书生最善从军乐何日辕门借箸筹  

送呉月舟之湖州敎授  

天涯作客少清欢剪烛裁诗强自寛江树暮云离思逺杏花春雨客牕寒乌程美酒临池酌罨画青山柱笏看博士从来官独冷团团朝日照空盘  

送刘将军姑苏之官  

桃花骏马緑罗襦意气如云出帝都暂解弓刀辞细柳又怀印绶入姑苏当筵翠杓春醅蚁列馔银盘晓鲙鲈五月垂虹桥下路画船吹笛卧氷壶  

送李中父典簿髙丽颁厯  

候仪太史立金銮宝歴新成锦作槃天子垂衣朝万国中郎仗节使三韩鲛人夜织机声近龙女晨游佩影寒独捧丝纶渡遥海逺人愈觉圣恩寛  

送刘碧溪之辽阳国王府文学  

松亭岭上雪霏霏五月行人尚裌衣日暮草根黄鼠出雨晴沙际白翎飞名王礼币来青海弟子弦歌近绛帏太乙终怜刘向苦髙车驷马迟君归  

次段吉甫助敎春日怀江南韵  

花底开尊待月圎罗衫半浥酒痕鲜一年湖上春如梦二月江南水似天修禊每怀王逸少听歌却忆李年卜邻拟住呉山下杨柳桥边檥画船  

闻偰尚书除浙省参政因寄乐仲本  

一春多病思纷纷隔屋幽禽梦里闻夜雨来时愁作客落花多处正思君尚书曵履登黄阁处士弹冠卧白云賔主东南髙防日西湖风月定平分  

失刺斡耳朶观诈马宴奉次贡泰甫授经先生韵  

诏下天门御墨题龙冈开宴百官齐路通禁籞聮文石幔隔香尘镇水犀象辇时从黄道出龙驹牵向赤墀嘶绣衣珠帽佳公子千骑扬镳过柳堤  

瑚小带佩豪曹压辔铃铛雉尾髙宫女侍筵歌芍药内官当殿出蒲萄柏梁竞喜诗先防羽猎争传赋最豪一曲霓裳才舞罢天香浮动翠云袍  

绣绮新裁云母帐玉钩齐上水晶帘凤笙屡聴伶官奏马湩频烦太仆添风动香烟飘合殿日扶花影上雕檐金槃禁脔才供膳阶下传呼索井盐  

上林宫阙净朝晖宿雨清尘暑气微玉斧照廊红日近霓旌夹仗彩霞飞锦翎山雉攅游骑金翅云鹏织赐衣宴罢天阶呼秉烛千官争送翠华归  

泺河源似九龙池清暑年年六月时孔雀御屏金纂纂防榈别殿日熙熙青藜独喜颁刘向黄阁重开拜子仪千载风云新际防愿将金石播声诗  

归途至金閤山怀虞侍讲  

羸骖八月过云州殿阁嵯峩叠嶂稠空谷无人黄叶落白云如雪满溪流独登金閤寻仙迹还忆青城觅旧游日落长歌下山去西风十里异香浮  

秋夜有怀明州张子渊  

云表铜盘挹露华髙城凉冷咽清笳弓刀夜月三千骑灯火秋风十万家梦断佳人弹锦瑟酒醒童子吸氷花起看归路银河近愿借张骞八月槎  

赠沈元方归呉兴兼简韩与玉  

春城飞絮晓纷纷金水河边更送君阙下马卿怜作客江南沈约最能文天围断岸归帆逺水落黄河野树分寄谢平生韩处士别来应是赋停云  

送林庭立归四明兼简张子端兄弟  

徴君归隐海东头三月开帆江水流坐看浮云知世态长歌落日送离愁平生不负杨临贺此去端如马少游若见山中陶宰相白云千里思悠悠  

赠谢尚礼归盱江  

画船緑树映沧波挝鼓开船发御河作恶情怀唯仗酒落花时节况闻歌潮来别浦江声急云起南山雨气多落日都门一分袂相思千里奈君何  

使归  

白头万里喜来归小院深深过客稀睡起无题开锦橐春来多病怯罗衣流莺乱蹴残红溜乳燕连穿散絮飞莫道山房浑寂寞卧听小女学鸣机  

王沂  

广陵岳宫登瀛桥为王髙士赋  

登瀛桥上登瀛客曽向瀛州采玉芝鸾鹤云闲朝斗夜鱼龙波静歩虚时杯浮翡翠兰苕影袖拂瑚铁网枝安得琴髙骑赤鲤传书海上问安期  

寄曹子贞  

黄金台下旧骑驴曽记舍香侍玉除禹穴有人寻李白甘泉无赋似相如潜鳞解舞湘灵瑟病鹤难传阆苑书遥想论思翔集地紫薇花防緑苔疎  

送马伯庸  

社燕秋鸿十二春相逢疑是烂柯人公车未索长安米野服曽沾辇路尘日丽天门严虎柝波揺宫瓦动龙鳞悬知进讲金华殿五色云中拱北辰  

陈旅  

次韵本元上人相别  

君向雷峰塔边住诗成总在倚防时苏堤残柳凝烟小葛隖闲云度水迟衲子定回花绕屋故人别后草生墀相知不似相忘好谁说庄周与惠施  

次韵韩伯清访句曲外史  

苕霅归来俗事稀偶然携客款郊扉渚霞落盌松花熟溪雨登柈石菌肥薄宦不闲惭折简髙人相见定披衣平生愿究中黄袐安得茅君指化机  

送李盘中真人代祀江南三名山  

弱水回风不受帆三山只在大江南使槎真带秋星湿仙掌遥分夕露甘琮玉礼神通景气宝香随地结晴岚泰坛建论昭灵贶老我犹能效史谈  

次萨天锡韵  

燕南幕府文章客泽国相逢防集齐酒后鲈鱼霜作鲙花边骢马月为题千篇杰句谐金奏一曲离歌聴玉嗁别后寒云满江海鴈书何处落青泥  

题韩伯清所藏郭天锡画  

往年京口郭天锡学得房山髙使君画省归来人事少烟岑闲向客楼分林扃暝落青枫雨水郭寒生白蜃云岁晩怀人増感慨晴窗展玩到斜曛  

林外诗为夏生作  

幽人遯世入林间林外髙风况可攀仲御偶然游洛水黄公岂必在商山春深溪雨流花出日暮松云载鹤还拓落尘中嗟我老归欤无地可投闲  

题城市山林圗  

城市山林路不分画桥骑马是徴君树头粉堞连青嶂陌上红尘乱白云水巷柳深莺唤友阳坡草暖鹿为羣滑稽谁似东方朔更向金门避世氛  

送朱莲峰著书得官南归  

城东有客过吾庐挥麈髙谈逸气舒金马岂无方朔伎石渠今取夏侯书沙隄老屋秋枫合海浦归帆暮两疎我亦草官拓落江南无地可畊锄  

和维扬友人  

扬子江头水拍天人家种柳住江边呉娃荡桨潮生浦楚客吹箫月满船锦缆忆曽游此地琼花开不似当年竹西池馆多红药日夜题诗舞袖前  

院中闻大驾先还再和伯修韵  

甘泉宴罢鴈声寒桂树吹香出宝阑翠辇遥临秋海白霓旌髙拂曙星残氊城家拜银麕赐棘院人争绣虎看堪笑子云能作赋独骑羸马后奚官  

题熊云巢竹石圗  

道人种竹三千个定有新巢宿凤凰石上幽香飘露粉檐间新緑袅风篁天坛月白瑶笙近水国春寒翠袖长见说故人东海上钓竿日暮倚扶桑  

送李彦方副使入闽  

海邦赤子穷无告诏遣儒臣着绣衣天禄阁中书灏灏越王山下马騑騑鱼风满港榕隂合燕雨侵帘荔子肥一道澄清俄顷事使星还向紫垣飞  

送赵子期使交趾  

晓日承恩紫殿深都门祖道马骎骎上书不奏唐防防归槖宁将陆贾金露入珠盘鲛室白苔生铜柱象崖隂为君临水歌黄鹄天北天南万里心  

送杨田甫巡检之官潮阳  

与君相识三十载解后都门白发生南海珠明飞别鹤上林花暖啭新莺蜑丁浦口迎官舰瘴母云头避使旌自是升平游宦乐不敎泷吏恼吟情  

题云林晩晴圗  

故人别后江波緑神女归来峡雨干海上日花春冉冉天边云树晓团团满汀芳草留孤艇度石幽泉咽下滩最爱东头小亭子听莺何日一凭阑  

送邓文质  

蓟门风雪貂裘敝寒槖能多季子金万里壮游孤砚在十年归梦乱山深春来草色生南浦日暖莺声满上林空阔庭前看流水浮荣何足累初心  

送宜黄刘县尹  

宝劒装成即逺游郎心何似妾心忧茜裙香湿芙蓉雨翠袖凉生薜荔秋江北长愁宁滞酒周南多病莫登楼海门潮落江瑶美能把千金买越舟  

送王君实御史西台  

除书朝下五云间阁吏新移玉笋班恰恰黄莺鸣苑树迟迟骢马去乡闗濯缨长乐宫前水拄笏终南雨后山不羡相如文似锦到官三日咏诗还  

次韵友人京华即事  

阿阁棱层羃晓隂扶桑凉影映疎林燕山北拥天都大瀛海中涵月殿深仙女乗鸾吹紫玉才人骑马勒黄金壮游偶结髙阳客无复临风动越吟  

落拓綀衣阆苑闲江南游子醉长安禁沟春过留香雨宫树风来响翠澜五卫旌旗秋殿里千官劒佩晓云端何人只献河清颂宜向明时沥寸丹  

赵期颐  

应敎恭和太子世子韵  

三山瀛海雪涛深税驾尘寰一降临鸣鹤在隂元有子闲云出岫本无心国中调爕多余暇笔底经纶自好音昨日离筵相接近情怀恋恋酒频斟  

周子善  

石钟山  

枯槎突兀天风外翠雾氤氲水石间栏吏不容今日去老夫赢得片时闲烟波艇子东西客霜岸钟声上下山邂逅真成观物化白鸥无数舞江湾  

段天祐  

送妓入道  

歌舞当年第一流洗妆今日别青楼便从南岳夫人去肯为苏州刺史留琳馆月明箫凤下琐窗花老镜鸾收却怜愁絶浔阳妇嫁得商人已白头  

吴浩  

二月八日驾幸柳林  

早歩廊街曙色红圣时搜乗理车攻髙驼载宝毺丽驯象腾车翡翠重夹道香烟春郁郁接天御气晓溶溶亦知奏赋长杨近五采光华起六龙  

灯花  

双心灿灿夜深红生处元非造化工弄影自留孤艳在得名偶与众芳同乍开亦自矜春色欲谢还如恨晓风蝴蝶定知终莫见祗应飞入梦魂中  

泊洲渡  

淮烟漠漠夕阳收楚树昏昏翳客舟风度钟声来北固帆将灯影过扬州云消碧海天无际波撼金山地欲浮独恨壮游非昔日满江风露夜如秋  

王瓉  

送聂梅轩赴潮州录事  

笾豆司存旧政嘉一官三载客京华无人再问支机石有客先乗泛海槎照水山鸡晴吐绶潜江天蜮夜含沙政成何处倾椰酒吟对东风木槿花  

傅若金  

韩淮隂庙  

淮隂万古英雄恨楚树荒荒夕照残水夹废城春草合云昬遗庙野花寒封齐安用真王印兴汉空余大将坛髙帝旌旗俱寂寞断碑零落后人看  

防通河伯祠晚眺  

水神祠下晚维舟闲倚穹碑诵逺游西日射云明兽几北风吹土集貂裘漳川近绕幽燕出汶水分兼济漯流过客岂知疏凿苦当时荷锸几人愁  

登楼  

楼上秋风吹画屏楼前秋思满都亭金河水去防防碧琼岛云来冉冉青近见萧何成第宅旧闻汲黯在朝廷明时进用多英杰迂腐深惭守一经  

题张齐公祠  

将军结髪事先朝百战山河血未销总说霁云多慷慨兼闻去病最嫖姚烟尘劒防迷秋峒风雨旌旗落暮潮自古英雄湏庙食精灵何待楚词招  

雪中次元茂才  

北阙今晨雪满墀腐儒忧国畏人知月寒弱水迷三岛云暗苍梧失九疑瑞木细飘天上叶梅花潜发岭南枝山隂那得乗佳兴起绕前轩自咏诗  

送唐子华嘉兴照磨【`子华名棣呉兴人善画`】  

闻君秋思满南湖行旅今晨发帝都幕府初乗从事马江城还忆歩兵鲈树浮白日山侵越潮蹴青天海入呉闲暇凭髙动诗兴湏成一醉扫新圗  

次韵元日朝贺  

宫漏催朝烛影斜千官鸣玉动晨鸦交龙拥日明丹扆飞凤随云绕画车宴罢戴花经苑路诗成传草到山家小儒未得随冠冕遥听钧天隔彩霞  

磁州  

晓出邯郸露满空武安红树起西风鼓山路向云间落滏水船从地底通秋草尚疑曹氏冢野花无复赵王宫古来富贵皆黄土莫笑行人忆梦中  

汴梁  

汴上荒城绕故宫山头危石堕秋风夷门市起闻嘶马梁苑樵归见断鸿鬬草尚余残后碧进花无复盛时红欲登髙处肠先断满目闲愁赋未工  

上蔡  

上蔡城头黄叶多闻鸡看劒起长歌徒怜丞相东门犬犹忆将军半夜鵞树底衣裳沾雾雨马前灯火动星河凉风满路吹行铎那似金门听玉珂  

却侍姬【`连夕防遣侍姬皆即辞却我辈非陶谷辈人不宜以此见`】  

夜宿安南天使馆主人供帐烂相辉宝香烬起风过席银烛花偏月照帏王母谩劳青鸟至文箫先放防鸾归书生自是心如铁莫遣行人乱湿衣  

崇仁峡  

扁舟夜宿鱼龙窟久客长怀虎豹关岁暮思家成白髪天涯持酒得青山张鶱浪喜蒲萄入马援终嫌薏苡还天子只今多遣使将军何日遂平蛮  

桂林喜吕仲实佥宪至  

正月交州奉使归忽闻鞍马发王畿岭南瘴雨开铜柱江上春云逐绣衣草热虫蛇常并出树深豺虎近皆肥明朝按节劳咨访边郡于今未解围  

洞庭连天楼  

崔嵬古庙压危沙缥渺飞楼入断霞南极千峰迷楚越西江众水混渝巴鲛人夜出风低草龙女春还雨湿花北倚阑干望京国故人何处认星槎  

凤凰台  

太白题诗凤游处古台萧索换流年风流偶出齐梁后文藻犹含晋宋前淮水夜明沧海月石城春暗秣陵烟古来宫殿俱无迹风雨凭髙独黯然  

送赵仲礼御史兼呈王侍御  

建业城头鸟乱啼知君感古夜闻鸡荆扬贡赋元趋鲁晋宋文章渐入齐草疏或依松影坐哦诗应就竹隂题书来宜忆京华客日日长衢聴马嘶  

赐车南粤初归日驻节秦淮欲暮天啸咏偶经梁旧寺登临犹忆晋诸贤谢安别墅虫鸣里王导新台鸟去前多谢府中贤侍御别时能作送行篇  

次韵曽士敏寄其子经筵典书元杰  

天涯游子日思归行李何时发帝畿司马未论金换赋买臣终欲锦为衣紫防车动秋尘合黄犬书回暮雪飞我亦乡心满江浦千山烟树正霏微  

送孙伯起掾岭南  

北去频闻霜雪多驿程犹是过滦河悲风絶幕回苍隼落日穹庐卧紫驼行色且谋寒夜饮别懐休忆醉时歌都门已隔千行栁况复鄊山老薜萝  

寄鄂季弟幼霖并寄仲弟次舟  

弟兄终嵗长羇旅南北何时却定居春至每瞻衡岳雁秋来犹食武昌鱼每愁年长湏经事即恐家贫废读书仲氏应门独辛苦平安消息近何如  

和危山臞寄弟  

故园兄弟总相思久客怀归屡失期司马却惭题柱早东方翻恨上书迟都门树暗愁中见乡国花繁别后知昨日南桥访春水望云回首独多时  

天涯骨肉久离居京国风尘鬓欲疎娯日强倾开嵗酒忆家频看隔年书路通一水花开里门掩千峰木秀初便拟邀君此时发归舟同人食楚江鱼  

汉江衔山圗  

西来一水浮襄汉上有羣峰截杳冥层构回临沙渚白乱帆斜映石林青地雄缥渺连嶓冢天险微茫带洞庭咫尺风烟应万里无因一上岘山亭  

送姚子微  

双阙除书下玉阶三湘回櫂拂珠厓天垂铜柱南低海地入金陵北近淮江国雁来秋肃肃驿楼鸡动晓喈喈大家定有东征赋鲑菜随舩慰老怀  

和余太守对雪见怀  

江雪寒连驿树遥鹤裘清坐聴萧萧中天月避光芒出南国云含瘴疠消因忆石田春种玉乍疑银汉夕通桥使君辛苦迎骢马也念幽居客閴寥  

送张秀才北上  

身逐征帆赴海涯道逢行李问京华防人解致燕王马卜史工占蜀客槎冠盖早朝星在树管弦春宴月当花盛时繁丽应如昨把酒闻莺肯忆家  

岳阳中秋值安南贡使因怀旧游  

洞庭秋气满龙堆为客偏惊节序催铁笛乍闻云外过琼楼应傍月中开越裳重译三年至溟海浮槎八月来忽忆旧游今万里天涯长见雁飞回  

王氏相师山庄  

相师之山云杳冥千崖万壑倚空青上方雷雨藏天井南极风烟落洞庭溪客去迷花蔼蔼野人居爱竹泠泠何时遂买登山屐乗兴还来叩石扃  

髙明楼  

江上孤城映水回市中层构出尘开衡庐树入青天尽章贡波翻白日来每曰陈登门有客最传王粲赋多才阑干百尺应能借乗兴谁同月下杯  

周尚志同归寓所适寺门已闭防宿张伯龙宅  

清秋为客依僧寺落日逢君过客窗并坐緫看人似玉临觞翻畏酒如江曲终别院归银烛钟罢回廊闭石幢已去却还人不恶论诗未觉寸心降  

题栖碧山为淦龚舜咨赋  

山人爱山如李白幽栖还在碧云深松杉绕屋清宵响雷雨县崖白昼隂石上每同仙客坐花间犹恐丗人寻京华日日多尘土终拟投簪话夙心  

王氏山庄  

茅堂闻在断崖居畊凿真疑与世疎黄石洞依秋树冷子房祠映古苔虚山人自述潜夫论吏部空留处士庐见说田间多野兴每惭为客负犂锄  

张惟敏  

送与砺广州敎授  

早年文采动公卿此日承恩出凤城万里舟行休惮逺故乡亲老得归荣路经梅岭香云湿潮落珠厓瘴海清纶阁日长思校理暂将余力训诸生  

黄清老  

兴圣殿进史  

瑶编初进侍明光日丽龙池昼刻长堤栁染成春水色宫花并入御炉香金壶洒露层阶滑玉盌分氷广殿凉蒙瞍自知天意喜凤笙新奏五云章  

贡闱偶成呈同院诸公  

射宫围棘断经过闲却秋声太液波风定碧帘闻禁漏夜残银烛见星河仙人共对青藜杖词客孤眠白玉坡弱水蓬莱三万里不知何处月明多  

雪夜直宿玉堂  

琪树花生禁漏迟金茎月色近书闱白云入水春无迹银汉横空夜有辉竹静似闻苍玉佩松寒欲傍緑荷衣乾坤清气蓬莱表独对天风拂素徽  

寄刘宰凤溪  

玉署芸香课石经江湖无复旧诗名日移宫树春怀友花落天阶晓聴莺沧海料应流不尽白云安得与同行君行十八滩头路为说相思万里情  

巧夕偶书  

几叶梧桐暮雨收防棚尊俎候牵牛青鸾西去瑶池冷乌鹊南飞碧水流屋角月明三尺竹河边云湿数星秋天风扫退尘间梦一曲金徽独倚楼  

丁丑三月七日防同年于城南子期工部仲礼省郎世文编修文逺照磨学升县尹子威主事克成秘书至能照磨子通编修凡十人  

曽记南城尺五天重来携手宴同年春风逺塞蒲萄酒明月佳人玳瑁筵苔上药阑红染露莺啼栁迳碧生烟琼林十载多离别欲拂金徽思渺然  

川鳬浴日金粼粼垂杨马嘶三月春游蜂舞蝶总爱客飞絮落花时近人东风吹水入银瓮芳草为我铺緑茵更催朝露染魏紫舞袖一拂南山尘  

张志道别都门  

竹寺西轩共聴琴杏花犹记紫囊吟溪山老我扁舟兴风雨知君万里心沧海夜潮银汉湿蓬莱春树碧云深三年离别尊前话倾倒何时更似今  

栁絮风  

三月韶光天气清游丝舒卷太无情微飘帘幕当春尽乱扑亭台似雪晴醉脸欲吹新燕弱舞腰初软落花轻江头防防行人泪相逐离歌洒客程  

梧桐雨  

曽将秋信报人知又与西风泣别离病緑滴残犹有泪题红流去更无诗旧巢凤冷朝飞逺古井金寒晓汲迟待得楚台云散后却凭琴调寄相思  

天运不已嵗时又春学已可乎作自勉诗呈李敎授诸公  

东风一笑可人心旋沥新醅对客斟山色未匀春意浅梅花已老白云深半轩依竹闲聴雨千里怀人欲抱琴试问樵溪隔年意碧波东注渺难寻  

## 御选元诗卷五十  

七言律诗八  

王逢吉  

栁湖春晓  

栁湖湖在宛丘西湖水溶溶浪拍堤画舫载春人尚醉青帘沽酒马频嘶杂花隐映山光薄初日依稀树色低想像苏公行乐处读书亭畔冩新题  

鄂伦图  

游山谷寺  

春风重到野人原修竹桃花尚俨然髙塔已空多刼梦清溪犹说昔时襌鹤知避席归华表龙爱听经出石泉寄与宿云莫轻去岩前草树緑无边  

题西湖亭子寄徐复初检校  

芙蓉花开一万顷钱塘最好是湖边晓风得酒更留月春水到门还放船笙引凤凰天上曲赋裁鹦鹉座中贤  

令人却忆徐公子深阁焚香日晏眠  

多尔济  

水帘泉  

山泉当户若垂氷一源泉自古今涧下风吹银线溜岩前月落玉钩沉寒生禅席松扉湿冷浸仙居嵗月深隔断红尘飞不到水晶帘作老龙吟  

李防  

济州西湖  

渺渺澄湖望不穷画船曾驻夕阳中千峰倒映嶙峋碧一水平铺潋滟红鸦背浮金归古戍雁行如字冩晴空玉箫吹彻游人醉十里荷香送晚风  

实黙巴延  

石鼓书院  

云开衡岳放新晴旧客今为万里行二水合流浮石鼔一声回雁落山城朱陵不改千年迹緑净重登六载情多谢嵗寒三二友殷勤握手笑相迎  

胡杕  

送人之九江  

四野铙歌起暮愁壮年激烈载书游九江月白琵琶夜五老天青菡萏秋对酒岂无司马在巢云应共谪仙留但逢胜地曾登眺多冩新诗寄白头  

陈钧  

题冲寂观  

琴声邀我鹤坛游瘦马遥途得暂休黄叶两鞵山径晚白云一枕石牀秋丹泉月静曾飞兔恠树年深欲化牛忽忆波心长啸客凌波不假碧莲舟  

赵友蔺  

道中作  

华缥缈拂烟霞千里旌旗客路賖帘幙晩风初燕子防干春日又梨花湖吞古甸三苗国云防荒村五栁家千古功名一鸡肋故园无处不生涯  

杨镒  

送闻上人游庐山  

三峡桥头水落深袈裟春日此登临浮云不系空中迹流水偏清世外心龙化喜蟠行处鉢吟惯续坐时琴香炉北接长江近折苇行须度少林  

题徐氏埜畊  

寥寥箕颍邈千年髙士犹畊谷口田春陇落花双袖雨埜桥流水一犁烟未交聘币应难识终卧茅庐亦自贤芝草琅玕深几尺秋来移种白云边  

凝翠楼  

禅房髙栋拂层霄晴翠浮空孰可招帘幕倒遮斜日出香烟细逐乱云飘翻经髙处千函尽挂衲闲时万虑消独倚阑干飞鸟外一声残磬晩萧萧  

寄柬南园隐者  

垂老无家秪一身翛然短褐住南园十年春色惟髙枕万事浮云秪闭门曲径水流通药圃隔溪花落似桃源客来松下清风坐除却煎茶更不言  

送葛子熙游吴  

布帆相续下东吴海戌霜清万木疎两朔风慈母线一灯防雨故人书江天漠漠空闻雁冰雪隂隂独脍鱼菽水三牲谁尽乐绨袍相问意何如  

岑安卿  

重峯寺祈雨后简李元善  

麈尾髙挥演大乗火云不散愈崚增谩同三岛吟诗客闲访重峯醉酒僧翠竹隂移凉梦逺碧莲香散暮云凝归途未即天瓢注犹有长风解郁蒸  

周权  

秋霁  

梧雨声干爽籁生年华流水鬓星星夜露气漫漫白秋入山光楚楚青欹树带蝉侵竹座断云和雁落芦汀酒醒谁皷松风操炷罢鑪薰洗耳听  

赠松崖道士  

名山歴遍气飘浮面带风霜雪满头碧涧寒通丹井曙青松影落石坛秋布袍洗药香犹湿砂釜藏茶火自留笑问阆风何处是追游还许借青牛  

西村  

松声翠气薄吟衣曲迳盘盘防槿篱野碓舂泉分涧急山钟送曙出云迟人家緑艾端阳节天气黄梅细雨时刈麦稼秧农事足西郊生意緑无涯  

暮春  

緑树亭亭午防迟倦游情思不成诗落花春晩客中酒嗁鸟日长人正棋盘篆香销空院寂秋千影阁画防欹闲边颇适观鱼兴飞絮风萍约半池  

张氏新居  

小雨东风拂寒神仙华屋画图间茶香入座午烟歇花影压帘春昼闲翠竹白沙泉细细朱防緑树鸟闗闗客来一笑推棋局坐占溪南十里山  

秋日  

石脉泉花蘸眼明竹根沙路旧经行云归天际山容澹日落江头雁影横梧叶庭除秋渐老豆花篱落晩初晴客行迢递归心逺烟火苍茫起暮程  

次韵秋望  

暮鸦归处断霞明搔首风前万里情烟抹山光翠屏冷水天影玉壶清虫鸣沙迳宵初永雁落芦汀月未生何事数声江上笛吹将离恨满孤城  

次韵孟韶卿  

知道厐公不出山客来访鹤借山看海棠开尽雨方歇燕子来迟春尚寒一隖烟霞随歩屧千峯紫翠入凭防掉头巢父成何事谩向瑚拂钓竿  

送友东归  

东华厌逐輭红尘一见潘郎兴味真落落孤松霄壑志昂昂野鹤水云身闗山客梦三更月驿路梅花十里春谁唱渭城朝雨曲坐中愁絶未归人  

九日  

座上风流忆孟嘉凭髙目断楚天涯百年嵗月催蓬鬓十载江湖负菊花小雨酿寒侵白苎西风怜醉避乌纱闲擕榔栗吟归路流水残云带晩鸦  

晩春  

轻车繁吹尚纷纭衮衮香浮紫陌尘杜宇青山三月暮桃花流水一溪春东风旗斾亭中酒小雨防干栁外人何许数声牛背笛天涯芳草正如茵  

多景楼  

北固峯髙翠色浮断崖千尺障东流谁言宇宙无多景今见江山第一楼云气晓含檐箔雨涛声夜落海门秋客来莫问孙刘事狠石苔深万古愁  

有怀  

鼎食难登苜蓿盘虀盐滋味笑儒酸白云望断亲闱逺红叶吟残客路寒心事蹉跎忙里过人情翻覆静中看何如归去苍山下闲听松风煮月团  

晩春  

花事匆匆弹指顷人家寒食雨晴天香浮夜月梨飘雪緑染春风栁拂烟渉世百年真逆旅忘机万事即安禅独怜顦顇江湖客犹记风流櫂酒船  

金焦两山  

海暾红处谒仙山不管刚风客櫂寒一鉴寒光开玉匣两螺青黛落银盘天低塔影搀云耸地窄钟声度水寛羡杀禅心如止水任教四面自波澜  

嬾庵讲主得九江饼茶邓同知分饷其半汲泉试之因次韵  

解组归来万事轻日长门巷澹无营团香小饼分僧供折足寒铛对客烹色卷空云春雪涌影沉江月夜潮生一瓯洗却红尘梦坐爱风前晩笛横  

应梦虎  

梅防  

禹庙归来骨已灵风林月落见仪形玉龙一曲香随返彩凤三招梦未醒吊影西湖云树黒敛妆东阁土花青莫夸赋客心如铁楚此凄酸可忍听  

墨竹  

为爱江头碧玉林生绡移入小斋深轩屏得此数竿足淇澳从教千亩隂幸免雪霜侵直干不妨木石伴虚心苏仙文老成寥落安得髙人为赏音  

雅勒呼  

和韵王继学题周冰壶四美人图  

唐宫题叶  

彩毫将恨付霜红恨自緜緜水自东金屋有闗严虎豹玉书无路托鳞鸿秋期暗度惊催织春信潜通误守宫莫道银河消息杳明年锦树又西风  

崔徽冩真  

舞鸾妆镜拭铅华毫素无声散彩霞夜月影寒分桂魄春冰晕薄映桃花梦随图去凭青鸟愁逐书来防墨鸦未得离魂如倩女衰容先我到君家  

洛神  

邺宫檐瓦似鸳飘兰渚鸣鸾去国遥谩君王留寳枕不闻仙子和琼箫惊鸿易没青天月沈鲤难凭碧海潮肠断洛川东去水野烟汀草共萧萧  

二乔  

树交加玉树重鸳鸯难偶雪难容共思汉事随流水各对吴侬蹙逺峯洛赋未成梁月堕胡笳已断塞云浓人间流落浑相似犹胜凄凉泣暮蛩  

送苏伯修御史之南台  

天上词臣夐莫双乗骢此日莅南邦梅花路近宜逢雪桃叶波平好渡江千里苍生瞻绣斧十州使者避旌幢同袍知已如相问已许闲身老北窗  

酬江夏友人见寄  

四海元龙眼界空平生豪习竟谁雄早知黔首成秦赘悔学蛾眉入汉宫曲水疏篁秋色里小山丛桂月明中故人嵗晩能招隐便买扁舟向汉东  

二月梅  

去年呵笔赋寒梅又见仙家二月开不是东君留客醉肯教神女逐春回梨花院落为云妒栁絮池塘作雪猜东阁如今清兴减罗浮谁与寄香来  

送袁果山经歴之潮阳  

潮阳赞府之官去犹是薇垣白发郎天上故人悬夜榻海边吏促春装翠绡卷雨蕉花老火齐然云荔子香终日韩香对帘幕只愁简牍破诗忙  

留别凯烈彦卿学士  

十年帝里共鸣珂别后悲欢事几多汗竹有编归太史雨花无迹染维摩湘江夜雨生青草淮海秋风起白波明日扁舟又南去天涯相望意如何  

送刘县尹赴山后白登县任  

使君出宰近龙沙芳草凄迷是县衙五月山溪犹积雪三春庭树不开花往时烽火通秦塞今日弦歌属汉家圣代行将征卓茂莫嫌白发负年华  

送吴子髙还江夏【`庚申春余在江夏尝赋诗送子髙之沅庚午子髙复来防于京师因求偶而还复作此以饯`】  

黄鹤矶头惜分京华回首又离羣十年南北两为客万里中间一见君访旧眼前星落落惊新鬓底雪纷纷归时莫过临卭令应有王孙识赋文  

刘仙岩  

削云千丈倚苍崖箭括通天一窍开草树隂深藏洞府烟霞缥缈防楼台白云已向空中去黄鹤时闻月下来欲问仙翁借笻杖凌髙长啸望蓬莱  

罗朋  

唱名日与同年赋诗  

龙烛辉煌五夜防花迎仙仗拥千官胪音雷动蓬瀛曙防衞霜明殿陛寒风定玉炉香影直日髙金榜墨痕干甲科不入防臣梦三防深期子细看  

柯九思  

元日防朝大明宫  

轩冕朝元涌翠埃中天鸡唱内门开云飘五凤层楼矗日绕羣龙法驾来谒者引班聮寳带上公称夀进金杯撞钟告罢宫花侧人指儒冠锡宴回  

题安僧元帅逺景亭  

东河亭子凭髙爽俯瞰平原绕茂林沧海日生朱栱湿秦山云起綉帘隂梦回春渚钟声小目倦晴空雁影沉谁似诗书老元帅清时于此冩丹心  

送赵虚一还金陵书虞翰林诗后  

词臣通籍侍金闺天语从容问旧蹊云外山髙龙虎踞人间松老凤凰栖翰林拟诏当红药道士疏封出紫泥更赐金钱祠泰畤寥阳前殿丽璇题  

送李教授之湖州  

水精宫里寻春处天目山前看月时隔岸园亭俱可爱旧时风物未全衰广文游宦诗如锦博士淹留鬓欲丝欲谢君恩无寸补他年杜牧去应迟  

李裕  

过发冠女仙庙  

天上香云拥碧鬟山中大药驻红顔千年仙去空尘土半夜月明闻佩环芳草不知前度緑古苔浑似旧袍斑自怜轩冕驰驱者目送浮云不得闲  

对酒感怀漫赋  

半醉簪花出杏园玉骢嘶过五门前岂无緑酒酬佳兴坐对青山忆去年蛱蝶有情嫌我懒名花底事向谁怜娇娘莫惜罗裙涴看取腰肢醉后姸  

送赵鹏举之西台掾  

掾曹骑马赴西台迢递闗河几日囬秋草自随人去逺夕阳长共雁飞来乱云荒驿迷秦树落叶残碑有汉苔最忆年年寒食节华筵谁向曲江开  

薛明道  

挂席  

挂席春风任我之鬂毛虽白气犹竒欲将碧落开成路遂取黄河防作辞槎到汉津须几日桴乗沧海竟何时鹭身本有髙飞具也立汀洲有所思  

王都中  

登东山寺  

古寺岧嶤隐翠防松隂行尽见朱扉岩花识面逺迎笑野鸟忘机近不飞相国书堂今寂寂山僧法坐久巍巍凭防欲问当时事白鹭无言立钓矶  

题叉鱼亭  

昌黎曾此赋叉鱼披棘寻碑故郡图重筑草亭存古意双浮画舫仿西湖激轮为磨供官费隔水分塘笑我愚寄语后来贤太守相承无似此慵迂  

和彬卿江行即景  

怪石竒峯叠削城江行浑若泛仙瀛崖松偃蹇蛇龙势泷浪飞翻玉屑轻山色入怀衣冷溪光照影骨毛清更防放溜泊郴口明月清风更有情  

杜本  

暮春遣怀  

东风吹尽满林花底用无涯始有涯饮量素悭难止酒客怀虽恶少思家巳谙世味荼如荠未信仙人枣似为爱緑隂春昼永出门转觉换年华  

秋兴  

两峯髙耸竝秋霄双涧分流送晚潮月冷谁家频捣练风清何处细吹箫七闽荔子丹砂颗五岭梅花玉雪标黄鹄不来空怅望自歌雅曲和渔樵  

送李伯循  

已闻盘谷最深幽便欲从君遂此游春气和柔朝采药秋风清彻夜行舟岩花冉冉难留客汀草纎纎独倚楼杨栁新条不堪折只须买酒换离愁  

送赵伯常归扬州  

往年初记抵京师正类机云入洛时未说鼇头分赤管先传马首控青丝琼楼旧醉家家酒金刹新题处处诗此日扬州归去路锦衣光采照城池  

寄杨仲  

老来自爱黄叔度少日真期鲁仲连髙卧独无田二顷曳谁有客三千苍波渺渺浮鸥鹭白日翩翩换嵗年却忆江东杨少尹剧谈终夜不成眠  

题周南翁悠然阁  

大江之东彭蠡南周家髙阁与云参秋风猿狖嗁青嶂暮雨蛟龙起碧潭绕屋千丛生杞菊过檐百尺长楩楠何时共此登临乐指防山川与纵谈  

亷州阻风  

自因三宿致绸缪岂为狂风殢客舟乡国十年思旧雨河山千里记前游黄云酿雪禾将刈緑雾笼霞橘渐收离别不堪成怅望雁孤飞起白苹洲  

刘汶  

寄赠华阳洞隐者  

一日书成四海传华阳始信有儒仙神交景吹笙夜心在留侯辟谷年重碧拈春瓢贮月硬黄临帖研分泉山中物色清无限便拟凌云到洞天  

胡寛  

宋定逺赴京并柬翰苑诸友  

桃花浪暖鲤鱼跳送别殷勤折栁条一角祥麟符汉武千金骏马出燕昭丰城劒气干南斗长乐钟声和早朝若到銮坡烦寄语江南烟雨老渔樵  

送方永叔往教渝州  

词采年来比贾终石渠东观未能容今君乗驿西南去我欲为云上下从峡涌春涛飞霹雳天开晴崿削芙蓉江山险壮犹今昔遗恨难平有卧龙  

陈复  

宿州作  

闻道苻离睢上居主人从谏击毬疎遗风谩诧朱鸡石故事犹传白兔书民起废桥闻渡虎官开响泊为求鱼屯田好在斜阳外一带青山接北徐  

韩性  

若邪溪  

一川暝色锁烟萝潇洒禅闗偈独过檐卜香中诗梦逺芭蕉叶上雨声多九重阙下心犹恋二十年前事总讹画舫兰桡待明发若邪溪水夜增波  

阳明洞  

日日携壶坐钓矶眼看门外软红飞已无游骑寻芳事却访幽人入翠防石磴欲青春雨足酒罏初冷絮花稀悠然自解登临意十里香风一棹归  

陈深  

晓望吴城有感  

呜呜寒角动城头吹起千年故国愁才见专诸操匕首旋闻西子载扁舟霜寒古寺钟声早月落南园树影秋一笑浮华易盈歇白云长在水长流  

送刘梅溪游句曲  

华发萧萧两鬓秋醉眠花竹旧风流天心桥畔行将老【`刘居吴天心桥`】地肺山中隐去休半岭白云容可玩一庵明月尚空留【`刘有故庵山中`】西风趣赴方台约岩下遥看二老游【`句曲有四平山亦名方台刘故人吕江蟾号四平翁`】  

次韵子封承之游桃花坞  

阊门行乐送韶华闲访城隂野老家黄蝶得晴飞菜叶翠禽隔浦啄桃花衡门倒屣临官路古渡横舟阁浅沙亦有诗人时一到醉吟行尽夕阳斜  

雪后游石湖  

众峯戴雪玉崔嵬风定湖光镜面开山色可堪西子笑溪声曾送粤兵来天寒野外揺孤艇日落浮图对古台囘首风尘翳城阙愁来谁伴倒清罍  

汤梅山为道士归吴还山赋一诗以饯  

三年犹向孤山住应为梅花滞水濵沧海鹤归空有语荒城草长又逢春芝田火暖丹砂熟松峤花香白酿新安得与君俱隐去烟芦深处着闲身  

舟行解后周西园示诗次韵  

游遨适兴随幽境笑语相逢忽并船流急溅袍飞带雨岸回迷草暗浮烟楼髙近水涵飞鸟树宻藏云咽恨鹃愁破已空尊酒緑醉吟同眺晚晴天  

图烈图  

题董泰初长江伟观图  

往嵗曾登北固楼遥看天际白云浮天分吴楚波涛阔山涌金焦树木稠落日放船过赤壁清秋骑鹤上扬州于今髙卧篷窗底展卷令人忆旧游  

熊太古  

送复上人游吴  

二月钟陵花满烟袈裟东上木兰船地浮彭蠡江声转山入姑苏海气连千里从师应未晚五湖为客谩多年遥知后夜相思处坐看中天好月圆  

陈植  

题祢氏杏林卷后  

祢子洲前万杏花一壶仙隐自成家抄书檐下分香露洗药溪边蹋锦沙布素屡烦卿相揖劒芒犹拂斗牛斜曲江又废明年防栽树何由见绮霞  

奉题丁氏竹堂并寄廷玉向仰之意  

慈州二判经年别黄鹤山前见阿咸闻筑新堂临水胜剰栽修竹与云参午风窗户清含雪晴日琴书翠滴岚欲拉王猷时共造幅巾挥麈纵清谈  

钱良佑  

至顺四年四月九日同王叔能栁道传胡古愚游天平山次古愚韵  

松门一迳度萧森门外澄渊得重临翠木斩新随地长白云依旧在山深泉分茗盌来岩隙香起熏炉出殿隂篆墨题名志崔石忘形容我亚冠簪  

察罕布哈  

千佛崖  

丹崖琢就玉桓楹何代人为佛冩生賸喜可瞻还可仰不惟堪画又堪行山头树色连云碧栈下江波彻底清若使般输来至此尽教工巧莫能更  

林暾  

奉使过建阳怀四兄  

游宦浮踪水上萍自怜添却鬓星星岭南不见来鸿雁原上徒看下鹡鸰兰菊秋风谁共赏芭蕉夜雨独愁听杖藜莫厌行途逺触眼云山尽画屏  

陈天锡  

都下偶成  

玉泉逺接禁沟流辇路春深碧草柔细栁望迷秦女舘清池学弄楚人舟尊前艳态初疑月云里新声欲变秋不道有人骑瘦马夕阳春树起髙愁  

别桐城诸老席上作  

七人五百有余嵗髙防尊前笑语哗逸兴过时浓似酒交情宻处恰如家朱顔鹤发明秋水瑶句鱼笺动彩霞明日马蹄衰草路桐乡囘首又天涯  

吴元徳  

崔御史緑筠轩  

种得湘筠十亩寛森森苍玉拂檐端裁竿未许投江海结实终看集凤鸾锦箨有时飞曲槛緑隂终日防吟坛淇园只在轩窗外恠底霜台六月寒  

倪道原  

题成趣亭  

吴氏亭台水竹间百年幽兴满松闗匏樽雪后移当径石榻晴来卧看山昼日鸣鸡花下散春风飞燕栁边还扬雄五亩城西宅草就经未得闲  

智熙善  

安南喜雨  

丹凤啣书下九霄遐荒氛疠已全消乾坤露雨通元气海岳风云逐使轺杨仆楼船何用入马援铜柱不须标欲知金泽涵濡逺看取村村满緑苗  

龙仁夫  

怀旧次韵  

匹练潮头寂莫飞五云台榭暖残霏坐看殷麦渐渐秀忽唱吴歌缓缓归仙井龙藏荒罅冷孤山鹤怨旧巢非画桡儿女贞元曲空绕年年细栁矶  

刘诜  

元夕诸子孙小饮  

梅外初升寳月圆柴门春入菜丝盘鼓钟不断山城阔灯火无多野郭寒童子折花偏爱节老人持酒强为欢牙旗铁马羣英事谩赋新诗寄客看  

社日偶成  

西郭先生嗜酒杯敝裘潦倒积缁埃疎疎社雨梨花老漠漠春隂燕子来灌圃天随余杞菊闭门仲蔚长嵩莱衰年颇觉头风进乌防何因倩客裁  

和彭赞府琦初新嵗陪拜黄堂之什  

九州八极共年华未觉天顔万里賖雉扇排春堦立笋猊烟泛晓烛生花侯藩势重嘶千骑仙乐声髙进九霞悬想故人袍带冷颇输髙卧属侬家  

金竹峯前共嵗华新诗同赋酒同賖君如老栁春先緑我似寒梅腊未花晴日市眉行却月暖风客脸上流霞小桃忽露墙东蕚春色宁遗陋巷家  

和张汉英见夀  

吾里文章小晏家才情欲学贾长沙妙书鸿戏秋江水佳句风行晓苑花富贵未来歌扣角畸穷相对赋煎茶芳年京国蜚腾近预想春车堕马挝  

旦日试笔并自和  

炉烟烛影共徘徊手试春风第一杯万里星辰环极共五更鼓角挟春来凌寒栁意如先动阅嵗梅花不受催坐久不知天向曙出门爆竹发惊雷  

老来节意重徘徊小案犹横隔嵗杯得句定知春未觉开门喜报客频来江山万古晴隂老花栁千林雨露催郡国升平人自乐城头画鼓响轻雷  

和刘道渊  

小巷柴门剥啄声斋炉相对得诗盟春寒未了花开落山雨频来窗晦明我自一经成皓首君方万里起修名人间变化知何据危坐东风看马程  

庚午上元雨陪学翁兄饮  

元夕相看白发兄灯花应笑两无成村醪薄薄客三五疎雨潇潇漏几更老境情怀多旧感荒年市井少欢声兴来欲听祈賔唤门巷成泥嬾复行  

和萧孚有新年  

闭门十日雨漫漫诗思焦枯酒盏干杜若水生江舫集海棠风起郡斋寒千年竞转青春易百药重回白发难知子颇忧天下事可能参错立朝端  

彭琦初用坡翁纸帐韵惠建昌纸衾次韵二首为谢  

雪绵揉碎宻萦连清卧梅花性更便茸暖何须蛮客帐座寒但少广文氊窗升红日那知晓梦压白云疑近天但恐少陵茅屋漏雨宵霑破不成眠  

旴溪水暖楮藤连练作云衾与老便补幅全胜羊续布褁身疑是邓侯氊温欺枲絮娱霜夜洁与梅花共雪天要识故人淘莹意可贪一暖但髙眠  

晓起用麟孙韵  

七月今年凉气髙墙东古木夜萧骚孤城残月角初动野屋秋风鸡乱号万事惟余双短鬓百龄须用几绨袍故人莫荐扬雄赋衰老难胜执防劳  

和友人游永古堂二首  

流水小桥园路迂虚堂午憩息徐徐山空转觉禅机寂地胜不知人意舒静倚修篁闻鸟语闲寻败叶认虫书辋川金谷余荒址三两园翁自结庐  

胜日偶寻山寺幽老僧石鼎沸茶沤市穷路转得此地人语经声在小楼君似渊明来白社我如苏子说黄州雪干沙静春晴好出郭何妨更小留  

和萧孚有闲居即事  

天气初宜小扇轻故人不至巷泥深水村鹭去千畦雨山郭花开四月隂愁里有谁同细酌老来并欲废清吟若为共息尘劳意行遍青原处处岑  

和友人病起自夀  

药案常行鼠迹尘花枝闲结胆缾春病余不放吟诗乐别久重如识面新鹦鹉茶香分供客荼防酒熟足娱亲与君共语如铜狄长作比邻还往人  

辛亥清明日陪彭琦初黄用寔八人同登螺山瑞华用仲子尚支韵  

故人新句妙何隂一笑相看得防心胜日从来成解后老怀正复托浮沉山含万古春晴薄水挟孤城雾气深随意酒家聊复醉暮归未用典腰金  

再用韵酬同游诸公  

听尽城钟听寺钟暖风扶醉觉衣重粥鱼饷午催僧饭酒榼行春酹墓松羁客得晴辞枥马归人分路各房蜂簪花泥饮田间老我自不如渠兴浓  

丁已上元前一夕留饮萧氏盘中和友人韵  

香篆萦帘九曲盘清尊对客语更阑不妨小雨留人住未觉东风到酒寒綘烛绕廊春意閙玉笙连巷市声欢文园元有吟诗渴更爱茶香透舌端  

楼外青山势折盘春愁正在最髙阑落梅门巷行人少细雨山城薄暮寒醉里闻歌偏易感老来抚节强为欢戏拈诗句偿今夕尚觉春风满笔端  

游新淦兴善寺  

不待前期偶出门酒壶诗担散郊原树连山势髙藏屋路挟溪流曲抱村老遇清游偏易感醉思往事了无言此生定合重来否细踏沙头屐齿痕  

欲雨不成云往还笋舆稳载度禅闗青天四匝髙峯外白水交流乱亩间经论已随仙客去佛烟长共老僧闲竟忘柏子西来意惟有溪声送出山  

再和曾学士  

风水霓裳妙可听断云过雁笔纵横扬州杜牧楼中梦淮海秦郎天下声骆马栁枝余感慨沉香芍药待才名从今伐梓供新谱流播梨园与妓营  

谒安成魏君坛留宿其下  

一溪抱峡玉潺湲竒草幽花满古坛千岫月明丹石去万松风转斗垣寒白云可踏天垂屋老鹤不归人倚阑定有吹笙王母下露凄梦冷欲生寒  

重游青原回涂过清都台和坡韵  

门外江流万里东青山曾识老仙翁百年客髩东风里两岸人家落日中蜡屐平生须几到桃花前度有谁同文章随意成千古草树荒荒老屋空  

寒食和友人  

二月微暄试白团得晴一笑未应难故人不至花频落好句初成酒半阑郭外渔樵无世念墓门翁仲看人欢夜归坐听潇潇雨自剪西堂寸烛残  

江上清明和友人  

北郭山花开赤防东津榆防作青钱大江万里云连野元气千春树接天豪杰尽随流水去文章未许俗人怜感时惜别俱常事莫放清愁到酒边  

故居南山感兴  

凉风薄日满天地团作人间一片愁衰栁马嘶山驿晚冷菰雁落野田秋吕安潦倒黄公酒杜甫萧条白帝州欲说旧家无故老杖藜黙数昔经游  

乙亥留故乡自夀  

七十古稀今已迫回头一一记儿时三生我岂后商隐【`旧曽梦与李商隠语谓余乃其后身`】四海今无半子期盏斚有情聊畅适文章无用祗娱嬉傍人莫比耆英辈但好商山学采芝九日萧孚有约诸贤登髙遂访青龙寺午至桂溪桥饮于小庵晚登庵后山借草松下浩歌痛饮举酒酹野坟又呼樵童为山歌行者属目赋诗  

朝寻古寺石齧履暮上崇丘风掠冠狂饮眼看红日尽髙歌声入碧云寒乱峯犹作太古色野墓不知游客欢何必龙山为故事赋诗留与后人看  

送赵光逺道州宁逺税使  

故家乔木郁衣冠小试司征第几班鹏翼未搏千仞外马蹄初踏万山间门当逺峤花连务县接清溪水绕闗诗课书程应不减东风早送锦衣还  

雨中出郭访友  

骤解冬棉复用棉江城二月社寒天埜桃漠漠一村雨山屋冥冥半隖烟燕子未归风满面马蹄不度水生川惜无浊酒供新兴但把新诗荅暮年  

清明和李亦愚  

煑茶闭户看残编风味凄凉似玉川春到名花偏久雨人逢佳节恨衰年棠梨野馆轻寒燕杨栁人家薄暮烟新水夜来生郭外麦畦桑陇不论钱  

宋无  

次友人春别  

波流云散碧天空鱼雁沉沉信不通杨栁昏黄晚西月梨花明白夜东风秋千庭院人初下春半园林酒正中背倚阑干思往事画楼魂梦可曾同  

金陵送倪水西之江陵  

楚江江上暮云东万里春波去意浓桃叶歌残秣陵酒梨花梦断景阳钟沅湘水落琼瑶合巴蜀山来锦绣重回雁峯前见归雁相思何处再相逢  

猿  

巴峡闻声愁断肠冷泉照影緑隂凉藤揺乱雨领儿过树晒斜阳拾虱忙献果去寻幽洞逺攀萝来撼落花香空山月暗无人见啼入白云深处藏  

鹤  

毛骨白雪清千年世上顶丹成晴飞碧落秋空阔露立瑶台夜月明仙岛云深归有信天坛花落歩无声时来华表何人识依旧翻身上玉京  

湘竹杖寄无住  

采向舜妃江庙前得来贾客木兰船老宜泉石搘慵态吟称烟霞倚瘦肩宴坐夜和飞锡憩经行春卓紫苔穿知师道价神龙防莫谩腾空去九天  

如镜伐竹架过墙葡萄断竹插地复生枝叶无住序曰瑞竹余以诗赠之  

为引寒藤延晚翠试栽碧玉动秋根凤梢依旧生虚籁龙箨相将添逺孙林月过庭窥断影茶烟润色到啼痕汤休丽藻题还徧贝叶应多此处繙  

灵岩寺上方  

霸业销沉烟树浓吴王台殿梵王宫屧廊人去土花碧香迳僧归秋叶红飓母射岩风动地蛟精徙穴雾迷空明朝江郭重回首寺在翠微苍霭中  

喜虚碧自龙虎归  

雨巾风防别真师云满天坛驾鹤迟囊佩山图行几日棊逢仙客看多时丹房芝术春英长玉洞烟霞夜梦离定有壶公逺相送瓢中添着几篇诗  

雨篷为吟友题  

家分半席并鸥眠兴堕吴头楚尾天机杼晓声柔橹月帘帷暝色片帆烟鱼龙窟宅同春梦鸡犬图书当夜船咫尺五湖晴景好钓竿闲在草堂前  

垂虹亭秋日遣兴  

满袖玉皇香案烟防霓背上俯晴川红黄霜树瑚海黒白云花玳瑁天元圃空离楼十二丹墀罢对字三千吟毫醉蘸吴江水冩与骑鲸李谪仙  

谢僧遗石鎗  

逺寄竒鎗紫玉形寒翁欢喜欲镌铭茅峯道士传茶诀林屋山人送水经崖瀑松风添瑟缩地炉槐火共青荧矮缾未罄长镵健且傍云根饱茯苓  

春日野歩书田家  

翳日桤隂翠幄遮葑围髙下奕枰斜陂塘几曲浅深水桃李一溪红白花赪尾自跳鱼放子緑头相竝鸭眠沙春郊景物堪图写输与烟樵雨牧家  

端石砚  

千年岩璞斩新硎一片琳腴截紫青云汉戴星来玉匣墨池蒸雨出沧溟烟开雾敛天晶彩海静江澄地典刑要与陶作佳传老磨松液写黄庭  

无题效李商隐  

妆浅颦深凭绮疏小郎新拜执金吾弦中言语分明怨防上腰肢凖拟扶翠履鸳寒慵鬬草红牙马暖罢樗蒲无人商畧心头事潜向花间卜紫姑  

双陆  

金缕纹桑斲局坚红云倒浸一池莲星环紫极无多防月印银潢有两弦行采砧声鸣素练计筹花片落牙钱个人惯受卑栖苦长为归迟罸绮筵  

许山人家  

桐君种药隐蘅臯竹祖生孙共养髙茶脚碧云凝午椀酒声红雨滴春槽休粮貌古添清瘦饵术身轻长緑毛仙诏未颁迟防宅家资犹恋一溪桃  

荅无功嵗暮见寄  

豆稭灰动拥鑪天品字煨残榾柮烟诗草病多删枕上眼花书久废灯前老依萧寺僧留宿相对蒲团夜不眠筋力渐衰余习在梦中去趁暗门船  

## 御选元诗卷五十一  

七言律诗九  

施钧  

白水山  

万壑归源防石湫洞天名不下瀛洲声闻大地玉龙吼势接碧空银汉流道院昼隂微雨集元坛秋冷湿云浮山翁指防青松外曾见仙人跨鹤游  

赠王隐君  

投老西湖作隐君凤来龙去絶无闻孤山梅近闻吟月九里松深隐卧云书屋几番留鹤守钓矶一半与鸥分摛文染藻风流处可似兰亭王右军  

泪  

獭髓空劳补旧痕离筵歌罢忽沾巾半江湘竹斑斑雨三月杨花防防春字湿锦机啼戍妇珠明绡室泣鲛人琵琶摘罢情深处洗尽青衫几掬尘  

蟠梅屋  

蕊珠宫殿玉防干四壁珑夜不闗梁栋广平真铁石根基和靖旧溪山乾坤虚白生方寸云月昬黄共一间可笑三闾元不识蕙櫋荪壁水潺潺  

武昌南楼  

鹦鹉洲边舣客舟宪君邀我上南楼胡床老子三更月铁笛仙人一曲秋流水白云吴夏口西风黄鹤晋矶头如今尽属王孙草添得江南几许愁  

送人归天台  

君志丹山伴赤霞忍分书劒各天涯交情十载共为客归梦几番同到家一路暖云蒸药气半溪流水引桃花金庭好问长生诀莫待秋风两髩华  

送人迁鄞分题得五湖  

五湖烟水寄浮萍济世英雄伯业成故国当年空铸像扁舟到处却更名浪花低蘸寒星湿秋影中涵晓月明别后相思苹梦逺西风谁共白鸥盟  

别友人  

别酒相倾别泪流江流亦不为君留片帆今夜又何处明月当天谁共楼一雁呌霜红入叶十年为客白侵头莫嫌归计多萧索三迳西风菊正秋  

客中  

半生书劒惜分隂谁想飘零素发侵朋社有盟鸥聚散客乡无信雁浮沉潮回断岸沙痕浅月落幽溪树影深归计未成愁入梦一灯空伴壁间琴  

谢宗可  

睡燕  

补巢衔罢落花泥困顿东风倦翼低金屋昼长随蝶化雕梁春尽怕莺啼魂飞汉殿人应老梦入乌衣路转迷却怪卷帘人唤醒小桥深巷夕阳西  

纸帐  

清悬四壁剡溪霜髙卧梅花月半牀茧瓮有天春不老瑶台无夜雪生香觉来虚白神光发睡去清闲好梦长一枕总无尘土气何妨留我白云乡  

晓色  

逺似烟霏近又空非明非夜雨朦胧一天清露洗难退几树暗云遮不穷画角楼台浓淡里残灯院落有无中苍茫半逐鸡声散又被朝阳染作红  

茶筅  

此君一节莹无瑕夜听松声潄玉华万缕引风归蟹眼半瓶飞雪起龙牙香凝翠发云生脚湿满苍髯浪卷花到手纎毫皆尽力多因不负玉川家  

卖花声  

春光呌遍费千金紫韵红腔细细吟几处又惊游冶梦谁家不动惜芳心暗穿红雾楼台晓清逐香风巷陌深妆镜美人听未了绣帘低揭画檐隂  

红梅  

梨云无梦倚黄昬薄倩朱铅蚀泪痕宿酒破寒薫玉骨仙丹偷暖返冰魂茜裠影露罗衣卷霞佩香封缟温囘首孤山斜照外寻真悮入杏花村  

雁字  

芦花月底寄秋情阵影南飞势不停一画冩开湘水碧半行草破楚天青云牋冷印虫书迹烟墨浓摸鸟篆形题尽子卿心事苦断文无数落寒汀  

萤灯  

微荧闪闪拂晴波几度黄昬误舞蛾银粟无烟栖碧藓玉虫留影缀青莎秋空雨歇寒光堕晚迳风闲冷烬多欲唤纱囊车武子为渠还赋短檠歌  

緑隂  

万树东风涌翠澜遮藏芳恨料犹难入帘苍霭暮春晚满地碧云清昼寒栁暗池台烟乍湿槐深门巷雨初干阶前花落无人到又染苔痕上石阑  

雁阵  

渡江秋影又南征折苇衔枚夜不惊冷聚圆沙盘地轴晓浮寒水落天衡风驰截破湘烟阔云拥斜冲塞月明洲渚网罗应有伏横空千里不留行  

鼠须笔  

夜逐虚星上月宫奋髯夺得管城公橐中不搅吟窗梦指下先争翰苑功莫笑砚池濡醉墨絶胜仓廪饱陈红平生齧尽诗书字散作龙蛇落纸中  

龙涎香  

瀛岛蟠龙涎吐玉轻氛飞绕博山青暖浮蛟窟潮声怒清彻骊宫蛰睡醒碧脑盈箱收海气红薇滴露洗云腥雨窗篝火浓薫被梦驾苍鳞上帝庭  

芦花被  

白似杨花暖似烘纎尘难到黒甜中软铺香絮清无比醉压晴霜夜不融一枕和秋眠落月五更飞梦逐西风谁怜宿雁江汀冷赢得相思旧恨空  

莲叶舟  

稳棹红衣泛渺茫风帆浪檝水云乡晓撑太华半峯月晚载西湖十里香藕放雪丝应作缆荷欹翠柄若为樯不须更捧金仙足太乙真人梦正凉  

渔蓑  

翠结香莎付钓舟一竿风雨不须愁苔矶夜泊披寒去苇岸昬归带湿收月冷笼衣眠柁尾天晴随网晒船头羊裘莫笑狂奴错也着烟波万顷秋  

走马灯  

飇轮拥骑驾炎精飞绕人间不夜城风鬛追星低弄影霜蹄逐电去无声秦军夜溃咸阳火吴炬宵驰赤壁兵更忆雕鞍年少梦章台踏碎月华明  

莲灯  

万防芙蓉午夜芳醉看疑是水云乡兰釭照破西湖梦火树烧残太液香焰暖应愁擎夜雨烬寒不为倒秋霜元宵庭院东风晓零落红衣绕画梁  

栁眼  

媚媆窥春浅碧浮欲开还闭半颦羞露垂烟缕秋波溜雨歇风条晓泪收上苑困酣兴废梦灞桥看尽古今愁五株彭泽回青否应是生花雪满头  

花雾  

倦紫酣红总未醒暗薰芳泪滴无声罗帏隐绣迷春色绮縠笼香防晓晴薄暝枝头留睡蝶轻隂树底咽啼莺东风卷到防干曲半湿游丝舞不成  

茶烟  

玉川罏畔影沉沉淡碧萦空杳隔林蚓窍声微松火暗凤团香暖竹窗隂诗成禅榻风初起梦破僧房雪未深老鹤归迟无俗侣白云一缕在遥岑  

游丝  

揺曵春光百尺轻烟绡舞断任纵横暗萦芳恨应无力乱绾花愁似有情一缕緑杨风正輭半痕红杏雨初晴莫教飞到天机上恐误龙梭织不成  

海蛰  

层涛拥沫缀虾行水母含秋孕地灵海气冻凝红玉脆天风寒结紫云腥霞衣褪色冰涎滑璚缕烹香酒力醒应是楚宫萍实老误随潮信落沧溟  

天灯  

龙逐炎精下紫宫夜深不肯落云中光分霄汉三更黒影乱星辰万防红玉柱倚天擎火齐金绳系日挂揺空照开仙阙光明路绛节霓旌稳驾风  

无弦琴  

独茧长缫底用抽蛇纹空锁凤枝秋落星留晕绳光断冻瀑无声练影收别鹤那闻风外泣孤鸾不向月中愁多情只有柴桑老寂寂髙山水自流  

松枝火  

藓骨谁教刼火侵欲将春意破穷隂鳞髯光动红云起膏液香融紫雾深余烬尚留霜后节死灰难灭嵗寒心有时焰起随风转犹是苍龙涧底吟  

藕花风  

舞落红衣起未休水云乡里正飕飕五更清逼银塘露六月凉生玉井秋飐浪低飜霞影乱淩波轻弄锦香浮莫教吹醒鸳鸯梦好送真人一叶舟  

水中梅影  

澄澄寒碧映冰条云母屏开见阿娇春色一枝流不去雪痕千防浸难消临风倚槛云鬟湿带月淩波玉佩揺最是黄昏堪画处横斜清浅傍溪桥  

半日闲  

闲处光隂未有涯偶然一晌到山家坐看云起昼停午静听流泉日未斜槐影正圆初破睡竹隂微转罢分茶也胜忙里风波客十二时中老鬓华  

双陆  

彩骰清响押盘飞曾记唐宫为赐绯影入空梁残月在声随征马落星稀重门据险应输掷数防争雄莫露机惟恨怀英夸敌手御前夺取翠裘归  

水中月  

晴波浸月月波浮玉兔凉生万顷流丹桂影沉江浦夜白莲光浴海天秋鲛人泣罢珠犹湿龙女妆残镜未收应是广寒眠不得水晶宫里夜深游  

梅魂  

枝南枝北路迢遥飞入孤山夜寂寥水月浮香应自返溪风弄影为谁招缟衣梦里和愁断玉笛声中逐恨消似欠灵均歌楚些逋仙坟冷草萧萧  

龙形松  

天矫挐云海上来蜿蜒蜕骨老莓苔紫髯夜湿千山雨铁甲春生万壑雷影动欲翻平陆起声号如卷怒潮回蜷枝冷挂岩前月犹似擎珠照九垓  

水纹  

新緑粼粼漾浅漪织成春色上苔衣一池碧晕雨初落千叠翠鳞风更微净縠光揺湘女镜轻罗影动水仙机何如袖取并刀去剪取吴淞半幅归  

竹夫人  

胸次珑粉黛羞宵征何必抱衾禂应无云雨三更梦自有冰霜六月秋尽节每曾陈讽刺虚心那解老温柔专房不怕蛾眉妒只恐西风动别愁  

鸳鸯梅  

两两魁春簇锦机文衾梦觉月分辉枝头交颈栖香暖花底同心结子肥金殿锁烟妆粉额玉堂环水浴红衣有情一种随流去莫被风飘各自飞  

洪希文  

夀峰翫月  

素娥准敕六丁擎下照尘寰似水晶河汉无云天万里溪山不夜月三更蓬莱弱水何曾隔玉宇琼楼无此明今夜夀峯峰絶顶与君端坐细推评  

蒲萄  

走架龙须弱不支炎天待月立多时醍醐纵美输清滑璎珞虽圆让陆离珍异曾夸太冲赋累垂已入退之诗当年若得传方法博取凉州亦一竒  

仙邑舘所归溪行书触目  

杏花深处酒堪賖来访渔翁溪友家短堑插篱防鹿豕小舟牵网截鱼虾乡村畜牧连荒野墟落人烟阁浅沙自是升平生聚久女郎共唱后庭花  

清明游陈氏园亭  

村村花栁暗晴川百五时光过客然緑暗园林尚佳节清明亭馆自新烟喜逢熟食传遗俗怕着新衣学少年惆怅东防花似雪人生底处胜樽前  

糖霜  

春余甘蔗榨为浆色弄鹅儿浅浅黄金掌飞仙承瑞露板桥行客履新霜携来已见坚冰渐嚼过谁传餐玉方输与雪堂老居士牙盘玛瑙妙称扬  

袁士元  

题城西书舍次韵  

自笑茅檐多野意水边栽栁翠成堆鹤因无恙老犹健燕若有情贫亦来曲径斜穿花影入小池低傍竹隂开故人有意能相访细啜茶瓯当酒杯  

送柴养吾先生游四明山  

春游清兴已防送子扁舟独上滩诸老谩期花下醉好山应待画中看晓行嶂雾侵衣润夜潄溪泉透齿寒林壑夏凉宜避暑主人熟许分餐  

和江亭纳凉  

晚来避暑水边亭短发萧萧凉思清笑摘藕花娇欲语细看鸥鸟淡忘情月依檐转窥人近风逐潮来拂面轻适意不知身坐久渔村渐见一灯明  

和嵊县梁公辅夏夜泛东湖  

短棹乗风湖上游湖光一鉴湛于秋小桥夜静人横笛古渡月明僧唤舟鸳浦藕花初过雨渔家灯影半临流酒防兴尽归来后依旧青山绕客楼  

过髙钱探子章及禅寂咏心源不值  

载酒东湖嵗已防拟同朋旧醉开顔长须吟客近入郭多病老禅才出山霞屿寺连寒水逺月波楼鏁暮云闲停舟自对梅花酌雪压孤篷夜未还  

借韵咏城南书舎呈倚云楼公  

晓倚吟窗曙色开江头野趣亦佳哉平芜宿鸟冲烟起逺浦春帆带雨来闲种石田供鹤料旋开园沼买鱼栽读书自古城南好择地多惭吏部才  

九日后有感  

满城风雨重阳后客况凄然叹薄游白酒黄花非旧日乌巾素发是今秋时艰开口难成笑事往惊心转觉愁无复山东有兄弟雁声莫遣过南楼  

谢樊天民先生朱以仁先生谢德清见访并述怀  

诗思蹉跎四十余未穷经业鬓先疎归来自媿穷途客枉顾多劳长者车荷叶池塘疎雨歇榴花庭院晩晴初吟怀浩荡凭谁遣几向东家借蹇驴  

汪珍  

次答兊峯殿干见寄  

题得新诗寄所思从公始恨十年迟灯残暗壁虫催织月满空庭鹊绕枝客路飘零秋易感老年情味夜偏知江烟一舸芦花雪还忆往年相别时  

李序  

敬次叔父适庵先生六观图韵  

晓起初褰薜荔裳隔帘皓影杂红光雪花映日孤峯起玉柱浮空千尺长风急露华都是霰石寒芝草不生芳朝暾正似丹砂色照耀云间白玉床  

两岸汀洲一浦分隔帘啼鸟近相闻逶迤緑水绕春色窈窕东风交浪纹杜若沙平香漠漠蘼芜烟暖翠纷纷灵源不记东西路千树桃花日又曛  

山下泉鸣似殷雷山前倒影射崔巍斜阳迢递天边去暮色苍茫溪上来青壁髙悬西若木丹崖半长夜明苔何时落日都门道照见东城陌上埃  

亭前月色散斜曛林下滩声隔岸闻碧浪有烟浑似雪青天如水不生云风吹白露千崖耸秋映银河两分吹断紫箫闻鹤过空中疑是玉宸君  

赵偕  

送伯竒入官  

目断斜阳雁不来碧空无伴絶尘埃此心久矣坚如石生意萧然冷似灰之子入官偏局蹐谁人为我暂徘徊秋风已到桂枝上借问縁何花未开  

严士贞  

文昌阁  

文昌髙阁接虚明下视尘寰草树平万里长空浮雾气半林修竹带秋声危栏独倚浑无赖幽鸟频啼却有情茗饮一杯风两腋横吹铁笛上瑶京  

方山  

遥望羣峰拥翠鬟登临殊觉倦跻攀枯藤倒挂长松上峻瀑斜飞两峡间龙卷云归常带雨犬随人去自登山湫池只在危岑顶欲启瑶函论大还  

斗洞  

境入龙陂气象清竹篱茅舎最闗情峯回路转六七里林静鸟啼三两声犬吠篱边窥客过樵归洞口看云生兹游莫道求碑石只为观山也合行  

沤麻池  

一沼寒光寳鉴开禅人于此独徘徊箨龙引水循徐下山鸟衔花出洞来劈箭桥幽空贮月盘陀石古半生苔灌溪莫道无人见险似瞿塘滟滪堆  

卫恒  

卫源庙  

上国风帆快转输石林香霭防神居龙吟别浦泉声细鸟拂空潭树影虚蹴踘谁家春竞赏琅玕千亩翠堪书绣衣已觉清寒甚休遣风霜到隼旟  

张翔  

岳阳楼  

楼上元龙气不除湖中范蠡意何如西风万里一黄鹄秋水半江双白鱼鼓瑟至今悲二女沈沙何处吊三闾朗吟仙子无人识骑鹤吹箫上碧虚  

巴延特穆尔  

侍分司游金城开福寺  

自惭辛苦一书生曾听鸿胪晓唱名暂领铜章来石邑欣陪绣斧上金城天涵殿阁撑空阔溪接檐牙潄浅清珍重坡仙留玉带山门千古有光荣  

阎询  

涌泉堂  

何处堪澄俗虑醒百花深邃有危亭三春塞下烟岚国六曲江南水墨屏列岫拥回乔木岸寒泉飞过白云扄仙壶不惜潺湲景留与元侯缓带听  

吕怀逺  

暮春感怀  

不是今年忒负春赏花时节走红尘炊粱误作繁华梦窃禄翻惭散诞身寒食清明容易过苍顔白发等闲新寄声年少诸公子问栁寻芳莫厌频  

郭思  

骊山  

春风跃马上骊山山到平巅得景寛地逈逺帆知渭水天晴髙塔见长安缭垣缺处桃花閙辇路湾头草色寒多少繁华留恨事不堪巵酒一悲酸  

元文本  

桃源采药寓留居意  

采药桃源几笑歌空空怀抱养天和南来作尉仙源好北去怀人客梦多愁思入诗添白发秋风吹棹过黄河烧丹已有他年约便合留家住翠萝  

宋思齐  

夕阳红  

九日霜天百草休一畨红叶发诗愁海霞不雨迁林表野火无风到树头髙拥残阳萧寺晚半随流水楚江秋一从题句传情后更有何人访御沟  

刘有庆  

龙虎台即事  

都门北上路萦回天近居庸胜境开山舞鸾凰来大漠气腾云雾防髙台九重氊殿丹青鄣十里金车锦绣堆侧耳祥风仙乐度万年声里进霞杯  

徳济桑雅  

黄山  

崒嵂名山倚碧天登临不觉入云烟蜀江东去练光净衡岳南来黛色鲜幽涧千寻苍栁合平田万顷翠云连凭虚立久忽长啸回望神州一慨然  

完顔东臯  

苏山  

图画天开马岭山仙家白鹿洞中看泠泠瑞露春生树冉冉香云昼满坛橘井有泉潮玉液桃源无路问金丹他年拟卜烟霞计只恐幽人笑解鞍  

贡东嵓  

送刘有之游泾川  

七里冈头谢豹啼笋舆吚哑趂朝鸡玉壶驻听青山近防笔行吟緑树低茅屋断烟迷石壁落花疎雨涨琴溪锦袍仙子游踪在珍重刘通过水西  

贡士达  

郊行  

溪树汀花接眼明酒逋吟债此时增野僧煑茗收黄叶湖客输租到紫菱牛背晚风三弄笛渔梁寒照两行罾壮怀尚有元龙气髙卧空山愧未能  

何正  

月  

宴罢瑶台出禁迟玉轮飞上已多时一天星斗光芒后万里银河影渐移素女夜寒初倦舞嫦娥秋老正含悲黄沙碛里凉如水人在青楼有所思  

章功懋  

草堂新成  

新搆茒堂此日成秋霜忽向鬓边生柴桑正待归陶令圃何妨学邵平野服便应裁緑芰晨炊更喜得黄精无才正合藏丘壑笑向沧浪自濯缨  

克哷巴克实  

赠集虚宗师  

路入华阳谿水流仙人琼佩彩云裘松隂石灶丹烟暖洞里桃花碧树幽嗟我尘中回俗驾无人方外访瀛洲何当一假茅君鹤复向三山深处游  

秦山竺  

筹边楼  

危楼竒观壮南州公退携琴日往游山势四围排虎距江流一曲枕鳌头云迷十里荒亭暮风撼双梧老树秋回首长安何处是苍茫极目使人愁  

唐志大  

白云岭  

羊角峯头酒半醒探幽直欲遍岩扃千章夏木浮空翠百丈丹梯絶杳冥仙灶暝烟凝石壁龙池飞瀑防云屏神游欲访卢敖去愿乞凌风白凤翎  

斡玉伦徒  

题三沙  

郁葱佳气豁空蒙天驭飞霞绚海红万象杳冥惟见日九天迢递更乗风人骑仙鹤上瀛渚山引蓬莱出贝宫海外苍生向谁理绣衣更过九州东  

黄威卿  

望川亭  

一到寻真眼界寛竹縁山脚石縁滩危峯峭抜几千仭险径萦纡十二盘空翠扑衣襟袖润泉声清耳骨毛寒黄花红叶如相待容我西风把酒看  

刁震亨  

偶题西蓝  

云幢雾幄翠隂浓静防西蓝百亩宫冷透轩窗松竹影香生池沼芰荷风鸣禽隔叶数声巧流水穿莎一径通安得世间清净福拂衣来作住庵翁  

乔坚  

题河尾驿  

池上苍山翠作堆池边花竹映楼台夜喧灯火庖人语地覆松花使客来战马不嘶闗柝静哀猿无语瘴云开征衣尽拂红尘去且向邮亭进酒杯  

苍峯千丈玉槎牙锦树糢糊噪晚鸦浊水难将明月汚好山多被乱云遮江村日落人争渡旅店年丰酒易賖可是炎方风景别冬开遍野桃花  

雷栎  

玉溪山房  

玉尺当年息洚流山房新筑见诒谋闲敲璞石横欹枕笑拂瑚直下钩山色半帘人似玉水光一槛世如沤冷风悟入农轩境月满乾坤太素秋  

李伯强  

九日登大理玉局山  

海风吹晓上层台玉局仙人安在哉一带河山无限好百年怀抱此时开菊从雨后都开遍雁到秋深不肯来一曲浩歌归去晚夕阳人影共徘徊  

卜友曾  

兴圣殿进史  

瑶篇初进侍清光日丽龙池昼刻长堤栁染成春水色宫花并入御炉香金壶洒露层阶滑玉椀分冰广殿凉蒙瞍似知天意喜凤笙新奏五云章  

和林一原题西干庙韵  

美人西扣古王宫推枕山牕曙色溶岚气秋来深似海岭云日暮碧于松苔生堦面侵铜鼓水落波心起石龙一路西风吹落防黄花满地似春浓  

郭彦达都事悠然亭  

悠然亭上翠浮空林壑归来一笑同稚子春游修竹里诗人夜醉白云中灊山连屋书千卷淠水当轩菊万丛招隐欲题应有待渔竿闲飏落花风  

寄建安经歴沙子中同年  

离亭旌斾思纷纷江上西风落木闻客棹相逢前日雨渔罾犹挂隔溪云小楼吹笛青山老返照移尊碧草曛万里霞洲望不极只将秋水赠夫君  

怀友  

忆得城东卖酒旗维舟立马意谁知江流衮衮相思后帆影悠悠独去时巫峡秋云连泰华金陵春草接黄陂红尘孤负沧浪钓犹拟梅边寄一诗  

郭君彦  

入京  

凤凰城阙压金汤龙虎旌旗防未央万国衣冠朝玉座百蛮歌舞进瑶觞花迎宫扇红云晓日照天袍翠雾光江海小臣无以报空将诗句美成康  

野寺晩景  

寺对清溪水绕闗冷然钟鼓翠微间楼台无影日沉海松桧有声风满山猿啸石亭游客散龙归云洞老僧闲诗成一笑归来晚独棹扁舟泛月还  

王钧  

题赵荣禄水村图  

寒烟漠漠锁荒村日暮帆归浦溆昏防防秋风鸣老树娟娟流水绕柴门平沙雁起声如寂断岸罾悬影若翻要问先生得真趣玩图黙坐复何言  

潘嚞  

题鄱阳卢日章青山晚对楼  

村北村南半掩扉空蒙叠嶂渺烟霏束薪谷口樵人唱采药林中野叟归落木乌栖九秋老苍藤猿啸片云飞西风帘卷凭防坐一笑掀髯送夕晖  

张守大  

日新宫访道者不遇  

九箕山下地仙家与客寻真歩落霞洞里清香烧柏子炉中新茗煑松花古坛寂寂春常在浮世悠悠日易斜闻说道人骑鹤去料从勾漏问丹砂  

王仁辅  

惠山诗  

红杜溪边舣小舟青莲宇内作清游土花绣碧淡如画岚翠泼云浓欲流短李清风存古意大苏团月洗春愁摩挲泉石舒长啸未羡神仙十二楼  

丘元镇  

蔡泾闗  

客行泾口上危桥北望城闉十里遥港汊不容三尺水舟航全借两畨潮蚕苗半起桑迷眼雉子深藏麦到腰暮宿前村杨栁渡买鱼沽酒慰萧条  

丁珉  

题紫微宫  

地隔红尘一径开清虚疑是小蓬莱丹房有药常留火石径无人半锁苔树色暂迷汀雨合江声如咽海潮来桃花满院春风暖题咏谁同梦得才  

王翊龙  

和李治中韵【`城东桥新成`】  

英雄老去觉顔凋约矢无书可射聊春暮流光嗟逝水山深幽梦付回潮翠林鸟聚云帷合晴沼鱼吞雪絮消我欲双谿钓烟雨彩虹闻已跨飞桥  

倪应渊  

西园  

水映朱栏漾陆离忆曾飞盖得追随庭喧画鼓开筵早座拥红裙献曲迟杨栁挽风掀醉防荷花防月入吟巵转头乐事无寻处藤络頺垣草网池  

许希顔  

防监郡公  

金章紫绶照南州身在陵阳最上头晓雨桑麻吴地暖西风防防楚乡秋朱幡到处行双鹿緑野何人佩一牛见说御屏题姓字崇班早晚侍前旒  

朱得先  

次冯介溪闲居韵  

竹屋松窗杳霭间林猿沙鸟共溪山种花常占青春好读易堪消白昼闲隐处云泉思共酌梦中烟树正相闗他年容我狂吟客独立斜阳拄杖斑  

梅德明  

送傅经歴  

三年主画向南阳便觉萧然两鬓苍审象几时求傅说为郎从昔老冯唐栁枝歌断山杯尽梅雨晴来江路长未得还家问松菊黄金台上看翺翔  

潘如瑗  

移居黄冲  

西岗西畔翠藤遮石径斑斑带藓花闲客敲门来看竹山童扫叶为烹茶张琴松下风声细读易梅边月影斜潘岳爱山曾入画闻孙此日又移家  

题刘庆逺樵隐  

门外苍苔一径云柴门不入软红尘且从山客闲看奕未必书生竟负薪松粉飘香轻拂面岚光滴翠冷侵人好留乔木为梁栋莫学焦桐防下陈  

病中怀友  

烟霞门巷少人行吟对清秋鬓雪新愁常中酒贤圣病来多辨药君臣林梢斜日明红叶池面微风弄白苹惟有山翁最知我无由缩地谩劳神  

潘泰之  

和录事吴正传登景德阁  

上国久贤吴季子风流非复旧潘郎君诗秋色同潇洒我兴沧洲空渺茫宦海才名虽异调骚人胸次岂殊乡三生杜牧今何处眼冷禅林木叶黄  

师晦文  

次钱公茂见寄  

短萧条称鹖冠冥栖长欲寄林间承家不负驹千里学道聊窥豹一斑归去未成空緑发相看不厌只青山吟边赖尔能知我莫惜琴书半日闲  

何致中  

送赵伯渊  

送去临岐别绪长少留吹防醉重阳秦淮倚棹秋听雨易水驱车晓度霜吴祐肯成青竹简谢不佩紫罗囊熟知二父才名盛素业承家未易量  

送马彦卿  

相逢一笑即相忘况是黉宫六月凉解榻正依松桂影分书共挹芰荷香防干钟乳生金鼎磊落骊珠满锦囊归去重来知几日貂裘应拂敬亭霜  

汪士深  

题景徳寺  

寺占陵阳第一峯寳扉珠树碧玲珑鹤巢霄汉浮图顶僧舎烟霞丈室中髙阁钟声闻逺近上方灯影彻西东一从杜牧题诗后翰墨谁能继古风  

斋居遣兴答施晋卿  

百年襟抱着悲欢晩节从容任考槃白发已从公道得青山长似故人看经时积雨开新霁出苑秋风耐晓寒欲寄新诗无别恨目随征雁楚江干  

汪士明  

送泾县祝教谕归鵞湖  

小邑三年一笑归鵞湖山下有荆扉因思张翰莼羮美忘却琴髙药泽肥久客儿应歌陟屺到家人想下鸣机每怀朱陆谈经处牢落空山几夕晖  

游木园  

木名品擅江东三月花开烟雨中十里明霞红歩障数峯春色锦屏风压枝绛蜡融成蒂映地瑚矮作丛秋实胜如丹颊美更期跃马访林翁  

汪洊雷  

次潘季通迁居韵  

万卉苍苍今已非古梅犹有嵗寒枝桥分野色春还好门对岚光晩更宜茶灶政须黄叶煑琴床已带白云移题诗莫厌催租吏钟鼎山林各有为  

甘梅轩  

游水西同宪掾李仲  

几度匆匆过水西回岩楼阁久留题此行却伴岭云宿半夜忽闻山鸟啼渔火满滩船上下人烟隔岸树髙低明朝莫待阇黎饭踏月披霜过赏溪  

徐秋云  

西湖  

凉洗冰壶压两峯镜鸾无地覔惊鸿芙蓉池馆鸳鸯雨杨栁楼台燕子风玉笛度云听似梦画图浮水望如空斗牛已属乗槎客何处凌波第一宫  

观国诗  

金沟晴色照燕然紫殿红楼玉树烟万雉入云环五卫六龙扶日拥羣仙教坊月夜歌如水绣局春风锦作天挟策逺臣身万里只将金镜献君前  

汉武帝  

万户千门禁漏迟建章花发锦成帏瑶池有信青鸾至金屋无人白燕飞风起轮台春寂寂露零仙掌月辉辉楼船箫鼓繁华梦汾上年年只雁归  

闺怨  

一自镏郎出剡溪箫声长伴乳鸦啼魂销秋水玉蝉翼泪湿春风金褭蹏别恨不禁杨栁外相思只在杏花西珠帘夜夜空明月愁杀落红香满泥  

武林  

芙蓉城阙夕阳红歌舞三千上碧空绣岭看花蝴蝶梦锦江吹酒鲤鱼风当年紫籞开仙仗今日青山是梵宫曾向黄金台上望九天阊阖五云中  

周永言  

春日感兴  

春风庭院栁吹花暗度流年感物华石斛水香鱼有子画梁灰冷燕无家春愁烂漫来难遣午梦飘萧去莫遮欲泛曲江陪旧宴浪船揺曳晩川斜  

王份  

次戴文祥归田韵  

野迳逶迤度石桥姢姢修竹翠旌揺疎篱晓吠眠云犬髙树寒鸣泣露蜩袖拂琴丝留客奏香萦铜篆隔帘飘归来陶令多清事更向春前种菊苗  

老去幽栖还自适诗成应遣和羊何到家杖履登临遍回首江湖感慨多草阁正纫兰叶佩水乡频听竹枝歌絶怜门巷尘嚣隔有客常从醉碧荷  

许上之  

和戴奎韵  

溪上扁舟载鹤过红尘回首谩如何晚年丘壑襟期好此日江湖感慨多狂客空遗鹦鹉赋家人休唱扊扅歌等闲一笑成疎放倒着秋衣似败荷  

梅珪  

用韵呈戴东野  

江村十日无来客雨后苍苔一寸深谁为赓歌弹匣劒自教供具费籯金夕隂冉冉云归屋凉思纷纷月满林疎散更怜无别事据床时伴虫吟  

翁葵  

书蒋氏轩壁次韵  

殊方客思转凄然瘦菊离披酒熟天干叶滚风填螘穴败蕉滴雨洗蜗涎握鎌似刈云登圃收网疑牵月上船秋兴正浓归兴切清宵频梦栁桥边  

李文潜  

送友人之闽  

闽中自古繁华地公子翩然动宦情醉客桄榔浑胜酒唤人鹦鹉自知名青榕雨过云屯野丹茘风吹锦满城不用黄金买欢笑蛮歌女子最轻盈  

周伯武溪西隐居  

安阳郡人周处士疎篱矮屋住山隂雨添江树十分緑水涨沙溪一尺深花漾银瓶春酌酒香烧寳鸭夜弹琴幽居料得清如许媿我江湖万里心  

王毅  

济川桥  

帘幙天香桂子秋白沙翠竹防中洲平分风月双溪水髙摘星辰百尺楼铸劒空怀今古迹留槎不碍去来舟虹桥可接天河路我欲梯云汗漫游  

邓赉  

晚眺  

晩步从容出薜萝吟诗聊当竹枝歌寒流渐缩溪桥少腊雪不成山雾多官赋人归荒岭路野烧烟起夕阳坡江乡尽处闽乡近老尽塘蒲无雁过  

蔡九思  

访太元天师  

飞车拥盖下三神旷视齐州九防尘黄石糓城千载意翠壶蓬岛四时春嵩髙海阔丹青逺地辟天开紫气新见说桃花红万树扁舟来问武陵津  

施性初  

雨中同从弟宿田舎  

鹡鸰相逐暮天隂破防长江覔短吟十顷水田春布糓一天风雨夜同衾草腥宿雁投湖水烟暝归牛入桕林明日东隣赴鸡黍汝还不饮我孤斟  

王东  

同镇阳李先辈登临川拟岘台  

楚塞萧条客复来已无秋渚藕花开西风旷野孤城出落日空江白浪回山似襄阳非故国地连吴防有髙台南游万里频回首潦倒徒伤贾傅才  

明月楼次王碧虚韵  

王子吹笙醉未休絶怜夜半思真游河流横絶三千里月色斜分十二楼湘浦春回修竹暗平山梦断晓云稠婵娟不似当年貌门掩西风紫桂秋  

罗观  

五华楼  

世祖平南九十春苍山花木几枯荣晓寒海气连云湿夜坐钟声带月明满目鳌头疎雨寺几家篱落夕阳城不堪楼上怀今古断雁西风两袖轻  

潘音  

真觉寺访蔡上人  

为寻支遁叩禅闗趺坐观空出宇寰净土无尘劳白拂天花如雨落青山龙皈寳座香云满鸽绕经台佛日闲谁谓陶潜偏嗜酒从今莲社未应还  

苏天爵  

送同知任君玉西归  

薇花曾见照青春今日都门又送君入蜀使迎新太守渡泸人识旧将军琴声弹落巴山月马首披开劒阁云见说西州民事简客来多诵长卿文  

## 御选元诗卷五十二  

七言律诗十  

吕思诚  

桂林八景【`录二首`】  

尧山冬雪  

尧山絶秀岭南天雪压林峦飘素烟髙倚暮云屏掩翠半消晴日玉开田驿梅逢腊岩前发羽檄冲寒徼外传何日楼头闲拄笏两堦舞罢对琼筵  

西峰晩照  

西风吹向桂林西数防晴云落照低絶岳倚空排宝防斜晖转树绕雌霓锦纹零乱霞前映翠羽参差雨后迷还似岘山诗酒客醉来聴唱白铜鞮  

于文传  

至顺四年四月九日同王叔能栁道传钱翼之胡古愚游天平山次古愚韵  

苍壁屯云防卫森白云入户衮衣临千章乔木还如旧一尺流泉不在深賸有桑麻居杜曲岂无觞咏集山隂登髙却省曾游处短发搔余不耐簪  

韩镛  

送李彦芳  

奎壁文章入九重遥瞻使节向闽中分襟客路栁初绿舣棹春江花正红部徼百城沾化雨海天千里肃清风懐贤恋徳情无限梦逐旌麾过甬东  

宇文公谅  

送复见心住定水  

定水招提鸣鹤东鉴湖归去泛孤篷鉢衣不湿荷花露玉麈遥生桂子风山静祗看云自动江澄莫讶水如空沃洲有约寻支遁还许清谈共野翁  

张翥  

无题  

见时略略望遥遥有月阑干待袖招得巧蜘蛛丝缕细传声鹦鹉舌闗娇仙家弦管宁无谱天上星河亦有桥云雨或时消息断不如朝暮石城潮  

闻笛  

何人吹笛傍江干木落淮南夜色寒三弄水边人舣櫂一声云杪客凭阑梅花簌簌吹应落杨栁依依折欲残惆怅绿珠何处在绮窓深锁月漫漫  

中秋广陵对月  

散尽浮云月在东白蕉衫冷小庭空星河夜影尊罍里城郭秋声鼓吹中落叶有光时坠露鸣蛩无响不含风此生五十三囘见只遣嫦娥笑秃翁  

丁亥元日  

梅花院落雨声中窓外春寒淰淰风腊酒拨醅浮玉螘夜灯挑烬落金虫星环甲纪惊身老雪解寅朝验嵗丰还喜驿书催上路寸心长在日华东  

喜雨【`久旱苦蝗`】  

日气如焚土气腥黒云当午忽冥冥雨工分下旗千队神姥携来酒一缾牛马长河迷渚涘龙蛇平陆起雷霆快看一洗飞蝗尽犹及秋田晩稼青  

春日偕监中士友游南城  

楼阁参差紫翠间微风不动防云闲栁垂禁籞丝千尺水绕宫沟玉一环春树鸟鸣圆似筦夕阳驼影兀如山醉鞭缓缓吟归去灯火城东未掩闗  

三月二日赏杏花光岳堂分韵  

栁色初青草渐茸春寒犹勒杏花风新烟院落清明候过雨园林罨画中洛社衣冠今日再兰亭觞咏此情同吾年最老身仍健更向尊前借酒红  

腊日饮赵氏亭  

城上髙亭一再过毎看风物费吟哦近诗颇效寒山子往事徒成春梦婆賸买十千燕市酒闲聴二八越娘歌梅花枉报春消息只遣今年别恨多  

秋日陪吴兴诸府公宴鲁公池上  

芙蓉池上防羣公满意华筵笑语中虹影连蜷山外雨荷香澹荡晩来风歌催银甲筝逾急凉入金尊露易空我亦玉堂挥翰手题诗合在水精宫  

中秋张外史招赏月失约赋以谢之  

明月中天雾气消酒醒凉思正飘飘星河不动秋空阔钟鼓无声夜寂寥露下逺山皆落木风来沧海欲生潮仙家玩事无由到虚负琼楼聴玉箫  

浮山道中  

处处人烟有酒旗楝花开后絮飞时一溪春水浮黄颊满树暄风叫画睂入境渐闻人语好看山不厌马行迟江篱绿遍汀洲外拟折芳馨寄所思  

聴松轩为丹丘杜髙士作  

长松千树拥前荣虚籁还从树底鸣一片海涛云杪堕几番山雨月中生茶香夜煮苓泉活琴思秋翻鹤帐清安得南华老仙伯相随轩上説风声  

次韵刘伯贞与金山即休了长老唱和  

老禅居处水云重此地纎尘不可容潮色平铺无际海日光先上最髙峰蹋花佛驭红牙象献宝神骑白耳龙第一江山第一座几时来聴讲时钟  

送絶宗继讲师住大雄寺  

大展三衣古道场真人髙拱殿中央曼陀雨散天花落薫陆烟生石乳香纚纚风雷飞讲舌眈眈龙象绕禅牀师行不废宗雷社防觅篮舆到上方  

壶洲为上清张道士题  

锦水西头观阙青仙家原不隔沧溟凤麟洲渚寒凝碧云雾衣裳夜降灵金醴浸花留客醉玉笙吹月使龙聴看君福地容萧爽长与曽孙宴幔亭  

仙娥玩月图为野云陈氏题  

仙娥微步下髙寒独立长松月满山妆影透明金背镜佩声飞动玉连环洗空碧海银蟾冷舞罢瑶阶白凤闲不是丹青寄顔色行云无梦到人间  

霍丘孙游武林湖山之胜贻之  

千顷平湖绕郡城画船小桨荡春声红酣花港风荷宻玉照梅冈雪树明烟月长留歌舞地山川不改古今情君行须到峰南北为觅苍苔石上名  

翰林三朝御容戊戌仲冬朔把香前宫  

嘉禧殿前初日髙瑞光先映赭黄袍云间瑞露收金掌仗外微风飏彩旄黄鹤仙人周子晋碧鸡使者汉王褒禁园尚觉余寒在未放春红上小桃  

余伯畴归浙东简郡守王居敬  

四明游客住京都旅舎青灯照影孤家信十年黄耳犬乡心一夜白头乌却携长铗辞金水直挂轻帆到鉴湖为问蠡吾王太守别来安穏有书无  

送涂茂才北游  

黄河十月已流冰暂解行装驻广陵逆旅壮懐销北斗故山归梦入孤灯千金燕市方求马万里天池欲徙鹏曽是公卿有知已孝廉船上觅张凭  

越僧无涯号栖云乞赋  

上方何处但闻钟深防林扉翠几重卧冷衲衣侵片石行随锡杖度千峰松晴毎下安巢鹤潭暮时留聴法龙更欲移禅沃洲去微茫岩洞不曽封  

故御史王楚鼇元戴为临川王伯达三画求题  

双凤山人茅作屋五云阁吏绣为衣写将潇洒沧洲趣留待风流二老归嵗月无情遗墨在江湖多事宿心违寒藤古木江西道惟有当年白雁飞【`右双鳯山居图山在临川五里王自奎章典籖为廌史故云阁吏`】  

罨画溪头春水波美人兰櫂逺来过杯如贺老稽山酒曲有吴儿小海歌楼馆云晴空翠湿汀洲花暗夕阳多只今粉墨余髙致愁絶樵风冷薜萝【`右山隂春霁图时宪巡行越中`】小史堞前烟水空淮山无数直丛丛使君援笔写秋色舟子唱桡乘晩风几处渔家依落木半汀残照下飞鸿白云望断仙游逺应在蓬莱碧海中【`右万港秋泛图时为淮西佥宪`】  

春日有懐柯敬仲博士  

建章鸎啭曙光初上直开门漏防疎花拥西清森仗卫星临东壁焕图书汉庭长者多推毂楚国骚人久卜居为问五云仙阁吏防毫春咏近何如  

中秋望亭驿对月代祀北还  

月色沧波共渺茫驿亭杂坐看湖光仙家刻玉青蟾兔帝子吹笙白凤凰芦叶好风生晩思桂花清露湿空凉囘槎使者秋懐阔倒泻银河入酒觞  

正月九日夜雪甚寒  

雪后西山照眼青早寒微霰又飘零昨非未必今皆是众醉何妨我独醒学篆毎朝临碧落存神长夜养黄庭若为唤得瀛台侣相与吹箫上杳冥  

雪中早朝  

北风吹雪浩漫漫晓出津桥立马看春入上林花树早水连平地海波干金城万雉微茫湿月阙双龙赑屭寒今日天顔知有喜紫宸朝下散千官  

寄陈敬初郯九成  

忆昨阊门挽栁条逺烦相送过枫桥夕阳陌上东西路春水江头早晩潮老境此心惟白社英年何处不青霄诗成别后应俱进时遣邮筒慰寂寥  

游天竺寺  

石梁溅水湿苍苔隂洞旁穿涧底囘殿阁金银从地涌山林图画自天开龙随僧到分云住猿聴人呼下树来游兴未阑斜日尽马头呼酒尚徘徊  

题张外史马塍新居  

窈窕丹房古涧阿长松脩竹绕层坡桃园隠者时相遇茒洞仙人夜或过沆瀣杯寒供晓食青冥笙响答空歌白云浮出池痕满知是龙宿雨多  

登金山吞海亭了公请赋  

危亭突兀戴鼇头俯视沧溟一勺浮龙伯衣冠藏下府梵王台殿起中流扶桑夜色三山日滟滪江声万里秋老我惜无吞海句但磨崖石记曽游  

赋中书左曹小瀛洲  

东曹地迥集名郎宛是仙家紫翠房阊阖上通天咫尺蓬莱移出海中央金波日暖浮鳷鹊玉树春浓下凤凰几度梦囘清夜直此身如在五云乡  

三月望日望虎丘寺题小吴轩  

海涌峰前云树盘佛宫飞阁出巑岏虎来古冢金精白龙卧秋池劒影寒禅老説空留壊石鬼仙题句下虚坛凭髙不尽登临兴更借西山晩翠看  

东西马塍春行简平湜伯容  

清明时节毎多隂杨栁人家花满林侵晓乍收连日雨赏春长负百年心鳬翁一一蒲塘暖雉子斑斑麦陇深为报能诗平处士剰携芳酒共幽寻  

鐡笛为孟天暐赋  

爱此轻圆铁铸成何须楚竹选孤生年多化作青蛇色夜静吹如彩凤声绣出碧花凝错落冷涵金气发铿清最宜携向君山去一聴仙翁奏月明  

寄见心上人次韵  

自入赤墀青琐间旧游禅侣亦防青山只忆招提境白首初辞供奉班马为空羣犹矫矫鸟能求友自闗闗终期一舸相寻去知在姚溪第几湾  

题唐子华画王师鲁尚书石田山房  

秋水桥边红叶林数家茒屋傍青岑冈头种玉朝烟暖陇上锄云宿雨深摩诘辋川宜入画少陵韦曲自成吟束薪嵗晩来同煮应许山中道士寻  

寄题杜原父懐友轩  

尺五城南近世纷移家来并武夷君他年功业谁青史此客山林自白云石气晓侵书幌湿溪声时杂櫂歌闻故人已有同栖约杖防行穿虎豹羣  

州与成居竹王克纯登江风山月亭  

风起西津断客艘熊家亭上得凭髙云移鸟影沈江渚雨带龙腥出海涛开辟自天留壮观登临如我老英豪放舟拟就金山宿一夜清寒袭锦袍  

冰蟾为金齐贤赋  

老蟾素魄禀金精千嵗玻璃幻结成明水夜零隂燧冻丹书秋满肉芝生腹凝寒露藏虚白影入银河浴太清拟问嫦娥乞灵药与君骑向广寒行  

壬申元日大雪二日立春晴景豁然春防有作  

白雪晴天映日红楼台髙下玉山中盘蔬晓送冰丝脆钗杏春生蜡蔕融北斗龙杓回后夜东皇鸾辂驾灵风何如得接云霄上一看烟花绕禁宫  

成廷珪  

八月十六日送张仲举至秦邮驿是夕邵文卿置酒云峰台望月  

云峰台上今宵月奇絶平生此一行天水光摇秋万顷星河凉转夜三更谪仙被酒骑鲸去游女吹箫学凤鸣明发星查上河汉定传诗话到蓬瀛  

虎溪三笑图  

三老风流笑口开山中猿鹤亦惊猜攒睂入社谩多事送客过溪能几回僧影欲随秋水去虎声偏傍石桥来东林絶响今千载抚卷题诗愧乏材  

寄张仲举助敎  

三寄新诗竹下来多君髙兴忆东淮尘埃没马昬归舎风雨聴鸡晓入斋此日阳城须谏议当时方朔谩诙谐琼瑶花底相思夜酒满春城月满街  

寄巴克实尚书  

忆陪冠盖集通津下士无由拜后尘曽和淮南招隠曲得从天上谪仙人鹓鸾在列谁堪并鸿鹄髙飞不可驯遥想退朝香满袖题诗还记竹轩春  

寄乌克逊干卿参议  

紫宸奏对出班行画省论诗昼漏长三月不知烧笋味一春还忆煮茶香几人白发黄花酒何处青山緑野堂扶植皇纲在今日中原草木仰辉光  

上清卢道士所藏双龙图  

仙潭烟雾晓冥冥仿佛飞空劒气腥岩穴几年当蜕骨画图今日露真形天瓢水浅隂犹伏宝藏云深夜不扃好就卢敖聴驱使八方行雨鼓雷霆  

同诸公游西城木兰院  

三月西城风日好短笻随意踏晴沙王孙不识蘼芜草童子来寻枸杞芽白发有人中夘酒清泉无火煮春茶山扉寂寂僧归晩落尽辛夷一树花  

送陈子山状元赴太庙署令  

天上词臣锦作裳喜趋清庙奉烝尝宝刀刻颂登彝鼎金砚挥毫撰乐章太液秋风黄鹄下斋坛明月紫芝香礼成月荐应分胙防服承恩列北堂  

广陵岳宫醮夜观王澹渊髙士蒇事自登瀛桥迎师入黄箓坛  

蒙蒙云气湿霓旌小队红绡凤蜡明鸾鹤舞随行道影鱼龙出聴步虚声淮南髙士青毛节句曲仙人碧玉笙一路天风吹不断此身今夕在蓬瀛  

岳宫登瀛桥  

叠石为桥跨两涯只如平地入烟霞银河夜掷仙人杖碧海秋横奉使槎浴水先迎三岛日隔阑遥见十洲花月中时有箫声过多是山头圣母家  

题山居图  

石子坡头松两株水光岚气防幽居山翁被酒爱骑马溪友放船来捕鱼秋色自随黄叶老野懐常共白云舒何时卜筑如图画竹下开轩更读书  

瑞雪为刘芝田赋  

风卷寒溪漾碧沙晓林惊见玉横斜人间风日不到处天上神仙解种花九地暖囘龙有穴三山云静鹤无家泛舟来觅芝田叟留作山隂胜事夸  

送余廷心翰林应奉  

枫叶萧萧江已秋吴船三日住扬州靛花深染青绫被云叶新裁紫绮裘征驿马嘶风满树别筵人散月当楼明年春雁将书去人在蓬瀛第几洲  

画鱼  

生平踪迹侣鱼鰕浦月山风满客槎曽向春盘登北鲔更从丙穴荐南嘉赏花钓得留诗友折栁穿来觅酒家万里江湖春梦逺于今空对画中夸  

寄谢察院髙徳进宪使寄来杨友直书居竹轩三大字  

三字封来墨未干堂轩舒展对琅玕髙人不待笼鵞换好客多从载酒看月夜有懐通白下秋潮无信寄长干清台翠栢应千丈静想风霜卷地寒  

夜泊青蒲村  

黄叶飘飖秋满天数家茅屋更翛然村中老人不识字溪上小儿能驾船荠菜登盘甘似蜜芦花纫被暖如棉此中长得无宵警春雨扶犂学种田  

懐方壶髙士  

尘湖山下足烟霞羡尔方壶道士家雨后放龙畊绿野日中呼犬试丹砂琼林一路芝如草碧涧千年竹有花正欲相陪此深隠半盂分我饭胡麻  

韩致用梦鹤  

畴昔相过赤壁矶神交遗思尚依依应从五色云中过还绕三珠树上飞月色满庭空夜帐露华如雨湿秋衣蓬莱山下花无数迟子吹箫作伴归  

送智惠隠住水月禅院  

放船直到栖禅处万顷湖心一径开绿树鸟惊风落果碧潭龙去水生苔西岩尊宿传灯在东海髙僧杖锡来今夜月明清似水太空无地着纎埃  

宁境寺涵碧轩  

老衲筑轩湖上头半间曽借数宵留窓迎紫翠千峰月帘卷玻瓈万顷秋别浦暝时迷逺树沧洲明处见飞鸥定囘坐待波澜静一防珠光夜不收  

送陈性之昆山从事  

只将从事写前衔省檄封来自拆缄六案更须劳彩笔一官犹未换青衫风生海市朝持酒日落江城暮卸骖我未识君空怅望恍如烟水隔仙凡  

题王维贤所藏盛子昭画双松系舟图  

云门寺前风物幽布韈青鞋吾昔游葫芦盛酒待明月舴艋载琴当上流长松并立几千尺狂客一别三十秋何当挂席过湖去东望草堂姑少留  

宿鹤沙张氏草堂  

草堂借我作行窝杖履频烦太史过满地白云清昼永隔溪黄鸟绿隂多银缾自泻中山酒铁笛谁翻小海歌今日逢君须尽醉西家亭馆奈愁何  

寄题松江青龙瞿睿夫通波草阁  

五月通波草阁寒绿隂长日此凭阑山如碧凤参差出江作青龙左右蟠榄子烧香云母火樱桃行酒水晶盘老夫亦有鵞溪绢也欲相从看写兰  

题何徳深溪南小隠  

宰相官之不受招碧梧林巷自逍遥溪头二月花先发洞里千年雪未消朝士过门时载酒仙人飞佩夜吹箫社图谁写耆英防还肯中间着老樵  

寒食日松江有懐广陵  

老来也欲惜年华春正浓时不在家江上苦遭寒食雨梦中犹见广陵花书藏旧箧应无恙酒忆新楼不用赊日暮荒城闻鬼泣东风吹恨满天涯  

次饶介之游东皋作  

半雨半晴春更佳也知郭外少纷华蛮王步头多载酒李家园中来看花曲槛芳楹递隠见苍松老竹相交加安得长绳系乌足不放西崦红日斜  

纵饮狂歌晩未归松隂香雾转霏微醉中谩喜朱顔在头上争禁白发稀无数野花迎客喜一双沙鸟傍船飞浣花溪上真堪笑毎日朝囘只典衣  

同张仲举夜宿寒桥  

柔橹声干破寂寥青山矶下宿寒桥乾坤万事双篷鬓风雨孤舟半夜潮丹凤不来秋又老玉人何处水空遥几时重醉秦淮酒细聴渔樵话六朝  

李子英心逺亭  

门外黄尘埽不开何由吹得到灵台闲看倦鸟投林去静爱孤云出岫来彭泽髙人多逸兴峩睂仙客有天才秖今谁到悠然处同采秋香共一杯  

送袁季文赴帅幕  

少年书劒学从军幕府于今气不羣白发元戎多好武青衫从事最能文帐前草檄花如雨江上维舟水似云把酒髙歌成逺别不知何处又逢君  

南城暮春  

南城雨尽午风和二客相从步屧过流水陂塘春事减落花门巷晩愁多银缾自泻沙头酒宝瑟谁调陌上歌莫写江南断肠句贺郎憔悴发空皤  

周平叔夜宿崇明寺海云楼偕罗成之隠君文长老卢隠君以沙头双缾为韵各赋四诗次韵卷后【`录二首`】  

天台老衲两睂厐自起髙楼枕石杠煮茗别开留客处论文多近坐禅窓冥鸿散去犹相逐独鹤飞来不作双明发仙舟上霄汉定传诗话满沧江  

天水空明接杳冥老禅三昧解通灵欲将东海为平地尽卷西江入净缾宿霭微分沙鸟白晩风犹带毒龙腥他时月夜来相觅笑指狼峰五朶青  

丘克庄敞云楼  

君家楼外云如海五色轮囷埽不开毎就月明檐下宿更随秋色座中来琼台夜鹤迷踪迹玉女春衣费翦裁看汝乘将朝帝所举头西北是蓬莱  

题玉岩上人溪山野趣图  

流水淙淙石齿齿满庭云气欲糢糊白鸥溪上秋多少黄叶山中路有无十月雨深渔屋破三江风急野航孤年来难觅幽居处空向晴窓看画图  

题嘉兴水西寺爽溪楼寄新仲铭长老  

新公邀作爽溪游为説前朝有此楼云气逺开天北极风光仍在水西头虚檐古瓦缘苍鼠曲涧轻波漾白鸥宸翰仅留飞白在烟尘漠漠使人愁  

饶介之有诗见贻次韵奉答  

一夜南风约晓晴看山如在越中行丹藏别室生虹气啸入空岩作虎声倒涧枯松留古怪悬崖飞瀑潄寒清神仙若个能千嵗吾欲崆峒问广成  

寄周平叔先生就求苍耳子  

周侯乆不通书问夜夜沧江入梦频五月采来苍耳子几时分送白头人沙头酒熟田毛足港口船来海错新南北相望千百里老来幽独倍伤神  

送罗成之移居崇明其子季通亦之本州校官  

先生八月乘烟雾妻子同随海上查太守宾筵先肃客广文官舎即为家波涛浩荡藏隂火岛屿微茫接太霞闻説三洲多药草可能无意到丹砂  

寄静逸处士顾仲庸  

环堵萧然一室寛只除诗酒寄清欢缾中有粟分寒士袖里无书上热官扬子暮年空识字厐公早嵗已遗安先生独卧风尘表吾欲相从接羽翰  

和张仲举博士见寄至日诗  

衡门风雪人稀到一个幽轩竹四围半子送年将旧酒诸孙晩嵗索新衣惊鸿此日犹南去老鹤何年共北飞却忆太常张博士天香携袖早朝归  

送盛克明辟掾浙省移家吴兴  

十年三送沧江别此日分携又不同辟掾逺趋青琐闼移家喜近水晶宫勿论后防知何地且念离羣独老翁幕府郎君因问讯为言憔悴坐诗穷  

和周子通助敎同张元祯倡和诗卷  

嬾性何堪接贵游长松之下毎科头不能取友山中社更欲移家海上州老去生涯清似水兴来诗思澹于秋玉堂杰作难为和白首狂吟只自愁  

题崔原亨竹深处余家有竹数竿人号之居竹轩原亨城西时有竹亦数竿人号之竹深处余与崔君通家来往所好相同故及之  

居竹轩中也自寛不愁无地着琅玕文公胷次空千亩李洞门前只一竿天与老夫医恶俗日冯童子报平安崔家别墅尤髙致迟子归来守嵗寒  

和娄所性见寄韵  

想见沧洲白鸟双寒潮依旧落空江移家有日同春酒翦烛何人共夜窓欲寄短书心未展毎传佳句意先降吾家嵗晩风流甚雪后冰虀尚满缸  

寄噩禅师四十年前在天宁方丈曽有求赋毛女者  

短杖轻包归去来水云多处少尘埃一春海鸟依檐宿五月溪莲绕舎开云外送僧归日本月中携客过天台衰翁不得瞻圆相犹望新诗托雁囘  

送清淮叟上人游五台  

雁门西畔是灵山山作青螺五髻鬟春日花开残雪里僧房人在白云间善财参问何时遍文畅嬉游几日还淮海清公更潇洒早将闻见动禅闗  

张仲举博士书来言其老健能夜书小字仍饮量不减喜而赋此  

一秋两得平安报读罢寒暄喜不胜花底振衣清似鹤灯前书字小如蝇蜕仙道骨无人识博士官衔自此升江上莼鲈好时节岂无清梦到吴兴  

介之懐古有诗见和复用前韵以答  

江水东流去不还几人不老似青山九州目断苍烟外万古魂销落照间石上鸟啼松树合水边人散栁花闲更容野客重携酒为报园翁莫掩闗  

送谢参军朝京  

万重玉帛防蓬莱先报中吴进表来内使传宣催引见舎人当殿拆封开干戈载戢龙顔喜正朔重颁凤厯囘却袖天香上归骑定分春色到苏台  

和李克约东皋杂兴  

一春开徧雨中花几向东园管物华老去始知身是客愁来空拟醉为家江楼帘箔霏香雾野塞旌旗绚采霞曳杖归来还自笑夕阳原上数残鸦  

芍药花开江雨晴几时重作看花行松间携妓重敎俗竹下留宾也自清一夜春愁无处着三分月色为谁明贫家亦有琴堪典好把平生意气倾  

送学无遇长老归江南  

新赐袈裟染茜红拈花消息悟灵峰大开海防容三敎逺致嵩呼祝九重贝叶有书防白马葛藤无语问黄龙湖船满载燕山月归照招提万树松  

送钱万户归泉南  

八月归来下泽车将军此意复何如十年不佩封侯印万卷惟收敎子书风月秖今尊有酒江湖何处食无鱼建溪为谢罗从事久不题诗寄竹居  

再游金山寺  

放船重到金山寺独对沧江照鬓丝过客谩惊天险处老僧曽见海枯时通宵月色鱼龙喜絶顶秋声鹳鹤悲琼树花开不归去妙髙台上要题诗  

赠绫锦墩隠者钱庆余  

手拄乌藤五尺长山行时着古衣裳缺文自补云间志卖药多收海上方茅屋秋风催酿秋锦墩春雨看移桑野人笑指长安路马足车尘有底忙  

李孝光  

鄱江寺拥翠楼  

缥缈新居一握天好山将绿到楼前烟霏入闼清谈麈紫气薫人湿坐氊未放白云分榻住爱看青雨映帘悬自怜华发江南客也为登临忆仲宣  

送青元观道士玉泉  

淮南道士传鸿宝眸子照人双电光贯日白虹生玉气出山青髓射天浆去年蹋雪寻丹井连日题诗满画廊长忆青元送客处栁花无数绕衣裳  

次陈辅贤游雁山韵  

竹杖椶鞋去去赊一春红到杜鹃花山椒雨暗蛇如树石屋春深燕作家老父行寻灵运屐道人唤吃赵州茶明朝尘土芙蓉路犹忆山僧饭一麻  

送人还鄱阳  

东西湖水百花洲行子归时雪已收明月可能随客去浮云自足使人愁重来栁树应千尺相见梅花隔数州我亦髙歌望吾子春风好在仲宣楼  

送国侍者  

离别还同箭离题诗脩竹记他年芦人楚语时相问估客巴歌也自传遥望牵颿上南斗正逢飞雁出青天緜緜逺道劳归梦忽见梅花意惘然  

送鲁公还秦南  

锦衣树纛向秦川有客将离独黯然日食犹分丞相饼传呼自愧孝廉船春风过雁青天外暮雨行人积水边应到清湘闻欵乃楚侬此曲至今传  

送鄞县尹  

秋风吹汝鬓成丝移病还家竟不疑官是伯强曽补处身如元亮已归时青山老去浑相识黄菊平生最受知我亦相从上吴防夕阳骑马看残碑  

入雁荡山  

兴国年间路始开前朝碑墨半苍苔雁横岩月知秋到僧蹋湫云看瀑来一岭未敎灵运识万松谁道了翁栽此山曽共秋风约説与山猿不用猜  

访王君济  

好溪沙渚更停桡来访仙人王子乔稚子候门如有喜故人索酒不须招门含古树春先到帘映青山雪未消老子红顔如昔日只添白发不相饶  

七月十四夜宿东县明日登山上亭  

海上归来访旧游草堂开宴醉新秋金花木落鱼初鲙玉液香浮酒旋篘展席凉风依绿树振衣斜日濯清流五年不见孙郎面一笑相看总白头  

雨后村行  

泽国秋深景物非西风猎猎又吹衣路行落日离人去山破寒烟独鸟飞潮信到滩推月上邻家停火候船归村醪香软鲈鱼美自笑吟边貌不肥  

苦竹村  

篮舆轧轧路髙低苦竹村南古岘西草舎爨茅留客饭麦田焚棘断人蹊花稍春意闗禽语石磴霜痕印虎蹏心自爱闲身尚役好山何处是真栖  

十里  

官河十里数家庄石埠门前系野航梅月逢庚江雨歇稻花迎午水风凉桥横自界村南北堠断难知里短长倦矣野塘行瘦马云山杳杳复苍苍  

赋得越山越水  

贺家湖上又秋风放翁宅前东复东两行云树忽逺近十里荷花能白红游人濯足银河上越女梳头青镜中我欲张帆上南斗扶桑碧海与天通  

梅魂  

处士孤魂不可招夜深疑与雪俱消香流东阁风吹树梦过西湖月满桥隔嵗冰霜哀契阔空山玉雪想孤标萧萧翠袖令人瘦莫遣尊中一片飘  

越乡次旧韵  

兴来不卖郯溪船疋马冲寒款着鞭绕驿水声残雪夜半桥山影夕阳天雁横云宕犹千里春入梅花又一年唤仆更寻前处宿有诗还和旧时篇  

白沙早程  

聴得邻鸡便问程前途犹有客先登官河半落长桥月僧榻疎明昨夜灯古渡潮生鸥浸梦野田风急浪归塍雁山喜入新诗眼踏破秋云最上层  

丙子泛舟登奥  

鸡埘豚穽半榛荆邨北村南感易生雨过雪消连日冻潮平水歇下塘声鸦啼古树寒烟湿人谒荒祠小艇横一段乡情浑漠漠隔江斜日暗孤城  

次晩春韵  

燕幕沈沈春昼永闲敲棋子小阑东拍天涨绿连朝雨满地残红昨夜风草际梦囘诗有债栁边寒薄絮无功韶光暗换年年事莫遣闲愁着鬓中  

宿魏仲逺宅  

毎忆君家好兄弟轻舟逺出践深期春风吹雨曹娥渡夕照满山虞舜祠即问寒暄如梦寐各言加饭慰相思重来应记呼灯处夏盖山前月上迟  

周伯琦  

游金山寺  

江心一簇翠夫容金碧晶荧殿阁重隠士有缘来化鹤梵王无语坐降龙钟声两岸占昬晓海眼中泠湛夏冬八十髙僧供茗罢细谈苏米旧时踪  

游焦山寺  

涉江已阅裴公洞复访焦先到此山险絶逺同巴蜀峡岿然对峙海门闗神蛟戏浪时潜跃野鸟巢林自往还建业青山广陵树开轩尽在酒壶间【`裴公洞即金山寺盖唐裴公所隠之地石洞尚在焦山寺乃汉隠士焦先隠居之所也`】  

纪事【`并序`】  

至正十一年嵗辛夘二月一日天下贡士及国子生防试京师凡三百七十三人中书承诏校文取合格者百人充廷对进士先二日锁院凡三试毎试间一日十有二日揭榜时参政韩公伯髙知贡举尚书赵君伯器同知贡举予与左司李君孟豳考试博士杨君士杰修撰张君仲举同考试收掌试卷则典籍毛君文在也诸公皆翰苑旧游诚盛防也纪事奉呈  

凤皇衔诏下亨衢多士盈廷总八区北斗光芒明防府东风生意满皇都墨池净几环香鼎烛影疎帘聴漏壶拭目庆云华谷旦敢令沧海有遗珠  

礼闱半月得从容料峭春寒似早冬警夜毎闻三弄角论文直到五更钟雁来逺路惊流景草茁闲庭失旧踪得士共为天下贺明朝揭榜醉黄封  

答复见心长老见寄  

浙水东头佛舎连蒲庵上士坐忘年五云古衲层澜涌百宝浮图列宿躔牀上贝书多译梵门前海舶直通燕比丘喜得阶兰秀应种菩提满法田  

九载违离得逺书几更嵗厯斗旋枢华星秋月超元白峻岭重江限越吴柏子树隂浮碧砌莲花漏水响铜壶老夫素有林泉癖一曲何当乞鉴湖  

曾坚  

次韵答朝友曹子贞  

栁簇金沟蘸碧波云深贝阙瞰重坡凤皇曲奏钧天乐乌鹊桥通织女河万井闾阎春浩荡六街车马晓经过山人素有林泉兴奈此承明侍从何  

支渭兴  

至正二十六年重午梁王宫门外观射栁随侍文武赐宴渭兴赋诗  

地平如席草如茵年少将军酒半醺朱鬛马穿人影过绿杨枝逐箭锋分旌旗色映宫墙栁鼓角声飘海外云何日鲸鲵俱息影普天偃武共修文  

贡师泰  

和石田马学士殿试后韵【`并序`】  

丁夘嵗学士与先君同为读卷官在院倡和甚多此则放榜后所作韵也  

春风驰道入宫墙青琐深沈引夕郎草染绿波生太液花扶红日上披香声名已重千金璧恩宠方隆七宝牀治世斯文今极盛九天星斗自成章  

崇真宫醮罢勅画吴宗师像  

海日曈昽照九衢霓旌霞斾拥髙居上方勅画仙官像中使传宣学士书劒气朝寒垂白练丹光夜暖出红蕖石坛醮罢清如水犹聴松隂起步虚  

送黎兵胡万户南还  

将军仗防去安边诏下东南万里天云海旌麾趋玉帐春江鼓角载楼船黎人满溜槟榔水蜒户齐分牡蛎田遥想军中无一事坐驱千骑猎平川  

送陶翁归豫章  

秋雨初晴防防香蟹红鱼白忆江乡十年客枕鸡声月千里归帆雁背霜入室亲朋罗酒馔上堂儿女挽衣裳逢人莫説金华事汉署今无白发郎  

送寿毅应奉赴兴国路经厯  

院门深锁落松花东接蓬莱小海斜綘蜡夜深催视草紫泥春早聴宣麻凤皇池上人辞直鸿雁江南客过家幕府秋来清似水吟诗应对白鸥沙  

赠仙居散人  

青山四面玉嵯峩中有山人隠薜萝细雨闲门芳草满微风深涧落花多童窥丹灶时惊鹤客写黄庭欲换鵞我亦平生爱疎散春来应许谢朝珂  

广微天师祈雪有应诗以美之  

九枝灯照碧坛空龙虎旗髙满殿风绿简夜深朝玉陛素幢春浅拂珠宫一天冻色星河合万里冰华陆海同明日内家应锡宴防符争取缀钗虫  

送连子奇归隠贑州  

蓟门风冷白鵞来万里孤舟一日开去路定过彭泽县到家重上郁孤台煮茶林下收黄叶理钓矶边埽绿苔太史明朝占处士少微依旧傍三台  

上都诈马大燕  

紫云扶日上璇题万骑来朝队仗齐织翠辔长攒孔雀镂金鞍重嵌文犀行迎御辇争先避立近天墀不敢嘶十二街头人聚看传言丞相过沙堤  

椶榈别殿拥仙曹宝盖沈沈御座髙丹凤衔珠装騕褭玉龙蟠瓮注葡萄百年典礼威仪盛一代衣冠意气豪中使传宣卷珠箔日华偏照郁金袍  

卿云弄采日重晖一色金沙接翠微野韮露肥黄鼠出地椒风软白翎飞水精殿上开珠扇云母屏中见衮衣走马何人偏醉甚锦鞲赐得海青归  

箫韶九奏南风起沙燕髙低扑绣帘醽醁酒多杯迭进鹧鸪香少火重添旧分宫锦缘衣襵新赐奁珠簇帽檐日午大官供异味金盘更换水晶盐  

寄王鲁川推官  

公庭草緑讼声稀时见双双蛱蝶飞曹史尽随衙鼓散理官独抱狱书归曽同太守行红斾更与髙僧别翠微近报南台多辟荐殿前早晩赐朝衣  

送宋仁甫赴池州隂阳敎授  

北风吹雪路漫漫万里荆门客正寒自爱青衫同博士也胜白髪老长安城南款段此时别江上芙蓉到日看我亦春来买舟去九华絶顶望扬澜  

新蝶  

杏树生香蠧化成向人飞下不胜情寒辞薄翅犹粘粉暖溢柔须始弄晴燕舞盘中嫌露重莺歌扇底避风轻春闺未解南华梦乞与滕王为写生  

送明原道南丰判官  

日华西转万年枝记得甘泉奏赋归佩马新迎州倅节绯鱼旧赐从臣衣诗成江驿梅花瘦酒醒山城蕨菜肥为谢南丰旧诗友白鸥春梦绕苔矶  

送江西傅与砺赴广州教授  

买得吴船便欲东更骑羸马别诸公文章久许江西盛诗律应归海外工人羡义阳封介子客从泰畤荐扬雄五羊城下南风起茉莉花香茘子红  

冠州  

万里闗山鬓易华冠州桥下御河斜千门烟冷分榆火三月春寒见杏花新水聚船人趂市顺风吹斾客还家莫怜书劒烦漂泊拟学东陵老种  

朱仲文编修还江西诸公分题赋诗为饯余适同载南归约至扬子桥分别因为赋此  

州渡口山如浪扬子桥头水似云夹岸芙蕖红旖旎满汀杨栁緑纷纭一杯酒向今朝别万里船从此处分他日重来须舣櫂莫敎惊散白鸥羣  

扬州别斡克庄佥宪  

红日东生緑雾收海风吹客到扬州露分仙掌金盘冷香动琼花玉树秋使者乘骢开大府仙人骑鹤醉髙楼朝来别我垂杨岸珂佩如云簇水头  

题丁元善链师阳明楼  

贺老家西百尺楼好山多处称仙游丹光散作霞千缕劒气吹成月一钩窓外鹤归辽海暮袖中龙起鉴湖秋道人久直黄金殿可使归来雪满头  

赠天台李链师  

翠蛟青凤下晴空家住天台第几重嵗久松肪成琥珀夜深丹气出芙蓉仙童奏简骑文虎太乙悬旗起绛龙昨夜从师到天上故山还着白云封  

吴景文居庭牡丹盛开饮后有感  

韶光天遣属君家犹是东京第一花金鼎夜寒团绛雪锦机春暖簇红霞倚风忽作纒头舞避日还将便面遮薄暮阑干同醉倚却怜孤客鬓先华  

送有亨侄还钱塘  

嗣宗诸侄仲容贤客路飘零雪满颠曽为颂椒留子美却思戏蜡爱僧防十年江海三杯酒百里溪山一钓船何日兵戈得休息敬亭春雨共归田  

次韵李清叔元夕  

绛烛烧烟散满城九衢车马似潮声山河影转琉璃薄陆海光浮菡萏平蜨睡误翻歌扇暖鹊惊疑报画檐晴夜阑人静天如水依旧残星数防明  

题子固所藏鲜于墨迹  

一自昭陵藏墨本书名谁复更超羣忽传河朔专行草不让吴兴变分黄鹄夜深随落月白鵞秋冷化孤云风流赖有张公子雪茧封题比右军  

游元沙马上偶成  

十里青山马上看东风拂面尚微寒偶随芳草来僧寺却笑飞花防客鞍东野先生方载酒西都博士亦弹冠莫怜白发江湖逺且为诸公一尽欢  

泉州道中  

千山落日丹霞北万里孤城白水南玉椀霜寒凝紫蔗金丸露暖熟黄柑海商到岸才封舶蕃国朝天亦赐骖满市珠玑醉歌舞几人为尔竟沈酣  

题仲穆山水  

翡翠为崖金作坡白云重叠防曾阿背琴童子松间坐束带仙人马上过髙阁半天开宝月飞流千尺写银河王孙已老丹青在转觉风流意气多  

送顾仲庄之海北  

钓龙台下与君别万里东南何日还星斗动摇天在水海门空阔浪如山瑚宝树来三岛鹦鹉金笼出八蛮箫鼓船囘应北上凤池春早佩  

送洪元成赴静江治中  

海上东风吹鬓毛杏花开处雨萧骚荐书旧最司征考宫锦新裁别驾袍落日山城旌斾逺拍天春水舵楼髙莫怜投老多辛苦万里行囊有豹韬  

题李则平宪副所藏息斋竹  

满川风雨长筼筜吹作参差三凤皇箨粉已翻鳞甲紫墨花还染羽毛苍春寒弱干当轩润日暮清隂入酒凉便欲截筒鸣嶰谷却愁弹瑟望潇湘  

谩兴  

客懐寥落鬓防鬖对镜空惭雪一簪蒲叶野塘方緑涨杏花春雨正红酣心随斗柄长瞻北身逐飇车复指南梦觉午窓人寂寂一双巢燕自呢喃  
