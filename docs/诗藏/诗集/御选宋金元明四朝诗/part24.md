---
title: 第24部分
index: true
icon: editor
order: 24
category:
  - 诗藏
  - 诗集
  - 御制四朝诗 宋金元明
tag:
  - 钦定四库全书
  - 集部八
  - 总集类
  - 张豫章
  - 清
---

## 御选明诗卷四十六  

七言古诗十一  

张祥鸢  

月夜芙蓉  

白露涂屋霜华清芙蓉花开池水平池边乱叶落无数风吹簌簌微有声我思美人瑶之圃别时缺月今复盈良宵对月遥相忆手采芙蓉寄月明  

申时行  

人日王子幻见过  

去年人日歌送君泰山朝旭盘山云今年人日君相过雪花欲冻梅花破浮踪聚散不须臾转眼流光似隙驹春风几度频回首对君且进杯中酒酒边为我谈壮游五台胜絶空神州罡风吹人堕沟壑昂然独立如孤鹤岳神呵防信有灵从此人间隠姓名一生好游轻万里归来且钓吴江水相逢不厌频相亲与君长醉蒲萄春  

赋得桂子月中落  

古来灵隠标竒胜鹫岭龙宫相掩映静夜千峰散緑烟清秋万顷开冰镜云外飘飖若雨珠广寒迸出青瑚淋漓露气垂金粟缥缈天香坠玉壶初疑仙杵投灵药忽似昙花零碧落衔实何方集逺鸡【`洞冥记云有逺飞鸡衔桂实来南土`】绕枝几度惊飞鹊银阙琼楼不可攀长留膏馥在人间传神独有延清句不用淮南赋小山  

洞庭篇寿严中翰  

崔嵬乎洞庭之山乃在勾吴之墟具区之薮芙蓉防防七十二双结青螺绾其口我昔凌沧洲振衣千仞巅西登缥缈接银汉东望莫厘生紫烟珠宫贝阙俨相向恍似员峤方壶天吾闻灵威丈人入林屋手探苍水金庭箓又闻毛公羽化留空坛时有鸾鹤来云端兹山信美多灵秘幽栖故是神仙地主人三殿倦挥毫出山便作还山计只今六十早归田摄生日诵参同篇洞庭之水酿春酒醉来恣拍洪厓肩  

王锡爵  

题成祖四骏图【`录二首`】  

龙驹  

玉勒绣纒鬃天廏出真龙报恩茍得所宁论劒防锋是时元戎方首路霜毛血溅仍驰骛将军抽矢前致词愿言不防射钩时  

飞  

白沟昔合围龙驾忽三易不成武阵宁标飞兔迹髵防渍血汗成珠此时七萃纷前驱即今宛马西来道试看茫茫白沟草  

许国  

回澜石  

平山蜒蜿遥山里岸转沙穷翠屏起回作澂潭玉镜开一片芙蓉插秋水芙蓉秋水照晴空云锦参差图画中壁立千寻势不倚冲波逆障何其雄世间之水总流东谁当横溃皆天工君看万古黄河上片石孤悬砥柱峰  

归有光  

题异兽图  

昔年曽读山海经所称怪兽多异名仲尼删书述禹贡九州无过万里程搏木青羌何以至伯益所疏疑非真西旅底贡召公惧作书训戒尤谆谆周史独着王防篇睢盱百怪来殊庭载笔或是夸卓荦传久孰辨伪与诚虽然宇宙亦何尽环海之外皆生人隂阳变幻靡不有异物非异亦非神曽闻汉朝进扶拔唐时方贡来东旌壹角马尾出絶壁緑毛忽向人间行近代所闻非孟浪往往史牒皆有徴今之画者何所似毋乃诞漫不足慿考古图记岂必合任情意造皆成形画狐似可作九尾赤首圜题随丹青呜呼孰谓解衣盘礴称良史不识驺牙与麟趾  

皇甫涍  

秋日过庄居  

千家楼阁俯溪流一道银河漾防舟花洲源里通仙郭屧廊山面接平畴平畴靡迤趋荒陌虎阜玲珑望非隔松菊归来陶令居云霞宛对王珉宅嗟予十载滞华台无复求羊问草莱行披薜茘防云入重搴芙蓉向水来回看荏苒浮年度物华惨澹临秋素栖禽半没沪鱼蹊落叶全深采樵路君不见鱼肠铸水只残流鹤舞市门难辨处念此令人感废兴何况区区叹游寓回棹夷犹未肯前伤心寂莫寒烟树  

皇甫汸  

送阮将军北上  

阮侯才气何翩翩少年志欲图凌烟屏居一自蓝田后緑沈久卧苍苔前只知屈宋工题赋翻笑孙吴用兵误种聊傍东陵门射虎忘却南山路君不见老骥虽伏枥长懐千里途李陵不归岂国士魏尚复起诚丈夫我有美酒倾玉壶饮君愿奋千金躯功名防可收桑榆  

冯惟讷  

送杜明府谢政还辽  

仙郎逸气横朝野傲岸不落风尘下邴丹六百辄免官王阳九折能还马羁心浪迹日悠悠楚水吴山十度游秋风君度红骡碛知我题诗白鹭洲  

王世贞  

为钱叔宝题悬磬室  

钱郎坐我悬磬室要我为作悬磬篇我歌欲就须斗酒君言室中无一钱空梁颇受落月色北窗仅可凉风眠门前黄叶霜如洗刺促归来愧妻子已少成都学士裘只饶东郭先生履挂壁蟏蛸寒欲堕当门鸟雀时空喜自矜顾恺为前身丹青在手终不贫只愁妙画通神去依旧能生釜底尘  

经封丘记故尉髙适诗有作  

我行长夏之封丘红尘罨汗汗不流东邻苦酒苦于药西舍浊醪浊似油马头黄绶令勿跪恐有当时髙蜀州拜迎官长亦细事鞭挞黎庶将何求一官大小各有味不置齿舌应即休诸君异日但北首看我归骑凌清秋  

领郧阳命出朝口号  

五花小龙团墨敕生新宝钞鸦翎黒黄封饵合纷后随法酒三杯壮行色纵然才劣忝军镇稍喜时清偃兵革节度从他学襄样征南自古多书癖碧油幢底见故人唤作麤官麤亦得  

赠梁公实谢病归  

汝谋结室罗浮顶下饮仙人葛洪井桂树宛宛山日深松花蒙蒙白云冷我亦仅买蜻蜓舟归与少年为薄游采莲一曲杳然去得醉即卧清溪头  

梦中得语云百年那得更百年今日还须爱今日因戏成短歌  

化人宫中百事无道书一卷酒一壶枝头黄鸟听作曲西山白云看作图朝爱朝暾上东岫夕爱夕阳映西牖任他故人不通谒任他朝事不挂口偶然案头余酒杯偶然蹑屩山僧来自斟自醉当自去礼岂设为我辈哉昨夜懵腾意超忽寱时得语醒时述百年那得更百年今日还须爱今日纵能拂衣归故山农耕社剧亦不闲何如且防此中趣别有生涯天地间  

短歌答张幼于茂才  

白龙宛转逢泥淖渔人色喜路人笑空衔一寸明月珠眼底无恩可相报张生赠余瑶华篇狂歌陨泪秋风前何时共鼓沧波去海击三山吞紫烟  

王世懋  

人日袁考功见过  

今年人日百不娱客游金陵家在吴金陵春事亦不薄有官何似当年无清溪馆前日欲晡谁其过我袁大夫喜是旧日髙阳徒十千斗酒不用沽牀头春瓮足百壶春隂满地云糢糊渡口桃花未着叶门前杨栁难藏乌金陵少年紫骊驹有酒只过秦罗敷飞光荏苒嵗易徂二毛便欲侵头颅男儿才拄马曹笏河山已限黄公垆仰天且莫歌呜呜尊中酒尽可复呼霜落乌啼更明日摧眉还向府中趋  

谢榛  

西园春暮  

西北风来何太剧落花满园春可惜黄鹂叫春蝴蝶愁四野无人日将夕惟有一枝留晚春当砌徘徊不忍摘且将尊酒对残花春去悲歌复何益  

客居篇呈孔丈  

客居寥落天积隂其奈二毛愁复侵东篱有花白衣至菊花恨不栽成林糟牀雨声夜彻耳醅瓮春色时闗心昨梦长江变緑酒茫茫不知几许深倒吞明月荡豪兴下有蛟龙那敢吟屈原李白莫相笑肯与尔辈俱浮沈醒者醉者懐不同我狂独在醒醉中百年形骸匪金石讵可一日无春风燕台梁园旧游处好客迩来惟孔融太行山头共俯仰人间谁识真英雄几醉良宵感秋别大火自西人自东  

梁有誉  

湖口夜泊闻鴈  

北风夜泊芦花渚篷底青灯鴈啼雨水宿云翻路几千更防月落知何处风尘澒洞谁非客怜汝南飞霜霰隔哀鸣却似畏矰缴塌翅何能传尺帛岭树重重是故乡故园诸弟日相望寒宵听汝应欹枕两地相思魂梦长  

燕京侠客吟  

翩翩侠客出燕京长筵广宴罗簪缨艳姬呈赵舞少女擅秦声庭前万树莺花明眼看世事鸿毛轻百遍飞觞歌未足半酣更进伊凉曲嫣然一转开心顔却笑草谩幽独杨花乱扑鹔鹴裘谁能不饮空自愁醉来拔劎起自舞天边斫断黄河流不肯敛袵事七贵不学低眉谒五侯向天长啸振林木俯仰今古皆浮沤万金筑成走马埒尽道繁华人共恱昨日车骑游如龙今朝桃李飞成雪桃李飞飞黄鸟哀酌酒且上燕昭台忆昔燕昭下士日髙谈霸略吞九垓郭隗当师位乐毅抱竒来黄金销歇威棱失千战雄图安在哉又闻邹衍生挟策事豪举矫首聊将玉律吹茫茫寒谷生禾黍莫言造物不可期人力回旋有如许今人古人不相待行乐莫使朱顔改志何苦而隠南山愤何深而蹈东海有霞不堪餐有芝不堪采侠客豪来还自吟长风日暮吹兰茝  

宗臣  

送白府之汝南  

昨日逢君蓟门东千家杨栁春云碧今日送君蓟门西匹马翩翩夏云白白云一去二千里君亦随之度汝水汝水照人明月寒君家心事亦如此闻君昔绾潇湘符风流文雅寄苍梧黄金燕市大如斗迟尔云霄双玉鳬  

湖上幽栖四章为沈二丈赋  

主人结屋楚江曲身被薜萝坐空谷青天双眼望鸿鹄春风一夜开石门万里蘼芜散新緑  

白云莽莽行山阿北窗疎簟髙枕多赤日红尘将奈何天风忽送千江雨为尔岩头洗薜萝  

瑶天露白彩云没细埽青松烹紫蕨中夜星华湿秋髪波间古龙忽啾啾人在沧江弄明月  

三五幽人踏月华湖南湖北寻梅花相逢疑到赤松家中流一曲寒江笛吹落昆仑万片霞  

酌洞口  

华阳洞前秋如霰华阳洞里光走电闻道寒云深复深石壁一窍细如线吾来大叫石壁开緑眼仙人夜初见留之三日不出门咽尽桃花千万片  

月夜  

严州城南秋雨繁严州城外波涛喧两岸人家住枫橘千门秋色分兰荪楚臣正爱薜茘佩秦人莫爱桃花源相逢今夜开斗酌千山苍翠流空樽醉来髙卧明月里犹有白云来候门  

归叹  

蓟门春尽云隂隂倚杖出门愁暮禽千金裘马只自好万里江湖谁复寻武陵一别桃花源欲归不归伤我心青枫未老楚月白吾将长啸投吾簪  

登江门诸山  

山头日白云英英千峰倒插千江明手把芙蓉步石壁苍翠乱射猨鸟惊谁其云外吹紫笙欲来不来空复情天风吹我佩萧瑟怳疑身在昆仑行  

夜歇  

万片浮云坠江白江上青枫愁楚客天风忽送明月来为我山中埽萝石醉把长箫石上吹散尽长空秋一碧  

徐中行  

过秦邮与袁明府文毂饮甓社湖因忆吾友宗子相甞豪饮于此屈指二十年所矣袁是子相通家子也感而赋赠  

宗君一往二十年江左风流尚宛然袁郎崛起亦不晚遗调曽传广陵散恍如杨子逢桓谭安得中郎遇元叹作客况在黄岩山卧起云壑非人间讼堂一挥百牍尽坐听流水心常闲兴来笔底兴烟雾华顶霞标照毫素海峤曽赓康乐诗天台未数兴公赋梦寐惟思燕市盟白雪一字千金轻但逢吾党便絶倒三公九锡非其情顷者甘泉计羣吏冠盖纷纷向朝市翩翩鳬舄人不知独夜燕闗叩萧寺入门一揖即称诗崟﨑磊落心竒之饮罢诸天明月堕复似西江夜咏诗为欢几日忽分手舣棹秦邮迟予久娯以千金秦女箫饮我十日平原酒骊珠忽浮甓社湖酒酣兴剧仍狂呼风雷半夜惊涛起应是当年旧酒徒  

吴国伦  

阊门别吴叔嘉短歌  

吴中少年多好文澹交雅致无如君緑发游踪半五岳归来四壁沧江濆忆从下雉一携手乞吾片言长在口我今东泛五湖来十日三醉君家酒酒酣欲别君奈何阊门独立成悲歌赠君卢敖之杖王乔舄片云吴楚便相过  

饭金鸡驿  

金鸡山头金鸡驿空庭芳草平如席瘴雨蛮云天杳杳莫怪金鸡不知晓闻君逺游将底为脱粟之饭甘如饴  

宿谷里  

石门风髙千树愁白雾猛触羣峰流有客驱驰暮未休山寒五月仍披裘饥乌拉沓抢驿楼迎人山鬼声啾啾残月烱烱明吴钩竹牀无眠起自讴  

过五郎矶  

黄龙洲前雪浪飞浪花叠作五郎矶小艇纵横截洄洑张网捕鱼一何速造次经过不知险坐爱山衣緑如染闲情沙鸟俱悠悠万古如斯江汉流  

送徐行父少参赴闗内  

咸阳天下险洛邑天下中潼闗睥睨周西东君自三川歴三辅分陕经营王命同登车慷慨千人雄矫若八翼淩苍穹左冯翊右扶风汉阙秦畿指顾通为将匣里双龙劎掷作天边二菙峰  

张九一  

为张生题赵子昂画菜  

谁种嘉蔬绕我堂峭蒨青葱照栋梁须臾绢素发练光吴兴笔力敌穹苍大者扶疎琅玕树小者婀娜翡翠羽便欲采撷媚盘飱山蕨湖莼焉足数老圃对之长叹息错认当年手所植甲坼非闗抱瓮功华滋尽比束刍色忽忆篱落栽培汝西风憔悴同荆杞寂莫灌园于陵子争似阳春常驻此根叶不随天运徙雪片如席徒为尔  

俞允文  

赠性公  

性公老禅僧中杰目似青莲心似铁天花结鬘垂厐眉香气随风生顶穴心持贝叶日千遍手拄猢狲藤百节庭前柏子菩提青堦下澄溪无恼热经行处处藏烟雾生世无心路长絶我来兰若多年所自笑鸠留困于此吾师五指能四分僧跋时时还入耳何年更乞甘露偈一洒清凉润肌髓  

征马嘶送归有光  

白杨花飞江水黒江头行人头尽白青山日出烟尘昬马上谁为都门客都门豪客长安儿蒲萄百斛栁千丝戎装玉骏邯郸姬虎旗绣簇红鸦啼长安三月春未暮城中不见游人归游人归醉满堤青草长征马嘶  

卢枏  

留别冯少洲进士  

春风吹緑雪湖水生微波与君上河梁携手哀情多此时客意难举觞道傍杨栁郁金黄欲折一枝留郢客柔丝冉冉断君肠断君肠劳君顾离思渺渺青山暮青山暮兮伤我心我车南还执子衿赠尔媿无英琼瑶倚马聊为梁父吟  

送崔秀才南还  

孟冬送客临沙浦潇潇风动蓟门树骅骝衔辔不肯行一鹗南飞过天柱燕台击筑且髙歌青罇酒尽红顔酡五更鼓角星野平看汝骑驷凌天河  

七夕  

银阙含秋星欲烂天孙脉脉度河汉仙鬟玉佩那可闻佳人夜半开帘看阶前月色疑有霜独坐穿针向画廊东方日出乌鹊晓天上人间枉断肠  

襄国饮鸳水野亭奉懐张防山明府  

我尽野亭鸳水隂平沙落日青枫林寒花烂漫不自爱霜风一堕柴门深我来对此沈吟久况是防山别离后何处浮云晚未还散愁且醉襄城酒  

登西城嘉禾楼重送张防山赴部  

髙楼西望萦空烟南风渺渺吹河船碧沙细草逺相送一夜飞过黎阳川惊魂如缕随君还恨无双翼凌青天魏阙霾隂雷隠怒灞水横波不可渡此时挥手重堪悲千里相逢未有期燕台倘值悲歌饮击筑先寻髙渐离  

送友人南还  

鳯凰楼外云气长青袍白马生辉光送君千里促羽觞鸣筝清歌如故乡相思明日忽分手谁把青骢系緑杨  

寄谢逸人四溟二首  

汉京词赋多风雅前拥邹生后枚马四溟旅人兴最豪冯轩落笔长河泻醉中一别十经秋落叶翩翩叹白头思君恨无黄鹄羽涕泗遥瞻沧海楼  

海水飞动凌三山巨鼇出没流其间人生风波有如此飒飒秋风凋玉顔鲁连自是紫烟客倜傥长揖二千石一朝谈笑解聊城东入沧溟渺无迹  

李先芳  

泗溪风雨  

扁舟东下泗溪水细雨鸣舷风浪起沙际停桡夜寂寥孤烛亭亭照行李平明舍舟陟崇冈滩头水涨川无梁一林枫树啼秋叶两岸蒹葭拂晓霜  

对月  

碧天如洗月皎皎九陌行人迹如埽游子天涯正寂寥堦下草虫啼不了凉风吹月夜将防年年相见在长安笛中欲和闗山曲却恐他乡白雪寒  

黎民表  

肖甫送至天雄故城因观宋大观五礼碑同赋  

风吹古城势欲倒征车北指燕山道道傍穹碑十丈余雨剥霜风卧青草我行拂拭开尘沙良工独苦咸咨嗟婉丽似出虞秘监廓落正类顔琅琊金薤离披立蛟鹄赤手欲掣生龙蛇谁其能此宋令主千载重操黒帝矩宫中才人捧砚立殿前常侍登牀取白麻宣诏赐天雄署衔纸尾纷华虫雕镌琬琰勒黄绢典雅尚有承平风可惜龟螭半斑剥牧童烧焚牛砺角铜仙何日去咸阳花石无踪寻艮岳停骖啜古不胜悲况是邮亭把手时闗门令尹逢迎处更説羊公曽过之  

遇张元春  

狭斜日暮红尘里扬鞭识是张公子春风大道控骅骝明月西园醉桃李琅玕玉树媚容姿步上黄金未足奇诸生解在东山咏才子邀吟辋口诗长裾嬾作侯门客挂防归访専诸宅淋漓青壁满题名牛衣胜卧长安陌  

题黄山谷书黄龙禅师开堂疏  

钟陵行草称第一早嵗已入兰亭室转运应知腕有神掣颤尤工老来笔学诗帷许杜少陵翰墨黄州乃其匹宋人岂解识真龙天廏骅骝縦奔逸籍名党锢疾如仇白首黔阳作系囚平生正得参禅力万里危途百不忧黄龙老宿尔何子槁目曽识东家丘相酬妙语千金直能使芳名万古流擘窠何人勒翠琰野火不肯焚银钩何年搨本来燕市惨澹无人知满字金门久客逢休澣北牖临风自粘缀短发谁知心尚长侧厘尚望君王赐  

魏允中  

懐王公子冏伯  

北风十月孤舟雪河上逢君酌酒别东风二月花纷纷把酒看花却忆君君在江南不可见相思遥望洞庭云  

曹大同  

元旦酬赠陈海门留防  

勾芒御春阳景熙明庶神风原野披簇簇卿云千顷合霏霏濡露百荣滋黄堂琼枝直挺秀郎署华精参列宿陈蕃后裔八闽豪制锦鸣琴来海凑海凑频年氛祲多夷舲血战翻鲸波积隂寒谷思回暖喜见贤侯曳佩过仁风乍扇化已浃品物昭苏元祚协履端介祉启芳辰燕寝香凝动懽颊双瞳顾我若平生柏酒殷勤相向倾已沾玉馔方圆溢复聴华梁歌吹盈坐眷兰心挹芳馥文徳悬知覃蔀屋共推小范甲兵胸载展士元骐骥足嗟予濩落卧江濵年年椒颂向谁新甘棠蔽芾征邻壤海上长歌不老春  

孙宜  

王生入山谢事戏简  

疾风吹云暗江县东城之雷北城电城中一雨絶可怜十日不见王生面昨当折简传深意咫尺山城尔须至扬雄草亦避人侯葩载酒曽多事  

叶春及  

王宪副招饮梅庵  

北风无云冻欲裂野人僵卧山中雪使君清兴似南楼尺书招饮梅花月梅花香影落江濆月华如昼酒初醺夜防坐觉禅心长孤磬泠泠竹院闻  

施渐  

赠吴还  

山人为客吴门久白发防茸将被首兴到青山不问家笑来花肆常沽酒行路萧然满箧诗风流文采雅堪师自言身是陶景説与世人谁得知  

山中对酒作  

昨日不悔今日迟有酒且倒山中巵岩下采芳可卒嵗身外求名复防时世情悠悠持陇蜀终局何曽喻难覆寸长尺短防无如知雄守雌道常谷不须康庄泣路穷不须凡鸟求梧桐若令贫贱能知足相逢但唤是愚公  

送华明伯游京师  

闭门读书费探讨少长未识幽燕道一朝慷慨轻去乡万里云山秖谈笑知君不为干明主俯仰何堪滞闾里金门试寻大隠处柱下倘逢周内史京城纷纷多贵人紫貂朱孔玉麒麟弹棊六博白日暮缓辔闲游御苑春我昔去京谓旋复一卧草堂困未足文章不合为时用蹭蹬谁能望推毂君今名齐陆士龙洛下相看争敛容有才勿作常何疏早晚名扬将自逢  

修真老人  

山中老人鹿豕居不学训诂身通儒窖里茱萸酒常满门外筼筜竹万余盘桓素履幽人吉清浄每寻开士説也知大道尔辈能叩君一授长生诀  

李奎  

西湖舟中  

春半出门春可怜黄鹂隔岸啼春烟垆头沽酒饮不醉更向西湖唤酒船葡萄荔枝酒色红银缸金碗须臾空但令一醉卧明月莫使醒眼看春风凤凰山头春草緑金牛湖上花成簇日落歌声水面来画栏笑倚人如玉  

张元凯  

东览篇  

出门鲜徒侣看山过东越身披荷芰衣来渡琅玕筏防稽之郡蔵云中海岳灵区第防峰千岩万壑望不尽一一秀出青芙蓉溪流嗽石喷晴雪山水清音相映发林间吹落兰亭风松下飞来镜湖月石暗花迷失去津禽鱼鸟兽能相亲峥萧瑟不可测此中疑有箕山人苍旻为栋云为幕禹穴幽奇可栖托絶壁防岏啸夜猿逍遥梦见骑黄鹤清晨晞发凌髙台风吹飞花去复来旭日如珠走沧海赤霞为驾去天台方丈蓬莱今可至居然便有淩云思金宫银阙何必求一丘一壑随吾志君不见东山髙卧支许従挥麈言若可终又不见芳辰祓褉临清池茂林脩竹堪忘机谢公勉为苍生出十年闲却登山屐右军自失王蓝田归来誓墓意惘然二贤信是人中龙霖雨当时仰望同考槃一室已千载至今林下生清风偶然得失未忘念令人却羡双冥鸿  

寒食限韵作  

阖闾风土不禁火緑水城邉碧油舸屡逢蹴踘踏花茵时见秋千乱云朶金莲防防步底生鸳鸯彩彩纒头亸越女曽为吴馆娃周郎只合留江左前溪桃树隔垂杨髣髴红妆隠青琐  

枫桥与送者别  

枫桥秋水緑无涯枫叶满树红于花万里之行才十里阖闾城头尚堪指游子樽前泪湿衣离心已逐片防飞酒酣不识身为客意欲元同送者归  

扬州春眺即事  

紫萸村邉扬子湾黄公垆头使者闗舟楫逺通淮北水楼台近见江南山髙冈百尺临官渡浮烟不尽斜阳暮前朝杨栁防株存寒鸦飞尽芜城路  

客堂秋夕  

髙梧百尺入云凉清水一池生月光秋夜初长客不寐坐聴砧声思故乡明河展转天欲曙寒螀唧唧犹自语挈衣起写故乡书明日闗河鴈南去  

新丰主人  

新丰主人邯郸妇依然卖酒三河口芬芳芍药气如兰潋滟葡萄緑于栁东风日日飞轻尘游子年年只问津迟回立马门前客曽是垆头醉卧人  

陈第  

见杨花  

燕山三月飞杨花满天白雪随风斜客子出门已十载飘零感此思回家杨花飞自好客愁不可道嵗嵗杨花飞飞尽春光老春光迅速若转蓬丈夫建树难为功李广不侯马援谤至今慨叹伤英雄伤英雄徒拂抑鬓华忽似杨花色不如匣劒归去来南山之南北山北  

吕时臣  

李太常伯华江上草堂雪夜出妓弹琵琶  

北风吹雪昼易昏树深竹密江上村红灯照席不知夜忽有逺客惊叩门系马登堂不问姓不顾傍人即坐定座中举目皆英豪主人呼出郑樱桃红丝袅地毾防暖帘额纷香落凤毛大小忽雷手中出须臾翻作郁轮袍媚脸斜凝新病眼一曲低回黄金槽众客闻之各掩泪浔阳此夜我先醉天涯海角同此心古人意气轻黄金瞥然上马出门去酒酣寒极天将曙  

郑若庸  

秋涉  

苍山崔巍照秋渚红树离离夕阳渡行人涉水更看山马足淩兢来复去云际人家望欲迷松闗萝径隔烟扉山僧卧穏西岩寺时有钟声落翠防  

徐渭  

八月十五日映江楼观潮次黄户部  

鱼鳞金甲屯牙帐翻身却指潮头上秋风吹雪下江门万里琼花卷层浪传道吴王渡越时三千强弩射潮低今朝筵上看传令暂放胥涛掣水犀  

述梦  

伯劳打始开燕子留不住今夕梦中来何似当初不飞去怜羁雄嗤恶侣两意茫茫坠晓烟门外乌啼泪如雨  

画鹰  

闽南缟练光浮腻传真谁写苍厓鸷生相由来不附人緑韝空着将军臂八月九月原草稀百鸟髙髙兔走肥烟中敛翼逺不下节短暗合孙吴机此时一中贵快意深林燕雀何须避惟将搏击应凉风谁贪饱脔矜山雉昨见少年向南市买鹰欲放平原辔凡才侧目饱人餧不似画中有神气夜来鸱枭作精魅安得放此向人世秋风一试刀棱翅  

赠歌者  

东风吹雨杨花落清歌细绕鸣钟阁斗酒将倾客不来白日斜飞晚云薄回腰欲舞不得舞试买罗衫倩谁估十六夜踏灯与璩仲玉王新甫饮于大中桥之西楼  

树枝画月千条弦十五不圆十六圆挂向酒楼檐外邉南市好灯值底钱大中桥上游人坐不饮空教今夜过红脂在口香在楼那能一个到垆头青衫白马无聊甚望防黄金小钿秋  

琴髙图为李勲卫赋  

天上神仙塞紫虚人间毛頴不胜书乍闻弄玉骑青凤又见琴髙赤鱼千年古素粘蝴蝶苍涛髙处擎红颊不知侬是画中人欲请波臣后鳞鬛  

雪中骑驴访某道人于观追忆曩日栖霞之约  

昨日雪深驴没蹄今日雪晴驴可骑此时去访杨道士青天犹压杨花垂太平门外虽多景莫妙梅花水清冷栖霞有约不得行孤负千峰老鸦颈  

万里比邻篇赠嘉则  

白藤织笈春花密青袍剪水波纹湿出门寸步即天涯帏底牵衣弦正急闗山防路不防云吴刀割水那得分章华杨栁弄旧色何地却少春申君人生逺游须及春青天能容七尺身芳草长途去万里望望吾家随处是六月七日之夕与梅君客生及诸乡里趁凉于长安街醉而称韵得片字  

长安白苎风吹防银河瑟瑟难成片楚人惯自唱阳春一曲未终人已散西内湖荷没鹤长裁筩不得只闻香东方万瓦寒楼阁月照金鳷琥珀黄  

杨妃春睡图  

守宫夜落胭脂臂玉堦草色蜻蜓醉花气随风出御墙无人知道杨妃睡皁纱帐底綘罗委一团红玉沈秋水画里犹能动世人何怪当年走天子欲呼与语不得起走向屏西打鹦鹉为问华清日影斜梦里曽飞何处雨  

沈明臣  

游张公洞  

昨日游善卷已谓天下无山川今游张公洞千惊万怪疑为梦嗟我壮心欲与山争雄大肆笔力天无功乃今欲着一语不可得始知天地之胜唯有兹山钟我昔探禹穴又曽蹑武夷武夷峻削禹穴古那如此洞幽而奇张道陵奈尔何何年到此骑青骡我今呼尔问踪迹尔去人间尔谁识丹罏无火石牀寒唯有空山万拳石万拳之石何累累幻形变态将胡为造物无以显灵异故此剧戏令人疑山灵欲闷闷不得天公为之驱霹雳一斧劈破神鬼愁遂令万古青霞坼巨阙前开后通窦暗中一线青天漏离奇鬼怪万状陈寳藏龙宫与天鬭两崖敧仄愁攀援侧身却走脚在肩谽谺崪峍乱撑拄把炬自照行难前石色黝然堆古漆腻滑十步九步失乍惊堕落千仞坑又诧飞腾九天窟燎灭灯昏只尺迷万转千盘无路出丹砂夜照鬼灯红自有乾坤无白日划然一隙通天明罗列万户排层城顿足大呌舌不缩是谁槌碎琼楼倾长廊飞来驾巨壑修檐掀突敧朱楹横撑直竪互纠结纒绵杂沓皆相成玉柱堕地不到尺瑶栋插天悬半壁寂若闲门闭落花闹如绮户迎仙客险逼重闗镇华夷严同帅府森戈防石乳緑结千年苔又如五色莲花开佛手拏云不可摘玉芽迸笋何人裁蜂房簇拥参差向短者五尺长者丈低张白玉云母屏髙搴素锦芙蓉幛盘盂积水寒玉膏掬之洗眼明秋毫恨无金丹链紫石出门空叹朱顔凋吁嗟乎平生之性嗜登陟兹游信足偿吾癖一挂万漏不敢辞聊着狂言作游籍只恐五岳之髙徒在青云中猛然欲去无长风不如坐石投壶唤玉女把酒一醉酬张公  

嘉靖丁已六月十七夜七里滩口待月  

夜宿七里滩头船起来待月船头坐月隠山云黒不开江揺赤壁石欲堕须臾月来江水白万顷琉璃堆碧色垂竿欲钓瑚珠客星合照初来客初来客愿未果重来看月何时可秋潭再鼓东归柁  

吴中客  

吴花吴草愁春烟茫茫白日迷青天天涯有客不归去水流肠防春江前春江水流不复返明日客归犹未晚  

送谢生斯立游金陵  

昔年曽醉金陵酒尚忆乌啼白门栁美人一别三五春肠防东风防回首送君西游何时还君家自有谢公山白云明月不可问怅望桃花空玉顔  

蛏浦村  

蛏浦村头候风色青晨起立日欲昃沙前烟草緑茫茫塘上野花红摘摘风将作浪山气昏日未当空海光黒满天客愁破不得何当饮酒尽一石  

姚咨  

送施武陵赴选铨部  

壮年读书富文藻海内才名似君少嗟跎老大尚青袍未解谋生独闻道负郭曽无二顷田荒扉日掩生秋草幸逢圣世急征贤忍甘蹭蹬终懐寳长河流澌嵗华晚髙风落木寒原晓旅行千里勿复忧都门岂乏同心好君不见马周五十遇常何一朝頴脱风尘表  

牟嘉叙  

送马斗南归扬州  

去年九月黄花秋邂逅与子城南游髙才磊落不易得竟日尊酒情淹留三年为客风尘里末路相逢即知已禹穴探幽兴未穷梁园作赋词堪拟一别嗟余还故丘闻君亦欲寻归舟萍蓬踪迹本无定使我感慨増离忧一片孤防向何处日落云横广陵树天姥峰前送月明姑苏台畔聴鸿度江烟惨澹江草青众賔沽酒双玉瓶别君惆怅不忍去碧云回首天冥冥  

唐诗  

赠张汝济  

楚客重山鸡爱此锦羽衣双目炫生花自谓希世奇野人寳燕石珍蔵至什袭蕴匵待沽诸妄意千金直张君绩学惜未遇纷纷薄俗轻相弃却骋铅刀试一割那识干将新淬厉我知灵凤备九苞瑞世岂徒五采毛我知璞玉重万镒良工琢成贵有徳他年识者定是非嗟彼山鸡与燕石  

岳岱  

赠程自邑  

天都山人与我别遥指荆襄鼓兰檝访古直上黄花川思归嬾出明月峡吴苑逢君碧草春竹林髙卧少情亲平生惟有三杯酒十载重看万里人  

陆九州  

荆溪  

东风静卷游丝长桃花吹落流水香美人照水芙蓉裳兰桡玉腕击波去欲来不来空防肠  

王叔承  

上已日吴野人烹蠏及吴化兄弟宴集  

前溪雨足溪水新夜涨桃花三尺春三月三日日初丽浮玉流觞骄醉人偶过杨栁桥西宅鱼罾蠏簖当门立船头活蟹紫堪击重欲满斤阔逾尺主人蔵蟹真得宜急流之下青笼垂日饲稻子数百穂枫落直过桃花时蜀椒吴盐落碪细寳刀香腻春葱丝雄者白肪白于玉圆脐剖出黄金脂主人有蠏不卖钱但逢嘉客留斟酌持螯岂慕尚方珍长对杜康呼郭索  

仲昭约明嵗游天台雁荡先以逍遥衣见赠作张公善权二洞歌酬之  

范生有约登翠防天台雁荡余当归山中鹤翎堕仙氅秋风赠我逍遥衣衣作逍遥游歌酬缥缈句江帆昨泛东西九洞府防茫在烟树张公骑驴出溟渤青山迸作神仙宅幽径杳相迷巅崖险如齚七日混沌开千年人世隔一窍深悬窈窕天万奇乱鬬玲珑石药田丹灶苔花深石牀冷卧闲云白西峰玉女欢相招采芝濯足春潭碧人生有足何轻弃要与乾坤觅灵异放歌醉踏荆溪船乗兴还游善卷寺磵飞白雾蛟龙巢柱烧火雷霆字探地窟淩穹苍徘徊两洞百骸颠狂秀乳结丹碧寳玉扬辉光下有千丈嵳峩之絶壑鸣泉百道争赴兮忽如汉兵十万走赵壁上有瞰空倚天之陡岩谽谺而隂森兮恍如层宫复道秦阿房老蝠为仙石为燕山灵玉手褰衣裳野人衣袂烟霞结胜游瑰玮凭谁泄苕川小范同我袍白缣裁寄湖州雪幽盟更订琅玕竹得吴望越心难足刘郎梦落赤城梁谢生诗映龙湫瀑草鞵布韈枯木瓢身骑凤凰吹紫箫武林二月桃花雨月明夜渡钱塘潮  

自钱塘由富春桐江抵七里滩同范仲昭  

鸣榔晓发钱塘江波开緑酒浮春缸江风吹帆三百里青山片片随船山头挂天根插水两岸隂森那可已游郎如坐防云来人家尽住瑶屏里三江烟树嗟空阔谁道龙中更奇絶陡岩岚翠寒扑肌拂手藤花洒香雪荆扉女儿扬茜裙映栁窥人半明灭山村酒价不用钱笑减青粳沽竹叶风波相遇皆行迈死生肯付乾坤外采芝昨上桐君庐占星又宿严陵濑  

题陈从训所蔵恵崇溪山春霁图卷  

恵崇一诗僧宋首柴周尾丹青入禅观别自通理能于尺素间防染千山水昨登金焦兴不孤陈郎示我溪山图画家精工多近俗写意得神形不足此僧妙趣种种兼不满三尺吴兴缣针头毫末密相接有如蟭螟寄蚊睫或言工胜赵大年又云妙超展子防只须三日坐其下一花一草生意全乃知陈郎挥洒信有本耻与当今画家混我歌长句君莫嗤恵崇恵崇郎所师  

## 御选明诗卷四十七  

七言古诗十二  

黄徳水  

卖花篇  

日南气天下奇四序皆如三月时豳风漫赋为裘什越俗空传采葛诗泉甘土沃山川美长日花开烂于绮不论秋去有兰荪寜独春来盛桃李初景曈昽万户开僰童络绎卖花来一筐新蕊朝才摘数种奇葩歳自栽曲房小阁开妆箧紫贝青蚨走轻屦若个帘前非堕英谁家门外无残叶参珠间玉鬬光辉踏青拾翠弄芳菲花房賸有瑶台露滴尽侬家金缕衣  

王穉登  

观潮  

丙辰闰七月初吉孟渎江边潮水赤寒波带雨打空城髙浪如山排巨石山田旱熯不可救山人荷鉏惟种豆  

游鱼忽入荳花中江里鼋鼍近人吼隔岸不闻鸡犬声前村尽説蛟龙鬬白头田父向人语不见江潮大如许门前堤上种柳树潮痕浅深能记取去年堤石未沈沙今日柳枝齐拂水苍烟黒雾黯不收吁嗟身世如浮沤牀头水鸣得赤鲤槛上云生飞白鸥卧楂人力不可运眼中倐忽随波流渔舟叶叶争鼎沸踏浪髙歌似平地北客初闻忽胆惊南人坐对犹儿戏我闻钱塘之潮天下无素车白马相喧呼铁箭如沙射江浒钱王当日真雄图书生白首老牖下咫尺不辨越与吴呜呼咫尺不辨越与吴酒酣耳热歌乌乌不能三江即五湖辙中之鲋胡为乎  

还家作  

游子江东倦行役还家登堂草盈尺花枝三树四树红头髪一丝半丝白囊中犹自有残钱尽买杨梅饱食眠门外幸无骑马客清香细雨佛灯前  

碧云寺月出赠朱十六短歌  

燕山一片月夜照白莲花千里万里同为客三人五人齐忆家与君俱是悠悠者意气相逢不相下平原侠士能鬬鸡邯郸才人堪换马明星落木乱纷纷同向山中卧白云秋风乍起黄花塞明月初生青草坟齐门弹瑟相知少汉庭执防郎官小渐离筑傍流水立干将劒上青虹绕才子风流多落魄青楼狭邪善谐谑赵玉刻就箜篌柱蜀缯裂作秋千索禅灯绣佛夜厌厌半醉能歌阿鹊盐朱公大笑黄金尽三十青衫一孝廉  

王逢年  

送盛仲交还秣陵  

盛生东出闗白下桃花满相逢南阳田目极孤云逺君归江国正鸣鸠草绿空矶燕子愁与尔期登雨花阁六朝何处楚江流  

李维桢  

沈啓南画松赠闗中李尚书今归李司徒歌纪之  

啓南画松百年矣黛色霜皮烟雾起所赠尚书无姓名但道其人闗中耳闗中今者李尚书古人与稽今人居画手通神神呵护宛在李公读书处人间世有前后身后身往往前身因事皆天定良非偶物由人重名不朽司徒磊砢任栋梁此物居然丁固梦李下有仙松有公千秋气韵同生动  

黄鳯翔  

西湖遇雨  

投鞭辞却垂阳路箫鼓楼船天将暮缓棹疎帘傍芰荷清觞艳曲驯鸥鹭水底冯夷喜欲迎津头宓妃遥相顾澹荡初飏少女风苍茫忽拥栾巴雾四野淜腾急雨来中流欵乃奔涛怒渺渺长湖鹢退飞纷纷小艇人争渡自笑生平乐事稀懽娯此日亦堪妒何须秉烛穷夜游停桡且向空江住  

平望舟中  

櫂鼓喧阗催晓发苍茫一水分吴越云帆揺曳竞呼风绮幕髙攀犹见月江干渔父正髙眠垂柳如丝系钓船昨夜得鱼兼换酒举杯一醉问青天锦衣鼎食非吾事明月清风若个边  

涪江秋泛  

秋江雨过气萧爽买棹夷犹成独往鸥鹭髙眠芳草洲鳜鲈纷入渔人网一声断鴈凉飇来十里平畴皎月上瀛海湖生腾碧涛阴崖木落振清响乱流驾浪时张帆避石穿桥力荡桨浮白懽呼醉归櫂歌互答惬心赏请君莫羡三岛游老我今为五湖长  

王家屏  

恭题文皇帝四骏图【`录二首`】  

赤兔【`白沟河大战胸着一箭都指挥亚失帖木拔箭`】  

雷鍧鍧北军来赤兔走黄云开身超夹涧防足絶浮埃白沟原头振鼙鼓贯陈穿营猛如虎穆王八骏讵为奇昭陵六马应难数百战间闗未解鞍箭瘢还向画图看只今四海升平日谁识当年缔造难  

黄马【`灵璧县大战后右曲池着一箭指挥鸡儿拔箭`】  

轩后兴应龙翔驾天驷乗飞黄回头看紫燕顾影失超光君王神武古来少万里烟尘一劒扫马蹄蹴处山为摧何论陈晖与平保扬鞭渡淮淮水清金陵父老壶浆迎从此华阳休骏足山河重整泰阶平  

沈一贯  

寄赠俞士行淮上治漕  

卜萄邸前春雨多典客馆下牵六骡将军抱持貔虎畧且与鼋鼍争水波江河之决虽天事支祈安得称非祟佽飞劒出江水浑浪拍芙蓉茜花细西来一线垂青天天下车输集似烟朝廷尽食司空力大农歳省钟官钱淮阴方知治粟尉髙坛何日飞旌旃  

送客还山  

新荷夜卷梨花雨青山倒浸琵琶渚新裁荷服雅称身着入池中不知所牀头黄石读已尽尚余一卷金仙语施之人间无所用挟向松林避烦暑林中月出迟渔郎岭上茶生期姹女乡音哑哑可怜生贱却清官激梁楚  

君房栖馆  

荼蘼晓泛东风骞青萝夜入棠棃轩鹍鸡咽咽相唤去印破西池碧玉痕栖主人贪晏起片云忽堕江城午吾知桃花终不言何用欣欣解人语  

于慎行  

雪后登楼看山  

昨朝飞雪满大荒登楼四顾天茫茫今朝登楼禁不得吾与青山头并白筠牀呼酒皛宇开瑶华积作中天台对山遥劝一杯酒平生与君为素友君今头白青有时奈何吾鬓终成丝  

范谦  

壶公山  

我闻壶公仙山天下奇俯窥碧海波琉璃东西日月两明镜挂在扶桑若木之髙枝壶中仙翁握真寳手搏日月自颠倒杖头更觉天地寛万壑千岩恣幽讨  

顾大典  

苕溪春日  

苕溪春深春欲归柳丝拂地棃花飞客子辞家已三月春风初换越罗衣罗衣竞试春江曲花外莺声断还续春心羇思两相催愁见天涯春草绿春草年年伴客程扁舟明日又孤征故园回首春云隔江上春风空复情  

刘虞夔  

苦热  

燕山虚传千丈雪昔乃苦寒今苦热苦寒尚可御苦热安所逃寒有重裘奥室足自庇热虽袒裼心烦劳炎风吹埃沸四野火云空布日如赭长安衮衮车马尘驱驰道路何为者吾思仙人乃在阆风岑水晶宫阙琪树林安得从之御风吟揽子之袖开我襟念此已足清人心吁嗟炎蒸三伏无歳无发狂大呌胡为乎  

冯时可  

燕中感兴  

秋风萧瑟吹清商寒蝉收声独鸟翔天低旷野莽苍苍黄尘眯目露沾裳之子去兮逺干将载驰载驱道阻长瞻望弗及聊相羊羇旅无俦中自伤归来沽酒酌空房孤灯隠幔暧无光追思夙昔共衾牀欢娯绸缪夜未央胡为弃我天一方心赏相违泪成行兰桡桂枻文茘樯乗飇泛泛水云乡君若九春我秋霜安得奋飞集君旁开笥赠君双琮璜约如丹青世毋忘  

李应征  

长水雨中送董君谟还四明  

谿云压林林气黒长河黯澹无顔色大艑驱来笠泽风一片归帆雨中湿送君此去归旧山东湖之水流潺湲四明崇峯二百八一一峯尖如黛鬟董生潇洒磊落之才亦如此对此可以开神顔我歌四明送君酒何惜相逢蹔携手便应唤汝董糟邱酒池之中可拍浮尽埽尔我坎坷抑塞之穷愁丈夫意气自有主为龙为蛇何足数无钱但须典鹔鹴有酒便能赋鹦鹉少年得意多揶揄却笑乃公尔何苦仰天大呌白日徂腐鼠那敢惊鹓雏男儿世间何事不可作但不能以此七尺为侏儒功名富贵可以赤手博摧睂俛首胡为乎世人闻之皆掩耳董生之前可语此酒阑歌罢君发船我亦还家渡长水  

姚舜牧  

渔樵耕读【`录二首`】  

渔  

孤篷移向芦洲歇不问潇湘与溟渤悠然濯足自在流一声吹上东山月  

樵  

腰鎌独向山中劈担荷薪枝日将夕青松林下且息肩坐看一泒寒流碧  

游朴  

崇寜县却酒  

崇寜清酒如郁金主人长跪留客斟客行欲饮迫程限不饮伤此主人心春花烂漫遍山壑把酒浇花殊不恶客还有酒应留连只恐山花已零落  

陶允冝  

蕲簟  

簟出蕲州世所无五月六月绳牀铺恍坐水阁眠氷壶皇都炎热逾江湖贵臣催簟如催租民情谁语州大夫  

蕲  

千年小象围棋其甲翠绿毛毰毸置之盆水生涟漪蛟蝇逺避尘自离壁头蛇足儿曹嬉不饮不食长如斯求之艰难谁得之  

冯琦  

题沈翁画竹  

何人写此青琅玕满堂萧爽生秋寒居然坐我三径下数茎不动风柏溪先生隠于酒戏拈秃笔如挥帚一幅淋漓竹亦醉醉竹合与先生友矗矗三株状殊絶迥若苍虬立烟雪别有一枝秀且长青鸾整翮从风翔葛陂化龙去已久至今屏障生辉光我观此图怀耿耿墨花乱落团圞影素节偏冝君子堂虚中独立尚书省尚书华省鳯池隅新长孙枝引鳯雏夔龙礼乐方大备伶伦之管公所须此君安可一日无  

送伯桢侍御之川中宪副  

间何阔逢诸葛行且止避御史御史今年三十几廌绣翩翩带金紫圣主真忧万里外使君建节三巴里刑天舞干亦自豪精卫填海空复劳黄河悬水三千仞呼风乱度难容舠嗟嗟王郎汝何往古来得失如反掌长安大路多摧轮况乃蜀道青冥上蜀道之难难于天不如归问桑麻田振衣独上三峯颠尘埃野马何茫然君不见鴈门菟郡伊与鹿南阳画诺亦见逐世间万事谁能卜汝为逺臣恩已足  

邹元标  

平原庵僧索诗  

平原何代观音堂羣峯矗矗云苍苍此地故多旅游者归来下马亦清凉庵中老僧百不理偶挈沙弥来聚止危楼髙度贝叶经凭阑倍觉香风起疋马青衫忆昔年斜风细雨寺门前荏苒韶光数十载题诗回首倍凄然  

冯大受  

夀皇甫司勋  

酌公金茎九霞之玉醴献公霓裳五色之绯袍赠公长房二龙之竹杖啖公圃千年之灵桃公能侣天倪守天弢黄山白岳饶胜致银筝翠管环薛涛一官不笑曼容拙五言偏称长城髙左锦嚢右卢敖酒中圣诗中豪先生之乐其陶陶今年八十当一筹筹添海屋长滔滔  

武林山水  

十年梦作西湖游今日还浮湖上舟涌金门外横塘路数里垂杨锁玉楼楼前流水朝朝绿湖光片片揺寒玉风中不断藕花香烟外微闻采菱曲画船箫鼓载红妆枫叶芦花映夕阳孤山鹤去亭犹在太守堤存柳半黄岳王祠畔西陵路夭矫长松不知数青天昼接两云髙紫气夜通天竺雨灵隠峯头月渐髙罗刹江边正暮潮望穷匹练腾沧海坐久天香落锦袍江山万叠纷缭绕烟光倐忽迷昏晓黙存恍在化人都凭虚何必蓬莱岛便欲移家住此间浮槎载酒日看山不应世谛犹相恋愁絶题诗醉里还  

龙膺  

赠冯定庵大参分藩衡永长句  

男儿生不逢辰委山泽浊流皮相苦侵迫汗蠖难容横海鳞冥飞甘铩凌霄翮众醉人翻嫉屈醒守世顾嘲扬白畏景飇驰歳月新尘情波诡乾坤窄褰裳肯类跋狼胡泣璞从渠猜鼠腊已分干旄避吾门更嗟剡牍削予迹裹足寜为岩穴逃息心迥与市朝隔芰荷置就束绯袍竹箨裁将抛墨帻坐拥图书抵百城友依洞壑投三益拓落余生祗自怜摧残此道凭谁惜何期持节大冯君生平爱士真成癖翩翩骚雅领兰台矫矫神仙下桐柏两朝藻润独昂藏八极苍茫恣挥斥其如灾沴咨洊饥宛切痌瘝视由溺星急爰书手抹批云蒸畚锸躬经画永赖陂渠颂白公于蕃疆土歌申伯每矜苦海作津梁夙歴羶乡茹氷蘗四方负笈无乃繁日答百函亦何剧髙义倾囊急友生虚怀倒屣迎逢掖折简亲挥孔闿文题封广置郑庄驿垂槖惟余买赋钱减驺间命登山屐遂勤物色到烟霞幸奉仪型侍朝夕寸札飞来耀吉光片辞吐出滋丹液诣许尝停刘尹车见歆数改幼舆席不厌诙谈树齿颊最怜慷慨披肝膈柳浪过询绣佛庐花村载款渔仙栅啸咏风回万壑清轩渠日射千山碧试拂珠岩读断碑聊参玉版炊香积穆穆情知雾隠冝悠悠心与天游适来狎鸥鱼暂主盟去愁猿鹤长离索忽闻新命紫薇堂恰羡仍通羣玉籍探奇好访愚公谿乗暇还寻漫郎宅毂推方朔善察睂冠弹贡禹喜加额拭目文章遍斗南翘首卿云去天尺开府楼阶若个登平津阁许何时辟徒怀杜母语不休欲借冦君叹无防祖饯惟斟丹井泉压船拟赠清溪石言将汗漫游朱陵公为地主予散客直欲遍擥七十二芙蓉闭困烦呼巨灵擘月白潇湘一鴈回天柱峯头挟双舄  

屠隆  

闺情  

昨日别君杨柳浓今朝怅望樱桃红青骢去何在只在平芜外春风自暖妾自寒邻女相过掩泪看日长草绿娇黄蝶宛转啼鹃隔花叶不能飞去唤郎归何用朝朝啼向妾  

余寅  

飞雪洞为程无过太学赋  

正月柳条赤二月柳苞拆三月柳絮飞须臾乱如雪殷云杲日何缤纷绿雨苍烟乍消歇空怜芳泽长自有寜信韶光不相守伯劳卷舌哀鴈鸣昨看如雪今如帚如雪犹且可如帚将奈何暂时豪健谁最别满目繁华谁最多一笑把君青玉斚与君大醉柳树下  

杨于庭  

题吴翁画竹  

丈人手持一幅竹墨素淋漓笔花秃萧飒如闻风雨来琅玕似待鸾凰宿此翁清节亦不羣直如此竹髙出云歳寒雨雪但僵卧何可一日无此君  

春野耕烟画  

笔花貌得春畦好烟雨冥冥暗层岛树底微茫见茅屋隔村野人自驱犊逺势更着扁舟人疑是桃源来避秦我亦春烟问津叟不知身在图画否  

张萱  

茱萸湾怀古  

茱萸湾头芦荻花秋风髙日蒸红霞夜深打鼓负盐去潮平轧轧鸣归槎竹西歌吹杳何许垂杨两岸黯不语一声江笛呌江楼划断寒云不知处  

方应选  

娄水道中送徐孟孺游西湖  

天空露冷蒹葭白淡月笼沙秋一碧夜深微语破鸿蒙知君賸有烟萝癖今朝共醉娄水船明朝还着武陵屐武陵之胜何处寻苍茫万顷桃花深南髙北髙青不断湖光山色遥相侵有时扶笻啸絶顶忽复抱琴云水阴乗兴往还无不可借此一舒廓落心吁嗟乎香山白社空尘土西陵红粉销烟雨千秋佳事至今传三竺六桥竟谁主依稀记得客游年片片红霞落麈尾两湖杳霭梦见之平分风月今有汝  

汤显祖  

夜听邓孺孝説山水  

终日他乡作游子到处不曾离屋底邓生尔时何许来罢酒弹灯説山水君家最近三茅君我家惯看罏峯云山水眼前人不住遥山逺水复何云  

重过石城埭  

石城二十四花楼江南置酒飞花愁在处胭脂久零落不知冠盖能风流拾翠江边犹记否含笑含嚬送君酒满目秋光无尽时自折莲塘花下藕  

送内方山人还天台  

沧海冥冥吹逺松青霞片片生残峯括山一万六千丈山人一室葱翠浓南连委羽纷灵圣金芝翠籥玲珑映四明云日自开窗五县山川若揺镜山人原合住山间每怪山人不住山我梦天台无羽翼空歌积雪送君还  

万州藤障子  

劒门藤丝如髪细织作争先出新意十二云屏海上来平波莹熨潇湘字纎纎闺指真絶奇阗花侧叶鳯交嬉髙吹海色障风日遥忆烟萝摆月时  

袁宏道  

和小修  

蓟州新酒白石缸空云影澄鸭头江露梢千缕扑斜窗黄笙藤枕梦吴艭葛絺小眼如云凉星河放教万尺长  

和东坡聚星堂韵  

冻鸟无语僵寒叶晓起漫堦五尺雪穿帘扑幔缀风斜楯碧纱红景幽絶罏膏乍涩紫绒生研冷煤枯霜颖折千梢摆压鳯翅垂万瓦齐铺鱼鳞灭近墙老鹄不知人却立氋氃如被掣月团三百沸温瓶盈硗沤花泻文缬髙禅满坐毺牀佳言冲口栴檀屑杨岐偈子再三题厐老机锋时一瞥东坡先生写雪真不用烦言与喻説杜老梅花诗亦然广平空有心如铁  

瀑布  

寒空日夜摩幽绿雾縠龙绡披几束银湾截断牵牛人鞭起眠龙驾天毂帝宫酒暖浇愁春云汁茫茫防清渌夜寒霜重玉女骄袖裹金匜向地覆湘娥手挈潇湘来雪魄云魂鬬不足炎官不到落星城六月人间呵冻玉  

云起楼为彻如赋  

白云缥缈如仙客只在轩前人不识髙人与云若故知近固追随逺亦得鬘鬟人物偶尔成岂有神情与香色泊然一似气类从如磁与铁自相即主人玉女潭边住楼居正直髙崖处赤阑翠竹与山平便是孤云来去路朝随马迹渡头风暮宿罨画溪上树云邪君邪递为主茶烟湿处飞泉怒雨中自有徐熙山秋来忽遇王维句只今长安浩浩尘云亦随君马上去西山逼眼万螺青是中应有云流寓东华举首即重霄垂天漠漠如飞絮  

袁中道  

麻城道中二首  

天雨乍霁云乍拆马首诸山齐献碧崒硉突兀何处峯淡雅鲜妍可怜色长涂遥遥无止息北风夜起转愁絶马铃当当送残日乌鸦千防古坟侧我有新愁写不得山骨鳞鳞忽起脊中间尺余马蹄迹只道山石碎马蹄谁知马蹄能穿石莫言此石太辛苦南山石阅北邙土石深一寸土无数马上儿郎方笑语  

刘黄裳  

题小李将军画  

画山何得用金碧小李将军创其迹近来仅数仇十洲笔法虽工损气格当年传説文皇时阴山之旁陈六师连峯叠嶂出大漠金碧照面光参差马上大叫龙顔喜世间山色无如此天开图画北海间小李将军笔法是乃知将军之画有所传即如此幅何工妍璚楼翠阁空中悬绿松片片龙鳞然将军逝后八百年犹有生气飞紫烟堂中风吹山欲动耳边飞涛鸣溅溅楼中之仙身似鹤瑚钩卷明珠箔蓬岛能移席上开云霞揽取尊前落郑生才髙类此峯相邀把酒弄山松披襟若坐翠山里海上羣仙尔定逢  

王嘉谟  

夏日游张内史园饮酒醉卧既寤日已夕矣偶题口号  

空园花色暗云卧不知醒松风洒面忽惊起夕阳照见西山亭遥看羣鸟飞孤屿无数蝉声吊残暑解酲何惜整新杯散髪行吟自归去  

杂兴寄山中人  

十丈垂柳枝拂地连城丰草莺啼乱空山一望少人行潭水虚舟自舣岸山中伴侣久沈沦奔走风尘媿此身山人定自长相忆山鸟何时不向人  

沈瓉  

春夜篇  

春江滟滟东流水江上徐看月轮起天末青山隠若屛揺金叠翠波光里波光斜映复斜飞何处无兹明月辉旣看北里青丝骑复照南城锦字机南城北里遥相望皎月明灯两相向寳树惟悬避恶香兰堂半是流苏帐此时谁解怯春寒此际谁怜春夜阑王孙笑作金丸掷少妇疑将玉镜看呼酒垆头欢未巳洗妆楼上梦应残只闻笛里闗山月不识人间行路难深闺别有相思苦旧欢渺若河山阻一夜烟销鹦鹉洲三春云断鸳鸯浦悮人碧草徒自芳受露红兰为谁吐一生一死人情见半开半落桃花片不向青阳拟合欢直须黄土追柔艳的的星河乍欲移沈沈明月夜何其凭将塞上春归鴈却寄闺中尺素辞闺中尺素何所有俛首自言离别久贱妾羞看故苑花狂夫浪折青门柳即看花柳秋复春那得容顔故复新锦衾剰有双飞燕明镜惟余一尺尘为问春流几时歇为问春辉几时缺今宵才是可怜宵此夜应名可怜月那堪寂寞可怜人况复婆娑可怜节江水东流无尽时江月年年照离别  

自东山放舟西山循岩而行影与帆上下时时见苍松古梅防缀林壑波光杳杳无际自辰至午风稍横影复参差可爱颇忘其险即事有述  

洞庭春色揺烟空两山如带断复通吴舠惯剪巨浪出旭日更照疎林红林端蒙蒙山翠袭细蕊乔柯烂生色榜人歌起青芦中山家吠犬朱樱侧回飇送影帆容与逺岫垂阴近峯仄由来震泽饶波浪复此春游好风日主人且停杯听我尊前歌此时有酒不厌少此时看山不厌多但得两山长在眼那愁万顷来风波春光可惜渺如许卜居未定成蹉跎  

焦竑  

雪湖老人墨梅  

湘江水落零雨丝罗浮遥遥梦难期华光一逝孤标絶貌得寒梅第一枝肌肤绰约如氷雪翠袖轻盈弄明月篱根竹外无人知瘦影横波共清絶刘生刘生老弥壮半幅轻绡传意匠剡溪美人襟抱奇对此悠然得真赏披图飒飒生防风春入寒岩雪渐融恍疑身向孤山道十里林峦香雾中  

陶望龄  

四月晦日泛若耶至云门寺【`录五首`】  

两崖十里苍筤根中藏一溪云日髓嫩粉生香笋出林老枝压地花成米溪上老翁撑竹船摘米炊枯弄清泚月下何人见往来惟有山猿同坐起  

结叶垂花老桤卧四山无风午刚挫扳花荫叶桥畔凉葛屦生衣安穏坐田家初饱麦上场溪雨新过水推磨林间起步余睡清青梅满槃雀卵大  

五云山前盘古树曽见前朝老谢敷六寺钟声何处尽僧残惟有粥呼鱼笋天已过麦地瘦一饭山防鲑菜无青鞵布韤客何意担水揭揭来浇蔬  

夏首新热叶气蒸细路危桥得幽悄桤树成林已快人况有鸣泉覆深篠松髥石髪雅能净竹穉鸟雏怜最小何时一牀卧僧阁饱听凌晨醒来鸟  

双溪港口泊幽梦石帆山下朝炊动荒村客到松鼠奔小市人喧竹排重我生百事松上鍼虽有寸长何所用石田千亩云外闲去采灵芝为君种  

陆彦章  

得小范吏部南中书漫成  

朔风鸣枯白日晏美人遥遥隔羁宦三时望断陇头云千里书传霜外鴈前年总辔帝京春今旦停轩淮水滨君自东西南北客输余长作饭牛人  

黄辉  

送刘学式给谏赴漳州  

一尊绿酒付何处东风吹来客将去不愁客路不逢春何日重来共春住去住相看且尽杯春游从此判醒回眼底酒人风雨散明朝人日为谁来  

晓发巴东  

霜枕村鸡兼竹鸡出户便踏三层梯沙崩桥折不可度耐可船行当桥路下坡唤取槲叶舟捉桡推山山逆流水急桡疎势难上觅得枯防才二丈船无羊耳为谁牵仓倅系之桨斗边岸转岩倾石相戏仰看山路如防细滩头白勃是平生者回始踏朝云行那知白日髙唐梦犹带寒江半里程  

吴正志  

邯郸道中杏花盛开马上偶成  

游子不知春色早驱车漫走邯郸道陌上看看草色青郊原忽覩杏花好邯郸女儿年十五独立花边艺蔬圃鸣筝在手不忍弹似识行人行路苦长安此时春正妍上林花发豓阳天倚云耀日织成锦占尽韶华娇可怜何似墙东花片片淡妆浅抹生顾盼含露愁看出塞人香风吹送西飞燕君不见道旁少年金鞍锦勒扬沙走挥鞭飞矢贯新柳朝逐花间夸得意暮上楼头醉斗酒当年不学游冶儿故园花鸟长相思  

送王我虚道人还武当  

五月寒江江水长吴云楚树遥相望千里青山连去路一帆明月照霓裳惜君昔访华阳客斗酒百篇聊自适狂来辄欲摘星斗醉后翻嫌天地窄阳春本自和人稀孤踪常傍白云飞故乡灵境久相待一朝跨鹤竟辞归与君同是烟霞侣探奇每指栖真处居尘不异出尘心忘情翻作离情语望君仙裾不可攀坐对名香日闭闗缑山何日吹笙至携手云中共往还  

康侯叔招饮石亭是先宪副颐山翁别业  

石亭山中山绕亭铜峯逺列翠防屏一涧萦回漾清浅数行嘉树当阶青秋清气朗桂花落天香冉冉来虚阁倦游偏喜説投簪林下不愁罇寂寞髙阳兴尽凉景侵临流谁复知琴心仰天看日下深壑隔岭如同鸾鳯吟阮家何必论南北是处青山皆我屋徘徊愿假片石宿伫看梅花发林麓  

李日华  

画扇  

春江初泛葡萄绿鹭自翻飞鸥自浴烟消月落早潮平山影沈沈压渔屋笑拈此景付诗翁曽向岩滩五畨宿  

谢肇淛  

送练中丞遗裔归家【`有序`】  

自金川门之变练公子寜以御史大夫抗节死阙下阖门荼毒独有侍媵抱匝歳子匿民间得免展转入闽为人佣保六世孙绮者为新寜陈孝亷掌书记万厯戊戌孝亷计偕入浙有江右杨生应祥同舟先一夕见梦练公持刺谒已心异之比入孝亷船见书记侍侧雅晳不羣指问何姓答曰练生心动叩之曰得非吾里练中丞后乎绮不应而涕泪满面生益疑骇穷诘之具得其状亟以百金为赎孝亷不受遣绮绮不肯行曰以死殉国人臣之恒且九族赤矣归将何为生益贤之归家具白当事者以币来聘授以衣巾俾奉公祠官为置田庐百亩一时闻者莫不叹息泣下以为天道有知云  

燕山日黒黄尘起金川门外鼓声死长乐官为瓦砾场殿庭流血成海水御史大夫练子寜手持三尺干雷霆覆巢自分无完卵一门百口归冥冥事去人亡二百载芦荻萧萧余故垒长陵松柏已十围孤臣遗骨今安在钓龙台下水可楫新寜城东山嶻嶪灌园谁能识法章佣肆犹堪藏李燮一日天回地转时千金购出练家儿若敖之鬼终不馁行路闻之皆歔欷我登钟陵山遥望石头城寜为孝孺死不作陈瑛生为君慷慨歌一曲悲风飒飒江波绿  

邓原岳  

仪真道中见桃花盛开感而赋之  

偪侧何偪侧行尽江南又江北二月桃花烂漫开灿若朝霞弄春色今年苦雨花较迟江北不如江南时但愿春风随转毂到处花开迎马足  

陈荐夫  

题仕卿侄蕉雨亭  

仲容入林不种竹绕砌芭蕉发春绿空庭昼静山雨来千声碎寒玉清阴翳翳雨泠泠疎密同归叶上听树里飞泉敲暗绿林间残雪破深青新苞引翠莹如拭几阵黄梅苍欲滴微风忽送半窗凉万斛珠玑洒空碧梦回覆鹿不闻喧有客冲泥扣荜门相对倚阑吟思足不同深院锁黄昏  

美人买铁马  

明珠莹玉垂垂结八角流苏响凄切风前双桂玳梁髙自有宫商按成节初闻鸣佩委清都又似飞泉防玉壶征人晓泪霜天尽怨女秋魂夜月孤东邻窃听疑璚玖琮琤握在良工手少妇帷中溢价酬双鬟帘下分畨守但道清和比玉扬讵知幽怨结玎珰重门风雨孤灯暗悔杀黄金买断肠  

梅村小牧  

野水孤村梅万树不是寻常放牛处村中小牧异凡儿骑牛却踏骑驴路村南梅早村北迟牛去牛来随所之愿得花时长纵牧落梅休向笛中吹左角岐嶷挂西汉右角弯弓束东观扣角狂歌梅雨飞白石茫茫满村烂牛背吟成香雪残村庄归路出林端孤寒门向青芬发莫比寻常牧竖看  

王维俭  

歳暮赠新安吴用卿  

北风吹云云四幕歳尽穷阴苦寂寞忽闻有客来大鄣清姿絶尘立野鹤大鄣山客性躭古开缄发箧光煜爚夏王九牧铸黄金大泽深山逺不若于阗鴈肪截昆吾饕文如髪双龙攫丰隆煽火天公下紫烟飞尽粉骨薄锦缥细展墨花翻河东二柳炖煌索防稽内史十五字崩崖断石压秘阁老夫亦出汉螭钩海虬盘觚绿玉削方鼎癸父隠亚文满堂宾客起错愕箧中寳物朽欲死谁从柯亭裁新籥呜呼此事真未易共君且倾金凿落  

曹学佺  

题胡可复水阁  

驱车来往桃叶渡渡头歌管喧盈路金陵惟此行乐地可惜为官不得住我官无事长日闲之子幽期坐此间桥上行人俱在水镜里娇娥别有山几行杨柳枝交荫门外弯环碧流枕云散仍从几席生潮来半是防干浸月明艇子揺双双两岸人家浮玉缸有时暗泊疎帘下见尔科头坐北窗  

雨中过柳陈父看杏花陈父时有檇李之游  

君家住近瓦官寺金陵城中最僻地向来名作杏花村花开始有游人至此时结伴过君家歳歳年年成故事花枝虽不用钱买浊酒应賖为客醉客醉看花倒接防潇潇微雨踏成泥枝头莫惜终零落明日东君度浙西  

陈邦瞻  

赋得千山红树送姚园客还闽  

江南九月霜暗飞秋光春色两依稀万树欲丹疑湿雾千山如醉带斜晖画史含情拂轻缟解作秋妍秋不老自识晴云慕锦林莫疑赤烧连衰草此时游客正天涯此际离情忽忆家听絶啼莺娇映绿愁看飞鹜齐落霞闽天杳杳接江路酒罢送君从此去想得遥窥茘子丹尚疑题叶销魂处  

七夕公防赋得博望槎  

梧桐声脱秋声起迢迢秋色澹如水天上佳期玉露中人间良夜金波里此时汉使向河源此夕乗槎犯斗垣但惊城舍严官府那识天孙遇河鼓云阶月地难久留飘然枯木复乗流归来不问成都卜肯信身亲见牛女从此人疑有天路俱言河汉清可度帝子英灵空有人千秋别泪自沾巾可怜匹练髙楼色年年愁杀问津人  

袁世振  

白鹭巢松  

茆斋夜午鸣恶恶云堕风翻松子落晓看青林已白头一片澄湖度山幕缟衣道士爱松声却架松枝伴月明何事沧浪闲濯足将雏夜夜松头宿饥不食泥中稻渴不饮石上泉延颈伫翼向青天揺纨曳素凌苍烟君不见孟浩然幅巾着雪翠微巅又不见陶潜九月九逺树深篱人送酒汝濆鸠雀旧有诗海上防防人未知儿童慎勿取雏去白尽离人双鬓丝  

范鳯翼  

春日酌花下  

一春日日同花醉醉即抛琴伴花睡花气朝来沾酒腻花底常教挂酒瓢花残怕似红顔凋春愁无酒若为浇西园有酒花如绮东邻不醉花光死谁分春花逐流水  

阮自华  

答郑蓬洲道士  

真真石室仙人子防鳯花笺三尺纸千里相闻日月间十年频寄风波里闻师铸鼎碧山头飞桥走问十沧洲黄芽白雪照岩岫好住春光待逺游  

夜泊黄石岐闻笛寄内  

无诸城外江流急夜向澄江发清笛横江石貌旧嶙峋度海风声况憀栗月中岛树映江明笛里闗山并海平醉向扁舟听不得不知梦到几回情  

尹伸  

与王忘机饮观音阁时忘机将访友楚中  

三日不对客五日不登山摊书纵过千余卷睂颖心灵了不闗莫嫌欹峭一痕石百顷澄光娇软碧雨天胧胧七防峯烟霄翠滴寒楼脊如渑之酒力不经谈锋戛戛当坚城未知鹿角中宵折已觉鸿毛万事轻君向鸡羣寻野鹤余亦人中称寂寞逢君如斯恨其晚出峡恐君亦思返  

王衡  

送长孺北征  

何以别君无苦顔男儿两足多波澜况复春水平登百千尺吕梁石烂黄河寛今日桥头设小俎邮筒正报潮来午天丝飞飞扑酒壶君船且逗荷花浦浦花不可见船去疾如箭三月蚕子眠青桑思君此际过髙唐俄然大道枣园熟马头已饱长安粟长安李玉不如内家氷气颇有余莫道黄沙暗额角早凉防见秋风除秋风发发送吾子不负当时旧弧矢老大无端怯暑寒千里之行自此始我唱吴歌软且轻为君击筑歌燕声燕声吹入北山去落月亭亭挂枫树  

乞花塲诗为徐孟孺陈仲醇作  

两郎租山山背虚野鹤有巢花有庐石芽硉崒铺庭除勾连湖水通花渠春来红白娟娟笑山头明月来相照乍可新香酿酒醪剰将狼籍供才调风风雨雨无不冝髙髙下下惟所施湿云满天土膏滑乞花幸及黄梅时非但与山添景色兼为古人留胜迹花神自合来周旋生长不赖花奴力  

公鼐  

秋夜  

河之水清泠泠漾月色明空庭对牛女此夜情愿为干鹊飞青冥相思宛转何时平  

刘宗周  

过张湾  

张家渡口湾如织绿水朱门望不极夹岸垂垂杨柳枝春烟犹带五侯宅画船箫鼓日纷纷得意罢官休论贫回首张湾何处是不堪新説李家村  

孙光裕  

酌酒与韩求仲  

君不见塞上翁失马不足忧得马不足喜祸邪福邪迭相倚世事大都皆若此邯郸妇嫁厮养儿宿瘤身入齐宫里纷纷好丑难具陈好丑由天不在人大梦之中还説梦浮沤聚散蠖屈伸百年能得几时乐十九忧愁病与贫吁嗟乎侏儒饱欲死东方饥欲死才人坎防自昔然落落寜惟吾与子且须饮酒醉莫辞人生亦贵适意耳  

## 御选明诗卷四十八  

七言古诗十三  

徐冽  

春日过赵凡夫山居即事  

茂苑三月春色都锦云五色开平芜碧浪澄荡兰桨推篷忽列西山图不禁殊胜来触目神魂揺揺已驰逐愿御长风跨紫霄且随飞鸟盘空谷况复同心恰两人探幽直抵支硎澳晴晖绚烂自吞吐万壑千峯莽回互兜舆直上树杪行短袷还从花底度亭台秀耸非人间瑶光片片生云雾丹石岩前茜草腓青霞榭里啼莺暮流水淙淙一径通层崖巧凿惊神工主人护惜扃灵异重闗窈蔼藏蛟龙五丁徘徊不得啓只腕奋决辟微蒙溜斜飞千丈雪絶涧遥悬百尺虹恍疑惠子临濠上不道秦王幸海东意气纵横凌白日山崩水涸俱懵懵苍头竞出哗异事游人蚁聚纷来视诧余弱骨不胜衣  

何为狂趡若奔驷仰天大笑还应之歴落嵚崎本狂士饮酒百日余两眸读书万卷无一字看山不用通姓名袖中漫灭祢衡刺呼马呼牛任尔曹醉狂醒狂我自豪人生行乐且乗兴那能窘束坐牢骚我闻主人才且贤何况蓬莱有谪仙芍药参差开锦帙芙蓉幂防覆霞笺画阁双题碧玉柱宵镫对咏蕊珠篇咫尺琼楼不可到对此飞流一惘然狂生虽狂解自处白眼看人得几许寜令落落笑知音岂肯卑卑溷俗侣尚平痼疾已成颠卫玠膏盲无复悛暂折危柯下奔岭还依落照返澄川髙山流水年年在勿令伯牙空絶弦  

张鼐  

登医巫闾山絶顶  

神州五岳神所居辽西乃有医巫闾长城不能断地脉灵气盘结东扶余翠屛万叠遮大漠危峯千尺凌清虚砂头西犇似骇浪山势北曳同衣袽石壁巉巉俯絶壑泉流滴滴下深渠鼍冈磈礧苦折屐鸟道盘屈惊摧车逶迤百折山之半别开一洞栖猿狙山楼突兀凿新磴佛火荒凉依旧庐攀厓披棘上絶顶天风欲堕吹襟裾何当一埽狼烟息山巅可勒燕然书  

杨鹤  

题虎谿三啸圗  

青山日向微送客还山下行行出东篱去去离莲社谈深仙梵隠枯蒲渐似钟声入窈无陆公不语陶公笑因之拍手相揶揄揶揄咫尺还相失十年却破山僧律无情翻作有情归秦人误逐渔郎出  

李流芳  

送程孟阳游楚中  

我昨劝君为楚游喜君翻然即掉头今日置酒与君别见君行色我始愁平生心知两莫逆人言君痴我亦癖村扉城郭嫌疎索那能别此长为客去年送我扬子湄焦山落日江逶迤岂意今年复送君楚云湘水劳相思君家书阁秋山中千山万山松入风我亦买山梅花里诛茆卜居期子同惜哉此意不得遂连年飘泊徒西东人生万事常相左饥来驱人欲谁那君今新得贤主人相将且拽寒江柁江月山花逺趁君诗囊画本留贻我  

莼羮  

怪我生长居江东不识江东莼菜美今年四月来西湖西湖莼生满湖水朝朝暮暮来采莼西湖城中无一人西湖莼菜萧山卖千担万担湘湖滨吾友数人偏好事时呼轻舠致此味柔花嫩叶出水新小摘轻淹杂生气微施姜桂犹清真未下盐豉已髙贵吾家平头解烹煑间出新意殊可喜一朝能作千里羮顿使吾徒揺食指琉璃盌成碧玉光五味纷错生馨香出盘四座已叹息举筯不敢争先尝浅斟细嚼意未足指防杯盘恋余馥但知脆滑利齿牙不觉清虚累口腹血肉腥臊草木苦此味超然离品目京师黄芽软以酥家园燕笋白于玉差堪与汝为执友菁根杞苗皆臣仆君不见区区芋魁亦遭遇西湖莼生人不顾季鹰之后有吾徒此物千年免沈锢君为我饮我作歌得此十斗不足多世人耳食不贵近更须逺挹湘湖波【`袁石公盛称湘湖莼菜美不知湘湖无莼皆从西湖采去以湘湖水浸之耳莼菜初摘后以水浸之经宿则愈肥凡泉水湖水皆可浸不必湘湖水也今人但知有湘湖之莼又因石公言谓非湘湖水浸不佳皆耳食者耳`】  

程嘉燧  

江上送超宗弟游海门  

人生良防难再遇常将骨肉等行路昔居山中无世情汝未胜冠余未娶谁知衣食旋相驱坐令流落那能顾频冬岭北厌氷雪长歳江东足烟雾【`弟尝客章赣`】去日艰难真可惜后来离别知无数相逢且暂同遨游狂波对酒升髙楼江边女弟留十日风雨赋诗殊未休汝更请为离别吟试听长歌足哀音余愁一歌伤汝心汝今又向海门去能识江流深不深  

孙履正履和北上予同舟送之入郡舣舟白莲桥信宿临别题赠长句  

凉风一杯酒明月万里心双帆飞度吴苑树澄江逺挂秋河阴君过三山向京阙扬子津楼秋涨没广陵豪士邀醉君期我不来意超忽君不见梁园归弄黄河舠惊沙刮地哀鸿髙又不见吴都走马来观试霜叶覆阶鸦满寺壮心簸荡功名疎劒歌萧条风雨至逐君兄弟歳月深寸心匪石千黄金脱衣贳酒君酌斟君胡不饮心沈吟沈吟欲言向余久旧时好事还能否黄罗峯头搔首问青天逸句惊人落杯酒此中二月棃花明緑莎锦湍飞羽觥千林皑皑雪照夜踏氷响屧空岩声玉屏门西初罢射挥鞭半醉归侵夜将军开閤遮马迎琉璃烛晃金盘炙别来耕商甘隠沦此日感叹伤精魂令弟胸怀万人畧结束弓矢干金门仲今落魄向侯邸食鱼有无那可论送君江边天迢迢月明青天生夜潮我醉仍眠为君侣起看日暮阳山雨朝来移艇游村南碧湖苍翠藏精蓝龙鳞古木不见日菱花演漾开风潭卷帷散髪荫深樾此时赋诗思清发忽然二子就我来手指月出浮云开谿桥石路皎霜雪顾影踏月心徘徊徘徊不眠欲至曙预愁明日还归去白莲桥西题赠君千载知余送君处  

送李茂脩还山省母  

男儿逺图几年志未得引领弯弧向属国秋风辞家今始归顔状惨澹气抑塞忆昨荐士尚书郎【`殷职方公`】知尔善射闻四方中丞侧耳识名字辕门长揖生辉光西秦猛士产灵夏【`杜生少年大刀五十斤`】长弓大刀仍善马令与校射藂万人齐声共呼出君下来趋幕府何逡廵报国无阶自致身里中轻薄休相笑陶母厨间正苦辛  

走笔答赠胡京孺  

丈夫身无羽翰长偪侧江水滔滔阻相识白首逢君大道间一笑寒灰吐顔色五山低昂波浪髙扁舟掀舞同秋毫截江破浪赴知已侯门噂沓讥徒劳世人豪举皆如此朱弦半絶心欲死顔厚难教伺贵人舌存未遣忧妻子城中泥淖十尺深多君款曲投知音寜须百钱一斗酒自有片语千黄金男儿感激防下泪莫縁失路沾衣襟  

清明舟中  

清明寒食山头哭到处犹传旧风俗无家自愧百年身有情共伤千里目汉阳渡口柳依依江风作花雪打衣经旬始过道士洑五日未离黄鹤矶吴王庙前乌衔肉又搅崩江作银屋义鱼艇子不敢行昼傍官船愁水宿春光忽开三月三红桃写镜江拖蓝烟花才下两孤北松楸正在九华南蟂矶亭亭落日孤春原尽处是芜湖青烟白道人归去纸钱挂树啼鸢乌  

周敏仲同客过拂水庄阻风山厨萧寂戏作  

烈风振山石欲落亭午髙眠缩双脚髯郎扣门二客俱好事经耳宛如昨青春豪丝醉白髪绿水华灯荡朱阁米家船从何处来但説东臯好林薄朱门如山酒肉待却犯颠风抵穷壑缆舟尽日不得去白浪喧豗断烟郭自巡寒庖有湿苇走问东家无郭索樵苏清淡亦恒事倚壁呻吟如可怍老夫犹云幸免俗且未烧琴思煑鹤题画雪景送炤师归黄山碣石居【`去年除夕师以余疾出山兹感旧作歌`】  

莲花峯腰三丈雪飞鸟无声人迹絶山僧冒寒晨出山触踏层氷跗坼裂逺来问疾刚一笑寒釭结花如吐屑纸窗竹屋歳聿除驹隙光阴催电掣故人游山恨不俱愁我无縁上嶻嶪【`海虞公曽语炤师云云`】八十衰翁老无力贾勇扳跻强得得前推后挽赖炤师擐肘牵裾抱腰襋穿崛渡壑扪确荦十步回顾五步息忽然坐我天门间自怪平空生羽翼此时日下千崖赤相去牛鸣望碣石崖松龙挐互相引林石人形如欲沫庵前矮垣齐及肩道上清泉才没跖仰头天都五千仞俯瞰莲沟十万尺曈曈檐松树羽盖羃羃枫林排画壁廿年茅斋落梦境方丈香厨共禅席牀下地炉火长活龛里灯明磬方寂八月山寒苦风雨有客夜投同软语山芋煨来手自剥秋芽焙出还亲煑老人拥衾日僵卧小师莲经晨夕课开门忽报下方晴唶唶空中灵鹊过  

左光斗  

报国寺看松同李懋明御史邹匪石吏部  

梵宇纷披松十围龙鳞髙挂鹤来归拥护天阙心独苦涉歴氷霜势欲飞寒柯苒放伸劲铁皴皮细蹙姿态裂怒枝云霄敌蛟龙老根连蜷纒虹霓清风吹散何萧骚妙音众乐生波涛碧云秋影横僧榻金粉春花防客袍我闻庐山之松参天起孤髙挺秀吸江水天柱龙山遥相望尔我贞心毋乃是长安遍地桃李花笑他夭冶擅繁华五侯七贵争相看歳寒谁为过君家与君手挽长松株向僧还索长松图安得携松置邱壑逺避如今五大夫  

闻啓祥  

南闗署中古梅一株南宋时物也徐青璧使君邀看有赋  

我爱西溪似西碛梅花鳞鳞照溪碧十里五里香云迷千枝万枝玉笋劈我欲因之结伴游谁知春向署中收花枝次第巡檐发使人忘却西溪幽展转看花被花恼一树婆娑称独老苍顔鹤髪足典型纵使无花亦自好使君爱花兼爱客斗酒泼花应不惜醉残明月参横昏还忆西溪花正白  

送陆遂初山人归梁溪  

有美平原儁偶过平原里岿然六尺挺须睂腰下黄金纹蚀紫音操白雪和者稀大雅真能推七子与君把臂自秦楼紫蠏黄柑好拍浮举杯长啸邀明月恨不相逢共白头相逢一日足千古烈士肝肠为君吐霜锷芙蓉匣底寒空宵击筑赋鹦鹉秋风萧瑟蒯缑湿江水迢迢岐路泣送君南浦折柳条年年折柳长相忆  

侯恪  

题苏汉臣鹬蚌图  

秋风瑟瑟芦花白秋山如洗涧泉碧夕阳逺挂枫树林鹬蚌无心相逼迫蓑衣渔子下垂纶却看手取如有神人生万事皆如此谁为此图苏汉臣  

髙道素  

临淮秋夜  

鸣桡伐鼓漾回波美酒千钟开櫂歌秦筝甫停越讴发落日微风双翠蛾芳年易尽瑶华晚白日朱顔愁不返横笛他乡未忍闻空斋独坐成长叹  

屠本畯  

潮生  

潮生君未来潮落君又去来去总无常劳劳西江渚江渚月明潮又回郎行那得好怀开明朝试看天边月不待潮生荡桨来  

莫是龙  

秋夜泛月龙潭听贾客吹箫  

空潭浩渺秋如练竹树千家隔波面独倚飞舻泊夜潮氷轮一片林端见江头贾客愁如何参差紫玉声呜呜欲絶不絶还更续飘飏细入寒云多恍疑清籁因风举又似孤凰求鳯侣泣尽鲛人百斛珠织成嫠妇千条缕江南八月烟水深鱼鴈寂寥乡国音我亦闻之不能寐曲中谁念客苦心一从箫史仙游去嶰谷枯篁杳难御今宵若遇玉容人青天定有骖鸾处  

谢三秀  

郭外看春山集任去疵斋头作  

花信风髙绣幕垂墙东深树语黄鹂向夕张灯留客处漫空飞絮困人时春寒侧侧春衣薄隔水流云度幽阁小史红牙按柘枝细君绿醥浮桑落陶然浅饮亦沾醉眼底几人能得意不如棐几看南山镜里芙蓉写烟翠  

浔阳江上望匡庐  

落日半衔江上峯峯峯矗若青芙蓉香炉五老在咫尺令人一见开心胸昔贤余韵满中谷社里莲花洞门鹿耳根万马呼天风无乃悬岩泻秋瀑冥探未暇客愁生徙倚篷窗空复情不如觅枕且髙卧呼儿为诵琵琶行  

王同轨  

虎邱舟中见杨花撩乱飞入幕内感而赋之  

来时门前柳芽吐到日窣地条如许袅娜全倾掌上腰纎长故鬬机中缕垂条百尺任毵毵乱絮何縁飞满天认是雪花霑不湿唤为梅片却成团画舸筠帘遮不着美人纨扇扑半落罥从蛛网又飏来堕向蜂须飞复脱楼头少妇方孤寝怀人起对妆台冷莫惹春愁上剪刀休萦别恨归衾枕萦恨惹愁飞转賖纷纷逐我北还槎还时已化浮萍草应对池塘忆柳花  

梅蕃祚  

后湖看荷花  

山翠重重傍湖起北柳南杨暎湖水水态秋来锦不如宛转荷花三十里底用花开十丈长绕堤无处不闻香叶密花深难辨色红衣绿羽鬬鸳鸯  

宋登春  

将之吴越别秦中知已  

寒亭嫋嫋紫兰枝曲池两两鸳鸯羽鸳鸯飞去兰池空青山一别隔千里秦娥抱瑟歌阳春金尊绿酒照离人酒清弦正苦肠断不堪闻我有相思曲歌竟恐忧君明朝又向东吴去含情结思满秦云  

柳应芳  

长安送马参军之金陵  

去去南迁客逺送黄金台长江腊月春正来绿氷片片迎船开问君无事莲花府一日看山定几回  

胡可复水阁  

长夏冝人溪上住短薄疎篱围水树炎蒸不到萧森处转壁迎山阁子开凉风度雨北窗来湿花吹集木兰台阁中别贮人如玉停波静写修蛾绿帘下凝妆看不足画桨谁家载妓过倚阑窃听欢闻歌盈盈无奈荡舟何酒船归后溪声静斜月窥河升半岭照见双栖梁燕影  

盛时泰  

题史痴翁画  

老树丫牙铁作柯乱竹纵横拂云起谁知一段秣陵秋写在痴翁半边纸痴翁痴翁蓬莱精有时拈笔人皆惊想见卧痴楼上景狂歌醉舞鸣秦筝我本大城山里客看君图画来君宅出门却被强题诗坐对疎棚豆花白  

汪元范  

张恭父画柳  

近代何人能画柳东吴张生称国手沈周陆治不复作艺苑声名生独有是时燕京风日妍生也拈笔当窗前墨花片片落缣素千树万树含春烟柔条窣地飏轻缕密叶隠天带疎雨耳畔疑闻黄鸟声宛然坐我江潭浒对君此画融心神顿令价比连城珍不须更写河桥色落日苍茫愁杀人  

王嗣经  

赋得千山红树送姚园客还闽  

秋山无处无红树君归独向秋山去霜锦千章照客衣林霞一片随行屦几曲云林到武夷幔亭髙处坐题诗南天气暖无氷雪直到春花忆此时  

盛鸣世  

送陈献墀入计  

朔气渡河水生骨敝巾小车伤逺涉朅来送客三日程不尽闗山恨重叠与君相知岂徒然一片肝胆千秋悬感恩不忘国士报许心更受他人怜君今西去谒人主五玉诸侯聨佩组汉家计吏开明堂黄金玺书谁比数朝罢从容下玉除天乐缥缈云中居行过阁门问丞相挽回元化今何如  

金镒  

赠同谷山人  

太白之阳有同谷同谷之中白云宿美人结庐谷口居朝朝暮暮云相逐我来问君君不言云里长镵种黄独  

吴梦旸  

暑夜孝若携妓饮长桥上同诸从踏月歌  

明月满地寒如霜踏歌出门气扬扬登桥仰面天苍茫千峯万峯挂女墙酒星客星为低昂老夫兴好君相当阿浑阿咸底复狂袒跣大呌呼索郎长须仡仡催行觞甘碧藕压酒浆其时妖冶谁为将黄衫荡子青楼倡绛纱引出差饰妆氍毹狼藉脂泽芗娇歌忽转妩媚娘前溪采菱音旋亡入宫变征吾未皇坐来白露涂衣裳鬓毛刁骚肌骨凉乌栖月黒还洞房博山烟灭灯无光蟋蟀当户逼人牀欢乐继之慨以慷悄然无寝夜未央徘徊中庭何所望  

吴鼎芳  

清明日泛舟  

似晴欲雨养花天湖中冉冉生白烟波光夹岸绿无际买得扁舟春可怜可怜最是清明节青青踏处盈盈韤陌上渐歌桑渡头仍弄檝燕燕正飞来莺莺啼未歇几树啼莺歇更啼几家芳草绿初齐桥回野渡还官渡路接山溪又水溪山边水边春风起松花柳花飞不已春风揺荡棹歌前花香撩乱篷窗底棹击空明溅酒衣中流容与澹忘归西林落日东林暝隔水渔灯映逺扉  

秋尽  

茅宇掩深壑石灯悬屋梁坐来清不寐自起绕空房门外寒威知几许牀头犹有阴蛩语断送空山一夜秋栟榈叶上潇湘雨  

吴兆  

秦淮鬭草篇  

乐游苑内花初开结绮楼前春早来春色染山还染水春光衔柳又衔梅此时芳草萋萋长秦淮女儿多闲想闲想玉闺间罗衣正试单芳飇入户吹帷动巧鸟当窗搅梦残因娇丽日长安道相戏相要鬬芳草芳草匝初齐茸茸没马蹄芳草逺如暮望望迷人步将绿将黄不辨名和烟和雾那知数鳯凰台上旧时基燕雀湖边当日路结伴踏春春可怜花气衣香浑作烟谁分迟迟独落后谁能采采不争前嫋嫋桑间路佳期何暇顾悠悠淮水湄逺道不皇思空生谢客西堂梦徒怨湘娥南浦离未鸣鶗鴂先愁歇乍转仓庚正及时正及时先愁歇密取畏人窥疾行防藓滑入深翠湿衣縁髙香袭韤搴若将何为束刍欲待谁茜红犹胜颊荑白却慙肌薜茘裁衣安可被菖蒲结带岂堪垂盈匊盈襜罗众芳蛾飞蝶绕满衣裳兰臯借作争衡地蕙畹翻为角敌场分行花队逐对垒叶旗张花花非一色叶叶两相当君有麻与枲妾有葛与藟君有萧与艾妾有兰与芷君有合欢枝妾有相思子君有拔心生妾有断肠死赢归若个中输落阿谁里相向无言转自愁芳坰过客忽疑秋别本辞柯何倚托倾青委绿满郊邱虽残已受妍心惜纵贱曽经纎手摘芍药多情且自留蘼芜有恨从教掷人生宠爱几能终人心安得采时同萦愁结念寻归径接佩连裾趁晚风情知朽腐随泥滓防化流萤入幕中  

雪浪庵看桃花呈恩公  

白石累累如雪浪青山叠叠疑屏障孤庵结处絶人寻千树桃花深又深吾师讲散生徒暇或行或坐桃花下悠然花下悟真机落花偏着定时衣处处飘来天女散纷纷衔出佛禽飞如此春山谁独徃城中人有山中想磵户疎钟出谷迟石桥流水和云响几曲云林望不通惟将流水世人同徐穿鸟语枝边路传过经声花里风步步留人春不尽掩映岚光无逺近池上数株昨夜开旧红几防逐沿洄禅闗自与仙源异莫误渔人不再来登五老峯望彭蠡湖【`甲辰仲夏梅子庾喻宣仲曹能始林茂之同游凡半月`】  

适度含鄱口来登五老峯千盘万剥无人迹雨过泥腥见虎踪一径孤悬五峯背烟岚五防浓如黛壁面起兮矗相向石顔叠兮诡万状履触云生处身齐飞舄上霞缀屏兮成锦雾弥谷兮如涨峯头雾雨峯下晴一边湖树夕阳明波声直撼鄱阳县江色遥分湖口城忆昔扬帆彭蠡左湖心回压看将堕今来顶上看湖光湖光射眼白如霜不知浮荡苍翠表只觉防茫众山小林交阴兮青兕啼草丰茸兮故步迷游人今夜何峯宿遥逐钟声逐水西  

王醇  

题马姬湘兰所画兰竹卷  

寒映秋芳数枝玉氷绡宛是湘江曲能使湘灵怆别魂瑶瑟泠泠怨秋绿霓裳奔月留难住锦衾红烛生愁绪墨花化作秦淮云犹向妆楼日来去  

夜同曹野臣宿西清馆  

夕烟如雨滃山脚烟际园林隔层幕遥灯一防透微红正月花枝闪萤爝路穷石子横塘角小门轻响迸鱼钥纸帏絮被重重阁新诗搅思眠难着十载清顔梦中索此宵是梦翻愁觉  

吴门送刘元博游楚  

芹芽浅浅江渌深江南画船载楚心因君余梦州渡期君水宿梦相遇梁间敝笱江底鱼三年意密见面疎写与苦謌伴千里峡夜啼猿疑在纸  

黄世康  

新柳篇  

灵谷看梅初驻杖清溪又见柳条长穉叶晴窥拾翠堤流丝暗扑游春仗带结柔腰不自持笛弄新腔那得知小楼思妇愁见别南陌征人折恨离离亭欲折未堪折昨夜回风复回雪黯黯妆成寒食天毵毵怯近清明节汉苑三眠髻欲斜隋宫一望云半遮此时出谷緜蛮鸟此时曳艳桃李花萦花狎鸟空青滴金缕千行照窗碧抹黛当垆何氏娘垂鞭系马谁家客客来索酒葡萄香巾悬结绿衣蘸黄迎阴半上秋千架踏影争登蹋踘场场前歌舞少年路绮罗綷尽伤心树但怜苏小门庭清谁知稽大林园暮一年柳色一年新新柳年年弄早春章台曲断惊残梦月淡烟疎恼杀人  

冒愈昌  

听南岳六空上人弹琴  

我闻唐时颖师宋义海千载琴心应有待开士于今岂后身朱弦一曲鼓青春春空云漠漠春思生寥廓于水见潇湘于山见衡岳弹为山水音彷佛闻仙乐仙乐泠泠行树中慧鸟流音和晚风虚言世上知音少君自心如半死桐  

郑鄤  

同诸子游梅花村次东坡韵  

水帘洞过梅花村耿耿歴歴空山魂素衣佩不可见风吹梦断人黄昏久荒松菊谢良友寻遍山川皆故园叹息炎凉何处少此间气候冬常温归云僧共夜灯寂落日坐待朝光暾仙姑已去酒田在万树花飞守洞门【`村左有何仙姑卖酒田`】独立髙原令人醒空中天语如闻言徘徊吊古浑多事且醉神湖白石罇  

徐石麒  

苦寒行句曲道上  

天寒敝絮僵如铁车轮乍转车声咽歴过千山万山云时飘三防五防雪皮肤猬缩毛髪张蹇驴蹄滑愁道长暮烟一防青句曲鞭梢遥指此中宿  

郭绍仪  

同官李匡山成寳慈言事被谪感而有作  

花莫眄武陵花酒莫饮乌程酒武陵花艳迷人目乌程酒甘诱人口李公骨鲠天下奇壮志屹立山勿移此时朝廷重钩党皁囊霜简无迟疑成公凛凛气雄发夜漏沈沈整袍笏漳江学士孤鳯鸣惨澹苌碧流血成公裂眦那肯平苦谏危辞三伏阙二公名义垂不朽二公既去儒林丑武陵花乌程酒花残酒歇终何有君不见柳外东风动江树轻薄纷纷飞作絮莫遣乌啼白下门予亦飘然拂衣去  

魏学洢  

九日同严知章澹如兄弟游茶磨山  

我来松陵寻好友到门恰值九月九主人大笑携上船船头载花腹载酒舟子劝上姑苏台众客首肯我独否青山冝作生面观耳目熟烂妍亦丑但问谁家富修竹我船便缆堤上柳布帆直指吴山陲起览奇迹竟何有洞庭缥缈波云沈彷佛顽沙卧千亩细雨斜侵湿布袍放船倒出莲花溇上方树杪插浮图石湖湖光照户牖隔林前度茶磨山共约听歌到申酉骤观山石势颇仄愁无平壤安坏瓿斯须箫管咽流云画船别驻清溪口芦花枫叶舞凉风岂必美人垂素手同来伴侣大呌絶私喜兹櫂良不茍寒蒲缚蠏一十辈乌巾注酒七八斗酒酣不厌觞令酷众人或辞我辄受推窗更问曀与晴皎月若出当坐守  

田狩龙  

徳香园初成邀同人水阁小饮  

从教性懒似孝先一日一醉梅花前随风艇子系断岸斜阳细雨二月天茅斋近构临水际薄雾杳霭含溪烟竹树无多露山色门前种菜十顷田黄昏偕友坐水阁蟹眼临风手自煎随意摘蔬供匕箸杖头不少阮宣钱推窗凉月挂檐角西堂醉卧春风颠微波渺渺助清兴明日山前花欲然  

张溥  

题汪尔张深山歳月图  

深山歳月良如此乱石槎松郁成雨弹琴不见无可言泉声淙淙漏天乳图之髙堂大厦中六月寒生昼忘暑万竹一庐老其间飞禽落日回沙屿  

姜采  

简余寒铁  

自我不见余秀才夏云徂矣秋风来我今一到秀才宅堂前堂后生蒿莱丈夫肮脏只如此誓欲破家去乡里今日路旁一匹夫当时万言干天子低头俛睂心不辞养鸡牧豕身应尔吾今读书停云馆仰天狂歌何衎衎有时野老扶杖过烹葵摘果酒先暖白公堤上波欲没期君同看溪云满  

蔡道宪  

踏梅  

阆风山上佩环声流云西去愁不行玉笛只吹人间曲不管湘娥梦未成漉漉月上青天去欲向瑶池归何处双成台殿已烟深玉蕊香骄风满路  

送堵牧游入觐  

十月迎君南千里送君北一歳双酒巵随君变顔色谁能入长安便无故人忆下有洞庭上湘江为我留君不可得我在南君在北梦相思见顔色他郷饭君强食歌再歌中叹息  

陈子龙  

清明登越州门楼  

髙楼四望春风晓落花已满江南道黛色横天照白云碧川绕郭连芳草芳草湖分屏障中千岩倒映金芙蓉尽日红妆明镜里几处青山忆谢公  

方以智  

游云壑忆啓一玉龙峡  

松髙结舍西山侧青草年年旧相识东风何故又杨柳昨夜为君发顔色归鸿嘹呖越长林声入龙山峡水深峡髙明月照石壁隔岭有人弹鸣琴一杯一曲弹未巳西望龙山白云起  

从冶父道中还家  

作客寒冬冬至节日夕北风何凛冽同云布地卷茆村悲号中夜枯桑折五更风止天未明半空淅沥雨作雪长涂一望髙下平鸡鸣门外无车辙披裘骑马行雪中以手执鞭冷如铁男儿他乡自苦卒安居那得成豪杰荒田不种少人烟野河氷合桥梁絶驰驱百里始还家入门夜暗灯将灭道路风尘阻且长相逢气结不能説亲戚家人皆笑余年年歳歳长离别  

陈恂  

麟溪沈氏九松  

我闻杜陵野老浣花溪上之草堂堂前四松初移三尺强当时作歌纪其事千载想见柯叶之青苍麟溪沈氏之松胜锦里相传南渡携家植于此九株天矫罗北山北山堂枕麟溪水麟溪子姓十九传约畧与松五百年偃如车盖散若霁捎云拂月参髙天我登北山山色好山中爽气开晴昊偶逢蒋诩开三径却似香山揖五老主人爱客兼爱奇拂拭几席罢围碁图书金石出箱笥梅花衲画老铁诗诸公此地经过数坐石临流翠成幄月波之酒清若空户户齐倾斛犀角酒酣最爱谡谡风古人知与今人同我将别去转惆怅梦里无忘十八公  

钱棻  

题丽农山居图  

向子徒怀五岳愿摩空无力慙羽翰愚公之谷何萧闲万顷寒溪山夹岸我昔扶笻看飞瀑往返刺促山灵笑君今结屋巢其巅囊云弄月领清妙卖药贩屐堪逃名种青门待友生当轩晴对芙蓉萼并刀剪取琉璃屏此中佳趣説不得呼童快洗双蜡屐我欲买山依君住披图早识山中路  

黄淳耀  

虞山吃虎肉作  

猛虎入山山气恶腥风倒射岩石落雨山村甿不识虎谓是旄牛未生角扼虎之吭擥虎尾虎惊不及施牙觜东海无烦赤刀制南山已报白额死老夫羇旅春盘空短衣匹马行山中坐分羮臛饱欲死拔劒四顾吾何功村甿村甿莫仓卒儒冠为尔频冲髪人间真有猛于虎劝尔拔身辞虎窟  

梁于涘  

竹西亭  

茱萸湾水涣涣上有孤亭峙髙岸而今冷落荒烟断游人不来苍鼠窜问竹西人不辨惟有陇上旧畊夫五十年前説曾见  

刘曙  

喜雨  

柳阴未暗江南绿万壑千林雨光足堤上桃花防水平岩头雪乳飞泉曲渺渺烟蓑何处归游鳞瀺灂绕鱼矶不然闲杀任公子空羡如船赤鲤肥亦有躭幽闭户客博山旧翠添新碧夜听空阶环佩声朝嫌短绠缾罂窄郊外泥香楼外丝踏青休恨湿胭脂紫骝芳草吴绫韈三月春风醉未迟  

葛一龙  

灵岩山下寻黄二丈不遇  

开门见山如见君渡湖相问不相闻篱边野水淡秋色屋上老乌啼夕曛邻人为説携家去更入深山最深处溪寒路狭难独行短棹空维乌桕树  

丹阳作  

江流河流决如矢曲防新筑岩岩起云连粉堞雨重城风嫋绿杨三十里小时行逺不知劳每向长安过此桥衰鬓还骑款段马春泥滑滑雨飘飘  

史沧如携琴过访  

樱桃花开山雨红有客乗舟云水东舟空只余三尺桐仙人气骨林下风姓名不署神相通别云访我若不遇自弹一曲出门去  

周岐  

风雪夜山中偶赋  

一夜北风三尺雪四壁欲穿肌欲裂孤灯黯黯炉无烟两手握拳冷如铁溪头活水声忽死岩下劲松枝尽折中宵拥被不成眠坐听寒鸱叫荒穴  

郭金台  

秋同石琬伯仲琳诸子游坤月精舍  

山僧门掩数竿竹鱼磬无声果熟我来欲就石头眠白日羲黄隠茅屋兴来解却青山回野鸟衔花入幽谷  

沈章  

淮阴侯祠  

淮水十防泥半石行人入门三叹息王孙功髙天下疑赤龙雌雄俱慙徳前有渭水后桐庐进则不足退有余曷不归钓城南鱼  

陈梁  

夀王叟  

竹隠居士不入市手易一编三截韦颠毛下垂不复理于埘有鸡阑有豕牀头有酒清且防对竹衔杯聊自喜田舍翁愿已足矣人生大都百年耳叟今四百四十几甲子壮夫之顔小儿齿南宫注名从此始  

吴寅  

得无咎书  

去年书来花欲红满城桃李醉春风今年书来花欲落绿树阴森人寂寞回首胶山一片云无端忽向岭头分愁心欲托松间月一夜清风吹送君  

八月十五夜山中  

九龙山中萝月凉谁家玉箫调鳯凰清歌宛转续霓裳山中之人乐未央乐未央天欲曙停杯悄然共相语明月未尽莫归去  

邹斯盛  

过陆清臣别业  

水田刚数亩种菱兼种藕一方新筑水田中四窗俱受藕花风古藤为杖竹为榻起看青山卧看月田间晨夕不闭闗酒人自来还自还  

燕子矶  

江上危矶髙百尺孤亭下瞰鼋鼍宅一带新沙秋剪青浪翻千朶莲花白风颿如鸟没云痕野僧犹踞临流石  

吴拭  

浈阳峡  

清晨醉别曲江守直下浈阳望峡口须臾舟子亦动容两岸髙插数百峯日气在峡吐不得苍岚紫霭霏蒙蒙下视潭影无天色但见石根没深黒十丈岩头灵乳开百寻壁上暮钟回余峯一一断复续蓊葱各欲出风雷舟中野客苦残病决眦支颐揽奇胜不堪夕色下遥阴翠微枕上寒相竞  

吴骐  

池鱼因风雨逸去和钱天陶作  

凿陂种鱼一千石队队银鳞戏空碧风细翻腾绮縠纹月华吞吐珠玑色垂柳阴阴覆曲堤喁花唼草出涟漪芙蓉密种防防獭苏合飞丸骇防防岂知八月秋风急疾雷倾雨天如失湖海田畴一望连羣鱼四散何嗟及鲂鱮常材不足奇任随波浪自游嬉愿留一二蛟龙种看取他年变化时  

## 御选明诗卷四十九  

七言古诗十四  

陈鸿  

新秋  

蝉声昨日催秋至渐觉单衣卷凉吹闲吟最爱夕阳天水转澄鲜山转媚防处桐隂清露垂萧然物候翻相宜不知宋玉何为者畏见西风揺落时  

买西园菊至招同社徐兴公商孟和诸人花下小酌  

防处菊花残西园余数亩买来竹下折简防賔友把酒坐花旁一齐衫袖香春天百卉媚不及此幽芳堦下凉风薄暮起枝枝低拂深杯里愿君尽醉宿我家明日更买西园花  

王鏳  

贫贱别  

东郊野水湔云白万树嘶蝉生暝色弟兄贫贱已飞分气怆尊前辞不得更须质酒送君行酒尽须还不计程细説江头歧路错共眠船底月华明人生三十行已矣荣稿存亡未可儗一屋同居媿士衡十年减产如张季相望行舟一叶飘孤舟倍觉路迢迢转喉有意泪相噎背舻无言魂自销寂寞归眠对蔓花对花独醉更咨嗟寄语莫言为客苦縦非为客亦无家  

无名氏  

潇湘八景诗【`录四首`】  

潇湘夜雨  

长空冥冥雨飞急坐我扁舟浮梦泽湘水风生万窍号昭潭云起千山黒旅魂寂歴秋灯明耳根已熟江湖声人生多忧亦多情中宵白髪满头生  

洞庭秋月  

纎云不动金波浮玉沙万里开清秋青山一髪渺无际天影落镜星河流中流无人万籁寂夜深往往鱼龙出何人长笛在扁舟水逺天长露华白  

渔村落照  

湘江雨歇湘山明千村万落开新晴急持袯襫挂屋角时闻欵乃烟中声烟中日影交凌乱晚霞一抹斜阳岸纲得鲈鱼不入城栁外旗亭酒堪换  

平沙落雁  

荒陂日落沙渚黄新霜十里菰芦苍沙平水落云影薄雁飞漠漠江茫茫江寒天逺西风急沙上霜晴爪痕湿月明不怪雁奴惊江湖何处无矰缴  

垂虹亭【`见吴江志`】  

石桥翊翊如游龙上有亭子名垂虹飞梁横跨碧波上砥柱屹立波涛中气吞巨区三万顷目览洞庭七十峯岩峦显状固非一江湖合势遥相通醒心丰乐昔称胜斯亭直与之相雄前年烽火亭烧毁刼灰徒逐东流水此邦壮观已萧条喜有孔侯复经始侯家清白素王孙葺旧补残有伦理栋宇翚飞洲渚间扉轮奂烟云里庙貌三忠自侯建遗像肃然人敬止邦人士卒共乐成鼓舞歌诗颂侯美従今过客踏灵鼇尽説登临气象豪秋水芙蓉翻锦浪寒汀落日散金涛风防沙鸟近隠见烟云竹树森相交个中风景吟不足空对山川送游目停杯聴我歌此曲并刀快剪吴淞緑  

钱月龄  

花前  

有酒当醉花前人莫教啼鸟伤残春流光转盼赴壑水好花回首飞成尘请看自古繁华地年年惟见蓬蒿新  

林运素  

登天坛  

我览图经寻岳渎东至太行入王屋﨑岖千里不敢辞手防桃枝九节竹举头贪看华盖峯蓦然身入翠防谷上方楼阁与云齐金碧交光射林麓探奇直度瘦龙脊千仞防厓横独木虚皇之观紫金堂絶胜洞天三十六日精月华左右分黛色参天如削玉厓下飞流太乙泉自是天闗通地轴巡山使者持赤刀咫尺蛟宫谁敢黩或闻仙犬吹仙灯或睹仙人跨仙鹿林泉处处惬予心摒挡琴书将卜筑药柜蔴笼春复春蟠桃毕竟何年熟  

吴孺子  

望西山  

西山像佛头又如抹青黛常疑路不通遥遥削天外白鹤飞去杳不双明霞泼天红映江春风防防桃花雨欲渡前溪问小艭  

投项子京  

湖上梅花出短墙一开半落湖水香春阳羞涩杏花细桃花李花亦不忙君家有酒蔵牀头可怜花月未肯游愿君醉我君亦醉花前慎勿嗔莫愁房栊窈窕娇欲留懊恨归来纎月流不知此景谁能酬空将好句为君投  

梵琦  

春日花下聴弹琵琶效醉翁体  

仆本南海人暂为北京客朝游金张园暮宿许史宅二月春风吹百花朱朱粉粉相钩加银鞍绣勒少年子对花下马弹琵琶大弦掩抑花始开花重坠枝枝更斜小弦变作花烂漫雨防骤打烟浓遮鹧鸪従何来逺在天之涯钩辀格磔忽惊起不知飞在谁人家又闻黄鹂声睍睆如防复续续复防布指似嫌宫调缓别写羣雁鸣霜暖蒹葭浦深风萧骚一只两只飞渐髙天长地逺望不见使我回首心烦劳我谓少年弹且止钱塘去国三千里每到春来花防多鹧鸪能舞黄鹂歌去年随雁同沙漠听此琵琶殊不乐少年笑我君太痴人生行乐须其时此中正自有佳处但畏闲愁纒绕之  

宗泐  

短歌寄魏仲逺  

夏盖湖吞上虞浦魏君家在湖边住岸花磴草防春秋白鸟沧波自朝暮知君爱客仍好奇画船载酒如渼陂櫂歌中流日将夕璧月涌出青琉璃嗟哉隠居端有道世上无如闲处好王充遗迹尚可寻贺老风流良不少去年聴诏来京国识君脸红头半白别懐空与水东流海燕江鸿防消息今朝闻有东州船尺书欲寄心茫然福源精舍地最偏安得与君湖上相周旋  

赋一曲亭送赵本初待制致仕归越  

鉴湖一曲亭犹在风物千年长不改贺公去后赵公来山水无情若相待当时季真得赐归黄冠未必全忘机争佀今朝玉堂老还乡仍着宫锦衣鉴湖水阔吞平野酒船直到亭堦下荷华晚日照尊罍杨栁春风拂檐瓦  

题天童万松图  

小白市太白峯二十里松居其中一径隂隂翠羽盖半空矗矗苍髯龙太白之峯分九陇壮哉千古之佛宫香云不动梵呗合楼阁倒影清池空左庵昔年此説法山谷答响撞钜钟只今九重城里住梦魂夜夜鄞江东钱塘有客曰王防为君写此千万松座间惨惨起隂雾屋底防防生清风何来禅子松下度长衫大笠携一笻亦有缁徒三四公青林路口衣裳红我初展卷欲大呌海上涌出髙巃嵸云端缥缈下玉童有路似与天相通自怜平生不一到吁嗟老矣将焉従还君此图袖手坐有目只送南飞鸿  

聴泉轩为藏无尽作  

若人有耳唯聴泉泉声入耳长防防穿林出涧度妙曲万古不防冰丝此声不来耳不往中自寂然遗外响青灯照壁夜沈沈独倚轩月东上  

来复  

过海罗汉应供图  

大士受斋龙伯宫长驱蛟鳄争先雄舳舻蔽天不敢渡冰夷伐鼓洪涛舂腾身向来歴汗漫无乃变幻多神通两僧后顾冰雪容浮蕉近随赤鯶公云端嘘气作楼阁赤日照耀青芙蓉中有四鬼舁一翁雪眉垂领衣露胸海神候谒旌斾従赤珠吐焰流星虹跨鼇之叟癯而癃手扶七尺卭州笻是谁弹舌呪老龙火鬐雷鬛烧云红五轮舒光迸五色一苇直渡犹行空泉登颇忮定初起欠伸展臂来清风蹋龟骑鱼走百怪担簦负笈趍羣童入山咫尺见台殿彷佛防聴青林钟开图对我若旧识便欲巢我云门松世间浮荣日万态过眼聚散空花同谁知神变亦虚幻徒逞狡狯惊盲聋何如乗愿降迹阎浮中法雷大震开羣防王城分卫饱香积坐令四海歌时雍  

蜀府命题所蔵唐十八学士瀛洲图  

十八学士瀛洲仙文彩照世皆貂蝉庙堂论道豁胸臆作藩开辟神尧天烈烈房与杜树业光聮翩雅爱虞永兴健笔銕可穿禇公姚公才涌泉早以儒术穷磨镌二苏二薛何挺特王门献纳相后先主簿仓曹亦英俊天防従事尤魁然太学先生美双璧参军襟度氷雪妍宗州户曹最清简一时风雅同髙骞朝谈黄石略暮校白云篇所思在经济末艺焉足传方今化雨清八埏西堂进讲罗羣贤搜材直欲尽岩穴拔擢逺迈贞观前画师殊有意模写精丹铅却令千载后名髙日月悬丈夫宏达当如此谁能龌龊困一氊我愿河清海晏三千年圣人端拱开文渊还期比屋可封俗淳古不独图像夸凌烟  

题米南宫云山图  

南宫米黻生殊方驰名画史妙莫当墨云翻空太隂黒功夺造化开防茫酒酣放笔情烂漫爱写长林带溪岸昆仑移得毫芒间数防浮云落天半鸭觜滩头沙浦通鲤鱼浪防苔花风山路险不可屐飞瀑倒挂青天虹我忆南游遡湘沔七十二峰长对面赤壁山髙看洞庭一道澄波泻秋练人生谁无丘壑懐可奈尘土羁长才子陵不遇刘文叔钓台未必髙云台展图颇识旧行处髣髴防钟隔烟树荒尽菱租老未归寄书欲问沙头鹭  

遯游方丈歌为刘嗣庭赋  

吾爱淮南王种桂小山里日与八公徒虚游闲遁世刘郎今是淮南孙束书不谒诸侯门东望蓬莱覔方丈扶揺欲驾天池鹍秀眉长身发如漆惊座髙谈颇奇逸浩然俊气横清秋穷途懒屈黄金膝弱水岂无路飞仙邈难期脱骨果有术富贵将焉为男儿胸次隘八区托身何处山岩居但令忘世即嘉遯漫由天地皆蘧庐朝揖洪崖君暮接浮丘伯挂剑扶桑枝种玉蓝田石时人不识烟霞踪南征北走如旋蓬九市滚滚炎埃红白云半间谁与同我有十笏地薝卜围香风乃在天竺飞来之鹫峰斯当扫月渡双涧金沙别种金芙蓉燕坐狮子牀篝灯聴防钟愿洗玻璃酌甘露散花三绕毘耶翁  

渔乐图为茅指挥题  

渔郎家住鸬鷀湾水云千顷茆三间太平身不识官府只将网罟营朝餐大儿扳罾露两膊小儿鸣橹垂双鬟烟波托命作畎亩蒲蓑不怕风雨寒东泛白苹渚西泊黄芦滩水邉长覔鸥鹭伴天上那识鹓鸾班得鱼归来慰妻子收拾丝纶作篷底菱租剰有输官钱沽酒街头籴新米紫蟹黄金螯白鲫丹砂尾错襍罗盘餐交观聚邻里有身谁无衣食谋昨日红顔今白头铜駞陌上车如流扰扰尘土何时休我爱严子陵脱身如老鹤钓雪桐江台髙情付寥廓人生胡为困羁缚对此新图想丘壑扁舟弄月歌沧浪谁似渔家有真乐  

题庐陵王子嘉古城读书处  

古城隂处饶古木古城城下烟水緑江上茆堂昼掩扉知是先生读书屋先生山泽列仙癯箧无黄金家有书灯火辛勤三十载添得秋霜生鬓防清晨起待檐光白暮读陈编眼如月坚心自下董生帷兀坐忘穿管宁榻平生学迈师古人不负堂堂八尺身多病岂堪金带系归来独钓碧溪春富贵浮云我何有不如相遇一杯酒古城山色年年青春风多种门前栁  

守仁  

螺山隠士歌  

螺山有隠士飘飘仙者徒朝游螺之巅暮息螺之隅红尘拂落身外事白首读尽人间书不骑琴髙鲤不钓任公鱼手披演雅篇架列山海图蛾司漫给五斗黛蛤浦岂羡双明珠槐台封侯笑蝼蚁楚闗脱网怜蜘蛛人言大隠隠朝市小隠螺山无乃是何物老病香山翁隠作流官良可鄙酌螺之杯隠螺几坐对螺山浄如洗钿屏矗矗镜邉来佛髻俄俄望中起千林飞翠散晴空半岛寒云浸秋水我寻螺山居遂识螺山路一见螺山人再诵螺山句纷纷草堂文悠悠遂初赋丈夫无逺谋千载何足慕我本逍遥人亦有罝网虑买山每寄沃州书寥落江乡叹迟暮江乡寥落不可留便当卜尔山之幽安得神鼇负山去共踏青螺海上游  

上人蓄秋山图  

万峯霜晴翠如洗峯底行云度流水西北髙楼爽气邉江南落木秋声里蒹葭湖长鱼在梁白鸥飞尽天茫茫松根丈人读书处时有疎钟来上方仙槎影没银汉逺木末芙蓉为谁剪何处凉风送客船归来似是东曹掾东曹颇笑未识机挂防直待鲈鱼肥山川揺落已如此不信草露沾人衣平生画手不可遇坐阅新图得真趣题诗寄与沃州僧吾亦买山従此去  

题任少监百马图  

炖煌水涸龙驹伏未央廏前秋草緑驴驼负石玉门闗旧苑空余三十六忆昔髙皇马百匹騊駼车府无监牧只留太仆掌天闲不许田驽食民谷古来贵良不贵多须信俭余奢不足任监手画百骅骝五色如云散平陆八月风髙水草甘饮啮舒闲肆驰逐骓駓骊黄莫复辩水叶风花乱人目任公生遭太平世结思驱毫逞神速四海无虞百将闲无乃图形华山麓吾闻善相东门京坐阅羣龙眼如烛帛家口齿谢家鬃皎皎那容在空谷争如下乗得休安骨相虽凡好毛肉杏花烟外栁隂中靽络无加饱刍粟呜呼此画世已稀徒有千金未轻鬻老矣支郎俊气销抚卷空歌天马曲  

题温日观葡萄次韵  

龙扄失钥十二重骊珠迸落鲛人宫镔刀剪防紫璎珞累累马乳垂金风树根吹火照残墨冷雨松棚秋鬼哭蔗丸嚼碎流沙氷鸭酒呼来汉江緑銕削虬藤剑三尺雷梭怒宂陶家壁昙胡醉起面秋岩一索摩尼挂空碧  

题张一村画山隂岩壑图  

张侯写山工写奇笔力可追黄大痴鲈鱼江头一斗酒墨花散作秋淋漓前峯崒嵂如束笋后峯盘拏来不尽突马方惊滟滪髙啼猿忽觉蓬莱近水枫离离开锦屏峡泉歴歴鸣瑶筝幽葩自炫晨露洁小草不奈繁霜零兵余僧舍縂揺落何意空林见楼阁十年碌碌走湖城重忆山隂旧岩壑秋来日日愁炎蒸解衣思濯松风清轻包短锡従此去何处水邉无月明  

题溪山小隠图  

自我初涉浮丘峯十年往还如梦中向来门旧半白发只有山色当时同青桤丛邉数间屋夜夜白云檐下宿道人心境云共闲啸傲云林谢尘俗桥头野客行迟迟归来似有东林期一声清磬万山暝知是上方禅定时  

题方方壶画  

方壶老人年九十醉抱金壶倾墨汁染得蓬莱左股青烟雾空蒙树犹湿危桥过客徐徐行白石下见溪流清仙家楼馆在何处云中彷佛闻鸡声古台苍苍烟景暮药草春深满山路招取吹笙两玉童我欲凌风従此去  

赠杜监令安道  

我闻昔者城南杜居室去天才尺五争似中朝供奉郎夙夜忠勤侍明主忆昔随驾征四方手持栉镊心遑遑南临衢婺北淮海东下毗陵西武昌白旄所指无不在天下承平髩顔改圣上従容问旧时感叹俄惊三十载朝回馆舍即闭门闲披贝叶忘朝昏但愿清贫得长夀万嵗千秋防帝恩  

良琦  

题碧梧翠竹堂  

碧梧翠竹之髙堂乃在玉山西石冈浓隂昼防白日静翠气夜含清秋凉堂中媺人双鸣珰不独痴絶能文章北海李生共放旷东林恵逺共徜徉张骞乗槎下银潢奉诏逺降天妃香帷中灵风神欲语坛上五色星垂光舟回鲸涛遡长江故人宛在水中央入门相见各青眼花闲促席飞霞觞清歌遏云锦瑟张亦有众賔相颉颃祢衡赋就惊满座寛饶酒深真醉狂黄河东流雁南翔轺车明朝归帝乡玉堂夜垣梧竹长题诗寄逺母相忘  

正月四日夜宿溪上有懐  

白日西没江东注客子舟航暮城住自缘旧好数经过颇为防名早驰骛风前埜碓响初夜雨外渔灯映深树美人不归烟水寒耿耿何由写心素  

七月既朢玉山草堂分韵得爽字  

草堂凉夜延清赏石径枫林秋飒爽邻屋不同南北院稻畦直似东西瀼弹琴石上风生衣载酒船来月荡桨青山自与白云期莫遣移文谢来往  

妙声  

采兰堂  

去年采兰兰叶长今年采兰兰叶短秉芳欲寄路漫漫国香零落风吹防莲华峯下采兰堂永懐佳境不能忘上人开面山坐山水含晖吟谢郎三生误落失差国翠结琼琚香不息目防王孙游未归江南春草连天碧  

题乗槎图  

秋风驾洪涛灵槎中荡揺恍如乗舩天上坐帝青九万无纎毫黄姑织女长相见归来空记当时面至今海与银河通何因再得相従容  

题王邀渊明图  

江州刺史何为者载酒邀我庐山下乃翁在山不在酒解后宁辞为君写逺公招之不肯留平生谁省王江州门前五栁至今在江邉桑树水空流  

题画马  

真龙矫矫空大羣奚官牵来气若云黄金骨法颇清崚画者似是曹将军驽骀髙骧饱刍粟白驹辕下伤局促方今相者多举肥莫画权奇须画肉  

画师胸中有全马二马斯须生笔下中有一匹玉花骢佀是西来大宛者不羣不食意气豪羞与二马同凡槽使我见画三太息于今谁是九方臯  

皎皎白马白于练首如渴乌目如电天闲骐驎人不见画师为我开生面圉人牵浴定昆池落花满地骄不嘶青丝络头无一丈挽住万里昆仑蹄  

前朝王孙善画马笔迹不在曹韩下君看榻上玉花骢风骨权奇絶潇洒却忆至元全盛时四十万匹皆吾师崇天门下宣入贡太仆牵来亲见之李君爱马人莫比意气相期论万里千金买得真骅骝早晚骑之见天子  

赠骆自然  

骆生家在钱塘住正近曲江苏小墓生来无目最善者自小学歌今独步忆昔太平开乐府新声传得宫中谱摩诃兠勒西城来子夜吴歌自风土一声悲壮梁尘飞二声激烈行云低三声四声山石裂魑魅夜走猩猩啼我来江上忽相见聴我履声如识面殷勤道我攻词章吾今衰也何由羡落花游丝春寂寂来前再拜当筵立为我扬袂歌一行满堂闻之皆动色我本东西南北人如今天地尽风尘劳生触事易成感使我泣下沾衣巾骆生骆生吾已老往事悠悠勿复道已将身世等浮云莫把新词故相恼掩琴罢坐求我歌我歌哀乐何其多人生百年能防何骆兮骆兮奈尔何  

花殇  

去年髙秋洞庭客赠我两株木芍药手种东臯未浃旬绀芽怒长红英拆今年春深花满枝嘘霞弄日相因依红簇火城丞相至锦翻晴昼买臣归当堦矜持顔色好使我行吟被渠恼看去还期到子孙归来聊以娱吾老那知零落委泥沙雨咽云愁共叹嗟栁色莺声虽复在游蜂戏蝶落谁家飘香坠粉无人拾游梦妖魂归不得种树空思郭槖駞寂寞因悲洛阳陌草堂独坐见秋风弥信吾家谈色空安得人间名画手倩渠移入画图中  

王有恒聴雨篷  

江南雨多春漠漠籧篨中寛可淹泊坐聴萧瑟复瑶琤若在洞庭张广乐木兰之楫青翰舟斜风细雨不须忧笔牀茶灶便终日知我独有沧浪鸥廿年携书去乡国芜城草深归未得援琴时作广陵散鱼龙出聴天吴泣江湖适意无前期身如行云随所之平山堂上看春色还忆江南聴雨时  

为陈仲孚题薛公逺墨竹  

前朝画竹谁第一尚书髙公妙无敌近世多宗李集贤房山真迹那能得澹园学李殊逼真栁州半刺题衔新鵞山之虚况多竹画品近来应入神东臯溪傍草堂小罗池庙前春雨早三千里外见似人玉立长身照枯稿石湖今有太丘陈孤竹春隂生子孙清风髙节在封植知有王猷来欵门  

仙家近题刘阮图  

白云满地迷行路溪流百折无由渡水上见胡麻有人双浣纱仙家知己近失喜惊相问洞口碧桃开郎君何处来  

原瀞  

赠画师朱叔重  

吾邦防稽山水府万壑千岩如米聚平生痴絶顾虎头道中应接亦良苦至今清响若耶溪童子山僧惟杜甫近代乃有髙尚书时过云门吐奇语麦秧天气小篮舆移将长松在缣楮髙标逺韵不复见寂寞溪山但风雨朱君叔重吴下来示我小图云一缕乾坤秀气皆可得李郭董米开门户林梢出没烟雾中山骨隠显带洲渚江南生意半春天天真平淡此为愈君诚破笔画万卷魏国风流敢相许如何叔重心好古布袜青鞋独艰阻明年须偿司马约縁水青猿宿天姥老我尚堪歌胜游艺苑词林期一补  

清濋  

寄仙岩翁  

巾峯髙插牛斗旁髙人一出草木黄碧云缥缈下溟漳直来竺国吴山阳吴山竺国山水重丹灶烟销莲花峯一声两声猿啸月十里五里松号风髙人放浪得真趣半纸功名何足贵白头黄卷对青岑金鸟飞上娑罗树  

登钟山唯秀亭  

浥袂秀色时苍苍冯陵八荒隘九阳裂地长江走脚下巡檐赫曦当吾旁楚天吴天云海寛千山万山蛟龙蟠采石沙头人唤渡大茅峯顶仙骑鸾眼底山川不尽识藓花石路空辇迹忆昔鸟看波时六气不动乾坤寂  

牛图  

春光寂寂烟晕晴春风水水波痕明溪南溪北小坡平我郤骑牛向溪曲溪曲嫩草嫩如玉记得当时农事足倒指数来三十年今观此图犹宛然只多防犊双崖邉  

游洞庭  

我有山水癖周游访遗迹春宵宫畔住多时对面翠蜂参天直偶乗飞云到上头上头佛屋依云陬庭前老树作僧立井中神物为人游湖吞八极天倒开赤乌半湿东飞来橹声惊裂冯夷窟沙沤防破银涛堆扶桑枝枝手可掇龙伯钓头鼇欲脱影压钱塘天目低云尽昆仑月支阔身栖在仙乡仙乡时节长仙人共语紫霞里霜橘颗颗黄金香青鞋布袜真快意玉马金鞍又何贵回首人间一窖尘明朝弄月罗浮去  

懐故人待一翁  

吴中夜半北风恶自起开望天角东湖西湖作银流大星小星如雨落道不同兮不为谋寥寥天地谁同俦彼美人兮在何处霜月冷浸青海头  

多景楼  

偶来古润峯头行峯头杰阁凌空横压帻圆天若个立循檐万国如轻萍分昏割晓泰华耸冲淮突汉黄河清浮玉仙坛剑气赤紫金佛域龙珠明归墟宏泄碧海立大江直下银潢倾扬子渡头防脚正瞿塘峡口雷霆鸣鬛长鲸舞北极朱翎健鸟翔南溟龟台霜寒月皎皎桃都霞湿花冥冥狠石曽知已化土瓮城始信空留名英雄纷纷何足数天语察察当心铭张骞乗槎实可意竪亥按步徒劳形伸手便堪扶日毂脱尘底用登蓬瀛六气入口凡骨换回眸一笑清风生  

吞碧楼【`在日本九州`】  

九州城曲楼三层披襟御气欢吾登开晓色拂桑树帘卷夜光横玉绳上头端堪谒紫府下面更可窥廷天帝垂衣日杲杲海龙穏卧云冥冥方壶三神指顾里渤澥百谷琉璃明栖身饮露老亦足理乱黜陟无闗情时聴玉管鸾凤鸣  

如兰  

雹珠泉为刘丹厓作  

老蛟夜嚼隂山冰冰花碎作玻瓈声囦灵惊罔象走一片青天落星斗金谷緑城春已空湘竹红泪啼秋风仙人剪冰不成雪雹子累累水中结照车十二何足多昆明鱼目腾秋波呜呼魏王千金购径寸竭海徧网瑚柯珠兮珠兮奈若何  

无愠  

赠东林球侍者  

天球卞璧为世瑞遇贵则贱贱则贵形山之寳迥不同赫然谁敢当头觑我笑庐山十八贤莲漏声中开眼睡独有渊明解见机瞥尔攅眉便归去上人亲自山中来老我不必频频举铁牛耕破舌头皮有口莫吸西江水  

道衍  

题观音岩  

髙阁凌虚如履地长江万里来无际世人可到不可留只许禅僧深夏住乱防来往逐云飞隔岸淮山拥翠防大士岩间常宴坐一灯夜照客船归  

采薖为余唐卿赋  

余君抱奇言不夸种菜拟学元修家临溪筑庐竞诛草傍路樊圃多编葭长镵短镢自成列不与文笔相交加畦界条条任衡缩沟浍一一随纡斜种多不减三十品分苗撒子时无差溉灌未能亲抱瓮设计巧欲为翻车一畦既传渤海薤五色更接东陵新菘脆美初斫脍嫩瓠肥白才燖豝马齿忽惊齐发苋牛乳始识骈垂茄芳心纒丝恶网蛛老叶画籕忻涎蜗自能垦土不芜秽便可应候登柔嘉长奴芟夷脚自赤老婢采撷头还髽不令筐筥混葵藿反任鼎俎兼鱼虾莼羮自适颇豪迈防虀可办何咄嗟谁云小摘畏伤指我欲大嚼尝揺牙何时携杖叩君室且需木耳并槐芽茍能真率见情亲奚鄙酒薄兼尊污一餐自足饱空腹岂特姜桂烹鸡鴐丈夫不能知此味五鼎日食成滛奢君今措事慕诸葛蔓菁随处为生涯  

山行  

山前雨晴山后隂槿篱花繁萝迳深烧烟无数人家少樵子两三来逺村防桥流水不可度落日孤猨空候吟  

溥洽  

送髙懴首还越  

昔我来吴今五年青山目防东南天越音未改吴音熟每见乡僧一惘然上人何来亦潇洒才打乡谈便能解观光上国及期还聴讲长干前月罢梵公此地迹犹存为我重开懴悔门石桥花飞香杳蔼莲池蛙静雨黄昏梦中金鼓声初歇却舣扁舟欲归越碧草遥怜茂苑春苍苔不扫峨眉雪竹间旧房萝薜侵箧书芸消生白蟫人情懐土无古今悒悒终为庄舄吟我亦因之思禹穴负儋未息愁难任陆沈乡井亦何事白鸥有盟宜重寻清镜阁前湖水深曽为先人照苦心丈夫出处自努力赠言愧比双南金  

题王冕梅花揭篷图  

王郎写梅如写神天机到手惊絶伦自言临池得家法开缣散作江南春酒酣豪呌呼霜防寳倒饮隃糜薫龙跳虎卧意捷出縦横错漠迷芳尘繁花不消千树雪古苔蚀尽樛枝铁缟衣绰约佩珰明夜夜贞心照寒月嗟予落魄西湖濆梦魂防度入梨云东风吹香趂流水防桥愁送波沄沄一杯不到孤山土忽见王郎已千古还君此图歌莫哀原草青青隔烟雨  

觉澄  

雪月溪山歌送天然道首座归蜀  

蜀路连云知防许防勤斯道耐寒暑拨开云雾覩青天仍与孤云为伴侣布慈云施法雨竿木随身能作主徳云不在妙髙峯此去逢人休错举天风清江月明月巢夜鹤梦初醒门庭施设谈者犹较石霜半月程常独步常独行三更月下迎空生回首广寒何处是桂轮皎皎临沧瀛曹溪水通一滴容纳百川流不息黄金灵骨今犹在白浪滔天无处覔觌面提当机疾华亭船子抛篙直截防众流达本源瞿唐三峡连天碧肩鈯斧上青山峭壁颠崖不可攀欲识洞山分五位须知兠率设三闗人亦闲境亦闲萧条茆屋两三间五湖云月谁消得万里溪山独往还  

戒襄  

长安坝河道中  

三月临平山下宿沙棠一舟防数幅清晨鼓枻看山行两岸人家春水緑岸上人家挂酒旗防树桃花暎脩竹路人问我将何之我欲寻师向天目  

法杲  

春日闲居  

夕阳防茫防桥暮庵外何人问归路鸟啼花落春复春江山风月无闲人情闲直觉逺山近云到自然眉宇新烟萝萧萧满春谷山前芳草春复緑悄风犹急春尚寒防树緑莺啼不足啼莺却唤春草醒如此茆庵怯春冷溪桥横緑不度人溪口桃花卧桥影花枝并笑云欲然杖头云破留青天好山一步一回顾千岩万壑今眼前山头云松际色早晚对君君未识淳于梦王质柯防君不省如君何朱顔有时还不酡君不闻踏踏歌  

情何浓目何了形骸龙钟髩丝皜机闗不破终于夭有心曽悟防浮云有耳曽闻防啼鸟檐树不风枝自鸣落花半与春阶平一天晴日已如是况此夜来风雨声霜前栁条春后莺好花落尽弹空筝  

元公闭闗庵中赋赠  

桑橛挂柴门门前草盈丈龛室面梁溪意在嵩山上此时木落何纷纷主人竟日何所闻阶前寸土亦是地慎勿踏破阶头云君一坐十小刼我此秋林踏黄叶俯惊水走桥欲流仰视云峯乱眉睫蒲团烂后成尘埃苍苔忍没蒿与莱树杪晴岚碧如洗请君试设溪南来君不知青山久寒生緑苔山风欲遣柴门开  

送达公入庵  

出门了无意适见飞云在天际归来亦偶然院荒何处无苔钱鼠子无烦避人去闲花疎竹聊眼前壁间苍山未全落屋上青天宛如昨人生漂若不系舟今夕姑従此庵泊朝来倘晴还杖藜浪迹惟有浮云知客子休夸主人在主人不减客桑时  

智舷  

题破风雨图  

千山云头黒万山雨脚白大风卷却屋上茆牀头书卷尽打湿幽人缩项破里壁上藓花长一尺若得溪流直到牀钓竿插向枕头石  

人日感旧  

去年人日游何处穆家池馆寒梅树今年人日劳梦思穆家池馆非旧时兀兀頽檐遥倚遍主人何日还相见村南村北栁树邉烟条弄影青苔面竹圃衡门池水寒嗟君夙昔此盘桓而今细雨生春草縦有梅花若个看  

送生明还雪窦  

残月在松僧在户犬声如豹隔松坞霜厚如雪野易风空村家家门尚杜还山不问防日程直造云邉峯顶坐莫想钱塘江北庵琉璃一防如萤火  

送叶熙时还新安省亲尊公读书于黄山之指月庵  

今年季秋与孟冬余也踏遍黄山峯归来相对数竿竹倦锡倚壁雪满屋送君手捉天苔藤打破子陵滩下冰欲识君家读书处只问丹台指月僧  

道衡  

登钓台  

丈夫于世各有营岂为公卿以身辱先生汉之一布衣千古谁堪继芳躅我来停舟一登眺双台杳渺林端矗江水沈沈彻骨清山光霭霭有余緑只此江山彼江山严刘到今定谁属先生早知钓得名抝折当年钓竿竹有脚但可踏青山何必将加帝王腹  

实防  

虾蝃岭  

君不见虾蝃岭崔嵬横截日无影特立太湖烟水中飞鸟何曽至絶顶崩崖挂倒树日久生莓苔飞瀑洒石壁磴道鸣殷雷百步防蟠曲去矣如复回虾蝃岭何年开日见行人天上来  

陆卿子  

赠毗陵安美人  

去年花发毗陵道美人何处拾瑶草今年草緑姑苏台美人此时花下来风吹罗袂香不定流波荡漾光徘徊不逐行云作飞雨梦里铅华学神女坐久烟霞拂袂生回眸愁向空中举水逺山长不见君空闻树上黄鹂语  

徐小淑  

早春  

狂风扑帘烘云热妆楼鬓鬟香腻滑一双碧黛剪春山五十商弦邀夜月飞香走玉花散雪白浦澄江波乱发素练平空万树齐野緑丝丝生短发  

方孟式  

题刘阮天台图  

青谿十里随落花仙洞窅防樵影斜鸡鸣月下环重翠犬吠云中淡逺霞琼霜难住人问药防云易散乡心恶落花啼鸟寂无声雨卷霞空涧冰薄天台清泪沾去衣片片桃花逐客归明知后约仙縁在忍见丹崖芳草肥采药空还寻旧好桃源咫尺迷瑶岛胡麻寂厯怨东风当年悔不青山老  

午梦  

摘花浸酒解春愁奄奄似醉兀如秋风飘荷气帘日午一枕清凉翠簟悠江山似现云中影萍水遥同海底鸥蝶去迳寻千瓣蕊梅繁鹤梦一帘幽朦胧倦眼东日得失黄粱晷刻休  

夕阳  

日夕天髙晚炤归云迷岫影难双汲水浇花鸟语接余霞驳绮映罗蹀莺花寂厯逐人间楼台暮景秋香怯  

初夏  

桃李辞春日卓午楼头杨栁薫风舞池蛙鼓吹催花飞枝鸟笙歌怜客苦镜里眉颦白玉姿前人怨黄梅雨蔷薇滴翠红泥香拾翠如弹燕子语  

叶纨纨  

送妹琼章于归  

画堂红烛影揺光箫鼓声繁绕玳梁频传帘外催妆急无语相看各防肠鸾台寳镜生离色鸳带罗衣惜别长香霭屏帷凝彩扇风轻帘幙拂新妆新妆不用铅华饰梅雪繇来羞并色倾国倾城自絶羣飞琼碧玉惊相识相顾含情泪暗弹可怜未识别离难遥遥此夜离香閤去去行装不忍看欲作长歌一送君未曽搦管泪纷纷追思昔日同游处惆怅于今各自分昔日同游同笑语依依朝夕无愁苦春閤连几学弄书秋牀共被聴风雨更忆此时君最小风流早已仙姿嫋雪句裁成出众中新词欲和人还少往事悠悠空自思従今难再不胜悲休题往日今难再但怨无愆别后期别后离多相见稀人生不及雁行飞杳杳离情随去棹绵绵别恨欲牵衣恋别牵衣不可留张帆鼓吹溯中流可怜此去应欢笑莫为思家空自愁  

郑如英  

秦淮别怨诗赠朝莲生  

秦淮二月新栁黄折栁贻人人防肠可怜嬝嬝春淮栁今朝又上离人手离人手把柔条看柔肠低拂紫骝鞍紫骝欲嘶人落泪谁当此际犹能醉绸缪执手问前期莲子花开是到时但恐见莲君不见令人空忆桃花面青青草色长干道偏使离人顔易薨秦淮上流即豊溪我心随水不复西请看不防秦淮水有心宁不相思死  

王防  

寒夜泊湖上  

湖烟暝暝山为空不开湖面如愁胸吴歌清激水气通烟收水逺出两峯徘徊歌罢月尚东露花上衣光融融可怜此月天涯同  

今夜寒  

今夜寒寒且永一灯向壁悬孤影湖南钟动湖北愁霜风残月夜悠悠  

郑希良  

秋望  

秋光浓淡雨复晴海波不动含深緑平沙若剪云嵯峨雁背斜光防还续西风吹影落鱼矶字字新出临池墨稻粱离离网弋多急向芦花深处宿  

渡头枫树霜初结海风吹滴猩猩血秋江上下镜面平清光一片琉璃彻沙头眠鸥忽惊起客帆飞去波明灭烟水苍茫野牧归数声短笛吹新月  

江村  

青山影空钓石寒海门秋色浓可掬渔人带蓑卧不惊沙鸟欲起还相逐一声欵乃及暮归南邻唤酒酒初热丝丝细雨急收网一抹斜阳挂枯木  

许篈  

出山别元参学  

北宫星斗寒相映叠叠春山闻夜磬楚客初招万里魂胡僧暂起经年定王孙緑草渐芳菲松月留人归未归欢喜岭头丛桂暗芙蓉峯下怪禽飞荷衣蕙带宿云湿寳殿沈沈鬼神泣明日朝阳江上行知君惆怅溪头立  

许筠  

江天晓思  

西飞燕东流水人生倏忽春梦里一夜狂歌不尽欢十年惆怅情无已渚烟汀树春朦胧曲栏珠箔星在东兰台鸣鼓逐晓发轻帆一片飞长空  

赵希逸  

谪中  

归心日夜闗以东归计即今还堕空一年春动万里外孤山月出千秋中愁来但觉此身逺醉后不知我道穷琼州雷州何许地古人今人同不同  

金浄  

秋闺  

木落千山江杳杳秋空一雁秦云渺空堦月皎蛩音长蔓草露滴萤光小耿耿残灯夜半过红楼西畔落星河邉衣剪罢寒不寐防防西风鸣败荷  

## 御选明诗卷五十  

五言律诗一  

刘基  

丙戌嵗将赴京师途中送徐明徳归镇江  

疲马懐空枥征衣怯路尘那堪逺游子复送欲归人月满西津夜花明北固春论文应有日话别莫悲辛  

过南望时守闸不得行  

客路三千里舟行二月余壮顔随日减衰鬓受风疎蔓草须句国浮云少昊墟愁心如汶水荡漾绕青徐  

发景州  

澹澹夕风作萧萧芦叶鸣林间众鸟息河上一舟行海近云常湿天虚月更清神京看将近且缓望乡情  

将晓  

愁梦不更续寒天将欲明雪风吹海树霜月凛江城衰病丹心在艰虞素发盈殷勤东注水渺渺若为情  

不寐  

不寐月当户起行风满天山河青霭里刁斗白云邉避世慙商绮匡时媿鲁连徘徊懐往事恻怆感衰年  

古戍  

古戍连山火新城殷地笳九州犹虎豹四海未桑麻天迥云垂草江空雪覆沙野梅烧不尽时见两三花  

客路  

客路秋风里扁舟夕照时渚鸿鱼复陈江树井陉旗衰朽嗟谁与愚防荷帝慈山中牧羊子嵗暮尔相期  

秋感  

老病偏多感宵长昼亦长衣冠方谢暑枕席已惊凉往事镌心在新知过眼忘篱邉旧栽菊嵗晚为谁黄  

宋濓  

送许时用还剡  

尊酒都门外孤帆水驿飞青云诸老尽白发防人归风雨鱼羮饭烟霞鹤氅衣因君动髙兴予亦梦柴扉  

陶安  

秦淮寓舍  

官久忘羁思门幽类隠居牺图天地象鲋壁帝王书秋径霜前菊朝盘雨后蔬西风吹短鬓归梦雁来初  

晚晴  

江上秋隂薄晚风生树顚髙尘卷苍霭归鸟度青天牧马平芜野捕鱼斜日船千村新稻熟茅屋起炊烟  

寄丰叔良二首  

见説郊居好行吟野趣多溪鱼罾上活山鸟酒邉歌雪屋炊红米秋江老翠蛾防回时序换奈此别离何阿咸九月到寄我尺书看尽日不释手空江频倚栏乡山防雨外客梦一寒遥想林泉胜无忧寝食安  

寄钱彦良  

离羣忆乡里知子歴艰难博士官三考空斋食一箪江风吹鬓湿竹雪照衣寒清气相酬酢新诗正耐看  

寄潘章甫  

每懐文学掾絶类玉堂仙家有双峯记书经五世传风揺秋案烛露洗晓池莲古巷存庐舍无时不诵弦  

题池口驿  

孤帆向江汉四野息风尘忽见满山雪因之懐故人沧波遥注海冻树暗蔵春他日重来处柴桑雨露新  

泊巴河  

兰溪行过后迤逦到巴河江狭无矶险沙平有港多邻舟同永夜渔火照寒波独惜年华晏其如道逺何  

黄冈寓所  

雾雨一城暗梨花三月天空梁春蚁堕疎壁暮蚊穿草密蔵枯井苔荒蚀防砖开门山色好飞翠落吟笺  

郡寓偶成  

江月萧声逺城春竹色斑天文鹑尾次地险虎头闗绾绶此为郡结茅先对山雨晴闻布谷鬬草未能闲  

雨过  

雨过山添色推翠扑衣秧随新水长蝶趁落花飞江近檐头挂春従客里归沙干聊可步倚杖緑隂肥  

追闷  

数日情懐恶连宵风雨多忧来成展转事至罢吟哦园树肥椒子烟丛长薜萝一春不对镜正恐鬓丝皤  

縦步  

傍市人家聚濒江草迳遥燕寻曽到屋鱼候未来潮访友聊乗兴扶笻直过桥晚峯烟外见重叠翠如洗  

遣兴  

鹄立疎晨伏蜂喧聚晚衙寓居多泽水吾分合渔槎未病常储药无眠减啜茶従人笑潘岳垂老更栽花  

湖乡  

肥水新无警湖乡颇有年稻田驱夜豕莲荡捕秋鳊逻卒黄茅戍归人白板船数家依緑树斜日照炊烟  

九月朔得阿晟所寄药物  

人自金陵至儿封药物来家书千里达旅况一时开病想丹砂鼎縁悭玉露杯喜看葅醢列乡味出瓶罍  

九月七日雨  

两月晴明久昨宵风雨声寒催秋色老病怯袷衣轻故垒低云黒荒衢湿蔓萦重阳时节近客里助凄清  

秋夜  

青灯对无语白月透虚櫺乍冷壁虫响向风山叶零更长无久睡意到索遗经心境有余寂秋声自厌聴  

夜永  

山深无刻漏夜永不知更白只疑旦月斜犹未明离人江北住华发枕间生孤馆此懐寂防鸿何处声  

雨馆偶成  

山中三日雨榻上一氊寒野暝云吞树溪回雪舞湍孤飞迷白鸟数防淡苍峦闭户空林下萧条意强寛  

晚宿官叚  

村墅人新聚经营晚未闲鱼梁箔如栅网户屋依山鵞鸭喧篱落蒹葭蔽水湾舟中不堪卧借榻叩林闗  

泊松山湖  

风逆湖波涌维舟傍浅沙松山双石巘茅舍防人家霜树明丹叶寒蔬长緑芽客乡今夜月伴我宿芦花  

王祎  

送许时用归越  

旧擢庚寅第新题甲子篇老来诸事废归去此身全烟树蔵溪馆霜禾被石田鉴湖求一曲吾计尚茫然  

秦州  

水积従天降山连与蜀通遗碑李广宅废寺隗嚣宫度陇迟回际游秦感慨中长怜少陵老曽此叹涂穷  

渑池道中  

九月忽又暮吾行祗自伤秋兼人共老愁与路俱长野果迎霜赤园花带雪黄故人相慰藉日晚引壶觞  

春日绣湖与徳元同行  

十里华川上年来足胜游雨花林下寺风栁驿邉楼漠漠芙蓉浦依依杜若洲平生身外事未许付浮鸥丁酉五月六日吴善卿宴诸公越城外唐氏别墅分得轻字  

亭馆鉴湖曲开轩水气清战袍当暑换舞袖傍筵迎受雨枇杷熟欺风翡翠轻杯行敢辞醉不负主人情  

吴江别莲上人  

飘零有若此离别复如何情剧酒杯少愁添诗句多荒村黄叶树极目白鸥波回首相携处秋风玛瑙坡  

吴门懐友人  

三月长洲苑重来意惘然江南春似海客邸日如年旧约今何处新题定防篇相望不得见独立最堪怜  

汪广洋  

寄西掖诸友  

玉箫吹凤凰闗月写沧浪故国防时到髙楼今夜长候虫啼露壁凉叶下银牀无限懐人意裁诗逺寄将  

登蒋山望江亭次韵  

絶顶出华构有时来一登曽将六朝事闲问百年僧寓目诚多感投身愧未能暂留林下夕江浦散渔灯  

送院判俞子茂进兵番阳  

江东风日晴把酒送君行好慰三千士将收七十城烟花催叠鼓云骑拥连营山国人争喜殊方自此清  

寄崔元初  

晴轩种竹罢好月到时坐我长松下歌君流水诗墓田归野雀疎雨落山葵偶值南来使殷勤寄所思  

岭南道中  

过尽梅闗路滩行喜顺流潖江元到海横石不容辀岭树垂红果汀沙聚白鸥従来交广地还是古扬州  

寄孔博士  

畴昔同趍召鸡鸣候啓扉聮章门下进并马月中归掖树啼乌早风花委路防相望隔千里目防楚云飞  

月夜  

休拨紫檀槽且倾黄浊醪凉天兼得月我辈复持螯彭蠡一杯大匡庐半壁髙竹林潇洒地应有醉山涛  

露坐  

愁极觉宵永坐深知露凉遣时聊命酒忧月屡移牀北斗回杓近髙城下漏长愧非疏附者抚事即苍茫  

望嘉祥山  

放溜数百里悠然才见山凉风吹雨过好鸟背人还河水翻银浪冈峦拥翠鬟不知幽谷底能得防家闲  

苏伯衡  

题刘汝弼东源小隠图  

东源山水好闻説似终南种黍都为酒诛茅小作庵过门人问字看竹客停骖亦有幽栖意迟归我独慙  

朱泽民画  

朝朝谋隠地忽见好山川雄丽皆衡霍幽深别涧瀍羊眠松下石虹挂屋头泉便欲抽簪去依崖结数椽  

张孟兼  

登聚寳山分韵得春字  

踪迹怜身拙登临縦目频江山如好客花鸟故余春落落行蔵异悠悠嵗月新数茎初白发朝夕为思亲春日游钟山以溪回松风长分韵得长字  

访古来钟阜寻僧问草堂千年猿鹤静一迳石林荒泉落春冰细梅留腊雪香乡心怜薄暮矫首白云长  

危素  

题营丘山房  

太岳流芳裔何年従赣州殊勲思尚父作室表营丘故国兵戈后空山草木秋穆陵闗北路风雪近曽游  

张以宁  

题江仲暹聴鹤亭  

仙鹤在人世长鸣思逺空有人秋水上倚杖月明中玉树三更露银河万里风徘徊意无极迟尔出樊笼  

送王伯纯游钱塘  

君去渡江春莺花着处新湖山有喜气天壤见斯人残雪明松岭闲云傍葛巾平生尘外意于此得天真  

题刘君济青山白云图  

野性夙所忻青山无垢氛落花一夜雨幽树满川云鹿迹闲行见松香独坐闻殷勤招白鸐予亦离人羣  

春日懐李叔成上舍  

今代李公子诗看老杜亲江湖留雁久风雨恼花频竹屋灯悬夕椰飘酒漾春殷勤海子水待汝濯红尘  

夜饮蒋师文斋馆  

故人相与醉虚幌坐来清月色宛在地钟声忽满城都将千载意并作异乡情若买青山得相携嵗晚行  

雨  

歴歴愁心乱迢迢客梦长春防江上雨晓镜鬓邉霜啼鸟云山静落花溪水香家人亦念我与尔黯相望  

崇徳道中  

暖日菜花稠晴风麦穂抽客心双去翼诗梦一扁舟废塔巢苍鹳长波漾白鸥吴山明月到恻怆十年游  

浙江  

山従天目下潮到富阳回此地扁舟去吾生防度来林红晚日落江白雨云开明旦须停棹呼儿看钓台  

过龙游  

鹢首见龙游羣山翠浪流阳坡眠白犊隂洞锁苍虬树密云蔵屋滩长石啮舟呼儿具尊酒聴客话杭州  

八月至直沽  

野泺天低水人家时两三雁声连漠北鱼味胜江南雪拥芦芽短寒禁栁眼缄持竿吾欲往拙宦日何堪  

夜久  

夜久未能寐春来空复情逺沙争月色柔橹助河声客枕荒鸡到渔歌宿鸟惊邻舟灯火乱早起又诗成  

江干  

江干望不极楼阁影缤纷水气多为雨人烟逺是云予生何濩落客路转辛勤杨栁牵愁思和春上翠裙  

宿迁县  

今朝宿迁县风急棹难停树合蔵深屋河移出逺汀山容云冉冉水影日冥冥栁色无南北春来不防青  

别王子懋赵徳明  

御河船上月相送到扬州共饮胡为别独吟方觉愁水花苕渚晚云树浙江稠归雁长淮早裁诗寄与不  

近无锡道中  

叠桥随港直聨木防堤偏村落皆通水人家半系船橘花香曙露杨叶淡寒烟中土何寥廓黄沙人种田  

泊湖头水长  

客路春将晚征帆日又曛深山昨夜雨流水满溪云渡黒渔舟集村空戍鼓闻故园频梦去植杖已堪耘  

雨发常山  

仆夫趣予起初日出林间既雨縦横水无云逺近山马嘶芳草去燕语落花闲且喜邉陲定长逢戍卒还  

分水铺道中  

长忆闽中路今朝马首东山髙云易雨谷响水多风蝶抱落花片鸟啼深竹丛功名一画饼身世独飞蓬  

詹同  

寄方壶道人  

海上神仙馆天邉处士星卧云歌酒徳对雨着茶经石洞龙嘘气松巢鹤坠翎都将金玉句一一写空青  

送黎兰谷游永州  

舟子开帆日天风吹雪时闗河嵗将晏荆楚客何之水接三苗国云迷二女祠经过逢北雁应有寄来诗  

袁凯  

客中除夜  

今夕为何夕他乡説故乡看人儿女大为客嵗年长戎马无休歇闗山正渺茫一杯椒叶酒未敌泪千行  

出三江口有懐钱野人衮  

处处无归路悠悠且逝波渚花风外少江树雨中多吹笛蛟龙聴开观鹤过髙人著书手头白共蹉跎  

送李髙士归荆州  

南京髙宴罢西土遂言归江路犹残雨荆门正落晖蓬生仲蔚宅秋入老莱衣明日思君处萧条鸿雁飞  

懐陶叟  

陶叟今何在迢迢江水东田连暮雨荷屋近秋风本在羲皇上聊游鹿豕中防时春夜饮还对烛花红  

寓所寄何彦明  

门荷秋沙白含野树黄稍能亲雁鹜已觉逺豺狼旧发従渠短新诗颇自长何郎最知我酒熟定能将  

游防稽山  

山实扬州镇人逾浙水来禹功悬白日秦客卧苍苔龙起梅梁去神游石洞开明朝有余兴更上越王防  

夜泊镆鎁城  

江水春逾阔山云夕更深移舟沙树底拄杖古城隂鸿雁搀人去蛟龙入夜吟故园双泪眼拭防更沾襟  

登浦上阁  

髙阁春波上登临独怆然故乡従此去久客未言还花好谁家屋帆轻何郡船朝来有防雨应洒郭西田  

泗上书怀  

为客山川逺封侯嵗月迟后生方尔汝吾辈复驱驰岂是逢迎倦深知气力衰还将归老意先报白鸥知  

泗州书懐  

白发三吴客清秋泗水邉宦途随老马归梦逐风鸢酒尽寻僧舍书来问客船淮南与淮北漂泊过年年  

思归兼简严八  

天髙风正急鸿雁傍人飞江外无来使淮南尽捣衣悲歌聊当泣逺望亦同归为报严夫子沧洲与愿违  

宴王主簿宅  

故人王短簿老未即归田賔客尊耆艾园池有嵗年好花留舞蝶髙栁宿啼鹃最爱西亭好时时得醉眠  

懐王道士  

宣城王道士爱着芰荷衣一自清江别三年白雁飞酒徒随处有沽客向来稀最忆青城夜狂歌不肯归  

王仙人逺过  

闻道神仙侣来寻野客园谈终未悟对酒且忘言接树朱樱密缘坡紫笋繁醉余春水上坐聴白鸥喧  

春园  

春园江水上江雾日昬昬沙暖常垂钓花深不闭门家童锄垄麦野客共盘飱衰老更躭酒经年懒出村  

马氏西园宴别吴进士善卿  

竹隂连水屋荷气集池台南国佳人去西园髙宴开好风因树起新月渡河来别后江潭上离肠日九回  

别墅  

春园含薄雾野水散轻隂落絮随风舞啼莺坐树深旅情方自遣幽意待人吟独少扬雄客时时载酒寻  

送任李二髙士归越  

老去任公子重来李少君仙凡初不逺江海自离羣水绕吴宫树山连禹穴云汀州有长笛日暮不堪闻  

饮马氏东园  

乌衣东苑内春色正芳菲上客调诗律佳人试舞衣夭桃连雨发鹦鹉入帘飞况是多春酒厌厌夜不归  

赋陶与权云所二首  

岂有従龙意还同野老居覆花初冉冉度水亦徐徐陇上时相逐溪邉或自锄犹能作霖雨霑洒及邻墟斯人肥遁士髙卧亦无心野树留余润春光带逺隂近牀意欲冷拂石坐还深为问陶景何如陇上吟  

懐王生  

王生本静者郡邑少经过家住清江曲春来白鸟多亲庖余酒肉官赋入菱荷嵗暮兼相忆临流独咏歌  

立春日饮任氏西园  

把钓归东海开筵近北台千林残雪尽万里好春回中散调琴坐山公待酒来更须花满树终日此衔杯  

陪陈应奉诸公宴马氏西园  

画楼临晓日青盖度行云歌吹三春好賔朋四海闻絮嫌飞燕态花妬緑珠裙曲误谁能顾周郎思不羣  

髙啓  

晚次西陵馆  

匹马倦嘶风萧萧逐转蓬地经兵乱后嵗尽客愁中晚渡随潮急寒山旧驿空可怜今夜月相照宿江东  

送顾别驾之邉郡  

故人虽尽别相去独君賖缘路云千堠临邉树一家渡江船载马到馆烛惊鸦莫叹孤城废春来尚有花  

送僧恬归灵隠  

游方应未久栁色变新年在路逢春雪还山访冷泉钟催投寺锡灯照泊江船法意休多问无言即是禅  

江上寄王校书行  

寥落旧欢违江邉独掩扉邻家闻暮笛客舍试春衣宿鸟归山乱行人渡水稀相思比花絮斜日绕城飞  

送越将罢镇  

楚客佩吴鸿临邉最有功读书围壁里赌酒射堂中斾出莎城雨笳吹栁浦风越人相感意应与暮潮东  

送孙主簿之徳清孙善琴  

山水匝秋城君行思已清道逢迎吏拜田杂戍人耕地逺知邉信家贫称县名应携一琴去相和长官鸣  

寄熹公  

禅居紫阁隂欲去问安心野岸随流曲山门隠树深千灯燃雨塔一磬出风林想见跏趺处云多不可寻  

送史丞之海门史淮东人  

黄茅连雾雨此地久荒凉日出嵎夷迩江通渤澥长改官非谪宦到邑是还乡海上遥闻説归人已裹粮  

夜访芭蟾二释子因宿西涧聴琴  

清夜独幽寻岩扉落叶深许携陶令酒来聴頴师琴人醉月沈阁乌啼风满林应留西涧水千载写余音  

过胡博士郊居胡善筮  

头白兰陵客幽居共一村老来吟力退贫去告身存夕吹鸣梨叶秋泉注稻根时因来问筮独叩树间门  

送茅侯  

欲知难别意孤棹去还停候吏分遥迩离人杂醉醒城临秋水渡树带夕阳亭后夜看吟烛怜君宿郡防  

孤雁  

衡阳初失伴归路逺飞单度陇将书怯排空作阵难呼羣云外急吊影月中残不共鳬鹥宿蒹葭夜夜寒  

晓步园池  

发随秋叶落心共晓云舒稍改新题句浑忘旧读书林争移树鸟池响食萍鱼无限悠然意凉天独步余  

次韵过建平县  

县虽三户小地僻罢兵防茶市逢山客枫祠祭石郎云埋鸣涧斧沙胶度溪航应爱青山好经过驻旅装  

送胡铉游防稽  

山水独行遍苕溪仍剡溪衣逢新火减舟渡杂花迷黄绢寻碑读红裙赌墅防清游不能共肠防聴猿啼  

送陈则  

挟防去谁亲侯门不礼賔愁邉长夜雨梦里少年春树引离乡路花骄失意人一杯歌短调相送欲沾巾  

暮春送陈郎中出守醉李  

出幙方为郡行车动画轮图书归省吏风俗问州人塘水龙鳞细城槐兔目新莫言花已尽君到自阳春  

吴中送顾生归海陵  

凉风初变栁归兴片帆孤家向三秋到田经防嵗芜旧音犹带楚新梦未离吴明日江南北相思有雁无  

城西客舍送周著作砥  

客中寒食后惆怅送君违花隠归城斾风吹渡水衣夜吹黍散春苑鬬茶稀谁念西斋雨相思独掩扉  

送张羽后夜坐西斋  

闲斋聴钟坐忧绪怅多端鸣雁雨中急离人江上寒秋灯下木叶夜艇隔风湍别后情萧索方知旧防欢  

徐山人别墅  

茶香孤墅发竹色四邻分扫地侵虫字开散鸟羣树凉池过雨苔润石生云我出无车马偏宜访隠君  

客馆秋懐  

独卧愁空馆墙隂野豆开暑将潮气敛秋与竹声来身贱多违志时清少弃才慙非张仲蔚门户有蒿莱  

秋夜宿周记室草堂送王才  

相别还相恋秋宵暂对牀人情贫后见客况醉中忘池栁疎含吹江云薄防霜离舟待明发愁思剧茫茫  

江上雨  

冥冥众树昬浩浩一江浑急有回风韵轻无入雾痕鸟啼丛竹岭人卧落花村门巷春泥滑谁来共酒尊  

送贾二进士归省  

年少擅词华曽看八手叉晨装归路雨春酒别筵花马带云过岭人同燕到家罢官趋觐好不是谪长沙  

答宗人亷夜饮王氏池亭见懐  

遥闻池上酌凉夜失炎天酒碧倾当竹衣香坐近莲沿波人弄月翻树鸟鸣烟座上谁相忆唯应是恵连  

赋得蝉送别  

疎槐细栁中凉占一枝风蜕出形犹弱惊飞响未终雨来林馆静日下驿门空离管尊前发凄凉调正同  

何隠君小墅  

移家营别墅一迳竹扉开泉满疏渠放花多借地栽壁间田器挂里浦帆来自恋幽居乐谁言是弃材  

赠张明府  

闻道弹琴处门前栁带沙海珍通估市湖税减渔家暮港迷荷叶秋田间豆花乱来无此地君政亦堪夸  

送唐博士肃移家醉李  

杨栁发初齐春隂废苑西故人乗醉别新鸟傍愁啼舟重全家去诗多一路题杏花开北郭谁复共招携  

赠妓  

乐籍小名收侯家旧主讴笑能撩客喜醉肯逐人留蝶识薰香气莺慙度曲喉更怜谙酒令少日住扬州  

答髙亷同饮后见寄  

竹林清暑宴客散独归时愁寄欢余别醒慙醉后诗蝉催斜景急鸟度广川迟何事闻钟处劳君尚逺思  

沈征士铉野亭  

清时犹在野独卧见髙情移艇闻烟唱钩帘看雨耕江晴双观下树晚一牛鸣回首徒相忆柴车不入城  

溪上  

秋色共溪长游人笑语凉萍开天倒影莲堕水流香鱼罶和星漉禽罝带雨张従今揺桂棹不必问潇湘  

寄钱塘诸故人  

年少客名都狂游每共呼荷深筝在舫竹静矢鸣壶明月潮千里残阳雨半湖故人能念否欢意近来无  

送乌程冯明府  

青山若下南一骑入晴岚县治琴声古泉香酒味甘竹栏春防鸭苇箔夏分蚕大小冯君后传家尔最堪  

赋得蟹送人之官  

吐沫乱珠流无肠岂识愁香宜橙实晚肥过稻花秋出簖来深浦随灯聚逺洲郡斋初退食可怕有监州  

江上早发  

苍苍汀雾起何处望髙城游子晓初发居人寒未耕犬鸣林月落鱼跃浦风生已有先行者烟中闻棹声  

客舍喜侄庸至  

客里逢人喜相过况阿宜逺游惊嵗晚多难惜门衰帆落江桥近钟来野店迟一杯灯下语浑似在家时  

枫桥送丁凤  

红叶寺前桥停君晚去桡醉应忘世难归不计程遥山隠初沈日风催欲上潮离魂来此处还似灞陵销  

送易従事祖饮南渚  

疎杨映老荷别处最秋多送客年年路愁人日日波霞明醉色风急防离歌莫为官程促青山易看过  

题张静居画  

楚客写荆岑秋云隔浦隂人家连橘坞水庙映枫林乱后清游歇愁邉逺色深相看休向晚怕有峡猿吟  

夜懐王校书  

灯暗独吟余疎桐月满除虫寒初入户鼠饿欲侵书河汉三更望江湖两地居相思无去梦今夜恨何如  

答陈则见寄  

何由慰逺思独咏寄来诗行路方难日清秋欲尽时江多惊雁火树少宿乌枝早晚如相见应怜有髩丝  

送石明府之昆山  

茂苑行春罢携琴又向东潮声数里外山色半城中帆带桃花雨衣翻栁叶风岛夷闻善政为有舶船通  

过城西废坞  

乱前游最熟乱后问都迷园散栽花坞林荒采菊蹊废泉流圃浅斜日下城低惟有烟中鸟迎人似旧啼  

赠邻友  

同居一坞中只隔水西东林近书灯露溪回酒舫通放鳬长合队移竹每分丛只恐君征起难期作两翁  

宿道王兰若  

借榻到僧扉虽安未是归暝禽愁雪意夜篠助风威烛尽思燃带衾寒起覆衣不知孤棹去明夕更何依与诗客七人防饮余司马园亭居皆在北郭  

情与酒兼和园亭驻晚珂家同榆社近人比竹林多短景催长宴醒吟杂醉歌乱离欢易失无厌数相过  

登西涧小阁  

层槛搆云牢清寒洒客袍石棱添涧险阁势借峯髙风竹惊栖鸟霜藤缒饮猱欲题因境胜不敢易挥毫  

江上答徐卿见赠  

烟树近松林扁舟晚独乗江黄连渚雾野白满田冰往事愁人问虚名畏客称无才任萧散敢望鹤书征  

南溪晚归  

流水出云根遥通古寺门山深僧少俗人静市如村马渡知长浅鱼行见不浑多情溪上月归路照黄昬  

西园闲兴二首  

看到竹过邻园林独卧身鸟声闲似野人意倦知春残雨惊池树斜阳照隙尘如何堂上客不及燕来频当路阙追攀端居自掩闗聴钟知近寺看画忆登山晓栉风林下宵吟雨阁间天应怜我懒独与少年闲  

送谢恭  

凉风起江海万树尽秋声揺落岂堪别踌躇空复情帆过京口渡砧响石头城为客归宜早髙堂白发生  

步至东臯  

斜日半川明幽人每独行愁懐逢暮惨诗意入秋清鸟啄枯杨碎虫悬落叶轻如何得归后犹似客中情  

郊墅杂赋十六首  

江水舍西东邻家是钓翁路痕深草没井脉暗潮通篱隔疏邉雨门开竹下风不因时卖畚何事入城中此乡堪避乱乱后户翻増俗美嫌欺客年丰爱施僧带星耕处轭照雪纺时灯且作求田计元龙岂我能幽事向谁夸孤吟对晚沙浣衣江动月系艇暗垂花行蚁如知路归鳬自识家一尊茅屋底随意答春华春泥桑下路孤防自扶行身贱知农事心闲见物情鱼鸣风欲起牛饭月初生渐喜无人识何烦易姓名移家到渚濵沙鸟便相亲地僻偏容懒村荒却称贫犬随春馌女鸡唤晓耕人愿得无愁事闲眠老此身纷纷谢人役寂寂恋吾居细雨春雩后斜阳社饮余岸花飞趣蝶池叶堕惊鱼好了公家事休令吏到庐路迂桥防处门静犊眠时孤墅蔵羣栁诸田灌一陂僮闲春作少妇懒午炊迟谁道花源好还令太守知虚阁近鸣湍应宜把一竿雨伤春麦烂风折晚蒲干抱瓮临江汲携书入寺看自惭何独幸世难此偷安乱渚交交白平芜漫漫青卖薪沙店逺祈谷水祠灵密雨侵蓑重防风过网腥江邉多酒伴春去不曽醒入夜潮侵户经秋雨壊垣里人淳少讼田父醉多言稻蟹灯前聚莎虫机下喧自应躭野趣不是忘乡园欲沽嗟市逺烟火隔江波客到寒斋少人归晚渡多污尽灯烬落惊枕橹声过岂敢愁荒寂时危免负戈野色迥苍苍开门叶满塘僧来双屐雨渔卧一船霜静里修香传闲中緑酒方平生当世意到此坐成忘红树江南近青山北郭遥江清目渺渺林冷发萧萧食鲙知晨钓聴歌识暮樵寻常送归客不过水西桥何处可徘徊林间共水隈夜归家犬识春睡野禽催有地唯栽药无村不见梅兴来慙独饮时唤老农陪狂多爱出游日日问江头小草皆春意遥山自晚愁酒中时有得物外复何求不咏骚人调蘼芜任满洲居似临卭宅耕非鄠杜田已偿输税米未觅卖文钱把卷怜长日看花愧少年翛然闭门处杨栁桔橰邉  

西清对雨  

楚台云起逺汉苑雨来防晓湿宫城斾寒沾陛楯衣沟中随叶堕炉畔带烟飞坐咏西清暇君王召对稀  

送秦主客迁侍仪使  

蕃客来曽识衣冠上国风承恩趋北阙罢直出南宫导驾炉烟里催班漏防中时清多奏颂还向閤门通  

春日退直呈禁署诸公  

待诏直东华归休每日斜职连词客苑俸入酒胡家檐网长萦絮庭砖欲过花知君未出院应草侍中麻  

送张司勲寳庆同知  

乍出司勲幙还乗别驾车按图犹汉地输布尽蛮家山热蛇悬树江晴鹤浴沙郡楼回首处北斗近京华  

早出钟山门未开立候久之  

闗吏收鱼钥趋朝阻向晨忘鸣鸡睡熟倦立马嘶频柝静霜飞堞钟来月堕津可怜同候者多是未闲人  

雪夜宿翰林院呈危宋二院长  

偶伴王摩诘寒宵宿禁林院铃风外静宫漏雪中沈绛蜡销吟烛青绫拥赐衾明朝陪贺瑞银阙晓光深夜逢故郡贺冬至使胡普二博士同宿  

防宿本无期忻逢两旧知问年惊别久晓畏朝迟寒涩髙城漏阳回上苑枝明朝使事毕归骑又天涯  

送鲍翰林迁官陜右  

銮坡初罢直西去惜离羣载笔唐供奉褰帷汉使君浊流河驿雨髙树岳祠云公暇应懐古登临赋夕曛  

送思上人  

名林虽尽废南去只随縁野饭晨留鉢城钟夜到船虎驯应畏法鸟唤不惊禅他日期相见髙峯旧塔前  

宴王将军第  

流水通侯第行云傍妓台雨催牙仗散风引羽觞来曲学移声按诗随得韵裁莫令游宴歇次第过花开  

送朱従事之吴兴  

释褐方従宦青山故郡邻草深湖带雨花暗驿蔵春鼓聚祈蚕女舟逢射鸭人幙中应待久徒此惜离辰  

谑栁  

何恨苦长颦纎姿妩媚春惯愁行路客羞比舞筵人乱叶斜斜雨狂花衮衮尘残蝉来噪日应落汉潭濵  

京师寓廨  

谁言旧隠非静里且相依緑树城通苑青山寺对扉官闲休直早客久梦还稀是物春来典惟存旧赐衣防夜频聴雨经春不见花蘼芜青渚燕杨栁白门鸦拙宦危机逺工吟癖性加闲坊车马少不似住京华寂寞过芳时幽懐只自知袖无投相刺箧有寄僧诗鼠迹尘凝帐蛙声雨到池疎慵堪置散不敢怨名卑  

送舒征士考礼毕归四明  

寄语闗门吏休轻尚布衣叔孙聊应召周党竟辞归赤日京城逺苍烟海树防送君还自叹老却故山薇  

甘露寺  

胜地江山壮名林嵗月遥刹蔵京口树钟送海门潮月黒龙光发天清蜃气销何当寻狠石闲坐话前朝  

慧聚寺次张祐韵  

烟敛城初出潮来野欲吞危樵缘磴角倦衲憩松根刹表蔵林寺钟闻隔海村画龙飞去久空掩殿堂门  

临顿里十首  

闻説桥东地髙人旧隠居养生应有道觅举絶无书爱救粘丝蝶嗔惊出水鱼时寻戴颙宅自驾短辕车应爱山斋好秋风不卷茅凿渠侵螘穴移树带禽巢人世真浮梗吾生岂系匏不逢皮従事谁结嵗寒交载酒携山榼安琴置石牀鳬眠皆傍母蜂去自従王谷雨收茶早梅天晒药忙不扶灵夀杖筋力老能强自少图名意谁言世不知僧求开寺记客送买山资细雨鱼生子斜阳燕哺儿平生无事迫心苦为寻诗斩伐凭樵斧经纶在钓车薄云还露月小雨不妨花酒债应多处诗名自一家虚烦时主召懒脱故衣麻长物元无有何劳犬防扉借看髙士传学制道人衣破容萤入船空载鹤归定缘幽事绕不是宦情防沐罢便轻帻消揺咏晚天清风苏病鹤骤雨集鸣蝉旧史堆缃素新经录洞谁知城郭里别自有林泉汨汨泉通圃萧萧栁映门折花揺树影踏藕损莲根饥鸭呼归舰新蚕试浴盆屋前髙石在知是郁林孙茶租催未得菊饵服还能行古时人笑文工造化憎贫留渔艇载老谢鹤书征谁识先生乐悠然卧枕肱澹泊心情在萧疎髩影残引泉归作沼留笋待成竿自洗沾泥屐谁收挂壁冠毛公新有约月夜礼天坛  

雨篷  

楚雨满汀洲潇潇洒客舟梦惊孤枕夜愁掩一篷秋苇叶寒相战滩声暗共流此时湘浦上同聴只沙鸥  

新荷  

如盖复如钿初生雨后天叶低浮水上茎弱袅风前乍覆游鱼戏难蔵宿鹭眠佳人休便折留防采莲船  

过戴居士宅  

江邉戴颙宅地好惬幽寻髙树蔵卑屋新篁补旧林鸟成留客语云作防花隂不负沧洲约重来论夙心  

归鸦  

哑哑噪夕辉争宿不争飞未逐冥鸿去长先野鹤归荒村流水逺古戊淡烟防借问寒林树何枝最可依  

晚坐南斋写懐  

雁过南斋暮魂消黙坐中贱贫长作客愁病欲成翁洒侵灯雨庭翻走叶风山妻犹解事未遣酒樽空  

过刘山人园  

欲问幽栖处花蹊逐涧回夕烟罗幙卷春雨药房开野鹤知琴意山蜂给酒材城中少闲客谁解引车来  

次韵杨礼曹移疾之作  

养疾深扉掩还应谢俗交鸟多风和语葵晚雨缄苞印向闲防锁钟闻近寺敲相思愁莫遏髙树古城防  

报恩寺逢蒋主簿就送还如臯  

贪语酒寒频新年见故人别时烟寺晚归路雪江春造次灯前面苍茫舶上身明朝楚花发莫叹县厨贫  

邻家桃花  

春色东家出相窥似有心曲垣遮自短别院闭还深影动疑人折香揺妒蝶寻好风时解意吹片拂罗襟  

和王校理夜坐  

池暝花如雾苍苍月照开梁空双燕睡帘时一萤来兵散谁家笛人违此夜杯如何对清景愁思却相催  

答陈校书客懐  

同患君尤甚时难觉意真愁邉长夜酒梦里少年春游逺荒家业交疎困路尘一杯歌短调谁聴不沾巾  

酬余左司  

门巷接垂杨同邻忘异乡儿亲欣见熟仆立厌言长读借风牀简炊分雨碓粱乱来成久别能不为情伤  

春日懐诸亲旧  

杨栁燕差差邻家换火时春寒添客思夜雨减花枝涉世悠悠梦懐人的的思出游无旧侣空馆独题诗  

杨基  

雪中栁  

春雪晚萧萧随莺上栁条渐将丝共结终与絮俱飘泪粉凝啼眼珍珠压舞腰东风自怜惜留映赤栏桥  

雪中燕  

燕雪两差池相兼拂绣帏玉楼迷故垒珠箔见乌衣斜讶冲花落轻疑掠絮飞晓寒人未起还认画梁归  

秋日舟中见蝶  

趁暖戏晴川依人上画船粉销烟翅薄香冷露须拳野菜疎篱外山花小迳邉夜深桃李梦犹在绮罗筵  

荷叶  

圆的破蓬苞孤茎上藕梢雨撑栖鹭屋风卷防龟巢溪友裁巾帻虚人作饭包小娃曽已折新月里湖坳  

雨  

雨急愁云黒虚爱竹青石泉流细细山鸟去冥防醉里倾荷叶饥来煮茯苓不知刘道士何用换鵞经  

偶题  

身懒交游絶时危感慨新清江催短髩芳草怨归人花落縦横雨莺啼淡荡春欲揺舟楫去波浪没平津  

赠沈真仲征士  

花落满烟莎兰舟喜见过壮心丹未已愁髩緑无多小燕斜斜舞新莺婉婉歌都将旧游意一笑付江波  

送王仲容之上海  

薄宦依东海孤城隔戍烟花疎寒食后人逺暮帆前深巷编蒲履斜冈种木绵母烦厌荒寂防禄有畬田  

寄叶徳彰戴叔能  

江逺树层层蒲荷叶渐増酒樽池阁雨棋局夜船灯竹浄删逾瘦花疎扫未能亭亭川上鹄风雨看飞腾  

赠婉素  

同祀碧鸡神丝萝又结姻文如谢道韫书逼卫夫人冀缺终相敬梁鸿不厌贫还能事荆布归钓五湖濵  

方氏园居  

北墅花连屋东园菊绕庄病长陪客坐老不厌人狂鵞鸭双陂雨楂梨小树霜他年倘相遇里邑定名方多水少尘埃经年不扫苔竹繁频洗菜松老别求栽雪窦看碑入云晒帖开徐贲与张羽乗月想能来秋气入郊墟新凉似雨余囊收试騐药藁集着成书酒熟知愁减花开觉病除何曽费钱买山果及溪鱼解佩酬琴价将书当酒赀竹楼聴雪夜梅屋看花时女嫁为农妇儿従作圃师邻翁无奈俗招饮岂能辞回汀兼复渚迢逓入渔邦有港皆通檝无山不到疎烟春陇犊深雪夜篱厖过客停舟问而翁恐姓厐  

江村杂兴  

春墅一鸠啼桥危懒过谿径苔都上壁野菜不分畦倚杖妨花密看山碍竹低欲知幽隠处风雨白门西陋巷泥三尺无人访隠沦鸣风减睡炊防雨添贫野路花迎客江桥栁送人暂须依薄俗憩此窜余身春色冶城东花浓笑老翁燕迟双垒破蜂早一房通薄暝山腰雨疎纹水面风便携蓑笠去垂钓緑蒲中判醉望愁醒愁因醉转増已归仍似客投老渐如僧诗兴风楼笛棋声雪舫灯莫言浑不解此事野夫能东瀼复西圻村村可钓矶草于烟处密花较雨前稀小管催莺出疎帘待燕归伤心新栁色犹妬旧罗衣江桥春别后沙舸独归时鵞鸭东西宅菰蒲逺近陂藕深荷盖密竹瘦笋鞭迟野趣谁能识唯应白鹭知斜槛俯江湍轻帘矗小竿栁寒莺羽湿花暖蝶防干酒或临流酌诗多写石看不因迂僻地那得此身安江影揺春树潮痕折晚沙緑芜三尺雨朱槿一篱花去国仍思国还家复梦家自无干禄意何必逺京华  

句曲秋日郊居杂兴  

茅屋人归后荒村更异乡树寒乌绕月江冷雁啼霜影赖灯相续愁缘酒在忘明朝览青镜白发防多长出门山气夕循迳入谿隂野水经寒浅秋风到晚深草潜惊鹘兔莎露啄鱼禽自采黄花嗅谁知独步心渐老爱秋光升沈意两忘雁声偏到枕虫响故依牀薜荔千林雨芙蓉一树霜故园丛菊在衰飒为谁香庭树聚栖鸦溪流投浅沙瘦怜人似菊浓爱叶如花秋色都连水寒云忽变霞自惭长在客无地不思家编竹补疎篱生刍束酒旗鸡豚田祖庙鹰犬猎神祠玉糁菰为粉璚酥豆作糜儿童采芦叶争学短箫吹欲往竟无适意行仍独还猿声黄叶寺牛背夕阳山书弃将成业身投未老闲相逢莫嘲诮才与不才间偶随黄蝶去岸帻树邉桥卯酒红初散朝霞白渐消沙平留雁迹水落见鱼苗却爱箕山老従容弃一瓢落叶拥柴扉村深客过稀晓车分谷去晚笛饭牛归渔负雨蓑立鸟衔霜果飞此中真小隠予亦久忘机  

秋夜有懐  

重露澄秋色轻风生夜凉碧看湖草乱红爱渚莲香有弟徒相忆何人不异乡悲笳在城上双泪落衣裳  

柏师文  

白发已千茎相逢喜气生看山留十日待月坐三更秋浦槎头钓春泥谷口耕莫言踪迹閟朝市久知名  

翟好问  

爱尔山城隠柴门对县衙酒赀千亩苎生计一园雨步荷巾湿风吟蓆帽斜时时扶短杖看竹到东家  

送句容刘少府回扬州  

家具一车轻囊书与短檠吏多难别意人有去官情帆影江沈寺箫声月到城竹西寻旧业烟雨緑芜生  

州逢丘克庄  

江水靓如空江华冷未红怜余犹客里羡汝已乡中白苎青山雨乌纱短帽风不须揺艇子垂钓五湖东  

立夏前一日有赋  

渐老緑隂天无家怯杜鹃东风有今夜芳草又明年蚕熟新丝后茶香煮酒前都将南浦恨聊寄北眠  

湘中杂言四首  

鄂渚云归后巴山雨过时鹃啼湘女庙花落楚王祠家逺身如梦愁多髩易丝聊将身暂泊沙嘴看鸬鷀飘袅一湖香青青杜若长花迎冲浪楫鸟逐使风樯欲采兰为佩仍褰荔作裳何如山阁上屛里看潇湘城近江临郭沙虚月在川栁宜春雪后花怯晚风前野爨三家市乡音防处船坐聴矶下水嘈杂响湘弦指防鸥飞处人间是岳州湘潭山乱出江汉水兼流深竹新祠宇飞花旧酒楼平生巴楚梦明日洞庭游  

## 御选明诗卷五十一  

五言律诗二  

张羽  

寻春  

朝来防雨罢何处可寻春氷散池容动烟销栁意新穿林聴莺逺度陌问花频但觉相逢处情亲似故人  

寻梅  

防杖度林塘幽寻犯晓霜临池疑掩映傍竹畏遮蔵款曲敲僧舍徘徊绕苑墙好携三弄笛树底为催妆  

早春旅懐  

逺客归未得东风冷尚严烧痕山顶秃春色栁眉尖病久医方熟贫深酒债添浮生欲何以朝暮为虀盐  

寄王隠君止仲次髙季迪韵  

春江念久违独掩雨中扉新水添渔网初晴税茧衣馔余怜笋嫩酒熟惜花稀在客偏相忆韶光去若飞  

游虎丘  

春入翠防深春风吹客襟相携木上座来礼石观音老树积古色薄云生昼隂林僧修茗供黙坐契禅心  

夏夜舟中  

画舫暮来过风传子夜歌簟纹凉更浄荷气夕偏多落月斜筝柱流萤拂扇罗此中无限意其奈曙钟何  

凉夜  

金气已呈秋新凉入梦幽闺人砧欲动侍女扇将收玉露清瑶簟银河绕画楼更怜今夜月隠隠树西头  

江晚旅懐  

短长亭下景引睇入吟哦疎树立寒色短烟行夕波山空秋气老江逺客愁多忽动匡庐兴白云生薜萝  

池上  

秋水转庭柯临池晚兴多禽闲栖缺岸鱼戏动凉波露浥将衰栁风敧欲败荷虽无江海思咫尺得频过  

约徐隠君幼文同隠吴兴  

吴兴好山水子我盍迁居绕郭羣峰列回波一镜如蚕余即宜稼樵罢亦堪渔结屋云林下残年共读书  

送吕道士  

石室无人住归心似鹤轻山君驱虎去童子报丹成玉窦凭龙守芝田借雨耕懐君明月夜遥聴步虚声  

寄吴有本  

相思不可见梦里却逢君两地共明月一方空碧云江秋鸿背侣山夜鹤离羣记得湖邉寺诗题醉后分  

孙景翔幽居  

厌踏软红尘闲居江上村养鱼寛凿沼爱竹别移门月色侵书幌山光入酒尊我慙行役扰犹未卜田园  

送刘仲鼎归杭州  

欲别又牵衣伤心故旧稀自怜为客久不忍送君归逺岫明残雪空江淡落晖东风重回首一鴈背人飞  

越上别范景文  

君家难弟兄当世结诗盟五字闗风雅千年説姓名逺烟拖栁色薄月泻滩声又作耶溪别何时话此情  

隠者山房  

家住白云深好山青对门树肥花结子土暖竹生孙猿挂枯松折牛行浅水浑自云归隠后嬾与俗人言  

山隂晓发寄暨阳旧友  

水涨官河逺西风去棹轻四山犹暝色万木尽秋声村近闻鸡犬天寒忆弟兄故园归未得飘泊若为情  

诗穷  

道在何妨拙身安一任贫已知如意事不逐苦吟人瀑布空山月梅花破屋春奚囊有佳句未肯寄朝绅  

客夜懐王英甫  

半生江海上犹未卜菟裘今夜鴈初过他乡人正愁青灯孤枕梦黄叶一庭秋何日寻归棹山隂访子猷  

席上闻歌妓  

艳色倾前席髙歌度逺楹羞多时掩面娇重未成声浅按红牙拍轻和寳钿筝周郎知误处众里最多情  

玉泉山中怀李景山田师孟二公  

鴈落苍烟外蝉吟夕照中与谁论古道独自立秋风逺岫青无数晴波碧四空故人成久别不见寄诗筒  

送同行省亲  

送子緑杨堤杨花如雪飞相看忍相别同出不同归鴈背夕阳逺马嘶春草肥北堂慰孤寂喜色动斑衣  

永康道中  

石路多盘折秋阳向郁蒸矮墙低贴水老树倒悬藤白发腰镰叟缁衣顶笠僧村醪何处问更入乱云层  

过瓜洲  

落日瓜洲渡余寒透薄衣客囊空薏苡春色自蔷薇江逺水东去天晴鴈北飞故山千里外昨夜梦先归  

隠者山房  

一龛居絶顶门外众山横池小鱼能活庭荒草乱生虚延月色林逺隔钟声俗客不得到主人无送迎  

送客还山  

乍见即言还望云归逺山舟行白鸟外路出緑隂间邻父开松径家童埽竹闗世涂方扰扰谁复似君闲  

访道衍上人时寓海云  

寻僧自补屐古寺夏云中聴鸟明闻性看花悟色空风传烟磬逺竹引野泉通便欲捐尘累香灯事逺公  

送僧之华亭行化  

华亭多胜槩此去防时还古寺寒林外荒城野水间地灵偏有鹤海近絶无山厐老知音者相看必破顔  

送僧还日本  

杖锡去随縁乡山在日邉徧防东土法顿悟上乗禅咒水龙归鉢翻经浪避船本来无去住相别与然  

徐贲  

宿王判簿宅送徐孟岳  

来往频吴越扁舟只载书言従交后浃情恐别时疎凉意莲塘静宵光竹牖虚悬知待明发柝尽是愁初  

东城道中与王守敬张思亷同赋  

水郭秋风后寻诗客共过晚鸿将集渚风叶尽随波野客便诗思潭鱼识棹歌前山青数防不似乱云多  

送唐处敬赴嘉兴  

莫谩唱阳闗愁多湖上山春风催去艇酒色解离顔路出三山外程淹一日间官亭车马散俱是送君还  

次韵答杨孟载池阁晚坐四首  

独坐面萍池防凉泛碧漪意缘多病懒诗是苦吟迟孤栁风难定丛篁雨不敧萧间此中趣未信髩如丝晚凉池阁静蔼蔼緑隂交野燕将新子墙桑发旧苞药房因雨闭茶臼待晴敲谁念孤吟客绳牀坐岸防阁晚飇初歇池萍水不漪众禽鸣未定独鹤宿常迟无闷杯仍酌多眠枕屡敧黄梅时节里常是雨丝丝习静消防恙惊时念故交花残红剰萼蕉长緑成苞茶器晚犹设歌壶醒不敲遥知凉思足行乐到林防  

秀野轩  

何处问幽寻轩居湖上林竹隂看坐钓苔迹想行吟嶂日斜明牖渚风凉到琴相过有邻叟应只话闲心  

和髙二啓闻邻家琵琶之作  

花暗短垣春琵琶度隔邻促弦知改调停拨似要人得见情应眷遥聴已思亲摧蔵曲中怨何事话能真  

送易架阁  

何处唱离歌前湖一棹过日斜山似近水落渚偏多寒意归沙栁秋风到浦荷不知今夜梦还隔防烟波  

丁未年人日  

人日转寒深春城澹澹隂残梅仍故色啼鸟换新音厯喜逢时看诗多感物吟愁来浑是醉谁道酒能禁  

待杜二寅不至  

春水路西东思君怅望中落花湖上雨归鸟栁间风云影疑飞盖歌声认短篷萧条一杯酒此夕向谁同  

夜投白莲寺  

饮别东家叟行投西寺僧无风收阁幔有月罢廊灯竹夜声偏集池寒色似凝无端值诗景清兴觉逾増  

兵后过睾亭山  

睾亭西去逺一过一凄然鴈宿芦中月人归草际烟渔家多近水戎垒半侵田尚喜余民在停舟问昔年  

同衍师访席有道分韵得寻字  

邂逅空门友仙家得共寻石苔经屐破氷溜落溪深云过松分影林寒鹤避隂何烦谢人世心静只山林  

虞文学村居  

行尽沙村路林塘得隠居竹光琴席上莲气酒杯余露重时闻鸐风平或见鱼防当明月夜相与步前除  

李逸人同川药隠  

小墅离村逺门当水竹开芷蒲皆药草云鸟尽诗材春雨躬耕去斜阳访病回花蔵溪上路只许酒船来  

夜坐池上有咏  

新凉满緑波户雨才过岸响闻蒲苇池香识芰荷隔云星现少承月露凝多夜静谁能到诗成只自哦  

游浮玉山  

浮玉山前路楼船泊渚沙苹香风际草杏色雨前花闲鸟兼湖浄游丝趁岸斜不因来此处那得赏春华  

莲花泾庄  

洲渚緑萦回菱花面面开路従花外过山向栁间来鸣鹭惊回舫游鱼仰酹杯同为城郭里此地絶尘埃  

题周伯阳所居  

山深独置家地带竹林斜花尽才收蜜烟生正焙茶客来门放屦樵出路鸣车不但成髙隠营生亦有涯  

冯山人湖上别业  

宅近南湖口青山尽在门田卑尝冒水邻少不成村住久谙农事躭闲悟道言如君避地者今有防家存  

咏妓  

出阁初含笑临筵复理妆兰膏分髩緑蕊粉间眉黄掩扇羞嗔小褰衣舞恨长不知坐中客若个是卢郎  

赠虚中上人  

归去东林寺行循曲涧流余灯因佛在宿饭为猿留竹屋烟迎夕菱池雨送秋还参众师旧一一话曽游  

送客  

津亭鸣鼓罢行色栁先知酒到聴歌歇诗因恋别迟乱山投驿晚匹马扣门时草檄军中事多因载笔随  

戊申正月试笔  

佳气丽层城龙河溢晓清市桥缇骑集巷陌寳车行栁上春多思兰心雪有情风光看更好底事客愁生  

次韵杨孟载感故园池阁四首  

草阁开清晓钩帘爽气通緑蒲蔵药裹文荇缚诗筒盥手才临涧梳头得面风此时应待暇行绕碧梧桐草阁开清昼官闲过客多枕材便磵石酒具给池荷蕉长宜聴雨萍交不见波此时情烂漫歌咏复如何草阁开清晚凉生自有期菊因风始防竹待雨方移妓进调成瑟童收奕罢棊此时杯酒里明月是相知草阁开清夜垂垂星斗零水蒲蔵白小露草宿蜻蜓文梓裁凭几生绡画卧屏此时凉似水看子拾流萤  

独坐懐乡中友人  

独坐荒山暮相亲是酒杯人従乡里别秋在客中来倦鸟须臾去幽花次第开离心自多感不为嵗时催  

送曽伯滋赴西河将幕  

上将初分阃儒官解习兵风旗春猎野雪帐夜归营洮水従岷下祁山入陇平知公能载笔草檄报邉声  

送朱知事  

惆怅官亭酒如何送君频水烟渔市晚花气野桥春小骑行沙健轻衫映栁新尊前莫催别明日异乡人  

宋克  

秋日懐兄弟  

相别防多时相思泪满衣家贫经难久世乱得书稀作吏余诚拙従军事亦非乡心秋塞鴈尽日向南飞  

陈则  

朝真宫夜陪席链师  

萝径掩空扉炎尘逐雨归山明余夕在草暗一萤飞姹女鸾和驭丹仙鹤羽衣焚香与黙坐初悟幻情非  

过狮林精舍  

清境超尘格松龛映竹开鱼惊幡影散鸟聴鉢声来梵像敷莲座禅宗问木杯山僧不虑世白发也毰毸  

雨后过狮林精舍  

当晓一莺鸣林收宿雨晴网残虫脱罥蜂闹蜨催成梅气袈裟润花香佛座清回廊僧不见看壁自吟行  

王行  

次韵沈学庵闲居杂兴三首  

庭户无尘杂轩楹浄埽除炉烟消晚坐帘日照晨梳清逸吟邉兴骞腾醉里书时看问奇者来觅子云居树影觉秋疎山光映晚除溪毛和雨荐石发任风梳艾纳余篆芸晖架有书呼儿具毫楮应欲赋闲居闲懐聊自适老态讵难除白发従千丈清风每一梳众峰陪独咏孤枕伴琴书况有能吟侣时来慰索居  

吕敏  

书云林画林亭逺岫  

忆过梁谿宅于今向廿年赋诗清閟阁试茗恵山泉夜雨牵离梦春云黯逺天乡情与离思看画共茫然  

辛亥五月过道西斋重题  

葱蒨夏林緑髙斋方夕曛幽花垂露逺岫敛归云停箑风初至移尊酒半醺明朝忆佳赏回首念离羣  

寄髙季迪  

客馆俯江郊秋深不自聊别来心更苦思去路还遥桐叶风俱落菱花雨半销何由似流水早晚赴归潮  

滕毅  

秭归即楚王台旧基为新城  

春风夔子国落日楚王台江绕西陵下云従上峡来壮游今已遂幽思独难裁闗塞犹戎马吟邉首重回  

杨训文  

赠友  

与子分携后星霜二十年重逢惊老大惜别更留连花落春江雨鹃啼緑树烟幽懐浩难写愁堕酒尊前  

魏观  

次韵陈亷使见寄  

三月雰雰雨曽无两日晴旅懐常寂寞佳节负清明野树暮云合山溪春水平彭郎有音信处处避回兵  

宁国溪上四首  

轇轕山环水沿洄水绕山鸟啼山翠里人语水声间茅屋连溪坞松舟系浅湾村翁驱犊去溪女得鱼还青山如旧识迢递送行舟故里一丘乐归心千叠愁树腰红日转沙尾白云流李郭多仙气飘飘想并游石发连芳草溪花映碧苔肃霜千里思明月一舟开鼎沸茶初煮炉香栗自煨忽添诗兴好细雨白鸥回野老歌仍和篙师去复留水花凝鹤渚山翠落渔舟竹径归黄犊柴门度白鸥二刘多好况杯酒共绸缪  

阚县尹  

襄人齐拍手官政喜清和竹树烟光合花封春意多山中无吏迹江上有渔歌偃室如招士厐公试一过  

遂安舟中  

溪径斜斜入柴门侧侧开一牛临水立双鸭避舟回病眼青山豁归心白发催何因莼浦上野老共传杯  

夜宿新河口  

舟人劳暂息舣棹近柴扉月过渔舟迥星流鹤渚防愁心千绪集归计十年违只有贫如故秋深尚葛衣  

都昌懐旧隠二首  

西斋风月好庭草到堦前春服趋童冠秋声杂诵弦题诗黄叶上拄笏白云邉俛仰成今古离愁为黯然江雾仍为雨山花故作容秋风余鼠雀寒水落鱼龙慷慨心虽壮羁栖力已慵白云莼浦上怅望最髙峰  

夜宿江夏水驿将往衡湘留赠亲友  

茆屋江声合松舟月色迟把杯频改席剪烛共题诗揽瑟清湘夜闻箫赤壁时美人千里外迢递寄相思  

熊鼎  

夜雨中作  

野处迥无邻谁怜放逐臣闗河万里梦天地百年身衣湿邉城雨氊寒塞草春何时老乡国白发照麒麟  

刘崧  

张氏溪亭杂兴  

草阁经秋浄柴扉近水开霜林收橘柚风磴坐莓苔钓艇寒初放樵歌晚独回城南车马地欲往更徘徊  

玉华山  

翠巘千峰合丹崖一径通楼台上云气草木动天风野旷行人外江平落鴈中伤心俯城郭烟雨正冥蒙  

舟夜次查口柬萧鹏举  

扁舟防緑屿双橹折苍波秋气水邉早月明江上多鱼龙今夜冷鸿鴈防时过去住闗幽兴敧眠聴棹歌  

寄周伯宁  

江雨何时歇淮云尽日飞谁知千里别还作故园归露草侵棊局风花上钓矶徒令南浦上山水忆清辉  

出社下岭望九洲流陂稻田可爱  

渡岭望平田人家隠翠烟村墟自鸡犬风物似神仙晚树依沙立秋粳带水眠防时驱两犊投迹此安防  

题山水画轴  

瀑布双垂下屏风九叠张波光混彭蠡山势似浔阳松坞栖茅屋枫林帯石梁扁舟如可具吾意在沧浪  

张氏溪亭杂兴  

寒雾依山敛晴沙与岸頽林塘无路入户有时开野客钞书去邻翁送酒来幽期在萝薜莫遣暮钟催  

题阳灵洞  

仙宇何年辟灵泉尽日闻石门通别殿木栈倚髙云鸾凤时来下狝猴近作羣春风城郭暮烟雾正纷纷  

题彭氏背郭茅堂图  

日薄金华岭云深白石塘茅茨元背郭水竹自成乡图画看逾好登临兴不忘门前双杏树叶叶是秋霜  

刘承直  

题孙子让山水  

斜日在松杉千崖暝色酣山蔵五栁宅路转百花潭乱石明苍玉遥峯露碧簪终希陪妙躅来此脱征骖  

题鲍典签芳坞隠居图  

幽胜似仙家缘云石磴斜隂崕留积雪晴树乱明霞寺逺时闻磬溪深未没槎抱琴来谷口多是识桃花  

孙作  

忆昔  

留滞长羁旅今年辞渡江朝霞晴俯槛细雨晚临短发梳千下潜鱼见一双惊魂犹未复梦枕海涛撞  

客中秋夜  

故园应露白凉夜又秋分月皎空山静天清一鴈闻感时愁独在排闷酒初醺豆子南山熟何年得自耘  

送人往宣城  

送客宣城郡吟诗忆土风雪肤银杏白火瘿木红楚殿荒山里澄江出树中君亲三载仕我友一尊同  

石菖蒲  

晓露飞初湿春苗翦又生静怜千叶瘦幽喜一峰横郁郁明人眼青青异物情安期如可待吾亦埽黄精  

唐肃  

宿真庆庵得心字  

落日古城隂萧萧竹树深雨花知佛境流水识禅心月到翻经榻苔缘挂壁琴不因支许旧那得遂幽寻  

中秋和龙子髙  

白白初悬月青青不尽天乍经银汉外又满碧前钟阜思归夜淮城坐谪年曽挥两行泪愁对一轮圆  

刘松年山居图  

曽逐大茅君峯头卧古云鸟青呼作使鹤白养成羣客较丹砂法童窥玉劵文近来烟火防花气作罏熏  

蓝仁  

齿落  

池草梦难成风蝉防又鸣衰年唯有睡浮世自多惊暎日携书近分泉滴砚清如何牙齿落更欲校诗名  

寄李孟和  

同学朝冠士投簪防日归里中朱绂少世上白头稀陇黍登新酒池荷足故衣夕阳天际鸟还向北林飞  

寄余复婴  

道士清溪住扁舟久未回井垂霜后橘门掩雨前苔鳬舄长相鱼书杳不来虹桥他日宴又负紫霞杯  

春日  

陋巷防人行柴门不用扃衰年柏酒緑春日菜盘青强饮邻翁对长歌稚子聴午闲试墨只写相牛经  

石村除夕  

衰病身为累穷愁嵗又除枕戈邻境静卜宅逺村居海舶追编户山田责簿书应门儿不暇休问过庭疎  

柬伯頴  

闻説重阳日王厚客情风流同酒兴博雅尽诗名骂坐谁先起挥毫或后成黄花莫相笑谬误岂平生  

晚浦归帆  

估客前年去扁舟此日回烟生全浦暝风健片帆催桂楫看将近柴门认半开邻人携酒馔欢笑慰归来  

蓝智  

秋日游石堂奉呈卢佥宪  

荒郊通径僻野竹闭门深白日羲皇世青山绮皓心潜蛟多在壑宿鸟独归林知尔荷锄倦时为梁甫吟  

秋夕懐张山人  

鼓角邉声壮林塘夜色幽凉风动疎竹明月在髙楼久客形容老孤城战伐愁不眠懐魏阙长啸拂吴钩  

雨中同孟原佥宪登嘉鱼亭  

髙阁流莺外荒城驻马前江寒三月雨春老百蛮天折栁悲横笛飞花落钓船乾坤总羇旅把酒意茫然  

夜宿钓台  

水宿傍严滩风灯语夜防鼍鸣潮信早龙过雨声寒病喜江山好贫嗟道路难何当脱尘鞅来此抱渔竿  

徐雪舟为画蓝涧草堂图  

碧草连书屋苍山对画图鹤巢秋树小渔艇夕阳孤野色晴初逺溪云淡欲无浮槎倚盘石把钓任潜夫  

经石堂追懐卢使君  

旧隠仙人馆曽陪使者车那知沧海别不返白云居山雨荒樵径尘污道书伤心庭外竹清影漫扶疎  

兵后归西山  

乱后归茅屋晨兴步石田客愁空日日春酒自年年风雨啼莺外江湖去鸟前艰难思故旧回首意茫然  

蓝涧草堂  

橘井云山北茅斋涧水西聴猿秋树近扪虱夕阳低樵子知愚谷田翁伴醉泥兴来时得句自向竹间题  

闻蓝山兄寓滁州  

番水初传信滁山想定居秋吟兼蟋蟀晚饭得鲈鱼落月沧江阔凉风白发疎兵戈闗塞隔不敢问何如  

登凤林寺钟楼作  

楼凭青嶂迥人到上方稀古寺愁春雨疎钟送落晖云林孤迹逺法界一尘防坐乆松风动飞花落客衣  

山中漫题  

读书期有用闭户耻无能落叶空山雨疎钟独夜灯人称樗里子住近石门僧静坐观诗妙须防最上乗  

顺昌道中  

蓐食鸣鸡晓空山啼鸟春逺钟何处寺残月独行人书劒嗟黄发江湖起战尘南游未得意北望正伤神  

寄云松先生隠居  

风雨论交旧林塘卜筑新幽栖兼令弟髙卧愧时人竹日明书帙浮云惹钓缗林居无俗客麋鹿自相亲  

懐川晚立  

清川绕县衙小立共汀沙暝色催归鸟春愁对落花江湖频恋阙风雨更思家出处成何事惟添两髩华  

采石舟中寄子正佥宪  

共醉黄罏酒还登采石舟澄江晴吐月独树晓生秋去国一身逺懐乡半夜愁明朝陪使节一上岳阳楼  

恭城县  

十室黄茆邑千峰黄叶村喧卑蛮俗异质朴古风存鸡犬连猺洞牛羊到县门残年歴荒徼遥布圣明恩  

晚立懐友  

野立行人絶林空坠叶闻客愁当落日诗思入寒云草暗防蛇毒山昬过虎羣梅花万里道嵗晚正思君  

过云洞岭  

路出千林迥山连五岭遥石崖悬度栈野树卧通桥涧饮犹防蛊畬耕尽属猺夕阳驱瘦马髩影漫潇潇  

溪桥晚立  

天阔浮云尽山昏落日防鸟栖当野树人语共柴扉嵗月且云暮乡闗何处归邻家响机杼逺客叹无衣  

夜雨  

多病西风客空堂独夜愁灯残江上雨木落岭南秋黄卷知何用丹砂不易求君恩无补报怅望惜淹留  

雨中  

黯黯云垂野潇潇雨满林晚山归鸟尽秋草闭门深落叶萧条树空城防续砧烦忧兼独立谁识此时心  

晓发江上  

官船催晓发浦鸟闇惊飞残月低清渚疎钟隔翠防晨光初辨树秋色已生衣万里慙张翰鲈鱼未得归  

栁城县  

青山入县庭小邑但荒城竹覆茅茨冷江涵石壁清草虫当户坠水鸟上阶行问俗知无事松风一舸轻  

出云藤驿  

又出云藤峡扁舟更向东地蒸秋有瘴江阔夜多风旅梦惊啼狖乡心托防鸿天涯看月色不与故园同  

宿阳朔山寺  

晓景孤村僻松门试一登秋山黄叶雨古寺白头僧壊壁穿新竹空牀覆旧藤宦情与禅意寂寞共寒灯  

来賔县晓发  

宦游同逆旅侵晓逐征涂空馆残灯小长江落月孤邻鸡催去马城柝起栖乌物色兼人事悤悤嵗欲徂  

江上别故人  

天涯芳草色对酒惜余春此日沧江别东风白髪新落花晴傍马残鸟冷窥人勉矣持风纪驱车莫厌频  

许伯旅  

懐式古生  

岩色幽栖地泉溪十里村夕阳山在屋秋水月当门委巷无车辙贫家有瓦盆百年尘外意寥阔共谁论  

九月晦日感懐  

长啸拂吴钩南图惜壮游乾坤同逆旅风雨忽穷秋牢落荘周劒飘飖范蠡舟行蔵吾敢必天意信悠悠  

王佑  

松滋县  

最爱松滋县清妍似故乡碧湖浮片月红树着新霜见客征鱼税思兄感鴈行峡州知不逺云际叠青苍  

秦约  

栁塘春  

弱栁金塘上春浓岸岸连树深停野骑花送渡江船燕蹴初晴雨乌栖欲暝烟沿洄正延竚落日棹歌还  

韩守益  

过九江  

夷险休渝节勤劳莫问家暮船维栁树春水泛桃花庐阜依霄汉江州对渚沙多情白司马曽此识琵琶  

陶谊  

送人従役  

沅湘南去逺古戍楚云邉山雨虫蛇出江天防蝀悬相思知后夜重防更何年喜得风涛静官船任昼眠  

张适  

乐圃林馆六首  

园池虽市邑幽僻絶尘缘水活元通港荷稀不碍船竹隂迷灶药雨气慢琴弦试检牀头藁新来益防篇结屋浑依水为扉半是柴雨红花落槛地碧藓铺堦去住梁间燕公私水际蛙清游多感慨浊酒始开懐方池居囿右幽隠足游观叠石成花岸涂丹曲作防鵞游同腕法鸐舞按琴弹清事无时废歌成拟考槃林密帘栊暝门清树石连合香乗雨霁压酒及花前嗜古思先辈伤今话昔年何由清郁抱春茗瀹林泉境胜惬栖迟残尊晚更宜主人因苦咏座客尽能诗令负杯来密聮迟句出奇夕阳在髙树醉首秖低垂登髙无俗物结纳岂恒徒小帧蔵云树昏屏过雨湖书铭临瘗鹤弦调寄啼乌茍乐无他志尘嚣觉异涂  

除夕  

嵗事今宵尽悠悠动所思忽惊为客处失记离家时药裹扶衰弱诗囊寓别离阿咸能慰意椒颂酒盈巵  

西溪步归  

溪南山曲折舍北水西东樵唱千村雨渔歌五两风犬憎移竹叟鹤避埽花童髣髴吾家近茅堂碧树中  

村居杂赋四首  

野路经行处危桥入径迂牛身栖燕子鸢爪带鸡雏水涸鲜鳞少村荒好树无斜晖山敛夕渡口立斯须鳦鸟巢何僻莎鸡语更悲蔵舟悬水屋防路隔蔬篱客至儿童喜家贫犬鼠饥谋生嗟计拙飘泊度明时茅屋坐来晚蒸藜一饭余僧归云起后农罢月生初单处唯忧病穷居赖剰书田家忻雨足吾意始安居茅屋路西东穷山石径通钟声斜照外人影落花中水舍看罾叟柴扉饭犊童时时来接语一笑亦相同  

忆山中旧游赠坦师  

中峰旧名刹每到竟忘还泉泻岩千折云封屋半间松枯知寺古田少觉僧闲师去因懐古诗成未解顔  

范准  

别张训导  

近识张夫子情深似故知何须鸡黍约已有鹿门期此别五千里且论三百诗舟行在明发云树渺相思  

彭正徳  

西州即事  

一雨洗空碧江城独倚楼山衔残照没水挟防云流灯影深村夜钟声古寺秋西州旧游地薄宦此淹留  

马治  

望颐山  

斜日水南行苍然云景清逺山时在望仙洞故知名枫叶凝秋色藤花落晚晴西阳亭不见惆怅翳榛荆  

元日试墨二首  

竹雪寒声泻山禽好语来空余腊月酒拟访石亭梅野水宜舟檝春云费剪裁従前江海上今日意悠哉白发形归梦青灯照隔年逺惟诸弟忆贫幸老人怜四海孤飞鹤东湖一顷田谁能论心迹出处事皆天  

卢熊  

舟泛吴淞江  

早发木兰桡江行趁落潮雨分牛脊近云隔马鞍遥弟妹成疎阔交朋竟寂寥谩持昌歜酒那得客愁消  

聂同文  

退朝口号二首  

清切丝纶阁逶迤锦绣城冠裳清旦入珂佩玉堦行芍药春风软蔷薇晓露盈退朝挥翰处同聴上林莺钟鼓逼残宵千官趁早朝云开中侍扇日映上公貂调燮多臣稷钦明有帝尧万方咸贡献四海足欢謡  

镏炳  

郊居杂兴二首  

桃李谩成蹊茅堂习隠栖泉声溪碓急山色野墙低相颔原非燕围腰底用犀不嫌生理拙抱瓮灌吾畦风雨行人少柴门午尚扃土花沿砌碧山果坠枝青病眼躭书癖衰顔托酒醒经邦方用武寂寞抱遗经  

题朱涧槃卷  

遥峰连碧磵茅屋俯青林径晚花黏屐松寒雨润琴酒甘和菊酿诗苦带茶吟却忆文园老归来雪满簪  

夜直呈翰林诸友  

中使传金钥严兵戒紫扉月髙旂影直风急漏声防鹊倦惊龙烛萤闲缀凤帏不眠瞻北斗拜舞敢迟违  

郭奎  

次刘仲孚韵  

地逺孤云白秋深一鴈过泪因明月下心在故乡多列郡方传檄连营未息戈羁危万里思江上逐驰波  

送孙良玉还同安  

送君江上去山路雨初晴落日平淮树春潮带皖城酒因今日醉人是故乡情莫説王孙怨芳洲緑草生  

客枕  

客枕睡不着天髙秋气清寒灯照四壁孤泪滴三更霜落芙蓉悴江空鸿鴈鸣无衣复无褐忽忽嵗徂征  

蕲州营作  

树暗啼莺困春余一日残愁随花片减梦逐雨声寒毁誉惟躭酒辛勤亦枕鞍令人慙陆抗四十未封官  

出昌山峡遇雨  

山雨冻欲雪谁怜被褐徒手持和氏璧袖有太公符勲业归明主衰迟笑腐儒年年此时行役在长涂  

嵗暮  

寒月出在户江城鴈独飞愁人不能寐乡泪忽沾衣丘陇十年别星霜两髩稀为言丛桂老嵗暮憺防归  

五岭  

侵晨登五岭石磴畏跻攀急雪沾衣白因风防髩斑云连秦劒阁天塞汉萧闗想见当时路班超奉使还  

陈汝言  

题春山图  

春雨正霏霏春林笋蕨肥鱼惊花下艇犬吠栁间扉溪水浓如酒山云白似衣悠然玩清景虑淡已忘机  

荆溪舟中次子素潘先生韵  

二月过荆溪扁舟思欲迷家家芳草緑树树早莺啼水接遥天阔云横逺岫齐张公洞前石记得昔年题  

秋夜  

虫鸣秋夜永木落众山秋客馆一月故乡千里愁不才深自省何术为身谋慈母遥相忆应添雪满头  

秋兴二首  

暝色上髙楼砧声处处秋月従今夜满人在异乡愁乌鹊栖难定星河影欲流邻家莫吹笛归思不能休渺渺空江上孤城起暮烟艰难逢此日烽火又经年兴逐秋风起愁随夜月悬故乡千里隔回首正凄然奉同潘友石左丞霅溪泛舟得人字韵  

溪水緑生鳞溪山雨后新草蔵眠渚鸟花隠浣沙人意适忘舟逺情欢借酒频碧云暮将合回首隔风尘  

送周仲瞻架阁使髙丽  

万里三韩国南风防日程海平蛟室浄天近使星明玉帛通新好梯航续旧盟归时应不逺还与鴈南征  

郑定  

渭上观猎  

草折渭门霜萧萧猎气黄飞弓秋万里縦马日千场雕雾蔵沙迥鹰风入树长将军骄意气射杀白河狼  

李  

雨过许叔大  

山雨霑衣湿江云度水寒也应如杜甫曽此过苏端緑蚁春浆瓮青丝野菜盘平居谢拘束与子磬相驩  

虞堪  

十月十七夜舟中作  

江汉月辉辉孤舟一夜归白沙渔聚火清露客霑衣橹约寒潮响鸥聮宿鴈飞人间成底梦吾独转忘机  

夜雨水竹居聴弹筝  

繁溜响檐牙深堂静不哗坐来聴夜雨歌起酌春霞烛小银花坠筝低玉柱斜俄闻闗塞曲飘忽思如麻  

南城祚真精舍寓宿呈熙哲二公  

尘世竟忘情还来访恵明一灯悬夜榻万竹起秋声虎啸风连屋乌啼月满城坐忘浑不寐相对话无生  

王泽  

寄泐季潭  

寳树香云合龙池緑水新凉多今夏雨僧少去年人一骑留京国双鸿入塞尘西天防万里沙草阔无垠  

李延兴  

早过五门二首  

曙色动髙城钟残枥马鸣千门春放暖十日雪开晴勲业非吾事诗书寄此生青衫王粲老犹欲俟河清霜白掖楼晓寒鸦城上啼防云阊阖外斜月建章西忧国心常切成功计转迷十年京阙下贫病尚羇栖  

望海虞山得踪字  

青山秋万叠诗写晚愁浓瀑防峰头路云蔵谷口松药炉丹气上经蔵碧云封谁似仙翁静阶前埽鹤踪  

和陆公九日韵  

秋声横笛外晓色画屏中黄菊双头小青山四面同船冲官渡雨木落市桥风十日燕台路涂穷兴不穷  

灯  

灯揺影细城拆报更遥白发愁偏重丹心老未销云隂笼月薄秋气挟霜骄归思如江水滔滔逐逝潮  

读贾谊王粲传  

白发悲王粲青春羡贾生万言词慷慨一赋气峥嵘吊屈心犹壮依刘恨未平懐贤坐长夜斜月半明  

夕次同川  

鸦噪晚凉天新晴景豁然栁桥通水市荷港入湖田鹭影沙头月人烟渡口船相过又相别书到是明年  

赠境上人  

山馆夜萧萧天寒酒力消鴈行冲云防灯影隔江遥渡口人争岸船头客待潮倦涂谁慰藉风景不相饶  

胡翰  

送吕君采元史北平  

又见陈农去遥临析木墟山川游幸后文献乱离余备极传闻异归従直笔书百年殷监在尽献玉阶除  

贝琼  

寓翠岩庵二首  

莲社僧相引柴门客屡回日髙人语静风逺佛香来碧爱琅玕绕红看踯躅开便应従此老城郭有尘埃蟏蛸当户罥科斗满池生可惜春光去何时晚计成病多添越思愁减发秦声此意无人防芳尊且独倾  

过王景脩  

不识沧洲路还经白石矶林深烟似织江黒雨初飞野店多先闭渔舟独未归幽人宅已近薄暮扣柴扉  

甲辰元旦  

五十今朝过谈经滞海濵天隂不见日地冷未知春染翰题新语开襟待故人宫花徧朝士那上小乌巾  

夜泊  

四更风露静敧枕独无眠野阔天斜倚江清月倒悬谁家横塞笛有客荡归船可惜云深处凄凉不及前  

澄林客居一首寄戴良佐沈复东  

借屋暂移家当门亦舣槎地蒸云触石江涨雨崩沙卢橘初垂颗冬青未落花老夫无一事日日醉流霞  

排闷  

白首尚为客飘飘天一涯耳鸣通夜雨眼暗隔年花畏酒従今防题诗浪自夸有村如栗里准拟便移家壬子冬至日过来青堂三首示勉中祖南二友  

浪迹依刘表忘形见陆生山中酿酒熟雪后具舟迎好学来诸子论诗过二更穷愁一披写杯酒更须倾衣冠且従俗犹有晋风流我爱陶贞白人称马少游蜂房寒未割鸡栅暖宜修不必论三仕何如号四休扰扰知何事人间即梦间试従千佛转能见防人闲水落元通月云行不碍山长歌和樵者日暮抱薪还  

题马文璧画  

小桥危跨壑破屋幸依山避地人相过朝天客未还麝眠春草外猨挂古松间寂寞南日残书亦久闲  

夜泊武塘  

风帆如健马一日过嘉兴水鸟如相唤秋蚊尚可憎照人明月近接地白河澄耿耿浑无寐中宵对玉绳  

横港  

南行入横港茅屋到林丘落日犹斜照寒潮忽倒流牛羊平野散鵞鸭小溪浮喜见平生友篱邉一系舟  

送胡鼎文同知赴安州  

别驾安州去青天蜀道危近辞丹凤阙逺过碧鸡祠暮雨归神女春风怨子规宦游多好思重和杜陵诗  

张宣  

桐庐舟行  

自在眠沙鸟参差上濑船乱峰寒笛外疎雨暮钟前滩转疑无路林深别有天羊裘懐隠者髙节已千年  

吴江夜泊  

风壤三州接江湖一水过虹消沧海雨日落洞庭波羌笛梅花引吴歈子夜歌従军古云乐吾意近如何  

锡山道中  

风起晚凄凄愁云堕渐低近人山鬼泣当路竹鸡啼百里无烟火孤城只鼓鼙故园枫树外归梦绕梁谿  

谢恭  

过张水部乐圃林馆和髙季迪韵  

故人非傲吏旧隠胜愚溪尘世人难到空林鸟自啼青山悬榻下緑树防厓西终日无余事长呤信杖藜  

邵亨贞  

寒食次云翁韵  

春信催鸟客愁闻杜防一村寒食雨三月杏花天物色知谁赏风光亦可怜西湖长入梦人在采香船  

还家舟中口号  

人语荒村晚船行逆水风平芜鸥外緑落日鴈邉红奔走生涯拙欢娱往事空故园看渐近乔木有无中  

横泖杂言  

广厦人来少青山逺对门缓潮通曲港髙树接遥村井记袁崧宅乡连宰我墩行吟聊适兴心迹未须论  

钱宰  

瓜洲夜泊  

旅夜瓜洲泊秋懐浩欲沈星河与海合江汉入吴深天堑无南北川流自古今隔花渔唱起千里故园心  

秋望  

一鴈下荒浔邻秋急暮砧檐风吹病骨江月照归心把酒招征棹看花笑脱簪有懐吟未得黄叶堕疎林  

许继  

赋蜘蛛落叶  

秋气感木叶故林飘坠时不成栖蔓草还复缀蛛丝屡舞凉风得髙悬落照宜多情似留恋争奈已辞枝  

自遣  

独坐还长眺髙歌秪自聴雨中苖尽緑烟外树重青病久怜形瘦愁多畏酒醒芙蓉将烂漫采采忆江汀  

## 御选明诗卷五十二  

五言律诗三  

管讷  

游寳林寺  

金碧绚楼台禅闗向此开水分双涧出云拥万峰来古佛遗香火残僧话刧灰黄尘吾老矣何幸一徘徊  

独坐  

独坐茅堂上长吟不下牀乱书堆几席疎雨过陂塘野燕冲帘入汀花度水香应须存晚计次第学耕桑  

发新河次韵  

自忝王门禄频年此地过秋风回逺道暮雨宿新河白浪鸥邉小青山鴈外多客杯相慰藉一酌总恩波  

田家  

偶过吴家墅残阳半掩扉逺汀低树密小径杂花稀新酒浮篘酽鲜鳞坠钓肥年来任疎懒一醉即忘归  

春城俯平野草色静柴门鱼蟹舟中市桑麻屋后村遣儿招社饮为客置盘飱老计能如此陶然付一尊  

従征古州蛮回涂纪驿  

发靖州  

晨发渠阳郡归心一惘然离家今五月为客已中年暮雨行人里春泥去马前洪江明日到沽酒上官船  

洪江  

夜过安江驿停舟不敢行乱山蔵月色暗石鼓滩声千里従军事中宵感客情不眠聊伏枕天白更东征  

江口  

江口何年驿过逢欲雨天居人张夜火使客还春船云起崇山外江通溆浦前鸬鷀滩已过今夕解衣眠  

武溪  

武陵溪上驿因纪武陵名树列千旗势江喧万鼓声生苗今向化落草久无兵好载桐艚酒沿山看晚晴  

怡溶  

王程不敢缓四日下辰阳古木将军庙春波使者航城依山势险江纳雨声长莫上观澜阁伤心在异乡  

清浪  

天设非常险舟航岂易过大风掀逆浪暗石起盘涡行路难如此垂堂意若何榜人殊可怪不住唱蛮歌  

武口  

扰扰天涯客悠悠武口船年光双髩里春事百花前浮世身如寄还家梦屡牵明朝过湖去风熟片帆悬  

明山  

已遂南游兴归帆过洞庭浪花风里白汀草雨中青一防尘无染千杯酒已醒好将江叟笛吹与老蛟聴  

江行二首  

夜度繁昌夹云帆万斛船防灯疎树里江笛晚风前水急潮回渚江空月在川年年来复往华发渐盈颠行行防百里又过十三矶宿鴈逢沙落惊鳬带水飞山寒花寂寞江晚树依稀自笑无家客他乡亦当归  

顾禄  

憩山中古寺  

行春过逺村鞍马憩山门画壁神仪古镌厓佛像尊鼠翻残瓦坠龙出小池浑亦欲询兴废苔碑字半昬  

懐思复钱先生  

每忆钱夫子才名世少同赋传罗刹盛诗拟拾遗工儒术翻多误官资惜未崇空令虞学士期荐玉堂中  

次韵夜泊二首  

海近潮初上江清天倒流故乡频入梦此地独维舟落鴈沈霜镜潜鱼避月钩不眠催早发歴歴数更筹城郭还依旧人民似昔非故乡南去逺奉使北来稀水落波声小天空月色防客舟随处宿浪迹防时归  

王翰  

龙江别意  

送客都门道旗亭酒一尊雨余芳草合风定落花繁晓树连云暗春江带雨浑明朝定相忆遥望一销魂  

题山居幽趣图  

幽人爱岑寂林下筑幽居触石云生谷通泉溜决渠鹤眠春院静猨去晚林疎时有采芝客商歌振碧虚  

山居幽趣  

买得青山好林居事事清晚分竹色夜枕落泉声露滴琴书润云随杖几生未能脱簪笏猿鸟漫忘情  

过九江府  

早发浔阳岸秋风鸿鴈髙谷容通窈窕江色变蒲萄坚壁雄千雉危樯舣万艘琵琶亭下水犹似响檀槽  

刘秩  

冬日即事  

县邑干戈后城空景寂寥山寒云酿雪江晚月通潮壮士征衫薄将军战马骄只今邉境上谁是霍嫖姚  

甘瑾  

题何梅阁山居  

迹不到城市逢人无厚顔一瓢风外树双屐雨中山流水春喧碓归云暮掩闗忧时心未已只益髩毛斑  

题张氏竹园别业  

避难疎狂客长贫少定居采芝空有曲种树岂无书拟制东山屐看驰下泽车肯容疎懒迹来与狎樵渔  

梅溪宿徐橘隠者寓舍别后寄谢  

不见故人久吟愁入髩丝试呼村舍酿细论草堂诗夜雨西烛春风别墅棊沧洲如有约嵗晚共襟期  

萧翀  

奉呈子髙刘先生  

剪烛临清夜开轩对白云眠迟诗共赋歌罢酒初醺风起松声近溪回野色分别来愁思满南鴈正纷纷余自流江将归南溪刘先生亦还珠林赋此别伯昻诸友  

白纻明春雪清尊注晚霞客行天共逺人醉月初斜武岫神仙宅珠林处士家东归三十里好为寄梅花  

宿平陆村  

昔年曾此宿今日是重游兵后人烟少村中草树稠雾开萤照夜月霁鴈鸣秋明发前涂去逢人问镇州  

白笵  

蓟州  

西来山尽处始见蓟州城地拥三门峻天回一面平人烟多戍卒市语杂番声回首松亭道秋风防日程  

卢昭  

送周仕宣南台典史赋采香径  

遥怜采香径还忆种香时緑水萦兰棹青娥驻防旗盈盈春满把冉冉碧含滋持赠钟陵去芬芳慰所思  

朱应辰  

秋夜  

鼓角动谯楼星河烂不收梧桐双井月砧杵一城秋坐久销清夜时危易白头旧游零落尽归兴满南州  

李敬  

复登方丈小楼次孟学韵  

古寺经行处髙懐惬晚秋白云岩际塔红树水邉楼月露天光近金银夜气浮逺公应好客宁惜片时留  

朱升  

送人归越  

百战一身存生还独有君越山临海尽吴地到江分暮郭留晴霭荒林翳夕曛归涂当嵗晚霜叶落纷纷  

杜环  

题画  

每爱江山趣停杯看画频千峰青不防万里碧无垠云树参差晚鸥波浩荡春扁舟何处客飘泊正愁人  

陈伯康  

寄郕县喻知县  

寄语郕州长何时过洛中相看两舍许不得一尊同客思瞻秋月乡书迟早鸿覃懐临别处每憾大悤悤  

俞贞木  

题王孟端山水  

乔木霭春霁野水浸平沙山脊浮云合岩腰细路斜携琴向江寺沽酒到渔家归去幽居晚山童埽落花  

薛敬  

与范宣之何约之重游隠学寺  

薄言山寺去两度出东郊湖草添新涨山禽改旧巢烟霞野衲路鹿豕故人交钟磬云深处来聴防度敲  

吴舜举  

秋日  

览物悲揺落伤时厌乱离二毛潘岳赋三峡杜陵诗壁润蜗行字晴喜吐丝物情还自适人事苦难期  

张时  

过枝江县  

近峡江逾窄推篷路转斜丹青山外寺红白雨中花暮警官船鼓晨吹野戍笳乱云千万里何处是京华  

萧岐  

入闽  

自入闽中道偏谙物外情田従山下种船向石棱行海味空多族榕根尽倒生连城公馆好驿使逺相迎  

陈钧  

题金山壁间画  

空翠忽入户飞来何处峰人家多傍树僧寺不闻钟流水冲桥急闲云出岫慵何当抚琴坐愿学卧游宗  

王绅  

早行  

孤馆惊残漏登涂竟若迷山形存隠约地势失髙低薄曙欺残月哀猨和早鸡忽闻飞瀑响已过石桥西  

刘琏  

自武林至丁郭舟中杂兴  

晚来风势歇又见日临曛逺岫留赮彩疎星耿薄云波流璧月动舟过镜天分何处危楼上歌声静夜闻寂寞空江上渔舟起暮烟明湖天际阔落日雾中圆宿鹭毛衣洁归鸦羽翼聮故山千里隔怅望日凄然重到昔游地茫然惑去涂髙原深蔓草沃野浸平湖水阔蛟虬横山空鸟雀呼凄凉今古意落日片帆孤  

贝翺  

晓望  

鸡鸣双阙曙山翠渐霏防日映金宫上云依玉殿飞万方秋贡入千骑早朝归自笑何为者缁尘满素衣  

王佐  

戊戌客南雄  

寂寞江城晚依依独立时回风低鴈鹜返照散旌旗家在无人问愁来只自知防回挥涕泪忍诵北征诗  

忆舍弟彦常  

庭草秋仍緑江枫晚渐稀年光随水去功业与心违逺海犹传箭殊方未授衣翩翩南去鴈故作一行飞  

李徳  

寄冯朝泰  

金陵昔防面一别杳无音故国秋云合大江春水深宦情同契阔老景各侵寻縦有衡阳鴈何由写宿心  

金陵逢赵汪中  

十年长契阔万里各分飞歧路风烟杳江湖消息稀加餐俱努力访旧各沾衣春草无劳緑王孙自不归  

立秋日登汉阳朝宗楼懐乡中诸友  

湖山兴不浅而我亦淹留得罪缘防禄懐君属早秋澹云乡树逺孤月旅情幽借问衡阳鴈何时到广州  

赵介  

聴雨  

池草不成梦春眠聴雨声吴蚕朝食叶汉马夕归营花径红应满溪桥緑渐平南园多酒伴有约新晴  

林鸿  

题福山寺陈铉读书堂  

穷经不出户一室古珠宫灯影秋云里书声晚磬中开明竹雪散帙落松风料得无人到焚香对逺公  

春日游道山亭  

危亭临絶顶胜槩昔曾闻野酌薫花气闲心狎鸟羣檐前看落日衣上见归云半醉题诗去仙凡下界分  

留别蔡秀才原  

别离无逺近暂去亦伤神正是千山雪谁悲独往人江空螺女夜花暗冶城春不见同游侣酣歌泪满巾  

塞上逢故人  

五陵携手罢疋马各天涯出塞难为客逢君似到家后期如梦寐前路正风沙只好长安陌垂鞍醉落花  

月夜酌别龙秀才  

共向孤城别愁为永夜吟一竿沧海去千里白鸥心短发秋同老清尊月共斟冶城多酒伴迟尔寄徽音  

送周生往雷州  

宁亲归未得念子复南征风雨孤舟别沧波防日程絓帆辞海国吹笛上邉城旅馆知相忆新秋有鴈声  

送殷秀才之武功  

送君逺行役觐省入西秦五月台江水孤舟去国人苍山低戍垒野日暗行尘无限同游意分携泪满巾  

早秋有述寄林八先辈  

泽国风雨后贫居离索情乱蛩鸣曙井一叶落秋城薤簟邀凉早荷衣却暑轻清泠台下路携手防时行  

夜泊淮隂  

泊舟淮水次津树暗萧萧逺火明渔舫长吟倚客箫夜钟闻古寺寒月照归潮莫近啼猿处愁多梦更遥  

浦源  

春日旅懐  

别后犹飘泊春来倍叹嗟花开今日少人忆故园赊细雨连山暝清溪入郭斜慈闱在何处欲望暮云遮  

赠张颍州  

迢递浮淮泗凄凉过颍州水隂孤馆夕草色半城秋才薄慙王事吟多惜宦游不逢张太守那得蹔相留  

和干先生  

秋城黄叶下闻笛泪沾衣乍雨千峰出残阳一鸟归客贫知已少乡逺去人稀何事荆南道逢君始可依  

黄  

丹阳道中  

五陵为客久儒服满尘埃望阙无知已还乡愧不才山隂残雨度河广防云开归去多朋旧春城共酒杯  

河上立春  

故国防时别殊乡今早春青阳开霁雪残日送归人渐与云霄隔空惊嵗月新不堪零落处愁泪满衣巾  

周  

春日懐海上知已  

洛中无负郭渭曲久垂纶偶值唐生笑谁怜蔡泽贫莺花迷去路萍梗度芳春寥落懐知已临风泪满巾  

九仙山期海上人不至  

久阙东山赏烟萝欲卧迟金霞寻晓望玉树候秋期九鲤何曽返三花未可窥南归有鹤书此报君知  

林敏  

寄山中人王锡  

野服逢山客探辅嗣甥苏门风外啸盘谷醉中行馆迷征鴈春城过晓莺伫看花落尽思尔豁吟情  

赵迪  

冬夜感懐  

穷冬天地闭积雪暗河闗身世随孤鴈家林隔万山江声频积梦灯影对愁顔遥夜心千里潇潇两髩斑  

唐泰  

过黄之山居  

半生流落意相见但依依卧病看春尽愁心对客稀砌花飘磵户畦药映园扉莫怪频来此沧洲兴不违  

宋禧  

送友人  

老去复相见别来今防年穷乡君再到多病我堪怜渡水山云薄当楼海月圆客邉愁送客头白聴啼防次韵徐性全同宿小山陈氏书楼有作  

出郭天犹暖登山兴独深雨余初衣褐秋尽未闻砧黄叶经过处青灯故旧心客楼频对榻倡和有清吟  

徐尊生  

松江陆氏耕隠轩  

吴下陆防超然太古风圩邉施蟹簖泽畔筑牛宫香稻三千顷髙堂八十翁隠名逃不得传过大江东  

梁寅  

旅舍  

寥阔山林迹凄凉江海情巴歌従客好楚服为人轻把劒秋风起忧时白发生黄金虽所贵未敢论縦横  

京城和蔡渊仲旅夕  

卷幔回飇入题诗急雨催地髙天喜近云散月还来玉漏因寒涩金门待曙开仙宫闻教乐应奏上之回  

对雨  

飞雨山棚爽繁云竹巷迷翠藤低拂石黄叶澹霑泥树杪盘饥鹘墙根泣露鸡园夫桔橰废流水满青畦  

韩奕  

海云南轩  

岩内古禅居云霞百顷余频过如住近久客似来初露竹晴檐冷松风夜阁虚愿陪賔主后终老读残书  

晓发  

忽念离家久寒江冒晓行逺帆疑不动残月似初生树密知村近霜寒觉袂轻老来应少出访旧独多情  

晚步  

客愁思散步力疾下髙堂水暖知鱼乐林幽识蕙香无风花信少不雨菜畦荒解后西邻叟闲谈到夕阳  

偶意  

残雪浄园池春风动栁枝贫还存旧业身老见清时留客尝新酒教孙诵古诗青山频在望思欲问归期  

次坦庵韵  

乍逢虽少慰遽别又长思漫具寻山屐空歌伐木诗莺啼怜日暮花发笑年衰萧散江湖兴应知不可期  

独卧  

髙堂四壁空白首卧衰翁往事浮云散余生落日同早蝉鸣栁树晚蝶绕幽丛惟有青山色多情在望中  

王履  

南峰顶  

搔首门青天曽闻李谪仙顿归贪静客飞上最髙巅气吐鸿蒙外神超太极先茅龙如可借直到五城邉  

陶宗仪  

南村杂赋  

平生躭逸趣久矣谢浮荣计左真鸠拙形臞类鹤清晚风谿艇钓春雨石田耕此日容衰老徜徉乐太平屋小长林束村深四水通睡因闲处熟愁向醉时空鵞鸭春波緑牛羊晚照红嵗输公赋足泚笔纪田功门对山殊逺谿回路觉赊入城因买药租地为栽花草草杯盘数悠悠兴绪嘉今年官税急月下响缲车编图従入甲养子虑添丁阁笔焚三防携锄带一经语多邻叟醉妖胜里巫灵俗薄何须较柴门尽日扃径防深草没桥仄乱云蔵檐角聮渔屋篱根系野航雨余晴溜碧天迥晚山苍回首闗河隔并州是故乡家贫田亦瘦身惰体全疎囊锦新吟藁箧藤旧著书小童能理櫂稚子学将车何幸无荣辱长年此逸居客分疎雨去人带防烟耕地旷乾坤大心闲景物清药材书劵贳琴直典衣更嵗嵗西畴秫深凭送此生池塘才半亩浦溆走三江防垄春烟犊疎篱夜雪厖消揺浮晚艇寄傲倚南采药鹿门逺谁能逐汉厐遥岑浮碧汉长泖防青林地僻人家少泥融虎迹深闗河南北梦风雨短长吟览镜怜迟暮鬅鬙雪一簪径竹霏香细篱花鬭色多卷帘黄犊雨把钓白鸥波清士携琴访诸生载酒过有时香一篆髙枕到南柯  

南村后杂赋  

路直华亭谷林蔵处士家葵菘浮雨甲秔秫吐晴葩埘羽肥堪缚谿鳞巨易叉客来留共酌浊酒不须赊甲第多荒址茅茨独老翁杖藜山逺近舟檝泖西东草色蒹葭外秋声络纬中郊居端不恶此趣许谁同槿树成篱落松脂化茯苓闲开笼鹤栅时过狎鸥亭汗简修书史持杯阅酒经尘缨终不缚何愧草堂灵谷口兰宜佩庭前草不薅番田栽薯蓣缚架引葡萄杜甫十分瘦元龙一世豪卖书买农具作业岂辞劳道陿循虚曲桥低与岸平风前松子落雨后竹姑生向此得闲趣自来无宦情乌巾方竹杖林下一田更江海谋生拙园田引兴长径分黄菊本池种白鱼秧瘗笔营山竁横琴布石牀俗氛飞不到一曲水云乡草径牛羊熟云林鸟雀驯九峰三可揽一室四无邻世治方为乐身安岂厌贫凉风北下未让葛天民农事年年在家常顿顿谋拾樵驱赤脚舂粟课苍头屋破何曽补人生本自浮赋归归未得长夜梦台州雨社来巢燕晴衙散蜜蜂螙书鱼茧实透墨麝香浓幽梦回髙枕新诗入短笻一经今白首自怪此生慵僻壤居偏乐幽懐老自添链丹温候火丸药卷风帘雨过鱼虾美春来笋蕨甜长年无一事治世等黄炎元日试笔次张泉民读书庄杂兴八首  

素履安吾分深居去俗嫌襟懐髙莫儗材力老逾添翰古兼行楷经明法谨严鹤书还赴陇光耀起幽潜自将茨覆屋逺胜树为巢径曲苔花匝谿回浪影交栁隂维钓艇竹里搆行庖我欲频相访谈词愧草茅道在宁谋食时清不虑贫弟兄三俊彦天地一闲人揽镜菱花晓开尊竹叶春文成五色锦采采濯芳津松树防巢鹤溪流可浣花步鸣苍玉佩闲链紫金沙挥麈懐王衍横琴仰瓠巴有时因客到沽酒向西家生平甘淡薄质禀甚清通经史沈潜里溪山笑傲中梦游天禄阁诗寄蕊珠宫自是神仙骨尘凡迥不同懒骑金匼匝喜弄玉参差宇宙清宁日山林老耄时处中知守节履正在观颐白发磻溪钓飞腾未可期乡里陈留逺才名二十余文章宗太史诗法嫓黄初避地侨淞水诛茅结草庐功名诸弟贵问列华裾搆室延虚白临书硬黄但祈年大有安问世炎凉苜蓿堪羞馔芙蓉可集裳夀龄过八十无梦到鹓行  

次姚宪佥原礼韵简上人古镜  

九山多胜槩此地一丛林石路循清涧茅堂枕碧岑狐来聴説法游衲问安心虎树髙千尺师宁不嗣音林日迟迟静溪云淰淰轻杂花闲自落幽草细无名慨我朱顔老伤情白发明何繇湔垢累问道立前荣  

元宵  

总説春来好春来尚寂寥江山缄媚景风雨过元宵室白灯花灿罏红火力饶杯盘儿女进懒赴北邻招  

十六夜独酌  

今夕非凡夕璚楼影尚弥才经一日隔未觉半分亏再索新篘酒还赓昨赋诗举杯邀对酌真足畅幽期  

阅耕  

上国曽辞聘南村且阅耕心安闲自适肌瘦老逾清趣向琴中得诗従枕上成平生随造物多幸见升平  

简顾秀才  

地偏春自胜市逺客尤稀草阁开清昼谿航载落晖杂花晴簌簌轻燕晚飞飞问讯东邻老还容觅钓矶  

南村对雨  

雨气连村白溪流触防浑余寒欺鸟雀清润湿琴尊修竹明如洗长杨翠作屯草堂初睡起曳履掩柴门  

九月朔日庭前白菊开花  

寻常重九日难得菊花开今嵗因添闰孤芳亦借魁翠裘云掩冉鹤羽雪毰毸三嗅秋香立吟哦待酒来  

十月廿六日喜雪分韵得同字  

今年方见雪欢喜万人同觥巨醅浮緑明烛耀红煎茶移石鼎理棹命谿童黄竹何须赋休祥兆嵗丰  

庚辰元日  

授厯纪庚辰开元值丙寅五更防见雪两日便迎春头戴银旛巧门题彩帖新屠苏循故事殿饮年老人二月朔夜中雷始发声三日寒载严雪大作  

前夜起雷声寒威刄发硎积隂春黯惨密雪昼飘零香褪梅腮白愁缄栁眼青拥罏频炽火不似肉为屏  

西湖纪兴  

浩浩春波阔冥冥夜雨县笙歌传别馆灯火隔疎烟作客频迁次伤时更可怜明朝晴未卜还是醉湖船  

沈梦麟  

野航  

一室静无尘门通画舫邻若分鸥鹭席能受两三人江水家家緑溪花防防春杜陵贪佛日随意赋诗频  

刘仔肩  

春日与李二文学游城南  

浩荡闗河逺周流嵗月新独醒愁对酒多病怕逢春杨栁南城路莺花紫陌尘若为聮骑出为尔谪仙人  

公子  

玉雪诸公子聮翩出凤城栁横丝障緑花拥绣衣明玉勒回香骑金丸落小莺晚酣邀上客歌吹向蓬瀛  

别墅晚晴与邻叟久立  

郊原初雨歇散步出荆扉落日在髙树凉风生客衣佛香僧舍近江影塞鸿飞亦有南邻叟忘言相与归  

易恒  

次沈生江村韵  

一径渔樵外孤亭水树间池春芳草合庭午落花闲僧为征诗至儿因贳酒还卷帘看野色防日下柴闗  

王沂  

过临江访彭声之  

金凤洲邉路维舟重忆君江虚秋气入沙浄曙光分防鴈前汀起鸣钟隔防闻因过鉴池上诗思乱愁云  

小荘道中  

客路千厓里春风二月中虎啼荒径少莺语故乡同涧水萦回緑山花自在红物华空满眼去意只悤悤  

逯昶  

游广东清逺峡山寺  

寂寂长林下僧房锁碧苔树枝猨挂折花片鸟衔来池溢流过水炉存艺后灰赋诗殊未就徙倚故迟回  

登浪穹县防民寺  

浪穹西阜寺独眺有余情落日秋山色西风古树声征衣怜旧弊客路喜新晴洗鉢焚香事谁能了此生  

古渊房闲书和韵  

禅房碧树深坐久语幽禽叶罅日穿透林端云过隂笔新防蘸墨书故少生蟫僧有思乡者时时亦起吟  

简泽雨田  

花时曽惜别菊候又相逢落日深山道清风古寺钟往来非定迹彼此是衰容何日随师去栖禅共竹松  

梁兰  

荆湘道中  

江入潇湘近山连楚塞髙两厓如积铁一水不容舠惯客宁辞逺蔵身岂惮劳同门多宦达漂泊愧吾曹  

书台书懐  

九阜晴初见双江两合流泉声偏近枕猎火自明楼亦有杯中物应无客外愁生涯随泛梗未拟棹归舟  

陈缉  

和大兄八月十四夜月  

桂老金为粟蟾孤玉作团明朝应更好此夜不胜寒弟妹他乡共闗山防处看南飞有乌鹊未得一枝安  

郑杕  

懐宋学士  

亦知离别逺丧乱近何如流水天涯路征鸿塞外书緜緜飞雪晚防防落梅初日月重回首那堪已嵗除  

章訚  

送张二贡士  

烟霭散春晴乱鸦深树鸣千山悬落日一骑出孤城急管催离宴飞花恼客情殷勤懐上防谒帝向承明  

王超  

张绪归舟  

落日半帆收张溪古渡头花明汀树雪香冷渚莲秋碧浪揺樯影青山枕柁楼曽知风景好记此一停舟  

徐文举  

赋得百花洲  

春花迷绣幄春水漾金鳬照影和明月流香过石湖锦帆应不见沙鸟自相呼感旧复伤别愁倾双玉壶  

顾协  

陪周处士访西林上人  

偶陪周处士来访白云居借笔抄僧偈焚香看佛书林疎松露鹤池冷藻蔵鱼悟得闲邉趣劳生总未如  

喜真庵上人见访  

防时离隠处抛却旧烟霞舟卧寒江雪村行晚径沙送泉来野馆看鹤到邻家兴尽思归去青山树里斜  

枕上偶成  

聴尽城南漏依防向曙天鸡鸣疎雨外月落防钟前处世无良防谋生欠薄田花时可行乐底事独愁眠  

陶琛  

题江参长江图  

石出夜潮落山明寒雾消江空千里櫂村迥一归樵树色连沙屿人家傍野桥还同旧栖地风景日萧萧  

史谨  

过七星闗  

万里投南徼层闗度七星岭云和瘴黒木叶向冬青路逺家难问愁多酒易醒相逢但樵牧何以慰飘零  

徐基  

宁海道中  

中嵗事行役劳生卒未休大星垂野白逺水际天流土俗鱼盐富民居橘柚稠何年谢尘鞅归卧此林丘  

方孝孺  

嵗暮寄王修徳先生  

杪嵗垂垂尽寒花悄悄繁律回春有信氷动水生痕朴学慙经济穷居废讨论都将百年意一笑付乾坤  

峩眉县晓发次韵  

渡水篮舆穏穿林草径防胜游方外得乐事世间稀风过敧僧笠云来挂道衣山林应久待好去莫相违  

题画  

得意支郎画分明是米家乱云浮杂树逺渡卧枯槎白屋孤舟迥丹崖一径斜何时共渔叟洞口访桃花  

程本立  

横湖  

横湖如匹练风景此中稀日暖赤鳞跃天晴白鸟飞寒松蟠石岸春水没苔矶防度斜阳晚渔舟渡口归  

题李典仪云东卷  

母老今犹健儿行久不归一官淹白首万里梦斑衣越郡东冥阔秦闗西日防只将双泪眼日日看云飞  

许州东屯杂诗  

农功将筑圃使者正行田车过闻牛铎诗成堕马鞭凉风苹末起落日树头圆翻忆吴淞岸菱歌处处船过峤甸始见禾泥蛮数家有叟携酒过水见土酋饮道傍仆従皆饮酒尽乃行有作  

山防村才见溪回路欲迷贩茶非土獠劝酒是禾泥碧树排云直青秧插水齐欲忘乡土念多事子规啼  

晚至晋宁州  

落日孤城小轻烟一水斜青山防氏崄緑树僰人家絶塞无来鴈荒城有噪鸦多情此州尹劝酒説京华  

茅大方  

行营漫兴  

北地得春晚萧闗积雪多风云驱部伍旄纛徧山河羌笛翻邉调秦兵杂楚歌汉家飞将在不必问亷颇  

楼琏  

题深上人松月轩  

夜月明松顶轩居不掩扉石泉沈湿翠碧瓦弄晴晖林静猿初息巢空鹤未归此中凝坐者寒沁薜萝衣  

髙逊志  

龙江纪事  

避地龙江上扁舟似杜陵流离心欲折漂泊力难胜水落横鱼罟林疎见寺灯穷途何所托犹喜耦良朋  

郑桓  

次韵方希直  

阙下知名久相逢值暮春才华曽动主议论每过人汉水元通蜀台山亦近闽何时江海上尊酒话西秦  

唐之淳  

元夕东池上作  

未老只伤离春霜着髩丝才过拜年日又属放灯时头重生憎酒心闲熟品诗此身萍叶似漂泊偶东池  

元夕次孟熙韵  

今夜越王台莲花匝地开星河低蜡炬歌管散银杯水向铜龙滴香従粉妓来遥怜多病客江馆咏寒梅  

解缙  

彭泽  

青山围一县隠隠见人家乱石邉江出孤帆带日斜翠添官舍栁香泛驿楼花不见陶彭泽湓城起暮鸦  

杨士奇  

闻角  

风静周庐夕营门角起愁不须三弄彻对月泪先流杨栁飘还合梅花落未休乡心已无限况复在邉州  

送给事中姚山赴河南佥宪  

观风在激扬今喜擢苏章袖有银台笔衣含玉殿香河流明宪节嵩岳对公堂想见澄清日歌声满洛阳  

送胡元节广西宪使  

骢马赤茸秋临歧嘶未休朝廷用儒雅风纪得才猷天逺三湘外霜含八桂秋贪渔嗟薄俗表率在名流  

答黄宗载  

又是三年别新来百感増薫莸安可问枘凿苦难胜白发落垂尽青山归未能故人赠佳句拟报玉壶氷  

杨荣  

鉴湖一曲为史院判题  

见説山隂道湖光一镜秋逺含晴日动迥带晚烟浮花发连堤树帆飞隔浦舟横塘空有梦未许赋归休  

胡广  

重陪驾至太液池  

玉砌临无地飞甍上倚天防风斜舞燕髙栁沸鸣蝉芳草茸茸细池荷个个圆孰知丹禁里别有好林泉  

金幼孜  

早发清河  

海色正苍凉龙旂拂曙光雕戈寒映日羽箭薄凝霜城阙云中近闗山笛里长天兵随杀气万里埽欃枪  

次懐来  

羽檄通宵急行宫出每迟漏声催鼓角月影上旌旗风逐天香近星随斗枋移中军严宿卫传警尽熊罴  

早发兴和  

未晓戒严程鸣弓度塞城川云随地起野火杂星明虎旅聴笳动銮旗傍跸行草青沙路软浑觉马蹄轻  

李至刚  

朱泽民秀野轩  

幽居逺城郭寂寞自成村野色还通市春潮直到门竹晴晒药花坞晚开尊想象其中趣何由得具论  

黄福  

过武昌  

城头黄鹤楼城外鹦鹉洲觚棱出汉表葭菼分江流栖栋白云暮接天芳草秋我来吟不尽沽酒载行舟  

陈琏  

得家书闻舍弟琦来京喜而有赋  

偶得乡人至今秋道尔来家书千里发懐抱一时开准拟同聮句安排共举杯従今思更切频上凤凰台  

多景楼  

独倚防干久凉风满我衣树従京口防山到海门稀鴈影横秋色蝉声送夕晖芜城才咫尺楼堞望中防  

胡俨  

久雨喜晴明日立夏  

一月厌雨声忽逢今日晴春従花上去风过竹间清睡美新茶熟身闲野服轻近来多坦率客至倦逢迎  

春兴  

门外草萋萋东西路欲迷莺捎穿树蝶燕拾落花泥深翠笼长薄流云度碧溪独携笻竹杖不觉过桥西  

吴漙  

寄宋子环  

圣恩寛逐客不遣过轮台谈笑潼闗去云霞仙掌开故乡深念汝逺道竟能来明日相思处髙秋鸿鴈回  

王璲  

述懐  

三十未得志栖栖无所投空持五经笥不逐一身谋土蚀张华劒尘生苏子裘何如觅归计负郭有田畴  

王洪  

奉和胡学士侍游万嵗山  

飞斾临丹壑鸣镳步紫台日邉双凤下云里六龙来寳殿临空敞璚筵就水开共夸青琐客陪宴柏梁回  

送金生归江南  

朔云千万里归兴复如何鸿鴈雨中去蒹葭霜后多人烟投逺戍驿路出长河惆怅东桥别凉风起暮波  

送廖训导  

客路腊初尽河桥氷向开言辞故人去遥逐早春回江馆低烟栁山邮发野梅悬知问字者正忆子云才  

李郎中粉署余清卷  

鸣佩趋丹阙焚香坐粉闱禁城钟鼓静人吏简书稀幽鸟鸣髙树凉风动紫防明时仍宦达谁不羡恩辉  

王偁  

杨秀才幽居  

杨子幽居处开面逺空水喧明镜里云落画屏中卷幔留山月挥弦送晚鸿何人问奇字载酒野桥东  

赋得邉城雪送行人胡敬使灵武  

万里炖煌道三春雪未晴送君走马去遥似踏花行度碛迷沙逺临闗讶月明故乡飞鴈絶相送若为情  

赋得花影  

欲拂更纷纷空香寂不闻乱迷芳蝶梦轻防锦苔纹衬月笼书幌因风飏舞裠莫移庭下步蹴碎一阶云  

送沙子进赴禄州别驾  

客舍酒初香都门栁色黄一官仍别驾万里赴炎荒江路猿声早山城榕叶凉逺人劳抚字且勿厌殊方  

送李校尉致仕还江左  

雄劒委龙鸣闗河白发生功成百战后老去一身轻夜月桓伊笛秋风骠骑营燕歌何处写曲罢有余情  

邕州  

五管推名郡双江接上游人家蛮雾晓山雨瘴烟秋逺客谁青眼殊方易白头今宵南极外分野望牵牛  

王恭  

寒村访隠者  

谷口防霜度寒村独见君西风正萧索落叶不堪闻古路无行客闲门有白云为怜幽处好不忍便离羣  

梅江送林泽中还屿南  

卖药偏成隠相逢但布衣梅江秋外别花屿雨中归逺火千峰夕遥钟独鴈飞自言今白首此去故人稀  

客中见新燕  

可怜江上燕防日到乌衣欲向谁家去多应旧主非落花深巷小乔木画梁稀自笑天涯别秋风想未归  

江楼闻笛  

纤月挂风林晴楼覆夕隂谁家吹凤管永夜作龙吟杨栁邉头恨梅花笛里心天明汉江上惟见水云深  

书江山别意图送羽人还神乐观  

羽人何处去归事玉宸君飞佩花间别横箫鹤上闻过闗闽树防挂席楚江分想到斋宫夕圆丘五云  

王褎  

题緑栁紫燕图  

緑栁夏依依差池鸟飞蹴花随别骑衔絮防征衣隋渚晴烟暝章台夕照防衡门相托久应傍主人归  

陈亮  

晚春闲思  

门巷客来稀闲居静掩扉防风花自落细雨燕双飞向晓披遗帙迎喧换袷衣年年此时节惆怅送春归  

王绂  

夜宿黄牛峡  

烟景暮萧森黄牛峡转深滩声孤棹月山影半江隂感慨追陈迹登临惬壮心倚篷眠未得何处又猿吟  

寄包征士公恺  

爱尔闲情好林堂白昼长楷书临小晋近体学中唐水莳一池芡园栽十亩桑不知篱下菊秋后肯分香  

题老圃卷  

桑榆宜晚景筑圃近茅堂凿沼分流水编篱补壊墙雨晴瓜蔓緑风暖菜花香客过饕鸡黍村醪剪韭尝  

寄孙景昭  

每爱孙公子风情不可禁留賔开博具呼妓合胡琴杯泛忘形酒囊存买笑金别来嗟已久緑髩雪应侵  

送黄仲逊之安平镇巡检  

闻説安平镇荆湖当要闗潇湘合二水衡霍拱千山地僻居民少时清逻卒闲遥知到官后多在醉吟间  

暇日读楞严经偶成  

劳生何扰扰衰髩已萧萧偶得楞严读都将世虑消水流虚谷静云度碧天遥独坐忘言久西楼对寂寥  

钱仲益  

钱达可山房  

苦忆钱夫子幽居防山问梅残雪外采药乱云间尘暗芸签冷香销恵帐闲防肠泉上月依旧照松闗  

梁潜  

合州写怀  

忘却儒官冷谁为蜀道吟一身犹长物万事岂闗心水鸟窥鱼立山云带雨沈人生聊适意莫受旅愁侵水合交层浪峰回出翠鬟云随村艇去鸥趁洑波还斗酒相忘甚寸心如此闲不应篷底醉过却钓鱼山  

虞谦  

闲居  

蜜熟黄蜂静泥融紫燕忙日停花妥艳风过竹生香美景追游少中年感慨长一尊消晚坐乗月更移牀  

田家晚泊  

风磴翻危叶霜槐出防根过桥逢野老倚杖候柴门驯犬熟迎客归鸦逺认村茅檐投晚泊烟雾敛初昏  

陈继  

秋夜雨中懐孟端  

愁云接地隂城漏更沈沈寒雨惊秋尽残灯入夜深凄凉千里客惆怅百年心谁料分携后防邉直到今  

沐僖  

和郊居韵  

山势青连野川光白映波东风遥见草小雨半开花门送携琴客桥通卖酒家徜徉游物外随意乐年华  

曽棨  

淮南舟中  

逺戍鸡声晓遥堤栁色浓防云京口树残月广陵钟箫鼓官船发图书御寳封朝臣多扈従冠佩日相逢  

驾发临城  

鸡鸣寒漏彻车驾发临城残月千山曙浮沙一路平云光随凤辇露气湿霓旌马上频回首犹看燎火明  

涿鹿道中  

逺树孤城出髙原四望遥山従平地起雪到暮春消细草承雕辇垂杨拂御桥愁连易水上风色正萧萧  

铜城  

野烧荒原外寒云大泽中马嘶知驿近驼吼欲生风碧草沙堤出红桥涧水通遥看行殿近旗影夕阳红  

送僧归日本  

南游归旧国东去海溟溟积水天邉白连山岛外青春帆向日去夜梵有龙聴杳霭知何处疎钟隔逺汀  

阜城道中  

晓渡滹沱水旌旗夹路长风喧疑作雨雾重不成霜仙乐随行辇宫袍惹御香谫才叨扈従谩拟赋长杨静海逢刑部主事侯福留观音寺宿赋此赠别  

皇华千里外何意此相逢水郭春光早邮亭栁色浓偶回牛渚棹来聴虎溪钟明发孤舟别相思隔防重  

新秋有懐和时彦韵  

天外凉风起浮云似水流银河初转夕珠斗迥移秋凯奏邉城浄寒惊旅客愁人情同社燕休恋异乡楼  

牡丹灯  

剪防制姚黄根株异洛阳银灯添国色寳篆借天香富贵同金谷光辉到玉堂不须劳羯鼓烂漫过年芳  

早发阜城  

霜薄晓寒轻挥鞭出阜城金吾收后队骠骑布前营夹道天香散连村火炬明尘沙随处起奈此朔风行  

## 御选明诗卷五十三  

五言律诗四  

周述  

赐观灯诗  

今夕逢元夕欢声遍九垓星临银汉动月傍碧空来紫禁千花绕金门五夜开圣情同宴赏玉漏不须催  

寄杨显道先生  

我忆杨夫子风流似昔人素琴长对月白发不忧贫彭泽陶元亮稽山贺季真相思欲相见烟树几回春  

周孟简  

丙午除夕  

为客逢今夕宁亲忆去年一尊终不醉孤馆自无眠家在云山外身依日月边何堪双鬓改又值嵗华迁  

陈敬宗  

元夕赐观灯应制  

皓月金门夜和风玉殿春云移三岛近灯簇万花新天仗临丹扆星桥接紫宸中官宣徳意宴赏及羣臣紫禁疎钟静髙城刻漏传五云迎宝盖万戸缀金莲琼醴行仙席龙盘进御筵教坊呈百戏齐过玉堦前紫陌连清禁彤楼接绛河九门星彩动万井月华多寳炬通宵晃鸾笙协气和臣民涵圣泽齐唱太平歌山拥金鼇壮云盘彩凤来星河随斗转珠阙倚天开欢洽春声遍恩从淑气回愿歌鱼藻咏长奉万年杯  

王英  

扈从晚宿夹沟  

初雨过符离云霞望欲迷垂鞭信马去傍辇听莺啼山绕行营外溪回帐殿西夜深闻鼓角天近月华低  

赠伍子正还巘山旧隠  

积翠羣峯出盘云古洞深涧花春带雨山木晚澄隂猿鹤多年别江湖万里心还携谢安妓归去一登临  

挹秀轩  

胜地风烟外遥山紫翠分花飘万壑雨帘卷半溪云鹤语林间听樵歌谷口闻不妨招郑老对酒夜论文  

酬王尊师仙游  

翠水三山路微茫见十洲月临珠斗迥云度绛河流露气生鼇背箫声出凤楼慙无学仙分得伴赤松游  

题龙氏龙州书馆  

幽居如杜曲松竹旧时栽溪路随花入柴门傍水开风来书帙散月出棹歌回还共王乔辈吹箫坐紫苔  

秋初有怀呈曽侍讲彭脩撰二公  

律应清商动凉生大火流梧飘金井露雁度玉门秋爽气消残暑砧声报逺愁佳期七夕近乘月却登楼  

王直  

过曲江  

稍稍沧江曲亭亭日向低舟人方利涉客子未安栖度鸟冲山带飞鳬踏水梯引杯观物性不惜醉如泥  

端午日观打毬射栁应制  

玉勒千金马雕文七寳毬鞚飞惊电掣仗奋觉星流歘过成三捷欢传第一筹庆云随逸足缭绕殿东头杨栁緑含滋雕弓纵射时向风飞白羽和露折青丝辇路晴光动旌门午漏迟营前挝鼓急捷报万人知  

村居  

古岸轻烟外深林夕照边疎篱孤径窈茅屋数家连花暝流莺歇沙平乳犊眠桑麻青满眼幽思预相牵  

雪  

大雪下龙墀蓬莱曙色移光通九华殿花满万年枝赋拟梁园作歌怜郢曲词西山临魏阙相对玉参差  

月下对酒  

万里浮云尽孤城画角残月从今夜满人在异乡看隠隠关山逺凄凄风露寒客愁难为减应頼酒杯寛  

得兄行敏书知在临清将北上  

岭外三年别天涯万里回书从今日到船向几时开落日关山逺清秋鸿雁来重阳看渐近同醉菊花杯  

雨  

野迥云容黒汀长雨气寒春随花片减愁向酒杯寛乱水通流急孤舟逆上难白鸥浑自得来往任风湍  

周忱  

寻天台李道士斋  

瑶草迷行径丹台近赤城山川遥在望鸡犬不闻声谷静松花落桥横涧水鸣云间双鹤下疑听紫鸾笙  

送孙大尹赴岭南  

尊酒三山别双鳬五岭过和风吹客袂啼鸟杂离歌雨洗炎方树霜清瘴海波宦游知独好春色向南多  

李昌祺  

宿端璧寺  

遗构象王宫荒凉小邑东一灯秋殿闭孤榻夜窓空饥啮牀头防愁吟砌下蛩萧萧黄叶坠庭树颤西风  

早发小孤山遇风  

湖尽江逾阔舟穷路若迷垂杨春寂寂芳草雨凄凄漩水鼋鼍窟平沙雁鹜堤风波随地有何处可幽栖  

送人南归  

年年长作客北蓟复南京秋雨沧洲雁春风采石莺好山环故里流水背孤城去住无拘系闲身到处轻  

喜张进士叔豫见宿旅舍  

穷巷寂无邻青灯共故人逺声霜下磬孤影客边身露冷蛩相吊庭寒月自亲殷勤一瓢酒更与话酸辛  

送陈生归吉水赤岸  

清砧兼落叶总是别离情去路千程逺归舟一叶轻秋云连树暗寒日映川明亦有沧浪兴何时共濯缨  

送周秀才游长沙  

迢递长沙道萧条歳晏游乱山黄叶寺孤棹白苹洲夕鸟冲船过寒波背郭流毋论卑暑地贾傅昔曽留  

宿废普济寺  

青山行欲尽深树见僧房云气千峯暝秋声一院凉长藤悬破衲脱叶覆空廊龙象黄金地萧萧蔓草长  

三月四日即景  

忽忽春将暮俄过三月三草谁怜益母花自媚宜男乍到寻巢燕初眠上箔蚕新茶与稚笋乡味忆江南  

新野即景  

村暗蒙蒙雨流浑浅浅溪菊花长带湿豆荚半沾泥野迥居民少林昬去路迷自投新野界蒿草与人齐  

魏骥  

十二月九日喜晴  

林屋春来近和风晓入帘玉梅开的的膏雨洒纎纎地暖草将茁氷消水若添东君防羲驭灵鹊噪晴檐  

久不过乐丘赋以识吾之恋恋耳  

闲居清昼永忆昨过闲行月上湖光莹云收山气清开尊方尽醉回首更留情便欲移家去悠悠乐此生一迳纡山麓扶藜款款行尘心随地逺野趣入诗清吊古伤遗迹防幽惬素情归途度柴岭又喜月初生循山宜歩入傍水可舟行鸡犬縁村静松篁着处清岩僧无怪说野老有眞情便是桃源里移居可乐生  

十月十二日夜步月  

仗策纡苔迳清吟月正中隔林灯火近入望水云空夜静无过客风髙有断鸿徘徊来复往此趣许谁同  

春隂  

屈指三春尽都能几日晴逺山连树暝新涨与堤平处处鸠将乳家家蚕欲生越王台下路阻却看花行  

题竹  

林立晓苍苍琅玕宿凤凰孙枝凝露宻稚子过人长揺月清声细当风粉节香敲门有佳客日日看无妨  

不寐  

展转孤吟处匡牀入夜深地偏人迹杳风迥漏声沈释闷聊成句何劳见赏音寒梅香忽度知即是同心  

柯暹  

九日次黄学士韵  

客途逢九日景物为谁賖此地已无酒故园空有花翠微亭下路采石驿边槎未卜重过日临风独叹嗟  

陈全  

送人尹江右  

穷冬正萧索离思苦匆匆风雨孤帆别琴尊几日同雪晴淮水急云尽楚天空花县弦歌暇题诗寄塞鸿片雨江村外霏霏暗去程轻沾芳草湿逺入防烟轻归鸟愁边没离情别后生不堪凝望处迢递失关城  

熊槩  

雨后江行  

早出余杭郭微茫晓色开画船江上别緑树水边回酒为离人劝诗因细雨催故人凋谢久惆怅不胜哀  

陈循  

过徐州回銮处  

偶得回銮处遥因想翠华彩云飞辇路象迹印汀沙晓日彭城地春风杨栁花独慙随使节重此泛仙槎  

沛县  

汉祖歌风处荒台宿草迷野云连砀北溪雨过丰西人自殊方至书因去客题鸰原千里隔落笔数行啼  

髙谷  

送倪廷用致政归嘉兴  

青云遗宦辙白首赋归田旧着官袍卸新裁野服便草堂留月色花径隔尘縁陶令门前栁春来好系船  

郑珞  

送髙时旭还闽  

祖帐连芳草征帆挂夕曛乡心闽海月客梦楚江云馆鸡声早平沙雁影分悬知霄汉上早晚荐雄文  

周叙  

春日扈驾谒陵  

御幄千旗拥屯营万骑环祥烟随凤跸瑞日映龙顔金鼓辕门乐衣冠防仗班嵩呼来父老声动五云间膴膴神臯迥銮舆晚驻时天连双凤阙地接九龙池日月开黄道云霞翊画旂泽随阳徳布春满万年枝  

送袁钦诚  

少壮辞家去从师千里游雨深庐岳树天接汉江流夜诵分渔火朝吟倚客舟遥知重防日春满帝王州  

刘铉  

题叔明灵石草堂圗  

坐深残醉醒帘卷草堂开拥坐千峯出横空一鹤来晚风松落子时雨石生苔却忆山中客披圗日几回  

薛瑄  

武陵晓泛  

今朝风日好来泛武陵溪碧水寒依岸苍林逺防堤沙光揺野马人语散鳬鹥二月桃花发还应处处迷  

晚至云梦  

云梦行看近肩舆趂晚凉稻塍新穗吐莲沼落红香宻树隠茅屋芜堤系野航霜台絶潇洒容我得徜徉  

大江逢霁景独酌有感  

舟行逢霁景逸兴杳难羣緑树江边影青山水底云众山连复防双艣合还分自酌金尊酒微吟到半曛  

舟发城陵矶  

急鼓催舟发依稀见岳阳逺波浮岛屿众水合岷湘竹瓦居人閤杉牌贾客房且看风景异未觉逺游伤  

湘江道中  

湘乡南去路连日是山行地僻溪潭緑冬和草树荣野人悬稻把古戍列麾旌异俗今如此归当话友生  

乔口遡流往长沙  

楚岫无边翠湘流不尽清香兰屈子赋苦竹鹧鸪声风景常年事云霞万古情沙头旧鸥鸟谁肯与寻盟  

武口守风  

归思方正切北风何太狂江村平隠见湖树逺微茫浪起鱼龙伏天低鹤鹤翔貂裘思更着秋雨早生凉系舟杨栁驿风雨苦连朝逺岸烟埋树荒村水没橘年华身老大湖海兴萧条天意何留滞应怜望国遥  

嘉陵泛江  

湛湛嘉陵水沈沈石底明岸翻云树影谷响棹歌声微冷南风细轻隂暮雨晴应难逢此景还慰逺游情  

樵云野老  

自得山中趣都忘世上名闲寻肥遯侣共作斫云行决决溪流响丁丁谷应声偶然值渔者问荅有深情  

于谦  

暑月将自太行巡汴  

三晋冲寒到中州冒暑回山川元不改节候自相催緑树连天暗丹葵向日开太行云缥缈搔首意徘徊  

游春  

满路香尘起寻春思欲迷树晴莺出谷溪暖燕衔泥玉勒嘶芳草青楼瞰大堤风光无限好都在画桥西  

春日大风感怀  

逺塞足风沙春深不见花层氷犹度马弱栁未藏鸦易醉愁边酒频归梦里家凭阑一搔首心绪乱如麻  

太行途中杂咏  

碗子城边路年来几度过山川认行色花鸟熟鸣珂恋阙情何限瞻云思转多壮怀成激烈弹劒欲髙歌  

到泽州  

信马天将暮离山路转平川萦太行驿树绕泽州城落日翻旗影长风送鼓声孤云在天际回首若为情  

春日客中漫兴  

客怀虽寂寞春意自堪怜草色翠如织花枝红欲燃鸣鸠疎雨后啼鴂暖风前翘首天涯路韶光又一年  

客途春隂  

薄云和日色底事弄隂晴驻马空回首鸣鸠不住声东风吹野草暮霭起山城扰扰长途倦逢人即问程  

偶桓  

歳暮  

忽忽歳云暮朔风吹客衣却因乡井近转觉信音稀山响鼪鼯啸江空鹤鹳飞百年浑潦倒底事未能归  

郭厪  

送友之京  

我正愁寥落君今又北迁春归万里外人去五云边塞栁迎征斾江花照别筵离情不可道去住各凄然  

施敬  

送人还广陵  

防晤情方洽暌违意更长天涯同是客秋杪各还乡黄叶飞扬子青山绕夜郎分襟即万里相顾两茫茫  

刘叔让  

忆弟  

漂泊嗟吾老羁迟见汝难西风鸿雁急落日鹡鸰寒渭北书长絶滇南泪不干相思朝夕梦怀抱几时寛  

李悌谦  

春社  

今日报春社风光处处同社公三日雨花信几畨风野老还祈谷村醪可治聋醉归茅屋卧花月淡朦胧  

刘绩  

清夜西窓独坐有怀  

杯罄烛花残沈沈夜向防吟兼邻笛怨坐怯客氊寒露蕙虫争缉风枝鸟畏弹未能消侠气时拭劒镡看  

送周兴化还郡  

中朝人共说未见已相知此别又千里再逢还几时雨来崖树暗风静浪花迟归到公堂里停云合赋诗  

送友人归番阳  

芳草緑尚浅故园春又残平生为客惯今日别君难短棹吴郎曲哀弦楚女弹江花正满眼且莫下长干  

送王内敬重戍辽海  

别泪不可忍杯行到手空风尘重作客寒暑易成翁曙色连关树秋声起塞鸿天涯见亲友还与故园同  

郑嘉  

秋日怀孟先生  

故人丘壑隐尘路往来迟寒暑空相忆云山不可期古碑梅福寺荒井石郎祠旧日同逰处偏劳入梦思  

董儒  

四明夜泊  

孤城临野戍短棹倚江桥客路辞家久亲闱入望遥防云晴后树明月夜深潮感此无穷恨令人倍寂寥  

廖驹  

思亲  

戎马何时歇奔驰倦此身青灯孤馆客白发倚门人书信连年絶家山入梦频归来未有日回首一沾巾  

朱纯  

登龛山  

长江限吴越形势一何雄屿岛苍茫外乾坤浩荡中江连埋日雾汀暗走沙风忽起乘桴叹沧洲不可穷  

湖上  

寥落暮天迥苍茫湖水平秋云开雁路凉雨静蝉声坐石忘收钓临流爱濯缨自縁躭野趣不是为逃名  

贺言  

题燕穆之楚江秋晓圗  

月落楚江空秋林待日红船开飞叶雨人渡长潮风阁影涛声外山形曙色中神仙问何在有路想难通  

咏残花  

满架开初尽唯留几许春轻风南陌上落日暮江濵影淡帘栊月香消辇路尘漂零莫飞去别院有愁人  

髙璧  

秋日逆旅送友人  

七泽波涛险三边道路穷生涯同泛梗踪迹叹飞蓬晚色平芜外秋声落木中毋将衰飒泪临别洒西风  

沐璘  

送人  

花栁正芬芳天涯去路长陌尘轻作雾涧草细生香舟檝通巫峡山河拱建康南游嗟我久送尔倍思乡  

滇南即事二首  

自昔梁州域西南路尽通碧鸡名岫逺金马故关雄罗妇裙花布蒲蛮臂柘弓圣防同覆载处处乐时丰万山藏古砦六诏杂诸蛮僰女头笼帽番僧耳坠镮啖蛇传土俗屠犬祀神奸更有西戎种轻生性最顽  

潘亨  

北固晚眺  

极目蒹葭外西风白苎凉残霞随野鹜落日送帆樯水接蓬莱近山连楚越长六朝遗恨在谁为管兴亡  

七里滩  

怒涛催逺客帆落钓台隂夜雨他乡梦秋风何处砧渚烟笼树杪涧水入溪深中有垂纶者茫茫不可寻  

蟋蟀  

愁对灯前影时闻牀下声要知因物付何用不平鸣防续许多意凄凉无限情谁家急砧杵海内已休兵  

岑琬  

松陵道中  

野阔烟凝树湖深水近田丫鬟挑菜女独橹卖鱼船鸟去青山外帆收古驿前孤吟看北斗恋阙竟忘眠  

秦旭  

雨斋简惟清  

浏浏竹间雨潇潇窓外鸣小池收暑气疎柳作秋声鬓雪防头冷腰金照眼明年光太匆迫何处学长生  

髙得旸  

雅集分韵  

帝里春风早金河冻雪消暗黄初着柳新緑已平桥东阁情何限西园景倍饶朋簪喜相盍歌咏乐清朝  

春夜次韵  

柳叶蛾睂緑花枝粉脸红金鬟笼细雾绣幕防香风夜气三更后春光二月中梨云随蜨梦来往绕帘栊  

胡粹中  

昨夜  

昨夜霜初重他方叶又黄蛩声悲月冷客意怯风凉孤屿渔村外荒邮野戍傍因思旧游处鱼稻满江乡  

唐子仪  

泊雷港  

晚泊豁吟绪行行步渚沙雨添新柳耳水减嫩蒲芽乌鬼来渔艇青蚨付酒家微风吹短褐倚杖数归鸦  

林文  

秋景  

水已澄秋色峯看淡落晖雁投寒渚下渔逐暮潮归古寺初鸣磬孤城半掩扉行人从唤渡舟子去如飞  

王谊  

秋日怀孟先生  

倐忽成逺别幽栖仍薜萝草芳经雨歇虫响入秋多夜月柯亭市凉风镜外波相期尽一醉何日重经过  

初秋  

片雨晓初过青桐陨素柯客衣身上薄乡泪枕边多水落牵牛渚机催织女梭玉门班定逺归兴欲如何  

刘珏  

寄傲园小景十幅仿卢鸿一草堂圗诗自题【`录四首`】螺龛  

竟日双扉掩隂隂草色侵石幢门外树法相壁间寻借渡石微窄凿渠雨始深一灯绵昼夜萧寂了无音  

扶桑亭  

虚亭立水面问树乃称竒不谓虬龙影能于隙地垂互承栏并槛交接涧通池长日披襟坐摊书尤所宜  

众香楼  

花扉深不测危立有层楼遥瞩盈庭树宛然别一丘坐堪邀月下登或当山游桂影趋檐际清芬却想秋  

旃檀室  

不来深处坐何以涤吾愁古井汲苔绣石牀吟素秋幽香天际发竒致室中求僮仆谙清事支扉谢俗俦  

张和  

兰陵秋夕  

碧树鸣秋叶芳塘敛夕波漏长稀箭刻楼迥逼星河候雁迎霜早啼螀傍月多怀人不能寐弹铗起商歌  

过桐君山  

云断山疑合川回路忽分秋声两岸叶晓色万峯云旅雁冲帆度寒蝉隔水闻严陵遗迹在我欲问桐君  

兰陵秋夕  

月砌啼秋蛬风枝起夜禽洗愁灯下酒惜别梦中心露重惊寒早更长觉漏沈明朝览青镜鬓有霜侵  

祝颢  

次阳明堡  

晚次阳明堡登楼望雁门牛羊归逺楚灯火映孤村塞近风偏劲山髙日易昬羁怀何以遣公馆自开尊  

途中即景  

野旷云初卷山晴翠欲流残阳牛背笛新月水边楼异土逢佳景危途得胜游浩然襟抱豁清兴落沧洲  

夜宿无钖  

辞家无百里离思已纷纷旅泊今宵始乡音此地分汀沙笼宿雾星月挂疎云回首寒山寺钟声杳不闻  

姚夔  

下峡  

瞿塘天下险巫峡势相连夹岸千寻壁中流一罅天山空无兽迹江逼少人烟唯听咚咚鼓朝牵百丈船  

项忠  

出清逺峡野望  

行尽溪中路苍茫见逺天归猿啼晓日飞鸟入寒烟緑树江头驿黄茅郭外田孤怀无限思望断白云边  

卞荣  

寄隐者  

曽访岩栖处金鹅石榻前歌君紫芝曲和我白云篇火宿烧丹灶烟生种玉田林泉无限好三聘未幡然  

陈宪章  

送客  

浓緑新春酒疎红隔水花官人坐马醉江路绕山斜桃李成春径牛羊散暮沙林泉无宿客兴尽且还家  

恱城  

山作旌幢拥江絣镜面平舟航乘晓发云物入冬晴鼓到江心絶槎冲石角横经过恱城曲无语笑浮生  

至陈冕家  

逺树晴堪数孤云暝欲遮自怜江海迹能到友生家落日明江色轻风动麦花相看吾鬓白不必问年华  

古揶寄周京  

西来何处水千里不平流入海鱼龙喜怀山草木愁雨边明落日石角上孤舟寄语周京道劳生不自由  

晚步二首  

水国秋先至江村晚更幽泥筌收郭索山网落辀凉入社门树阴连渡口舟独怜经畧地吾得放歌游居常懒出戸肯到社西头海国诸峯暝乾坤六月秋微凉生浦树返照下西楼今夕蒲团上前山更卧游  

秋坐碧玉楼偶成  

造次中秋过商量九日来诗将秋景澹菊共老人开时节陶潜醉江山宋玉哀平生沧海意不受白鸥猜  

题新村书斋壁  

日色催江渡潮痕上石梯趂墟村妇出索哺襁儿啼树接黄村坞船移白石溪落花谁省记何必武陵迷茅栋依岩静柴门斫竹通桑榆巷南北烟火埭西东一迳渔樵入孤村井臼同邻家得美酒吹笛月明中  

南归寄乡书  

碧草东西埭黄鹂逺近山岩春花气足檐日鸟声闲文字虚堆几园林不设关一条烟际路朝往暮来还居士旧茅斋萧然倚玉台独寻寺里去毎到日西回鱼跃水萍破风推岩户开小桥残板在长讶有人来省事除烦恼端居养静虚栽花终恨少饮酒不留余山径儿吹笛村田妇把锄殷勤谢闾里胜事莫相疎  

社西村  

结茅依里社村以社西名客至惟谈稼年衰不入城邻鸡上树宿水鹤傍人鸣向晚寻牛去前冈笛又轰  

次韵秋兴感事寄东所  

醉眠山影里恨不与君同松下泉来冷鸡鸣日过中就牀梳白发开戸纳清风起视沧溟暮孤鸿没逺空  

春日江村  

时候花先觉隂晴鸟自知登山嫌避客得句乐呼儿蔓草披香径垂杨覆浅漪美人期未至江月几盈亏  

喜梁文冠至  

驻桨梅村夜风光胜早春直知花是路不觉月随身草木皆知旧江湖多贱贫短蓑来往数等是最闲人  

石门  

白发非公事扁舟进此门山云寒不雨江路曲通村玩世吾何有长途马不存晚来堪一醉江月照空樽  

圭峯阁  

胜处不在逺杪秋何处寻步崖碧涧落眠石青松隂地少沧溟入山髙雁鹜沈此时闲伫望谁识倚阑心  

春兴  

野晴花簇白山暖树更清卯酒醉欲睡午风吹又醒闲拈曲江句胜读法华经自在山窓下跏趺趣已冥  

野坐  

团盖青松午重裀緑草春野晴莺得意花盛蜨伤神防霭生西坞残潮下溟津竹根酣共卧不觉藓沾身  

郑文康  

与诸公酌酒  

燕赵多豪杰悲歌不暇裁素知黄祖性敢恃祢衡才酒尽月将落烛残风又来下堦成独步惆怅一兴哀  

题倪公礼隠居  

家近阊门市清风一草庐窓明人问卜山晚仆收书客笑鸠巢拙妻怜蚁瓮虚城南炎热地不识近何如  

周鼎  

送黄给事使满刺国封王  

逺国来王日深恩册拜时玺书中禁出天语使臣知路指诸蕃近山行四牡迟故人青琐梦无限五云思  

江行  

万里云涛上孤帆一羽轻霜清天宇阔沙白海潮平山寺欲浮动邻舟偶合并琼花尚无恙回首广陵城  

郭登  

过安南卫  

絶顶见孤城征骖向晓行鸟啼多异响花发不知名石涧闲云碓山田趁火畊愁闻耆老说三月未曽晴  

过西樵贾氏隠居  

何处覔幽栖西樵更向西梨花千树雪茅屋数声鸡涧水穿林入春云压雨低仙源知近逺应使世人迷  

自腾冲归三月十五日夜至金齿  

乡思今春晚到边花又飞岭云冲马散山月照人归逺戍寒吹角孤城夜掩扉功名是何物犹未解征衣  

柯潜  

游囊山寺  

下马松关外行行过虎溪钟鸣知寺近云暝觉天低防涧流泉涩平冈古木齐何时谢尘鞅此地卜幽栖  

王防  

宿沛县泗亭驿  

维舟当泗水凉雨洗炎蒸砧杵孤城月渔舟别浦灯客愁秋更甚乡梦逺难凭千古龙飞地令人感废兴  

杨守陈  

不寐  

客夜耿无寐其如钟漏稀入帘霜气动当戸月华微切切候虫语萧萧寒叶飞拥衾成永叹不是为无衣  

游虎丘  

出城才数里已到白云间但见门临水那知寺有山钟鸣僧出定林动鹤飞还石磴行行遍花宫尽启关  

童轩  

谪所有怀旧游诸友  

忆昔论交日相知尽少年季良身任侠叔度世称贤夜雨弹棊局春风放酒船飘零各分手愁絶越江边  

忆金陵  

金陵佳丽地风景想依然城阙金汤固江山罨画连晚风楼上笛春水渡头船惆怅曽游处而今又几年  

东林小隠为沈处士题  

小隠东林地身闲歳月忘曲池山倒影虚阁水生凉雨润琴丝慢风薫药臼香羡君清趣好无梦到岩廊  

雨中柬郑广之挥使  

咫尺长安道思君日倚楼寒烟笼野色春雨暗江流燕麦悲新况莺花感旧游何时一相见携手步沧洲  

闲居漫兴  

一榻清于洗翛然思不羣紫苔行处满黄鸟坐来闻琴奏松间月碁敲石上云蒲塘新水暖花落覆轻纹鎭日掩柴扃长歌醉复醒草生元亮井花簇子云亭夜玉装琴轸秋金铸砚屏都将旧游事一笑晚山青樗散眞成癖支离类隠沦林深多緑藓地僻少红尘酒熟频留客诗成不寄人清风无限乐即此见天眞  

拟唐  

拟晚至华隂  

马首日将晡行行歳欲徂古祠寒藓合仙掌防霞孤山暝闻啼鸟溪晴见浴鳬洛城知不逺宫树晚糢糊  

拟晚发五溪  

日暮添乡思孤舟去路长蒹葭洲上月橘柚岸边霜汉水连天白岷山过雨苍此中虽胜槩归兴讵能忘  

寓白塔寺偶题  

夜宿招提境萧然世外踪雨腥龙出洞月冷鹤归松影露林间塔声传涧底钟空门应不鏁常借白云封  

舟次洲晚步田家  

薄暮扣林扉柴荆掩夕晖蔓长松叶暗草盛荳苗稀寒犬迎人吠昬鸦接翅飞客愁思伫立舟子苦催归  

白沙民舍  

初日照林扉山深客到稀栁溪莺独啭麦陇雉双飞少妇提筐出中男荷畚归盛时徴赋少生事莫嫌微  

徐溥  

归乐堂  

十年游上国此日赋归欤倦却风尘路来寻水竹居山行春载酒门掩昼摊书薄暮投林鸟相看意自如  

李裕  

渡扬子江  

晓经扬子渡画舸一帆轻潮涌金山寺云连铁瓮城江豚吹浪白海日照林明坐听钟声发悠然物外情  

张宁  

题姚公绶山水  

幽意写不尽万山深更深白云无出处緑树漫成林啼鸟醒人梦流泉浄客心何当随钓艇看奕草堂隂  

重游金粟寺有作  

溪深通小艇山峻露层台林叶经霜尽河氷近午开闲云僧出定旧雨客重来扰扰浮生路经过知几回  

丘濬  

村行  

万里劳行役驱车趁晚晴鸦边残照逺雨外防虹明山径髙低路村舂逺近声隔林人语寂一犬吠相迎  

晚泊  

风定帆初落篱根泊晚晴寒潮随月上秋水共天清隔竹见灯影横江闻鹤声有怀愁不寐坐数驿楼更  

杜庠  

送吴琼州  

琼守相逢晚来从海外头岛微犹有国沙尽更无州风雨迷蛟室云霞结蜃楼喜闻为政好黎俗遍歌讴  

陈防  

晚发五溪  

巴州移短棹正值暮秋天客路猿声里乡山雁影边蒹葭连晚渚防防满秋田风物虽堪恋其如归思牵  

刘溥  

晚过扬州  

长河悬落照短棹尚孤征衰栁愁边防残霞雨外明人喧扬子渡钟动广陵城渐去乡关逺凄然倍旅情  

斋居杂兴  

緑水平桥北青帘小巷西酒香春瓮满山色晚楼低半醉歌新曲闲眠改旧题偶因乘雨出双屐尽沾泥情怀甘澹泊书史自逍遥夜读妨邻睡晨眠误客招燕归帘半卷鸟散竹还揺雨足轩东圃縁溪认药苗北岫青当槛南园緑近门蛛丝粘树叶螘穴蚀花根移石搘茶灶临池濯酒尊何须求分外迟起上朝暾凉意生新浴幽情逺垢氛雨堦行乱蚁风箔散饥蚊兴好多题扇神清不茹荤有时弦緑绮横膝奏南薫诗客每相过书斋常不扃雨生枯木菌风约小池萍得兴翻琴谱乘闲刻砚铭近来躭野趣频到水西亭抚景怜秋尽观书喜夜长露虫喧砌石风叶坠琴牀旧集栽蔬语新传制墨方晓来双鹤舞踏碎一庭霜  

沈愚  

寒食对酒留别金陵知已  

别离频对酒去住惜分襟楚水归帆逺吴门驿路深晓钟孤客梦寒月故乡心为语同袍者愁多莫苦吟  

苏正  

南州有赠  

天路无期到春湘带恨流乱山愁对酒落日独登舟书劒怜同客江湖耐薄游离心寄明月相逐逺悠悠  

江南旅情  

天涯为客久生计日萧条旅况频看月乡心独听潮春归江上早家在梦中遥无限相思意东风白下桥  

晏铎  

送曽与忠  

送送临岐路沧江欲暮时我怀殊未已君去独何之乡国多归梦天涯少故知别来明月夜无那思凄其  

蒋主孝  

居燕旅情  

不上黄金台早歌归去来平沙无草木短褐有尘埃故里愁言别明时敢论才灯前一舞劒豪气转成哀  

思昔  

昔日轻王猛如今重管宁烟尘犹浩荡豪杰故飘零客况风中絮交游水上萍空怜乞米帖愁絶老横经  

旅邸有怀  

风雨茅斋夜青灯照客眠故人霄汉上归思楚江边短角吹残梦长歌感昔年自怜身老大何以继前贤  

蒋主忠  

经龙潭故居  

不到故园久寜辞归路遥山光自今昔人物叹萧条古鎭东西市长江旦暮潮何当寻旧业来此傍渔樵  

王贞庆  

分题得金山晓钟送金瓉归娄东  

孤刹天心起疎钟月下鸣沈沈催曙色隠隠带潮声近渚鸥羣散空林鹤梦惊扁舟有归客欹枕不胜情  

顾亮  

郡斋独酌忆蔡章阳马仲穆诸君  

半生徒碌碌百事未能周白屋方甘老朱门忽见收登龙应有愧得马正堪忧坐对盈樽酒寥寥忆旧游  

孙寜  

送渊上人  

逺公无定迹心与白云闲瓶锡春风里帆樯暮雨间鸟啼临水树猿响隔溪山此际随縁去家林几日还  

李戣  

过潘韫辉东园  

为爱东园好春来事事宜药名人不识花信蜨先知晋帖临青李商歌咏紫芝小船垂兴往何必订幽期  

徐贯  

赠别张世祯  

故人成久别邂逅客都城夜雨方论旧春风又送行乡关频入梦云树逺含情迢递清溪上相思对月明  

郑纪  

送林愼学之官  

相送东郊去秋云驿路寒秪因为客久欲别故人难马向花间度琴携竹外弹归来不觉晚月色满吟鞍  

秦夔  

和谢武选斋居  

长乐疎钟晓龙墀细栁春天香飘御仗紫袖引才人万乘求贤切诸公奏疏新幸逢虚已日忠谠在忘身  

过髙邮  

四顾无山色苍茫入望遥城池百战在鱼蟹四封饶小市黄茅店孤村白板桥停舟问民俗风景颇萧条  

久雨  

劒外天常漏江南雨亦多隂云连晦朔潦水接江河漫说禾生耳还闻麦化蛾凭谁问元宰调燮意如何  

南山小隠  

茅屋住山丘丘中事事幽茶香和雨摘果熟带霜收石镜当窓见山泉隔幔流何时谢轩冕来伴竹林游  

陆釴  

次韵王元勋主事  

一饭栖贤地居然久约中微凉庭过雨乱碧草生风荷叶遮门近檐花映水空若非簪组系便可老农同  

李东阳  

送茹知县玉之新宁  

乾坤三峡水今古一竒观老觉襟怀壮贫嗟道路难栈云朝拥马岩树晚栖鸾万里峩睂月青天尽处看  

题倪云林画次倪韵  

江云乱人目江水緑人衣苔雨疑将湿林风听渐稀吴侬歌竹送越客采菱归不见沧洲老垂杨拂旧矶  

偶过匏庵见东轩成留壁上  

吏静眞成隠居然市作郊罅墙深嵌屋危树巧安巢竹老穿篱过棊清隔院敲一枝如可借吾亦系吾匏  

送攸县陈医官  

雨过攸江緑春深楚客归岸花随路发沙鸟背船飞门对孤峯秀庭余寸草晖杏林多旧树应长去年围  

登南昌宿东湖口  

落日豫章城归帆第几程草中南浦色树里北禽声旅宿依津处邮籖报客名东湖不可渡风雨坐天明  

弋阳雨晴  

暑伏秋先至天隂日易低沙痕平草树雨脚见虹霓席坐摊书满船更听鼓齐葛溪三百里川路隔东西  

过玉山  

扁舟随所适兹地复跻攀雨久未妨旱路穷方见山防桥人独去髙屿鸟孤还东望临安郡潺湲一水间  

题许廷冕职方画  

路转循冈背桥回傍水根幽人不到处茅屋自成村浦树经秋落山钟晚更昬偶然一携手相与倒芳樽  

姚绶  

溪居  

水暖防防浴花香蛱蜨飞青丝聊系酒白苎已成衣溪阔容兰桨林深着板扉留賔将薄暮犹待钓鱼归  

沈棨  

再游清溪  

再发扁舟兴兹游不厌重溪山元有约昆弟且相从北渚水衔月南皋云在松谁云秋意晚犹及采芙蓉  

吴伯通  

送陈一之上舍賨城  

都门雨初歇九陌紫埃清酌酒与君别看云怆我情峡枫秋后赤燕月夜深明去后如相忆因风数寄声  

吴与弼  

山行  

野水荒村僻云林细路斜晴松张翠盖秋果熟丹砂怅望淹乡曲蹉跎改歳华西风吹薄袂兴绪绕天涯  

禅岭即事  

傍险跻攀倦临髙眺望賖天连苍野阔树带小村斜晴霭山何处寒烟屋数家踌躇怀往事容易改年华  

罗颀  

游仙诗  

蟠木倚沧溟花开隠耀灵髙临四海碧下视九州青地逺无风雨天低动日星不须乘鹤去三岛亦浮萍幽径赤城顚松萝九曲连千林喧药杵一嶂起茶烟深窦源通海层岩树隠天携琴就猿鹤同种玉峯田  

刘恕  

喜从弟孟熈偕唐愚士杨思齐过宿山斋  

净扫松间榻孤怀得重陈清尊今夜月华发去年人病欲抛诗卷闲思理钓缗殷勤二三友相过莫辞频  

刘师邵  

送张孝亷  

别离知不逺情至亦澘然树引投京路鸥随出浦船去程秋雨里归梦晓霜前亲旧如相问卑栖似往年  

寄虞衡王郎中  

倐忽三载别故园春又残因风数问信见月每凭阑野服从相笑尘冠未许弹惟余千里梦夜夜绕长安  

祝祺  

海盐天宁寺作  

归人征路晚云里问僧家独树临秋水孤城上暮鸦山池芳草没疎磬夕阳斜独坐谈经处天风送落花  

岘山望汉江  

岘首一登眺春城花草繁江山回楚国烟霭散荆门水濶晴空冩风髙夕浪翻襄阳冠盖里甲第敞朱轩  

姚翼  

送人之京  

送客京华去江干落日斜百年双短鬓千里一浮槎栁色河桥雨莺声驿路花明朝相忆处云树渺天涯  

苏大  

江楼晚眺怀朱孝常  

殊乡叹行役登览更凄其落日家千里故人天一涯渚烟渔父艇江树水神祠逺道交游少凭谁慰所思  

鲁道  

送孟继之归梁州  

尊酒荆门客南征古道平云连神女庙山绕夜郎城越巂开荒服滇池隠斾旌相思日千里肠防夜猿声  

滕鸾  

秋日冩怀  

秋色静柴扉山光锁翠微紫牵江荇带红落渚莲衣卧病无人问思家有梦归相看沙上鸟去住两忘机  

怀恱  

开径  

开径深林里莓苔緑到门山多云压树溪曲水通村补屋交藤蔓疏渠破石根抱琴何处客过我共芳尊  

魏时敏  

寄周鹤洲太守  

风雨越江边邮亭对夜眠乡心孤岛逺客梦一灯悬访旧怀他日论时记昔年离魂将别梦几度到临川  

和王文伟  

最爱投闲日莼鲈正及秋钟声林下寺灯影水边楼老去仍青眼吟多易白头还思为客处梧雨滴乡愁  

寄姑苏刘钦谟  

清贫终不厌未老亦宜休杨栁阊门晓蒹葭震泽秋园蔬乘雨种林果带霜收感慨应怀古题诗上虎丘  

送朱琴友之戍南海  

携书兼带劒未必事班超暂向天涯去休辞故国遥珠蛇生暗陇蜃气积寒潮别后知相忆琴窓谩寂寥  

## 御选明诗卷五十四  

五言律诗五  

倪光  

宿清村  

地阔江流险天空山势髙望乡双泪落为客一身劳斜日飞沙鸟西风动野蒿一舟依岸宿深竹夜骚骚  

陈  

过溪才百步桥转入禅关髙阁斜临水平林逺见山波光随鸟度秋色共云闲深惬幽人趣迟留忘却还  

黎扩  

西灞草堂为庐陵宋内翰赋  

闻说西溪上春风小院开野蚕成茧尽江燕引雏回竹里围碁局荷香沁酒杯晚凉疎雨过随意步苍苔闻说西溪上波光映逺天吟蛩催急杵落雁近渔船红  

树斜晖淡黄花晓露鲜田家新酿熟共醉月明边  

送人还旴江  

新凉生白苎游子倍凄然客思秋砧外乡心旅雁前西风千里道斜月五更船亦有还家梦随君到汝川  

朱显  

歳暮柯亭道中  

行旅正纷然危亭古道边晚峯千树雪寒陇几家烟孤棹荒城外归心去鸟前浮踪未能定况复值残年  

桑恱  

送春  

年换朱顔去春抛緑酒归孤身类蓬转老眼看花飞愁里成新咏闲中简旧非丁寜初夏雨好长故山薇  

程敏政  

秦廷韶太守及九龙山樵陆懋成请游惠山遂酌第二泉饮听松庵次少师姚广孝留题旧韵  

江雨吹风过山门向晚开汲瓶分水去骑马听松来老鹤惊人起新篁夹路栽多君怜别意随处送春杯  

过髙邮湖  

晓发盂城驿人家过浅塘日华初耀水风力正开洋竹缆收蛇蜕蒲帆列雁行客心还自喜今夕到淮阳  

游万山观  

何代迎仙地髙低复起楼东明先得日西爽最宜秋帆影林梢见岚光脚下流道人吹铁笛飞思绕瀛洲  

宿资胜寺与王文屿进士夜谈  

载酒朝相过论心夜未中卧残禅室冷谈彻讲堂空香篆销轻缕灯花落小红好怀摅不尽钟起院墙东  

庄防  

忆舍弟  

天边闻一雁杳杳向南徂今夜西风冷他乡小弟孤五人千里去九月一书无欲作千行泪凭谁寄客途  

章懋  

过牛首山和沈仲律韵  

乘兴来山寺清尊共解顔院深春昼永香袅午风闲短屐行应遍危栏倦亦攀白云飞不定何处是乡关  

张弼  

耕隠  

幽僻隠人居田园一顷余竞耕春暖后酣睡晚凉初税薄食常足时清身自舒儿曹樵牧暇还课数行书  

秋思  

白露篱间响残萤是处流朝朝上楼望日日使人愁未遇梅花使空题桐叶秋殷勤报明月为我照西州  

张至  

寄唐饬轩  

不见逾三月江城趣若何吴歌秧马歇荆俗艾人多篱落依青涧琴书对碧萝秋风归故里短棹候相过  

李杰  

题谢廷循山水  

峯髙迟出日山气晓氤氲叶润林藏雾崖分谷吐云客衣晴亦湿瀑响逺逾闻茅屋依深樾逃虚羡隠君  

戴缙  

楚江旅怀  

薄暮过潇湘秋空楚水长黄芦千里月红叶万山霜客梦悬双阙乡心逐五羊羁情谁与语劳者若为伤  

樊阜  

冯公岭道中书所见  

冯公今去久岭路至今闻红树村村雨青山片片云野桥松板架岩溜竹筒分日落人行少时参鹿豕羣  

过故人庄  

山村行处好偶过故人庄秋竹烟笼色寒花露挹香一鸡鸣矮屋双鹭落横塘留饮忘归去陶然入醉乡  

游黄龙寺  

古寺青山上登临见逺村楼虚堆竹粉崖剥露松根晚迳云生润秋池涨落痕髙僧宣梵偈趺坐到黄昬  

灵峯岭道中  

岭路青林杪盘廻出乱云寺楼当坞见野碓隔溪闻屐润苔花积衣香药草熏崖阴仙洞在遥见鹿成羣  

游灵峯寺  

步入灵峯寺岚霏翠湿衣野塘蒲叶短石磴藓花微潭静龙长卧山寒鹤未归老僧茶话久髙阁转斜晖  

吴寛  

次韵时旸对雨喜晴  

飒飒复霏霏清晨坐掩扉短篱垂豆角破壁上苔衣润觉琴声缓凉惊酒力微客楼诗句满未许沈郎肥  

送王合州  

南出都门去逢人问合州一官为别驾万里付扁舟巫峡流泉晓峩睂半月秋縁知蜀道易随处有诗留  

文林  

宿青阳驿  

市冷人家静途长客思増夜潮舟浸月寒渡水流氷破驿沈髙岸疎林见逺灯空囊寒食近瀚海一浮僧  

静海驿  

深夜驿途静长河瀚海通舟明沈水月灯暗落潮风暝色浮烟外春光欲雨中年年苦行役踪迹任飘蓬  

金华道中忆君谦  

逺别轻千里经行歴万山思君终夕坐出守防时还堤栁吹花尽溪云过雨闲南峯著书处梦里更跻攀  

溪行  

窈窕入回溪春深花片稀絶滩鱼逆上掠草燕低飞云敛树初出水穷山复围仙源不知处独棹小船归  

夜经武城【`古之武城在鲁地今东昌武城非旧迹也`】  

春光过二月草色刺芳洲雨湿云低罨风微水静流乱云屯往路垂栁飐行舟闻道武城近悲笳出戍楼  

杨荣  

江西旅怀  

客梦家千里乡心栁万条片云遮海峤一雨送江潮恋阙绨袍在怀人尺素遥春光看又晚何处灞陵桥  

宿武阳川  

天外鸟归尽川原月上初落花孤屿寂残烛短篷虚异语闻商税长歌识夜渔因悲湖海迹已是十年余  

马中锡  

送冀文华郎中弟文绪偕其侄还淮南  

为客异南国还家下北州大冯才共被小阮又同舟回首莺花暮惊心兔麦秋可堪圗画里池草重添愁  

髙桥题河西道壁  

塞垣风景恶况属杪秋时野阔人行少沙深马去迟狂飇鸣独树寒烧入荒陂试问晨征者忧来鬓几丝  

得雨  

晓风清枕簟夜雨溢陂塘庭草増新色园花洗旧妆酒尊凉更緑书卷湿犹黄谁道门前客冲泥去路长  

林俊  

别乡人  

驿路迷燕浦官梅动越吟相看今日意同是故乡心鹤道寒沙口停桡緑栁隂沧洲有竒事未老欲抽簪  

送方上舍  

客路阻风沙离心逼歳华潮平今夜月梅作去年花囊涩书还购天寒酒待賖席珍逢圣主未许卧烟霞  

有题  

山崦云犹暮江天雨欲晴院深芳草合日落野舟横古路稀人迹青林但鸟声春风期载酒相对面柴荆  

陈烓  

次毛叅将秋日江居  

云净羣峯出江空一鸟迟雨前萝补屋霜后菊编篱巢燕非新主沙鸥是故知考槃人自取天地岂吾私  

赵寛  

南昌城下夜泊  

片月流平瀬孤烟没逺汀鸟栖城柝起人醉棹歌停山水滕王阁乾坤孺子亭登临阻日暮幽兴绕林坰自奉化至西店春意满目驿亭桃李盛开独坐成咏  

四山围野色百鸟弄春声绣幕连天阔红茵叠地平十分春已半一雨晓初晴对此徘徊久东风恼客情  

和匏庵先生园成  

拓地开茅塞翛然五亩园旋栽新竹树还立小亭轩沃壤含生意危墙见补痕寻诗双屐遍斜月下柴门  

王敞  

登浮碧楼  

山阁凌空起孤云挟雨飞好花临驿路小艇占渔矶石磴斜通郭烟村半掩扉主人留客意薄暮肯言归  

邵寳  

麻姑山次万长史韵  

亭依青嶂曲路出緑萝间泉听云中佩峯看雾里鬟风烟初旷逺花鸟各幽闲落尽西林日游人始拟还  

秋野用杜韵  

河汉三秋隔星辰万里违客怜双鸟去僧讶一人归相马吾何有知鱼尔亦非春风故相爱吹緑北山薇  

渐霁  

渐霁驱愁思无风稻正花径来今雨客烟起野人家晚榻将新月秋溪有净沙东邻知我兴多事报山华  

乔宇  

送瓮山偶遇潘南屏  

朝日散林薄钟声出翠微青山面湖立白鸟背人飞胜地不常有幽期能久违防逢髙士话相对欲忘归  

储巏  

彭城有怀  

清夜棹歌发髙秋客思生绵绵乡国梦歴歴水云程老树危蟠石冲波怒啮城白门楼上月偏傍海东明  

春晦连日风雨赠别  

病较芳时晚春含晦日隂晓钟人不寐旧雨客难寻院湿蛛丝重庭虚鸟迹深平明添好况移竹满西林残春犹两日欲去且相留脉脉难为别悤悤可自由天涯芳草路花外夕阳楼谁道文园客新来赋倦游  

怀旧何处观灯好  

何处观灯好分曹建业年春星低观阙晴雪映山川邻曲筵长接城隅骑每聮忆同江水部终夕咏红莲何处观灯好台城并骑时酒边看夜戏花下聴春词火树璇霄发松棚防市移迟迟南陌上明月鎭相随何处观灯好琳宫禁籞西星桥通碧落云网缀丹梯梅畔春犹寂松梢月渐低传柑谁得句痛饮忆宣溪【`王世赏号宣溪是夕予同希大邦亮饮朝天宫西院`】  

何处观灯好风光帝里多鲛屏围寳炬鼇驾滟金荷列第珠垂箔长桥蝀枕河谁家吹銕笛月午更相过  

良乡察院夜次壁间韵  

不眠疑漏尽独坐爱灯明好夜春连市微风月满城凝香清燕寝落笔得蚕声无限怀人意迢迢到玉京  

有怀  

独坐谁为伴清謡夜不眠怀人千里共看月几回圎秦塞连云戍荆门下峡船归程那可料依旧析津年  

杨循吉  

残雪  

残雪经时久常闻檐溜声谓晴堦又湿疑雨日还明地背融偏后宵寒冻复成不妨留莫泮借尔照书楹  

石珤  

寄北觉隆上人  

水北多僧寺生公院最幽地髙平受月林宻静宜秋梵语中天应钟声下界浮文园多病客回首欲淹留  

游北寺亨上人后园  

偶为寻诗出秾华触眼新鸟歌行酒地花覆倚阑人风籁浑无谱虫书太逼眞絶胜弦管夜红袖舞香尘  

宿性公院  

清斋夜无寐星月耿前除野客寻诗罢髙僧入定初欲来还去梦才读又忘书岂为悲华髪聪明渐不如  

新雪  

雪意已崇朝凌风叶渐飘着衣初防防入竹更萧萧翠壁谁凝望青帘久费招期君坐今夕烧烛看琼瑶  

东昌答郑侍御  

劳君相问讯别意正茫茫鲁国风何古吴山路正长水平舟去稳春暖雁飞忙安得乘骢使追随达建康  

雨后奉忆家兄  

小雪还逢雨晴窓渐觉寒南来风土异北寄雁鱼难晚稻垂霜穗残荷捧露盘塞门今夜月禁冷立危栏  

杨亷  

折桂寺  

境岂浮屠胜东南秀此峯涧流千丈瀑崖长万年松少室留苍鹿畨君见小龙布鞵从此制云峤寄遐踪  

罗玘  

送张元兴归铅山  

雁落云低树马嘶风飏沙君今作行客吾敢诧诗家内史忙归院兵曹早退衙殷勤一尊酒明日是天涯  

送曹进士知贵池  

到江眞几里为县可三年心自难忘蜀官还只住燕莺花萦别酒杨栁夹行船向日登瀛客相期禁籞边  

李堂  

堇山庄杂咏  

红叶乱纷纷秋光到小村莫怜蒲栁脆幸与菊松存猨狖贪山果牛羊恋荜门石牀凉不寐流水激篱根  

夏鍭  

巾山  

双峯遥湿处少顷雨声稠野鼠行诗倦山禽掠酒筹海天先得暮江月只宜秋一笛谁家发随风到上头  

周旋  

暮景  

斜阳含霁景江上去人稀垂老犹为客经冬未授衣僧钟和月起渔火隔烟微故国云霄外多从梦里归  

杨子器  

早朝  

禁门开始入城观回难攀仗马矜骖乗宫鸦学卷班曙云藏北斗晴雪见西山肃穆鑪烟外响佩环  

文森  

九日  

三载重阳菊开时不在家何期今日酒忽对故园花野旷云连树天寒雁聚沙登临无限意何处望京华  

傅珪  

大宁僧舍  

村外重闗防原头怪石蹲水声来树杪花影上山根寺古残碑蚀僧贫破衲存俗尘销不得何用访柴门  

李承箕  

次韵石翁寄容一之圭峯  

清秋望不极楚客思无边得句云归岫开尊月上弦坐平临海石饮足在山泉归靣垂厓壁从头又几年  

髙与清  

望瀑怀友  

瀑布銕城落晴看似白云从来潭水怒只有野猿闻人隔三山逺乡因一岭分安能乘霁色策杖一寻君  

沈周  

十二日还自光福道中即事  

两竿西下日吾棹正东归溪老过桥去野禽穿树飞水将人眼净叶与鬓毛稀纳纳乾坤内秋风自布衣  

元旦后一日刘徳仪送酒  

使者双瓶至蓬门向晚开停肩慰泥滑解羃省香来染指怜佳味挑灯引细杯明朝携小榼江上候新梅  

史鉴  

饮乌步顾氏村居有作  

去郭逾千步淳风自一乡日斜鱼市集歳久水祠荒草色遥连渚花枝半出墙西南山更好欲渡苦无梁  

送严宗诚还金陵  

相逢俱在客相送各还家聚散犹萍水登临总物华鸟啼新霁晓风折未开花明日丹阳道轻雷隠去车  

过横塘  

西向横塘过风凉天又晴两山沿路转一舸问津行野水飞云渡斜阳去鸟明采莲人不见遥听唱歌声  

至通州  

絶域经游少重闗启闭严官租兼菽粟民业尽鱼盐海气朝成市潮声夜入檐狼山何许空翠逺浮尖  

姚丞  

题画  

白雁啼荒渚苍凉露未收潮声惊野客曙色动孤舟霜叶如花好溪云似水流无端乡思切一上海边楼  

崔澂  

春江送别  

头白犹为客辞家是几年离筵临野水归路入江烟鸟度青山外帆开暮雨前春波与春草怅望一凄然  

渡口  

落日沧波濶西风木叶稀沙头人语杂烟际橹声微灯火谁家起渔樵几处归临岐笑扬子何事泪沾衣  

张鈇  

歳杪思亲  

强对青灯酒遥瞻白发亲愁深知有夜客久似无春短烛千山梦虚舟万里身梅花东阁外又向故园新  

郑延  

雨中次彦超韵  

对雨愁无那时扃白板扉惊看尘鬓改坐使壮心违有客传椷素何人问布衣思君不得见心逐白云飞  

陆堇  

赠别秉智  

已富三冬学青衫称少年逺寻东老寓独羡外甥贤雪变寒江雨钟鸣野寺天又驱羸马去离思绕长川  

叶聪  

吕梁洪  

西风将客棹飞度吕梁洪地迥云垂野天低雪满篷山从丰沛下水向泗淮通疏凿诚非易怀哉大禹功  

陈防  

宿迁  

古邑临河水昬鸦噪县门四方争集市三戸自成村禾黍秋风陇牛羊落日原客愁千万种辛苦向谁论  

方太古  

随处  

随处自丘园无心计子孙江清平见寺山小逺连村野况家常饭眞情故旧尊兴来惟嗜酒意到已忘言  

简良通  

幽人秋雨后懒出凤山门藜杖空云气葛巾多雨痕轮蹄悲市井水石梦江村白酒还君醉陶然卧竹根  

程辅  

雪后次吴江  

北风吹短日孤棹依松陵城郭留残雪江流走断氷新诗歌自慰好梦笑无凭故旧吴山下山隂兴欲乘  

朱朴  

灵隠寺  

合涧桥头水飞来洞口山鸟盘苍壁影僧掩翠微闗松露昼还滴岩花秋更斑一年常一到一到一忘还  

谢复  

暮春怀本厚读书西峯寺  

雨水连三月风光又一年桃花余满地栁叶渐迷烟幢影翻灯外钟声落枕边怀君读书处寂寞伴寒蝉  

春日偶成  

二月春光好村村景物賖緑垂烟外栁红绽雨中花倚杖登危峤提壶坐浅沙耦耕今有伴随处可为家  

祝允明  

汉室  

汉室咸阳建山河百二开甘泉芝草出天马大宛来宣室宵衣问长杨献赋回宁知天禄阁不用子云才  

秋晚由震泽松陵入嘉禾道中作  

晚发西南郭秋深雨气偏人家低似岸湖水大于天日崦长如阁风樯不用牵辞燕还入越才费半流年湖尾横波急船头转港频几家危傍水一木老存身黄菊看如客青山坐送人空舟随处泊不用择行邻  

友人郊墅  

孤墅倚髙原扁舟晚到门琴声虚草阁月色满江村霜落鱼虾出烟收花竹繁不须灯下坐临水好开尊  

题汤三城南庄子  

嘉树夹茅堂城南十畞庄竹窓遥列岫花树宻围墙兔防罝施路鱼肥笱在梁每来无世事祗觉道心长  

隠者  

白石薜萝房青山云水乡琴传雷氏斲书是汲丘藏鹿友同无我蜂分亦让王枕中藏雅道一卧即羲皇  

徐威  

九月一日游悬鼓崖  

秋风悬鼓下烟火两三家曲折通崖径萧条倚树花蛩声如互答人语半聱牙酒尽青山暮归鸿背落霞  

顾清  

涯翁示独酌二诗序云是日饮松江酒次韵奉谢  

城阙非长往山林是夙期诗开问字酒不赋解嘲诗緑树停觞久红阑防笔迟奚童斟酌惯深浅自能知左掖文书静西亭竹树幽几时能独醉此日是眞休地逺陶潜社人怀庾亮楼赏音知有在谁复步兵求  

送谢司仓  

宁知信宜邑乃在古髙州地接朱鸢近天连碧海浮官仓余火米土俗罢绵裘莫作炎蒸虑男儿重逺游  

郑岳  

野望  

病告捐微禄官闲带旧衔提携惟药裹嬾漫废书缄海阔浮孤屿天空挂一帆吟眸随处着秋色满衣衫  

吴一鹏  

过李海务  

海国茫茫里轻帆整复斜杨花低度水萍叶细黏沙鱼米三家市风烟一树鸦不须嗟落寞吾意本天涯  

陆相  

寳应道中  

百里平湖水轻帆次第过鱼虾攅晓市鸥鹭浴寒波雾塔笼鬟髻秋花艳绮罗十年淮海梦愁絶竟如何  

杭淮  

送徐石东佥宪湖南分题得潇湘  

潇湘他日梦今上合江亭天濶浮吴楚山青入洞庭鹧鸪春渺斑竹雨冥冥舟檝云中见依稀帝子灵  

山水小画和韵  

金碧披毫末江山入座中桥分沙岸水树绕石林风已觉沧洲逺还疑圃通生绡仅盈尺万里对无穷  

雨中登楼  

节序黄梅候朝隂午不开浮云暗山去急雨洒城来髙艳红葵湿低翔白鹭回洗心亭咫尺烟雾拥层台  

许讃  

初入栈道  

梁汉起天中形连百二雄万山争地立一路与天通树杪过人影崖头啸虎风我行三月暮怅望华隂东  

黄沙驿  

迤逦黄沙路邮亭卓午开檐花新濯雨石笋乱穿苔风气通巴蜀乡音异陇邰潺湲汉江水客思共徘徊  

刘璘  

南坦读书台  

尽洗侵舆竹来听转壑泉万花齐映谷五栁欲飞绵弱子将迎妇邻翁许借钱读书台下雨种玉比蓝田  

陶谐  

晚宿峡口  

迢递羣山合逶迤一径通半村无夕照空谷自天风辙乱防岈上年衰道路中客怀増阒寂新月翳疎桐  

刘玉  

回龙驿  

牵路绕村斜舟行听早鸦负囊趋逺渡提瓮立平沙日出云生叶风回浪起花太行天际碧吾亦忆吾家  

归途  

晚晴回玉勒归路拥琼花紫雾蒸山气清辉荡日华削波氷挂壁髠树冻凝槎劳役何须问穷生更可嗟  

黄衷  

雨  

自从人日雨漠漠浃旬连渐緑矶头草仍迷夏口船雷声喧浦近农事悯时先杨栁东门色春寒几度眠  

陈霁  

过杨二郊居  

白石芳郊路清谿旧竹扉桥通湖水近树入陇云微苹叶漂波冷鲈鱼上钓肥村醪沽不逺落景未言归  

熊卓  

和何仲黙游灵济宫韵  

乍识花源路潇然世外居玉坛秋雨冷紫阁昼隂虚餐玉传竒诀抄方检异书却怜城市客羁束未能疎  

散步  

憩马野田外萋迷碧草原鸡鸣岩下寺犬吠洞中村逺水遥空色残阳过雨痕野情云共逸中歳向林园  

送王衍之还陜和廷实韵  

扰扰郊门道沙寒驿路微烟花行客晚京洛故人稀野岫孤云没春山独鸟归秦川隠闗塞一望一沾衣  

戴铣  

武城晚眺  

野望苍烟合城昬白日斜羃隄千树栁负郭万人家小舫明渔火髙楼隠暮笳寂寥江上立羁思满天涯  

朱谏  

清明日泊扬子江  

杨桞夹江青东风潮正平云间旋蜃市沙际聴鼍更万水俱东逝孤舟更北征不知时序改今日是清明  

入清河  

栁叶初凝緑桃花正满林河流移故道海色变层隂午夜一帆月征人万里心风沙吹欲老短发不胜簪  

寓江心寺  

孤屿清秋夜星河万里查江山如有约云水暂为家白发随鸥鸟轻舟采石华秋风动归思淅沥响蒹葭  

唐寅  

题画  

鞋袜东城路清和四月时游姬香满袖明月水平池画烛留饧市酸风飐酒旗少年行乐地不许众人知  

王守仁  

古道  

古道当长坂肩舆入暮天苍茫闻驿鼓冷落见炊烟冻烛寒无焰泥炉湿未然正思江槛外闲却钓鱼船  

谢廷柱  

夜泊石门  

斜阳皁林驿暗月石门桥雨暴桑难叶烟轻栁未条客怀空耿耿春事竟寥寥今夜舟中梦闽山翠欲漂  

宿永峯不果逾十里改宿桐林  

数程过百里天色已黄昬客问溪头馆农归树里村鸡豚各篱落烟火几柴门乘夜求安枕桐林更上原  

周用  

静观  

地偏心更逺卧起了无哗养拙存吾道流年感物华读书余左氏看竹但西家数防朝来雨新开木槿花  

秀峯  

絶怜湖上水照见佛头青到处通三竺移来得巨灵云心回玉柱霞气薄金庭放鹤人归去犹怀旧草亭  

宴别有赠  

城南回小宴凉雨客临秋水白莲花净云隂桂叶周此时怀故国有日问归舟月色清淮夜孤吟更倚楼  

鲁铎  

西江别业赠同游曽廷哲  

清秋游别墅小艇溯西江水落洲全出霜来叶预降汀渔入野鲙风笛度村腔最荷邻庄叟追陪载玉缸  

闲居  

别墅仍书屋闲居兴颇竒野山争入座田水暗通池鸟语花深处鱼游月上时坐阑还散步聊复有新诗  

立春  

此日春初至南荒暖气偏野田将秀稻谿树已鸣蝉轩盖晴交衾裯夜褪绵故乡清梦里氷雪满山川  

坡垒道中  

坡垒村西路新春兴味嘉雨鸣将解箨风袅半开花山色青螺润溪纹翠簟斜题诗记踨迹回首欲成嗟  

徐问  

夜发萧滩  

驿小临官道沙长带水城山于云处没星过渡头明琐琐非初志营营嘅此生北堂凝望逺秋日万重情  

早发烟渚  

雨色江头树青烟夹路长逺村回寂寞白鸟去微茫楚客归何日春江正可航因思云峤句心折不成章  

何瑭  

归雁次孟望之韵  

何处堪惆怅归鸿嘹唳音闗山千里约光景四时心影入春风静声传画阁深冥冥霄汉上罗网莫相寻  

叶相  

史江臯约游芙蓉庄阻雨  

细雨芙蓉径冲泥客到稀桥分平野阔江入曲池防花怯寒轻堕莺愁湿不飞髙云掩片月容易送君归  

王尚綗  

赠李解元  

易水萧飕处秋风听短吟云来村树暝虫响荳花深旧箧犹悬劒髙斋已罢吟留君浑未得寂寞数年心  

陆深  

寳应夜泊  

天接湖光迥云开塔影圎老渔明宿火客子傍归船晚市风声静秋沙月色偏絶怜净如练闲拟谢公篇  

大浪滩  

江水清不澈秋容雨复晴卷帘闻瀑坐欹枕看山行宻篠縁溪转长松径壑平人家翠防里时有白云生  

张邦竒  

九日宿院  

玉署逢重九秋花傍苑墙天涯来弟侄客邸似家乡槁叶池鱼响深松海鹤藏院虚宫漏永趺坐月防茫  

黄巩  

襄阳即事  

断岸移沙觜江城倚汉濵山光余照日花艳正逢春胜地登临遍东风感慨新不知耆旧传更有姓厐人  

冬日书怀  

独立苍茫里悠悠一转蓬风尘连歳俭湖海又途穷野旷飞鸢急沙寒落雁空思君何处所斜日下帘栊  

孟洋  

暮春后园  

暇日西园内问春春欲归雀惊看果落蜨嬾觉花稀积水斜通径游丝暗着衣流光不可转心事苦多违  

烟  

湘流落日外沙迥暮生烟杳杳千峯失霏霏万壑连鹊翻知浦树人语辨江船暗里猿声断愁深搅夜眠  

访龙洞  

野情尘外惬秋思马前生去雁迷山色悬藤落涧声洞空千树响云细一花明渐觉人踪絶烟霞近赤城  

九日次边青崖太常韵  

落帽怜髙兴衔杯意转哀叶辞霜后树人上雨中台为客悲秋尽思乡见雁来百年几佳节又负菊花开  

殷云霄  

虎丘寺  

落日青山外浮云苍海边江山皆胜迹楼阁自人天碧草生公塔丹崖陆羽泉平生独往志欲老翠防顚  

寄东昌梁刘二生  

十日南风阻今朝始北风系帆舟子喜沽酒故人同岸栁从渠緑山花也自红吾乡有佳树聊复问春丛  

张寛  

大驾南郊  

行殿彤云合晴郊防仗攅鑪烟香细细羽扇影团团礼乐从周典威仪盛汉官帝坛风露肃转虑圣躬寒  

早朝  

晓日含青陛疎钟散紫烟闻鸡频视夜骑马独朝天驰道千官肃梯航万国先御炉香不断长绕翠华边  

方献夫  

闲居和杜子美韵  

问径随芳草支笻入五云归来陶靖节多病沈休文花气单衣称松隂小簟分悠然天地别白日胜尘纷  

严嵩  

奉命视牲  

观阙层城峻郊宫复道开市烟当树合炬火逐尘来牲帖牺人报驺声骑士催夜归题笏记候晓奏蓬莱  

全州歳夜  

殊俗聊相值空堂谁与同灯明深雪里歳尽漏声中野暗孤城柝庭髙古树风频年逺为客此夕意何穷  

金山  

寺拥金山古江流碧海深千年此形胜词客几登临波浪浮香阁鱼龙听梵音晨风渡舟楫眞有济川心  

卢溪谒周元公祠  

古鎭无监税髙贤有奉祠位卑名徳重世逺士民思风月卢溪迥衣冠宋代遗停骖肃瞻拜敢惜去程迟  

李梦阳  

郊观斋居柬边乔二太常  

人日过仙院春霞缈缈分碧回瑶泽草红绽蕊宫云独处依松树清斋对鹤羣桃源知并入惆怅不逢君  

西天门候祀  

瑶坛暮雪尽月出禁门西地静鸣珂碎沙寒簇仗低台官移斗柄卫士扫云梯遥识龙文气争传法驾齐  

得何子过湖南消息  

及遇荆门信洞庭秋巳凄湘江饶苦竹几听鹧鸪啼马援留铜柱王褒祀碧鸡向南冲瘴疠药物去曽携  

寄王子苏州  

独立望南天秋空月防圆此时一樽酒忆尔隔婵娟并马游燕日孤舟去越年断肠今万里心折暮江前  

送王子如淞江  

寳劒寒无色苍然海上行异书探战伐髙论动公卿何日为毛遂前身是贾生谁怜同学子章句得虚名  

芝山  

吴楚分何代乾坤此郡孤江从树里断山入雨中无战鬭名空在英雄世与徂酒酣抚长劒极目尽重湖  

酬京师友人见寄作  

浮云悲故国积水起鸣雷不见长安日愁登古吹台故人三月别天上一书来欲问经行处山中杜若开  

东陂秋泛  

久说东陂好今陪上客游绮筵开画舫哀笛奋中流舞每低轻燕歌先起白鸥稍前休更进吾爱荻花洲  

送田生读书上方寺  

嗜静甘违俗藏脩合就僧緑移开迳竹寒扫防窓藤殿阁秋隂下琴书爽气増不须匡氏壁常有玉莲灯凉雨满庭戸泠然松桂幽隔云清磬湿向夜一灯留萤火辉书幌乌啼上佛楼谅多今古意先着宋春秋  

银山寺  

银山倚铁壁天外削三峯不见林中寺来闻午后钟僧徒住石屋雷雨拔门松西望诸陵接云成五色龙  

南阳宅访徐祯卿  

东阁能留第南人暂亦居琴书迁卧内骑马到堂除残树喧巢鹊微风走壁鱼追思秉钧日冠盖烂盈闾  

河上秋兴  

古有蒹葭客吾今水一方茅斋寒淰淰洲渚郁苍苍猎骑捎河雁归人竞野航霜髙木叶下莫拟是潇湘坐送登临目晴空鸟路长秋云不近苑宫栁自成行河洛来天地人烟接渺茫采兰空泽里彼美在何乡日上秋林净江清旅思微黄花雨后积白酒客来稀今古三川地乾坤一布衣独行吟望苦沙鸟背人飞名城急鼓吹野处散秋烟众草莽零落孤松羞自妍山川乱明水云日媚髙天何事杨朱子临岐独然后代看今代今人即古人空传歌舞地不见绮罗春宋岳饶寒草梁台起暮尘苍茫白鹭渚潇洒类闲身白马瓠子口秋风汾上歌帝乡不可见千载白云多树动江帆至云前塞雁过沧洲无尽极慷慨有渔蓑一为梁地客怨及授衣天野静寒烟白沙鸣暮雨悬飞龙过絶浦立马看长川望望苹花尽鸥行若个边积雨催揺落江村菊自秋惊风振大壑失雁下寒流暗水斜穿竹孤云晚抱楼虞卿足简帙白首傲公侯  

何景明  

沅水驿  

小驿孤城外隂森草树幽晚凉凭水榭秋雨坐江楼絶域鸿难到空山客独愁夜深归渡少渔火照汀舟去国日以逺登楼思故乡雨来江气白日出市烟黄岛屿秋逾净轩窓晚更凉凭髙凝伫久槐影下微阳  

辰溪县  

早发辰溪渡清川喜泛舟山城欹粉堞江驿映朱楼雨骤沙頽岸天寒水露洲蛮音闻渐异迢递动乡愁  

平溪  

徙倚平溪馆天髙秋气清水萤光不定山籁响难平夜火云间戍寒枫江上城终宵无梦寐髙枕听滩声  

雨夜似清溪  

院静闻疎雨林髙纳逺风秋声连蟋蟀寒色上梧相短榻孤灯里清笳万井中天涯未归客此夜忆江东  

客至  

野外逢迎少柴门落叶稠人闲不扫室客到始梳头且为烹茶坐还因看竹留登临如有兴更上水边楼  

月  

片月中秋近辉光一歳无天清惊塞雁夜冷落枫乌不寐知宵永无言对影孤更深何处没万里堕江湖殿试宿礼部和马张二光禄乔直阁诸公  

东阁春朝晚南宫夜宿深锁闱犹月色开閤更松隂地迥神仙接天低象纬临诸君清庙作三叹有余音  

清溪草堂【`并序`】  

沈子髙吴人也搆草堂于清溪之上以为隠居焉今年北游至申来访予道清溪之胜遂为作诗四首  

草阁临溪上幽期孰与论白沙连野岸秋水到闲门槛外常垂钓舟中数举樽风情有如此不异浣花村隠者常稀阔幽居独羡君汀洲起渔唱篱落傍鸥羣水接吴门树窓生雨洞云更传诗句好还似沈休文  

怀髙铁溪先生  

积雨空林畔庭除烟雾昬佳人不我至尊酒向谁论野树斜连屋秋山遥对门何时孤兴发骑马到荒村  

西郊秋兴  

野屋清秋暮寒沙易朔风歳年悲老树岐路感孤蓬醉岂逃名士狂非避世翁寻常门自掩无客到山中旧家浉水上门向钓台边近市来沽酒中流坐放船蒹葭开晚照洲渚接寒天渔父如相识长歌过我前亭古枫杉落縁溪不待秋西风怯纎绤细雨恋重裯双鹭寒窥井孤鸿晚过楼白鸥还有意相逐向吾洲严风日以发落叶转纷纷逺树斜衔照寒山半入云步兵常嗜酒水部本能文怅望千秋上斯人亦不羣  

怀沈子  

沈生南国去别我独凄然落日清江树归人何处船十年安陆舍数口太湖田想到乡园日生涯亦可怜  

十四夜  

水际浮云起孤城日暮隂万山秋叶下独坐一灯深白露蒹葭落西风蟋蟀吟关山今夜月横笛有哀音  

九日夜过刘以正别士竒  

重阳愁独酌深夜喜相过万里惟秦客三杯亦楚歌霜加沈海月风雁起滹沱醉别黄花去能忘白玉珂  

送柴先生  

迢递京华路怜君歳暮行一尊淮水上疋马楚王城白首家无定黄金药未成蓬瀛如可渉约尔共逃名季夏辞燕地经冬滞汝湄孤城一相送岐路不胜悲为客江湖逺求仙歳月迟世途来不易相见更何时  

雨中过李眞人方丈  

胜地岂常得幽盟难重寻清晨驱马出聊此息尘心鸣磬秋堂湿燃灯古殿深吹箫爱仙侣缥缈隔珠林层台暮云外寂寂羽人居积雨堦除净含风殿閤虚洞中留白日窓下写丹书即此观幽逸能令世虑疎  

雁  

呖呖清笳逺飘飘南雁翔长风度关塞九月下潇湘积水浮连影遥空起防行故园秋望尽闻尔泪沾裳  

立秋寄献吉  

山城一叶下水榭已迎秋夜迥霜风至天空大火流稍苏司马病翻遣宋生愁日暮关河外思君重倚楼  

送杨太常归省  

闻道西南冦犹多虎豹羣过秦应有论谕蜀可无文未返巴山使空悬栈道军烦将父老意归报圣明君  

登五丈原谒武侯庙  

风日髙原暮松杉古庙隂三分扶汉业万里出师心星落营空在云横阵已沈千秋一瞻眺梁父为谁吟  

汝庆宅红菊  

红菊开时暮亭亭冠物华亦知顔色好不是艳阳花罗绮娇秋日楼台媚晚霞清香如不改常傍美人家  

与孙戴张三子纳凉  

薄暮携三子追凉步短宵水边低出月楼上忽横箫久露花沾湿微风竹动揺醉歌聊永夕坐待紫宸朝  

出閤过勤甫省中  

梧垣通左掖花省接仙郎并坐停杯晚髙谈卷幔凉水隂沈绀殿山影落雕墙愧我同朝客传君寡和章  

城东泛舟  

水郭移尊宴沙原列骑停岸开平放舸林转曲通亭雨意云垂白风情栁送青衣冠夕临泛东望极沧溟  

中秋无月  

月赏今年罢髙楼独客愁关山中夜笛江汉故乡舟暗雨捎檐入秋萤度槛流应知云雾上天柱有人游  
