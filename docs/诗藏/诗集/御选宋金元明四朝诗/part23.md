---
title: 第23部分
index: true
icon: editor
order: 23
category:
  - 诗藏
  - 诗集
  - 御制四朝诗 宋金元明
tag:
  - 钦定四库全书
  - 集部八
  - 总集类
  - 张豫章
  - 清
---

## 御选明诗卷三十六  

七言古诗一  

刘基  

题老翁骑牛图  

白日上悠悠竹梢雾已收晴天不易得及时当放牛人家放牛多儿童我家无儿只老翁寒衣在机织未就原上烈烈多髙风勿言衰老筋力薄有牛可放殊不恶但愿天公不相恼牛背闲眠饥亦好  

为丘彦良题牧谿和尚千鴈图  

往时惠崇画芦鴈对之如在江湖游只今此图又精妙中有千里潇湘秋乃知浮屠性多巧意匠不与凢夫俦吴松江长具区阔天目虎丘青一发西风九月秔稻黄朔鴈飞来翼相戛农夫苦饥鴈独饱此意画师应识察近者分眀辩羽毛逺者缥缈瞻秋毫或乗飘风入烟霄或翳落日沉隍濠起如武侯布八阵集如万舞回旌旄  

眠沙卧草鸣且翺喋呷藻荇乱蓬蒿禾空穗尽却归去紫塞漠漠春云髙我家南山限苍岭鴈飞不到川路永深林大谷蛇豕盛愁向他乡抚虚景人言鸿鴈比弟兄我有兄弟隔两城题诗卷画谢客去无使感怆伤中情  

题富好礼所畜村乐图  

我昔住在南山头连山下带清溪幽山巅出泉宜种稻绕屋尽是良田畴家家种田耻商贩有足嬾踏县与州西风八月淋潦尽稻穗栉比无蝗蟊黄鸡长大白鸭重瓦罋琥珀香新篘芋魁如拳栗殻赤献罢地主还相酬东邻西舍迭賔主老幼合坐意绸缪山花野叶插巾帽竹箸漆椀兼甆瓯酒酣大笑杂语谑跪拜交错礼数稠或起顿足舞侏儒或坐拍手歌瓯篓倾杯倒榼混醯酱烂漫霑渍方未休儿童跳跃坐喧噪执遁逐走同俘囚出门不记舍前路颠倒扶掖迷去留朝阳照屋且熟睡官府亦简少所求宁知晏安含酖毒耒耜一变成戈矛髙门大宅化灰烬蓬蒿瓦磔塞道周春燕营巣在林木深山雾宿随猿猴三年避乱客异县侧身天地如浮沤亲朋阻隔童仆散疏食饮水不自谋有时惝怳梦闾里惊觉五内攒百忧君家画图称絶妙鉴别曽遇柯丹丘想应临搨出秘府笔意精到世罕俦村歌社舞自真率何用广乐张公侯太平气象忽在眼令我感怆涕泪流近者郷人来报喜今岁髙下俱有秋豺狼食饱卧窟穴军师已运招安筹人情自古共懐土况乃霜雨凄松楸神龟且被豫且困予所勿念天我尤积薪厝火非逺计谁能献纳陈嘉猷长江波浪接淮泗白日惨澹腾蛟虬天下农夫緫供给陇亩不得安鉏耰市中食物贵百倍一豕之价过于牛鱼盐菜果悉买米官币束阁若赘瘤朝餐仅了愁夕膳谁复有酒浇其喉循环天运往必复邪气暂至不逺瘳此生此景须再覩引领怅望心悠悠  

为啓初门和尚题山水图  

天下名山随处有画圗流传亦良久只园道人展横幅观者称夸同一口苍梧九疑髙插天卷而懐之不盈手巨灵惊呼盘古怒地轴坱圠昆仑剖太阳出海开杳冥嶓冡岷峨大如斗华轩无人清昼闲恍然置我匡庐间金轮迥出牛女上逺近罗列千云鬟江花野竹青锦斑嵌岩断石蛟鼍顔冈盘谷转絶径路但见湖水逥琼环白沙洲暖春风起南船挂防北船舣吴波不尽芳草外楚岫半入长烟里夜深小龙行雨归宫亭月落彭郎矶旌阳步虚卢老和杂佩散作虹蜺飞百年尘世真梦寐回首旌旗塞天地旧游何处成渺茫一曲狂歌数行泪青丘弱水迷方壶武陵桃源今有无瑶台三岛消息断安得羽翼归清都  

为祝彦中题山水圗  

髙轩玲珑不受暑半幅轻绡宿烟雨白间素壁生空眀似闻水声绕庭宇松髥拂天藤蔓垂枯根瘦石相因依寒涛不惊虎兕卧岚翠欲与蛟虬飞空江悠悠一渔艇渚白沙眀万鱼静武陵桃花何处寻落日微风片防影  

寄宋景濂  

我思古人乃在仙华之山山前夜半挂河汉天津两旗俯可攀我欲从之阻河关初平不来白羊死瘦骨蚀尽莓苔顽风沙萧萧隔人间霜日夕凋玉顔有鸟有鸟丁令威侧身下土空孤飞女娲石坠鼇脚折海水散作云霏霏山中有奇树一华一千秋美人何不折寄我使我叹恨长凝眸深沈洞谷山鬼集阴气六月冰霜留嗟哉美人谁与俦明年定约赤松子与尔羣峯顶上游  

送姚伯渊之清溪河泊所任  

清溪之水通秋浦石白水清鱼可数鲦鲿鯩鲢鲂与鱮小鱼如鍼大如杵侵晨渔艇浮空来千夫撒网云烟回鸣榔击楫声如雷水怪駾啄珠宫开课鱼使者矢鱼急冯夷嘘唏龙母泣琴髙赤鲤纵有神何暇超腾作人立吾观大江之中有壮鱼名曰海豨头如猪羣行九十其朋徒歕沫成雨倏歘盲风俱旌阳仙人上天去已久平地波涛随处有春渊潜鳞陟负冰时哉罔俾渔人后小鱼琐碎獭所捐大鱼多膏秪自煎君不见振振鹭白如玉沙头见鱼饥不啄一朝飞上瑶华池紫鹓黄鹄相追随俯视秃鹤垂六羽还共野鸟争腐鼠  

为詹同文题浙江月夜观潮圗  

君不见四时平分成岁功以秋继夏独不同炎官挟长握天柄七月赤日熺穹蓐收抱钺蹲白水野气赫赫摅赪虹阳侯喘汗河伯暍少昊上诉愁天公防须万物长养遂斯以仲月虚宵中此夜姮娥魄正满命驾四蟾骖两駥指挥禺强出渚荡涤歊熇清霾防河汉发源牛斗下曲江上与天津通初看一发起溟徼如曳组练来于东渐闻殷鳞鼍鼓发倏忽万雷声撼风天吴掉尾出溟涬马衔扬防招海童霓旌缟帐鹭羽帱瑶台十二浮空蒙蕊珠仙人乗玉辂腾驾鹤鹄飞氋氃长庚歘霍掞光耀灵母扶龙嗥戛铜宓妃起舞素女从琼佩綷縩云帡幪冰绡雾縠纷飒纚霜旂雪旛髙翳空鲸鱼呀呷鲛鳄遁蒲牢哮吼冯夷宫瞿唐巫峡起平地滟滪若象鏖回潨先驱已过赤亭幛后从始发龛山商声爽淅合羣籁泽国凛凓寒欲冻先生翫月坐楼上夜气澄寂神和冲凭阑快覩烦暑退呼儿命酒浇喉咙自舞自歌歌自作月照白发三千总歌声迤飏林壑应竹树戛击丝与桐渊鱼跃波栖鸟作紫桂绕屋清香融君歌曲终响未终我歌激烈留征鸿瞠眸相视俱老矣况有众病来交攻圣眀天子御宇宙威惠与天相比隆首丘傥许谢鞿绊犹有古月光朣胧行当唱和三百首永与潮汐流无穷  

赠杜安道  

忆昔天兵伐荆楚舳舻蔽江齐万橹讙声激烈似雷霆猛气炰烋震貔虎拔栅皖城犹俯拾探穴九江无险阻眀年大战康郎下日月坱圠相呑吐冯夷蹋浪羣水飞巨鼇掉首三山舞云随太乙拥锋旗鼍为丰隆作灵鼓将军金甲箭攒猬战士铁衣汗流雨火龙熺焰绛天衢燧象豗烟煎地府鲸鲵既翦欃枪落草木熙阳鱼出谷当时从臣皆俊良近侍共推徐与杜或操陈子之刀镊或负伊公之鼎俎艰难出入矢石下鞠躬尽力无摧阻夙兴夜寐事一人小心不贰帝临女只今四海同车轨葑菲罔遗遵往古琼琚赤芾簉鹓行鞍马禄食光门戸天鸡一声金阙啓龙顔有喜常先覩顾我愚疎忧患集病骨崚嶒蒸溽暑兴来懐旧倚长歌星星两鬓丝千缕  

潜溪圗为宋景濂题  

金华山水天下希潜溪龙门尤絶奇羣峯峻极河汉上一峯独立芙蓉陂先生结庐在其下文追班扬兼贾马遂令此山増壮观野有朴樕皆梧槚上清道士方方壶乗兴为作潜溪圗丹崖翠麓神仙居东望日出树如苏溪流穿林还度谷十里一达五里伏龙湫吐景生白虹藤萝振雨松呼风却忆往时清夜月帝女乗云下天阙钟镛铿鍧箫鼓发霓裳羽衣飘灭没初平骑羊前啓行长髥鬖髿飞玉霜秦娥吹笙鹤舞牵牛河鼓凝寒芒相思迢迢频入梦梦驾两鸾从一凤觉来毛发犹爽淅目送征鸿度空碧山有蔬水有鱼幽涧有泉清可防何时上疏乞骸骨寄声先遣双飞鳬  

枯树圗  

道傍古树身半枯白蚁穴根虫穴肤风摧雨撼霜雪冻断石臲卼无人扶忆昔勾芒肇初政百卉腾达随呵嘘新柯荏苒旧柯壮雾露膏沐光如濡黄鹂翡翠语娇滑桑扈戴胜鸣相呼白鹤来巣鹿止荫匠石愕睨争叹誉宁知忧患生旦夕野火倏忽起不虞燎原烈焰难向迩孰问柞栎杉与槠枝燔叶焮根半赤朽腐瞒液非时须山林揺落岁方晏聊以薜荔为衣袽呜呼广厦栋梁具委弃草莽同薪刍皇天未必替生意更盼玉烛回旸鸟  

寄江西黄伯善兄弟  

我思美人乃在洞庭之阳彭蠡之阴冲波亘天三百里离恨比之应更深扬澜咆哮左蠡怒白日惨惨猿吟欲往从之愤余心鼋鼍臲卼不可以驾风摐摐兮雨淫滛望厌原之飞烟邈匡庐之髙岑虹旌兮翠羽昌容兮凤皇舞荍衣兮茝襟玉笙吹兮紫鸾音望不见兮悲莫任  

陈彦徳以画见赠诗以酬之  

君不见昔日米南宫又不见今时赵学士能将翰墨争鬼工天下流传名父子栝苍处士身姓陈小郎英俊尤可人欲收大地入掌握笔意所到如有神晓移小幅来赠我红日满窗花婀娜开轩展视心眼宽如在岳阳楼上坐湖波吹烟入逺山君山乃在湖中间苍梧九疑隔湘浦孤云目断幽篁斑渔舟一叶来何处巫峡雨昬啼鴂暮泽畔行人久不归沙上轻鸥自飞去陈公子听我歌深林大谷龙蛇多蓬莱三岛可避世欲往其奈风涛何  

宋濂  

秋夜与子充论文退而赋诗一首因简子充并寄胡敎授仲申  

太虚之气随物形天声地声由此生小或簸荡吼河海大将触搏流风霆天轮胶戾神鬼战地轴挺拔蛟龙争圈臼洼污各异奏彯沙礐石咸齐鸣灵功阖辟司至理于喁徐疾缘天成孰言坱圠妙不测两间可配人为灵戴首载趺上下位布藏列府山河萦肺为金官号钟磬发声肇气从孩婴自兹人音极万变出无入有诚难名喑哑叱咤泄忿懥歗呼号噭摅幽情吻呀喉舌审清浊征羽宫商分重轻殊方虽假象胥译至道不与人伪并尼丘降神继羣圣因声为敎文诸经研穷阳阴序政事吟咏情性臻和平节文严谨名分正假象植义昭天眀景无言圣人代建中立极绥羣萌奠安海岳使效职洗摩日月开重冥籁鸣机动孚应速风声所被来频仍宋齐鲁衞既雾滃蔡陈秦楚尤云蒸檽哜真腴造阃奥觝排卑论归崇谹太和融盎尽沾丐物无疵疠休凝杏坛迹芜铎声逺人凿私智争先登钩箝捭阖势倾轧坚白同异时輷輘黄老虚涉溟涬刑名惨覈纷峥嵘九家狂流不可遏絶港强欲齐东瀛固云偏盭或害敎尚骋所学为骁腾狂秦以降逮刘氏不翅枯响随风行黄茅白苇堕一色编贝聨珠夸九能班扬枚马亦豪隽竟溺下俗髙难升六代骈枝与俪叶气凘辞类犹骄矜更唐厯宋非不盛律之六艺终难胜要知声华有衰歇以致学步多竛竮人文本为载道具次则纪事垂千龄虽其功用霄壤隔不应涧水非渊冰玺书播告出丹凤兵檄驰布飞红星金匮石室董狐笔戎功骏烈燕然铭入室登歌侑庙乐徇师能誓宣牲盟章疏补天非链石谈辩保国逾长城霑润自足配云雨和协更可同箫笙当其操觚欲鼓勇收视返听探精游鱼中钩曳深沚钜兽投穽离丛坰斯须朝崖变夕谷惚怳西海为东陵精神所至万物慑槖籥亭毒纵复横真醇鲁邦见郜鼎冲雅髙辛陈五韺浑圎牍应振逸响缛丽鷮雀梳文翎严森五刑布秋肃华涧百卉含春荣劲如韩彭将貔虎仰揭斗柄麾欃枪艳如长杨较羽猎防盾负羽驱鸾旌髙排霄汉跨箕尾呼噏沆瀣游太清未几直坠九渊底察之无迹闻无声幽入阴宫作鬼语秘怪诙佹难为听剨然大明赤于火景曜所铄流为琼似兹妙斡造化轴可以小技相讥评金石虽坚有销泐文光亘古常晶荧但忧拙工不知变欲就郊衢施鼎铏揖让周还固有节其如緜蕝非法程予从丱角业文史意逞骁悍摧强勍上师姬孔为察父下视迁固犹诸兄婴弓射侯在正鹄路马在御悬游缨温温腻纹蟠结绿寒电生靑萍有时摛辞述帝霸捷如屋上人建瓴注空直泻絶留碍不似潢潦为渟应知敦本乃末艳且咜彪外由中弸年来惩艾剧芒刺流汗浃背顔交赪如何窜身伏槁壤乃能抗志淩霄峥閟宫清庙须巨木梁葩楚艳徒微馨譬之出声有钜细大块噫气真铿鍧蛙鸣蝉噪杂鼔吹入耳惟觉成嚘嘤天人之间或有愧何异冠服防狸狌遥江上月素珠吐嘉树弄景痴龙擎维时万籁一时寂耿耿银河涵玉绳华川先生起我懒搴衣踏月行空庭扬今防古益慷慨抽关啓钥成撄宁先生文章正用世殷盘周诰方争衡知深固慊管鲍浅交固未数金石贞念斯辗转不成寐吟声在吻号苍蝇酸寒固或类贞曜跅弛未必卑韩翃故人守官在姑蔑学林老虎文渊鲸三年不见志纡郁梦魂时逐晨风征何时共宿若今夕重把肝胆殷勤倾  

画山水图  

逺山刷翠宫眉弯一江横绕罗带环沙矶互作犬牙入水痕初落犹斑斑渔舟三两自何处后先撑出芦花湾解网得鱼长尺半沽酒踏破荒烟酸西南防茫见楼阁朱碧隠现青云端不知神仙何洞府但见白道屈折蛟蛇蟠月眀如霜夜将午定有笙鹤来瑶坛松间醉坐谁氏子羊裘椶屩逍遥冠岂非东防山中旧隠士面目犹带河朔风尘顽黄庭嬾读尚衔袖仰视松叶秋翻翻我生素有山水癖向之不觉开心顔恍如西上黟川滩卧听滩水流潺湲又如东对仙华山青天飞下千防岏岩雪藏阴凝太素窦泉溅沫排空寒便将此地穷天悭青鞋布韤恒跻攀莲花五色犹未吐昼眀夜照如神丹人言絶顶有风穴髙入苍莽天曼曼天曼曼兮气盘盘融作玉瀣从空漙服之龟鹤共长久一任人寰日月双跳丸白苔为我梳仙鬟双成为我开琼关吁嗟乎吾将终老山之间吁嗟乎吾将终老山之间  

题李太白观瀑布圗  

长庚天之章精英下化为酒狂匡庐五老森开张银河万丈挂石梁下马傲睨立欲僵耸肩袖手神扬扬忆昔开元朝上皇宫中赐食七寳牀淋漓醉墨蛟龙襄人疑锦绣为肝肠麾斥力士如犬羊营营青蝇集于房金銮不复承龙光并州可识郭汾阳不可丹阳逢永王大风吹沙日为黄狻猊哀啼闻夜郎苍天欲使诗道昌顿挫万物归奚囊何处更觅延年方北海天师八尺长芙蓉作冠云为裳授以蕊笈青琳琅蓬莱屹起瀛海洋羣仙迟汝相徊翔谁将粉墨圗缣缃顾我一见心伥伥诗成仰视天苍茫夜半太白生寒芒  

陶安  

至正戊子下第南归与同贡黄章仲珎雷燧景阳同舟仲珎赋诗因走笔次韵  

凤城酒美燕姬歌禁花红飘金水河雨香翠岛春昼暖鱼龙陆海扬风波天门咫尺到不得奈此飇摧云翼何时乎未至应有待壮年不必伤蹉跎君看松柏成大材厯岁雪霜谁见过拂衣南出指归路回首京阙山嵳峩日髙原头红雾散潮平沽口青铜磨牵船泝流狂吹逆登车避闸飞尘多黄楼凭河逺眺望身如冥鸿超网罗客涂笑语浣羇思词锋捷出如挥戈天生人才必用世岂无文藻宣金科鸾台凤阁总华要不然玉署聨鸣珂丈夫小挫未为辱正气耿耿非有它匣中古砚助神变铜蟾饱水手屡摩随身亦有勲业镜依然照我顔色酡与君今日动髙兴买酒共酌浇天和  

五月旦日与黄仲珎雷景阳酌于维扬抵暮出城晓至瓜洲有懐同贡金景兰姚仲诚周于一林元凯相约不至更次韵为别以寄拳拳之余意  

荡舟竹西闻好歌飘如仙槎泛银河青楼傍市卷珠箔舞裾緑皱如春波香消红药采鸾去其如青镜寂寞何金盘露清笋牙白小住半日非蹉跎雪乳泉甘醒午醉琼花雾散与客过吹箫玉人杳然逝桥亭拂栁空峩峩橹声带晚出城去初月光吐新镰磨梅天雨歇黄潦涨瓜洲渡近青山多我懐初归有髦士金姚学富精搜罗闽南周林师友盛未见入室操吾戈赋妙能追司马圣防髙反黜刘蕡科荆门有约久未至回望不见玲珑珂黄君雷君吟啸共萧然行李余无它客途分襟心暂苦词场秉笔肩还摩江流如黛送孤棹离觞不辞顔易酡佳哉璞玉当见遇肯使抱恨同卞和  

广陵杨节妇  

堂上舅姑嗟老苦膝下儿啼未能语孤鸾何心镜中舞緑鬓年方二十五甘旨供余勤鞠抚舅姑欢顔儿饱乳誓有一心无二主本欲同归九原土手抛粉黛独纫组灯照空帏泪如雨嫠居守义能自许触目艰难不忧沮夫天寥阔几寒暑儿有文章辉藻黼竹西绮罗炫防午翠箔珠帘鬭娇妩五方杂俗日殊古贞烈无闻世何补斯人秉德天赋予乃以三从镌肺腑春官旌名真盛举共看光采生门戸丈夫眀理蹈规矩须眉苍苍本翘楚为臣不幸遭险阻忠国立身当审处爵禄才猷轻一羽大节或亏何足取呜呼大节或亏何足取不及闺中贤妇女  

送庸田佥事  

庸田使者乗轺车阅得太史河渠书姚江农民西引领庶几来此我其苏伤心今歳夏秋月甘雨不降禾苗枯海潮东西救不得老稚无异涸辙鱼曩从官军过州境编戸奔走频供需计亩敛钱筑城去役繁未见民力纾正逢稔歳亦饥馁遭此干暵窘室庐往年有诏甚宽厚恩泽至今流海隅既蠲湖田主戸米亦减水深长荡租皇华光临浙江左忍视疮痏无完肤晓霜方严问道路冬雨未霁行泥涂我愿歳丰水旱无公赋早输私有储国家富足民欢娯且免使者勤驰驱  

纪事  

壬寅十月初五日阴雨停云天未夕江城暖气骤蒸人蝉翼绡裳汗沾湿轻雷数声生变化火气轰山雷电赤长飇西来吹海立飞雨惊鸣建瓴急势如万骑怒冲击对面相呼听不得掩关渐是一更时烁眼金虬破昬黒莲花碧础迸出泉官市波涛涌三尺方当闭塞蛰虫俯顿骇龙蛇离窟宅怪得秋来未降霜无乃天时有差忒阳气至此本潜藏发泄深机不能密或占水旱在来年消弭灾异当修徳须防河汉现疎星天地无声本来寂小窗独坐对残灯尚有寒蛩语空壁  

王祎  

白翎雀图  

白翎雀雪作翎羣呼旅食啁哳鸣何人翻作上声传与江南士女听南人听声未识形画师更与圗丹青圗丹青一何似知尔之生何处是秋髙口子草如云风劲脑儿沙似水  

二月望在巩昌客馆夜梦归里中与金十二丈傅九文学同游髙五处士别业既觉有感而赋  

东风解冻春二月东还陇西住吾辙中宵好月入窗眀孤馆殊花应时发慷慨既罢倚醉眠梦里迢迢返东浙我家住在县乌伤奕世衣冠绍先烈青岩之下华州湄古木脩篁荫门阅里中朋友不数人总角交游到华发金丈虽老文益昌傅子方强气难遏县南髙叟故所居别墅新营最幽絶大田多稼廪不虚华屋有轩席常设自余便道过家时三载于今成阔别今日何日乃盍簪固应旧好三生结竹林藤簟坐峥嵘橘迳梅溪行蹩躠篇章杂遝诗句哦盘馔纷纭酒杯啜既夸荅客语成狂颇怜哭子言犹噎俨然相对如平生抵掌论心尽欢恱寒钟惊觉顿无聊一防青灯自阴灭倍思故隠只山中却叹浮踪向天末嗟我文章非古人虚名在世真叨窃一从螭陛到銮坡久侍清光入金阙毎多杜甫能自期许身欲比稷与卨政圗事主尽愚疎岂意谋身转迂拙肃将使指往西垂迢遰山河重跋涉严风裂面沙眯眸冰髥霜鬓茎茎折瘦马冲寒不自禁狐帽貂裘仍狗袜得非博望泛星槎无乃中郎持汉节道涂梗塞竟莫通使事还须遂中辍归报吾君扣九重天顔咫尺容趋谒傥矜弱质赐恩光便向眀时乞骸骨慈母手线犹满衣先人遗书故盈箧鉴湖一曲非所望家山自可采薇蕨十一月十日宿陈敬初馆中临别有作  

歳十一月当严冬江湖水落潜蛟龙萧条长涂客旅散而我买棹过吴淞兹行岂为饥饿逼念子髙谊来相从托交同门已十载防被敎益开愚惷时时彼此互有激譬持寸莛撞巨钟姑苏台前揽秋色丽正门外防春容中间欣戚毎相系要复终始犹駏蛩一自去春与子别旌旗满眼纷横纵及兹相见恍如梦中夜论议披心胷君言禄爵非所愿但愿击壤歌时雍却因文章着不朽韬晦养粹甘为农顾我所愿颇异子谓欲与世相奔冲黄金铸印锦悬绶时至未敢辞侯封丈夫出处虽二致非系愚哲由乖逢得意觖望亦常事所贵自寳如璜琮计长较短语辄久坐听曙鼔声咚咚人生防合良不易奈此物役相牵攻君留仍泛越来水我去犹对金华封区区离别不足惜且复醉子双尊醲郊翺自附湜籍辈此事逺矣须追踪  

夏煜  

读宋太史濳溪集  

混沌初刓太素斲挺生神人断鼇膊剖干割坤奠海岳厥俗鸿荒人未觉帝命圗书出河洛奇耦生画参伍错焕乎斯文此其璞二三啓运乗飞跃典谟训诰雅颂作黍离以降周室削天将尼父为木铎乃芟诗书定礼乐乃作春秋眀善恶包罗万象归一勺放弥六合卷诸槖七十二子相唯诺才出中州气浑朴及汉史记变矩矱西京雄健东差弱建安马上诗横槊其音稍振气已驳晋更六代转销铄唐包九有复充斥至宋诸子雄相捔庐陵崛起超卓跞道州独立承絶学后出新安最宏博有元将相皆沙漠往往南士登馆阁从此斗牛气磅礴乃挺奇才海东角蚤年脱頴何落魄贯穿经史探韬畧出入佛老搜冥漠鲸跳鼇抃鬭蛟鳄不持寸铁徒手缚大弨射日孰能彍长劒倚天谁敢斫是乃浩然之气扩簸弄元化笔在握星辰迸空如石落刚风立海大雨雹涌湍叠跃涛怒抟百怪倏忽光挥霍矫若鱼龙舞瀺灂蔚若虎豹跳岝防飘若孤飞驾黄鹤劲若百鸷出鹗鍧铿大音振咸濩赫奕雄芒射干镆迫而察之吁可愕注如悬河思不涸大田五谷当秋获武库众寳开晨钥左右而取非外攫遂造平坦铲硗确淙淙安流宗大壑上尊酒殊澹泊东序天球匪雕琢自然光焰发葩萼我时访君即命酌春风葡萄酿酥酪雪夜毺拥防防招月与友相酬酢月入尊中眀可捉漱咽醲郁弃糟粕此时豪纵脱矰缴吐奇抉怪安可约有乌如火天井络扫除旬始销格泽金篦刮目割翳膜郢斤斲鼻挥漫垩妙处神防不可度而我旁观骇且怍如遇仙人授金药一食生羽脱尘殻愿为弟子请奇着先生忘言只大噱余亦敛袵逡巡却如此笔力扛鼎镬不遇眀主将焉泊聘以束帛加双珏幅巾大布起林薄奏赋上林从杨柞岂比执防甘寂寞天王手按龙泉锷大振天声重开拓势若新篁解春箨用尔圗像为丹艧用尔作乐为箫籥铭功颂徳轩寥廓日光月洁江汉濯前驱班马鞭六駮后驾欧苏骖两骆千载而下宛如昨碌碌余子徒龌龊杰哉先生果何若微子之裔散人托景濂其字大夫爵我作狂歌非用谑投以木报芍药  

苏伯衡  

送曹叔温赴淮安幕  

初我识君自三山面如白玉红颊颧平眀振佩入乌府行人指防人中仙此身萍梗随流转淮水东西数相见时清事简百不忧巵酒篇诗恣欢宴自从烟雾霾江湖将军无复能齐驱春莺秋月两寂寞尺素断絶心烦纡今古江南佳丽地龙虎载瞻天子气戋戋束帛贲丘园济济衣冠若鳞萃东华邂逅式相逢萧骚短发惊成翁青衫依旧陪騘马风雨徒步追羣公过从更説旧游好旧游着处生芳草沈约楼前杜宇啼西施陂上芙蓉老京城官酿斗四千交欢安得青铜钱三嗅落花共一噱浩歌白石看青天盍簪方喜慰畴曩掺别那堪増养养寒潮浩荡足秋霖木落江空欲何往红莲緑幕依黄堂驾言击楫趋山阳君才有用仍小试干将百链须善藏几年争战今休息髑髅糢糊土花碧韩信祖逖安在哉但见长淮揺落日世途反覆如浮云人生离合矧可云天皇盛徳同华勋肯使独鹤终鸡羣  

郭熙关山雪霁圗  

昔我北游月在防兼旬犯雪度雄霸千里万里皆瑶琨髙迷丘垤低迷罅朔风烈烈尘不惊中野萧条但桑柘仆夫股栗面削身上破褐才掩髂长途日暮行不前回顾堪怜那忍骂前车既断后车絶停骖独宿道旁舍牀头土锉郁生薪村酒沽来敢论价卧听枥马龁枯荄展转无眠疑不夜忽然朝光入瓮牖主仆瞥见互惊讶揽衣匆匆便蓐食如此晴眀喜天借可辞趂暖即前程翦拂蹇驴还自跨芦沟冻合疋练横径度不用脩梁架西山马首遥相迎拔起人言似嵩华琼楼玉宇忽照眼行行已到南关下时清关吏殊可人不复谁何乃邀迓过关使客多于簇或挽柴车或髙驾闲情我正绕剡溪吟思谁欤似清灞道逢轩盖何其都骏马雕鞍蒙锦帕银盆炽炭蜡光燃面面幨帷行酒防徒御缤纷意气麤错金劒具青丝靶行人不解説姓名但説无非国姻娅狐裘貂帽讵知寒驰驱争入柳林射当时有意欲赋之计吏相煎嗟不暇莺花窈窕江南春风景依依在圗画  

赠徐季子  

百金不惜市栀鞭两耳不解听朱弦人情如此亦何以我每见之独慨然夫君懐寳起浙右掉鞅观光来日边夙学人言破万卷新制我喜窥几编金茎玉露足秋爽林花涧草争春妍纷纷牛毛岂不多振振麟角尔固专摛藻词垣翻舍置采芹乡泮仍留连所好者竽鼓者瑟犹枘以方凿以圎陈平丰姿若冠玉郦生辩口若河悬礼意殷勤日三接华贯敭厯岁九迁由来利钝系遭遇未必愚智殊天渊乐育菁莪亦已重况乃桑梓敢不防去国不赋北门什还家径上东吴船大材小试吾窃叹冷官不厌子乃贤謇予阅世倏四十守官太学垂五年包羞待问成倚席毕景兀坐寒无氊勲业空期螘附骥俯仰却笑夔怜蚿彼哉浮荣勿复道归欤乐事言难宣防稽云门最幽絶鉴湖剡水交漪涟猿啸呼山近屋白鸟眀灭江呑天云间往往得灵药月下时时闻采莲多暇应为曲水防乗闲便作东山眠村翁溪友緫爱客蕨芽莼菜不计钱酒酣更斫银丝鲙章就还洒蝉翼牋并游只许铁冠子同载应懐玉局仙愿言留榻以相待一曲拟乞君王前  

周伯宁春晴江岫圗为吕仲善题  

尚书襟懐絶潇洒挥毫往往淩董马平生一笔颇自珍数尺新圗为君写齐山遥接吴山青碧波万顷孤帆征东风緑徧汀洲草緫是岐亭离别情一向江南一江北离情浩荡嗟何极正如江上之碧波纵有并刀那翦得当时已足令心愁如今况复隔罗浮掩圗却上髙台望但见逺海连天流暮归朝出谁与侣蜃雾蛮烟结凄楚木棉花落鹦鹉飞苦竹丛深鹧鸪语  

张孟兼  

漫兴二首  

棃花半开夜雨催无奈李花如雪堆门外美人不见来东风杨柳吹千回  

靑騘骄嘶金鞿衔美人二月裁春衫江头麦秀靑蔪蔪西湖放船开锦帆  

义门郑仲舒先生得请归浦江予于先生同里且亲故赋是诗情见乎辞矣  

郑公去年离北平束书抱病来南京城隅邂逅喜且惊开顔握手言再生自从南北屡搆兵日夜怅望乡关情几回寄书鴈南征中心揺揺若悬旌苦遭丧乱百病婴客边囊槖一旦倾此来四顾徒防防岂料吾子与合并我时闻之涕泗横况公素有文章名居官胜国职最清经筵之擢转庠黉及当玉署宦已成又为奉常典粢盛人生际此自足荣但恨白发已数茎懐哉屈子全忠贞谊与日月同光晶愿言夕餐秋菊英佩明月珰纫茝蘅悬河之论春雷轰使旁覩者顔发赪索居半载留帝城坐听夜雨哦寒檠眼前倏忽时变更春风一见衰草萌公家孝义好弟兄遣儿千里来逺迎乃今得请荷圣眀身若插羽乗风轻过门云别眀遂行开船要趂蒸雨晴夜久不寐视长庚长庚欲落钟鼓鸣庭树喔喔闻鸡声蒯缑起舞冠絶缨公归我愁丝乱萦亦有梦寤懐先茔如过吾父款柴荆为言恨不同趋程终当早晚乞归耕  

危素  

期冯祥甫不至  

寒山压楼三日雨风卷崩云亚髙树山人无事不下楼空谷寂寥谁与语平生故人大冯君约之不来歳聿暮歳聿暮君何之侧闻他日抚州去又恐促驾江东归梅花千树化为雪寄赠惟有长相思  

张以宁  

分题芜城烟雨送吴原晢敎谕  

芜城路年去年来自烟雨冉冉春浓湿燕丝蒙蒙晓暗迷莺树鲍昭愁絶未归来为画当时断肠赋登髙怅望正思君帆影微茫又东去  

题日本僧云山千里圗  

天东日出天西入万里龙鳞散原隰日东之僧度海来袖里江山云气湿愿乗云气朝帝乡大千世界观毫芒却骑黄鹤过三岛别后扶桑枝叶老  

夜饮醉归赠王伯纯是日王得容程子初同饮  

歳云暮矣客不乐青雨亭前翫孤鹤城头愔愔云下垂竹外骚骚雪微作亭中王郎风格奇爱竹爱雪仍爱诗开尊酒好客更好坐中王程俱白眉红炉照阁生春雾诗思腾腾天外去玉姬舞倦回风来吹倒三山见琼树马蹄蹴响客归时留我更尽金屈巵尘空秖觉乾坤白饮醉那知宾主谁坐闻一声两声折携灯起看竹上雪瑶华翠色森陆离人影灯光两清絶却归觅纸醉自题乌啼古寺风凄凄眀年此夜知何处兴发还应访剡溪  

题李白问月图  

谁提眀月天上悬九州荡荡清无烟天东天西走不驻姮娥鬓霜垂两肩中有桂树万里长吴刚玉斧声阗阗顾兔杵药宵不眠天翁下视为尔怜颇闻昔时锦袍客乃是月中之谪仙帝命和予羽衣曲虹桥一断心茫然竹王祠前雾如雨踯躅花开啼杜防月在天上缺复圎人间尘土多英贤举杯问月月不言风吹海水秋无边沧波尽卷金尊里清影长随舞袖前相期迢迢在云汉呜呼此意谁能传  

王伯纯读书别墅晨起有懐纵笔奉寄  

数日有所思作诗无好趣思君读书芳桂林睡起题诗有新句谢公埭上楝花风密叶啼莺緑如雾君如尘外鹤我似书中蠧人生知已海内稀纵有参差不相遇咫尺思君知几回逺别悬知亦良苦草亭新竹长昨夜防沟雨思君持酒时心逐江潮去眀年柳暗金河路君马如龙辔如组而今壁上好题诗记取王郎读书处  

题进士卜友曽瘦马圗  

卜侯喜我诗袖出瘦马圗前有杜陵瘦马行令我阁笔久嗟吁忆昔马齿未长日金羁躞蹀鸣天衢逐景虞泉日未晡羲和顿辔喘不苏石根一蹶亦常事谁遣逸足轻夷途霜风大泽百草枯饮龁不饱长毛疎相者举肥汝苦瘠委弃乃在城东隅病颡有时磨古树翻蹄无力衮平芜当年笑杀紫燕愚中路清涕流盐车嗟哉此马世罕有驽骀多肉空敷腴骨格棱层神观在颇类山泽之仙癯解劒赎汝归伯乐今岂无浴之万里流秣以百束刍苜蓿花白春云铺气全或比新生驹持之西献穆天子尚与八骏争先驱瑶池云气浮太虚日出积雪青禽呼长望临风心郁纡  

题马致逺清溪晓渡圗  

今晨髙卧不出戸歳晏黄尘九逵雾美人逺别索题诗眼眀见此清溪之晓渡溪傍秀林昨夜雨落花一寸无行路歌阑桃叶人断肠艇子招招过溪去红日青霞半晦眀白云碧嶂相吞吐诗成君别我亦归此景宛是经行处我呼九曲峯前船君帆正渡潇湘渚鴈去冥冥红叶天猿啼厯厯青枫树是时美人不相见我思美人美无度美人之材济时具我老但有沧洲趣他日开圗思我时溪上春深采芳杜  

林志尹秋江渔父圗  

江风揺柳云冥冥小艚钓归潮满汀卖鱼得钱共秋酌白酒船头青瓦瓶樵青劝酒渔童舞击瓯唱歌无曲谱船前野鸭莫惊飞我有竹弓不射汝  

题苏昌龄画  

徐君逺从西江来亲为苏子作松石松三千年铁作肤石亦苍寒太古色几株老木相因依气格不敢与之敌洲前揺揺者舟子短棹沧江荡晴碧着子歗歌于其中仰观青天岸白帻是时东山月始出无边露气连赤壁濳蛟出舞巢鹘翔江姬色动三太息眼中之人有太白风云变态俱无迹前辈风流今复闻人间絶景岂易得徐君更为添野夫共泛灵槎卧吹笛  

题徐君美山水圗  

天云惨淡江欲雨古木阴森精灵语春潮夜落富阳江短篷晓系苍厓树篷间文人清隠者傲视沧浪吟太古蜑人捉鱼贯杨柳沽酒欲归沙店暮掀髥以手招其来划起沙汀数行鹭鹭飞不尽青天长渔舟散入芦花雾逺山近山无数青我恐斯人有新句酒船独载西家施玉手冰盘行雪缕酒酣竹弓抨野鸭笑调吴儿短蓑舞开圗兴发思赋归山水东南美无度  

题杨子文罗汉渡海圗  

天台之东巨瀛海蒙蒙元气浮无边应眞十六山中来径渡万里蛟鼍渊巨灵前驱海若伏翠水帖帖开红莲神螭猛兽竞轩翥穹巨鱼相后先一山浮玉当其前石室古藓垂千年异人髙居役众鬼挽过巨浸如飇旋贝宫神君迎且拜眀星玉女争花妍阴风黯淡百怪集夫容旂影飞翩翩石桥回望渺何处紫翠眀灭空云烟问渠飞锡何所往毋乃鹫岭朝金仙金仙雪山方宴坐笑汝狡狯何纷然书生平生未省见太息此画人间传清时麟凤在郊野白日杲杲行青天  

题饶良卿所藏界画黄楼圗  

饶君手持新画圗起摩双眼惊老夫髙林叶响昼淅沥平皋野色春糢糊绮疏绣瓦细毫末雕栱朱甍盘郁纡楼前磊落三长身幅巾大带皆文儒我疑岳阳或黄鹤此外风景江南无君云乃是徐州之黄楼令我怅然思大苏洪河西来厚地裂蛟鳄抃舞号天吴飞楼雄压城之隅万马肃肃东南趋是州项氏昔所都緑枪金镞埋平芜沥肝作书上眀主逺略翻见英雄粗相携一笑视千古恐是昨者黄陈徒细看古意在绢素稍觉奕气浮眉须千年融结岂易得峨眉草木今犹枯当时漂流江海遍终古志士长嗟吁君到楼中若把酒眀月正在青天孤  

长江万里圗为同年汪华玉赋  

漷州太守吾同年香凝画防春风前谈诗虚幌生白昼忽见浩荡万里之江天天开地辟鸿蒙外风回日动神灵防蓉旂翠节下葳蕤阴火眀珠出光怪西山雪水青霄来豁然峡断长川开洞庭浪阔秋荡漾汉阳树逺云徘徊庐阜迢遥到牛渚复渚重洲散平楚布防漠漠步烟红叶离离石城雨山庵似听疎钟鸣野桥疑有行人行村虚微茫灌木暗絶境毫末俱分眀旅防前头更渔艇万鹜千鸦动寒影水穷霞尽已欲无犹是海门秋万顷野人兴发沧洲间欲呼艇子吾东还熟看乃是云巢画巧夺人力回天悭太守邀我题小草上有仙人虞阁老开圗欢喜悲忽来令我有句不能道仙人昔欲三神游我居三神海上头成连携我鼓琴处白浪如山龙出游夜梦从之看浴日十洲青小洪波赤仙人敎读新宫铭酒醒扶桑露华白小山桂树淮之洲鴈影几度空江秋呜呼仙人不可见太守与我心悠悠  

闽关水吟  

闽关之水来陇头排山下与闽溪流闽溪送客东南走直到嵩溪始分手客居溪上云几重乌啼月出门前松天风吹云数千里飘飖直到长江水清淮浩荡连黄河碧树满地黄云多梦中长记关山路陇水潺湲似人语觉来有书不得将海潮不上嵩溪阳平原春晚生芳草杜防声里令人老行人归来动十年潺湲陇水声依然安得湘写呜咽弹作相思寄眀月  

予别黄岩十又六年谫焉德薄父老当不复记然区区常往来于懐也如晦上人来见语亹亹不能休别又依依不忍释予不知何也赋此以赠  

朗公相见广陵春自云家世黄山人老夫畴昔黄山客江海见之情转亲坡陀石上曽波雪遍海莲峯白于月新诗句句鬬清妍髙诵长风动疎樾清晨言别索题诗我衰诗减黄山时春潮日夕海门去归报山中耆旧知  

全思诚  

题赵魏公秋林晓行画卷  

王孙爱画心独苦下笔天机妙今古凉风萧萧凉日落蹇驴载我出林莽黄叶打头秋满身靑山对面如故人不须觅句灞桥雪何用旅食京华春忆昔玉堂供奉日一二词臣同夜直靑绫被冷露华浓金莲烛残河汉没鸡栖树底声喔喔鹤立螭防望珠箔鳬鹥散乱不成双归老林泉有余乐临风掩卷老泪落此人此画那可作  

送王元章北游  

我从越中归山水犹在眼贺湖天寒水鉴净禹穴木落云气暖梦中往往复登临万壑千岩恣萧散故人山水窟中来题诗直上姑苏台酒酣目力隘宇宙少年笔阵排风雷谢公屐齿小吴越北望中原更奇絶终南太华青未了桑干之阴多积雪送君出门歌逺游自笑把锄空饭牛功成归来尚黒头访子却觅山阴舟  

鲍恂  

题吴仲圭平逺圗  

苍山遥遥几千里緑树参差碧烟起双帆忽从江上归影落斜阳湿秋水林阴苍莽鸟不飞石径蹭蹬行人稀松根似可缚茅屋沙尾亦足容渔矶我尝西游倚江阁极目长空入寥廓好山不肯过江来恨不乗风跨黄鹤吴君画手当代无落笔何年成此圗安能着我岩壑底相觅老樵防钓徒  

詹同  

题善原道韩干黒马圗  

善家堂上书满厨古今名画频卷舒我来一见韩干笔龙精自与凢马殊鬛披披首渴乌紫瞳焰焰双眀珠黒云一片忽坠地房星半夜飞神都御沟流水栁千树圉人骑出拂春露黄金腰带素花衣马上回头看飞絮丝缰在手不敢纵追风恐过龙楼去君不见向来画马只画肉神逸之气多不足干遗眞迹世所稀使我见此思天育善家兄弟一马騘此马眞与麒麟同白壁玉斗亦不换早晚持献眀光宫  

送德安张用周游庐山  

匡庐山髙云气多老木如石盘紫萝松桥流水度金涧我昔结屋山之阿桑落洲边种柑橘莲花峯下寻芝术仙宫台榭作比邻每欲相从候丹术寄诗昼唤白猿来巡杏夜驱虎出飞仙别去今几年海上不见回楼船思之梦绕瀑布水玉琴为奏冰丝弦张君多古学才器何卓荦纷纷文貍赤豹间五色麒麟生一角朝辞白兆山暮过黄鹤楼去观五老峯翠色连天浮醉挥緑玉杯笑赠瑚钩商妇亭前歌窈窕灌婴井上嘶骅骝读书白鹿之洞里写字洗墨之池头匡庐清泉消百忧我所乐处君当游霓旌羽驾在丘壑相逢往往皆仙流与君大药驻光景人间回首三千秋  

题松鹤蔡先生家藏李伯时西岳降灵圗【`前二人骑行后三人徒步状若驰猎者其最后则有云气神人居中嗟夫禹鼎象奸齐谐志怪世或有之但恨无胥臣之多闻子产之博物厯览载籍未遑夷考模写画像为作短篇以俟知者`】  

龙眠居士画入神展画冥搜画中意白日杲杲人出畋长风萧萧云拂地前有一匹雪色駥次有一匹花騘两人冠服何其雄若非将相应王公繁缨寳鞍金匼匝各持羽箭悬雕弓后有三人緫徒步苍鹰黄犬行相从云间歘见光灿烂玉辂瑶舆下霄汉不驾紫凤白麒麟海犀天驷多奇玩鸾旌虎节旋低昂星仗霞幢互缭乱无乃朝辞太华峯得非晓过云台观辇中坐者眞天人冕珠龙衮俨昭焕金童玉女缤往来庆云为驭天为阶长眉刷翠面如月知有道骨无尘埃令人可望不可及恍惚云中相出入衣霑玉井碧莲香旗翻仙掌露华湿我识泰山封禅书不识此画当何如人言西岳降灵圗西岳或有人间无  

松涧亭  

涧上长松一百尺松花落涧流香雪仙韶入夜度晴空飞瀑随风洒秋月髙人于此搆小亭上有云气山青青昨日客来觅琥珀旋汲清泉煑茯苓  

送蔚敎授归襄阳分题得解佩渚  

襄阳城外西南阿秋风江渚生白波渚宫神女老龙子手把瑶华双踏歌双踏歌醉晴日娇比春花红欲滴紫绡衣袂青霞裳緑髻如云髙一尺佩环解下眀月珠五色虹光照秋碧郑生所遇天下奇乐莫乐兮初相知桑田沧海几更变天上人间多别离蔚君家在襄阳住皎皎清标类交甫携琴合向万山中莫作书堂近江渚向来神女亦化龙时复寻珠起风雨  

访弟长沙霍元瞻雪夜为作秋山圗  

我爱霍元瞻淸标如玉雪苍松立石崖白鹤鸣海月瘦马冲寒氷在须日暮去访元瞻居髙堂中夜烧长烛为我写出秋山圗墨池水冻笔如槊使我见之喜且愕云气忽从衡岳来雨声似向潇湘落二客兰舟泊逺沙一个茅亭在阴壑感君厚意不可量我欲酬尔明珠珰贾傅祠前相别去挂在鹄山青草堂  

## 御选明诗卷三十七  

七言古诗二  

宋讷  

吴兴唐子华画云山小景圗  

君不见夏圭昔写渔邨春雾时江山半入无声诗又不见马麟昔作闗山秋色图千里风烟来座隅夏圭马麟去已逺一入九原呼不返只今画者乱如麻吴兴近数唐子华子华非夏亦非马得意云山自挥洒一幅生绡不满尺平逺髙深生笔下恍如坐我武夷山主人见客开柴闗幽蹊曲径归路迷白云引出青松间又如坐我潇湘侧渔子舣舟来迓客水边篱落自成村伫望九疑江树隔隔岸人家茅葢亭过桥二老指山青飞泉络层石古木挂寒藤晴窗忽看不似画霏丹凝翠疑天生相对融心神顿觉尘梦醒疎懒胸中有邱壑得此珍藏作清乐平生寓意不留意一朝笑赠芙蓉幙芙蓉幙防风  

流宾髙堂挂壁无红尘公余把酒自怡悦便是云山圗上人  

袁凯  

夜归  

黑风漫天天雨汁海水荡潏如山立沙头旧屋四角崩草茅无人不收拾此时归来夜将半短衣无绵满身湿西隣灯火唤不应饭令欲食何由食  

观朱泽民所画山水有感  

朱公画图爱者众声价端如古人重王卿钜公数见寻徃往闭门称腕痛我时挟册游郡城朱公爱我诗律精时时沽酒留我宿共聴西窗风雨声清晨起来忘洗盥短衣飘萧临几案太行中条眼底生岩岫冥冥气淩乱禹凿龙门疏洚水根入黄河源不断南及衡阳抵桂林东入会稽连海岸是中寘我一亩宫正如浮萍在江汉溪流涴涴石齿齿夹岸桃花途逺迩原头烟雾散鸡犬屋里诗书杂童穉扁舟逺来知是谁岂是昔日鸱夷皮五湖鰕菜殊可乐千古功名何足竒只今四十有三载公竟不归画图在世间好手岂易得终日纷纷劳五彩感时念旧心独苦况我头颅白如许呼儿卷却不忍看白髪髙堂泪如雨  

王若水为画秋江众禽圗  

钱塘王宰心思长欲与造化争毫芒下笔百鸟相趋跄前身岂是孤凤凰江头芙蓉花正开花下细浪亦萦回鴐鹅贴贴天际来雄雌相随气和谐一双鸳鸯睡沙尾野凫翩翩唼菰米羣鸥争浴故未已倾落枯荷叶中水鹡鸰飞飞多急难雎鸠意度诚幽闲乃知良工有深意不在丹青形似间姑苏台前秋气孤五羊城下烟疎疎此时此景真相似独少扁舟归钓鱼宰也只今成老夫爱我不辞为此图我今亲老无可养慎勿重添反哺乌  

送曹生从师  

白沙入泥沙自黑蓬生麻中岂不直生子当置邹鲁间礼义薰陶易成德三江雪花没马牛曹生扣门言逺游天地苦寒子何往负笈从师清泖头鲁君为儒我所知规矩进退无差池座中弟子十余辈森森玉立多容仪子徃拜之聴教诲师严友亲各从类一篑为山古所闻百川与海终相防他时还乡拜庭闱百年门户顿光辉里中父老皆称叹胜似苏家相国归  

大醉后率尔  

身是江南儒家子十五学经二十史低囘欲得圣贤心浩荡更覔先儒防当时自谓才可重岂料中年人不用白头纵得溪上田手脚生疎不能种  

江上送髙文起夫分韵得暮字  

青春送客黄家渡千里汀洲带芳树烟中歴歴白鸟来日晏翩翩防舟去主人置酒江上屋逺客哦诗水边路明朝花落更思君海东月上青山暮  

王叔明画云山圗  

有客来自髙句丽遗我一幅丈二纸纎白只如松顶云光明不减吴江水藏之箧笥今七年妻孥爱惜如纨绮至正乙巳三月初王郎逺来访老夫升堂饮茶礼未毕索纸为画云山圗初为乱石势己大橐駞连拳马牛卧忽焉披地髙入天欲堕不堕令人怕其阳倒挂扶桑日其隂积雪深千尺日射隂崖雪欲消百谷春涛怒相激林下丈人心自闲被服如在商周间问之不言唤不返源花漠漠愁人顔老夫见之重叹息何由致我共絶壁王郎王郎莫爱惜我买私酒润君笔  

徐子脩画山水  

夏家髙堂生昼寒徐卿画圗墨未干深山大泽贮烟雾黒处似有龙虵蟠襄阳小米师董原妙处不受绳墨牵顷刻万里皆自然房山尚书世称贤化为白云满晴巅李家将军极清妍畏避退缩不敢前至今海内人争传卿惟得此二家意损益往往无凝滞意思元居造化先笔力正在苍茫际前年为客写林麓百道飞泉出幽谷老夫醉来不敢眠深虑波涛卷茅屋长隄曲坂路如线逺入深林时隠见水上人家不闭门门外幽花满芳甸徐卿徐卿我所慕廿载相看髪垂素安得潇湘千尺水更画城东种处  

髙啓  

中秋翫月张校理宅得南字  

八月望夜天如蓝海色卷雾山收岚玉盘元沉龙窟底忽起万丈谁能探初来空中光尚湿霜娥寒鬓风防鬖人言一年此最好金精水气秋相涵小星尽去大星在芒角欲唾敢与参天将洗眼照下土啖食肯纵妖蟆贪穿深窥暗不遗隙罔两忌影逃岩嵌前年客中忆见之家人怨别方喃喃荒山不知佳节至垂首凭案寻书蟫但怪流辉入败戸油灯失焰留孤龛起行隂林不用炬剥啄独叩峰西庵虬蛇乱踏心胆悸怪影走石皆枫楠即呼道人共载酒放舟直下夫容潭翻翻惊鹘落树杪吹笛正和乌飞南今年在舎反寂寞暗室困卧如僵蚕干愁无端负良夜月固不言我则慙人无贤愚竞翫赏况我清景性所耽忽忆诸君隔河水持被就宿聆髙谈为呼老婢埽庭宇一席盘饤梨与柑江城重闭万家寂楼鼓近聴才挝三空堦凄其觉露虚牖窈窕疑烟含婆娑欲留月伴影素鸾西下烦停骖明宵复出已难似动别经嵗嗟何堪尊前此月又此客世所难遇心应诸闗山几处未解兵击柝不寐愁丁男南邻歌舞北邻哭月虽同照异苦甘何人为我挥天戈乾坤多难俱平戡行者得还居者乐清光所及恩皆覃悬知此愿未易遂忧来举盏从沉酣须防众散晓虫急古桂吹落自毵毵  

送王太守迁云间  

男屠猪羊女酾酒共祷神祠留太守太守今年迁大州除书已下谁能留两州相去无百里失君应愁得君喜安得如君数十人一时尽福东南民  

刘松年画  

樵青刺篙胜摇桨船头分流水声响青山渺波漾漾白鸥飞过时一两载书百卷酒十壶日斜出游女儿湖邻舟买得巨口鲈醉拍铜斗歌呜呜此乐除却江南无  

煮石山房为金华山人赋  

山人不饭秔稻香笑指白石为糇粮金华之石犹可食元是旧牧初平羊荆榛拾归夜深煮自言乆服能轻举但令随处有云根不问青天旱无雨我生无力耕西畴砚田欲枯抱饥忧便当从君学此术絶胜乞米监河侯  

夜发钱清  

钱清渡头船夜开黄茅苦竹闻猨哀客官酾酒水神庙风雨满江潮正来蒸饭炊鱼坐篷底不觉舟行两山里櫂歌早过越王城东方未白啼鸦起  

独游云岩寺寄周砥  

城西诸山非不竒我游独与兹山宜红樱春开山后寺白水夏满山前陂幽居况与山不逺钟鼓每到空斋帷雨余烟中落日下曵杖往读头陀碑两崖苍苍日色古枇杷树髙隂满池殿灯欲昏上羣鼠塔铃已静蹲孤鸱兴来即游兴尽返迎送岂要山僧知困穷防乱岂无感正赖此境忘吾悲嗟君何为乃自苦破鞵短防尘中驰挂帆能来亦未晚浦口三日南风吹  

赠李外史  

仙人飘飘若云风来去倐忽谁能穷岂惟上界足官府往往亦在尘埃中我欲寻真向五岳乱后旧路迷榛蓬天鸡未鸣夜谷暗海鹤已去秋坛空丹崖碧涧瑶草歇洞府一閟无由通陌头惊逢李道士自説柱史为吾翁傍人相传解起死袖里有丹如日红我闻安期古策士亲见楚汉争雌雄终然浊世不肯住渡海竟去先飞鸿洲东望才咫尺彩霞幻结金银宫何当共赴食枣约三花醉折春蒙蒙回看城郭烟雾杳大笑下士真沙虫  

方隠君山园  

吴兴城南山水胜竹树参差万家映幽深谁似隠君园车马不来鸡犬静两溪回通栁港曲一峰立对柴门正东西别墅怜更好孤櫂往来随晚兴总令种菜不种桃新制长镵木为柄家童颇解候天时邻叟还能论地性交交林路翳复开活活野泉流不定清晨闻鸟欣独往浓緑泼晴畦色净老叶垂根孤蚓号残英缀梗羣蜂竞乍萦新蔓喜篱长欲迸晚芽嫌土硬此时采撷自足饱肯为食肝烦县令古来名园悉可数金谷辟疆夸独盛凿石圎开弄月池买花深作行春径爱妾宵陪秉烛宴狎朋昼接流觞咏长年懽乐岂知极回首芳菲属他姓只今谁解问遗踪断甓摧垣无一剰乃知厚业要徳守那得衰荣但言命君能勤俭遗子孙应有佳名书郡乗  

江上晚过邻坞看花因忆南园旧游  

去年看花在城郭今年看花向村落花开依旧自芳菲客思居然成寂寞乱后城南花已空废园门锁鸟声中翻怜此地春风在映水穿篱发几丛年时游伴俱何处祗有闲蜂随绕树欲慰春愁无酒家残香细雨空归去  

美人扑蝶圗  

花枝扬扬蝶宛宛风多力薄飞难逺美人一见空伤情舞衣春来绣不成乍过帘前寻不见却入深丛避莺燕一双扑得和落花金粉香痕满罗扇笑看独向园中归东家西家休乱飞  

与客饮西园花下  

一壶酒正满一树花仍新倾壶对花树日暮西园春不爱枝上花爱此花下人相逢莫学花无赖明日分飞随路尘  

赠醉樵  

川钓已遭猎野耕终改圗不如山中樵醉卧谁得呼采山不采松松花可为酒酒熟谁共斟木客为我友木客已去空石牀举杯向月邀吴刚借汝快斧斫大桂要令四海増清光林风吹发寒拥耳独枕空尊碧岩里此时忘却负薪归猛虎一声惊不起世间万事如浮烟看棊何必逢神仙青松化石鹤未返酒醒又是三千年  

送刘将军  

朔风吹沙复吹雪笑解吴钩初欲别酒酣击筑和悲歌将军出闗车骑多  

初入京寓天界西阁对辛夷花怀七记室  

去年寺里开辛夷君来忆我曽题诗今年我来君已去思君还对花开时欲寻花下君行迹日暮空庭古苔碧殷勤把酒问花枝看过春风几行客  

题美人对镜圗  

晓院鹿卢鸣露井玉人梦断梨云冷起开妆閤笑窥奁月里分明见娥影自对犹怜况主家春风一面恼肠花何由铸入青铜内不遣秋霜换蛾翠  

北山观猿  

黑衣公子何嫋娜飞挂枯梢不愁堕几回呼下白云间抛赐曽尝内园果家乡何处是巴西回首烟萝望欲迷料得孤舟江上客月明少聴一声啼  

客舎雨中聴江卿吹箫  

客中乆不闻丝竹此夕逢君吹紫玉断猿哀鴈总惊啼我亦无端泪相续数声嫋嫋复呜呜散入寒云细欲无愁望洞庭空落木梦游秦苑总荒芜曲中识诉君心苦不道人聴更凄楚闗山灯下叹覊臣江浦舟中泣嫠妇忆昨阊门费酒赀玉人邀坐防参差彩霞深院花开处明月髙楼鹤去时如今忽在他乡外风雨寒窗两憔悴恨无百斛金陵春同上凤凰台上醉始知嶰谷枯篁枝中有人间无限悲愿君袖归挂髙壁莫更相逢容易吹  

夏珪风雪归庄圗  

江云粘波晚糢糊青山忽失如亡逋乾坤莹净氷作壶春意散入千林枯野桥古渡行人无清响瑟索鸣残芦江天万里一老夫短蓑如蚁舟如鳬鱼寒入泥不上窊归来逺识渔村孤柴门夜叩闻犬呼迳竹压折谁相扶山妻自炊稚子沽不羡炙肉围红炉嗟余客游嵗屡徂诗囊随驴走髯奴长安何处覔酒徒飞花扑头防不乌旅舎无梦还江湖慙对风雪归庄圗  

赠金华隠者  

我闻名山洞府三十六一一灵踪纪真箓金华秀出向东南逺胜阳明与句曲楼台缥缈开烟霞天帝赐与神仙家灵源有路不可入但见几片流出云中花子房之师赤松子三千年前亦居此飞行恍惚谁解寻漫説至今犹不死松花酒熟何处游瑶草自緑春岩幽羣羊卧地散如石老鹿耕田驯似牛闻有隠君子乃是学仙者自从入山中不曽到山下世人莫知其姓名以山呼之不敢轻樵夫忽见苦未识只疑便是黄初平嗟我何为在尘网逺望髙峰若天壌茯苓夜煮倘许餐鐡杖来敲石门响  

题朱氏梅雪轩  

石城山居梅万坞冐雪曾来叩僧户烂然如见防羣妃白凤缤纷下瑶圃数片轻吹着鬓华乍看似雪又疑花迷魂乱眼春如海那辨南枝映竹斜独披鹤氅穿林去冻压寒梢应几树聴响方知夜洒时闻香始识繁开处回首春风忆旧游梦寻归路隔罗浮年来驴背无诗思醉踏尘埃空自愁闻道君家溪上下玉蕊琼英巧相亚履迹谁来东郭朝笛声不起南楼夜翠羽惊啼莫怨猜破寒宜共一樽开雪晴花发须相记我亦扁舟乗兴来  

宿蔡村夜起  

四更鸡呌七星烂独起开门天旦月挂愁边人影低风惊梦里鸟羣散孤舟嫠妇寒自泣破屋老农贫屡叹早餐欲发未遑安客路飘零正多难  

菜薖为余唐卿赋  

柱桐里中君始归菜花满园黄蜂飞桔槔依树长不用江南雨多山土肥方畦独绕看新緑晚食何须尚思肉翠缕登盘春薤香金钗出盎冬葅熟我家亦在莼菰乡秋风便应归共尝潮州司马成何事回首空愁足万羊  

鸥捕鱼  

秋江水冷无人渡羣鸥忍饥愁日暮白头来往似渔翁心思捕鱼江水中眼明见鱼深出水复恐鱼惊隠芦苇须防衔得上平沙鳞鬛半吞犹见尾江鱼食尽身不肥平生求饱苦多饥却猜人少忘机者海上相逢不飞下  

题朱泽民荆南旧业圗  

睢阳醉磨一斗墨梦落荆南写秋色大隂垂雨尚淋漓哀壑回风更萧瑟枫林思入烟雾清湖水愁翻浪波白溪上初逢野老航山中逺见先生宅秫田半顷连圩区茅屋三间倚萝薜僧来看竹乗小舆客去寻岑借髙屐任公台下石可坐周侯庙前路曽识虎迹时留暮台紫蛟气或化秋云黒城郭当年别已乆风尘此日归不得落日书斋半璧明圗画卧对空相忆  

次韵荅朱冠军游西城之作  

前年城西作冶游栁条拂盖花迷舟笑看明月问狂客我举大白君当浮去年城西复偶住酒伴家家邀即去东邻寺里花正开半醉半醒游几度今年有花愁独寻闭门三月卧春隂将军小队游何处日暮空聴车马音皋桥泰娘殊窈窕为我唤来歌水调客愁草草不易除世事茫茫本难料玉壶一双秋露倾惟此可以忘吾情醉归共射草中石笑劈弓弦霹雳鸣  

京师苦寒  

北风怒发浮云昬积隂惨惨愁乾坤龙蛇蟠泥兽入穴怪石冻裂生皴纹临沧观下飞雪满横江渡口惊涛奔空山万木尽立死未觉阳气回深根茅檐老父坐无褐举首但望开晴暾苦寒如此岂宜客嗟我嵗晚飘羁魂寻常在舎信可乐牀头每有松醪存山中炭贱地炉暖儿女环坐忘卑尊鸟飞欲断况无友十日不敢开衡门朅来京师每晨出强逐车马朝天阍归时顔色暗如土破屋暝作饥鸢蹲陌头酒价虽苦贵一斗三百谁能论急呼取醉竟髙卧布被絮薄终难温却思健儿戍西北千里积雪连昆仑河氷踏碎马蹄热夜斫坚垒收羌浑书生只解弄口颊无力可报朝廷恩不如早上乞身疏一蓑归钓江南村  

望月台  

台前夜半乌啼时起望明月弹商丝月来照见台上影松桂满山风露冷  

钓雪滩  

江流欲澌鱼不起一蓑犹钓寒芦里渔村茫茫烟火防雪满晚篷人独归  

晚步西郊见鴐鹅羣飞  

平烟漠漠天苍苍牛羊不收野草黄鴐鹅东来髙作行晴空忽堕数防霜紫塞碧海遥相望下视鳬鸭愁陂塘书生见此心欲狂便思呼鹘上马驰鹔鹴之裘自倒披箭声脱弦鸣鹅鸱逺翻正落双参差仰空拍手夸絶竒豪气服杀并州儿也胜闭门坐咏诗  

赠链师祷雨  

白头道士骑一鹤手把青莲下寥廓人间又见海田枯十丈黄尘没城郭昔年服事茅长君能役鬼神呼风云下为羣生埽旱沴雨工驱起如羊羣隂雷填填天欲怒灵飇吹旗紫坛暮书入重关虎豹开璧沉古井蛟龙防须防甘澍何滂沱十日不雨应无禾祠官空为大雩舞觋女羞作迎神歌明朝师归定何许云里悬珠火如黍更烦夜起把天瓢翻作东南洗兵雨  

题黄大痴天池石壁圗  

黄大痴滑稽玩世人不知疑似阿母傍再谪偷桃儿平生好饮复好画醉后洒墨秋淋漓尝为弟子李少翁貌得华山絶顶之天池乃知别有缩地术坐移胜景来书帷身骑黄鹄去来逺缟素飘落流尘缁颍川公子欣得之手持示我请赋诗我闻此中可度难玉枕秘记传自青牛师池生碧莲花千叶光陆离服食可腾化游空驾云螭奈何灵迹乆閟藏荒竹满野啼猩狸寻真羽客不肯一相顾却借释子营茅茨我昔来游早春时雪残众壑销寒姿磴滑不敢骑马上青鞋自策桃笻枝上有烟萝披拂之翠壁下有沙石荡漾之清漪晴天倒影落明镜正似玉女晓沐髙鬟垂饮猿忽下藤袅袅浴鹤乍立风澌澌匡卢有池我未到未省与此谁当竒埽石坐其涯沿洄引流巵醉来自照影俯笑知为谁落梅扑香满接防暮出东涧钟鸣迟归来城郭中复受尘土欺十年胜赏难再得恍若清梦一断无由追朝来观此圗恻怆使我悲当时同游已少在我今未老形先疲人生扰扰嗟何为不达但为髙人嗤汉南己老司马树岘首已仆羊公碑惟应学道悟真诀不与陵谷同迁移仙岩洞府孰最好东有地府西峨嵋髙崖鐡鎻不可攀援以迳上仰望白云楼观空峩巍此山易上何乃遗便与猿鹤秋相欺欲借太乙舟夜卧浩荡随风吹洞箫呼起千古月照我白发凉丝丝倾玉醪荐瑶芝招君来游慎勿辞无为漫对圗画日夕遥相思  

圣姑庙【`在洞庭鼋头山晋王彪女得道或云姓李氏祈祷者不诚则风回其舟`】  

湖心涌出鼋头山白波翠岛非人寰清虚宜作水仙府鳞堂荷屋居其间渊都羣灵谁为主烟鬓翛然一神女柔姿谁敢狎相亲笑叱鼍龙起雷雨玉骨蝉轻蜕几秋世縁已断静无愁采兰每约湘滨防拾翠时陪汉上游水禽翔鸣卫芝葢长在苍茫杳外鲛人献绡裁作衣螺女供珠缀为佩花落闲祠谢古春莲帏瑶席掩香尘空山夜夜星河逺芳渚年年蘅杜新霞舒雾卷凝光彩笑语无闻复谁待冷风几度引舟回宛似蓬莱隔烟海猿叫枫林鱼跃波桂旗翻翠暮寒多女巫伫望飞帬度独奏空侯引曼歌椒觞奠罢沉壁鸟没遥天湛空碧遗情不结楚台云世人何处寻踪迹  

洞庭山【`在太湖中即包山旧无蛇虎雉三物有穴乃林屋洞天阖闾使灵威丈人入探得禹所藏治水符并不死方其中有银房石室并白芝紫泉又有两圎石扣之则鸣谓神钲云`】  

朝登西岩望太湖青天在水飞云孤洞庭缥缈两峰出正似碧海浮方壶尝闻此山古灵壤蛇虎絶迹欢樵夫涛声半夜恐魂梦石气五月寒肌肤居人彷佛武陵客户种橘柚收为租髙风欲起沙鸟避明月未出霜猿呼中有林屋仙所都银房石室开金铺罗浮峨嵋互通达别有路往非人途天后每降龙垂胡神钲忽响惊栖鼯自悬日月照洞内古木隂蔽空朝晡风吹白芝晚易老云带紫泉秋不枯灵威丈人亦仙徒深入探得函中符衣使者不暇惜欲使出拯苍生苏后来好事多继往石壁篆刻犹堪摹千年玉防化蝙蝠下扑炬火如飞乌闗拒闭谁复到似怪衣上腥尘污勿言神仙事恍惚灵迹具在良非诬我生扰扰胡为乎坐见白发生头颅乆欲寻真未能去局束世故縁妻孥何当临湖借渔艇拍浪径渡先双鳬独攀幽险不用扶身佩五岳真形圗夜登天坛埽落叶自取薪水供丹罏此身愿作仙家奴不知仙人肯许无狂语醉发应胡卢  

杨基  

清溪渔隠  

清溪秋来水如练歴歴鱼虾皆可见緑蓑酒醒鴈初飞风急芦花吹满面溪南一带是青山逢着垂杨便可湾谩道白鸥闲似我渔舟更比白鸥闲  

金陵对雪用苏长公聚星堂禁体韵  

黄云冻凝不成叶十载江南无此雪朱帘十二晓开齐正值千山鸟飞絶墙腰檐角危欲堕竹顶松梢重将折偏来舞殿鬭轻盈忽上金钗易消灭谁家沉火吹笙坐着处银缾呵手掣脂凝香靥罢晨妆脸晕防涡散春缬带雨欲拈仍作片因风误触俄成屑渔蓑向晚画难工歌楼未晓光盈瞥怪事休惊越犬吠丰年每信吴侬説欲和东坡白战诗氷满霜毫砚如鐡  

喜客来  

壮年不愁长作客亦不暇愁须雪白但愁金尽酒樽空辜负长安好春色闭门三日生緑苔失喜忽闻佳客来急拈春衣典春酒正值满树梨花开花如氷雪人如玉妙舞清歌懽不足黄昬客醉酒未醒细雨莺啼梅子緑  

送张教谕  

鉴湖五月凉风起荷叶荷花香旎旎先生到县花正开濯足船头弄秋水圣朝复兴文武科诸生习射更弦歌他年大比登髦俊应报新昌县里多  

宜秋轩桂  

轩东古桂一株花已烂漫人无知者偶夜闻香自东来旦起访之得于荒庭废苑中余既叹其不为人所赏识而复嘉其不以无人而不香也绕树嗟悼慰之以诗  

宜秋轩东一株桂香叶婆娑拥寒翠秋堂夜静风满帘时觉幽芳来拂鼻清晨曵履访幽独一径青苔双戸闭离离嫰蕊罥虫丝簌簌轻花落深砌麸金露浓更密苞粟凝珠疎复细半粒能含万斛香一枝解夺千株丽当年此地竞攀折月户云窗敞秋霁金樽灎泛绿色酒翠袖凉簪宝妆髻西风几度人迹絶独有幽花能防缀村荒地僻霜露繁催折红兰凋紫蕙瞥然一见众忧失不意孤怀得佳丽更深月出拟再来明日纷纷嗟满篲  

宜秋轩梅  

万松岭上梅千树踏雪年年看花去湖边十里翠裙腰尽是看花醉眠处花今憔悴不如前人亦飘零二十年梦魂不到西湖上春色自绕南枝边今年看花来杜曲一树寒香照茅屋别是人间氷雪魂肌肤绰约清如玉雪更玲珑玉更温春风入颊淡无痕数声残角黄昬后独自相看半掩门  

省掖观梅和宋草堂韵  

玉肌瘦怯春风恼唇红不褪香云老绮窗人静月初圎笑觉飞璚顔色槁罗幄铜缾小几边银灯疎影砚台前一株初破休轻折半朶犹含最可怜宫妆近眼人争爱却恐愁多零落快莫教纎手嗅东风谁画生香与真态  

邀方贠外看花  

金昌亭西万株花胭脂玉雪争纷拏春风携酒看花去骑马径到山人家花深树密无迳入下马徘徊映花立紫梦风微翠袖香红丝露重乌巾湿别来几负看花期客里匆匆见一枝白下桥边寒食后广陵城外绿隂时今年花最逢春早准拟清樽对花倒人意方邀酒伴来花枝已向东风老花虽渐老仍堪折犹胜纷纷满蹊雪且共芙蓉幙里人坐看海棠枝上月  

闻邻船吹笛  

江空月寒江露白何人船头夜吹笛参差楚调转吴音定是江南逺行客江南万里不归家笛里分明説鬓华已分折残堤上栁莫教吹落陇头花  

登岳阳楼望君山  

洞庭无烟晚风定春水平铺如练净君山一防望中青湘女梳头对明镜镜里芙蓉夜不收水光山色两悠悠直教流下春江去消得巴陵万古愁  

长江万里圗  

我家岷山更西往正见岷江发源处三巴春霁雪初消百折千回向东去江水东流万里长人今漂泊尚他乡烟波草色时牵恨风雨猿声欲断肠  

瑚  

黑翎红嘴花间鸟映花一防瑚小当时如意击东风万语千言啼未了雕玉笼开出绣楹海棠庭院雨初晴美人按拍教鹦鹉学得霓裳四五声  

白鹇  

棠梨花开满山白白鹇飞来春一色黄鹂紫燕太匆忙不道花间有闲客却嫌香雾汚春衣立向湘江映夕晖鸥鹭相逢莫相姤一双还拂楚烟归  

鹧鸪  

湘江两岸无茅宇湘竹隂隂覆江渚春来未聼一声莺只有鹧鸪啼暮雨怜渠亦是他乡客苦向人啼行不得纵教行得也消魂那个行人不头白  

锦鸡  

暖风晴日融春昼闲看花隂鸡唾绶绮縠都将防羽妆红丝不待金针绣叠叠胭脂缕缕金龙纹盘错凤纹深凭谁剪作鸳鸯带雅称佳人翡翠衿  

送朱明善少府  

胙城主簿氷雪骨天阔霜清见飞鹘家住西湖第一桥半生诗酒笙歌窟斜肩兜子緫宜船九里松隂十里莲松下看山船上宿小娃随索买花钱莺娇蝶妬春如绮一夜东风变桃李回首梁园望故乡咫尺吴山四千里吴山渐逺音书絶两鬓青青未成雪乌防朝辞郑圃烟鹿车夜挽兰台雪上官不惮道路长岂问富庶并荒凉正须到县招窜匿要使枳棘皆耕桑妇女养蚕男种麦食有鸡豚衣有帛儿童不识成丁劳父老能歌县官徳惭余亦是荥阳簿虎牢闗下成皋路有酒谁浇纪信魂无人敢画鸿沟渡郑卫由来本懿亲相思只隔大河津愁将艮岳风前栁持赠山阳笛里人  

苎隠为句曲山人翟好问作  

种桑百箔蚕种苎千匹布先生种苎不种桑布作衣裘布为袴桃花雨晴水满塘乌纱白苎春风香野樵山葛不敢并越罗川锦争辉光儿童漾纱妇纺织卖布得钱还买帛黄绵大袄一冬温白雪中单半襟窄今年苎好亩百觔堆场积圃长轮囷牀头白酒夜来熟杀鸡煮鸭邀比邻东家种桑青绕屋宫绢未输空杼柚妇姑相对叹无衣先生饭饱方扪腹  

舟抵南康望庐山  

春山如春草春来无不好况是香炉峯百叠屏风围五老嘤嘤歴歴谷鸟哀朱朱粉粉山花开芙蓉削出紫雾上瀑布倒泻青天来船头春山重回首世上虚名一杯酒李白雄豪妙絶诗同与徐凝传不朽明日移舟过洞庭兰花斑竹绕沙汀摩挲老子双愁眼细看君山一防青  

小孤山圗【`徐贲画代莘野赋`】  

江流西来如箭急小姑横截江心立桃花水涨势相争峡口瞿塘犹不及山神堂堂心胆麤当时人间伟丈夫江头庙里青绫帐翠靥金钗塑小姑  

张羽  

梁节妇  

赤城晓拥青丝骑玉镜愁鸾落红泪氷魂偷逐水仙归绮楼一夜灵犀碎六曲栏空不碍春罗带盘风轻飏尘池波不动夜光碧青天影落桃花云相思月照楼前水离离芳树流红子无情桃李乱中开不学芙蓉抱霜死  

米元晖云山圗  

前代几人画山水逸品只数南宫米海岳楼前北固山顷刻云烟生满纸古云丘壑起心胸怳惚似与神灵通素壁髙悬卧清昼耳边怳若闻松风怪底青山起毫末森沉緑树临溪活仙人道士拟可招芝草琅玕俯堪掇千里能移方寸间天机挥洒过荆闗如今画史空无数对此髙踪讵敢攀  

倪元镇画竹沈御史所藏  

云林之子有仙骨平生好洁如好色纷纷浊士等虫沙呜呼瓒也何由得忆昔常登清閟堂鹊尾炉爇龙涎香绍京妙墨僧繇画示我不啻千明珰人间万事如飞电洗玉池空人不见季子城东土一抔何人为着黔娄传绣衣使者骑青骢曽聴竹枝湘水东归来见此若梦寐巴陵洞庭生眼中江湖豪翰今零落君得此圗良勿薄愧我题诗忆故人黄鹤何年下寥廓  

钱舜举溪岸圗  

惜昔至元全盛日天子诏下征遗逸吴兴八俊皆竒才秀邸王孙称第一一朝玉马去朝周诸子声名总辉赫岂知钱郎节独苦老作画师头雪白江南没骨传者稀钱也得法夸精竒晴窗防染防顔色得钱沽酒不复疑今人祗知重花鸟岂识此圗夺天巧云抱石雷雨垂苍山夹水龙蛇绕岸侧溪回共杳蒲稗深沉映鱼鸟渔舟乍随逺烟散客子竞渡澄江晓自云布置师北苑只恐庸工未深了卷余更有魏公题字拟钟王差未老郑侯得之恐神授使我一见喜絶倒双溪流水清何极城外南山空黛色文章翰墨何代无二子畴能蹑其迹为君题诗三叹息于乎古人难再得  

送沈孝亷读书天屏山  

秋空雨洗千芙蓉霜树绕谷攒青红嗟我欲游不可得子往毕业兹山中念子出身自纨绮秀如青松茁蒿蓬十年奔走铩毛翮黄金散尽家已空怀中一经不敢弃舎此将恐为昬聋束书上堂告父母云深独往无仆僮林僧谷叟颇惊客麤茶粝饭意甚忠身闲昼静百事絶经史左右相研攻迳须跨海踏鲸背且莫琐屑笺鱼虫车良路端期不止跬歩自可升华嵩学成静俟时自至譬彼力穑遭年丰朝廷悬爵待竒隽掇取五鼎荣三公古来孝弟神所相未必使子羸其躬蹇予少学壮愈情聪明日损鬓已翁世间有书未尽读安得返老还为童跛鼈那由追騄耳赠子以防情何穷倘有新知逺相教为我缄寄东飞鸿  

莘叔耕画梅雪轩  

好画谁如莘枣强堕马折肱犹未忘何年写此寒林趣精絶未数左手王屋里何人坐吹笛似是南昌郡中客曲终朔雪忽飞来开门满树梅花白  

韩介玉画为童中州掌教题  

我识河东老词客鹤骨伶俜长八尺白头徒步拾公卿人生变化谁能测将军跋扈天为倾公持寸管力与争当时直气动朝野至今文采传诸生诸生白面今已老三载儒冠空潦倒罢归百事无所为万壑千岩恣挥埽丹丘圃落眼前涧水松风鸣浩浩由来絶艺出天机肉眼纷纷争丑好吴兴博士今郑虔故山未归雪满颠今年召对席屡前防恩亲赐水衡钱归来见画心茫然拄杖欲问金华船金华之洞小有天下与五岳相钩连初平链丹去成仙弟兄聮袂风翩翩洞前白石如羊眠我欲访之何由縁安得与子相周旋饥餐紫霞拾瑶草石上一笑三千年  

陈仲美夏木圗  

董元夏木不复见俗本纷纷何足观陈郎笔力能扛鼎写此千章生昼寒隂森似有神灵防偃蹇直作蛟螭蟠天鸡晓鸣清籁发木客夜度云旂翻林下文人行杖藜石根叶落失旧蹊孤童襆被向谁宿山风萧萧日薄西商岩紫芝自可食武陵桃花原易迷人间澒洞不可处莫畏虎啸并猿啼  

山泉隠居圗  

日长侍立南薰殿圣主从容正开卷内臣如鹄拥圗书诏许近前曽一见玉躞金题照眼新三王二李迹未陈妙笔森芒洞漠乃知今人非古人归来三叹北窗下开屏见此新圗画流淙百折挂石梁古木寒松势相亚木末何人一草庐山泉之人昔所居鸿胪寺里晚朝下对此髙堂心郁纡华亭桞湖眼中见武陵桃源路岂殊老夫曽住康王谷五老香炉映飞瀑乱来井臼今可存因尔髙歌望黄鹄  

徐贲  

丙午中秋与余左司王山人髙记室同过张文学宅看月  

商飇吹秋天如蓝出户圎月生东南众星次第敛芒角独有桂影垂毵毵澄光无私照应徧不间汚泽兼清潭氷轮轧轧上银汉玉龙左右驾两骖须臾当天蟾魄正八表洞视明相涵自怜下界苦迫塞未得变化同书蟫遥思海上看更好水气颢颢云无昙鲛人机室仰虚炤绡丝薄袖抽氷蚕孕珠老蚌跃波出吸纳华采争呀山河大地影倒入嗟此尺璧何由含曾闻月乃七宝合防处修补须斤錾又闻姮娥窃灵药直欲不死真贪婪如此怪事各有説理或有之幽莫探化桥掷杖本幻戏兹事何故推难谙分明以术诳人主不即加罪诚痴憨今宵贵家盛开宴奔走席上罗女男清脆筦乐正作金尊玉斚情方酣羁愁谁念独居者家无隙地惟书龛南邻庭院未为广较之我处殊差堪便携浊酒扣门去肴核琐细母烦担移牀露坐共邀月更呼故友来清谈诸君豪迈总名士长材落落皆楩柟词锋出硎赌快利钝斧宁敢膺长镡胸竒每能斡造化语峭似可欺岩嵌我今结托岂偶尔内切自喜忘其慙当歌且用脱边幅买酒奚问堕珥簪为君起舞明月下两袖拂鬓风防鬖佳节于人既不恶畅怀痛饮心所甘縁知乐景不易遇匪曰嗜好成淫耽此月一去又一载坐看直待鸡号三  

晚归  

樵风度溪波荡影水叶圎圎緑浮荇白沙路逺云花静小艇争先野鹤归竹外依防众山暝  

瑶芳楼  

髙楼春多风日妍琐窗璚防萦素烟水晶帘卷香散席瑶芳吹入琴中弦美人手度阳春曲水意山情断还续三山鸾鹤夜飞来佩环摇曵玲珑玉琴声宛转响春空满楼白月梨花风  

次韵杨孟载观芍药作  

轻隂酿緑寒犹薄甲疏帘映朱阁美人偏有惜花心新水银缾送红药当堦惟恐流尘汚纎手笼春为花防一捻芳容饱弄娇胭脂细结玲珑露防贴单屏衬碧绡防风才动见花摇香凝腻粉肌全湿影艳方诸脸半潮髙枝开满低枝卷翠槛移来随步辇浓染如分织女机巧裁似出宫娥剪花情最重是何人应有鸳鸯帐里身不用传心题绮字踏歌当为唤真真  

春隂应秦王令  

云花鳞鳞山漠漠重城平障芳隂薄腻雨轻吹飞复停勾引东风到帘幙草滋防湿沾芳尘陇头不见寻花人桃英梅萼同懊恼水纹满涨金河春栁丝暝蒙烟不醒辘轳暂辍银缾绠新莺未换谷中声游蜂竟失防前影丁香百结蕉有心绡屏六曲春沉沉香抽翠缕火长续余寒扑锦笼朱琴江南春好多芳树林园半是看花处明朝重整小红车风光满路行春去  

杨孟载画竹  

江南看竹不为罕水郭山村长种满东里千竿绕佛亭西邻万本连书馆密叶分隂小阁深斜枝度影虚帘短萧踈夜月翠羽凉摇曵南风鸟声暖嗟余好竹处处游径造岂减王猷诞湘江淇水无不到谷柯亭亦尝款人间音律性所好收作鸾笙与凤管或裁文箨制小冠时寻新笋供清馔朝行竹下暮仍往自谓竹縁终不断朅来并州苦寒地沙土扑面心烦懑宁无塞草共山花惟觉麤疎俗吾眼胸中尘气久已积对此汾河讵能澣君心饱有渭川思挥洒风烟意闲散封圗逺送邀我题措语苦澁顔何赧  

谢陈惟寅赠其故弟惟允所画山水  

大髯袖中有庐岳岚气喷人寒色薄出赠生绡一幅圗云是小髯之所作我尝游君伯仲间仲今已矣空见山画中无限盘礴意使我坐见愁满顔重崖复涧迷樵路杳杳烟萝昼如暮溪阁风生醉客眠野桥月出归僧度枥林蒙密枫林髙深处似有猩鼯号满空云冻动秋思飞泉落日何萧骚挥毫若此难再得白鹤何时返乡国良工自古多苦心留赏人间赖遗墨南宫北苑皆已僊此圗与之当并传坐嗟存没意难报作歌愧匪琼瑶篇  

王行  

髙房山寒江孤岛圗  

千山万山重复重烟岚草树深莫穷髙堂大轴示寛广要以笔力夸竒雄青红苍翠满缣素缺处残碧分遥峰虽云眼底供一快未见阔逺开心胸歴观画史每如是意谓此法由来同昨尝淩秋溯扬子一舸缥缈乘长风洪波吞天渺无际出没但有孤轮红中泠盘陀瞬息过回首浮玉云涛中乃知山水有佳处到此始觉飞埃空当时海岳应饱见落墨便自超凡庸不将层叠竞工巧遂使气象齐鸿蒙平生爱画惟爱此苦恨妙法无能攻九州之表有人物意匠彷佛宗南宫莫言未入米家奥百年犹数房山翁兹图只尺便千里生绡数幅徒为功亦知盘礴意有在正欲逐米追髙踪爱之歌咏乃常理好事况有天随宗同观何人江海客气似贯月书艎虹文辞澜翻沛难御奔走风雨驱丰隆古称珠玉在我侧濡翰自愧言非工黄尘城郭乆见困何地闲静能相容诗成忽复三叹息矫首长望青冥鸿  

钱用壬  

题赵仲穆彦征画马  

吴兴画马名天下文采风流美无价子孙两世皆絶奇笔意经营亦相亚分明双马如双龙玉花对立连钱骔圉人缓辔不敢鞚矫矫似欲鸣长风却想当年落笔时省郎侍防初来归深庭花落白昼静红门草绿春风防囘首光隂既非昔老者已逝难再得中原武骑更驰奔展卷令人三叹息  

魏观  

逢仙岭  

逢仙之岭皆悬崖下有溪水青于苔丹枫吹过水西去白鸟飞上崖边来行道一翁心甚急石磴硗磝行不及前临絶壑后深岩欲避前呵无处立  

刘崧  

题吴教授所藏黄大痴画松江送别圗  

是何山莽莽以横云水浩浩而生风天低江迥日欲落别意乃在苍茫中问君此圗作者谁浙东老人黄大痴松江先生旧知己眼明为写秋江姿重坡敧岸东南逺木未参差见层巘苍浦遥连楚泽深石林尽带吴堤转是时先生从此归把钓欲拂云中矶长风过雨蒲苇净水色淡沲沾人衣只今又作筠州客惆怅松江渺云隔离思犹迷鴈荡烟归心已歴洪崖石我思大痴焉得从笔墨往往遗竒踪草衣骑牛发如雪吹笛忆过天台峰平生一笔不轻许傲睨王侯笑尘土展圗坐对凤山青却想髙情动千古君不闻功名利达能几何长安离别日日多灞陵亭前春草碧灞陵亭下春风波  

题华阳彭明所画秋山圗  

我不识华阳彭链师见画云山想句曲数峯暝色入遥浦六月泉声动虚谷紫霞楼观当落日似有幡幢出林木海边鼇首戴云红天际蛾睂拂秋縁昔闻天台鴈荡相钩连云气来往驾飞仙断桥溪涧路如棘嗟尔策蹇归何年秋风湖曲波如烟我思东泛吴江船买鱼沽酒緑荷渚吹笛夜下松门前便寻链师觅鹤却访华阳窥洞天  

题葛洪移居圗  

前行白羊四角羸谁其驱者鬅鬙儿獊狞一犬嘷而驰举鞭防羊诃止之背有囊琴结黒駞妪后负画策以追少妇骑牛牛步迟两儿共载兀不欹大者坐拥斑文貍小者索乳方孩嬉母笑不嗔还哢咿复有鬅者肩童羁引手向翁如反僛蹇驴嗅地行欲疲两耳逆竪愁风吹老翁厐眉方颔颐顾瞻妻子色孔怡似语前行路向夷尔兄在前尔勿痴尔母正念尔弟饥髙帻髯奚荷且持药瓢囊襆何垂垂有捄者柄相参差傍有二卷一解披趁行苦忙奚不知我观此画喜复疑问翁为谁莫可推或云葛令之官时移家勾漏乃若兹人生多累在侈靡如此行李胡不宜骨肉在眼无余资陈岩作圗真画师笔迹缥缈如飞丝中有妙意世莫窥我吟将为仕者规如不见画当求诗  

题秋江待渡圗为萧学士赋  

小航冲风岸将及行人下马沙头立水阔云深野渡闲天寒日暮归心急人生行役安可休到江路尽还通舟谁能裹足山中老不识风波一日愁  

题余仲扬画山水圗为余自安赋  

金华仙人余仲扬笔墨萧疎开老苍昨看新圗湖上宅烟雾白日生髙堂层峯上蟠石皜皜絶岛下瞰江茫茫长松并立各千丈间以灌木相低昂松下上人坐碧草秋影忽落衣巾凉囊琴未发未奏已觉流水声洋洋赤城霞气通鴈荡巫峡雨色来潇湘谁能千里坐致此欲往又叹河无梁风尘涨天蔽吴楚六年怅望神惨伤猿苦啼岩北树白鴈不到江南乡赭山焚林絶人迹如此山水非寻常此圗本为自安写亦感同姓悲殊方幽轩素壁泉声动对此令我心为狂何由扪萝逐麋鹿振衣直上云中冈登临一写漂泊恨长啸清风生八荒  

题曽郁文所藏山水小景  

隔溪望见林间屋沙溆隂隂俯羣木溪流合处一桥孤春雨来时万山緑江南此景真可怜米家笔意谁能传却忆故庐珠浦上短篱长系钓鱼船  

## 御选明诗卷三十八  

七言古诗三  

陶凯  

赠琴士施彦昭  

君不见鸣琴无赏音伯牙絶弦仍破琴又不见斲琴无良工焦琴终为防下桐大江之南多好山孤桐往往生其间武林城中百万家斲琴施氏良足夸嗟哉施氏之外无复人桐树枯死终为薪今人好尚与古异人间雅琴多弃置雅琴苦少秦筝多嗟哉施君将奈何  

曽鲁  

赠黄道士还九宫山  

我家羣玉山南陬君居蒙顶最上头相望欲识嗟无由摇摇心若风中斿君从少年慕逺游誓骖笙鹤仍丹丘冠星佩月露为裘口诵赤玉灵书谣摩斥八极隘九州后天不老三光凋故乡临睨毋停辀下视起灭如浮沤  

九宫山髙明翠虬真牧之子世莫俦君居其间业焚修五十余载无悔尤翠华昔驻鹦鹉洲承恩召对黄鹤楼敷陈屡沭天语酬大官醉以白玉瓯去年弓旌复旁搜麻鞋径入朝冕旒神皋繁丽不肯留日夜稽首还山求山中之人寄书招雨余黄独抽新苗芝草琅玕美春柔不归负此岩壑幽龙江送别情悠悠乡人歌作商声讴  

孙作  

约潘元飞游惠山  

锡谷名泉夸第二江水由来胜山水中泠天畔隔苍烟九龙眼中荖可喜我梦临此鉴眉须裹茗烹煎携绿珠老僧毵毵妙而臞忽来説襌坐跏趺三生岂是旧縁法明日买船当下牐共君乌纱一裹头野岸春洲看晴鸭  

唐肃  

题赵仲庸所画滚尘马  

匹马滚尘谁所写天水王孙最文雅王孙系宋不系唐那识唐人与唐马左辅白沙白于雪四十万头名各别廐中此马帝常骑一色紫霞名叱拨奚官似隶王毛仲左手执刷右持鞚沙平草暖不被鞍刍豆饱来筋力纵翻身倒竖踣铁蹄雾尾风騣乱不齐元是滇池赤龙种犹思跃浪涌春泥太平无事征战少青丝络头可终老不似交河赴敌时夜蹴层氷僵欲倒  

蓝仁  

题郑徳彰贠外所藏髙彦敬画楚江春晓圗  

旭日未出羣山昬苍茫楚江多白云芳洲无人采蘅杜落花飞絮春纷纷晴岚满户渔家晓花枝髣髴闻啼鸟巫阳梦断三峡空湘渚愁深九疑小风流文采髙尚书如此江山归画圗平湖烟霭水空阔隂壑松桧天糢糊左司郎官何处得髙堂紫翠生春色是中疑有五湖人一叶扁舟荡空碧  

云峯秋霁圗为方焕赋  

茅屋溪头红树村石梁秋水清无痕枌榆过雨鸟鸣涧秔稻如云山对门老翁日髙睡未起穉子读书窗户里干戈如此赋敛烦鸡犬晏然乡曲喜山中酒熟黄花开仙人候我芙蓉台云林今夜好明月拟跨幔亭黄鹤来  

赠武夷魏士达  

武夷山水天下无层峦叠嶂皆画圗山川直疑混沌凿秦汉而下灵仙都中天积翠开宫殿石壁虹光夜如电鸾凤常骖神姥游猨猱共醉曽孙宴洞中别有升真天琼林遗蜕如枯蝉露盘仙掌千年药春水桃花九曲船万松冈头羽衣客更入三山采真诀神游不计海天遥梦觉长怀海天白归来髙隠万年宫天香时降双青童道参元始鸿蒙外身寄虚空象纬中嗟予久慕烟霞侣天遣空山作诗苦清歌曽绕幔亭云冻笔空题草堂雨金丹拟就玉蟾分木叶西风鐡笛闻野老只知尧舜世樵夫或遇武夷君  

蓝智  

赤壁  

长江西来雨如雾赤壁苍苍风雨暮草木犹疑横槊时尘沙尚忆焚舟处乌林渡口下舳舻曹瞒已料无全吴阵前部曲奔先主眼中谈笑轻周瑜君臣谋合士贾勇玉帐旌旗亦飞动楼橹晴空烟焰髙鱼龙白日波涛涌荆门牢落驻残兵野旷不闻鼙鼔声战骨秋埋湖外草防书夜报石头城雄圗霸气两消歇地老天荒秋一叶石上残碑过客题沙中古劒渔人得汉王祠枕碧山隅诸葛台荒野鸟呼千年忠义出师表万里江山八阵圗  

林公庆  

赋得明月楼赠孙伯融  

两溪合流涵太虚白龙簸防摩尼珠玉娥捧盘不敢去孚尹散入仙人居仙人乗云游汗漫琼箫寥寥度银汉斟酌北斗依上台玉宇珠宫露如霰凤台神驭不可留春风花开帝王州夫容峯前旧时月夜夜长照溪上楼  

张绅  

题江岫圗  

乌衣巷里东风老蝴蝶飞来满芳草美人春梦隔天涯十二巫山眉不埽巫山巫峡江水新烟波渺渺江南春鸳鸯不识横塘路鹦鹉窗间呼向人青绫谁共官曹宿雪楮银毫吮晴緑太常春瓮碧霞沉六曲屏风对银烛  

曹介  

金碧山水圗  

唐朝以来画金碧小李将军称絶竒流传所见恨不广真迹往往人间稀此景何人之所作老眼挼挲看宛若羣峯削翠撑晴霄一水流银出丹壑初疑武陵溪桑麻夹岸花枝低渔郎昔日访竒处回首但见苍烟迷又疑天台山桃花流水非尘寰仙人刘阮采药去虹桥一断难跻攀我生胡为在尘市一见青山心独喜拂衣便欲归故乡髙卧溪堂看云起觞我酒弦我琴髙山流水谁知音  

许伯旅  

题林盘所学民家藏温日观葡萄  

张颠草书天下雄醉笔往往惊羣公温师作画亦若是我知画与书法通葡萄何来自西极枝蔓连云引千尺世间画者谁最髙温师自有萄萄癖当时豪贵争邀迎掉头辄走呼不譍酒酣耳热清兴发挥洒始觉通神灵东家雪练西家帛布地待师师不惜芒鞋踏墨云海翻满把骊珠轻一掷百年画意谁见之破幅萧条今尚遗心垢都除入清净不尔妙悟何能为忆我携书客淮右大官都送葡萄酒寒香压露春瓮深风味江南未曽有林君对此心忉忉谓余亦种葡萄苗何当酿酒二千斛愁来一饮三百瓢  

题林周民山矾圗  

山矾入画古所少我昔见之倪瓉家问君何处得此本水屋十月来春花东风着树香满雪长须滴露金粟结一枝独立霜霰余己觉江梅是同列惜哉此物知者稀深林大谷多所遗牧竪樵童尔何苦剪伐每同荆棘归林君本是鼇头客髙卧云间人莫识酒酣挥袖卷新圗一笑西山眼中碧  

张适  

题山水障子为萧溪耕者赋  

萧溪先生乐山者结屋临溪颇幽雅开轩见水不见山却向圗中看挥洒髙斋素壁悬清风彷佛坐我林崖下羣峰奔驰势如马緑树人家面平野层阁忽从天际来飞泉逺自峰头泻半山云气千峰白满谷霞生万岩赭野桥日落行人稀幽径花开知者寡萧溪闲居昼多暇坐对此圗看不舍平生况复能食力春作锄犁躬自把短蓑朝耕陇上云长檠夜落书边炧有时归来面盟鸥鲸吸春醅知几斚登髙或着谢傅屐带酒何妨逺公社临池每解学来禽对客犹知论里鲊醉中邀我赋长篇老我才疎不堪写  

时铭  

题钱塘送别圗  

胥台怒挟鲸涛回吴越中分天壍开青山两岸障云锦瑶空万里春风来春风先到沙头栁栁色鵞黄映春酒美人欲去暂停桡折栁赠行重握手鸣佩行且迟牵衣迭劝飞琼卮今日不醉后未期后夜相思空梦之人生最是别离苦黯然消魂恨难吐平生语笑在斯须遮莫当筵强歌舞海门日落潮已平篙师挂防催去程画工难写断肠意聴取阳闗三叠声  

严震直  

栖霞真境  

栖霞有真境逺在桂林间春风洞中瑶草緑桃花满树春斑斑羣峯拔地几千尺上有楼台耀金碧兴来直欲一登临王事有程留不得  

镏炳  

燕子楼同周伯宁赋  

宝瑟凝歌绕珠箔流苏结带黄金索翠红香里宿鸳鸯春风人间无此乐杏梁尘暗麝兰篝黛锁眉峰掩画楼灯残枕冷梨云断秋雨人间无此愁  

题方壶画为斯贞侄赋  

巨然画与书法同纵笔所至生秋风墨飞原气泻沆瀣青摩斗角连崆峒逺岫平林断还续苔根斜迸山泉緑钓倚丹枫野老矶门垂碧栁幽人屋壶公骑鲸白云乡垄树緑烟草黄风流文采今寂寞对画泪痕沾我裳  

王蒙  

登泰山【`有引`】  

余过奉髙谒岳祠见郝伯常山三诗刻于庑下明日登日观下瞰沧海尘世苍茫青徐在袵席间因成此诗以补郝公之所未道者云  

飞仙挟我防天门足蹑万壑云雷奔淩虚直上数千尺适见混沌分乾坤钜鼇左折蓬莱股鲸波东注榑桑根地髙俯瞰沧海日天近仰叩清都阍古帝何年辟下土九防青烟散寰宇翠旍孔葢此登封盛徳神功照今古人间瞬息三万年七十二君何茫然秦皇汉武踵遗躅镂玉坎瘗山之颠金宫翠陛苦不乐遣使碧海求神仙羲和龙辔不稍贷岂料海水成桑田试向封中一回首六合坱莽空云烟千秋谁识当时事五松大夫知此意岩前长揖大夫松数子胡乃干秦封髙标直下鲁连节避世不及商山翁雪髯霜榦如屈铁涛声瑟瑟吟悲风松本无心偶然耳人情好恶多弥缝欲倾箕颍一瓢水为汝净洗羞惭容为君解嘲君勿怒万事转首成虚空帝子绛节朝丹穹神灵婀娜羣仙从嘘呵紫焰开芙蓉光景上属超鸿蒙玉女夜降骑青龙鸾匏鳯笙声嗈嗈霓裳舞袖飘长虹琼音间作鸣丝桐白云清謡曲未终泠风命驾归崆峒千峯万峯浸明月恍惚身在瑶池宫明朝稽首下山去翠嶂突兀青霞中  

李  

寄太平诸友  

昨日东风吹雨过正值山斋罢书课无官可守眞自得有酒不饮谁能那此时况当春夏交绿尽园林安敢唾出泥已夸篱笋嫰入馔颇忆溪鱼大花间紫骝来几匹叶底黄鹂鸣两个桃岩诸公多俊才逺来相就同赓和野人拟作韦曲防诸公忍复东山卧谁谓更深雨复作到晓打惊梦破宁愁乌防颠风吹尚恐蜡屐春泥涴拈毫惆怅题我诗天晴更为斯文贺  

赠地理逺碧山  

涧东瀍西曽卜洛定之方中楚宫作当时相宅论隂阳犹未经营到冥漠后来注意马鬛封某丘某水寻灵踪封侯作相在顷刻芒鞵踏遍青芙蓉逺师本有降龙技随处看山逐龙势金华一郡凡几家屡见牛眠得佳地我家近住东屏山时与逺师相往还青囊和月挂松树且酌美酒开心顔我闻金陵帝王宅虎踞龙蟠出竒特逺师飞锡宜一游归来説与渔樵流  

九鸶圗  

何人水墨开毫素白日晴窗起烟雾强将醉眼窥微茫乃见江南九秋鹭两只长鸣一只飞两只共啄菰米肥其余四只梦洲渚黄芦白苇相因依我家曽住苕川上緑蓑披雨听渔唱西塞山邉今有无桃花流水应新涨别来几载栖林峦身欲奋飞无羽翰卷圗髙咏风漠漠忆尔矶头青钓竿  

题烟波叠嶂圗  

忆昨扁舟上南斗顺风看山如马走前山在眼后山失紫翠缤纷落吾手当年见山如画圗画圗得似当年无临轩把玩笑絶倒蚤觉诗思生江湖江风萧萧烟水暮尽是渔翁钓鱼处安得身轻如白鸥江上飞来又飞去  

题胡济源听泉楼  

冷泉亭子深且幽我昔杖履曽追游山中正当朝雨霁坐听泉水涓涓流初如松风洒万壑忽如仙佩锵鸣璆又如蛟龙起潭窟霹雳闪电摧林丘黄猨抱子挂秋影良久不下声啾啾是时同行四五人相对毛发寒飕飗乃知福地难久住却载酒壶登防舟故乡一别几十载江湖浪迹如沙鸥风尘澒洞箭满眼欲归洗耳嗟何由飞来山色入我梦碧松丹桂枝相樛每逢泉石必宿留题诗感慨无时休胡君亦是听泉者胸次磊落非常俦何当暇日登君楼与君作记楼上头  

题钟馗移家圗  

緑袍进士掀怒髯饥来嚼鬼如蜜甜酸风苦雨搅白日移家欲往山隂尖随兄小妹脸抹漆眼光射人珠的皪鬼奴鬼妾千万形蟹怪猫妖最萧瑟势能使鬼鬼不违髑髅在后嗤钟馗英雄如山堆白骨莫倚区区手中笏  

青山白云圗  

若有若无青山之嶙峋欲断不断白云之氤氲往往何人得此意髙公彦敬下笔艺絶伦我歌紫芝白云里白云却向青山起裁云为我衣推山作我几松花酿酒三千石醉后髙歌歌未己歌罢仰天笑此乐人中仙心揺赤城霞目断苍梧烟左执容成袂右拍洪厓肩五云之佩何翩翩乗风欲往蓬莱巅蓬莱巅何处金银楼台隔烟雾青鸟衔书海上来千嵗胡麻欲成树怅不往兮心茫茫云浩浩兮山苍苍人间亦自有眞乐还君之圗兮赠君青山白云作  

题五马图  

开元四十万疋马谁是超然出羣者曹韩笔力非不工须信真龙最难写真龙只有拳毛騧太宗骑此开唐家雄姿猛气世无敌当年识者久叹嗟吴兴公子画五匹满眼风云起萧瑟一匹玉花齧且骄一匹飞黄甚飘逸駮文殊者一匹雄一匹紫电奔长虹中央正立一匹胡青骢遂令四马皆下风想见承华春苜蓿此马由来字天育殷红盘袍帽纹縠奚官杖策来监牧花萼楼前风日迟五王宴罢何逶迤乃知画师用心苦俟我落笔题新诗  

题南山献夀图  

将军落笔怪且雄能写嵯峨崒嵂万仞之竒峯糢糊犹含太古色惨澹颇带清秋容俨如蓬莱三山翠且重又如庐山五老削出金芙蓉千盘万转不可测怳忽云气随飞龙下有泶灂之流泉上有偃蹇之长松松根羽人顔色好抱膝盘陀事幽讨云是南极天边之夀星遨游先天后天老被以青霞裘防以白羽葆游緑沼沈沧波鹿放苍厓食瑶草有鹤有鹤飞且鸣雪衣丹鼎随风轻两鹤飘然入紫清一鹤独立和以箫韶声手拈双青童载以白玉笙上朝三十六帝京五云仙乐来相迎玉女投壶其声铮铮白兔捣药使人长生胡君欣得之喜气何盈盈是时七月凉风生君来饮我黄金觥酒酣再拜求我歌须防落笔雷霆轰五岳为之动三江为之倾此圗足为仁者寿题以南山献夀之佳名胡君胡君宜爱惜我歌歌罢千金直挂向髙堂雪色壁夜夜虹光射天赤  

虞堪  

成都使君王季野席上次韵奉呈橧巢初庵云林素子素诸公  

隠者分湖住髙士云林栖蒹葭散汀看鸥去桃花隔屋闻鸡啼每同杖屦踏春堤诗筒酒榼前后提公子风流乃相爱缕引婵娟生靉叇纎歌细舞交驩从翠珰玉佩花茏葱兰亭之下暮春会飞觞列坐千载同莫讶眉山长帽翁髙谈雄辨顔酡红頽然自谓谪仙侣欲举石象超鸿蒙丹丘子陶朱公人间歳月驹过隙不饮莫待两鬓成衰蓬君不见东风晓作梨花梦白云飞来已半空  

题钱舜举画蚕桑圗  

桑中鸣琴巧如鴂吴娘养蚕夜不歇暖雨寒风恼杀人正是江南三四月苕溪遗老白发翁画蚕画叶揺春风千金难买吴娘笑故写生枝椹子红  

朱叔仲山水引为邹生作  

看山朝不饭画山夜不眠西蜀书生有此过传癖呼镫索酒忘青年东吴朱家叔仲子爱画更觉入骨髓清晨起来头不梳快展溪藤泼秋水长年买船上会稽耶溪云门随所之越人煮海竞取富孰肯相逐探幽竒归来自喜胸腹饱磊磈峥嵘挥不了东家帧子髙丈寻落笔唯嗔烟嶂小邹生拜揖长衣裾得画一纸七尺余就中貌得戴安道一丘一壑松两株前年我亦画匡庐还有松巢安读书昔年李太白最爱云端蕖焦桐不着童子抱先生自是乗篮舆仙人自在第九叠牧竖樵夫皆可居朱叔子邹阳生世俗那辨闗与荆齐君不好瑟王子自吹笙何当与子坐待海晏风尘清更作昆仑顶上行  

王泽  

寄友人  

我本东海人家住东海头自从丱角时便向西州游迩来西游十九载夜夜思归梦东海此身厌逐戎马间落魄唯存壮心在今年始欲向东还便将归老天台山相随仙人养鸡犬笑弄緑水桃花间况闻溪上桃已熟仙女婵娟面如玉春风绾结双緑鬟舞腰解按山芗曲去年羣仙遥见招谓予自是王子乔山中何尝识酒禁日日烂醉吹璚箾昨日才经四明道故人相见惊絶倒间关万死得生还顔色还同旧时好忽闻天吴落海隅到海要拾明月珠大风三日撼天黒海底吹折红瑚洪涛如山老蛟怒白日江臯塞烟雾仙山咫尺不得归目送冥冥鸟飞去櫂舟惆怅却西回侧望仙山心欲摧空怀帝子芙蓉阙遥望中天两玉台愁来昏昏枕书睡呼酒狂歌不成醉丈夫出处真可怜往往长遭不如意作诗为谢丹霞仙金堂石室无清縁有心未罢归来约更待秋风海月圎  

赵松雪八骏圗  

赵家王孙擅好书更复画马如江都尝从玉堂罢春直惯写天马随监奴马来西宛龙八尺势或怒惊如鹊立似疑初浴荥河波身上龙纹五花湿王孙写骏不写形运思已入天机精都将临池古书法落笔一埽千人惊今逢此圗乃八疋老我见之唯叹息人间驽马漫纷纭天上龙文谁购得忆昨八骏登瑶池昆仑万里天西陲风行电迈景恍惚翠防不动天王旗古来八骏虽已矣房星在天还不死雄姿伏枥世岂无胡乃唯称穆天子  

袁举  

乙巳寒食  

香风吹面东方来樱桃花发栁眼开鸾箫声歇幽兰笑十二楼前青爵叫王母骑龙愁暮云碧桃过眼三千春北山佳城久无主寒食心摧泪如雨自惊发薄不胜梳心事波揺为谁语  

李延兴  

福源精舍  

京城六月日如火风轩散发执书坐顿嫌城市多烦嚣欲买田庐何处可素几茶瓯吹碧香有客敲扉偶相过为言越中好山水厥土膏腴不偏颇魏氏之子文贞孙玉树临风色瑳瑳读书淛水之东头搜今摭古以自课夏盖湖光白涌云福祈山气青浮座三江帆上暮天长八月潮平秋水大亭边狝猨长如人月黒林昬盗山果桃源人家疑此是洞口云深昼无锁百壶满醉江南春击缶髙歌儿子和西蜀少陵恒苦吟南阳武侯尚髙卧文贞昔在贞观中大节堂堂不终挫好将旧学佐朝堂行见英风振顽懦索居何日赋归来尽理遗书载轻舸我昔耕牧岘山阳门前水田足粇糯十年道阻不可归江上秋风茅屋破旧栽松栢定成林石墙竹梢添几个向来耆旧安穏无每一思之泪交堕福源林壑倘见分卜隣拟住山之左客归好语仲逺君嵗晚寄书烦报我  

渔阳客邸  

城外云山浓似绮屋里琴书静如水石罏添火试松香袅袅篆云飞不起天涯倦客此停骖茶灶烟销犹隠几奚奴呼觉日平西一片秋声响窗纸  

题画  

山翠浮空初过雨山麓晴云散芳渚雾合长林生晓寒人家更在林深处涧泉六月翻松根石洞千年隠仙侣有谁共奕橘中来无人问路桃源去白烟遮尽青林花野防嫰香应可茹清幽不减山之隂只欠兰亭列觞俎谁乎写此怪而竒莽莽云山入毫楮细看犹有遗恨处胡不着我山之墅我生本是丘壑姿误落京尘几寒暑小时耕牧岘山阳间从野人学种树门前鱼浦啼竹禽屋上鹤巢走松鼠独行采药日暮归才得芝术一斗许纵令服食不得仙何若长年蓺禾黍小村秋晚鸡正肥大瓮春浮酒新煑老翁醉舞儿子歌笑语諠哗忘宾主此乐不见十许年兵火煌煌照南楚思归见画万感生怅望风颿横浦溆时清即好谢官归全家移向山中住  

壁间杂画  

山中之人气奕奕爱画云山与水石逺山近山恣一挥顷刻生绡数十尺今代只数髙尚书妙处不减米家笔后之善画者为谁青山白云久萧瑟忽惊座上烟霭生漠漠平林翠如织平生梦想不可到乃在君家雪色壁花发穷林破晓红水合长天荡晴碧芦邉鴈影落回汀沙上渔蓑晒斜日白发苍顔四老人棋罢松间坐争席笋皮笠子大如繖归去不愁山雨湿炉经九转链丹成杖挂百钱沽酒吃眼看此景不可亲况复憧憧事尘役防须结屋山之阿更求好田水之侧野人生理日有余耕归牛角悬书帙茅檐夜史促寒机古甸秋风收晚栗安车若便下丘樊为劝先生不可出  

贝琼  

游菩提山值雨宿存思庵  

连山插天危欲崩木客结构当千层我来看山风雨恶入山喜见灵泉僧闭门留客共野饭风囘雨絶清无蝇酒酣熟寝唤不起夜深花落龛中灯轩辕已恐即韩愈许汜未可讥陈登天明僮仆催欲去却叹世故来相仍重寻曲折恐蹉跌安得逺讨闲支藤林开川豁见鸟下山寒石峻愁猿腾呼舟独返草堂路他日重来共毾防  

送浙省都事曺徳辅运粮北上  

屯田未开嵗未熟白粲一金才一斛将军初下山东城使者复转江南粟风五月西南囘黄龙朱雀一时开雷霆夜捶海若死云雾昼合天妃来黒洋北去五千里直沽近接金河水内廷傅勅赐宫壶侍臣出报龙顔喜  

雨中  

江南正月如腊月花开未开春尚悭空中白雨急飞瀑海上黒云深抱山老夫闭门愁不出十日西窓聴萧瑟公卿鞴马五更朝且独髙眠舒我膝铜雀破瓦不补天哦诗强学号风蝉荒村无路竹鸡唤载酒何人寻郑防白头为农计亦足弃书耕田买黄犊  

送迮士霖归天台  

赤城云气神仙家千树万树蟠桃花十二楼台起花外石门水长通胡麻当时刘郎亦草草出山却忆山中好莫信丹丘日月长玉人已共桃花老山空水流云自飞刘郎看花须早归  

题董源寒林重汀圗  

天下画师无董源学者纷纷工水石云山万里出巴陵白首淮南见真迹乱石平坡净无土松根裂石蟠龙虎偃盖千年饱雪霜深林六月藏风雨江上村墟何处入浮空逺黛蛾眉湿渔人日暮各已归小舟如鳬落潮急我昔西清尝看画南唐此本千金价坐移絶境在云间月出霜猿啼后夜薄游未挂吴淞帆令我一夕思江南安得买田筑室幽絶境开窓日日分晴岚  

张宣  

赠相士  

桂丛始华香满院烝龙有客来相见自言幼读许负书烂烂双曈炯若电瞪予丰采夸再三昔何蠖屈今豹变穷官得之谈笑顷不用文塲苦鏖战人生所贵能自知我尝镜中见吾面两颧赪色耳无轮龌龊低头共鄙贱纵如眉目差疎秀已分半生食破研长吟抱膝倚青天看尽投林飞鸟倦封侯骨相岂不殊飞虎头颅加颔燕拨灰煨芋且勿言门外秋江净如练  

游四明山  

野人放浪山水情小弄云海游四明半空下见日光动中夜起聴天鸡鸣松风涛卷出万壑耳邉无处无秋声緑萝碧涧月欲上澹烟逺岫天低横山中招隠者谁子相看拟和游仙行山川竒絶境复清秀色可揽难为名安得仙人衞叔卿身骑白鹿下来迎粲然一笑白云里授我宝诀教长生  

钱宰  

蚤春寄乡中友人  

故园花发春又来碧桃半折棠梨开流莺踏花酒落杯花飞落酒相萦回酒酣起舞落日晚应念长安人未囘江上舟几时发拍手醉唱归去来笑摘花枝簪白髪  

云中两烈妇  

竹贞镇云中纵游兵掠乡鄙张思孝妻华氏偕子妇刘骂贼死之作云中两烈妇  

云中两烈妇风节何雄哉妇姑誓同死军马倐已来姑言我死命之遭尔方年少不得逃欲自经不得索欲自刎不得刀少妇潜致词不用刀与索儿当激贼怒妇姑头共斫姑如湛卢劒骂贼猎猎生刚风妇如黄间弩蹶张放气愈雄厉声奋激膺贼锋万古双烈夷云中  

长江霁雪圗  

昔年壮游下江汉霁雪千峯排两岸今年看画忆旧游万里江山入清翫岷峨冈脊来蜿蜒青城一峰髙插天东驰衡山走千里匡庐五老下与石城北固遥相连冰峦雪壑互起伏照见日华破初旭神光混茫元气浮奋如巨鼇簸坤轴烂如秋空云浩如沧海涛又如瑶台银阙天上头皎皎白月空秋毫囘光下照中流水风吹河汉银云起中流空濶不胜寒一洗丹碧秋漫漫山川歴歴真伟观来往十年游未半不如云瀛楼上来倚栏一日看遍江南山  

题俞景山画山水帐  

老夫索居江上楼廿年不出懐旧游叩门下楼出迎客但见絶壑风飕飕岱宗日观山上头日出未出苍烟浮嵩髙插天太华碧峨眉青城翠欲流匡庐老泉挂白石苍梧水落湘江秋悬崖倚天万山立翔鸾舞鳯蟠苍虬幽岑逺树互出没白云不散松风收松根老樵列四五招我共入青林幽平生游歴走不遍千里万里穷遐搜如何一日堕我前空翠杂沓来双眸举头问客何因入此境乃是手持图画来沧洲俞君作画时雅有山林癖朝登望秦山万壑千岩净横臆暮上香炉峯海色秋清上遥碧归来放笔作董元笔底丹青浩无迹海桑一别三千年山月江风耿相忆仰观岩上泉俯看松下石故人不见空画图十幅云烟卷还客  

秦淮晚泊  

秦淮酒家来泊船鲈鱼一斤三百钱船头买鱼酒新熟却忆耶溪歌采莲醉来起舞落日晚挥手弹铗风冷然少年不作长安客老去逢秋头雪白兴周须求渭水才安汉园公安在哉眼花齿折竟何益好放陶潜归去来  

童冀  

题胡廷辉画梨园圗  

君不闻昔年天宝全盛时梨园玉雪千万枝君王夜入月宫去后庭愁损千蛾眉银桥阁道相联络十二防干倚寒玉归来不忆天上游独记霓裳羽衣曲沉香燕坐清夜长流苏寳带悬明珰一百五日寒食节三十六宫明月香玉环睡足娇无力梦绕巫山楚云碧六花散作晴云飞落地琮花晓无迹渔阳一夜飞邉尘六龙万里天西巡马嵬肠断埋香玉蜀道天髙空白云东归坐叹年华暮遥夜漫漫谁与度梨园弟子多白头满眼新人不如故尔来此恨六百年花开嵗嵗春风前乾坤旧事逐流水画圗却向人间传半幅齐纨渺萧瑟拭眼春风香露湿当年画史知几人入为君王写无逸  

和衍公约看杏花韵  

客乡不识花时节官舎萧条如巷陌闭门犹恐迎朔风况复看花事行乐前年又得殷师疾往往空中闻打麦囘思少年真一梦幸免泥涂陷双脚非无万里封侯志胆落绳桥悬度索亦欲州县谋升斗束带晨趋谒方伯坐是蹉跎四十年不知两鬓如霜白东隣有子蚤宦游骏马雕鞍日驰跃西隣有客亦从军十载归来门列防书生半世成何事出门却笑天地窄南北驱驰今几年犹喜青衫尚如昨去冬十月上燕蓟朔风入怀衣缝拆敝裘百日走黄沙纵有清泉谁浣濯平生故人幸相值一一襟怀皆磊落四海谁非兄弟亲百年同是乾坤客兴来载酒数相过如此客怀良不恶昨宵忽作乡山梦便欲飞书谢娄约来春玉版行可参拟约参寥同大嚼  

再次衍公约看杏花  

我生独后邵康节白首黄尘走阡陌兴来犹作山水游不减当年谢康乐归来读书茅屋底不悟庭中雨漂麦往年为客上湘水万里不异僧行脚东还苕霅又十年日夜思归叹萧索移舟五湖吊范蠡酾酒三髙祠太伯岂无苍弁晴岚翠亦有洞庭秋月白不问乌飞与兎走自乐鸢飞共鱼跃去年买舟上吕梁横波利石森戈防狂吟不信风涛险浩饮祗恐沧溟窄眼中往往逢故人谩说人民已非昨去年二月到燕城官河水动氷初拆解装孤馆深闭门尘缨未暇沧浪濯城西招提双杏树闻道花开亦将落汤休妙语数见招怜我同是江南客嗟余卧病已旬浃出门不奈东风恶西家蹇驴许相借明日无风便如约正使飘零满地香共拾残英带氷嚼  

赠丹崖隠者  

吾闻零陵东有丹崖山青天削出青孱顽丹梯百丈不可得仙人炼药巢其间丹成仙去已千载至今草木余清寒我来吊古访陈迹石磴侧足难跻攀上有撑云拄日之乔松下有悬厓喷壑之惊湍幽林野鸟作人语隂涧或有蛟龙蟠何人结屋倚苍翠抱琴林下聴潺湲乃是丹崖仙人老孙子少年蚤脱名利闗祗今五十如处子双鬓鸦墨顔渥丹门前种秫酿春酒屋后艺菽供朝餐留我石上煮清茗松花落地云斑斑我家金华五十里失身作客天南端徴书昨夜趣归兴叶舟径下湘江滩文馆深难置足神武门髙宜挂冠山中草屋幸无恙拂衣归共浮云闲明年花开倘相忆把酒相望兴长叹  

胡奎  

鸳湖舟中翫月  

团团三五月挂在鸳湖东方舟泛流光坐我青天中低头看月月在水倒影姮娥呼不起三更露下苎袍凉恍然濯足银河里城南斗酒真珠红与月共醉鲛人宫醒来月落不知处张帆且趁清明风  

乌斯道  

次韵酬范运中  

读书窓前烟草深三年独守荒山隂出门驾舆舆脱辐闭户烧铅铅不金唾壶击出慷慨意青灯照见平生心故人苦道不相见寄诗复欲招我吟  

叶子竒  

过磊石  

洞庭五月凉气多轻风卷浪生微涡小船挂帆不荡桨后船来和前船歌月白船头大鱼出天青水底悬星河千里故人不在眼有酒欲饮将如何  

管讷  

墨窓为赵防谦赋  

女娲立极断鳌足羲画之先无刻木始观鸟迹制文字夜鬼哭天天雨粟篆变化生八分行草复作何纷纷六书古制既茫昧载籍况遭秦火焚后之作者不可数形声寥寥眇千古更论得法神妙间自信临池心独苦君居于越文献邦家藏金石书满窓磨穿青州老未巳万斛巨鼎畴能扛吴兴宗人己物故浙河东西谁独步君今有志继絶学砥柱中流见孤注剡溪百畨氷雪光香一斗松煤香满堂宾客看挥洒风雨飒飒龙鸾翔我嗟涂鸦手如棘屡欲从君问竒画君还许我载酒来我捧千钟劳君笔  

稼村赠乡人孙原璘  

我家三里汀前住茅堂政近桃花渚学经不明欲归耕佃得官田甘余畆有书尽卖买农具甘作东屯种田父侯疆既足把犁鉏饷妇犹能载筐筥田中蟊稗日自除墙下蚕桑春可取秋风禾黍既登塲冬日鸡豚复盈圃全家衣食幸余饶老稚那知有辛苦东隣击鼔送农官西舎烹羊祀田祖且喜征科一事无况是丰年好官府县吏催租不下乡半夜无人打门户官粮输足私债无一村帖然如安堵自信于焉老此身岂谓年来系簪组汨汨黄尘没马头白水青山竟虚负羡君学稼如老农久抱长材隠家墅奉亲菽水喜平安教子书诗识今古我今不蚕亦不耕素餐厚禄知何补几时上疏乞东归白头相寻愿为侣与尔击壤歌尧年五日一风十日雨  

春江捕鱼图  

真坊中老孙子老去今年不知几緑蓑短短仅遮身自小求鱼足生理鱼仓蟹舎小蓬门一带编篱住江涘昨夜青山得雨多门前三尺桃花水大家渔具都上船水面纷然若浮蚁小儿捩柁立船梢老妇供炊在篷底大绳属网絶中流东船才下西船起须防两船相向开来往风波疾如驶前船得鱼先上城后船囘篙刺沙觜此宾此主尚杯盘樵青已卧芦花里醒者尚钓醉者眠东去西来随所止不欠官家鱼税钱荣辱从来不干已我家江南山水间烟树参差絶相似作客天涯未得归一见此圗心独喜俸钱几时当买山小筑茅堂三泖尾白头方是谢官时也学渔家从此始  

题胡长史雪舟卷  

万里漫漫冻云黒六花飘飘朔风急富春江头行旅稀汀鸟沙禽饥不飞此时先生乗一舸拥鼻长吟篷底坐白鹤氅衣寒半披东西沿洄随所之须防雪深风转大结缆归来且髙卧妻儿冻饿甘守贫升斗不思干故人东方日出徴书下县官扣门来劝驾  

顾禄  

秋夜  

一寒一暑相推移四序平分秋最悲山川萧条草木萎金风淅沥吹罗帷夜何长兮昼何促欲眠不眠叹幽独楼上寒更声断续飞蛾翩翩绕残烛  

题王叔明所画松下奕棋圗  

十日一水五日山王侯妙笔无荆闗山如苍龙腾入霄汉表水似白虹泻出溪潭间长松直下有巨石风雨剥落莓苔斑两翁对奕盘礴坐其上笑语自若终日无愁顔饥来岂待事烟火瑶草紫芝俱可餐不知何年修习到此地知有神仙境界无人寰我今读书三十载抗尘走俗犹未闲问翁不语愈觉心自恚髙风逸韵邈矣终难攀安得翁能示神异授以九转入炉丹圗中之景果然真有否便欲御风一去何须还  

吴植  

留别张孟兼  

故人昔隠仙华山髙卧白云终日闲我携清都緑玉杖相与啸傲烟霞间一朝忽被徴书起姓名直入明光里清时冠带圜桥门济济横经临璧水坐拥皋比三载余石室仍防大史书平生直气横秋岳秉笔一字诛奸谀迩来峻擢仪曺上千载皇风囘揖让要知制作鲁诸生元是传经旧刘向蹇予泉石是生涯白头受荐来京华相逢共醉金陵市一官却种河阳花人生离防良可惜已觉形容非昨日马头万防蜀山青回首秦淮烟树夕丈夫才气古所难去去有冠冠莫弹郫筒酒熟宁辞饮饭颗诗成得细看怜君最是知予者慷慨髙歌起中夜葛令丹砂或可求王乔飞舄还堪借他时一笑蓬莱巅碧桃乱发东风前还将玉管吹明月叶以云间紫凤篇  

萧执  

緑筠轩为姚宰作  

緑筠隂隂翳窗户此是姚侯读书处摇空翡翠晚宜人食实鸾凰晓相语稚子牵衣惜春露卒编篱防秋雨何当便弃人间事抱琴走覔湖山住  

揭轨  

题王金吾所藏徐熈秋荷鸳鸯翡翠圗  

江南画史谁第一徐熙写生妙无敌宝轴多藏卫霍家香匳尽贮金张室忆昨华清水殿西夜声轻辇随风移清香冉冉落歌佩秀色娟娟侵舞衣晓来宫阙秋风起翠倒红欹玉池里不禁摇落恨无穷惊叹年华逝流水芙蓉小苑曲江头烟景萧疎异昔游披香露冷鸳鸯怯太液波寒翡翠愁将军留客多幽暇清簟疎帘时看画就中宋玉最多情秋思都将防毫写  

白沙送别  

当年小邑盛繁华叠榭层台夹白沙竹深时聴尚书履花密频过相国家夜月霜明九华帐春风雪防七香车临水佳人拾翠羽隔帘娇燕逐飞花奄忽草堂巢翡翠重来胜地入蒹葭豪华一去如云往空有寒沙对惆怅征南驻马立西风落日寒烟起渔唱  

题孙氏遗墨轩  

宣文学士吾季父草书往往追怀素玉堂多暇日临池方驾长沙美无度闻道尊公居豫章亦以能书相颉颃锦囊长纸霜玉洁清醉时时临数行云霄恍若鸾凤翥风雨歘起蛟龙骧宣文已矣君未老一字可直黄金珰山隂别后惊捐馆零落貍毫并象管白鹅池冷緑苔深铜雀砚寒清露满吾庐兵后住江村玉堂佳帖无一存却忆君家文献在香奁犀轴付诸昆  

河北冰泮放舟归江南奉寄杨南宫  

晓来铜雀东风起春水淩乱漳河水郎官惊起解归舟一日风防可千里侵晨鼓柁发临清薄暮乗流下济宁南宫先生先我去花时想达洲步寻君何处抽风防杏花烟雨春江南  

## 御选明诗卷三十九  

七言古诗四  

姚琏  

渔梁结屋  

石梁之上姚家庄隔溪指防山苍苍飞楼杰阁非我事翠竹老梅开此堂新丰鸡犬归未得韦曲桑麻如许长三间茅屋吾老矣擕儿拟拜厐公牀  

任原  

见乡人程大  

少年防马辞乡邑落魄天涯几秋色凤池昨遇故乡人不道姓名应不识布衣拂却长安尘相看感叹念情亲靑春作客无逺近白髪从军多苦辛以兹失路谁相顾我向东流子南去归梦不离沧海云邉愁逺絓靑枫树枫树丛林隔海天百年聚散一茫然簪缨故旧应谁在萍梗江湖祗自怜临岐执袂须倾倒明朝又别闗山道  

心随征雁向斜阳愁对离忧醉芳草  

江汉  

题破窗风雨图  

若有人兮青云衣佩玉玦兮光陆离爰处兮爰居左琴劔兮右图书轻富贵兮浮云保厥羙兮天真山房兮寥落天冥冥兮云漠漠雨潇潇兮风夜作心耿耿兮不寐纷遑遑兮求索彼薄夫兮贪婪惟声色兮是耽文绣兮膏粱荪何为兮懐慙秋兰兮可纫吾所思兮古人寒檠兮雪案甘与君兮相亲  

张翨  

赋得韭溪春水送张别驾  

春风吹花澄海门韭溪雨足浮春云碧漪分流入城去石防倒压玻瓈纹使君青骢驻溪侧挝鼓官船送行色片帆直泝五湖风水晶宫中夜吹笛  

周榘  

王均章画虞山图  

中阳山人思超逸图写江山用金碧沧海红尘几度飞尚有人间留妙迹层峦万叠烟雾浮襌宫道院当山头浮屠屹立遥汉外危石正瞰清溪流平桥渡水西林去草屋茅亭隔烟树童子擕笻独鹤随仙人背立溪桥路前山矗矗知几重悬崖怒瀑飞晴虹渔舟影没汀树逺牧童声断江天空中阳妙手谁复拟咫尺依稀如万里仙岩有路疑可到便欲振衣凌拂水君不见吴山吴水南海壖随闇老人留七年红桥画航姑蘓市晚稻香稉湖上田江山千里总竒絶我昔思归情惘然还君此画一长叹花外声声啼杜防  

殷奎  

侯叔庸同行过其故居见迎春一株  

野花一株何人栽欲开未开迎春来主人归来花欲语欲语不语令人哀往年防花年正少花前把酒花长笑妻能歌舞妾能弹门外催租无吏到二十年来院落空兔葵燕麦竞为容墙角一藂憔悴煞年年无主泣东风今日归来君不住君今又向何州去上林骑马听莺时慎勿长忘故园树  

袁华  

拜石坛  

眉山三蘓宋儒宗长公矫矫人中龙南迁儋耳西赤壁文章光焰超洪蒙快哉之亭雪初霁领客登览山川雄自云平生不觧饮胡乃一举觥船空和诗寛限见真率凿崖题石摩苍穹功名富贵一邱土断碑残素传无穷吁嗟异物神所卫玉山合璧俄相逢奎章博士丹丘翁江南放逐惊秋风见之即下米芾拜二颠痴絶将无同筑坛山中加爱防树以松桂连椅桐雨窗云户湿寒翠朝防暮槛开青红白野御史龙头客靑年献赋蓬莱宫戏将秃頴写匾断钗折股流星虹只今风尘暗河岳王侯第宅皆蒿蓬牙籖玉轴映竹素好事独传吴顾雍娄东朱珪鐡作画字字玉屈蟠蝌防嗟哉昔人今已矣惨澹故国风烟中如何二子复嗜古策勲儒墨收竒功我来再拜重太息苍苍古雪吹长松登坛絶叫浮大白酒酣目送孤飞鸿  

申屠衡  

周初祈晴诗  

寥阳之阙天皇居百灵拱卫羣真趋羽人神逰凥为舆招揺御气淩空虚九闗洞启光县珠绿章封奏人间书吴田潦滛三月余吴淞决防连具区春苗荡溺无遗株吴民业业忧为鱼上天好生哀愚羽人稽首帝曰俞廓除霾曀开天衢蛟龙伏藏黒蜧诛有秋芃芃还土腴人无菜色国有储羽人有道神明俱手持纲旋斗枢紫云为舄丹霞裾蓬莱清都随所如琳宫载敞虞山隅为予分驻飇轮车  

徐达左  

秀野轩诗  

春风十里翡翠屏玉遮对峙蛾眉青清泉白石杂花竹天放画图钟地灵髙人开轩当此景酌酒赋诗白日静四檐风作翠涛声八窗帘卷晴霞影我亦托迹耕渔间结屋读书湖上山抱琴访子从兹始布袜青鞋相往还  

陶振  

送章彦徳逰钱塘  

钱塘之地何雄哉秀压元圃超蓬莱大江如龙天际起山从佛国西飞来云间三百六十寺合丹凝紫开楼台涌金门前浪花白好峯两防青如苔宋朝文物已草莽荒碑遗碣髙崔嵬黄龙白虎消王气金鳬玉雁飞寒灰鸱浮江去不返万里云涛堆吾生守拙门不出结屋低傍山之隈防稽未及探禹穴赤城未及逰天台毎懐此地不得到矫首遐望空徘徊君今逺逰别我去南风十幅蒲帆开望湖楼前吹鐡笛冷泉亭下传甆杯问君此去何时回安能西子湖头放歌逐君去一洗胸中结轖之尘埃  

题听雨楼  

一年过京口帆飞疾如走半江疎雨隔篷听防下骊珠三百斗一年过汉阳雪山翻怒泷黄鹤矶头泊船住醉听秋雨眠西江一年过东海急雨乱洒船窗外洞庭帝子鸣钧天蓬莱仙人锵玉佩今年过长洲故人邀宿听雨楼玉山颠倒恍然醉一笑使我消离愁公本挐云夫我亦听雨客明朝天晴当奋飞万里天风振鹏翼  

陈璧  

题彦皋莼轩  

芙蓉花冷烟雨浦鲤鱼风生紫莼渚轩前秋容浩无主江人倚檝烟中语纎茎采香光漉漉氷丝齐穿水晶绿莼有羮菰有米防衣捧夀阿母喜平生宦情一杯水  

史迁  

菌子诗追和杨廷秀韵  

松花冈头雷雨急坡陀流膏渍香汁新泥日蒸气深入穿苔破藓钉戢戢如盖如芝万玉立紫黄百余红间十燕支微匀滑更湿倾筐盛之行且拾天随杞菊漫苦澁采归芼之脱巾笠桑鹅楮鸡皆不及嫫姑天花当拱揖盐豉作羮炊玉粒先生饱饭踏晓日更遣樵青行负笈  

莫士安  

洪武丁丑春题王叔明湖山清晓图  

青山屏列水涯畔白云缭绕山腰半分明晓色澄素秋颠倒湖光接银汉江霞灭尽海暾生巴雪消多沔氷泮岌嶪巅崖髙莫梯回合源泉净堪盥天逺匡庐秋杳防雨足沅湘春瀚漫浓于蓝汁可染衣赭若童颠未加冠盘谷缭通百折深缑岭危撑半空断涧桥防合踏新凉渚阁香凝坐平旦短屐扶藜野兴浓轻舠聚网波纹散南湾农邻犹闭闗西崦人家未炊防僧寺楼台松满林渔屋轩窗栁遮岸陶令秫田谁为耕邵侯地亲将灌种桃莫问武陵津采芝偶得商山伴书封雁帛感蘓卿鲙斫鲈丝羡张翰濯缨欲待沧浪清挽衣空歌白石烂树树岩花岚雾重叶叶汀蒲水风乱蛱蝶暖依芳草飞鹧鸪晴入丛篁唤荇藻翻容避钓鱼杉柟不借寻巢鹳壁帙芸枯粉螙生岫幌藤穿苍鼠窜翠随梧桐借翦圭羃结丝芦爱垂幔米家尚存书画船吴绫不减锦绣叚人来西北淹壮逰地拥东南隔竒观标灵显秀环故居泛影浮晖在吟案谁能髙深故不竞我为登临每无惮当时对景直彷佛绕次围防旧凝翫丹青物色眼停瞬鐡石心肠顔为汗踪迹顿防今昔非记忆方惊嵗年换半生自笑不归去两足其如有羁绊泉石膏肓百虑増尘土心胸一朝澣湖山如此慰相思天地茫然寄长叹  

吴文泰  

送何子方还吴巾兼简一二同志  

城头乌啼朝日黄城门送客归故乡邉风吹沙道路长南登雁门逾太行顾我垂老不得将萧防短髪垂秋霜为君此别泪霑裳归心逺逐浮云翔吴山峥嵘牛斗旁五湖浩荡烟波苍故园桑梓连崇冈万里愁思何茫茫君家田园亦不荒归来此乐殊末央儿女欢笑罗酒浆逺行辛苦忧俱忘故人若逢滕与梁为言思君愁断肠劝君莫辞酒满觞来宵见月遥相望  

有懐义兴崔同仁  

日嫋嫋兮凉风山中人兮何所萝轩兮夜月薜墙兮秋雨丹桂发兮岩阿荷花落兮江渚我思君兮不来望南山兮延竚  

凌云翰  

题钟馗图  

湖风吹沙目欲眯官栁揺金梅绽蕊终南进士倔然起带束蓝袍靴露趾手掣硬黄书一纸若曰上帝锡尔祉猬磔于思含老齿颐指守门荼与垒肻放妖狐揺九尾一声爆竹人尽靡明日春光万余里  

赵大年芦雁图  

平林带烟波渺渺风低葭菼秋声小望中疑是彭蠡湖十百为羣尽阳鸟楚天未雪无雨霜南来岂必谋稻粱哀音若诉云路防老趐不厌关河长汀洲水落成平陆散乱鳬鹥聚沙曲低飞不肯伴寒鸦犹绕荒村破茅屋屋中有客挥五弦从之不得心茫然何人圗画能着此赵氏丹靑称大年徽庙元年颁凤歴此圗正是当时迹便从宣和到靖康艮岳禽声起秋夕古往今来几盛衰摩挲老眼竟成悲良工心苦人莫识似写周宣鸿雁诗  

包山翫月次瞿宗吉韵  

昔我曲江观怒涛越山不及吴山髙如何古有任公子一钓乃能连六鳌我今杖藜寻翠麓地有白云人不俗丹房火冷碧窗虚夜半秋声撼林竹踏歌连臂下仙坛目断西山吴彩鸾桂花飞帘作香雪转首便觉秋防人生懽乐难再得始信光隂如过客陶令空披漉酒巾谢公谩着登山屐庵前堵墙如白虹洞门不掩来江风分师半席师已许经筵蜡烛揺秋红郊何为寒岛何瘦新雨能来宁论旧今宵烂漫得好晴知是何人补天漏少壮而老理则常胡能不死雕三光放麑西巴诚不忍歌凤接舆无乃狂兹逰可继五君咏祀事同陪匪乗兴中庭坐待明月来树影团团一时并  

关山雪霁圗  

前峯后峯雪糢糊东村西村春有无快雪时晴人佳想况复见此关山圗关山迢逓相聨属玉洁珠光人目扶桑飞上金毕逋暗水流澌度空谷野桥行过路三叉青旗防檐沽酒家驱驴倦客得少憩怅望逺道还咨嗟诗翁好事常起早天寒祗恐梅花老柴门时有故人来阶下白云须用埽此圗一日落尘寰笔法依稀荆与关人生逺逰固云乐何似在家长看山我本识字耕夫耳占便作丰年喜田园归隠防有时麦饭饱餐茅屋底  

陈居中进马圗  

眀王慎徳蛮賔尺天寸地皆王臣逺人重译贡龙马流沙万里来麒麟金丸声动佛郎国寳剑气接明河津不知何年离榆塞但见此日朝枫宸毛騧生来玉琢鼻钱骢隠起花攅鳞最后赭白信无敌如此丹青疑有神腾骧欲飞使者喜控制不得奚奴嗔我闻陈阅善匠意无乃韩干为前身按之圗中得所似惜哉世上遗其真骊黄牝牡不易索九方臯后知何人  

赵宜生  

追次杨鐡崖题顾仲瑛玉山草堂春夜乐韵  

画堂烛影揺春红锦衣公子新乗龙朱弦初障黄蜂蜡弹破桃花红指甲玉脂泣釡鸣雁烹鹿臡马乳开瓶罂众賔笑接杯流行春风吹动双垂缨哀弦要眇惊促柱短曲新歌送賔主拍手催欢小娃舞偷看梨花带春雨  

张时  

匡庐精舎圗  

巍哉江上之庐峯东南诸山无与同丹梯石磴杳难度层峦疉嶂相争雄凉飇翻空吼霹雳岚光射日开芙蓉香炉沉沉紫烟里瀑布上与银河通九江秀色在指掌五老云气长鸿蒙我昔壮逰事歴览秋涛满耳来松风星子湾头荡轻楫石头渡口聆晨钟今日披圗倍凄怆信知此乐难再逢贤哉公孙慕髙隐结庐正在山之中诗书满架恣探讨云林对户蟠心胷幽禽引雏白日静老鹤叫月秋林空只今公已向时用故山可望不可从绘为丹青掲坐侧传示艺苑无终穷  

袁宗  

题美人春睡圗  

东风小院防干曲满地梨花涴香玉金窗昼静燕初归火养沉烟一丝绿美人消瘦桃花肌春腰玉减一尺围碧纱帐小蝉翅薄睡损舞裙金缕衣緑云盘盘堆枕重翠滑斜偏小金凤啼杀流莺唤不醒风流政作江南梦槛前芍药吹幽香隔花玉漏声正长冶情荡漾收不得误随蝶过东家墙东家墙里新妆女两两三三喧笑语西亭昨夜烂张筵烛腻铜盘照歌舞  

刘琏  

白杨河  

白杨河下春水碧白杨河邉多估客东风二月栁条新却念行人千里隔岸上居人才数家茅茨深处见桃花小妇河邉汲新水老翁门外看离鸦桑苖未青麦苖緑牛羊散落村墟牧行客年年任往来居人自住杨河曲  

遣闷  

天光沉隂嵗将暮客子驱车逐归路塞鸿叫入吴江云野鸟对立枯桑树茫茫四顾少行人栝苍之山何处愁心如水水复冻焉得滔滔向东注  

谢林  

頴城凤凰台  

凤凰台台何髙野云黄叶风萧骚不闻孤凤鸣但见鸟雀栖蓬蒿梧桐摧折倾旧巢凤兮何处翔赤霄无由再覩兮使我心劳  

孙蕡  

闺中闻子规  

交疏日射房栊晓碧树初闻子规鸟惊回残梦了无欢惨切清愁破清悄独宿何曽下绣帷宁劳劝我不如归莺花烂漫江南道好向逰人醉处啼  

赠皇甫隐士文逺  

羣英济济登庙堂无复幽人卧空谷胡为冠带隐廛市有似山海遗珠玉先生风度与人殊面如頳玉仍秀须侯门不挂一步脚厌杀人间呫嗫儒蒋陵白下清溪曲垂栁疎疎数椽屋芸窗磊落一万卷客去自倚风轩读秦淮买竹起髙楼兴来酌酒楼上头科头举白乱浮客胡琴羗笛声啾啾朋賔自饮还自散先生醉眠忘早晏蒲葵巨扇醉不醒人定钟防始知饭沉酣本以陶性灵有时兀坐还惺惺屯防火足金母啸卦气白白升黄庭看君出处有妙防为人不迁亦不激随时无怪互隠显意欲不遣人人识我作初交沈逸民卜居遂与先生邻雪中长趿东郭履花下时挂渊眀巾生平落落人少喜先生一见便知己非因性情酷相似安得倾倒能如此居安食饱即为家山林未必强京华君不见西湖处士骨己朽至今惟有寒梅花  

赠关元帅景熈  

君在前朝帅东阃虎符三株秩二品辕门禆将悬金章黄头奴子州县尹杨仆楼船下瀬时君随左相入京师端门万钱宴珠履辇路千花明锦衣天官宗伯司邦典藻鉴论君第髙选君言下国羁旅臣生来好武文笔浅愿绾铜章佐北征还来作吏锦官城宣劳岂言爵髙下贵在晚节完虚名嵗华荏苒容鬓改朋旧飘零满湖海星辰霜木余几人我与蟾溪老髙在前年佐县淮山隂今春待诏入词林比来奉节领祀事防面错愕惊愁心郫筒新酒凝寒翠清夜悬灯共君醉醉来自起弹鸣筝一曲清歌数行泪有歌有酒君莫辞人生防遇信有时百年莽莽任所适不必借箸筹前期但怜奔波稀防面此去何时复相见明朝挂席下瞿塘我似伯劳君似燕  

戏赠端孝思  

君不见长安逰侠儿银鞍白马青春时朝出呼卢夜饮酒美人姢姢照窗牖若为君作梅花仙不随桃李争春妍临流自敞书画轩独夜可怜邀月饮一春长似背花眠  

往平原别髙彬  

银壶緑酒沾春宴环佩朝回奉天殿平生不作儿女悲独向髙彬泪如霰髙彬昔年桑梓雄好贤乃有古人风东林诗社静来结北海酒樽长不空朅来弓剑已萧索短髪如丝犹好客塞上葡萄火齐红宣州梨子鹅儿白沉绵不独重相知文采今还胜昔时小楼焚香每读易净几把笔常题诗今晨我作平原别髙彬不意情欲絶芙蓉香冷不堪赠杨栁枝黄未宜折龙湾江口石城头一幅蒲帆万里秋暮云红树傥相忆应有音书慰别愁  

寄诃林长老眀静照  

厐眉老僧无住着不问山林与城郭谈禅到处即跏趺白昼天花如雨落心知一境万縁空静与晴霄海月同锡振春山常伏虎鉢含秋水自藏龙问师今年僧腊几手种苍松旧松子松身已作蛟龙鳞定中一念犹未起白石垂萝净窈防炉香一炷两函经涧猿时擎野果供山鬼或倚寒岩听荷为袈裟荔为带世人见者皆再拜师言是悉有漏因我今已入无色界十年奔走乱如丝对榻空论不遂期毎叹道縁与世浅惟师与我最相知  

赠虹县顔景明  

淮扬老人读周易风吹鬓丝人不识兴防移席傍寒梅双眼如猫对花碧天风毛骨江海仙偶来花下同清縁凌云文采凤凰见照室丹光龙虎全清琴调古无人续且可开樽埽茅屋胎禽起舞和云謡山月光于画楼烛  

次归州  

归州城门半天里白云晚向城下起市廛架屋依岩峦妇女提罂汲江水巴山雪消江水长城中夜闻滩瀬响客船树杪钩石棱渔父云端晒罾网家家芜田山下犁倒枯大树烧作泥居人养犬获山鹿稚子防柴圏野鸡楚王台髙对赤甲四时猛风长飒飒柁工鸣板避漩涡防声揺上黄牛峡  

发忠州  

颠风翻山云黒黒星河无光江翕翕揺船夜半发忠州漩深浪船欲立宣公祠下滩嘈嘈船头着水低复髙石棱割裂箕斗影山鬼出杂鱼龙号亦知风水莽回互王事有程那得顾谁歌太白蜀道难和我灵均逺逰赋  

下瞿塘  

我从前月来西州锦官城下十日留回船正值九九节巫山巫峡风飕飕人言灔滪大于马瞿塘此时不可下公家王事有程期敢惮微躯作人鲊人鲊瓮头翻白波怒流触石为漩涡柁公敲板助船客破浪一撇如飞梭滩声防声历乱聒揺手滑防易脱沿洄划转如旋风半侧船头水花没船头半没船尾髙水花作雨飞鬓毛争牵百丈上崖谷舟子快防如猿猱拢船把酒聊自劳因笑轻生博竒好吟诗未解追谪仙天遣经行蜀中道巴东东下想安流便指归州向峡州船到岳阳应渐稳洞庭霜降水如油  

捕鱼圗  

小孤舟前春水绿泛湖小船如小屋白头渔父不解愁往来捕鱼湖水头得鱼换米纳官税妻孥衣食长优游大儿十三学网罟小女七嵗能揺艣江口赛神夜吹角村邉卖鱼朝打鼓雨来维梢依古岸风起鸣榔入长浦荻芽短短桃花飞鳜鱼上水鲥鱼肥鲙鱼烧笋醉明月蛮歌唱和声咿咿月明在天光在水但愿年年只如此无风无浪常安眠湖中有鱼鱼得钱  

武昌别鲁侍仪舎人文濬  

啧啧复啧啧人生交契真罕得我居翰苑君仪曹几载相闻不相识君名早已播南衢出入金门早奏书不谓同乗建业水还来共食武昌鱼武昌鱼肥春酒好竟日流连得倾倒黄鹤楼头叶乱飞金沙洲上秋将老狂歌谑浪清致同看君更有古人风才如关西杨伯起气似城东陈孟公相亲未几还分手可怜新知乐未久君随征雁入巴陵我挂云帆泝川口归期去去各凄然今夕星河各一天秋晚还期来促膝与君同赋逺游篇  

秋风  

秋风淅淅吹江亭汴河之栁犹青青黄姑东渡防七夕白帝西来朝百灵初开琪树已云落逺别客愁今未醒欲写乡书寄南雁故园万里天防防  

李徳  

秋情  

蜡炬摇红纱隙冻沉香帐底鸳鸯梦芙蓉波冷薄霜凝一夜离鸾忆单凤梧桐金井啼曙鸦梦郎封侯归妾家开门自扫枇把花  

送友人  

关云栉栉吹沙黄瑶华拂劔春风香鹅黄浅泛玻瓈光越妓舞衫金缕长江津白白黄湾月神鱼撇波甲裂湘娥凝绿染春衣踏踏青云郎马归  

黄哲  

游泰山  

今年初出承眀班折腰从政青徐间神州二月新雨霁我来万里观名山名山泰岱连云上邹峄徂徕郁相望晨霞彷佛见丹崖旭日曈昽射青嶂羽服逍遥山际行垂萝磐石渐廻萦乔树千章寒谷秀隂泉百道晓虹眀都太古瑶坛在石室丹炉长不改中林迢逓蹑天门五色芙蓉耀光彩东极羣真鸣佩环招揺玉女开金关苍龙飞去溟海阔黄鹤下唳清风还奎璧光生缥缈日观扶桑擘昬晓登临今日九州同顾视宁论万山小名岳齐天天不知斋宫防洁閟灵祗寳鼎椒兰腾馥郁芝楹华盖仰葳防祠官祝厘朝击鼓玉童吹笙双凤舞鲁祊秦祀变浮云后土精灵夜相语功成世世来登封明堂骏奔朝岱宗翠华行处入归鸟樛木尽亚随飞龙微茫玉检无人识绿云隂洞秋声急但闻松乔遗素书我欲因之蜕凡骨絶顶芝应再生神游早愿抛尘缨笑骑苍猊骖太乙稽首银台超上清  

王彦举听雨轩  

辋川给事才且竒自我相亲童冠时髙谈甚爱风雨夕世上闲愁都不知几回共酌东轩里正值萧萧满人耳当牕涤笔写黄庭凉声散落鹅池水竹外淋漓芳砌寒檐端飞洒落花残先生掷笔向予笑如此官商真可懽况复交游尽文雅倾倒对之情不舎银觥夜酌凉蒲萄琵琶嘈嘈急如泻先生醉坐银烛低行云入帘花气迷喈喈屋角闻朝鸡出门只见花成泥当时雄笔谁更好孙公狂歌君絶倒横眠三日醉复醒梦见池塘生春草一别凄凉十二年关河风雨隔幽轩懐乡泪逐灯花落隐几晴忘春溜喧君入蓬莱献三赋我践泥涂走中路归来相见头总白坐上逢人半新故西牕旧话谁与传思君昨日空廻船绿蓑青蒻重来访莫厌连牀终夜眠  

扶溪春望  

溪头望春春色深美人不见劳予心绿波渺渺向南浦罨画楼台芳树隂天涯满目丹青障春日水花雨揺漾翡翠兰苕不可思鸳鸯桂树长相望相望相思云路遥金塘流水乱春潮采菱风急桂舟晚疑是当年杨子桥桥邉杨栁青青好惆怅春心被花恼浦口廻船欲访君相思一夜蘼芜老  

林鸿  

寄王六校文兼似吴二太守  

京师三月春雪飞雪后余寒添着衣曹官禄薄酒苦贵一饮百钱恒不醉忽然停杯忆乡里美髯校文最知己作诗判不让髙岑醉后狂吟狂欲死有时忽得意竟上金鸡山弹琴酌酒送飞鸟心比白云闲更闲虎头岩前栁拖地龙池溪上花满湾醉归骑得将军马城上乌楼门未关白头太守别来久别后还能相忆否词赋终为纸上尘功名不及杯中酒芭蕉叶长近何如前日人来不寄书莫言闽海少飞雁何事秦淮多鲤鱼  

过髙逸人别墅  

识子何不早见子即倾倒世人意气不相合顔色虽同心草草子有园林东海濵香名满耳人共闻梁鸿避世身不仕孔融爱客家常贫兹晨饮客青山墅新压葡萄酒如乳绿树穿窗鸟当歌红条拂地花能舞醉来兴逸无不为投壶击劔仍弹棊人生得意有如此世上悠悠那得知  

赋得独树邉淮送人之京  

君不见秦淮水流东到海淮邉独树如车葢九月微霜赤叶干枯枝飒飒鸣天籁枝上啼鸦散曙烟枝头残照咽寒蝉离人留饮停车骑侠客相逢挂马鞭南国髙僧从此去驻锡雨花台下路一饭淮邉洗钵时六时晏坐祗园树野鹤孤云任去还禅心不道别离难山中亦有长松树待尔青青共嵗寒  

浦源  

赠别沈校书  

与君昔相逢花开酒楼醉春风平生车马愿与共何意事变分西东君卧东山里我钓西江曲几回枫树梦中青千里桂枝愁处绿飞燕翔鸿徒往来音书不寄使人哀返照斜分逺行路浮云乱绕旧登台今朝复见兰陵道细雨微烟湿芳草别离惆怅十年多我少朱顔君已老握君手与君吟感君知己复知音我将归去重回首云海苍茫情更深  

送王济民归盘谷  

官亭酒香栁花白下马持觞送行客客归江上愁更多春水雨中生绿波青山遥对杨子渡残日微明广陵树渡江酒醒伤别离夜半舟人歌竹枝乌啼月落海天逺驿程已过淮隂县楚乡菰米饭食鱼宵征在鞍宿在车中原渐近太行麓不知何处通盘谷一径萦纡万壑深始知旧宅隐云林昔年泉谷浑无恙猿鹤犹存松桂长遗老家家懐故情相邀鸡黍话平生尊前不问宦游好只说山中农事早数亩何须负郭田郡中太守正求贤知音不肯入城市日逐渔樵向山水江南故人那可逢有书应寄南飞鸿  

黄  

秋夜听谷大弹阳春白雪遂歌以赠  

昔闻歌白雪未知弦上声看君弹来秋月下十指如度春风鸣初闻飘飘下天阙乱逐回风气骚屑冻来深树梅不开散入空林竹应折又如纷纷江上来流音中节浑相催灞陵一日几人度剡溪半夜孤舟回清川带寒流野鸟絶繁语少女歌残叶共飞仙郎唱罢花能舞须防雪晴风亦迟按弦问君君不知声残响絶无所见惟见桐枝秋露垂  

周  

赋得河桥草色送髙大归龙门  

江头微暄氷始开河桥一夜春风来伤心宛似丛台下青青草色青如苔二月三月青门道积素浮光不堪扫酒幔烟中望却无钓矶水畔看还好桥上萧条人几家芳洲漠漠楚天涯暝随断梗飘寒雨晴逐游丝映落花龙门还家孟诸野清樽惆怅河桥下临岐尽醉歌送君草上片时驻君马  

赵廸  

分得九仙观送刘司务之天官  

青山一迳连花竹瑶宫璚舘依林麓昔云兄弟九仙人跨鲤成仙岩下宿仙人一去竟不来落叶行迹空苍苔石无人白云冷药炉有火芙蓉开春林不辨武陵处隂崖尚忆瑶池路仙乐时闻太乙宫翠禽声起勾陈树鸦浴池邉日末斜洞门流水秦人家湖光占处知残雨山色晴中见落花朝来送君即倾盖离筵适与羣仙防仙人吹笙期子来碧桃花下应相待  

刘韶  

王孟端画为吴世馨作  

西风萧萧芦叶黄烟波万顷莼鲈乡延陵季子几年别梦中归鬓防吴霜凤凰池上青云客每写沧洲只盈尺长空一色枫叶丹老雁羣翔秋月白城东官舎少人过枕前昨夜秋意多篝灯起坐不能寐手拂苍苔牵女萝黄金筑台天际起遥望江南数千里归心便欲付微茫并刀休剪吴淞水  

钱鼒  

题澷士为孟扬作山水圗  

龙门漫士真逸才胷中丘壑何竒哉岚光晴翠海天曙出云金碧芙蓉开遥看几处烟中树云是王乔清隐处万壑松声客掩扉数峯花雨僧归寺故人文学似前贤结屋栖迟今几年多情逺寄山中兴匡庐天姥应徒然我亦平生爱山者闻说兹山莫能写清风邈矣不可攀萝月云泉梦良夜  

王彛  

潇湘八雁  

芦根寒晚雁唼喋沙觜无人星靥靥闻有数声何处来相呼忽动风中叶双飞不复过衡阳翎间犹带橘洲霜归来影落碧莎冷愁山一夜攅潇湘梦里湘天初积雪白沟河上琵琶咽犹见当年旧节旄几廻拂向穹庐月  

朱泽民秀野轩圗  

古苔十亩青山麓窈窕幽华映深竹中有髙人昼掩扉袅袅藤梢上书屋清风出谷洒秋杳返照穿林破春绿不省睢阳画里看曲路经丘杖藜熟  

徐尊生  

送宋君谔还明州  

劳劳亭邉杨栁青新裁白纻归衫轻我情顿似杨栁乱君意已逐浮云行一日相逢尚难别何况同居两三月君归未久我亦归归家莫遣音尘稀  

梁寅  

篢谷作  

老树山桥昼潇洒兴来濯足苍藤下云邉厓石危欲落雨后泉流急如泻客过松林贪翠隂农分稻苖散青把桃源风土良可乐何恨龙钟在田野  

王履  

华山西北夹路荷花传昔因崩防故水聚荷生  

池莲井莲俱无徴上峯下峯空复情山崩地陷忽露形烂熳化作千娉婷水晶之宫秋眇防绿姢红腻琉璃屏俊驴健仆风泠泠欲行不行杳难名汉臯洛浦方合并野人解唱江南声  

曽寻落雁峯不知所在疑即南峯异名  

呼吸通帝座峯指落雁尊我已极其髙不见南峯邻南峯之上天可扪清都有无我未闻忽闻征雁急缥缈注目送入南峯云  

陶宗仪  

题赵魏公秋林晓行圗  

疎林惨淡月欲堕嫋嫋哀猿啼一个桥危霜重白于银蹇驴行涩轻蹋破魏公人品世莫俦平生快意居庸游戏将丹青写八法西风黄叶江南秋功名到手辞未得玉带金鱼疲峻陟他年解印赋归来濯缨亭下鸥波碧  

题李州铭所藏毛泽民山水  

竹雪子能画山醉来解衣盘礴羸笔力甚似荆与关版凳桥西懵懂树灰堆峯前鸭嘴滩夕霏翳壑气映霭春瀑出涧声潺湲逺岫离离断复连湘娥绾结风前鬟若非子真谷口宅定有太一都坛竹雪子玉笋班面带河朔气态度美且闲鸟迹印沙文错落蜗涎行壁势为环物物本然具画理妙处岂在镌琢间脱畧畦町扫邉幅八法黙契乌丝防寸楮片缣亦可爱令人咫尺思跻攀此圗忽落李君手时复把看多欢顔老余抚景感真游清盥题诗卷送还  

题江山万里圗  

滚滚长江出全蜀一波涛泻寒玉天设巨堑鸿蒙先厥徳灵长纪南服滥觞岷松畧巴梁分源崌崃走豫章吐吞洗沣引沱澨包括洞庭纳鄱阳玉垒峨眉两旁礴石镜武担连劔阁合江西头万里桥汉使入吴曽驻泊丈人防地髙青城翠浪起伏势东倾雪山去此知几许一览如隔芙蓉坪丞相祠前森老柏支矶石在君平宅浣花溪碧草堂幽越王宫殿成狼籍中岩林泉嘉处多相传尝栖诺讵那慈姥老龙亦共止岩阿小寺埋薜萝渡泸亭对诸夷路尚疑果从何处渡鱼复浦中八阵图前后纵横经纬布滟滪撒髪怒莫婴黒石狞恶荼槽并巫峡之险复愈此凝真观前加震惊十二峯峦罗翥凤船过神鸦管迎送咤滩直接归州滩自昔号为人鲊瓮黄牛庙睇黄鹤楼云梦泽通鹦鹉洲赤壁临皋才咫尺琵琶亭下芦花秋匡庐雄尊五老立大孤小孤遥旅楫彭郎矶前即马当九华采石青戢戢钟阜龙蟠奠九州石头虎踞当长流北固纡徐銕瓮坚金焦两防犹浮沤春申墓隂鹅鼻嘴角力狂澜障厓趾烟水弥漫豁海门亘古朝宗从此始彼美画师儒林英天机所到双眼眀拂拭素茧扫沈闭户不闻风雨声老夫平生山水癖白首卧游逰歴历客持卷轴请我观题诗聊复识畴昔  

过太湖  

扬州巨浸曰震泽厥功底定存禹迹世传三万六千顷周五百里渺无极谁散羣峯乱碧流七十二防青螺浮吐吞中吴者八九势滟直与东溟侔鱼市微茫渔屋小酒旗揺曵枫林老岸花汀草晚离离云气岚光春悄悄吴越英雄今几年鸱夷长往终不还龙虎战争归一统蛟鼍掀舞藏深渊南风破浪船头响王事有期诚鞅掌问程已过马迹山落帆转入沙掌港万雉金城路尚遥篙师宵征宁惮劳后月朔旦无多日玉笋聨班要早朝  

过胭脂河  

胭脂山头平劈破一道长谿此中过匠人十万斧凿功疑是六丁天所课危桥挂空若生成石壁千仭开锦屏两邉罗列八九里吴艎蜀艑西东征四方职贡纷聨络扬子大江风浪恶九重宵旰劳圣心特敕有司亟兴作左通银墅右沙河滔滔湛湛皆恩波可怜伊昔六代时无有及斯竟若何老臣挟书朝帝所拭目竒观喜欲舞稽首作歌颂神武磨厓镌刻照万古  

## 御选明诗卷四十  

七言古诗五  

卞同  

题江霅川长江图  

长江悠悠急于箭一碧无声防晴练寂寞秋容雨后看依稀颿影烟中辨白鸟双飞意自闲茅屋小住长芦湾残霞红明晚天曙落木惨淡秋风还分明记得经行处鹦鹉洲前久呼渡多少天南地北情展图一晌空凝竚  

吕不用  

题顾云屋云山图  

我识东吴顾文学早岁丹青动黄阁挥毫得意傲王侯霜刮虬髯面如削一自涂穷悲濩落旅食南州梦非昨蛟龙爲鱼气郁勃散作春云满丘壑乾坤无地着茅茨写向云根亦奇作荒林日色晓苍凉古木风声晚萧索首阳蕨根秋土深商岭芝苗今寂寞看图爲问人何在  

晚交注意归猿鹤  

刘纲  

鹤林诗  

鹤林羽士金门客旧辟丹房链琼液手栽千树虬髯松坐对两山虎头石白云昼静豁岩扉湿翠满堦生紫芝瑶琴自奏涧湍响银河直挂瀑泉飞鼎罏存火烹铅汞灵药成苗几时种皓鹤翎梳雪翳林碧桃花落霞飘洞琳宫繠阙想蓬莱疉嶂连峯紫翠堆丹光穿壁如红日应有仙人骑鹤来  

梁兰  

寄刘珪  

春日已多夏日临钩辀昼啼苦竹深野棠雨余新水緑石壁树杪浮云阴安知天地有终极不觉岁月还相侵我思刘郎何可见徒使迟回劳寸心  

陈川  

题夏圭溪山清逺图  

我来东南丘壑好曲折云林防危杪涧沙流水春自香石楠碎叶秋如扫防柴野桥松雨凉鸣钟破寺茶烟杳山椒茅亭如笠大石脚渔舟似瓢小人家制度太古前鸡犬比邻徃还少酒杯吹香小店门落日渔樵多醉倒六年不归长梦见白髪忘情负鱼鸟晴牕见画三摩挲旧梦微茫今了了不知何处得此图觉我山居殊草草安得溪南写石田便擕妻子从兹老  

董逺  

城头乌示良夫  

城头击柝边月低啼乌绕树寒不栖天边明星白如日空阶落叶风凄凄房帷静悄夜何永青灯无眠照孤影蟏蛸在戸人未还关河十月衣裳单  

谢常  

读医士王立方瘦老子传求歌赋此  

瘦老子吴门生双瞳碧焰骨有棱形臞力弱须杖行草堂卧病留不得声名早动金门客走书逺至阖闾城起蹑芒履强匍匐春风放舟东海边相知喜遇王侯贤闻言太液间弱水廼云自致非由天当年挟书跻华岳八尺青藜手中握穷探极讨竟忘疲饥骨秋清宛如鹤有时醉梦罗浮村冷香细和明月吞緑么啼春呼不醒翛然化作梅花魂后来寻师江海外扣舷足踏金鳌背神枝采得赋归来铁舟机触鲸牙碎生平非慕贾浪仙苦吟寂寞空逃禅前呵不识京尹至骑驴高耸双吟肩又不学东家沈郎愁万斛老大爲官恨覊束带围频减不胜衣吟腰瘦得无纎肉侯闻此语惊且怜异方岂惜千金传试防清泉煮石火伫看健步如飞鸢归来著书脩药裹竹房闲把秋云锁相逢湖曲看青山恍若杜陵游饭颗君才君名何太奇此生不愧贤侯知净观着传三叹息絶怜我辈空肥痴  

潘子安  

题画  

岷峩雪消春水急潇湘雨余云树湿迢迢翠屿孤鹤迥湛湛珠宫老蛟泣征帆数防风涛中出没不计天西东乡关杳渺在何处矫首遥送双飞鸿  

朱友谅  

周初祷雨诗  

道人鞭龙出潭底黒云一片山头起仰看红日不见光黑龙头摇白龙尾有时登坛步七星一呼一吸成雷霆白波翻空海水立银河落地天瓢倾去年京师祷雨雨辄至大田小田总霶霈定知夜半拜封事自可精诚感天地王公贵人知其贤屈师阐教来琴川今年旱魃又爲虐禾稼半死民熬煎县官投词庶人跽道人受命应且喜笑书铁牌役海鬼疾驱一百五十里甘泉龙居万丈深神符召集如飞矢今朝雨脚来自南半是吴江西桥水顶山有龙名太白口噀湖水成甘泽道人驱龙喝龙出五雷使者闲不得龙兮龙兮一噀日失色金蛇电掣光千尺再噀山气黒飘风盘旋步沙砾上天有宝不爱惜喷下骊珠千万石两龙行雨势未休须防潦水平田畴疲农入城报沾足道人一笑山云收  

潘翥  

读雪篷集  

人中仪表黄东阿华词藻辩如悬河秋波千顷挠不浊但觉四坐春风和早年通籍丝纶阁诏选儒臣拯民瘼百里柯亭栖凤鸾一麾古郓翔雕鹗交陈百务情非愆偶蹶霜蹄众所怜归来倅领文翁铎回首伤心叔夜弦朝夜开卷披光彩一似骊珠照沧海弟子谁爲宋玉招故人独有山公在愁来翘首怅东津海水潺潺海上昬惟有白云山万疉百年从此忆清尘  

方孝孺  

题李白对月图  

明月出高树上悬青天中下有万顷之长江扬波泛彩青若空江风吹人色凄澟此时对月谁能寝十千斗酒何足论举杯宜就花前饮花前饮酒无与俦酒酣意气轻王侯仰招行云不可得但见月与河汉俱西流仙人伐桂树玉女倚琼楼顾盼暂相恱弃去终莫留昨日已浩浩今日复悠悠人生如飞光及时不饮空白头君不见月中玉兔捣灵药不能医此万古愁何如醉卧长不醒天地与我同虚舟混混六合间浩然何所求  

题南屏对雪图  

昔年岁暮京国还舣舟夜宿南屏山山风吹云天欲压夜半大雪埋江关清晨倚楼望吴越六合玉花飘未絶恍疑江水驾山来万顷银涛涌城阙山僧好事喜客留置酒开筵楼上头玉堂仙人宋夫子红顔白发青貂裘坐谈古今如指掌共看云收月华上寒辉素彩相荡摩碧海琼台迭萧爽酒酣击节心目开慷慨吊古思英才荒祠古栢岳王墓废湖残栁苏公堤一时嘉会难再得仙人上天尘世窄王子何年绘此图正貌南屏旧游迹吾知王也奇崛人新诗妙墨俱絶伦偶然挥洒岂无意神授髣髴存天真世间今古同飞电回首人豪都不见空有萝山石室书夜夜虹光射霄汉  

题王叔明墨竹爲郑叔度赋  

吴下王防艺且文吴兴赵公之外孙黄尘飘荡今白髪典刑逺矣风流存华亭朱芾称善画每观防画必叹诧谓言妙处逼古人世俗相传倍増价昔年夜到南屏山高云素壁五月寒壁间举目见修竹烟雨防漠蛟龙蟠呼童秉烛久不寐细看醉墨王防字固知蒙也好天趣画师岂解知其意分枝缀叶人所知要外枝叶求神奇天机贵足不贵似此事不可传诸师麟溪郑君好竒士爱画犹能赏其趣呜呼世间作者非不多郑君甚少可奈何  

爲玉泉山人题  

天池直接扶桑东百川委会来无穷两崖爲门障海口大江中流潮汐通丰山横骛东奔放浪啮沙崖穿玲珑翠凤飞来白银阙金鳌飞出金莲宫天台赤城此磅礴间气徃徃生英雄鸿儒硕士世不乏神灵秀异天所钟玉泉山人独嗜古食贫力土耑而工结庐椒江望蓬岛坐看海气浮青红含嚼英华芳润吐纳光景嘘长虹羣仙窈窕罗几席洪波浩瀚涵心胸蕞尔一乡不满意邈焉四海将奚从日披黄卷对贤圣工并周孔齐羲农国风雅颂导于正典谟训诰操厥中权谋势术竞趋利谈清议咸归空濓洛崛起树名教千载道学开盲聋仁义行师佐伊吕礼乐出治登防龙拯救生民布仁化此心烱烱今昔同食息梦寐若见之上下议论相磨砻论交岂止一世士直追三代还淳风屈伸去就随所遇仕止进退皆从容某山某水吾钓游归来旧隐巢云松  

览以徳用中二友和东坡喜雨之作  

席前衿佩多如雨危坐谈经亦良苦讲堂日晏未朝餐舌卷唇黒面生土小斋退食闻扣门倒屣起迎咽还吐知是两贤送诗至笑却杜康麾陆羽钱也骏马气莫当陈也奔泉势难御元祐诗坛不易登俱欲升堂启其户文章繇来关政教道术何曽间今古每怜陋儒不自量诋诃前人竟奚补浪与唐宋较优劣有如痴儿侮厥母苏公风骨真天人骇视四海手摩抚二南洋溢驺虞出九韶铿锵凤凰舞列仙得道行御风汉相闲居老食乳神奇变化脱边幅怒骂嬉戏皆新语眼中不复见此翁云月江山澹难主我狂自少喜翰墨辟若惰农服田亩叹彼么麽星辰出望公光焰日当午二公豪健敢扳附蓄积穰穰富仓庾大篇属和意有余坐觉诗名动城府当今圣朝任英俊雅颂再作声教普吾衰才薄子勉防振起斯文继前武  

练子寜  

三月望日与饶隐君子宏游玉笥山  

我怀谢康乐独徃游名山身同雪舟系心与浮云闲清风澹荡洒六合令我兴在云松间玉山高与南斗齐云锦照耀庐山低三十六峯淩虹霓飞湍喷雪临回溪长松挂月青猨啼上有梅仙采药之幽栖下有萧云读书之故基洞天石扇杳莫测瑶草谩长三春荑我欲因之览八荒手拂青萝眠石牀回飚吹散碧天雾清倒泻澄湖光作爲玉山谣寄之双峯客兴来携妓秋复春笑杀东山谢安石  

水竹居诗  

高人结宇修篁里轩户玲珑映流水庭臯月转翠阴生溪上风回青浪起翠阴青浪映窗扉曲径台深客到稀林下移牀挥麈坐沙头系艇钓渔归柴门无事临流敞高卧支颐听清响千山暮雨石泉通一夜春雷箨龙长几席清幽俗事疎波光尽日映图书何年得遂辞尘坱杖策相从此卜居  

程本立  

题竹石小画  

玉堂仙人松雪公写竹正似石室翁云林道人虽出后徃徃落笔生秋风吴人好书仍好画百年遗墨千金价比来何处得此图松雪云林此其亚娟娟嫩玉才数茎烟梢雨叶纵复横洞庭寒骨沈水底铁索下取蛟龙争却忆江南旧池馆笔牀棋局何萧散一行作吏笔便废十年不归梦欲断松雪子孙今几人云林弟子谁逼真得归故乡倘相觅竹枝挂我头上巾  

合州  

合州楼前江水合合州楼外青山匝倚楼西望雨溟溟顺水舟来飞两楫阆中山水天下稀不如合州可忘归街头彷佛吴门市人家瓦屋白板扉买鱼沽酒醉今夕相逢谁是吴门客鸡鸣风雨梦初醒邻机轧轧村舂急  

铜梁县  

铜梁县庭公事少铜梁县市官桥小上山下山石作街街南街北人家好人家好农不好商防男嫁女不出乡香芹煮羮饭有稻木绵纺丝衣有裳陈郎邀我清樽满情多已觉回鞭懒酒酣欲写铜梁歌百钱买笔紫罗管  

唐之□  

题高氏挹翠楼  

疏楼压渚玻璃光玉沙粼粼生象牀回塘杂华结春雾江女濯锦胭脂香东风夜入蒲芽紫暖緑摇空一千里倚极晴阑泛灔明并刀剪得银河水水穷云阙露微岚逺碧斜飞十二帘日晚愁吹箫底月小龙行雨过江南  

李龙眠画雪中捕鱼图  

玉龙行空不成雨首触银河落秋浦帝遣神工种白榆皓鹤飞来老鹇舞榜儿踏船依楚竹不钓齐璜饵荆玉波寒月黒大星稀万斛骊珠岂胜掬夜阑缄素服麻姑桑下尘飞海欲枯何如去作蓬莱主五城不夜无寒暑  

龚诩  

梅花庄诗爲朱明仲赋  

先生卜筑吴城曲賸种梅花绕吟屋自期岁晚供诗料岂慕平泉与金谷花开时节天正寒雪花乱洒迷林峦杖藜引鹤饱幽翫不与梨云同梦看归来袖手寒窗坐石鼎有茶炉有火神交不觉两忘情谁是梅花谁是我  

爲彦中题画  

青山之青如佛头白云化作寒泉流世间尘土飞不到眼中景物俱清幽若人自是好静者岂非五栁先生俦每托琴樽写高兴脱屣乐从鱼鸟游却笑时人苦不达漏尽鸣钟犹未休君不见小虞堂西玉峯下一庵已遂吾菟裘共论心事肯相过斗酒当爲山妻谋  

寓意  

天上双星有常处夫爲牛郎妇爲女东西相望自年年只隔天津一许耕田匪易织亦劳不得从容相慰语伤心一掬泪如珠洒向人间作秋雨  

解缙  

题山水  

溪山有逸趣苍厓淩紫烟逺峯落天半中有飞来泉苍茫楼观出林杪丘园四顾居人少夕阳徃徃见渔樵古树隂阴乱啼鸟望中峯髙云锦张如此溪山犹故乡潭观里三峯出白鹭洲边二水长碧梧翠竹连江岸菊潭秋屿花争乱好景偏宜白日游年华每被青春换寄语溪山如有情氤氲佳气常钟灵山中美酒置千斛待我归来寻旧盟  

题竹  

江南处处多修竹凉雨潇潇响寒玉孤根迸出龙欲驰怒箨才舒虎犹伏霁景时开忽徃来清阴回绕天垂緑我昔金銮夜直时月下风前时见之天然妙影落文窗展转江南劳梦思归来食实时斫根断渠流水分清妍深丛嫩篠山鸡语唤醒骑龙朝日边故人示我新图好淇园渭水空烟草此君真节万世同纵有氷雪自能保  

扇中竹树  

常时十五二十过手弄素月云间磨广寒椎碎堕蛟室龙影歘入扶桑波向道仙人一桂树秋声那得万竿多洞庭日本通银河姮娥夜宴邀湘娥曙色鸡鸣奈乐何  

中秋不见月  

吾闻广寒八万三千修月斧暗处生明缺处补不知七宝何以修合成孤光洞彻乾坤万万古三秋正中夜当午佳期不拟姮娥悮酒杯狼籍烛无辉天上人间隔风雨玉女莫乘鸾仙人休伐树天柱不可登虹桥在何处帝阍悠悠叫无路吾欲斩蜍蛙磔兔坐令天宇絶纎尘世上青霄粲如故黄金爲节玉爲辂缥缈鸾车烂无数水晶帘外河汉横冰壶影里笙歌度云旗尽下飞武青鸟衔书报王母但期岁岁奉宸游来看霓裳羽衣舞  

杨士奇  

题费同知松树障子  

当代画松谁最精王绂卓迪俱驰声两生以来鲜继者凤池周璿新得名此图笔有千钧力全幅剡藤开泼墨双株奋起如双虬直气森森势千尺樛枝屈铁蟠穹苍劲节磊砢鳞甲张长风飒飒动满座六月清昼高堂凉吉安别驾好奇古对此宛然岩壑趣茯苓琥珀焉足期坚操终怀共迟暮别驾别驾临安彦浙东山东宦游徧四明徂徕千岁植所歴山林屡尝见大材之成由化工自古匠输希得逢明堂清庙选梁柱何限空老深山中  

杨荣  

题冯敏山水图  

凤池仙客天机精笔端防染真天成想当适意自盘礴呼吸造化含元英欣然写此得佳趣云水微茫带烟树左拏右攫森相樛恍若蛟龙飞不去悬厓峭壁不可攀岧荛直入霄汉间幽亭卜筑在深处尘氛不到清昼闲是谁萧散事游赏短櫂轻舟自来徃晚风不动碧波平防灔寒光映兰桨斯人伟矣真罕俦飘飘俨若神仙流披图一览发清兴彷佛万里江南秋  

题吴尚书山水图  

青山嵯峨半空立万叠芙蓉紫烟湿峯前昨夜春雨深绕涧飞花水流急隔屿人烟凡几家一径苍苔石磴斜溪回路细长芳草月落林幽归暮鸦山深洞口行人少白云飞坠青山表恍见沧洲树色微如闻古寺钟声杳茅檐日出鸡犬喧十里烟光连逺村依稀乍入筼筜谷彷佛自是桃花源乃知画者通理防染天机笔锋里尚书爱此欣得之素壁高堂见山水人间美景不易寻此图直比双南金玉堂展卷慕清絶爽气萧萧风满林  

胡俨  

骤雨戏作  

飑风吹回雨如织黒云压空电飞急青山隔江烟雾深野水弥漫新涨入老龙身疲鳞甲稀变形潜蛰枯树枝天书夜下霹雳追老龙走出树辄披劈空拏云卷江水陇亩茫茫波浪起天公爲民驱老龙老龙虽苦田家喜龙兮龙兮尔劳慎勿辞岁丰民足尔乃无事游天池  

锦鸡图  

昔闻楚人不识凤忽见山鸡重购之我今画图写生态羽毛五色光陆离扶桑天鸡啼一声阳乌散彩天下晴此时山鸡亦出谷喔喔飞来耀林麓千岩万壑含东风杏花吹香春雪红顾影徘徊自爱惜扬翘耸翅纷防茸竹上花间日正高向阳吐绶垂花绦吴绫蜀锦织不得戴胜偷眼惊伯劳切莫临溪照碧流对镜逢人舞便休舞多目终颠仆世人空诧韦公赋  

孔雀图  

有鸟有鸟名孔雀文彩光华动挥霍修颈昻昻翠羽翘大尾斑斑金错落由来丽质产南方丹山碧水多翺翔芭蕉花开风正软桄榔叶暗日初长忽闻都防啼一声山中百禽皆不鸣松篁引韵笙竽奏顾影徘徊舞翅轻炎荒暑热时多雨尾重低垂飞不举一朝笼养近帘帏可怜犹妬美人衣永嘉谢环善冩生画图貌得边鸾清老眼摩挲石苔紫浑似枇杷树底行  

王景  

题江南秋晚图  

十年不踏钱塘路江上晴烟轻素并刀谁剪秋半帘夕阳正在西陵树对之便欲发浩歌西风萧萧水増波胥涛已入乱山去木落台空幽思多  

王达  

梁溪  

微波皱緑回轻风溪流直与南湖通人家两岸几兴废鸥影萧萧夕照中孤桡欲发临溪口澹烟寂歴明疎栁水清月落正愁人钟鸣况是僧归后芙蓉隔溪千里多白云满窗生薜萝橹声咿剪寒月去去其如离思何  

王璲  

爲朱仲昂题薛澹园竹  

我家昔住吴山麓绕屋曽栽万竿竹如今见画却题诗忆在山中春雨时暮云作团飞不起空翠满衣秋欲洗何当重扫石牀眠一任露华凉似水  

题梅花卷爲顾御史赋  

我家家在吴山住路入梅花最深处天空岁晚雪纷飞绕屋寒香千万树花时日日醉花边酒醒长吟花下眠听到翠禽啼欲断任教明月照青天自从游宦京华久梦绕花前与花后故山花发想依然何逊才华已非旧霜台御史绣衣人藏得横斜水面真一幅齐纨裁皎雪笔端浑是玉精神萧斋冻雨檐花落纸帐夜寒灯影薄恍然相对似还家春信依稀生緑萼緑萼春生日渐多故山归计尚蹉跎玉堂日赐宫壶酒其耐梅花似雪何何当便赴看花约莫待江天吹晓角诗成却向画中题酒熟空思花下酌  

题采菱图  

湖南风信起湖北浪花多欲唱采莲曲翻成采菱歌采菱歌断汀洲暮何处却寻归去路谁摇兰艇笑相迎灯火遥生白苹渡  

王偁  

寄答黄伯亨  

我马从东来君车正西去有似风吹海上云天际无心忽相遇与君相遇即相知沥胆输肝无复疑虞卿岂顾双白璧平原轻掷二美姬狂歌一斗酒共醉六屏月拂曙登古台慷慨与君别君行五岭南我阻三山道何处我思君天涯但芳草昨朝鸿雁下江烟衔得君书置我前开缄拂冰雪千里情洒然念昔与君多意气相期岂作桃李妍鬷生立堂下叔向知其贤袁宏发朗咏谢公遂回船丈夫一语茍有合何必结交穷岁年我有古干将绣澁久弃捐寜甘困泥滓耻爲儿女怜君有长歌向余写我将古调爲君宣月明洞口鸣风泉清商一曲付哀弦云山麋鹿可爲侣纷纷薄俗何其偏  

宿桃溪方翁家赠别  

清溪一带縁桃花春来水上流胡麻东风寻源泛瑶棹云中逺见山人家于兹水木相含景袅袅松杉乱天影少焉林壑众籁鸣巾舄飞来片云冷二三老翁住东陂薜衣霜雪垂两眉自言入山岁已久不知人世今何时传闻有客惊还喜共荐清泉饭松子烟林雾篠不逢人碧草苔花应满地问予何事在尘间那似山中日月闲涧户聊同鱼鸟醉石牀常伴云霞眠乍逢灵境真堪恱区縁未谢还成别别后重来定几时梦绕溪边緑萝月  

东湖春意图爲樵门李姚生题  

鸳鸯湖上春风软栁丝无力桃防浅暖烟笼碧水如云纎纎细草苔香满满楼罨画大堤傍罗绮晴娇绿水乡氷弦玉柱新调吕半蹙双蛾倚淡妆鸂鶒双双防晴雾百劳东飞燕西去紫泥谁染天上春云缄留得相思句日暮相思枉断膓緑波千里共悠扬甲屏风花梦晓一抹修蛾镜中小  

王恭  

书香山九老图  

唐家名臣白居易暮年脱畧青云器抗节羞趋当路门拂衣起谢人间事以兹疎散爱香山洛下羣公亦遂闲玉堂金马俱残梦流水孤云同去还石楼烟树胧胧见八节回滩泻秋练云衣落落古松姿鹤发皤皤冻梨面人生宦达应如此岂必浮名絓青史楚国三生少见机竹林七子徒爲尔名遂身闲古所稀洛阳山水又清晖青山何处无佳赏白首湮沈空布衣  

闻笛送人之塞上  

横笛对离亭扁舟越江口月下何人最断肠天涯怨别吹杨栁杨栁繁音愁复愁梧桐萧瑟江枫秋长林半夜叶皆脱积水三江云不流长夜漫漫听未了变羽回宫犹嫋嫋越海天边鸟不飞闽关月暗猿声小须防一曲更凄清零落梅花满楚城楚城迢迢接沙碛邉客闻之泪俱滴黄埃积雪暗长关絶域穷荒草根白此夜愁心独对君明朝怅别又离羣单于城上吹羗管知尔相思不忍闻  

送张少府朝觐  

闽州少尹家何处梦里青山溧阳树讼庭无事独哦松走马金陵看花去青绳御路连青天五陵侠少黄金鞭红桥青幔多买醉少尹囊中无酒钱朝回道过乡山口春风又发秦淮栁溧水芹边二校文相逢爲问平安否  

感怀  

不弹贡禹冠不结萧朱绶几处移家任转蓬半生失路惟耽酒兔园挟策竟徒然欲逐长沮学种田秋风仅有相如壁旧物空余子敬坛异乡沦落无朋友论交昨日今何有误将偃蹇对时人岂谓新知不忠厚万事萧然一布衣白头梦想故山薇抱琴欲奏猗兰曲目送云天断雁飞  

高棅  

题台江别意饯顾存信归番禺  

置酒台江上怅然伤解擕番禺天万里矫首南云低停舟对君日将暮目送南云指归路乡梦多随蜃母楼家林近入扶桑树沧浪浩荡杳难期此别重逢又几时东去台江应到海惟因流水寄相思  

赋得吴航渡送赵少府之京  

君不见吴航渡河上萧萧多古树树根积石长青苔应是昔人系舟处寂寞寒潮自徃还关河北望空云山天浮百粤荣光歇海接三吴霸气寒吴王城阙几千载舸舰何年到闽海危樯峻橹逐飘风今日吴航名尚在江上年年春草新城头车马徃来频野鸟不知惊候吏垂杨空自送行人  

王绂  

过华叔端草堂写晴竹于壁上  

我爱君家逺城郭绕檐竹色侵帘幙醉中挥翰写晴梢湘云一剪春阴薄看来顿觉风气清耳边恍若闻秋声啸歌到晚不归去高卧翠阴呼月明  

题青山白云图  

我曾九龙山下住结庐正在云深处日日看山还看云长教剪却当檐树无端一别猿鹤羣马蹄南北徒纷纭尘途底事拂衣晚回首愧负山中云  

题渔乐图  

遥天雨歇明残霞凉风飒飒吹蒹葭晚来随处可栖泊五湖烟水皆吾家得鱼且觅津桥酒旋采溪毛杂菱藕除着沙鸥孰可亲隔篷唤取邻船叟生计年年一叶舟全家不识别离愁妇能斫鲙儿行盏一笛横吹万里秋  

题画  

结屋千山万山里轩窗四面峯峦起卷幔晴招岭上云烹茶夜汲岩前水二三髙人同素心杖藜时复来幽林抱琴相延坐亭上一曲雅调山水音屋头隙地肯相许愿作比邻共相处賸采松花酿玉醪更觅黄精斸春雨  

端午赐观骑射击毬侍醼  

葵榴花开蒲艾香都城佳莭逢端阳龙舟竞渡不足尚诏令禁籞开毬场毬场新开向东苑一望晴烟緑莎软万马骞腾鼓吹喧五云缭绕旌旗展羽林年少青纶巾秀眉丰脸如神人锦袍窄袖巧结束金鞍宝勒红缨新纷纭来徃尤迅速马上时看藏马腹背挽雕弓金镞鸣一剪柔条碎新緑忽闻有诏命分棚毬先到手人夸能马蹄四合云雾集骊珠落地蛟龙争彩色毬门不盈尺巧中由来如破的剨然一系电光飞平地风云轰霹雳自矜得隽意气粗万夫夸羡声喧呼摐金伐鼓助喜色兵言此乐人间无銮舆临幸天顔喜醼赐千官醉蒲醑光禄尊开北斗傍箫韶乐奏南薰里微臣何幸遭盛明清光日近多恩萦呈诗敢拟长杨赋万嵗千秋颂太平  

过梅花室  

我曽泊棹西湖滨千树万树梅花春孤山月照一篷雪十里湖光如烂银兴豪对客酣清醼达旦赓吟骋雄健灯前索纸呵手题霜兔鏦锵氷满砚年来浪迹随西东看花多在驱驰中纵有香醪对明月浑无好兴酬春风只今书劒来京国欲访梅花杳难得亭馆多栽逞艳姿山林谁重淩寒色春来未几薄雪余蹇驴偶过西城隅疎花寂历三五树中有一室幽人居室中幽人广平后旅寓看花爲花瘦窗横古影神愈清杯吸寒香骨应透相逢休言一事无邻家有酒须賸沽趂取楼头未吹角莫教地上鱼鳞铺我因看花狂兴发花应笑我生华发曲逆长贫岂足论冯唐已老谁能拔怜君与我同襟期看花酌酒情相宜百年一任世所弃寸心独许花相知我家君家隔江浙一水相通吴与越此夕何妨对榻眠梦魂还醉西湖月  

钱仲益  

牧牛图  

东臯二月春草生江边放牛花雨晴牧儿唱歌牛龁草稳坐牛背随牛行牛角攒攒耳湿湿断陇荒坡随意入烟蒲风栁不胜情日暮归来荷蓑笠我本山林牧牛叟滥着朝衫今白首儗买江南黒牡丹乞取闲身老农亩  

青山白云图  

连山盘盘隔溪水翠滴岚光净如洗松梢日出初雨晴满地白云収不起溪穷路转石径斜隔溪遥见山人家柴门深闭人不见暖风吹落朱藤花良工貌得无穷景坐玩令人发深省何由筑室住山闲长卧云窝弄秋影  

题江南春雨图  

羣山鹘突云糢糊长萝逺水连平芜孤村絶浦望不极几家茅屋悬鱼罛轻舟数防小于叶出没烟浪同飞鳬江空雨势来不已水风飒飒吹菰蒲前山禅宫白云际明防时见金浮屠貌将一段丘壑趣写出万里烟霞图凭轩寂听无所见仿佛似有青猨呼我昔南游防稽上云门六寺寻僧徒手支枯笻蹑短屐穷幽陟险随樵夫晓云漫天失老鹤暮云拥树闻饥乌石厓松瀑溅飞雪水声活活风胡胡君邪溪深不可渡沿流细路行萦纡归来濯足憩小轩胷中尘气一防无自从江海困奔走冲寒触暑趋长涂追思胜赏不可到十年南望空嗟吁朝朝览镜独惆帐两髩雪白容顔枯东阳山人特好古宝此名笔如琼珠吴笺一幅不满尺怀山卷海置座隅铺牀展轴看未了何异短褐臧天吴王郎妙手信莫及功与小米论锱铢想当运意挥染际倒防水墨翻金壶祗今此景在何处欲徃不得岁已徂还君此画重太息嗒焉长吟据槁梧  

梁潜  

题王晋卿春晓图  

忆昔扁舟经洞庭夜凉落月潮水平舟行数里不知逺隔林隐隐闻鸡声推篷起视西山麓烟景微茫接溪曲芳草依稀谢眺村绿树深沉子真谷须防旭景开曈昽千山万山图画中谁家楼阁依晴翠朱门绣幕垂东风楼外园林春已遍楼中美人梦初断疎帘半卷落花深年华却逐莺声换别来烟月几经秋楚天西望空生愁玉堂此日见图画彷佛湖山曽旧游何时拂衣赋归去孤棹还寻旧游路雨过芳洲春水深更拟褰裳采芳杜  

袁忠彻  

题张秋蟾画龙  

张公画龙人不识笔法逺自僧繇得挂向高堂神鬼惊怳忽电光飞霹雳想当渤澥开笔力元气霖霪浸无极吐吞雾雨川泽昏摩荡云雷太阴黒江翻石转窈莫测雪涛卷空铜柱仄洞庭扶桑非尔谁颠倒沧溟爲窟宅乃知兹图只数尺坐令万里起古色何当置我君山湖上之髙峯听此老翁吹铁笛  

郭武  

寄句曲山中隐者  

康乐平生爱山水移家直入烟霞里一窥尘网便深藏两以鹤书徴不起头戴皮冠手扶策苍苍满面风霜色世人欲见恐难寻樵客相逢多不识卖药修琴还到城暂来倐去谁将迎伯阳已信皆糟粕季子何劳问姓名予亦曽知君隐处风泉翠滴琅玕树不待长须更致书明朝载酒听莺去  

晚渡白马湖  

轻风小寒吹浪花新栁茸茸啼乳鸦平湖一望几千顷逺水连天飞落霞斜阳忽堕澄波底白鸟犹明山色里严更何处鼓咚咚櫂歌未断渔灯起  

沐昂  

和逯先生闻砧韵  

秋髙万木脱林坞与子庭前开绿醑忽闻别院动砧声西风吹断萧萧雨隔岸人家红树稀辞巢燕子故飞飞酒酣自起爲君舞正爱凉飇吹我衣  

曽棨  

姚少师所藏八骏图  

周家八马如飞电夙昔传闻今始见鋭耳双分秋竹批拳毛一片桃花旋肉騣叠耸高崔嵬权奇知此真龙媒霜蹄试踏层冰裂骏毛欲掉长飇回瑶池宴罢归来早络月羁金照京镐紫鞚飞时逐落花雕鞍解处眠芳草由来骏骨徤且驯弄影骄嘶不动尘有时渴饮天津水五色照见波粼粼圉官骑来难久驻饮向春流最深处珠衔宝勒不敢疏直恐飞腾化龙去古来善画韦与韩此画岂同凡马看人间造次不可得苜蓿秋深烟雨寒  

题王孟端墨竹送人南归  

十年官舍长安陌欲种筼筜愁地窄轩前有此八九竿苍然一片潇湘色九龙山人思不羣胸襟洒落如此君笔端飒飒起风雨纸上漠漠生烟云几回看竹称奇絶爲写琅玕照冰雪纵横屈铁金错刀满堂便觉秋萧骚周郎爱竹癖于我兴至时寻竹边坐我生疎嬾无所爲但与江海同襟期喜君爱竹有如此便以此图持赠之丹枫白水江南路归帆直向湖中渡慎莫提擕过葛陂恐化羣龙上天去  

云锦屏  

阳乌晓浴沧溟水九野曈昽曙光起照见匡庐云锦屏九叠晴开碧云里山中有客才且贤结庐正在云屏边丹崖翠壁逓隐见红霞碧雾相连延朅来游宦牵缨冕云锦迢嶤望中逺准拟相从南斗傍挂笏闲看未应晚  

王直  

题夏珪风雪江村图  

江天漫漫云气黒江风萧萧雪花白荒村古道人迹稀惆怅津头逺行客黄芦低折沙草平遥望不见长安城蹇驴凌兢缩如猬鞭驱还欲西南征四山溟蒙日应晚辛苦羸僮未遑饭深林归鸟栖已定茅屋人家去犹逺吁嗟乎夏珪之笔淩范防满堂凛凛生昼寒卷帘看罢重叹息岁晏高歌行路难  

书所见  

杨栁妖饶湖水满芙蓉初发茎犹短小娃打桨并船归惊起鸳鸯相背飞  

秋江独钓图  

蒹葭淅沥秋雨霜明月照水天苍茫扁舟静夜泝空阔惊起沙边鸥鹭行钓车不用置在傍此心寜羡鲤与鲂扣舷独徃歌沧浪歌声激烈増慨慷山中之人遥相望  

谢庭循自画秋景  

洞庭八月秋风早杨栁蒹葭渐应老栁下茅堂逺市防寂寞闲门对幽岛居人无事不出门林深地僻如荒村门前道上车马絶过雨苍茫空藓防江清水落沙石出水底浑疑见鲛室鹭鸶鸂鶒皆有情啑喋喧呼乱晴日我家故业连沧洲贑水文溪绕舍流图中景物浑相似见之令我増离忧君今善画得供御下笔纵横有神助何时爲扫寰瀛图一叶淩波向南去  

周忱  

病骥图  

吴兴父子俱能画笔端徃徃追曹霸当时托意知爲谁恻怆令人伤此马此马虺頺未可轻昔陪八骏天衢行防云禁籞春如海曽听玉辂和鸾鸣一从谢病离天仗骨耸毛焦气凋防耻与驽骀竞粟刍自甘偃卧沙丘上孙阳去后苦难逢寂寞谁加剪拂功羁金络月复何日顾影怀恩悲晚风古来千金市骏骨况此精神那可忽饲秣重归十二闲犹堪万里奔腾出  

蕲州送别易副使  

江头栁花白如雪江上行人正催别欲把长条赠逺行荡飏花飞不堪折今年花飞犹去年此时一去何时还含情再诵江淹赋如在桃花潭水边望君重来在旦晚愿君不道蕲州逺君看栁絮若无情犹自随风去还转  

李昌祺  

过吴门次萨天锡韵  

七泽三江通甫里杨栁芙蓉照湖水阊门过去是盘门半掩珠帘画楼里蘼芜生徧鸳鸯沙东风落尽棠梨花馆娃香径走麋鹿清夜鬼灯明綘纱三髙祠下东流续真娘墓上风吹竹西施去后屧廊倾岁岁春深烧防绿  

题周参政所藏山水小景  

天壤有异境描摹付良工佳山与秀水幻置轩窗中村村陌陌皆胜处花竹园林饶雅趣过鸟疑飞却不飞行人欲去何曽去松坡竹坞叠更重雪瀑倒湿青芙蓉冈峦岛洞尽在眼樵牧耕钓俱可容九曲溪流漾清泚荒渡斜阳见舟尾石上吟翁镇日留栏前眺客今年倚我观风物似杭州树木云霞分外幽岂必西湖有奇胜展图高兴亦悠悠  

魏骥  

晓步  

林居镇日欣无事缓步堦苔净于洗日色晴涵瀚海红烟光淡林秋山紫家家篱落散鸡豚处处郊原足禾黍从和熙皥由帝力愿把升平纪青史  

雪景  

我昔承恩使西夏周道倭迟过泰华重冈复岭冬正深貂防狐裘策官马黄沙白草风飕飕万玉飞舞长城头四围山岳若银铸层氷沍尽黄河流黄河船胶不可渡立马津头日惊暮天涯万里魂欲飞手僵面坼将谁诉张灯呼得关门开关吏爇火嘘寒灰同行革囊有沽酒我性不饮空持杯却怀有友西湖上茅堂此日成清赏梅花窗外吐清香野蓛山肴酌新酿醉来卧隐乌皮几日斜妻儿呼不起固知仕止有不同故人之乐独如此我今乞归自九重雪时亦对飞瑶空堆琼积玉感天泽讴歌击壤祈年丰敲门忽云故人到不似王猷空返棹手持山居对雪图索我长歌写图妙细观取法髙房山逼真眼底畴能攀我呵冻笔题其间芜辞似觉难同看  

刘铉  

桃花双鹊图  

双鹊何处声查查夭桃一树红蒸霞美人忽听心自喜卷帘遥对启窗纱恐惊枝上鸟未折枝上花花任啄残应不惜早教归信来天涯  

## 御选明诗卷四十一  

七言古诗六  

薛瑄  

题墨牛  

青松落隂石苔上雨余百草芊绵长老叟牧牛牛性驯牛背读书兴萧爽书中之味深且长髙睨盘古窥皇唐日暮驱牛下山去风清月白天茫茫  

緑杨芳草被平坡老人骑牛行且歌歌长扣角角欲碎悠悠古意何其多布褐凉风生两肘防度归来明月后夜深遗响入清云应有知音与携手  

鹤山小隠  

大江之石多奇峰天台逺与罗浮通鹤山苍苍在何许嘉名独擅东南雄中有隠士好事者作图逺寄乌台下乌台柱史隠士交持卷索我挥狂毫开图指防山佳处峭壁回峦簇烟树涧花流出山中春松风埽遍溪头路  

数椽茅屋何萧然白云檐宇常周旋读易已了嘉遯趣作诗或赋招隠篇此境初従柱史説令人抚卷想奇絶振衣千仞或可期万里云霄足超越  

山水图为赵给事赋  

黄门给事好事者一幅江山谁为写云雾波涛满眼生坐觉襟懐自潇洒衡庐防叠岷峨髙洞庭彭蠡洲渚交又疑雪消蜀水来黄牛白马増春涛细看清浊分天地地脉山形宛相际良工妙夺造化工白浪青林走云气縁江细路古木齐耳畔似闻幽鸟啼倚岸扁舟久将济入云茅屋谁同栖江草山花不知数采芳未是良辰暮英灵不闻涧谷歌仁智自谙山水趣忆我昔游天下时跋涉险阻探清奇何如此图不出户胜槩一览无所遗  

题罗侍御仙舟出峡图  

御史新图妙难比画船秋泛瞿塘水瞿塘水束三峡深两岸削铁虚无里虚无难辨峰顶髙白云林壑生虚涛阳台何处笑荒幻阵图回首思雄豪雄豪一去防千载壮志何须増感慨自知廌角邪可触不为猿声泪空洒东行更饱湖海观绣衣不日朝金銮览君此画动清兴扁舟便欲相追攀  

过鹿门山  

西来汉水浸山根舟人云此是鹿门峭壁苍苍石色古曲迳杳杳藤萝昏乱峰幽谷不知数底是厐公栖隠处含情一笑江风清双橹急摇下滩去  

苦雨  

凉风飒飒雨声急出门跬步苦沾湿山城拂地云雾深河渚交流潢潦溢田夫野妇坐叹息园中有枣不可食况复离离禾黍垂及时不得收地力一年百事望秋成秋成奈此淫雨积谁哉为我诛云师宛见青天行白日  

于谦  

题画  

江村昨夜西风起木叶萧萧堕江水水邉苹蓼正开花妆防秋容画图里小舟一叶弄沧浪钓得鲈雨酒正香醉后狂歌惊宿鴈芦花两岸月苍苍  

悯农  

无雨农怨咨有雨农辛苦农夫出门荷犂鉏村妇看家事缝补可怜小女年十余赤脚蓬头衣蓝缕提筐朝出暮始归青菜挑来半沾土茅檐风急火难吹旋爇山柴带根煮夜归夫妇聊充饥食罢相看泪如雨泪如雨将奈何有口难论辛苦多嗟尔县官当抚摩  

池邉散步  

临流树影半敧斜晴波滉漾走金蛇檐前燕子掠飞蝶池面鱼儿吹栁花游丝牵风白日静落红满地青春赊数声啼鸟助幽兴门巷彷佛山人家  

瞿佑  

安乐坊倪氏女少日曾识之一别十年矣嵗晚与其母子邂逅吴山下则已委身为小吏妻因邀至所居置酒叙话怆然感旧为赋此  

吴山山下安乐里陋巷穷居有西子嫣然一笑坐生春信是天人谪居此相逢昔在十年前双鬟未合脸如莲学画蛾眉挥彩笔偷传鴈字卜金钱相逢今在十年后鬒发如云眼波溜风吹绣带露罗鞵酒泛银杯淹翠袖自言文史旧曽知写景题情事事宜但传秦女吹箫谱不咏湘灵鼓瑟辞暮雨朝云容易度野鸭家鸡竞相妒当时自诧苑中花今日翻成道傍树日闻此语重悲伤对景徘徊欲防肠渭城杨栁歌三叠湓水琵琶泣数行相送出门留后约暮天惨惨东风恶醉归感旧赋新篇重与佳人嗟命薄  

偶桓  

题息闗墨竹图  

西清阁老李蓟丘笔法妙过文湖州试拈雪茧翻墨沈淋漓埽作湘云浮箨龙迸土翠胎绽秀出亭亭苍玉干十茎五茎何必多老嫩风晴总堪玩坚贞苦节凌嵗寒袅娜新稍翔凤鸾灵飇宛度佩环响璧月或照蛟龙蟠蓟丘蓟丘难再得抚卷令人空唶唶品题况有松雪翁従知价重千金直  

李孝谦  

题柴昆陵越山春晓图  

君莫着谢公登山屐更莫问予猷泛雪舟请君试看髙堂壁髣髴李白天姥梦中游于越山川甲天下秦闗蜀道皆土苴柴侯晚年天机精酒酣泼墨为予写天姥髙出东南天天台四明相蝉聮影落平湖一鉴浄正对贺老山庄前近山青青逺山小烟雾溟蒙涨春晓云门日出寺闻钟耶溪树緑应啼鸟鸟啼不可闻林深不见云只疑空青四山合倏讶飞瀑双崖奔极知妙手夺天造真宰上诉天应笑独脚山魈作鬼精偷向灵岩拾奇草水竹江花何处滩渔郎翠蓑露未干青帘酒家石桥右檥舟却忆姚江干长松之下一片石竹杖芒鞵二三客脱巾髙挂白云邉醉倚青天翠如滴  

送徐允迪还城中  

寒梅照虚牖严霜凋裘故人动归兴嵗晏不可留徐卿立身何坦荡行年五十犹偃仰不思唾手取公卿却甘低头在草莽市中卖药能逃名杖头挑钱还解酲悲来不作穷途哭时复有诗鸣不平忘年之交古来有臭味相同即为偶来迟去疾奈尔何无限离情付杯酒北风吹雨凝作花船头敲氷船尾划道傍行人指归路城上栖乌还到家城市尘埃易更改还念山林青眼在看花有约明年来教我村童埽门待  

刘绩  

送周明徳应诏之京师  

阊门栁条未堪折只宜相见不相别人生踪迹各东西半是车轮与马蹄把酒送君城北路晓日鸦啼乌桕树一声歌罢泪沾巾僮仆催人上塘去愿为辘轳纒青丝辘轳可转心不移男儿出处自有分与君那得不相离官家有程行莫缓后夜相思月还满  

郑嘉  

题韩左军马图  

当时四十万匹中出羣意气偏豪雄三騣剪花蹄削玉拳毛一团如旋风飞腾射猎南山下踏雪归来汗犹赭奚官乍卸紫防韀解渇汲与华清泉凤头青丝掣欲防一口拟吸天池干日奔千里如电走饮秣翻落驽骀后东家蹇驴钝莫驱热浴冷水饥欲刍贤愚否泰亦如此抚膺叹息良马图  

谢矩  

赋望郎回山  

望郎回望郎不回心欲摧化作山头一拳石质坚不朽心不灰花开花落秋复春防然独立谁与邻夜深惟见皎皎月雨晴只有英英云将心誓比云与月云有卷舒月圆缺百年夫妇终古心岂辨新离与故别此心炯炯天地知山髙水深终相期郎君应有归来时  

张璨  

社庙观巫师降神  

灵风吹坛毛发竪老巫跳踉作神语千轮万马空中来东海神君许行雨急酾椒酒祭神兵黒旗飐日隂云兴鼓声咚咚未彻鸣纸钱灰湿天瓢倾须臾雨歇神归去神鸦犹噪坛前树  

梅竹图  

鲛绡数尺卷烟雾谁剪琼瑶贴轻素湘灵夜弹五十弦博罗小凤来翩翩翡翠旌旛矗空影珠衱生辉夜光炯澄凝古月氷潭冷紫凤呌防眠龙醒  

陈绍先  

挟弹图  

连钱骢马雕鞍新银蹄蹀躞扬风尘一声嘶过沙隄畔雨香云暖当芳春乌纱云锦新承赐侍宴明光醉归去弯弓挟弹望飞禽落花满地无寻处  

奚官平明出建章金羁白马多恩光翻身忽见草中兔雕弓满彀如鹰扬四蹄蹴踏烟莎短垂鞭缓把丝缰绾归来犹带上林酣挥袂香风春日暖  

岑琬  

闻莺懐戚学正在沧洲  

我有故人在沧洲思之不见心悠悠木兰为楫沙棠舟南来鼓櫂乗中流嘤嘤好鸟如相求载飞载止鸣不休愿以盟言结绸缪为予一洗离居愁何以报之青琳球  

张肎  

朱泽民寒林平逺图为徐用理作  

冻云压空雪欲作野旷隂凝气萧索朔风一夜卷长林万木离披尽揺落天连平逺眼界寛前山宛在空蒙间溪头流水急如泻日夕飞瀑声潺湲我尝经行出林际望防孤村日将暮野乌啼饥那忍闻瘦马经寒缩行步悄无人迹途路赊此时宁不思还家人生慎勿事行迈披图尚尔添咨嗟  

沈如美所画美人图为徐文辉作  

流苏缀防鸳帐寒金鸭不飞香缕残新霜擈帘白如粉哑哑乌啼金井阑芙蓉屏开睡初醒守宫浅退胭脂冷玉钗慵整双凤凰春愁压翠蛾眉长  

杜琼  

赠刘草牕三十韵  

河图一画人文现书画已在羲皇时鸟迹科斗又继作象形取义日以孳肖形求贤在商世书画従兹分两歧秦汉画工可指数笔迹已逺不可追顾陆张吴后先出六法尽得夸神奇山水金碧到二李水墨髙古归王维荆闗一律名孔着忠恕北面称吾师后苑副使説董子用墨浓古皴麻皮巨然秀润得正传王诜寳绘能珍奇乃至李唐尤拔萃次平彷佛无崇庳海岳老仙颇奇怪父子臻妙名同垂马夏铁硬自成体不与此派相和比水精宫中赵承防有元独步由天姿霅川钱翁贵纎悉任意得趣黄大痴净明庵主过清简梅花道人殊不羁大梁陈琳得书法横写竪写皆其宜黄鹤丹林两不下家家屏障光陆离诸公尽衍辋川脉余子纷纷奚足推予生最晚最爱画不得指引如调饥幸逢圣世才辈出且得遍扣容追随友石先生具仙骨落笔自然超等夷葵丘烂漫文鼎润独醉独数寒林枝绵州寓意最深逺数月一帧非为迟我师众长复师古挥洒未敢相驱驰溷缣涴楮且不厌写就一任傍人嗤刘君识髙颇见录往往披对心神怡且云惨澹有古意口不即语心求之我有鹭瓢富题咏欲得长句须君为十年不与岂有待以彼易此何嫌疑我诗我画既易得请君不吝劳心思  

采菱图  

苕溪秋髙水初落菱花已老菱生角红裙緑髻谁家人小艇如梭不停泊三三两两共采菱纎纎十指寒如氷不怕指寒并刺损只恐归家无斗升湖州人家风俗美男解耕田女丝枲采菱即是采桑人又与家中助生理落日青山敛暮烟湖波十里镜中天清歌一曲循归路不似耶溪唱采莲  

秦旭  

苦雨简立夫  

鹁鸠双双啼屋角细雨斑斑晴复作碧水苍苔野外昏挑灯坐聴檐花落轻寒恻恻透重扉畨把罗衣换裌衣出门可奈春泥滑孤负西山笋蕨肥  

罗纮  

题燕文贵秋山萧寺图  

长江浩荡秋波碧待渡行人立沙侧望中烟树翠糢糊夹岸层峦防千尺禅宫梵刹山逺林林间曲径归僧寻也知画史真善幻一幅生绡传至今  

髙得旸  

钱舜举寒林七贤图  

骚坛逸响何寥寥作者逝矣谁能招诜然七子美风度乃有遗像图生绡衣冠半带晋秀气人物絶是唐中朝想当朝事得休暇拟采野景归风謡青骡黄犊踏冻雨蹇驴瘦马冲寒飇醉鞭笑停徐按辔吟镫戏拍催聨镳看花多情且少待寻梅有兴非无聊此图我尝见十数髙林大树风萧萧埽除闲冗存简素吴兴笔老才尤超方之粉墨巧涂染奚止天地相悬辽尚疑髙李六君子当时未见潘逍遥道同气合志相感虽旷百世如同僚画师晚出有深意况自昔日传今朝屋梁落月见顔色妙处不待穷摹描君不见袁安僵卧寒正骄王维乃作雪里之芭蕉  

萧镃  

题九鹭图  

宣徳年间邉景昭彩色翎毛称独步近时林良用水墨落笔往往皆天趣鸳鸯鳬雁清溪流寒鸦古木长林幽等闲得意即挥洒一扫万里江南秋此图九鹭真奇絶散立青烟乍明灭日长坐久看转亲飘来防防青天雪翺翔霄汉殊不惊欲下未下浑有情潜踪独趁水邉食延颈忽向芦中鸣吁嗟林生精艺有如此座客见之谁不喜洞庭湘渚在眼前暝色惨澹凉飇起方今圣主覃恩波四海山泽无虞罗悠悠羣鹭各自适虽有鹰鹯奈尔何  

徐有贞  

江叟吹笛图  

八月苍江芦覆洲南洲老人回钓舟壶浆饮空独醉后横笛吹开天地秋弄节调音转凄激萧萧两鬓寒冲额山云漠漠山树青江水粼粼江月白是时万籁俱无声寥寥玉宇声縦横颹风淅沥随处发鹤咬戛相和鸣鳬雁飞来如近覩防防徘徊鹭鹚舞灵妃不入水仙宫神龙尽出冯夷府一龙吟浪羣龙鬭鼓鬛扬髥拥先后传宫换羽自浮沈过征归商迭清溜一声呌破苍旻里鸿蒙呼回九涧底旸谷金乌忽惊起揺落烟波千万里  

倪谦  

童戏图  

曲防防春小园内芳草芊绵织新翠屏山牡丹开暖风吹堕轻红粉香碎谁家儿女蜀锦裆柔发初剃靛色光两两三三戏晴昼懽呼竞出花台傍秋千木架双旗插防绳低垂画板滑向前推送身转髙架上连环韵鸣轧脚尖背蹴香尘飞珠汗防沾金缕衣丹青假面恣涂抹舞腰更把斓斑围娇娥并坐遗针线手弄折枝情恋恋花腔小鼓闲不敲竹马金铙抛地遍玉猊扑蜨意自痴紫兰緑叶纷离披君不见圣主仁恩致蕃育四海民物陶春熈  

雪景为毘陵陈公懋赋  

江天雨雪路尽迷层峰壁立琼瑶梯苍松冻合玉髥老翠篠寒压银梢低屋底幽人常闭户最爱银华絶纎污碧半啓卷书帏手把青编映轻素邨南有客隠者伦一肩壶榼来叩门遥知相对饮五斗红光满面春风温人间此景良不恶林泉似傍兰陵郭防须乗兴访元龙共倚江楼招白鹤  

商辂  

应制西洋驹  

天生骏骨真奇哉贡之逺自西洋来西洋神驹何所致云雾晦冥初降胎身簇丹砂蹄削玉月镜夹瞳耳批竹追风掣雷气如虹世人得此那敢畜当时皇祖御宸极徳化覆冒西南国海不扬波风不鸣重译来朝靡虚日岂无象犀与珠贝不贵异物贵良骥玉阶控献圣情怡振鬛骄嘶如有意天闲自此识龙种驽骀一见觉神悚孳生嵗嵗蕃且息廏枥充牣如云涌郊坛有事备威仪锦韀寳络光陆离和鸾前导恣容与凡马不许争驱驰  

山水图四首  

浮云积翠山棱层烟波浩沧江横就中风景如武陵又疑方壶与蓬瀛髙人妙得丹青趣展素挥毫若神助岩崖峭絶泻飞流岚岫溟蒙锁云雾枫榆夹岸羊肠绕渔舟荡漾忘昏晓人间何处有此境愿一登临散懐抱苍崖万仞髙插天银河直与南溟连画工绎思写缣素天涯地角来笔端晴峦晓嶂空翠湿水色湖光无极依稀逺树含紫烟隠隠平林带秋色梦中忽向君山游君山一发青如虬觉来披图赋新句潇湘云梦清气浮天下防人画山水王维之画世无比生绡一幅垂中堂咫尺应须论万里十日五日一水石云水飞动山盘郁孤峰絶壑结茅茨渔舟出没秋江夕问君何従得此图爱之不啻如拱璧还君图兮赠君作白云回首暮山碧谁写江山妙莫比逺岫危峰向天起想当濡墨挥洒时无限风光归笔底若浓若淡山嶙峋欲防不防云縦横万壑千岩势幽絶罗浮姑射徒为名青林逺近不知数林下山房啓晴户今君鹄立云霄端疑是当年读书处  

龙  

神龙神龙天下奇爪牙鳞甲光陆离潜蔵显见各有时顷刻变化谁能知有时鼓鬛青防端风云惨黯白昼寒有时扬鬐入海底奔涛翻浪摧羣山冯夷海若愁欲逸鼋鼍胆落蛟螭泣固知灵异乃如此岂比寻常池中物画师巧夺造化工挥毫染素有神通须臾又出真头角便觉烟雾飞空蒙耳底轰轰闻震霆詹外飒飒疑雨声古来张繇擅奇絶众史纷纷奚足评嗟公好古尤好画得之不复论髙价相看自足豁心目万里沧溟在堂下迩来盛夏旱为云安得致之升碧落卷水作霖被八荒收却神功入寥廓  

虎  

壮哉于菟豪且雄猛气不与凡兽同吞牛伏豹爪牙利空谷一啸来天风黒为文兮白为质光彩斑斑炫晴日妥尾横行不畏人百兽满山皆股栗渡河负子一何仁衔符化石亦以神藜藿因之不敢采固知鸷悍无与伦天生英物真奇特庸史如林貌不得此图分明意态新絶似南山真白额心闲气定神扬扬眼如夹镜双瞳光向非笔端巧如此此物安得来髙堂卒然一见惊心目势若负嵎谁敢触聴之不闻声咆哮但觉端端徒蹢躅吁嗟此兽名山君狐兔屏迹难为羣五云深处陪苍鳞余威自足清祅氛  

卞荣  

嘉兴留别诸友  

春波门外上春船春涨葡萄緑浸天共君细细酌篷底西望落日横孤烟倚篷横玉彻三弄飞花谁遣回风送须臾月出光满座杯光滟滟金波动美人相逢良不多美景岂可成蹉跎为欢未久又为别空劳春梦落春波  

赠许徳容  

少年赤手能缚虎踏遍东华软红土纒头百万轻买笑挽弓两石漫好武江南风月谁平分拂衣归卧龙山云姑苏台下为别墅招要三友咏五君金屏如花人去早北里薫天迹如埽平章不必唤张侯来往风流成二老  

锦云轩为何挥使赋  

朝入锦云轩暮作锦云梦梦中满袖扑红香豓妆醉压阑干重酒杯如海和云吸箫鼓声喧令行急觉来但见胆瓶梅冷风吹帘雪花湿  

林良双鴈图为王学士廷贵兄廷彦赋  

林君善画天下无海注墨汁倾金壶金门承诏屡挥洒余子碌碌非吾徒既不画丹凤栖碧梧又不画文鸳依緑蒲特作槐堂双鴈图凉风飒飒吹黄芦一鴈俯啄秋江菰一鴈翘首如相呼乗轩耻随卫懿鹤化舄懒逐王乔鳬吾知林君有深意此图将以比兄弟槐堂兄弟今二难同徳同心本同气芳名岂但动一时胜事终当传百世丹青我已重林君手足谁能似王氏宣王有道美鸿鴈周公多才赋棠棣顾予浅薄敢题诗三月紫荆花底醉  

陈宪章  

题马黙斋壁  

屋后青山屏翳合檐前緑树烟花匝主人闭门履不纳跏趺明月光绕榻客来问我笑不答但闻山莺啼恰恰橙橘盈园野芳杂门外一江深映閤四时八风谁管押树飞雾走龙腾甲拙者孤舟持酒榼成化十年甲午腊  

赠陈冕  

南有沧溟水北有昆仑山我屋正在溪山间瞻望不逺行实难白云朝暮常漫漫桃花欲开梅又残问君此去何时还  

过端溪砚坑  

峡云锁防端溪水白鹤羣飞峡山紫独怜深山老鸲鹆万古西风吹不起安得猛士提千钧乱石溪邉夜捶碎  

与黄叔仁乃父题东溪卷  

昔余大父渭川府君居此溪上与黄氏故邻也去之六十余年矣阅此卷有感而作  

春烟漠漠溪溶溶鸟鸣终朝低竹丛桃花乱落溪水红白首一人扶一筇醉中忘却溪西东谁载吚哑进酒篷朝歌夕舞烦儿童吾庐若在兹溪上如此风光不让公  

对菊  

渊明无钱不沽酒九日菊花空在手我今酒熟花正开可惜重阳不再来今日花开顔色好昨日花开色枯槁去年对酒人面红今年对酒鬓成翁人生百年防有终好客莫放樽罍空贫贱或可骄王公何乃束缚尘埃中簪裾何者同牢笼  

聴李深之説緑防屏圣池歌  

天风吹防云冥冥隂崖露滴池水清牧童投竿蛟龙怒空山白日雷霆惊好事何人解寻觅李生为我言歴歴安得健步上峥嵘万里直见沧波横更凭猛手碎嵯峨一径密绕青松多池旁是我安乐窝近者青松逺沧波红尘溷溷如吾何  

周鼎  

劝农  

二月二日天作雨县官府官齐出城白头父老花间迎亦有牧儿先马行牛亦不避马不惊馌者自馌耕者耕东邨西邨鼓笛声愿得守令枉柴荆田家年来解留客新妇炊秔姑磨麦  

郭登  

自公安至云南辰沅道中谒山王祠  

山王庙在山深处鸦乌乱啼乌桕树神威狰狞怖杀人朱吻长牙眉倒竪红绡抹头袍袖结手挼黄蛇啗其舌短碑不题神姓名芜词漫书唐嵗月隂风飒飒吹灵旗夜闻甲马空中嘶老巫开门马无迹但见狐鸣鬼啸鸺鹠啼山前居民种禾黍嵗嵗求晴复求雨神灵不灵谁得知老巫分明作神语往来行人多再拜炉中无香畏神怪唱歌打鼓烧纸钱苍鹅白羊朝暮赛还把残余抛野草神意欢欣鸟亦饱老巫叮咛客无虑万水千山放心去  

柯潜  

山水图为兵部郎中王恕题  

玉堂清署春风前焚香看画皆神仙画中风物得真意峰峦隠约披云烟大山如龙欲飞去小山盘盘如虎踞奔流一道破山来散作涛声满江树逺邨防茫三两家古渡无人横防槎近邨茅屋防榆栁门前沃土饶桑麻别有髙亭向洲渚斜日满帘水禽语沧波浩浩欲吞天蜃气昏昏欲成雨初疑匡庐山下落星湾又似洞庭湖上之君山琼宫贝阙倚霄汉无乃蓬莱方丈非人间我生惯识山中乐随意云楼与山阁故乡一别今十年石洞梅花防开落临图忽忆旧游踪便欲沿溪上丘壑此身留滞未应归回首江天云漠漠  

仙溪龙华寺  

寳幢山下烟霞古老树如龙欲飞舞花气薫成五色云泉声散作千林雨我爱溪山事事幽锦袍醉踏东风游题诗浄埽岩头石把酒还登竹外楼空门自与人间别夜榻焚香卧清絶明朝长啸拂衣归闲却溪风与山月  

童轩  

捕鱼图  

东风昨夜吹湖曲一川新水参差活渔郎举网唱新词掉破粼粼镜光緑妻孥汲防具朝飧江蓠紫笋豚鱼新邻舟自小共乡陌来往相看那更嗔轻鸿防防穿云杪緑杨细雨寒生早数声柔橹下中流烟水茫茫逺山小  

山水图为沙士清题  

青山一片知何处云际依稀辨汀树春来泉壑尽争妍翠雨溟蒙飞薜茘山下茅茨凡防家小桥流水竹林斜隂隂萝迳留啼鸟寂寂柴门掩落花故人家住钱塘曲彷佛当年旧书屋望海楼头夕照明富春郭外平芜緑西湖髙栁拂晴烟载酒时乗贺监船鹫岭朝涵霞气润鸥波夜逗月华圆朅来旅食秦淮邸回首湖山渺何许诗兴常寻仙姥云梦魂防聴胥江雨南宫先生笔有神画图重见李将军晴暇日一披玩万壑千崖尽在门  

题山水图次宋尚寳韵  

防芜吐碧连洲渚无数眠鸥不飞起青山重叠画屏开知是朝来洗轻雨新缚茆斋傍水乡濯缨防度和沧浪相过况有知音在絶胜成都旧草堂  

王越  

题蠲上人画  

好山万仞髙插空羣峰并列青芙蓉大者突兀如盘龙小者箕踞如蹲熊峰头短树乱如草凌霄独立苍苍松一重流水一重竹竹邉尽是山僧屋上方下界知防重银杏红椒满空谷山中屋贮山中云山中云卧山中人山中之人出山去画里看山秋复春  

走笔送谢大参  

卷地风寒声冽冽夜深吹落闗山雪夫君何事逺相过一片冰花冻髥结便呼斗酒浇离肠谈笑气吞湖海热三十年来契阔情无端又作匆匆别屈指长安多故人见君应问天涯客为言两鬓已婆娑独有此心犹似铁吁嗟我老不足怜塞上征夫泪成血  

张宁  

士女图  

吴城士女越样妆笼冠盘髻销金裳东风淡荡桃李月看花不语情何长女伴相将牵穉子庭院无人花正芳阳春宛宛白日暮空抱花枝归洞房  

刘浦  

题画  

荻花吹雪江风冷江上防云淡山影谁将水墨染生绡一片江南晚秋景人家住近红叶村红叶照水如春源问津有客逺相访童子候迎先埽门隔岸分明皆橘树看来应是横塘路水禽格格踏波飞沙雁悠悠入云去我别江南今十年客见画心茫然明年准拟买归櫂漫游重赋江南篇  

题昆山沈愚通理诗集  

吴城东头八十里玉山青插娄江水何人秀发山水间沈生文章妙无比清如玉树含秋霜丽如五色云锦张琅然天外度灵响一曲一奏春风香春风吹入长安陌紫陌烟花烂晴色隋珠赵璧常自珍乐府词林尽相惜生今年才二十余声名欲与前辈俱方今四海被皇化好协雅颂歌唐虞  

题画龙  

古来画龙称叶公后来又説陈所翁呜呼二人不可见神妙谁复追其踪此图知是何人作一见令人即惊愕势翻沧海起风雷身涌长空奋头角双晴泼电鳞鬛分左盘右蹴挐飞云轩然天地动光彩此时不顾鱼鰕羣满堂惨澹凝烟雾相对咨嗟毛发竪田畴嵗旱望甘霖破壁须看上天去  

题画虎  

千山万山日向晡哑哑老树愁啼乌长涂迢递人絶迹奋跃只有黄于菟长风飕飗震林木百兽纷披望风伏霜牙凛凛摧万夫金镜瞳瞳射双目饥来择肉惟熊罴不更小取豺与狸田家黄犊要耕种又肯搏攫夸能为如今天闗求守备盖世雄威素称异举首为城掉尾旌愿保皇家千万世  

江乡渔乐图  

桃花雨歇春潮涨江中鲤鱼随水上香蒲叶短白鹭飞渔父乗船自来往船头巨罾三尺余辘轳引绠如引车浪花触船鱼乱跃儿女相顾争欢呼江头卖鱼朝买谷晚来还向江头宿老翁不愁儿不啼新妇船中炊欲熟金文鼎秋林醉归图为沙溪陈原锡赋  

霜红洒红树头叶白云掩映山重叠黄犍防醉出西庄童仆扶持穏如楫此时陶然那复知世涂奚较险与夷眼中万物一何有只有松风吹接防疎林斜光漏残照酡顔霞影争辉耀深山阒静不逢人岂有襄阳小儿笑柴门向晚尚未闗山妻煮茶方候还人能出饮醉即返千里龙媒应是闲  

茧庵为长洲沈孟渊赋  

兜罗腻叠香雪温影逼混沌春无痕龙精出火玉抽缕剡楮黏畨羞薄昏纎华茸茸白云老双轮敛辍晴留晓劈开元气纳昆仑身外乾坤一沤小水晶帘幕相间垂鲛绡掩映光参差落花成团卷蝴蝶蹴破东风闲不知东风吹尘尘黙黙紫麟驼醉华胥国海桑含緑又千年走马西陵报消息  

送盛佾赴吴江医学  

阙下新凉生潞河江南犹唱采菱歌菱歌嫋嫋唱不防画舫载风冲白波香兰叶劲那堪结美人不是轻离别一阶领得故乡官堂上双亲正垂雪玉壶满注香露清欲别未别难为情梧桐杨栁秋未老积水半涸天河潢吴江一望五千里鸿雁亦逐孤云征长桥鲤鱼黄金色太湖影动罗衫碧好将尺素待东风杏花春雨传消息  

白云轩  

山中多白云天上多清风清风解炎热白云自西东江头坐看云起处一片従龙上天去化为甘雨润枯苗不作繁隂宿髙树清风冷冷吹我衣还送白云天上飞天香不防瑶草碧何处玉笙骑鹤归  

赋得琼花观送人  

琼花观在江都云月馆仙人居无双亭前一方地昔日琼花今已无玉女香车游碧落回首人间尘漠漠重防空防八仙花飞佩谁乗九臯鹤古城杨柳接东桥十里红楼路不遥行舟过此一停泊碧树隂中聴紫箫  

汤勣  

聴秋轩  

老桂无香露花湿凉月半庭草虫泣白茄灰冷黒狻猊坐拥孤衾百忧集西邻小娃夜舂黍落叶喧阶隔人语何处一声金剪刀万玉琅琅敲急雨笑掷残书起推户簪罥帘旌迟鹤步明河滟滟斗杓横兴来错诵欧阳赋  

竹泉翁席上赠歌者杨氏  

秋风茉莉吹香雨帘外燕娇肆轻妩醉眼朦胧酒盏空睡着司空相公府席前一防樱桃破云揭楚天飞鸟堕鸳鸯小袖将红绡二十五弦重抹过三寸麻霞黄鹄觜锦地氍毹蹴春水囬身偷眼顾周郎舞困落花扶不起双檠陨泪炉薫熄对景无言恨如织翠靥光浮琥珀痕鲛绡冷沁珍珠迹两剪晴波拂晓山白衣孤客感乡闗何幸梨园旧宫使偷传乐谱向人间  

水月舫为奚川钱竹深赋  

太一真人莲一瓣飘飘万里来天汉移入江南锦绣窠兰桡桂浆空凌乱长鲸对舞碧纱缺兔潜窥紫丝幔黍瓮浮香春可防蒲帆飏彩风堪唤老兴闲摅曲数讴幽情缓发琴三叹古迹多因潮洗平逺山忽被云遮防曩时螃蟹落钱昆今日鲈鱼到张翰莫令恵子识逍遥且拉卢生游汗漫冰壶影里塞鸿飞海镜光中沙鸟散好天良夜属君多大壑深溪留我伴乾坤正乏济川材忍教独系黄芦岸  

竹深处为奚川钱理平作  

瑶空露滴秋光冷冰壶倒浸琅玕影玉箫声里凤凰飞一色緑云三万顷主人髙思悠然发六尺桃笙湖水滑左琴右史恣徜徉大俎深杯従旷达幽元占防乾坤奥明月清风满懐抱嗟吾老癖近来増可许肩舆时直造  

义妇行【`有引`】  

吴越王有大功于东南而子孙食其报者复异乎人世传忠孝虽妇女亦可嘉焉顾处士女妙真继其十七世孙时用室遭张氏乱弃其所生而全前妻之子其孙理容理平出事迹观焉为古体一章以厉世云  

顾家一女肤如玉炯炯灵台抱贞淑择配奚川武肃孙井臼亲操谢膏沐不必荆钗并布袄雍雍自是闺中寳抚卑事上尽欢心内外皆称新妇好欢乐未央灾祸来闾阎满眼飞尘埃长鲸大豕互吞食雌凰雄凤难徘徊强将性命依岩壑柏叶松肪共咀嚼草衣木履度晨昏乃畏强梁横侵掠丈夫前室有佳儿哇哇相逐逺奔驰足研腹枵行不得锋横矢乱计宁施妾身有子年尤小恩义欲兼嗟力少残生茍幸得完全孤诚自有神明表拊膺长恸望天呼回头已作沟中枯男子虽羞邓伯道妇女何慙鲁义姑皇明九五真龙出一埽寰区羣蚤虱归来室宇尚依然四方重覩升平日矻然妇织与夫畊眼看家道日康宁苍苍主者岂无谓两男一女连绵生五十年来三百指螽斯夺尽前人美珍珠帘卷画堂深鹤发披肩全夀祉节孝贤能世岂无苍黄谁得展良图伤哉此道日凋丧事迹何由付董狐  

蒋主孝  

郦生长揖图  

拔劒斩蛟神媪哭盖世英雄逐秦鹿君本髙阳一酒徒乃敢庭前嗔濯足五年帝业本天命待君濯足何为辱溺冠不骂老书生犹有攻齐半分防君不见子阳罄折竟如何回首江山空碌碌  

王淮  

钱舜举画花石子母鸡图  

落红香散东风软灵岩络翠苔纹浅闲庭昼永日当空花影团团移未转两鸡不识春意佳栖迟也傍庭前花父鸡昂然气雄壮独立峰颠发髙唱母鸡喈喈领七雏且行且逐鸣相呼两雏依依挟母腋母力已劳儿自得两雏啾啾趋母前有如娇儿聴母言两雏唧卿随母后呼之不前不停口一雏引首接母虫儿腹已饱母腹空嗟尔爱雏乃如此不知尔雏何报尔钱翁摹此悦生意我独观之暗流涕劬劳难报慈母恩漂泊江湖复何济展图三叹重摩挲鸡乎鸡乎奈尔何  

王贞庆  

春日偕苏一平蒋五忠沈一愚游刘公祠  

都城二月春熙熙寻芳每共幽人期长干白下总名胜载酒携琴随所之今晨乗兴出西郭花底停骖游古祠祠宫岧荛白云里丹青台殿张罘罳落梅纷纷堕香雪垂杨冉冉揺金丝凭髙縦目倚防槛乾坤清气凝诗脾従游宾客尽文彦豪呤谑浪忘吾谁东海苏公最英俊掀髥一笑摛雄词天孙机杼织云锦五色绚烂含朝曦淮南蒋生尤敏捷吐语字字皆新奇长鲸怒吸海波竭峥嵘露出瑚枝玉山沈郎更潇洒芙蓉秋水涵清姿摩挲石壁写新句毫端墨汁光淋漓呼儿洗盏罄余兴醉来不觉乌巾敧飞光百嵗犹瞬息人生行乐须及时树林隂翳鸟声杂斜晖又驻西山陲马蹄归去踏芳草风流不减髙阳池  

送沈崆峒归玉峰  

客従东吴来暂向京华住看遍京华春更忆东吴去秦淮桥头烟栁青执手临歧别恨生扁舟后夜知何处月色江声无限情  

邹亮  

水仙花效李长吉  

冯夷镂氷驻花魄奇芬染肌沁仙骨天风吹梦落瑶台家住江南水云窟弄珠拾草潇湘渚带月迷烟愁不语小龙潜开水晶殿玉杯凉露承华宴青鸟衔书来阆苑笑指蓬莱水清浅  

又效温飞卿  

宓妃肌肤莹氷雪体素含香夐清絶骊宫夜寒愁不眠防步沧洲拾明月月光如练波茫茫仙魂不归愁防肠湘娥含颦老龙泣鲛人洒泪铜盘湿瑟瑟江风吹梦醒翠袖笼寒韤罗冷白露无声满瑶草烟水迢迢镜光晓  

梧桐仕女图为钱孟实题  

兰膏腻滑金钗溜绣带斜分軃香袖锁睡起思娇慵练裙六幅湘波皱月转虚櫩风满林碧云迢递银河深香尘不到韤罗冷下阶踏碎梧桐隂梧桐老去孙枝长枝上凤凰栖两两凭谁巧斲琴瑟成谐奏宫商协幽响萧郎不归春意防梦绕梨云花作银塘露冷芙蓉老锦鸳怨入秋风寒楚云湘水鳞鸿杳两防春山愁不埽低徊顾影悄无言明朝只愁朱顔老  

徐庸  

题刘阮天台图  

白云苍霭迷行路水复山重不知处行过磵谷有人家忽见东风万桃树芳香艳态娱青春花间得遇娉婷人五铢衣薄卷烟雾笑语便觉情相亲神仙虽遇终离别千古佳名自传説天台山水至今存桃源望防空明月  

孙宁  

题半塘寺润公房顾叔明所画松壁  

顾君叔明善写松妙趣直与韦偃同片缣幅纸不易得人争一覩青双瞳玉岩上人即灿可早跻十地成全功禅房素壁耀霜雪绘画未许来庸工叔明对此役意匠捉笔跳呌声摩空须臾貌作老蛟影毫端瞥若回腥风隔座时疑翠涛响钩帘日讶云封宿鹤已去落花尽庭前细雨春蒙蒙老夫寻幽适相过览之便觉心神融酒酣信手为长句醒愧浣花溪上翁  

## 御选明诗卷四十二  

七言古诗七  

秦夔  

送人还松江  

金陵城中花满烟金陵陌上酒如泉送君临歧一握手欲别未别心茫然疋马遥遥向东去黄金作鞭光照路长安虽好不如家翘首吴门隔烟雾君家逺在水云乡正近吴王旧猎场海错登盘玉脂滑鲜莼出水银丝长荒庭鹤去空尘迹三髙祠前秋月白惜君未得従君行斜日无言正愁寂  

登观瀑亭  

麻姑之泉天下名有泉不可无此亭奔流直下苍崖里千丈玉龙飞不起铿金碎玉声潺潺恍惚置我匡庐间银河句好续不得日暮悠然骑马还  

赠虞永锡赴金庭塾馆  

西溪先生头半白十年常作金庭客惯説金庭山水清嗟余俗眼何由识新春示我山水图金庭乃在东南烟浪之具区洞天福地仙所都灵芝瑞草无时无危峰倒插青天孤下涉险阻连重湖秋风飒飒吹黄芦白波漫天鴈鹜呼沙头二老翁衣冠一何伟乌纱笼头发垂耳笑看云山弄云水就中一叟豪且雄恐是近世天全翁领客常游湖水东脱屣富贵寻崆峒英贤遗迹转眼空好事写入兹图中不然胡为避世士被服却有今人风余生亦爱金庭好对画题诗心懆懆防约先生作胜游他日风流成四老  

沈钟  

次石田先生用东坡清虚堂韵自述  

休官寄鄂栖金沙食非庾廪门非衙深山甘寻麋鹿友秋江耐种芙蓉花桑榆低悬迟暮景樵渔密结比邻家倚牀浪繙书剔蠧绕树错信儿打鸦每闻风飇诧仙籁或指片雪疑琼葩哦诗滥收瓦与砾款客薄借仍茶野渡横舟一系严城警鼓惊三挝桃源九谿路曽入匡庐五老头堪爬乾坤旅舍只如幻嵗月驹隙良足嗟生平知已劒犹在直气尚复冲飞霞  

陆釴  

斋居阅东坡定恵院诗次韵遣兴  

前嵗青绫卧玉堂今年桦烛春坊夜美景良朋往事中清香宴寝疎帘下天空月白久不寐雪重枝髙坐闻泻门外材官防卫严城头乌尾依栖亚新春人事嬾不出斋阁诗情谁复借归扇玉帛未足夸抚景丰穰端可谢天王垂诚在竹宫齐民望驾窥茅舍促办谁催入夜虀大烹已压官槽蔗出陪正怯病躯免宣劝还思巨觥怕贪荣恋宠不知极官谤纷纷得无骂  

题画  

万里青天起崖石韩愈城南之寸碧孤云欲去且为留转眼蛟龙忽狼籍崖中独树挽青铜崖下流泉掷飞帛峰峦屈折隠髙贤花木萧疎隔飞翮合浦洲前落日明东风吹散笛中情芙蓉半老胭脂苑杨栁轻笼翡翠城轻舟细马平生愿画里题诗眼更清  

李东阳  

题程亚卿所蔵刘进画鱼  

刘生亦是丹青豪近来作画无此曹平明退直呼浊醪半酣脱却宫锦袍戏将秃笔作鳞介已觉四壁生风涛风涛汹涌向何处岸阔江空起烟雾东风一夜吹水浑翠鬛红鬐不知数桃花栁絮时吐吞轻蘩乱荇交缤纷圆光倒射日成凸灭影下没天无痕羣嬉若共众芳狎逺逝忽与洪波奔千形万化极幻化仓卒逢之安可论就中巨者称赤鯶卓荦颇似鲸与鲲仰窥河汉若咫尺俯视江海如甖盆岩峦变风雨作走天吴驱海若流云掣电同挥霍喷沫浮沤满寥廓锋镝参差见龈腭劒防峥嵘露头角直遣飞腾动鬼神宁夸震撼倾山岳若非溟渤即洞庭不然岂得通幽灵幽灵汗漫入恍惚始信丹青有奇骨刘生刘生良已工谁其爱者司徒公华堂锦轴粲盈丈髣髴坐我龙门中龙门髙髙防许叶公画龙龙出走此物胡为在庭宇知公自是人中龙防向人间作霖雨玉如意金叵罗激髙堂扬练波文王在沼民共乐君子有酒吾当歌我生解诗不解画潦倒不觉双顔酡吁嗟乎吾当奈尔丹青何  

荷鹭图为薛御史作  

秋山泬寥秋水阔一夜天风起苹末万籁凋余锦树空繁花落尽红衣脱防防鸂鶒俱无声沙邉白鹭如有情幽禽相呼落日暝尺鲤下避寒潭清寒潭直下防千尺落羽回波共萧瑟独立遥怜海屿青低飞不碍江云白诗家画格还相宜却忆江南初见时雍陶池上风雨集摩诘田中烟火迟吾身颇似巢笼鸟十年尘土长安道万里沧浪一片秋安得闲身此中老  

题朱仪中雨图  

菰丛苍苍集烟渚山头湿云半为雨垂萝绕屋茅覆墙石燕林鸠似相语桃花落尽梅子黄南湖北泖俱茫茫黄泥道路白头浪知是江南烟水乡长安溽暑秋过半雨湿书牀尽糜烂三年诗逋坐盈案拂君画图为君叹闭门覔句无人催呼童卷送休徘徊君防白石最深处纸背犹湿青莓苔  

王世赏席上题林良鹰熊图  

坡陀连延出林麓孤鹰盘拏熊蹜伏金眸耀日开苍烟健尾捎风起平陆由来异物乃同性意气飞扬两撑矗山跑野掠纷路歧何事相逢辄相肉侧睨翻疑批亢来迅步直欲空壁逐乾坤苍茫色惨淡落木萧飕满空谷羣豺敛迹百鸟停万里长空齐注目是谁画者诚崛奇笔势似与渠争速坐间賔客皆起避阶下儿童骇将蹴当筵看画催索诗卷帙不待髙阁束平生搏击非我才欲赋真愁成刻鹄防酣对此发双竪酒令诗筹复相督顿令拙劣成粗豪一饮步兵三百斛  

刘尚质南楼题王舜畊山水图  

溪声潺湲杂林壑山势蜿蜒去还却浮云欲起未起时半在溪头与山脚入空髙鸟飞欲尽背屋斜阳惨将落更无剰地与闲人总有红尘何处着南亩老人双鬓斑笔法颇似髙房山少年豪宕老疎放往往醉墨留人间平生画癖兼山癖一见此图三叹息愧我不如楼上人日日开看秋碧  

题鲁京尹所蔵双鹰图  

霜风摵摵空林响朔气随空入萧爽两鹰意气殊絶羣俯视平川如一掌云着树凝不飞野日照地寒无辉身欲下不肯下似觉深山狐兔稀丹青落手翻欲活韝上惊看锦绦脱江湖浩荡烟水深万里阳台渺天末时维八月炎暑空两鹰角立如争雄周旋九纮隘八极此意岂在风尘中知公有才非搏击我意亦欲辞樊笼只应共逐鹓鸾去去上丹山十二重  

四禽图四首  

樛枝老树幽岩里山鹧双飞掉长尾髙鸣俯搦势不停似向春风矜爪觜山头锦鸡金作冠身披五采成斑斓逺従红日霁时见更向碧山深处看人言此物真奇特同是山禽不同格休将緑水照毛衣只恐桃花妒顔色空山雨过枇杷树黄颗累累不知数金衣公子正多情惊堕金丸欲飞去海榴花残红子新沙上鳬鹥来往频每従水浅花深处遥见隔花临水人山禽闗关水禽语脉脉幽期似相许莫负天晴日暖时一春江上多风雨碧林红叶惊飞鸟江上秋风下来早鴈去鸿辞烟水空蒹葭落尽芙蓉老原头鹡鸰如有知应怜嵗暮得同栖枝间戴胜声不住应忆春园初降时山林动物各有托野雉分明出丛薄见説丰年少网罗低飞不及髙飞乐江南山深冬日暖湖水无澌湖草满幽林晚径防人行落尽梅花春不管山茶花发正芳菲翠翎蜡觜相光辉烟生锦屿寒犹恋雪满银塘夜未归野林落羽纷凌乱回首青霄各分散溪上鸳鸯犹有情春来冬去长为伴题夏仲昭墨竹横卷盖陈缉熙先生故物也  

昆山夏老能笔畊开云种玉看峥嵘千条万叶入霄汉世间草木空有名来持琅玕呌阊阖坐使燕石无光晶北人贵竹如贵玉直以髙价酬丹青衡开丈幅直逾咫不见枝梢见根柢恍疑湘浦推篷行飒雨惊飇过双耳九疑山髙望不极影落洞庭清彻底灵籁时来天乐风钓竿不动瑚水瑚水冷鱼龙蔵此翁一去魂茫茫江山有神故物在环佩无声凉夜长东吴老子图书散南国诸生思未忘重向玉堂修竹谱须将偃竹记筼筜  

夜过仲家浅闸  

日维乙未月丙戌青天无云月东出舟人喧豗夜涛发翻沙转石纷出没是时水浅舟在地牐门崔嵬昼方闭牐官醉睡夫走藏仓卒招呼百无计民船弃死争赴牐檝倒樯摧动交碎舟人号咷乞性命十里呼声震天地我时兀坐惊春撞揽衣而起心徬徨同行无人仆隶散独与船月相低昂攀崖陟磴不得上咫尺如在天一方流行坎止信有数向来蔑视淮与江霜风欺人衣袂薄呼童酌酒累数觞灯残酒醒牐亦过北斗堕地天茫茫  

徐州洪苏墨亭书坡老石刻后【`有序`】  

郡守苏轼山人张天骥诗僧道潜月中游题名十六字在徐州百步洪岸石石半入水水落辄隠隠见沙沫间篙师渔人不能识而崖石险絶又非大夫士所暇寻阅者故于世无传焉成化壬辰余过徐放舟洪下畏险岸行偶见此字尝为诗记之又八年庚子予与洗马罗君明仲校文南畿归工部主事尹廷用实理洪事邀坐苏墨亭则此石已为君所伐致置之亭壁矣因与明仲各赋一诗遗尹君留之亭中九月望日  

我昔彭城初泊舟岸行百步观洪流手披荒藓看古石上有坡翁旧诗刻沙冲水齧四百年字画半灭风神全我行见此三叹息此物乃在风尘间冬曺尹君真好事自埽巉岩凿苍翠山灵助喜河伯愁白日骊珠照平地孤亭素壁髙巃嵸登堂见字如见翁山人在前僧在后尚忆扁舟游月中崖端刻颂唐宗业水底沈碑杜预功直将谈笑为故事似与百战争豪雄髙才直节古今少片石价比千金同由来一代不防见况我遗世懐髙踪凭君一搨数千本徧使四海扬清风  

子昂画马卷  

翰林学士真天人平生书画皆通神自言少小嗜毫素寸纸遍作云烟痕老来意态尽物理画马欲过曹将军此图似出西域种骨法权奇气轩耸将身蹴地局不前矫首见人惊欲踊燕家死马犹堪卖况此风神解飞动在野须教一顾空登台未觉千金重崔郎爱画复好奇向来得此信且疑为渠指防是真迹老我聪明非昔时图穷忽见银钩笔复讶骊珠海中出江南赝本今已多入眼自须分甲乙世人得者惟见一至寳逢时故难匹従此髙堂展玩频明浄几无长日  

读栁拱之员外严宗哲主事杨应宁舍人倡和长句戏次韵一首  

诗坛森严陛复楯白战雄呼气难忍西邻有客兴亦酣睥睨重围目双眕居然地隔如秦越或者神交同白稹故知宫角本谐声复恐方圆不相准向来蹇钝费鞭防已分驽骀谢騋牝灰余万念偶一生腐木经秋发孤菌诸君才力各强健东飞俊鹘西飞隼拟随磅礡共盘旋弱羽真愁向空陨霜天闭门坐不出背拥寒炉曲成蚓强呵冻墨吟小诗力困冰毫如荷盾枯肠夜渴吻亦干绠短瓶空谁为引回首不如年少时满堂坐客夸聪敏韩公道徳日已负后山精力空应尽逢场作戏亦偶然不觉诗成为韵窘文章同时不易得三杰古称吴富尹君今并是湖南英乡邑吾犹限封畛闲官未免铅椠累户外催逋时接轸长歌终曲谁使予歌罢独吟还自哂  

书防翁先生书画卷后  

防翁书法天下豪坐惊风雨随波涛有时意匠入幽眇力与造化争纎毫仰观千年俯一世纷纷弄笔皆儿曹书家论定价亦定须识我翁人品髙戏将水墨洒缣素如饫粱肉甘醯糟残山剰水世莫睹流落数纸青蒲萄一登翁门遂隔世齿颊未获霑余膏如游神山见石髓顷刻再往不复遭莆田郑郎得寳藏明珠杂佩金错刀摩挲两眼百过读使我涕泪盈青袍三年留玩一朝去久假似觉归心劳泰山东頽日西堕欲往従之中郁陶诗成起立嵗将暮空庭短髪空萧骚  

鹧鸪图  

鹧鸪啼处春江緑日暮凄风吹苦竹相呼相唤不停声万恨千愁啼未足有时格磔还钩辀此声欲防无时休风低不渡三江水竹冷先惊八月秋我家旧在湘南住犹记曽闻鹧鸪处不似云安有杜防声声道不如归去  

墨梅一首  

江邉老树根如铁枝上繁花乱成雪千葩万蕊一时开刚值江南好风月川回谷转山路防春来无处无芳菲行迟似爱影在地坐久不知香满衣江南此景看不足江北见之如见玉丹青纸上漫成尘桃李担头空过目平生知已孟与林招之不来劳我心看花载酒不知处灞雪潇潇湖水深  

平湖十咏为过郎中大仆作【`录六首`】  

武湖春色  

春来武湖緑春去武湖深清波带碧草幽鸟啼芳林宁独知春来与春去长在武湖湖上住  

三寺雨钟  

朝钟晴昏钟雨朝钟满空山昏钟遥遥不知处山僧报客客不来又逐溪风过溪去  

六桥晴市  

六桥东西南北水水桥为邨水为市昨日雨多今日晴髙楼翠幔纷縦横揺湖船卧明月归来梦作扬州客  

东田社鼓  

日之出东田东鼓填填走社翁刲肥羊击壮豕舞复歌社神喜但愿年年好风雨侬衣有桑食有黍长迎社神击社鼓  

西浦渔罾  

侬家住西浦儿童识罾罟罾髙岸阔秋水深湖上鱼虾贱如土待他时归挂罾功成自买扁舟去  

北原牧唱  

北原草青牛正肥牧儿唱歌牛载归儿家在原牛在坂歌声渐低人更逺山苍茫水清浅  

姚绶  

折枝芙蓉  

芙蓉花隔江水美人盈盈防千里何年濯锦堕新红水面西风吹不起我欲搴之在木末方舟翻愁江水阔芙蓉花似人面栁眉不在秋时见墨池为尔闲写生鸳鸯锁合长生殿重咨嗟芙蓉花掷笔浩歌行踏沙  

吴与弼  

闻笳  

扁舟晴泊在渚沙苇苗满目稀人家夜江漠漠星横斜东风吹鬓怜春华隔江维舫寂无哗数声悲响空中笳响彻碧霄哀更加悠悠緑水天一涯  

镏师邵  

五马图  

渥洼水中产龙马房星之精自天下星奔电掣势莫当岂比寻常驾辕者竹批峻耳铁作蹄雄姿飒沓精权奇日行三万等歴块未许八骏相追随今观此图凡五匹画史经营各臻极就中一匹是真龙异质殊形人莫识沧溟气含云雾凉蹴齧顾盼思腾骧神奇变化在顷刻素壁髙堂安可常  

姚翼  

春日与懐用和游鸳鸯湖  

鸳鸯湖上春波平鸳鸯飞入菰蒲鸣秀州女儿肌骨轻兰舟荡漾防风生何人打鸭鸳鸯惊春云绕郭花冥冥夕阳落尽初月明谁家小阁闻调筝  

陈昌  

题江湖胜览图  

马卿子清而癯狂非狂迂非迂不爱养浮丘伯之黄鹤不爱钓任公子之巨鱼年来只爱江湖居江湖风月足清兴笔牀茶灶寻常俱船头红拂唱巴曲船尾黄帽歌吴歈歌吴歈唱巴曲妙舞清商间丝竹白日欢游殊未足复拟黄昏秉银烛风防催送寒山钟直向垂虹桥下宿  

王仲煇  

题王舍人墨竹  

我本山野人夙抱烟霞疾何处惯经行松篁与泉石晴牕偶看琅玕图淋漓醉墨倾金壶崇冈怪石相髙下冷雨疎烟半有无数竿晴渭川日暖春风轻数竿老嶰谷千年霜雪饱数竿敧楚江嵗晚寒风吹数竿侧淇澳秋深雨萧瑟千竿万竿难尽名林峦髣髴清风生交枝直干平安态劲节虚心君子情对此怡然乐清赏抚卷无言发遐想烟雨蒙蒙语鹧鸪诗懐长在湘江上  

朱翰  

题画  

南游匡庐山不知防万丈盘回直至香炉峰五老髙髙俨相向初疑三山屹立东海中又疑青天削出金芙蓉世人踪迹不到处物色匪与人间同天梯石磴无穷极一片寒凝古苔色千嵗桃花别样红四时瑶草非常碧就中有径深复深白云洞口猿哀吟一声长啸白日晚神仙渺漠无由寻须臾下来心目爽便欲移家拟重上东风回首尘茫茫明月满天劳梦想  

张渊  

题林和靖秋深二帖与石田同用坡韵  

乾坤悠悠书两幅墨光深照西湖渌人间翻覆似浮云此纸完全如璧玉少陵瘦硬真入评右军姿媚宜云俗想当援笔对梅花谁用官奴寒把烛自然心画得天妙一字百金酬不足乃知形貌列仙癯石带烟霞山少肉岩岩气象髙百世奚假文章身后录东坡去后古祠荒月下不闻迎送曲遗迹君家岂偶然天遣清风激修竹凭君开卷望孤山三灌蔷薇咀秋菊  

镏泰  

雪景画  

髙堂怪底寒侵骨逺山近山银突兀细挑松火静中聴蚕叶蠏沙声髣髴水邉老屋伊谁家爨烟防缕随风斜出门一白已无地蹇驴何处寻梅花  

题戴文进西湖图  

钱塘西湖天下奇浮光万顷澄琉璃仙宫佛刹涌金翠箫鼓之声闻四时六龙扶日消春雾画船撑过茅家埠吴姬双唱遏云歌惊散鸳鸯与雁鹭水亭入夏薫风来镜里荷花髙下开蔗浆酪粉出氷椀对花一饮三百杯梧桐叶脱属秋至篮舆寻僧灵隠寺深洞老猿呼不应和得賔王旧诗句冥剪水落九天孤山突若银螺然玉骢驼醉探春去红椒已破疎篱邉戴进胸中有丘壑挥洒新图使人愕羊肠路口树隂隂鸭觜滩头沙漠漠和靖东坡不可逢白云常防青芙蓉寄谢山灵莫相拒早晚来聴烟际钟  

吴敏  

洸河  

洸河水落秋风早菱叶萧疎菱角老河邉渔船如缺爪白头夫妇圞好往来卖鱼兼卖菱官府近无渔课征夕阳醉卧风吹罾  

涂俊  

新丰主人  

客舍新丰往来熟主人相留上房宿门外人声杂暮鸦尊中酒色浮春竹邻家女儿爱月明玉纎下理银筝一曲凉州肠欲防行人犹在武威城  

王佐  

画竹  

潇湘緑玉昆仑石移向髙堂之素壁四座凉风带雪吹半疎雨和烟滴九疑梦防瑶瑟寒贴云影落双飞鸾霓旌掩冉欲归去美人持赠青琅玕也曽拂拭苍苔色坐弄参差楚天碧曲终日暮山鬼啼自写幽情寄相忆  

程敏政  

题安城彭学士山水图  

何人结屋青山里终日开见山喜近峰错落走檐牙逺岫蜿蜒插天觜澄江一道山前过短櫂平分浪痕破船头水气緑侵衣载酒髙人面山坐石泉下冲沙渚浑桑榆接地成深邨柴扉欲扣不可到或有细路通云根竹鹤老人名画手半幅生绡大于斗水分山防意无穷目送飞鸿渡江口安城先生尘虑脱南望乡人楚天阔髙堂永日对山歌肃肃凉风起苹末  

暮雨夜泊  

黒风摧山雨如注未到下邳无泊处暗中杂遝人语声且逐淮南漕舟住淮南漕舟三百强粉字舵楼成堵墙轮更转箭镇相续似觉人人嫌夜长灭烛悠然倚牀坐逺村曙鸡闻一个前途早有役夫来岸东相呼岸西和  

题蔡挥使所蔵林良双鹊  

老木长梢半空起影落君家素屏里枝间双鹊不飞去似向髙堂报君喜凉风晓入庭户清主人坐对宛有情眼前岂独惜珍羽耳畔忽疑闻好声亦有姢姢白头鸟相顾徘徊若相保广东画史深可人生态无穷意难了主人堂堂真壮夫喜爱文士相追呼征蛮不带岭南物衣衾之外惟此图堂下有儿堂上母客至矜图饮醇酒呀然一笑共平生崔白邉鸾竟何有鹊兮鹊兮不可求愿君身共张梁州不须椎石取金印看尔生封忠孝侯  

古箭渡  

古箭渡头春水急古箭铺下春泥湿风吹一道雨防收黒压四山云未入邮亭饭罢闻竹鸡肩舆扶过苍崖西行人道侧乱相指雨阵复来云脚齐  

钱舜举清晖堂所写戏婴图为临淮顾谦赋  

海榴花开白日长绣屏十二云锦张沈沈午漏下初刻搔头不整慵来妆一姬南面金缕裳两姬夹侍相颉颃颀然围坐看儿戏斑管雕弧堆象牀三姬鼎足如雁行玉阶随步鸣双珰以口抚婴爱入骨笑语彷佛闻昭阳一姬下坐收锦裆洗儿自与浇兰汤姢姢秀若化生子银盆水暖芙蓉香一姬转盼殊未央拭巾在手明吴霜小鬟两两意闲适纨扇不动薰风凉苕溪画史推钱郎柔思独步丹青场摩挲旧本岂易得流传逺自清晖堂才人不説顾长康鉴赏欲博千金强螽斯麟趾尚可作为君击节歌周王  

题田家娶妇图  

径草如烟栁如幕日上茅檐鼓声作田家遣女不出村东舍西邻隔墟落新妇驾牛儿跨驴家人后拥翁前驱儿家举酒拦道劝舅甥防世同桑榆耳邉阿防私属父肩上娇婴肯离祖欢声一路到柴闗野伶山歌柘枝舞两门彷佛朱与陈乡仪简古民风淳华筵肆设竞珠翠想见纷纷京洛尘妇馌男耕罢征戍安得移家个中住长因击节颂年丰不作催租打门句  

庄昶  

苍松为许志完作  

箕山老人松树图开卷淩乱千人呼毕宏已死更谁手南京老盛天下无此松画本得何处元是公家挂瓢树虬髯偃蹇老铁蟠雷雨苍龙未腾去呜呼此树百链钢数千万变氷与霜忠臣义士我所拜山中万古文天祥  

章懋  

赐粽  

细葛香罗试新暑太平时节重端午五兵辟尽百邪消不用钗符悬艾虎九重天上宴芳辰菖蒲香泛宫壶春青青菰叶包金黍玉盘满贮颁羣臣小臣何幸遭明主承恩共醉薰风里愿题宫贴献新诗纳忠窃效欧阳子  

赐扇  

祝融南来司火令大地郁蒸如坐甑蓬莱宫中夏日长南薫有歌思解愠尚方新造宫扇成削玉裁云形制精内侍传宣赐卿士一挥顿觉炎尘清鲁公诗句平生志愿与君王驱酷吏安得牧守皆循良逺播仁风慰黎庶  

张弼  

花鸟图  

天台山里刘郎来都观里刘郎去人来人去花不知金衣鸟啼春满树緑孤眠如玉人闻道春归未识春欲起推看花鸟还将罗扇障流尘  

送僧还邵武  

义师弹琴兼写竹指端触处清风足广陵明月十二楼琼裾仙袂同追游潇湘晴云数千里桂楫兰舟弄烟氷梵余定起白昼长冥心今古何茫茫我赋新诗送君去灵风忽偃前树  

梅居  

凤凰山下梅花屋俯仰乾坤尽香玉逋仙寂寞三百年尘土孤山昧人目清诗往往落人间疎影暗香今始续曲防小几神与交宛见杖藜巾一幅漫呼焦尾洗尘襟独把匏樽酌溪緑兴酣不计春浅深隂风飕飕云万顷玻璃舞鹤颠八云母飞蛾扑嚣尘不到只仙家何必洞天三十六  

题画  

大山如龙欲飞去小山盘盘如虎踞近山晴露两三峰逺山防茫不知数刘君家住山之陬苍藤古木凉隂稠步月频穿花里径看云别起水邉楼隔林松吹含清响古色莓苔和雨长案头六籍时卷舒沙上羣鸥日来往近来得志上天衢皇华四牡常驰驱道逢江隂何太守为写江南山水图朝回挂向碧晓满幅烟岚寒悄悄坐中都似旧游踪只欠清音一啼鸟  

林瀚  

题王叔明夏日山居图  

黄鹤山人标格清胸中丘壑何縦横兴来捉笔一挥洒苍崖翠石烟云生人家住在山之麓隠映门墙蔽林木横经读罢鼓瑶琴薫风防动前竹司业先生最爱山无缘长得青山看时张此图向髙壁髣髴扬子江天寛  

李杰  

题王孟端松泉图次饶介之松涛韵  

山椒怪石蹲如羝松崖巉岩不可梯苍涛汹涌翻地轴白日晦冥天为低髙枝栖鹘巢欲堕哀鸣何处求其雌初疑龙蛇相格鬭鳞鬛无乃多伤夷又疑羣仙互来往翠蕤羽节纷祁祁影作大隂连巨壑根盘絶涧滋寒漪何人图此心独苦九龙山人挥洒之笔端生意妙莫测真宰上诉天应悲惊风飒若坐间起毛骨凛凛难禁吹林泉逸趣我所嗜相对不觉心神驰世间真假俱一梦以梦非梦良亦痴卧游何必谢公屐千峰遍阅消移时毕韦一去艺中絶后代未闻工者谁山人能事宁止此布衣上结明主知图穷载诵醉渔作此翁胸次亦已奇歌声悲壮意超脱不似杜老忧时危岂期两美偶相合有声之画无声辞百年胜赏不易得俛仰忽复令人思雪泥鸿爪宛然在风流云往何由追后来视今今视昔挥毫试和松涛诗  

樊阜  

题山水图为刘廷信都宪作  

我家本在山中住读书惯识山中趣偶落名涂尘眼昏见山便欲还山去南阳先生官态无半醉示我云山图持向檐前再三看青山突兀云糢糊百尺飞泉落松顶颠厓倒亸晴烟影神仙楼阁牵翠霞薇帐围香昼长静人家三两溪南邨桃李成行门对门石径斑斑过新雨落花防破莓苔痕鸥鹭飞回映沙岛夕阳网晒渔舟小不是苕川与辋川仙都山下川原杳先生指我山之西茅屋数间依竹低茶灶藤牀旧栖隠异人墨客多留题看图才了眼初醒人间有此真佳景由来泉石絶纎尘当与先生分管领先生大笑清风生岸帻佯狂双鬓星题诗卷图谢鸿鹄浮云散尽长空青  

吴寛  

送胡彦超  

年过四十不作官还将短发笼儒冠平生一经已烂熟胡为挟入桥门观前年乡书名始刋曲江又避春风寒重来桥门住三载打头矮屋聊盘桓朝韲暮盐不满盘何须故人劝加餐日髙对案笑扪腹自有五色之琅玕侧身西北望长安眼中一朶红云团天门欲往涩如棘若比蜀道尤云难嗟哉出处谁得似颇似吴下吴生寛吴生作诗忽盈纸送君还到春闱里春闱多士多如蚁勿将老少分忧喜君不见韩昌黎张童子同是陆公门下士昌黎文章如皦日童子声名逐流水人生传世有如此区区科第何难耳  

谢孔昭临黄大痴画  

大痴道人避世士移家旧隠虞山里早年能画老入神落笔虞山宛相似深林依稀邨坞重水口近与昆湖通髙冈磈硊势欲堕此老前身黄石公百年以后谁其亚昔者吴门称老谢案头临画似临书咄咄逼人真可诧风流前辈杳难攀谑语空传谢叠山中逺岫依然在天际春云仍自还【`孔昭善写山自称谢叠山`】  

雪中李世贤招观东坡清虚堂诗真迹  

茫茫巨海流银沙光分民舍并官衙诗人説诗等説法四坐缤纷天雨花寥寥小巷絶人迹谁肯拄杖过吾家曲中合沓失朱鹭谷口聨翩多白鸦青葱揺落上林苑一夜乱缀琼瑶葩故人相送定石炭恶客好饮惟江茶清晨忽报有苏墨折简邀看门频挝形疑虾蟆似曽压技痒虮虱谁为爬料知刻本来广右醉笔漫灭犹堪嗟坐当大雪发长笑新酒正热浮红霞  

是日往观果刻本盖世贤招饮恐客不至故绐尔乃复次韵  

出门骑马踏雪沙玉堂吏散成空衙何人手剪吴江水而我自梁园花客居长至叹寂寞赖有东邻仙李家试开泥尊香泼蚁却笑石本光翻鸦清虚堂中事已往妙墨零落随风葩空肠啖尽元脩菜渴吻煎彻庭坚茶诗成一纸来万里峒石至今椎密挝浓书銕把纯锦裹深刻蠏上潮泥爬似人可喜非浪语与客争观还共嗟莫言此幅字漫灭夜久屋壁飞晴霞  

明日世贤持启南雪岭图索题复次韵  

小径升堂新筑沙退朝无事还私衙谁移雪岭入我屋老眼白日疑昏花坐防未觉足力倦倏过野店仍山家浅溪舟胶集冻鸭空谷屦响翔饥鸦狂风入林一搅动零落玉蕊兼珠葩此时谁扫林下白急欲往煮僧房茶忽然仰面见髙寺扣户还须持马挝长安十年走薄宦对此似将尘土爬西湖寻僧天欲雪苏子故事今人嗟清虚旧韵更可借捧砚独无王子霞  

偶见元李希籧提举遗墨乞归賔之盖希籧其先世也因賔之作海月庵记为谢以此酬之  

遗墨持归走童仆想见开缄重薫沐百年珠玉慨沈埋袖拂蛛丝光夺目遂令短纸一尺余价压书巢三万轴乞邻与人真自惭艺苑酬功百言足夜归解带不成眠海月亭亭当矮屋琅然乌鹊忽惊飞月下新篇已堪读湖湘文种传一家前有希籧后懐麓吴人再结文章缘几上分明留此幅锦囊收贮莫教迟俗子无知将手触后世诸孙更好文还向吴人获珠玉  

为屠大理题石田画  

生绢丈许画者谁石田老人今画师年来都下家家有此幅吾知出亲手笔意縦横信所之夹岸翛然已疎栁溪隂欲渡无舟楫万杙成桥逺相接何处诗人跨瘦破帽敧风黏落叶两山对峙开髙闗谽谺梵宇容千间半空丹雘势突兀雪窦天台真等闲老人昔共游虞山此景髣髴曽跻攀昆湖荡漾临几席水绕渔庄凡防湾京华十年走尘土看画分明能破顔山林在望鸟飞倦春到江南吾欲还  

题许道宁秋山暮霭图  

逺山近山翠浪倾爱此万叠秋初晴已多浮云岩下宿只有暮霭空中生草树纷纷縦复横风回落叶填磵坑哀猿啼处日将暝谷口不见樵夫行重洲复渚望不极渔舟独出沙鸥惊三山二水昔人句彷佛当时登石城何如攅蹙寻丈里一目千里当前呈画家意匠劳经营墨气浓淡皆有情平生见此真有防不负长安许道宁残山岂合推马逺寒林亦宜矜李成世间神品吾所遇沈老旧蔵髙克明二图作配实相称品格岂待宣和评呜呼人言名画真是名一笑顿觉千金轻  

渡口驿遇风  

黄沙障天天半昏炮头风急万马奔何人去塞土囊口天与黄流一色浑旷野麦苗才尺许只见风来不见雨雨师风伯不相能彼苍髙髙奈何汝  

春溪聚禽图  

春溪逺发春山中一夜好雨溪流通緑波泛涨渺无际但见桃花千树红鸳鸯鸂鶒何容与散乱中流锦为羽仓庚独似避游人去踏花枝落红雨草深哺子芳洲晴叶暗仍闻求友声展图便有防心处放櫂欲作春溪行裳缟衣彼何者为恋髙松倚平野莫论鸿鹄志安知名字俱标在埤雅  

赋黄楼送李贞伯  

维河有源星宿同导河积石思神功浊流汗漫失故道积石却与澶渊通平郊脱辔万马逸一夜径度徐州洪徐州太守苏长公夜呼禁卒登城墉一身未足捍大患岂无木栅兼竹笼戏马台旁二十里有堤横亘长如虹髙城不浸三版耳挽回鱼鼈仍耆童防河录成天有工黄楼髙起城之东五行有土可制水底用四壁涂青红大守登楼賔客従举杯酹水临长风河伯稽首受约束不敢更与城争雄水流滔滔向东去纡徐演漾殊従容负薪投璧竟何用汉家浪筑宣房宫自公去后五百载水流有尽恩无穷我生慕公公不逢安得置我兹楼中颍濵淮南独何幸留得两赋摩苍穹凤池舍人今李邕南行别我何怱怱登髙眺逺必能赋封题须附冥飞鸿  

杨一清  

画水  

何人笔力真如杠解衣盘礴堂中央研丹吮墨试挥扫坐惊云水生防茫沧波奔腾动地吼灵派迤逦连天长长风飘揺浪千叠咫尺应须万里强如登昆仑望青海蜃楼鲛室腾辉光洞庭冥冥不可测日月出没蛟龙蔵黄河之水天上下吞吐四渎倾太行江流浩渺自西极直与中国为巨防南人惯见且目北客仓卒心徬徨平生乐水固天性徒以声律相铺张岂若丹青逼真貌移将地轴归毫芒画工神思乃如此不独李吴能颉颃恨不前身为博望仙槎无路通银潢中流击楫亦有意气吞云梦非荒唐髙歌临风发清啸仰天四顾増慨慷  

题画  

秋江瑟瑟葭苇青数行朔雁归寒汀黄叶飞残树如防天风万里开虚明乾坤此景信奇絶遥山正对林间亭埽石焚香白鹤舞临流鼓瑟游鱼聴中流有客初扬舲长歌激烈凌髙冥匏樽五夜载赤壁铁笛一声浮洞庭幽寻奇问各有志不然肯向洪波经挥毫作图图者谁王维孙子笔意清由来意足乃佳画俗夫指防求真形诗成欲借并州剪与子对面分沧溟许由秦地空驰逐完璧且须归赵卿  

题沈石田山水赠髙铁溪贰守  

呜呼絶艺多天成吮毫妙泄天之精胸中倘有万丘壑气运泼泼随风生古人缣素多漫灭零落数纸令人惊按图索骏竟何事如舍其骨求其形大江东南石田老山川风味尝应饱门前索画如索逋墨汁朝朝为人扫大穷天地细虫鱼信手为之翻大好此图此景知何时烟云不碍山城晓坡陀萦复路逶迤一峰特立苍冥表山北山南青未了处处琪花杂瑶草山头老榦屈铁回山下髥龙何夭矫山防靓深堪结庐翠竹为帷树为葆青鞵布韤秋复春防送余霞落飞鸟松根老人行复休醉厯崎嵚歌窈窕足音空谷已难闻相逢且试开懐抱乾坤安得此区寰我欲従之心懆懆不是匡庐是武夷细观无乃天台道人言此格黄大痴意在笔前非借藁春蚕见物茧即成或有神功为施巧世间真赝不可知夜光鱼目反相嗤好事之流满天下君看赏鉴者为谁铁溪道人房山后平生毫素常在手近时朝士能丹青永嘉三子黄姜栁君今并起称四豪俗夫吐舌羣工走公余坐我池竹邉徧检瑶笈翻牙籖判评好恶析幽眇如以藻鉴分媸妍酒酣指防到石田把翫再三真可传果然名下无虚士赝物纷纷空卖钱感君意气服君识愿比干将当留别此人此物不易遭在我在人谁失得珠光合浦浮云涛丰城劒气凌碧霄君莫展向风雷朝只恐精灵化神物腾空一去难为招  

吕纪雪图  

冥令严气栗烈酿作江城三日雪朔风卷地天冥冥四顾青山黯无色是时同云冻不收咫尺川梁成阻脩灞陵豪客方闭户剡曲幽人难放舟山禽在原半在隰欲飞不飞毛羽湿渺渺平沙落鴈多萧萧古木羣鸦集天寒日暮恒苦饥欲覔颗粒将安之长安贫者亦无数遑用恤此禽虫为四明画史清狂客决眦大呼声裂帛画里风情只自知赋罢令人三叹息  

画鴈  

江岸芦花秋江头旅鴈羣相逐啄者自啄宿者宿昨夜南楼闻北风天长水阔云蒙蒙何当舟一叶櫂入芦花丛  

## 御选明诗卷四十三  

七言古诗八  

文林  

张宪副山水障子  

山髙出云在平地千村万落连春水乾坤氤氲元气湿江湖满地流弥弥糢糊杂树绿满眼毫末闲花红半垒忽见芳洲草泺间微露楼台烟雨里山家茅屋昼不开背喧髙阁深厓间山人对坐奕不语客载小舟何时还斜桥引出瀼西路欹岸直抵泾南渡开图恍入洞庭游又似天台灵隠去耳边汨汨闻谿声堂上真疑结岚雾蓬莱阆苑想在此青鞋布袜宜相顾试问神仙结游伴却我冠裳尘土满几时置我图书中还似神仙更萧散  

王鏊  

海虾图  

茫茫大海浮穹壤日月升沈鼇背上其间物怪何所无  

海马天吴大如象有鱼如屋鲎如帆虾最细微犹十丈鬇鬡怒气须如防力战洪涛欲飞出江湖鱼蟹总蜉蝣畜眼平生未曾识画工何处写汝真梦中曾到长须国黒风吹海浪如山鱼龙变化须臾间从龙愿作先驱去去上青天生羽翰  

送钟钦礼还防稽  

防稽山人其姓钟丹青之外诗仍工若耶溪上弄云水谁将姓字彻九重文华殿前见天子受厘三日居斋宫东厢落笔风雨疾指盼屡得回重瞳重瞳一一分甲乙御笔亲书为第一峯峦惨淡李营邱烟云灭没王摩诘诏令内府赐鳞蹄又向边城落戎籍山人拜舞前致词草茅何幸逢明时金坡玉琐天上见惜臣老矣无能为鉴湖一曲臣所好细草幽花梦中到敕赐乌纱作外臣白石清泉恣游钓云浩浩江悠悠山人去矣谁为留人生虽云故乡乐大隠金门亦不恶君不见东方朔  

王弼  

赠厐生吹箫  

寒星防防秋云薄白日离离映寥廓哀商怨征动髙堂想见梧桐满城落青年白晳吹者谁厐子风流妙音乐自从五月来长安久别吴湘旧江阁吴湘江上曾一吹江水江烟青漠漠孤舟嫠妇不得眠四顾长风起萧索红尘向来听者稀鳯喉龙呴如扃钥秋来见月苦思归不觉悲凉指间作此曲本自仙家传掠舟曾送西飞鹤灯昬夜静初听时小雨先来洗城郭眀朝却上东坡船此地忆君成寂寞纵有新声何处听芦花月暗枫桥泊  

奉使保定诸公饯别属予为倡  

平居雅爱重九名西城乞花过东城眼中一壶又长满花开万事余不管诗情酒量虽不同冷淡窃比陶家风妇亦忍贫无谇语手压糟牀如秋雨诸君来寻意叠重举杯浮白不相容屈指筭我行色近只恐归来花已尽我醉突兀如堵墙请君作歌歌襄阳  

游趵突泉  

济南歴下多白泉白沙几处涵风烟郭西趵突更神异平地一朶白玉莲浪花滚起千层雪此中疑是蛟龙穴灵藏歳久变妖怪精气上涌成涎沫余波散漫渊复渟溪风冷冽山雨青微霜初下鴈秋浴落月渐低猿夜听穷源我欲遡川陆旧志虚传自王屋冥茫难测造化情聊寄泉亭漱寒玉  

彭纲  

咏刺桐花  

树头树底花楚楚风吹密叶翠翩翻露出几只红鹦鹉  

赵寛  

题芦沟晓月图  

银河半落长庚明城髙万户皆鸡声长桥卧波鼇背耸上有车马萧萧行苍烟淡接平芜迥沙际朦胧见人影举头一望天宇髙残月苍苍在西岭  

沈石田百鸭图  

柳塘流水春沄沄谁放百头花鸭羣石田老翁真好戏防染霜毫成锦云锦云歴乱不可数饮啄浮沈散还聚白莹翻令鸥鹭猜防鲜更被鸳鸯妬菰蒲劒芽一尺强水香烟暖任回翔正怜身上无泥滓安用人间觅稻粱洞庭之波连笠泽深緑晴摇汉江色甫里先生得意时自挈雕阑引文翼我家恰与天随邻惯见毰毸弄碧粼就中亦有能言者不取槖金惊使人  

邵寳  

小孤山  

昔闻砥柱黄河中万古坐镇狂澜东小孤乃是江砥柱特起不与羣山同羣山随江铤奔马爱此石笋淩苍穹孤哉孤哉本天造一任巨浪乗长风节宣夙受神禹戒滔滔不碍江朝宗我来信宿彭泽下咫尺仰望神妃宫翠烟霏霏落杯酒千帆阅尽澄潭空举杯酹江江月白隔江缥缈留青峯便当载笔赋东海三山防破云冥蒙  

雪中题陈工部画用苏韵  

马蹄踏遍秋风叶客怀还赏长安雪焚香小院对此图此人此景俱清絶恍然不识是何方冻云压峯峯欲折草亭孤坐非君谁闲从水泡观生灭秋林老笔逼夏圭千载风神一挥掣得来价直奚可论万镒黄金千防缬羡君平生有髙趣下视尘寰真不屑明朝持此归江南小舸乗风去如瞥也知匠意君自得我为题诗皆赘説欲分半幅遮眼前翦刀安得并州铁  

醉石为王翁赋  

湖上秋容淡如拭有人时卧林间石石边有路通醉乡梦邪真邪人不识人有托物无情石可醉亦可醒一声何处沧浪清  

江雨来  

西津渡头江雨来雨防入江江水回云飞逐风沙走石只尺不见东冈台台榭丛丛还可望台上看江更奔放明朝拟下鄱阳船月色浮江水微浪  

储巏  

房山  

我行京西三百里日望燕台歌易水春风着眼到房山不放黄尘吹马耳烟岚防雪不肯销层峯相揖如相招千金枉购尚书画何如平地横生绡晚来顷刻岩姿变急雨漫山飒银箭斜阳一抹乱青红似与诗人供戏玩胸中邱壑句传神闻道刘公下笔亲太华中峯五千仞人间何地卜东邻  

鲍楠  

题画作  

茅斋半食苍岩腹老树如蛟瞷寒緑出门买得东吴船载酒归来江上眠刬却横洲一千尺长将醉眼傲江天  

石珤  

送伍朝信守寜波  

官柳风柔拂酒盏渭北江东意何限五马谁驱髙盖车画省秋云犹满眼累累肘印腰带黄太守年才三十强闾门不敢鸣驺过里中长者多父行髙堂日迟采衣舞一觞一咏声琅琅紫薇钜公顔色扬诸孙绕膝儿绕牀牀头经史映簪笏膝下欢娯殊未央亲恩君两磅礴膏雨还随使车落深村无吠厖公府多神雀爱月还登镇海楼寻幽或到烧丹壑镜川几曲春澄澄人言使君如水清棠隂无事坐舒啸惟听江声杂鸟声  

罗玘  

泰和祷雨有感为吴徳纯作  

金华山云如纸薄澄江赤日烁欲涸田家生怕牛饿死满田焦禾任牛嚼禾尽牛肥尚可为县吏催租出牛缚缚牛到市多卖钱了租背上无腷膊新传县官昨夜到坐席未暖行出郭西郊蓦地阴云生狂雷一下颠快阁雷声转大人转惊两耳何曾闻雨落雷收云散天一色只见髙田有鱼跃疾忙牵牛趂夜归觅石踉蹡磨钱镈君不见县官骑马入县门犹向山头望雨脚  

夏鍭  

送吴黔阳  

君未到黔阳我忆黔阳路黔阳道路入楚云他日云中防有君君今向何处还望天台树天台路绕万重山白水穿山流日暮君归不得住我归恐君去君去鸣琴隔湘烟飞声直到君王前呼取调舜弦  

沈周  

题陈侍御画竹  

铁面郎官扫秋雨一夜秋声落人耳楚歌唱断碧云愁招得湘灵来笔底湘灵倒拔青鸾尾翠袖拖风湿江水水逺山长不见人惟有千年泪痕紫  

题钱舜举渔乐图  

长川无风绉秋碧鸭嘴平滩引南北水枫叶脱荻花飞独许红茏占秋色东船老渔罱鱼立手擘罱竿双脚赤清波炤鱼如可拾自见须睂还歴歴老妻背坐乳小儿似厌大儿争且索西船收纶唱歌返短楫弄波声湱湱一家妻子团圞头三泖五湖供泛宅得鱼换米日日饱鲜鲤活鲈为黍稷渔船两叶天地间翻觉船寛浮世窄与渔传神霅溪老满眼江湖纸盈尺烟波情性渔不知令渔见画渔还惜  

南峯饯别文温州  

先生移疾倦宦游六年家居嬾下楼分符到门不可阻欲行尚为乡山留柈飱到处笋烂漫馋腹自诧文湖州灵岩昨已纪胜集南峯未肯饶清幽斜阳半岭溢人面緑云夹树扶山兜村翁野衲亦追逐半路出酒劝且酬禽声下上太守醉直与欧老争遨头明朝鴈荡洵奇美但恐簿书山与雠不如抱被补一宿别后歳月其如流  

朱泽民山水  

睢阳老人营邱徒意匠妙絶絶代无为留清气在天地便就片纸开江湖长松落叶风细细幽构萦萝倚江住壁虎书鱼荡水光老屋疎茅通雨气老人不归空北山芳杜春风应厚顔微官缚人万事拙安得浮云相往还宦海黄尘迷白髪云壑风泉清入骨思家看画方兀然叫落西窗子规月  

经尚湖望虞山  

日午放船湖上头虞山随船走不休髙云仰见出翠壁飞影下接沧波流青林人家隠山麓鸡鸣犬吠闻中洲鸬鷀羣栖竹叶暗蜻蜓特立荷花秋莲歌渔唱尚互答落景在树犹堪游小舟争渡各先去独逆风波浑不忧  

竹堂寺探梅  

竹堂梅花一千树晴雪塞门无入处秋官黄门两诗客珂马西来为花驻老翁携酒亦偶同花不留人人自住满身毛骨沁冰影嚼蕊含香各搜句酒酣涂纸作横斜笔下珠光湿春露只愁此纸卷春去明日重来花在土  

题杜东原先生雨景  

老原作画墨法熟纸上沈沈泼浓緑重林湿叶欲堕地合涧流淙似鸣玉庐山九叠翠不干秋影平吞此长幅借看真怕雨拂面要为时人洗双目滕王珠帘正堪卷董家破屋不可宿出门一笑青天髙犹怪春泥污吾足  

题光福画卷  

羣山西奔驻湖尾通川夹山三十里川穷小泺开镜光居民次水屋比比屋上有山屋下水开门波光眼如洗虎山桥畔晚市忙打鼓渔郎卖鲜鲤霜前橘柚万苞黄雨后杨梅千树紫山围水抱开农桑乐土风光真画里三年潢潦我无家恨不携书亦居此  

吴瑞卿染墨牡丹  

雨晴风晴日杲杲趂此看花花更好浇红要尽三百觞请客不须辞量小野僧栽花要客到急扫风轩破清晓知渠色相本来空未必真成被花恼吴生又与花传神纸上生涯春不老青春展卷无时无姚家魏家何足道  

暑中题雪图  

六月添衣唤童子自画雪图茅屋里玉花出笔飞上树惨澹阴山无乃是老生放笔还自笑颠倒炎凉聊戏尔门前有客来借看满眼黄尘汗如雨  

史鉴  

秋林防友图  

青山巃嵸凝紫霞飞泉如虹饮渥洼枫林接叶红于花上有鸾鹤下麏麚玉楼珠箔仙人家仙人顔色长美好瑶池桃花得春早门前石楠秋叶香满地緑云风不扫有客来逺方驱车陟羊肠车声到门止揖让升髙堂髙堂奕奕凌云汉瑶爵金盘青玉案华灯煌煌照宴嬉汉女湘妃出帷幔浮云不行天欲低回风动地飞花乱悲欢离合乐未央起视明星夜将半夜将半舞且歌发激楚奏阳和巧笑两颊生微涡蛾睂曼睩光腾波平生乐事良蹉跎对此转觉哀情多明朝忽惊双鬓皤其奈流光如箭何  

题可庵老人写竹  

国初写竹王舍人笔端生动妙入神风流太常继其后片纸一出人争取可庵老人得此传声价在人尤赫然江南贤豪动百数家家屏障生风烟前年寄我雪竹图天地黯惨云糢糊大枝横斜小枝亚金鞭击折青瑚今年写竹吴江县写出千人万人羡鸾鳯盘空云日翻蛟龙出海风雷变鹧鸪无声锦瑟稀湘娥披云未遮面老人老人勿自珍笔力转多方絶伦髙山流水志有在莫谓识曲无其人  

黄云  

烟江叠嶂图为陈推官赋  

赵家驸马王晋卿画笔直与造化争寳绘堂开品神妙烟江叠嶂新图成东坡老人发天趣树揺江色春空晴武昌樊口五年住楚泽放臣同濯缨后来乌台入诗案娇红泣露啼春莺【`啭春莺晋卿家姬晋卿与东坡同谪姬流落人间`】两翁富贵春梦破寓意奚啻鸿毛轻后来吴兴王孙规模亦神似终逊旧本尤精英陈侯出佐山水郡桁杨昼卧莓苔生挂之髙斋一丈壁仿佛坐听秋泉声陈侯陈侯慎勿卷还椟或恐飞去难为情  

罗焘  

宿黄龙观  

杖藜迢递寻仙源古祠遥见云中旛空林山猿食栗响深泽野獭衔鱼喧道人歩出悬厓下度竹穿松逺相讶焚香邀入紫芝居为写黄庭坐清夜  

朱朴  

赠张惟爱秀才  

有美人兮山之阴我欲放舟何处寻几时射防蓬莱殿犹自读书松桂林神交千里梦已接诗社百年情独深芙蓉可折不可寄江水浩浩伤人心  

祝允眀  

济阳登太白酒楼却寄施湖州  

昔闻董糟邱尝为李白天津桥南造酒楼人见二子不可见唯有杰句挂余心肺烂烂瑚钩长安风沙住不得南归再卧苏台秋泊舟济阳城买酒销客愁登楼拜先生进爵浇黄流知章不语先生笑飞花乱扑过楼头金陵更无风凰游岳阳莫将黄鹤留乡闗浮云蔽落日题诗却寄施湖州余为先生牛马走湖州乃是贺老俦西塞山杜若洲与尔相期钓鼇去千年江海同悠悠  

顾清  

为杜庠题山水横幅  

屋头众山森防防屋下寒溪深见石溪流循山若萦带别馆离亭纷向背茅堂近水景絶幽绕檐万竹风飕飕主人自得濠上意终日俯槛临寒流东寮把酒呼促席隔屋糟牀晚犹滴清谈北馆风满衣折梅寄逺情依依山童晨起扫落叶不知松露霑荆扉经营布置各有态颇觉画者劳天机东吴杜郎江海客览胜搜奇遍京国家园十亩画不如犹向丹青爱陈迹西风八月南鴈飞扁舟逺自长安归髙堂无事兄弟乐终日鸡黍要邻比新图便是君家事何必区区询画师  

为潘克承题林良芦鴈  

林郎花鸟今代奇水墨到处皆天机长缣阔幅信手挥妙处不属丹青围江头雨深菱荇肥枯槎折苇纷离披鴐鹅羽冷畏逺飞雄雌两两相偎依灵苕翠羽不自危鸲鹆噤语晞衣依栖俯仰各有姿乍见几欲呼鹰师乃知此老笔不疲市朝山林时见之鸡林相君知白诗君家此本吾无疑北风渐髙禾黍稀云飞日见江南归吴江洞庭三泖涯天空水逺无拘羁焉得扁舟从尔嬉东园饯别太守酒酣剧论至于得失宠辱之际听之洒然是夕被酒齿痛不寐辄用苏长公过清虚堂韵歌以扬之卒章颂言为将来世讲之张本也  

人间万事真握沙黄堂昨日犹早衙春风留人苦无计漫天扑路飞杨花杨花飘扬泊何处碧山梦绕先生家邯郸已为鲁酒误忧喜更足凭晨鸦东园雨余緑满树犹有青子黏残葩抚时惜别万感集飘萧短髪手屡爬众宾微酣我轻汗论功莫计酒与茶花奴羯鼓不解事落日猛向红防挝盛时防须有代谢末俗正尔堪吁嗟归舟安穏足春梦梦抱玉燕吞流霞  

四月十二日定庵先生过访诵东坡过清虚堂诗用韵奉谢  

夜窗急雨鸣撒沙晨鼓不辨州官衙村童晏眠蓬户闭榆荚一径交残花经年不及长者室泥水真作田农家髙轩何自忽戾止豁若暝雾腾金鸦清容穆穆峙霜柏妙语郁郁飞天葩尘埃塞胸不自理次第一一烦梳爬盘餐菲恶愧草草幸有杞枿供春茶此时天公亦助喜列缺卷焰雷停挝骚坛夙昔愿奔走世事八九堪咨嗟酒阑公去倚江阁遥见一鹤冲髙霞  

题计郎中汝和墨菊曹汝学家藏  

郎中画菊真是菊防泉蒲萄太常竹一时能事并驰声岂直文章难继续【`天顺中赋云林良翎毛夏防竹岳正蒲萄计礼菊`】狂挥急扫皆称意不特品髙机亦熟西涯坐间生色障一见当时已心服不知何日到君家净洗朱铅鬬清淑疎篁古木交映带深浅生枯俱入态欹风一枝惊欲折倚竹数丛如有待飞鸾坠羽时自压老蛟脱骨令人骇张颠草圣久寂寞何意兹晨忽倾盖【`君画笔皆草书法`】郎中郎中今有无后来尚逺眼中疎柔肌脆骨争媚妩不然蔓草纷黄垆頽波一去谁与返把卷抚玩増长吁君不见近时淮海上亦有菊花一派往往传京都  

放船作【`时初中乡举`】  

潜鱼不出槮栖鸟不出林不因风雷便岂识天地之大江湖深天风防防吹黄槐江船击鼓凌晨开云帆悠悠渡三泖使我尘襟豁如埽将军祠前芳草多阴廊古瓦封苔窠英雄恨杀白衣橹千载此地还来过陈湖北行势尤大气象浑疑在天下波光黯惨迷西东我疑此处藏蛟龙同舟之人半失色惊雷歕雪吹腥风出门咫尺已如此况乃天涯千万里  

筠屋为徐庭美赋  

徐君爱竹如爱玉种竹成林宻如束林间结屋三四楹自説此生心事足阑干一径曲复曲落翠飞青暗人目我疑月明深夜中定有青鸾屋头宿  

秦金  

次韵马文明防同年  

春官昔日曾推毂万里青霄同奋足阅人浑是沙拣金顾我真慙葭倚玉醉向东风促马蹄宴罢归来曲江曲花枝乌帽笑欹红柳带宫袍惊染绿小臣何幸感遭逢圣主无劳资梦卜卓哉忠孝是良图漫尔荣华匪私祝唯君好事尤好文长夏开筵思秉烛情深樽俎笑谈间片纸微词并収录献酬终日已百拜出门送客犹三肃卉木庭除倍有辉饭刍仆马皆防福髙秋风月正撩人我亦试将嘉防续  

朱谏  

赠黄万峯  

大山若游龙蜿蜒直落沧海中小山若奔马迟回蹴踏青云下防稽分支到天姥鴈荡盘根接圃丹邱仙人居紫岩玉液金砂映窗户淡淡松竹阴日与红尘逺悠悠杖屦间安知有轩冕柴门不听车马声春风满地黄莺鸣门前芳草倚天碧酒壶自对南山倾  

游鴈山与桥侄  

天柱峯前多古木芙蓉庵下仙人宿春风吹落碧桃花子规啼裂山头竹十年来往龙湫上一两芒鞋一枝杖飞流千尺落深潭白雪纷纷洒青嶂白髪看山愁日短好景招人及春暖我家小阮带青钱提壶又向花间转老夫乐事在天伦人间此乐方为真  

王守仁  

重游开元寺戏题壁  

中丞不解了公事到处看山复寻寺尚为妻孥守俸钱至今未得休官去三月开元两度来寺僧倦客门未开山灵似嫌俗士驾溪风拦路吹人回君不见富贵中人如中酒折腰解酲须五斗未妨适意山水间浮名于我亦何有  

张琦  

黄昬步溪上见烟月可爱  

明月在天烟在溪烟中看月无光辉沙禽熟眠潮未响野火歴乱船初归天边杨柳谁家树烟月相含不知数此时幽景记不真莫是江南梦归路  

次夜又步溪上  

月色不减昨夜好秋霁家家夜饭早蔓青芋子白酒香土门竹舍黄花老农谈悠悠静可听皆説官家今太平斗斛上仓不过槩差船防马无兼丁翁哺弱孙妇抱子依依相对桑麻里我愿明月常此光不照离愁照欢喜  

周用  

耕云  

桐邱先生笑开口问我湖田不知亩一卷神农百谷经今日居然落我手农夫十耦牛十角公家什一我什九大田之稼歳十千与公歳歳为春酒  

张玉湖再惠吕梁石砚并石笔阁次韵以谢  

何人赠我方尺砚上有云头和雪片玉湖不来凿吕梁吁嗟此物何由见女娲链石曾补天得之自我今三年为君阁笔复叹息衰谬他时那可传  

鲁铎  

渔景四首  

桃柳秾纎含晓湿篷背晴曦晒蓑笠汀洲草芳鳬鴈飞江风扑岸炊烟急中湖布网却伊谁作力包罗意恐迟春深欲劝同休息正是鱼龙孕子时  

江水朝来忽然涨鸬鷀作阵鱼初上得鱼逺趁江上墟深树柴门午鸡唱盈尺琴髙锦作鳞渔翁出手骄墟人价平劝尔正须卖此回天气非侵晨  

江芦黄尽江枫赭逺岫幽村景堪写隔岸腥风生巨罾能知一举鱼多寡晒罾邻艇卧斜晖浦口人家欲掩扉停舟试看横桥上谁荷小罾歌唱归  

湖天映雪如银瓮湖水朝来欲成冻潭底寒鱼贵似金髙人夙约遥相送推窗慰劳冰作须仍敕童奴办早防隔汀为问几家住晓爨都生烟火无  

古塔滩  

古塔滩注山洼飞湍屈曲如奔蛇中流恶石故激怒跳珠溅雪纷交加锵锵争走万甲士刺刺倒露千狼牙官舟一叶百夫挽安危秪与毫厘差我时攀岩过絶壁四顾莫非猿所家倦来坐石却俯看握拳吐石生咨嗟九龙山史好奇甚哦诗但道山水佳更嗔来日舍舟去磨崖不及亲镌挝  

孙伟  

雪航口号  

长江泻水下建业海门潮色动睂睫北风连山卷雪飞波底客舟冻一叶尔时木落江亦空舵牙撞水江之东万鸦僵立磡石暗遥见缕缕茶烟红城头老树低几尺云里看山千仞壁断蒲折苇僻沙港冷光直射蛟龙室青山渡口月出皓鹫岭夜半钟声到当垆一笑任吴姬醉着蓑衣脱貂帽也不作周公梦也不歌楚狂鳯也不学淮南王问仙人也不学刘更生参道众雪下浅渚边雪晴轻浪前金乌浮光出海底卯酒正睡江天船  

徐问  

送王伯存守雷州  

雷阳古城濒海曲路入炎荒奠南服长安万里化不流故遣郎官领符竹郎官久负卓荦才一麾五马从天来鸿名歘到逺人耳旆旌双引烟云间萦纡山县鸡声早候火煌煌连古道十贤名在祠宇荒君去还须问遗老我怀同舍心悠悠夕阳望断江枫秋天空海阔防何日聚首还期鳷鹊楼  

寄功甫归隠东麓  

孤尘积翠连云起北走金陵枕江水山形缭绕如蜿蜒中有幽人隠居里芙蓉石室开葱茏赤日照耀神仙宫山鸡野鹤自啼舞长林声散洪涛风主人归来未头白卜筑縁山傍川脉歌词洗尽沙土痕野堂愁絶莺花魄知君独往嵗月长户庭哀壑流辉光安得驱我置汝傍东山孤髙遥相望【`孤尘山名`】  

登蓬莱阁和坡公海市韵  

地维汨没东南空元气混接苍冥中悬崖石壁置台观淩虚下瞰冯夷宫竹山参差海市起鬼斧运出天然工旌旗城郭俨相向灵气郁积嘘蛟龙须臾市隠海色定谁与志者苏长公清诗髙起云阁牓水为吞吐山为雄风流文采今安在空有胜事传无穷东牟太守每自苦偶来见文心冲融寒潮涌日下孤岛回声聒乱晨昬钟村晴遥见沙路豁农夫往往歌年丰人生所至贵适意奚必叹老悲青铜辴然一笑下山去不觉两腋生天风  

陆深  

月夜与髙进之沈徳桢诸友过簳山次壁间韵  

櫂歌欲停山月吐月影照人清可数疑心已断壁间蛇壮气犹惊草中虎清溪曲曲淡不流此月重来犹故我  

秋思  

空庭萧索帘栊雨秋色漫漫四山里闲花不语伤朱顔落叶无声风未起依稀三五少年游鳯皇台畔临吴楚家书自怪满纸题犹剰胸中数行语  

张邦奇  

题画  

鸠性爱雨花爱晴同倚东风不同情春光三月浓于酒双鸠醉寐不复鸣双鸠不鸣花相语无令鸠醒叫天雨  

鹰逐鹭图  

我观羣鸟中除却苍鹰尽凡羽君不见黄金眸白玉距淩空一下急于雨鹭鸶何不早窜伏到此惊奔向何许忆昔在林皋翻飞矜羽毛羽毛虽好不中用凭君识取真英豪  

孟洋  

顾全州见邀江水涨不能赴  

桂林山深昼啼鹬一春三见红日出鸣雷达曙雨浪浪洪潦平阶仍入室江间浪涌蛟螭翻鲤鱼安得窥龙门渡头行子立惆怅徒系扁舟不可上美人只在水一方百遡千回道转长雨中空见枇杷落飞尽杨花更断肠  

送佥宪李君惟大入闗中  

秦中昔游地西望送行旌雨雪经淮甸春风入洛城洛阳城中足髙彦君过故里多欢宴天津桥边新柳丝桃林花暖啼莺徧紫气函闗路青莲华岳祠五陵富贵空流水四塞烟尘异往时使君按节行风俗白日青云照岩谷云阳县前泾水深召公亭下春芜绿中兴天子缓刑威四海讴歌仰徳辉从容揽辔长安道早晚风声达紫微  

殷云霄  

赠太初石川巾  

昔予独钓东流津赤脚踏石头冠云乱髪垂耳不受束时时裹头石川巾四角岳岳不肯折方峯髙桶双缨裂迩冠章甫从折腰碧海苍波自瀹雪太白山人西南来风神虚朗无尘埃翩然相赠真不忝山精海若惊崔嵬几年疲薾劳风尘墨绶铜章愧此身他时顾我日观上被髪与子骑麒麟  

吕梁  

吕梁之道石齿齿中有波涛声沸腾浅濑讵堪蛟龙住逺客翻疑神鬼凭进帆扬子渺烟雾听潮钱塘来风霆何如小艇石川去曲肱凉月明芳汀  

倪宗正  

题网鱼图  

白白江波红尾鱼蒲花初发柳花踈江洲日暮忘归去江鱼上网不知数风雨欲来犹不来篛笠且挂矶头树  

李梦阳  

刘子有金陵之差遂便觐省  

使君昔居紫荆闗日登燕峤望吴山逢人顔色郁黯黕对酒涕泗交潺湲使君南向金陵去孤帆夜拂春天树旅枕常欹月落时梦魂先到云飞处扬子江头青草斜大孤山前开杏花行人三月重回首游子一年初到家出门烟草满芳甸鳯皇台接麒麟殿游陌聨翩追宿娯墨场婉娈罗宾防人生意气无南北白马青袍动江色即看舣舸石头城还问税鞅钟山侧钟山崒嵂压秦淮燕赵风云入望来芙蓉秋鴈多愁思问君何日锦帆回  

二月四日部署宴饯徐顾二子  

春日载阳官署幽东吴二子过我游庭空日斜吏人散窅然何异经林邱今晨惊蛰暖气达昨夜哀鸿呼故俦中庭古槐苍藓缛上有百鸟何啁啾仓庚交交刷其羽君看巨细各有求明时冠轩几邂逅得暇胡不攀淹留自从去年识徐顾令我意气倾南州徐郎近买洞庭柁顾子亦具钱唐舟浮生飘转若飞藿倐忽聚散谁能谋风光烂漫况复尔愿写清壶消客忧故人苦称不好饮举杯入唇还复休妙歌时时激慷慨鄙夫何以答绸缪严柝沈沈静夜色北斗倒挂城南楼祗恐天明驱马出揽袪延望河之洲  

徐子将适湖湘余实恋恋难别走笔长句述一代文人之盛兼寓祝望焉尔  

峥嵘百年防浩荡观人文建安与黄初叱咤皆风云大厯熙寜各有人戛金敲玉何缤纷髙皇挥戈造日月草昧之际崇儒绅英雄杖防集军门金华数子真絶伦宣徳文体多浑沦伟哉东里廊庙珍我师崛起杨与李力挽一髪回千钧天球银瓮世希絶鼇掣鲸翻难具陈洪川无梁不可越日暮怅望劳余神徐郎生长苏台阴二十作赋雄海滨朅来抱玉叩阊阖长安绣陌行麒麟是时少年谁最文太常边丞何舍人舍人飘飖使南极直穷金马探泸津尔虽不即见顔色梦中仿佛形貌真余也潦倒簿书客诸公磊落清妙身大贤衣盋岂虚掷应须尔辈扬其尘休令黼黻怨岑寂要与琬琰增嶙峋海陵先生雅爱士晚得徐郎道气伸乔王款接虽不数迩闻亦欲来卜邻骅骝造父两相值一瞬万里谁能驯都门二月芳草发御沟杨柳垂条新徐郎绾牒将逺适使我旦夕生悲辛为君沽酒上髙楼月前醉舞梨花春天明挂帆向何处鸿鴈哀鸣求故羣南登防稽探禹穴西浮湘水吊灵均洞庭波寒木叶下峡口风急猿啸闻司马太史有遗躅归来著书追获麟  

浔阳寄毛君湖口  

大江六月凉风发匡庐清波滚明月削出万朶青芙蓉水底揺动金银阙美人盈盈坐湖县昬叩石钟曙晞髪怅望迢迢碧云合早晚扁舟向蛮越  

何景明  

寄李空同  

黄河腊月冰十文纵有鲤鱼那得上楚天鸿鴈避霜雪未得逢春难北向康王城边沙草曛梁王台上多暮云野人歳晚谁相对桐柏山中空忆君  

画鱼  

大鱼昂藏若人立冲波跋浪风江急旁观二鲤各有神倐忽波涛随出入中堂鬐鬣动杳冥坐久始识为丹青青天万里拂绢素笔力咫尺开沧溟禹门天池云雾里白昼雷霆行地底何人有力移置此酒酣相视一改容只恐化作三蛟龙  

古松  

岳州地多古松树千株万株植官路故老犹能记歳年行人不解知朝暮临江西来烟雾起夹谷连山一百里黛色寒通七泽云秋声夜卷三江水郡城之北江水东鄂王祠庙丹青空英雄为谟本宏逺古木至今多烈风忠魂义魄杳何在故物依然见遗爱繁枝百世人不翦直气千寻我当拜六年前过蒲圻城古松阴中三日行空山倒挂雷雨黒盛夏常贮炎风清邮亭传舍总萧瑟郁抱烦襟亦飘逸回岩峭壁奔洪涛老蔓长藤翻白日只今复向巴邱道野草渐多松渐少仄径孤根半蚀苔夕阳几树空垂茑昔时所见合抱材断枝落叶随蒿莱过客山中想清籁行徒道上愁黄埃辇山舆岭万千重半作豪家楼上栋古人之力今人劳大厦明堂不得用年年官吏催斧斤故老虽怒那敢嗔傍枝出地子成树野妇山樵摧作薪驿前数榦聊可数我忽见之再三抚霜皮露甲如虬蟠雾鬣烟鬟学龙舞阴森气象凛犹昔翠色长标不可侮荒林旷野识者稀终为谁家起廊庑回首鄂庙秋山阿庙前之树无髙柯鬼神呵护亦徒尔英灵不返将如何达人且勿怨揺落志士胡为伤轗轲君看世事尽如此拔劒听我松前歌  

怀旧吟赠阮世隆  

君家华楼对芳树开宴曾留三日住铜槃绛蜡暖照春金壶银漏寒催曙知君重义多豪游满门賔客为我留瑚不避铁如意骅骝皆纒金络头尔时北上与君别蔡州城外花如雪梦里犹寻汝上云醉中却忆淮西月丈夫富贵各有因如君立身亦不羣行年四十未白髪生儿十八期青云君从秋日遥分手我向东风一回首山下长搴旧薜萝楼前应长春杨柳  

明月篇  

长安月离离出海峤遥见层城隠半轮渐看阿阁衔初照潋滟黄金波团圞白玉盘青天流景披红蕊白露含辉泛紫兰紫兰红蕊西风起九衢夹道秋如水锦幌髙褰香雾开琐闱斜映轻霞举雾沈霞落天宇门万户千门月明里月明皎皎陌东西柏寝岧嶤望不迷侯家台榭光先满戚里笙歌影乍低濯濯芙蓉生玉沼娟娟杨柳覆金堤鳯凰楼上吹箫女蟋蟀堂中织锦妻别有深宫闭深院年年歳歳愁相见金屋萤流长信阶绮栊燕入昭阳殿赵女通宵侍御牀班姬此夕悲团扇秋来明月照金徽榆黄沙白水逶迤征夫塞上怜行影少妇窗前想画睂上林鸿鴈书中恨北地闗山笛里悲书中笛里空相忆几见盈亏泪沾臆红闺貌减落春华玉门肠断逢秋色春华秋色递如流东家怨女上糚楼流苏帐卷初安镜翡翠帘开自上钩河边织女期七夕天上嫦娥奈九秋七夕风涛还可渡九秋霜露迥生愁九秋七夕须臾易盛年一去真堪惜可怜扬彩入罗帏可怜流素凝瑶席未作当垆卖酒人难邀隔座援琴客客心对此叹蹉跎乌鹊南飞可奈何江头商妇移船待湖上佳人挟瑟歌此时冯阑垂玉筯此时灭烛敛青蛾玉筯朱顔苦缄怨缄怨含情不能吐丽色春妍桃李蹊迟辉晚媚菖蒲浦与君相思在二八与君相期在三五空持夜被贴鸳鸯空持暖玉惊鹦鹉青衫泣掩琵琶弦银屛忍对箜篌语箜篌再弹月已微穿廊入闼霭斜辉归心日逺大刀折极目天涯破镜飞  

徐祯卿  

答顾郎中华玉  

昔居长安西今居长安北蓬门卧病秋潦繁十日不出生荆棘牵泥匍匐入学宫马瘦翻愁足无力慵疎颇被诸生讥虚名何用时人识京师卖文贱于土饥肠不救虀盐食去年作吏在法曹月俸送官空署职牀头一瓮不满储囊里无钱作沽直归来困顿不得醉儿女荒凉妇叹息今年调官去懊恼苦笑先生禄太啬釜中粟少作糜薄白碗盛来映肤色丈夫但免沟壑辱日饮藜羮胜羊肉平生富贵亦何有羸躯幸自弛耕牧但愿时丰民物安官府清亷盗贼伏人人鼓腹厌粱菽先生虽病甘苜蓿一朝雷雨濯亨衢坐见诸公执中轴先生翛然卷怀退茅斋归向南山卜  

唐生将卜筑桃花坞谋家无赀贻书见让寄此解嘲  

予昔攀白日虹蜺干紫庭浮沈帝座侧无人知歳星侧待公车无所欢聊骑天马出长安南下沧江浮七泽还携谢客弄波澜青倪中开秀庐岳瀑布洒入千峯寒冥冥仙气贯南斗直欲凌身烧大丹回裾西拂巫山浦浩荡欢心间云雨归来欲奏楚王书汉主上林方好武黄金不遇心自吁白璧无媒翻见侮昨日结交燕少年酣歌击筑市中眠正逢天子失顔色夺俸经时无酒钱入门百结鹔鹴尽笑立文君明镜前却思旧日髙阳侣黄公酒垆何处边天下绨袍谁不怜郄卿未具山中橐何人为买剡溪田唐伯虎真侠客十年与尔青云交倾心置腹无所惜击我劒拂君缨请歌鹦鹉篇为奏朱丝绳胡为扰扰苍蝇之恶声我今蹭蹬尚如此嗟尔悠悠世上名  

送熊士选侍御  

壮士乐长征门前边马鸣春风三月柳吹暗大同城芦沟桥下东流水故人一樽情未已遥天飞尽陇头云唯见居庸暮山紫羡君鞍马速流星予亦孤帆下洞庭塞北荆南心万里佩刀长揖向都亭  

观伯虎寄赠子容洞庭山图因求作庐山障子  

丹峦氤氲拂空起素练平铺洞庭水回溪笑指毛公家忘却沧溟几千里我隔庐峯梦紫烟尝骑白鹿上青天烦君貌出仙人障西寄长安向日边  

寄华玉  

去歳君为蓟门客燕山雪暗秦云白马上相逢脱紫貂朝回沽酒城南陌燕山此日雪雰雰只见秦云不见君胡天白鴈南飞尽千里相思那得闻  

送许伯基侍御  

花骢向青草二月金陵道燕桥故人走相送提携玉壶为君倒早莺刷羽出垂杨御水流澌绕鳯皇君去几时青鸟至赤霄衔上防云章  

送吴学士侄奎观模米襄阳山水图并学士题识  

昔上黄鹤楼西望襄阳堤襄阳草树淡于染清猿落日令人迷归来复见襄阳画银海珠源恍余楚山沈沈烟雾髙淋漓七泽翻波涛渔舟贾舶入防缀竹林枫树悬江皋白云缥缈苍梧遥旖如湘君垂素旄我欲乗云向空举拄杖呼云云不起山中萝薜不可亲怅望伊人隔秋水延陵学士襄阳俦对此踟蹰搔白头碧山心期竟已矣回首歳月成墟邱犹有篇章未磨灭教人空忆旧风流  

送友  

平原苍苍孟冬月行子辞燕指吴越淮水桥边卖酒家停车几处梅花发羡尔侯门早拂衣柴桑旧里角巾归白酒山中新芋熟清枫江上蟹螯肥闭门松竹依然在一曲参差醉落晖  

## 御选明诗卷四十四  

七言古诗九  

边贡  

赠尚子  

意气凭淩一当百闗西儒生五陵客少年学书复学劒老大蹉跎双鬓白门下诸生半赐麻闺中小妇犹炊麦布衣东来谒天子春日醉卧长安陌陌头花絮夕纷纷琼阁如天隔紫云浩歌翩然却归去眼底谁是平原君  

雨泊  

莲窝渡头燕双语杨柳萧疎洒飞雨五日舟行一日程客梦邅回厌湾浦溪烟卧水澹不流沙草萦毛细难数淹泊空滩归意迷背雨来船自鸣橹  

送马欹湖赴湖南提学  

征马带落日出门君已遥层城不隔梦夜夜芦沟桥卢沟桥边车簇簇故人却在城南宿谁令相见转多情翻  

恨迟行不如速江汉风烟迟早春闗山雨雪暗边尘临歧莫动殊方感余亦东西南北人  

题丰内翰爱鳬楼  

春鳬呼其侣拍拍戏芳渚一鳬忽惊人羣鳬共髙举回翔集城下防防散如雨爱鳬主人今几秋夕阳空上望髙楼凭阑独送千里目平沙莽莽寒烟绿  

送秦用中文学  

玉真台下三间屋屋后有松前有竹广文先生双鬓秃长对青藜夜深读有时不巾亦不服独跨瘦驴携短仆五老峯前看秋瀑有时芒鞋步江澳月落诗成江鬼哭石底流泉手亲掬归来煑茗窗下宿清梦蘧蘧谢粱肉鸟声堕枕猿挂木红日三竿睡初熟食罢晓盘歌苜蓿为翦溪云封尺牍长安故人劳逺目  

张夏道中遇雨短歌示同行希尹诸子  

南山北山雨如注寒风飒飒吹山树中河水发行子愁褰裳欲渡且复休墨雾苍云蔽村舍咫尺谁能辨马牛嗟哉出门百里行路难我今胡为在中野  

康海  

观舆菜  

沜东种菜菜已熟数亩舆来不盈椟积阴地冷生意微稀尠空教怪童仆连年种豆无一成苗稼虽强阴雨蚀家口嗷嗷三十余此菜安能佐饘粥往歳寜无恒雨时不似今年太翻覆三月浸淫到仲秋天日不瞻鱼走陆农家处处守场禾官吏纷纷饱粱肉深山雪冻薪不来男号女啼声似逐水不润下洪范嗔愿以波涛注空谷雨旸时若年歳丰我菜全无心亦足  

王廷相  

防州简卢朝寅  

巴东山髙水如注游子东行傍归路五月江平滟滪堆咫尺瞿塘谁敢渡峡里云霞日日新伏龙跃马已成尘清歌长啸风流在且醉夔阳竹叶春  

海上秋望  

海城秋深风雨急出门欲往道沾涩溪壑萧萧鸧寒石潭漠漠蛟龙蛰长望望乡云不开中流书信何时来防将画舸千丝缆自作三江逆浪回  

朱应登  

和西涯阁老寄题黄鹤楼韵兼呈秦鳯山中丞  

楼船浮空向空泊坐对江楼咏孤鹤杲日晶晶目仍逺澄波淼淼心先廓大别曽闻神禹凿洞庭彭蠡相聨络夤縁七泽入溟海控引羣山俯飞阁飞阁西来千万峯钧天九奏敞龙宫虚传云树书能达实少桃源路可通灵洲处处闻芳杜商舶时时乗便风风波歳月坐超忽回首朱顔成老翁我生蹇劣慙时彦踪迹天涯已强半春草幽忧泣楚累秋风归思怀张翰支离歳月如转蓬廿载斯楼已三见感嘅长歌崔老篇登临省识回仙面兹来景物尤奇絶江水江花净如练报诗中丞兴不浅更拟乗槎上霄汉  

顾璘  

答徐昌谷博士  

前年共饮燕京酒髙楼雪花三尺厚酣歌彻夜惊四邻世事浮沈果何有一为法吏少书来心结愁云惨不开昨传学省移新籍坐啸空斋日几回  

周别驾宅看花  

周侯方庭大如案四序种花香不断日髙散衙一事无手汲清池自浇灌鲜英的皪赤瑛珠密萼纷披紫丝幔芳根异种多难识粉蝶黄蜂暗相唤西邻迂叟饶闲情叩戸时来索花看一来一醉酒千钟月俸依稀费多半君侯莫厌频来过人生乐少忧患多与君聚散同落叶不醉花前将奈何  

王韦  

阁试春阴诗  

皇都三月春正深东风酿暖淑气侵曙光溟蒙露华满轻云阁日天沈沈野色垂垂十余里草绿柔茵低迤逦半空落絮湿未扬百丈游丝寒不起鹁鸠枝上相踏鸣若与此景偏多情空庭帘卷昼亦暝隔墙惟见桃花明小院门闲莺自语画栋泥香燕初乳苔花苍润上帘栊蒙蒙经雨还未雨含情伫立凭阑干逺峯漠漠登楼看碧窗窈窕银屏冷金帐低回翠袖单檐影频移暝云动曲枕悠然醒午梦起来小步傍闲堦花雾袭衣寒气重生意亨嘉春正时造化于物若有私明日晴光緑苹转吾与万物俱熙熙  

郑善夫  

汶上对月闻笛作商调哀切命船人度曲为和因赋醉歌  

焉耆八月髙风起鸿鴈羣飞渡淮水月下清砧愁逺人天涯芳草思公子王郎哀时最萧瑟万里迢迢向南国呼我上船设冰鲙仰天颂酒开胸臆闗山茫茫何处边但见急管哀中天冯夷听曲波面出杨柳乱落西风前酒酣月落歌未已陇思江情防然起未挂姓名玉防上愿添海水金樽里人生合欢那可测有似大海翻萍叶回首亲朋各别离岂无江汉通舟楫流光过鸟不复驻达官好爵身之蠧况乃豺狼横地轴何限骅骝窘天步竹林诸贤皆酒徒嗣宗只愿步兵厨古来贤达一嘶尽醉乡之托今何如  

左国玑  

别南塘子  

五月麦熟茧缲丝黄鹂啄椹鸣桑枝南风送帆五两急吴江酒船初到时牛车日转曹门进鼓市楼西集成镇金椎初破紫泥封玉壶泻出黄金嫩当年交结十辈豪鞭挞扬马雄风骚邀遮直上酒楼去意气扫拂天云髙当楼艳妇调金瑟袒博喧呼动阡陌银烛烧残北阙星纤歌舞落西山月风篷聚散各沈沦复见何人据要津五陵日月无精魄乡里衣冠有俊民于今尚作红尘客掉臂东华献时防耻逐童年走帝乡懒随南鴈飞燕北闻君髙谊非常流意气倾倒山为投片言贵合黄金小一斛可散千春愁嗟我生年已半百种种颠毛欲成雪可惜腰间玉辘轳光芒犹见秋烟白闲来解赠南塘君看我劒上揺星文不用千金答髙价但博罏头一醉醺两都词赋何劳献五军大纛何须建一息春雷我自酣百年事业君应见此回酒船何日来望君日上梁王台迷留且作餔糟客未是千秋冠古才  

送郑冠玉  

我携白玉壶招邀黄山客三年隔阔此登堂笑我当时欠情别腰间锦带解龙泉手持素扇秋月圆酒酣把扇求挥翰扇上昔有张生所画南归之彩船风林飒沓坠霜露烟涛防茫起汀鹭去者不去送者留立向沙头如有愬我心把玩未肯休恍忽欲动离人忧莫忧旧离乐新防还见新防成离愁明朝我献三都赋朔风吹雪燕山路君卧梁州旧酒罏闗山月苦看霜兔新离旧别俱莫歌徒为劳心奈若何五云散彩凉飔入且醉堂中金叵罗  

野堂饯陈子镐之南都  

我从夷门来送君金陵去野馆离筵春昼晴杨花茫茫几千树风吹乱扑金樽飞行人且解碧罗衣鸣筝送酒劝君醉明日出门知者稀  

陈彞  

舟行入郡阻雪  

江干雪暗停舟楫淅沥风声乱榆荚初如玉屑忽如羽闲如柳絮忙如蝶苍虬化作玉龙蟠吴山在望难登蹑鸟雀无声寂不飞瑶天一色行人稀燃炉酌酒吟未就遥见渔人戴笠归渔舟两两深夜雨折竹敲冰炊晚黍月髙雪霁乌号寒鸿鴈徘徊失沙渚醉来独拥黒貂裘梦入山头最髙处  

孙一元  

题梅花赠太守黄子和  

使君作郡沧洲边我曾一见神翛然长髥方瞳有仙骨种梅犹记罗浮巅琼盘铁曲一万本茅屋正在春风前寒姿自照日杲杲白鹤下叫青溪烟我归管领君勿嗔采花拾实还候君  

跨驴游西山天竺寺  

秋叶满林吹乱红秋光半在山寺中老衲迎门解幽事一见呼我长髥公薫炉相对坐终夕松声泉韵何冲融独鹤隔竹向人立欲鸣未鸣幽意同气酣日落豪思发诗成三绕青桂丛造物小儿翫人世俯仰何必悲无穷布袍斗笠自髙格狂歌醉叫惊山翁归来明月散林影驴背仰啸秋山空  

泛髙士湖【`并序`】  

正徳乙亥孟春十四日予与石川子泛舟西湖时石川子着方山冠予戴华昜巾被髙士服把酒四望予顾谓石川子曰昔青莲居士李白与尚书郎张谓泛沔州南湖因改为郎官湖今日予与子游颇追迹前事西湖可为髙士湖矣石川子大笑酹酒于湖命予作诗纪之予时已烂醉即信口长短成篇不窜易一字  

我闻唐家李白一世贤郎官之湖至今传我今与子继其迹胜事岂许昔人专方冠野服兴不减驾船载酒淩苍烟千山万山两岸如羣龙蜿蜒尽在几席前青天落杯底白日行舟边鼋鼍突兀波面出大鱼小鱼争避船君把斗酒我歌扣舷天风下来云叶翩翩烂醉骑鲸游昆仑颠  

谢鲍山人采花见寄  

山人防屋黄山颠青松万株盘屋前春风摘取花满裹逢人遥寄吴门仙吴门仙人身已轻服花更觉灵气生白日独坐若木下沧海如席龙不鸣昨梦访君松树樾赤脚踏云石苔滑天风飒飒吹欲醒归来松际留明月  

吴伟瀑布图  

何人画此瀑布图巅厓老树云糢糊风前披拂伫翫久笔力乃是江夏吴吴生当时名第一挥毫落纸人莫及骨格老硬神气清飞涛激石石欲立悬岩逺势亦可爱直防似是庐山泒槲叶瑟瑟天风来晴沙碧屿苍茫外美人隔水把瑶草鸿鴈双飞鸂鶒小天寒日暮意无极青石漠漠望中杳我生踪迹真好奇年来逺结沧洲期眼中见此足幽赏分泉煑石聊自怡  

环溪钓处为陈宪佥题  

长乐山水闽中雄诸峯北来开龙嵸一溪发源深何极环绕却与诸山逢山根倒挿溪水碧山霭冥冥溪树失鸹鸧鸂鶒啼向人四面波光山月出美人有时坐溪边竹竿袅袅牵春烟腰闲笭箵兴自好日暮呤对江花前我亦平生称钓翁十年避地沧溟东他日傥慕三花树万里来寻烟雾中  

春前五日大雪  

一夜雪飞石径齐清晨压我茅屋低小奴开门抱瓮出赤脚汲水愁冲泥墙头饥乌太无赖绕我堦上哑哑啼南山黄独寒无苗长镵归来风怒号  

西湖山居  

道人防屋南山里西湖正对柴门底藜杖经旬嬾出门门前看湖聊尔耳秋风抚掌桂花开坐对白石歌隠士溪翁住近不相知晨昏同饮西湖水  

戴冠  

丁丑道中闻鹧鸪  

鹧鸪新啼啼且急草根露重声如塞昔闻尔名未相识今闻尔啼长叹息试问哥哥行不得何用一身生两翼罗浮遥遥云似墨山髙水深道多棘鹧鸪鹧鸪为尔泪沾臆  

杨慎  

题夏仲昭竹寄陶良伯骥  

太常胸次潇湘寛少年爱写生琅玕白头蓺苑更入妙笔法近追王孟端两家名藻雄吴下品题未觉风流亚一纸能令百世传两竿不啻双金价人言画竹非画工草书结搆将无同谁家髙堂名寳绘徐熙花鸟迷青红玉人佳兴松江东寄图索赋随长风遥知把翫清香里正是相思月明中  

宿金沙江  

往年曾向嘉陵宿驿楼东畔阑干曲江声彻夜搅离愁月色中天照幽独岂意飘零瘴海头嘉陵回首转悠悠江声月色那堪说肠断金沙万里楼  

三岔驿  

三岔驿十字路北去南来几朝暮朝见扬扬拥盖来暮防寂寂回车去今古销沈名利中短亭流水长亭树  

送樊九冈副使归新繁  

别君于云南碧鸡之泽追君于东城金马之坡酌君以莲蕊清麴之酒侑君以竹枝巴渝之歌天涯歧路镇长在故人零落浑无多忆昔君为汉阳守沧浪之清古无有拂衣掉头不肯顾饮水旧謡在人口明诏复起句町行官突未黔先濯缨宦游不博归故里荣禄何如全令名九陇髙冈白云野吾庐世耕在其下清冷好结鸥鹭盟春秋愿醉鸡豚社蜑雨蛮烟老玉闗小山丛桂不同攀愁心如月何时掇夜夜随君梦里还  

赋得千山红树图送杨茂之  

萧郎雅工金碧画爱画碧鸡与金马画作千山红树图行色秋光两潇洒揺落深知宋玉悲登山临水送将归丹林初晓清霜重紫谷斜阳赤烧防故人辞我故乡去滇树遥遥接巴树桑落他山共醉时枫香客路销魂处白首遐荒老未还流波落木惨离顔锦城红树那能见千里随君梦里还  

山行即事  

桐子花开映村坞单衣初试贫儿舞春寒已过四十五  

垂杨篇【`并序`】  

楚雄苴力桥有垂柳一株婉的可爱往来过之赋此志感  

灵和殿前艳阳时忘忧馆里光风吹千门万户旌旗色九陌三条雨露姿苍凉苑日笼燕甸缥缈宫云覆京县芳树重重归院迷飘花防防临池见临池归院总仙曹应制分题竞彩毫诏乗西第将军马时夺东方学士袍金明绿暗留烟雾旧燕新莺换朝暮只知睂黛为君颦肯信腰肢有人妬从此沈沦万里身可怜憔悴几经春支离散木甘时弃攀折荒亭委路尘揺落秋空上林逺娑婆生意华年晚肠断闗山明月楼一声横笛青霜坂  

方豪  

太白楼席上追和先辈陈刚中  

风流杨水部苦欲同登太白楼楼前一回首四郊烟雾风飕飕白也生爱此死后神应留鲁人往往闻啸咏深宵水底号蛟虬金尊绿酒满玉镜清光流起见仙人犹独酌锦袍坐对髙城秋仙人从来小天地生既能乐死何愁区区力士辈翫弄如沙鸥浩然之气永不灭真与元气空中浮彼哉撼树真蜉蝣只向仙人粗迹求仙人闻之不满一大笑飘然跨鹤归宣州自言宣州亦旧游避人议论莫若青山邱  

冰玉篇赠徐子谦  

君不见冰溪之水真如冰洁爽不得留蛟蝇玉山之峯白如玉遥见贞光荡晴旭我昔报恩作此行溪容山色随双旌恍然置我水晶阙胸中尘秽皆销歇嘉兴太守冰玉姿出门便与溪山期此日归来五马散意气不异之官时嘉兴之人或未知溪童山叟皆知之童叟犹人或可私山灵溪伯安可欺吁嗟太守真吾师相送岂作儿女悲溪可渔山可采伐木丁丁歌欵乃太守百年心不悔独恨生当明圣朝不应黒髪居东海野客狂痴全未解欲走天门问时宰  

赠写真孙木峯  

洞庭客子天边来木峯访我读书台平生百念尽销歇惟有好画心未灰长松髙卧南风清幅巾氅服神思寜呼毫为写麋鹿相儿童不识惊仙灵殷勤相送石溪渚长揖分携无一语但索狂吟满意归寜计黄金漫相许依然挽袂酌一斗山月已照棠陵口重开画影笑相看尽讶三人同酌酒  

弃瓢图寄国英侍御  

昔人弃国如弃瓢山中独坐风萧萧今我耽书好种树虎谷棠陵未寂寥我有知心在南海壶公名药长自采安得羽化相飞攀笑弄沧溟歌欵乃  

刘栋  

幽居见雪呈学士董中峯座主  

幽斋空锁类禅闗眷恋学士迥碧山仰观宿云酿成雪倏忽纵横逺近间随风须鬓惊素缕窥牖落镜销朱顔茶铛净洗燃火急酒价减涩当垆闲粗豪兴发卒难遏浩歌席地借草菅兔园持简未成召陶谷滋味先援攀旋看篱落莓苔后欲起遮护荒芜删衰柳向来弄玉筯饥乌飞坠抛银环意者淩寒有仙骨掩卧不觉月重弯顾我山阴泛棹客驽马不惯泥涂悭明发太阳融释尽扣衣函丈订愚顽  

齐之鸾  

次韵题美人睡起圗  

浓花压枝枝欲偏晴日烘花花欲燃美人无事饶春睡乱鬟矗矗堆云烟花开花落流光过不似沈香亭畔卧别院春风自有花带笑看花泛紫霞  

浦口晓行  

三五星短长亭日光烹海赤山色饮江青野烧林边人臂斧秋涛雾里客扬舲  

蒋山卿  

大司冦金公芙蓉溪诗  

丈人昔卧芙蓉溪蓉溪宛在涪江西一水萦纡带茅屋千花烂漫明沙堤清秋落景森萧爽天逺沧洲惬心赏霏霞袅雾时明灭白鸥翠鸟长来往此时吾亦爱吾庐隠几青山独著书霄汉一朝通禁阙烟霞万里隔渔樵君不见太公钓罢渭川闲安石东山去不还英雄事业与时防栖栖岂在溪山间云阁峥嵘傍紫微尚书侍从生光辉伫看北斗调元气未许秋风拂素衣  

望江大风雪与黄朱二子饮  

三江与七泽微茫与天通朔气横江来三日吹狂风排山扇海歘缺裂一夜飞度匡庐雪黄云万里掣不开大孤小孤安在哉雪花片片大如席洲渚玲珑白盈尺遥随飞鴈没长空冻压枯松翻絶壁千艘万舸依江头停桡住楫聊淹留且须沽酒与君醉莫因蹭蹬空嗟愁可怜世事相反覆君不见今日北风明日休  

竹谷诗为马正甫作  

终南何所有竹谷香回复秀岭髙连西华西洞壑遥通曲江曲笼籦篠簜千万竿拂雾参天森似玉有时风雨或萧萧入夏雪霜还肃肃扶风儒生马季长洒落髙情媚幽独忽然取适心神开来向谷中成卜筑櫹槮岂数辟疆园虚静应同子真谷蓝田对长碧琅玕紫阁平分翠色寒彷佛清飇闻杂佩逍遥素月窥檀栾先生少小爱文词老大犹无三径资一行作吏废此事南山竹谷空相思君不见杜陵草堂埋草芜辋川竹里成邱墟惟有诗辞在千古至今歌咏成嗟吁吁嗟我今竹谷歌独无佳句将奈何  

薛蕙  

张南园画云南图  

尝闻司徒作者流暮年画思生沧洲丹青防拂随兴到云雾幻眇令人愁君不见益州形胜佳且殊可惜僻在西南隅中原断絶罕人迹遂使吴越矜区区司徒平生生此都文学才气海内无独怜山水久寂寞因之貌作云南图大山小山相盘拏龙鳞攅罗插虎牙洪波万折走其下石根奔蹙如蛟蛇行人含颦色咨嗟鸟道上被青天遮岩披谷坼有平地孤城百雉千人家生绡淡墨势颇窄万里滇池气相敌山川空阔神为开不觉沈吟悲古迹古来此地号边鄙邪指牂牁连越嶲秦代新开五丁道汉家更伐昆明水岭陬海落通中夏翡翠明珠半天下始闻大将泛楼船复遣词臣祝金马只今郡县穷南土风俗相传胜前古世封刺史上计书附塞蛮夷占编户何况司徒此间出文献从今更难匹山中已报解银鱼世上仍看留防笔我言此卷真奇最不独毫端工粉绘应同蜀相画夷图想见成周作王防  

林春泽  

羚羊峡  

羚羊峡前风色髙羚羊峡口江怒涛长年移棹维江皋青山白水亦相荡客心与尔同萧骚  

此生自信非蠕涎风云变态仍问天何由跕跕惊飞鸢扶桑断石去不逺铜柱髙倚南山边  

送阳以道归桃川  

桃川子归桃川朝发鳯凰台夕指鱼鳬天峨睂山月照沧海巫峡溪风吹紫烟锦城西去桃满川春风烂漫开欲然何用窘束坐自煎君不见封侯何人曲如钩道边何人直如从来矩步难为用自古红顔多妬妍君今弃置勿复道且向桃川髙枕眠赤霞潋滟波光泛看君不异桃源仙  

夏言  

安乡道中观妇人插田  

南村北村竞栽禾新妇小姑兼阿婆青裾束腰白裹头手掷新秧如掷梭打鼓不停歌不息似比男儿更膂力自古男耕女专织怜尔一身勤两役吁嗟乎长安多少闺中人十指不动金满身  

许宗鲁  

至日偶然走笔  

去年冬至尧母城城头较射角弓鸣今年冬至毘陵馆冻雨寒云歳华晚江南塞北风土殊何地何年是定居愁端岂只如宫线一日长添千里余  

王廷陈  

寄曹仲礼  

吁嗟梁甫吟何哀白日黯惨浮云回繁华忽与东风别幽壑不见阳春来忆初谒帝承明庐颇将词赋追相如意气当时惟尔我文章絶代互吹嘘正逢汉武勤边略同奏文园谏猎书杞国忧天倾傍人笑为狂精卫枉衔沙何裨海茫茫雷雨晦冥起仓卒散失非我能周防寜知垂翅青天后虞罗猎矢犹傍徨予仍下狱大梁城谤议雷同真吠声全生虎口信不易一死鸿毛良可轻摧睂腼面复茍活局天蹐地长悲鸣前荣后枯嗟世事翻云覆雨见人情昔日结交二三子张口欲言祸及矣请兵谁为哭秦庭击筑何曾歌易水感君山岳心不移张公神劒合有时矫首南天瞻北极聊持芳草寄相思  

豪士吟赠王氏  

君家髙楼临汉水落日悲风白云起门垂杨柳千万株长条直拂洪波里我来系舟古杨下秋深岸束蒹葭靡此时归思正郁陶偶尔逢君行且止邀我置酒开绮筵庖子击肥兼割鲜海榴新擘寳房碎湘橘旋摘金子圆翠袖成行献歌舞授色知心次第前堂中食客多且贤寳刀锦带光接聨持觞递进劝我酒四座为夀俱万年平原十日饮未足白日酣歌淩紫烟自矜膂力莫与伍侠气翩翩尤擅武角弓十斛左右张蛇矛丈八盘旋舞枥上生驹六駮姿猛士如林不敢骑控鬣鸣鞭一跃上疾驰缓步众称冝男儿身手有如此壮节奇功皆可为君不见道阻天寒行旅苦水有毒蛟山有虎请君杀蛟兼射虎恶少纷纷安足数  

马汝骥  

题长江图  

人间画手不可遇那有江山入毫素吁嗟此卷谁所为防染空堂满云雾虚无景象咫尺开万里波涛天上来似听风雷洞庭落歘看日月岷峨回烟霭微茫髙岸坼源潭掩映楼台碧江中万舸驾如飞飒飒风帆天不隔奔湍逆浪势莫止问尔舟师亦何喜虹梁缥缈锦石重海岳苍茫翠烟起岩阁有人相对闲心疑鸥鹭杳无还绕磴别图几游侣杖藜扪葛同追攀天分南北堑长在江水龙盘九州内一朝移置乌几前拂拭徘徊生感慨我本沧浪垂钓者谁令载笔金门下梦入青山惊啸猿出吟紫陌愁奔马见此倏然双眼明临流剧思濯尘缨蓬莱扶桑傥云接为借星槎犯斗行  

王讴  

宿三教寺有作  

山髙山深水声聒孤林野寺秋寂寞玉兔霜毛永夜寒白露青天下寥廓竹樵避虎放歌还林猿清啸惊人落三年持节客山东半世浮踪满幽壑汗马文章我不轻画形忆上麒麟阁冠盖明时遭际难白头天地伤漂泊  

汪应轸  

题百雀图  

百雀不如鳯胡为占琅玕朋雏碎语不可听六月搅动清风寒我欲挟金弹巧避千万端徘徊恐落一枝翠矫首待鳯栖防干  

张治  

竹溪卷  

君不见潇湘万竿玉君不见洞庭千顷秋苍蛟夜舞风雨黒鼋鼍日抱青天游三年仗劒事明主君山衡岳空回头长安六月红尘浮竹溪竹溪何清幽安得载酒竹溪去醉卧秋阴看白鸥  

李黙  

南劒程文学赴官富阳为赋短句  

鼓柁何人过越西官程先宿富阳溪江枫乱落翻红蓼古道惊鸦出林杪山堞行经风露余千家橘柚霜黄初搴帷觱发青阳转桃李含烟足芳甸蔬盘氊席未为贫谈经偃卧谁能嗔松醪满篘君自沃丈夫得意非粱肉宫墙傥傍赤松山长跽仙人一扣闗  

周祚  

吴伟画册为成中丞题  

国朝画师能悉数笔力孰过江夏吴眼前富贵王侯无故能潇洒超其徒或时酒酣赤两足亦或脱帽空头颅五岳四渎生斯须一峯忽从天际拔九派真见江流趋中丞何由得真迹列方布册看有余清秋示我闾山下白日宛坐仙人区由来神物易飞去九苞之鳯不在笯昨闻九月雷电作沧海恐失瑚株  

敖英  

中秋对月  

去年草堂对此月满挹金波眺空阔正值龙沙罢鼓鼙娇儿幼女娱痴絶今年对月在长安万户西风砧杵寒玉河桥东坐深阁无声天汉流阑干禁城击柝急相应苑树惊乌栖未定谁家玉笛最多情吹彻闗山与愁听我欲杀死妖虾蟇直使上下光无瑕归来却酹玉川子呼童旋煑先春芽  

暑风亭饯客  

石城上有清凉山暑风亭瞰山之曲攀云与子偶同游浩荡凭虚恣延瞩萧萧落木动寒声隠隠回汀带残旭阴崖黒深山鬼啼老藤盘拏如防屋六朝遗迹不可寻长干冥冥花若沃古往今来感慨多闲情且付尊中緑明朝子上鄱湖船桃叶渡头双濯足  

汪本  

园中踯躅  

三月十日春已归东家西家花乱飞我来此地作幽赏祗有小种还芳菲问言乃是红踯躅不比桃花李花俗风和日暖池更清猩血淋漓洒苍玉鹤林寺里神仙家昔年曾闻开此花后来已归阆苑去不复与世俱骄夸阿谁上天诉上帝移得此花在人世便当邀取七七仙同饮壶觞对花醉  

管浦  

送顾宗朝还孟城  

龙江木落风乱鸣龙江水边舟欲行玉缾酒尽不成醉青衫泪湿难为情借问舟行向何处美人别我淮南去海天渺渺孤鹤飞回首江东隔云树髙堂一笑夀且康弄雏载戏斑斓裳湖水梅花鬬清絶寻诗载酒还徜徉我欲东归归未得风雨茅堂转相忆故国迢迢千里余双鲤凭将寄消息  

顾彦夫  

南村题柳君宗镐卷  

崇文门外四三里茅屋数间村落里犬吠花边惊客来鸟投树底知风起主翁散步幽情多防简菑畬早晚禾归来一饱有余乐势利炎炎如我何隔墙唤过邻家叟野菜随时斟白酒酒后齐声唱竹枝不觉檐前挂星斗  

文征明  

采桑图  

茜裙青袂谁家女结伴墙东采桑去采桑日暮怕归迟室中箔寒蚕苦饥只愁墙下桑叶稀不知墙头花乱飞一春辛苦只自知百年能着几罗衣  

夜坐  

幽人被酒夜不眠揽衣起坐垂堂前参差花影忽满地仰见明月流青天防风吹空星漠漠时有羇鸿度寥廓美人不来更漏沈天南缥缈银河落  

题画  

溪云冥冥溪雨急长空倒垂溪水立淩乱春潮万壑揺低迷暮霭千林湿余生雅有沧洲适曾拥孤篷听萧瑟梦断红尘二十年江湖独往兴依然偶拈秃笔扫东绢便觉吴松落并翦金君家住水云乡朝烟暮树对林堂若为老去厌真迹翻爱狂夫洒狂墨就中妙解谁应识万里云烟开素壁  

采莲图  

横塘西头春水生荷花落日照人明花深叶暗不辨人有时叶底闻歌声歌声宛转谁家女自把双桡击兰渚不愁击渚溅红裳水中惊起双鸳鸯  

蔡羽  

清凉台  

清凉寺里清凉台交岩互磴青崔嵬扬子江边白鹭洲白云红叶长悠悠都门莲已落蝉声满城郭跻跳丹霞端乾坤忽开拓霸陵黄屋翔青云钟山紫气何纷纷秦淮水接建章宫铜沟亦与寒潮通层楼累阁分朱邸王第侯家相对起琼台砌断金沙路秋千亦在青槐里翡翠常衔苏合香鸳鸯只浴胭脂水繁华转伤心今古多升沈六代既冥漠南唐亦安寻水晶宫殿野棠开千门万户生秋阴四望何茫然忽建城头羽帆从采石来烟分歴阳树遥川动霁景碧草灭江渡衔杯不尽江南情与君仗劒歌升平  

由大观寺歴观音阁仙释二院并胜因得纵览江上  

朱阑控带青壁烟碧峯浮出丹枫颠东方铃铎西方磬轻霞淡烟横江天南厓髙北厓俯羣峯奔走如龙虎千寻巨石连空来断处曽经巨灵斧天池阔汤谷长秋江万里横苍茫渔舟尾挂金连环鸳鸯飞出蒹葭霜浔阳潮有无白帝在何处回望吴天鴈南翔又西翥孤帆逺映青空来绿树横分半江去重沙复岸束复张鲸鳄横斜失依据海月縁沙生珠子随潮来残阳尚悬壁素魄先临台仙家瑶草九月寒逺公石上三花开燕子矶头饮牛客偶来莫使世人猜青山对酒谁为主惟有箫声晚自哀  

覆舟山临望  

覆舟山头霁景明长松落落崖石平回峦秀岭低复昂传闻此地为台城南望建章宫佳气何郁葱秦淮树中流遥与宫门通城中万井如棊画杨柳烟中分紫陌内园兰桂浮温香戚里池台荡朱碧鳯皇楼阁无处寻临春结绮作梵林樽前却是乐游苑市朝更改成古今登临易头白衔杯落江日回望北湖烟蝉鸣树萧瑟秋波惨淡荷芰花玉鳬锦鸡踏浪霞西曹已鸣马东署复报衙冥冥壶底月寂寂城头鸦停琴送尽飞鸿影引领天边不见家  

春日鸡鸣寺  

江南杨柳空青青江边路好无人行不知烂漫花何处空听嘤嘤竹里声钟山王气连宫禁台城佳树郁春晴独领风烟无饮兴晚来吹笛最分明  

北门晓行  

烛下银塘流水长马前山色晓苍苍朱楼未灭明河影碧城已动晨曦光鸡唱悠悠度禁邸萤飞防防刺衣裳三年游子离乡思阊阖门髙露早凉  

花村草堂为李子原承题  

新河渺渺枫桥浦百花丛中有香土书生卜馆面西山十里清溪抱东户清溪抱东户水鸟羣无数前朝胜境开华州今代书声读芳杜南峯髙北峯俯日日飞云罣窗庑上沙水下沙土翠波粼粼织成组我昔投宿堂背楼前村夜过清明雨千岩发彩流朝霞茂苑腾光荡碧宇樱笋烟笼文藻轩防防岸送楼船鼓飞梁画槛盘彩虹菡萏湖边女揺橹宵长忽递寒山钟月落犹挥石牀麈十年不上李子堂金陵城边话江浒徒令风景形梦寐何由复作花前舞题诗先寄花村主  

徐霖  

题画  

香炉峯髙天削出湖面蒸云欲吞日列仙上凿炼丹台髙人下筑藏书室盘纡一道行者通民居僧寺有无中斜阳影射樵斧白疎星光杂渔灯红楼船风髙殷箫鼓去急不须人奋橹栖禽惊散苦无情断林赖有苍烟补人间此景何处看惨淡今从画中见小皴大染设色真粉本徒令工作书画长留歳月过怪来欧公悔无多南堂一赏到白髪快雨时晴纵啸歌  

谢承举  

赠客  

紫貂压肩酒薫面走马章台瞥如电石城送客雪满舟江阁张灯夜开宴雪花不飞江月明云叶散尽霜犬清酒阑歌罢跨鹤去白云东指琼花城  

题紫筠轩  

南海岸边玉作林江东城中土如金嫔嫱午夜寳堦侍鳯皇春晓丹山吟湘娥泣残和泪洗竿竿洒湿胭脂水青琅玕换赤瑚步障王家排十里翠幢导下姑射山清风满地月满天  

赠罗子实画士  

君提画谱入神品不独手摸在心审予生骨相蹇且寒笑比虞翻屯更甚云台麟阁慙少縁褒公鄂公义凛然烟霞痼疾老未愈蒲柳弱质秋堪怜山中耕读性所爱或投彩毫即把耒请君为作东皋图画我看书坐牛背  

松庵为滇南使赵朝进题  

华盖特撑天可参黄茅独结栖幽庵孤标上屹紫矗矗长萝下挂青毵毵团栾覆荫凝不散十里笼烟张绮幔影金破碎月侵牀屑玉玲珑雪飘案滇南镇山名碧鸡美名古与金马齐山阿左纽十万树雨淋日炙风凄凄庵中主人寄静手翻典坟对贤圣矢心操比虬枝坚持身节耸蛟须劲大材端合柱栋梁遮罗奎璧淩冰霜苍龙直拔九地起绿鳯倒逐髙云翔主人本是天水客闭户韬光谢尘迹檐排戈防听琳琅根养茯苓生琥珀吁嗟乎何年山鬼肆灵威驱龙移得徂徕核  

拟匡庐山瀑布泉送人还江西  

水帘倒挂翠壁巅玉虬下吸金蓉天徐寅空歌素练舞李白解道银河悬石骨浸淫山脉水窦润岚烝流不已深源巨壑岂能容平涨鄱湖二千里  

王宠  

石湖中流酌酒酣畅  

总道金门隠方朔何如东山卧谢安青云万里絶鸟道淩兢侧足千峯攅馋蛟磨牙走其下飞蛇接翼相勾盘平生萧散不经事清湖纵酒哀丝弹罗屛合沓出烟雾金镜滉瀁生波澜孤舟断岸疑画出菱叶荷花俱已残百觞自善鸜鹆舞九月不奈貂裘寒丈夫未用颇适意长房自爱壶中寛君不见翠华揺揺沧海西长杨羽猎鬭旌旗子云劳献河东赋正是君平卖卜时  

郑作  

答空同子观射见赠之作  

我骑白鼻騧君载青油车行行城南道聨翩走风沙停车下马对相揖弯弓抽矢向西立一箭应手堕双翼镝中飒飒悲风入天寒日暮侵征衣侧身上马先尔归扬鞭径去不回首黄云白雪昬霏霏  

送五兄  

昆仑之水流汤汤陌上行人愁断肠霜寒露白心更切况此飘飘秋叶黄弟兄河侧同携手流水何如别意长  

寒坐忆李献吉  

雪花片片风吹过书生破屋甘饥饿去年瓮头新酒香一尊两尊遥饷我今年新酒巾未漉瓮底坚冰椎不破此时知子更愁思拥被呻吟但僵卧  

傅汝舟  

登招山诗  

招山不放海水过坐与潮汐争咽喉军门鼓角动地逺不觉送我招山头风沙冥冥海在下涛浪滚滚天真浮一目可到九万里寸心遥飞十二洲千峯尽处日脚动百鸟絶飞云色愁帆樯散乱防秋叶蛟龙出没如猕猴天门荡乆恐将裂碣石漫过能不柔未知尾闾果安在祗见万水皆兼收将军教我认絶域日本西户更琉球  

## 御选明诗卷四十五  

七言古诗十  

张时彻  

江上春日  

东风乍雨还乍晴十里百里闻流莺春波淼淼浄素练春山簇簇行画屏江上花飞已如霰泽中蒲栁何青青五陵侠客金腰褭潇湘美人琼玉筝珊瑚宝玦照碧草飞丝急管喧层城綉服凌云翡翠动香轮压雾鸳鸯惊日中鬭鸡驰道塞日暮挝鼓纷吹笙金陵美人鹦鹉杯桂櫂兰舟不计倾相看莫放赤日落白石青沙无限情鳯凰台上鸟初下白鹭洲前笛一鸣归途况值明月光回首犹闻白苎声  

送陈子文之官广西  

城中月明齐击鼓城头日出朝树羽驷马驰驱南楚云岭猿长啸炎交雨道傍三月栁如旌攀折慇勤送子行  

白水苍茫天万里登临不厌伏波城  

冲庵诗为丹徒邬封君作  

延陵镇上子真居种栁栽花绕屋庐生来不识王侯贵髙卧长披黄石书朝看北固云夕眺江门月手攀青薜萝林鸟齐出没龙目湖西招隠山桂子松花飞玉泉碧草丹霞深嵗月黄童白叟相周旋击石磬调朱弦荷衣杂佩舞僊僊钟鼎玉帛岂吾意愧尔纷纷争后先  

陈都阃宅看烟火  

正月初旬长昼昬北风吹沙江吐云千门弱栁青袅袅官院红梅开正芬雨霁张灯春不迟将军烟火夜偏竒层层岛屿神仙见灿灿云霄星斗垂宝塔崚嶒跨紫峰青天削出金芙蓉芳兰映日琼瑶碧菡萏淩波玛瑙红蜡炬光中战马鸣奔如飞电突如鲸戈矛寒带隂山雪旗甲晴挥瀚海星野鸽双飞乍欲没衔枝喜鹊喳喳发芍药葡萄悬翠屏珊瑚宝贝流明月空中捧出百丝灯神女新妆五彩明真人斩蛟动长劎狂客吹箫过洞庭翩翩舞蝶戏穿花海上楼台散赤霞须臾锦绣被满地明珠斗大纷如麻城中小儿齐拍手声声道好如雷吼击鼓弹筝时转喧河汉低徊挂朱牖夜深宾客各言归主人长跪强牵衣朱苞细拆漳南橘白椀新盛北地梨聨牀接席出丰膳美酒平斟玉屈巵清宵良防岂再得今我不醉将何为  

顾梦圭  

招卢驾部游西山  

卢郎逸兴古来少瘦马年年蹋芳草闻说东曹公事稀山行须及莺花好萧条旅馆制春衣拄笏西看冷翠微与君明日即偕往醉看流莺花下飞山中絶与江南似恐为春光乱乡思未得扁舟访故庐且复聨镳修禊事人生百年几日春休将黒髪恋风尘去年此地君曽至想见莺花待故人  

髙叔嗣  

寄亳州薛考功  

少年不识字持防仕金门万事蹉跎岂自料一官顦顇与谁言上书昨日辞天子还从阙下归田里束缚始自重为人激昂尚欲酬知已不悟名轻世果然翻嫌计晚身如此便尔深林学遯栖家贫那免伏耕犁腰鎌暮向夷门北倚杖朝过莘野西伐木手营一茅宇披榛力灌几药畦箧中笔砚无时把肘后诗书坐懒题往往顽痴众所疑悠悠端合困明时闻君解语五千字宅畔仙窟定所知此日低头应笑我平时开口却为谁  

丰坊  

赠太仆李遇斋北上  

天门开佚荡荡风烟销尽日月光负图龙马荥河上此时谁不慕弹冠仗劎宁愁行路难吴江桃李迎锦缆长安杨栁拂银鞍君家髙门百年旧近者诗名遍江右好学常过司马门时时酌我洲中酒我病吴山嵗载徂何能把盏临前除赠君长鞭还四顾王良伯冏今何如  

苏祐  

赠谢山人茂秦  

帝京一夜条风到御沟两岸生青草黄鸟正牵求友情间闗隔树流春声珠帘绣襦未寂寞暖风犹怯罗衣薄十二防干清昼闲垂杨正袅慿虚阁三街六市车马多美人不来可若何日夕焚香望君至流水髙山独无意为君先弦膝上桐相期共坐春风中一弦一酌不知曙别君上马朝天去  

屠应埈  

送林佥宪汝雨兵备颍州  

虚庭落日明嘉林薰风吹我堂上琴故人言别赴河颍使我不觉生离心援琴欲奏商声沈感时懐昔多哀音忆昔与君同侍辇奏书朝闻夕称善扈圣亲登太乙坛承恩数奉甘泉宴须臾云雨各西东北风栗烈南飞鸿君度石梁看晓日予随兰省卧秋蓬故人才髙人所羡飞藻如烟如电建节鸾台日月悬横经彤署星辰烂寒霜飞空凄北堂三年入谒来明光此时正奏甘露至金茎不动天风香露乳聨珠莹飞雪松云昼开暮还结故人新自故乡来应饱瑶华弄松月夜谈坐听填填雷惊霄碧玉翻空摧闭门共读祥异志出门向人还语谁九逵车马朝来防共议明堂草书对近臣新册定陵功常侍总承开府贵君不见人生得失难自量天道盛衰宁有常朱阳受节兰蕙芳零露夕变蒹葭苍时来立取封侯印老去犹为执防郎又不见披裘采薪登后车箜篌在御朱桐虚嵗嵗南山叩哀角年年东观着遗书君行梁台度颍水梁苑莓莓夕烟起汴水微茫昼不分惟见邨原暮云紫鳯城东山龙作盘万年陵阙天南端黄河千曲浄回练苍崖百叠骞髙鸾此中骑士俱罴虎故人有文兼有武嵩少云生拂羽旂淮海风清杂钲鼓煌煌绛节坐临戎俎豆长垂鼎铉功纵使沙塲亲校猎絶胜芸阁赋雕虫  

马上赠武举生金宝【`有序`】  

金宝以嵗庚辰举武试时学士石公珤为考官今廿年余矣犹以敝衣走风尘中兵宪陈君令防予行予悯之为赋长句  

翩翩飞骑突且雄槖垂七尺髙丽弓向予长跪驰素封来自天津陈长公感君来缄重君使汝才且雄者谁子云是熊峰门下士绯衣已随尘土缁壮心尚逐风云起长公好士轻黄金求才不惮幽与深幕下立谈收剧孟坐中飞檄伫陈琳白髪自知无长物清商犹自有哀音我闻其言感且叹古来相士轻贫贱骅骝岂少伯乐无世上纷纷宁足羡曽冰皑皑黄河枯策勲报恩真丈夫插貂横玉盈上都封侯之骨汝有无赠汝腰间金仆姑  

陆粲  

赋内阁芍药  

金门栁色萦深緑上苑春余杂花扑夭桃已歇秾李衰红药翻堦正芬郁此花初种自宣皇百曲雕防七宝妆融风窈窕昭阳殿暖日轻盈白玉堂玉堂学士看花早赋成芸阁留诗草卷幔频看碧雾流挥毫正耐红云绕忆昨宣皇居法宫太平乐事君臣同宸游毎出濯龙里曲宴偏临翔鳯中是时南苑飞霓旌烂漫仙葩绮绣明临风宛转如矜妬俯者如愁仰如诉半沾微雨妖红湿太真泣凭防干立至尊一顾六宫回茜裙霞帔俱羞涩华萼楼头雨露偏芳容赢得美人怜君恩为与分春色诏许移来种阁前阁前复道连金谷翠辇经过几回瞩内家敕进赏花词昭容传制黄门促沈吟此事六十载当日繁华宛然在绀幰金舆絶幸临黄扉紫荆留风采不羡扬州宝带围长安红紫竞芳菲五侯七贵同邀赏宝马香车疾若飞争似名花出天上雾阁云窗俨相向浪蝶游蜂未许窥酒徒词客空惆怅江南三月足豪华绣幙围香富贵家亦有幽姿在空谷风雨憔悴天之涯燕山游子江南客独对名花感今昔草木何知人自怜逢时亦复升沈隔世间荣辱偶然事不独此花何叹息  

送待诏文徴仲致仕  

文星南指斗牛遥先生拂袖归江皋平原苍莽晨车发霜天突兀云髙忆昨先生登玉堂千钧笔力开混茫手翻翠虹霓翰飞赤鳯凰隂崖絶海垂绚练文章不独词林羡琴瑟真谐清妙音珪璋已备明堂荐却从纶阁梦云林山水长悬故国心燕山东望渺吴越草堂何处闲风月茶磨峰前緑树低行春桥畔花如雪杖履今来续旧游顾盼溪山増秀发先生雅志追古人有道何甞羞贱贫平生气与秋防迥未肯低眉事要津山巅水际从自得龙腾鹤起谁能驯我师太常更清真一官白首从明禋【`钱漕湖先生`】谏书三上排紫闼钓竿归抱漕湖滨共尔完名宛双璧况也意气同胶漆丈夫要自能勇退人生富贵何终极我曹何为空役役虫臂防肝争得失君不见林屋山人名世才【`葵九逵`】几年为客鸡鸣台消夏湾前画楼起木奴千树烟花紫主人不来谁对此君归傥为寄双鱼好共相邀弄云水  

游大酉洞天  

畴昔览山经名迹称大酉乾坤辽阔吴楚长倚劎青冥只翘首谁云万里今独来快意兹游信非偶主人亦清真同余紫霞想旋披榛莽度巉岩细窥隂洞琅玕长侧身初下觉黯黒却立斯须忽爽朗千年古壁玉为色垂乳晶荧翠犹滴仙人去后石函空緑烟销尽藏书室金灯闪倏知有无瑶草粉蕤乱朱碧吁嗟此竒观乍到神欲竦盘涡嵌窦深不测鸣流浅濑惊奔澒临崖拄杖听犹疑白昼或恐风雷动我从放逐西南陬裹粮偏入名山游桃源逼侧岳麓小眺逺未得开双眸终然灵境谐夙好造物似为踦人谋根盘路转更礧砢石田如掌琪花亸奋衣欲往心翻然水深泥滑愁无那何当秉炬破幽暗浄埽云牀相对坐髙秋晴日傥更来待余为启青铜锁  

袁袠  

送陈少参鲁南之江西  

金章荷圣恩辞出大明门驿路云千里都亭酒一尊康郎城邉春水发滕王阁上悬新月轻防直下疾于飞几日看山遍吴越扬雄白首荐公车曽作词臣侍石渠直道自甘终放弃髙才谁肯借吹嘘藩参四品官不薄豫章犹胜长沙恶簿书钱谷亦何劳十载功名至方岳春来彭蠡鴈难闻江草江花杳暮云南归正及鲈鱼美直北相思不见君  

送陆子游泰岳  

有客手佩苍精龙告我逺游登岱宗岱宗根盘九百里絶顶上有秦时封金泥玉笥秘难见古文竒字谁能辨日观遥看碣石津云峯正对蓬莱殿海中鳌身应天黒三山涌出神仙宅贝阙参差结蜃楼珠宫掩映藏蛟室君登泰岳观沧海九州四渎皆安在堂上遗音想丝竹壁间经传寻鱼亥丈夫所志在蓬桑焉能局促笼中藏看君一劎行万里五岳之游自兹始  

赵时春  

望太行  

望太行险崔嵬连峰排河汉延袤亘纮垓风生虎豹谷雾隠蛟龙堆羊肠碣石相隂翳唯见黄河云外来左盘右旋天地转灵洞石门日月开紫芝白鹿久寂寞丹崖素壁无尘埃万山参差横参气紫阳真人安在哉古道凄凉不可问时时山鸟自飞回  

王慎中  

送仪部二寅长充选送贵嫔使  

春风澹荡江如绮楼船一道通易水近川花栁尽容华为过佳人若桃李节旄前路光辉拥受诏采择复充送合相当知偃月形问祥应有懐日梦君王正在柏梁台欢进千年紫玉杯太史占天先入奏二星遥扈四星来  

松江莫生廷韩逺来见访比归赋赠  

文彩翩翩正少年机云以后仍生贤已见驰声嵩洛下却来吟眺楚江边扁舟泊近西淮栁客舍时沽南市酒路菓纷投骏马前山衣寄换新莺后风流絶世美何如一片瑶枝出树初画舫夜吟令客驻练裙昼卧有人书敝刺蒙茸懐袖里入门相访眉间喜非才逺谢汉中郎率尔为君行倒屣  

题画  

绣壁崚嶒森怪立虬松夭矫相攫执脩髯怒甲争奋跃洒淅疑乗风雨入茑萝蒙宻昼长隂云气淋漓晴亦湿复磵兼藏嵌窦深空林恍听涛声急在谷幽人不可招白日此中容易匿  

唐顺之  

己酉八月十八日观潮作  

秋空忽尔色黯黪万窍怒号山震荡冥冥混沌一气来游人共指潮头上初时映海色尚微及至摧山力渐壮澒洞吴越惧一壑幻戏人兽惊殊状满空烟雾走玉龙万里川原豗白象雷鼓鞺鞳冯夷舞日车出没鲛绡漾海神珍宝不自惜嵗与江妃一相饷须臾涨尽势稍歇依然宇宙回清亮昔人说此已愈疾何况临流恣疎放  

同院僚观阁中牡丹作  

西掖衡连翡翠城笼烟袅雾百花明秖谓紫薇方吐萼忽言红药已敷英红药葳蕤艳盛阳万年春色在文昌宁同邺下芙蓉苑讵比洛阳桃李塲裁成异瓣千般锦缬就同心一样黄金閤披时浑是画绮楼凝处并疑妆濯枝故向鳯池上裛露偏依仙掌傍仙掌嶙峋对鳯池词郎侍直鹭鸳齐玲珑玉佩花间映飘曳罗衫叶下迷花间叶下情无极含笑含娇似相识羞将鸡舌鬬馨香欲取防冠并顔色翠幕分看态转新朱栏斜倚不胜春未采孤根助灵液聊持芳蕊赠佳人  

陈束  

赋得上林鴈赠吏部王郎中谪毗陵  

八月凉风动双阙嗷嗷旅鴈云中发遐飞逺响激清音刷羽振衣度上林天边结字行难乱风里传书力不任讵意上林重毛色抱竒区区不察识凌寒不借一枝栖能鸣转被单丝弋逸志由来耻稻粱归飞耿耿背金塘水咽惊声疑箭落月明避影怯弓伤遥遥闗路长辛苦萧条为向南中土地阔山空不畏人沙明水暖聊鸣舞少年才客有王君把袂愁为失意分南去秖应闻鴈叫临风好是泣离羣  

同李御史徐副使登庐山道中作  

维舟问水境振防蹑竒峰冥蒙谢物外孤秀絶区中中峰连天自天直石磴﨑岖路不极开凿空传帝后功险灵自识神仙域探灵劳顿登扪险损心情苍崖忽转万仞仄瀑水散落千岩声岩深生夏寒涧复埋昼雾幽花不记新断石偏宜古时从树底辨行云还向云中辨来路九派遥音渐细微羣峦下瞰如翔赴别有青虹照碧川香炉更在前峰前淩风挥手招五老烟霞却在衣衿间窦青溪不可测紫芝白术行当餐髓出何时遇丹成几日还我生賸有髙深意结因况复逢初地待问逺公可卖山换却春衫作归计  

吴子孝  

宁观夜集赠张子言  

我不能奋身霄汉攀蛟龙手揽日月登宫扬防浩溟泛沧海玉芝若木空相待燕京肮脏谁与怜拜趋公府心欲穿桂薪玉粟犹争炀羸马青衫愁着鞭虎颡张侯髯半雪绮裘绣带腰环玦晦迹田生燕市豪藏名管子辽东杰斗酒夜过宁观按劎悲歌耳双热酒酣乐极气益振投琼角胜雄三军六绯的皪真堪羡宛转瑶盘走朱电势穷一叱顔色同星烂浑疑鬼神变满堂大笑冠絶缨获隽翻令肝胆惊张侯贺我浮玉觥隔筵交酢了不争呜呼人生得丧何荣辱世事纷纷易翻覆塞叟底须忧失马郑国焉知梦分鹿下堂罢酒客复醒春月皎皎河汉清明朝却出邯郸道回首徒含郭隗情清明与孙都督伯泉出郊游迎恩隆禧二寺观郑尚书园池  

将军宿卫未央下嵗改不知春草长连镳出郭天气好细雨浮云含日光清明花栁粲婀娜士女分明草间坐陌暖游人行不息烟深好鸟啼相和石杠流水帝坛东玉岫苍松佛宫左逶迤再入古道塲贝叶尘生空影堂日午鸣钟看礼塔当年飞鞚忆穿杨汉家诸将谁第一共说将军勇无敌胸中礼乐轻儒生四海承平难请缨金马栖迟还落魄与子闲行写心臆勲业长怜髀肉生龙钟却遣傍人惜人生不乐奈老何君不见今日山坵昨朱防郑园池涸鸣蛙多碧桃欲开纒薜萝美酒何时对琼瑟唾壶敲缺闻髙歌  

林应亮  

江头闻莺  

江头烟栁拂稍低无数新莺相唤啼缭绕穿花清旭外间闗刷羽緑隂西莺声栁色自年华却在寛闲野水涯空将律吕随飘絮枉对红芳惜落霞几羣争得上林春绣翮黄冠碧玉翎瑶台似奏调鸾韵锦树如悬杂佩馨秦女停筝摹别调燕姬罢吹按歌屏太液池宜春苑鳯辇乗春行近逺总多百鸟寂无声唤取三春惊欲晚胡为清影在江乡巧啭微吟断客肠凄凉不受黄金弹摇荡羞羁玳瑁梁  

落花篇  

东邻昨夜飞红雨落花如霰随风举千丛缀绮谢繁枝九陌垂青隠芳树忆昨芳妍乍放时含娟凝艳骋容姿盈盈绛帻承曦暖瑶英泛露滋地拟昆溟霞作幄门连阊阖玉雕题昆溟阊阖非人境喜得繁华荐清景共讶同心照日开坐怜并蒂临风整鸣弦伐鼓鬭春菲列彩飞觞延昼永为君催晓下朱楼为君欢燕淹华省华省朱楼春昼迟雕栏色色自称竒蝶翅轻穿翡翠筠龙柯误触秋千丝名园岂辨烟和树名卉难分菌与芝名园名卉色非一夺目瑶华纷转日总多富贵卫张门不让风流王谢室风流富贵擅谁家照耀纵横本自夸别有仙葩吐仙种疑从琼岛泛琼华緑畹斜攒珠蕊树玉盘遥挂赤城花万斛香中贮甘露五云芝上防流霞霞飞露染春光暮东邻逺客西邻戍鸾镜佳人愁里看鴈门征客暗中度此情难语北征人此情偏入东家妇百啭莺呼作怨声一叶花飞减妆素莺花嵗暗可重新节物朝来已非故簇陌游丝逐飇空垂堤空梗向流东含香故弄妆台上袭暖偏留舞袖中含香袭暖竟何处乍入东墙复西署悠扬未识飘零归寂歴如随风雨去乍惊叶萼忽辞丛何况飘廊兼委路随蓬不恋故根春冲燕宁知托巢羽梧桐井畔映光寒桃李蹊隂暮色防蟋蟀机残催锦字鳯凰楼迥乏青鸾青鸾锦字总迢絶见此令人心欲折败叶逢君可赠题孤条感妾能生蘖掇叶攀条聊自持回簮转黛顾容仪茱萸锦上红尘恨杨栁声中玉笛悲三千图画怜芳迹十二防干凋翠眉青苔忍诵蘼芜调红树曽题芍药诗题诗欲寄逺行客春风相忆故园陌瑶池千嵗始重看锦瑟三春勿轻掷  

周复俊  

赠日者  

蒲溪潭水五千尺潭上梅花清水石娟鸟飞来春自闲晴峯静对窗云白轩中老人日抱膝肯向朱门分半席长安或遇宋大夫叶覆清尊话昕夕  

白恱  

赠九峯邹山人用同年沈子少泉韵  

慧麓飞花绕松阁对君曽挹清泉酌江湖梗泛渺燕吴十载相逢忽京郭空囊萧索一钱无卿相珠玑烂盈橐髙懐啸咏激清商夜月松云唳孤鹤我昔乗龙及尔门人琴寂寞悲今昨祖别同酣潞水筵春畦待我看栽药  

许应元  

八月十六夜赠王湛塘侍御  

昨夕中庭月微彩思君把杯何可待今夕逢君夜复昬篝灯寥落对空樽古来万事常如此人意天时不相似棊局能禁清漏长髙谈无借黄流防爱君直道直如白简霜飞落九天谪向南华为傲吏应从麻谷濯仙泉麻源华岭古栖贤灭没知千载前无复顔公旧时石空传谢客逺游篇顔公谢客皆安在今其不欢后仍悔君将共命归南都余亦翩然向东海眼前翻覆无足慿今日澍雨明日晴不见庾公楼上月千秋还照武昌城  

赋得章华台送刘给事使楚分封  

君不见楚王章华初筑时方城连亘匝天池倾天转地起台榭日月隠蔽星辰移皮冠豹舄矜雄武驰道离宫贮歌舞美人争惜顔似花猛士犹闻力如虎只知桂焰薰华屋不道陂陀生灌木簪履无复昔宾游山川依旧开侯服天王汉水起飞龙赤社灵光照祝融已准虞巡觐羣后还循汉策广分封乗车逺自青霄下朔雪龙旌飒霑洒玉节初分碣石宫广乐先陈洞庭野洞庭潇湘水拍隄回皋曲岸思凄迷啼竹曽缄帝子恨纫兰欲缀侍臣衣侍臣给事明光里子政才贤时罕比已知意气开衡云还见篇章倾下里郢路燕畿万里余遥看三户壮黄图归来定有兴都赋岂向荒台怨久芜  

赵贞吉  

魏公草堂  

有才不到青云前无心常傍白云边白云青云若流水魏公草堂今在此岚空烟断鸟飞迟雪里溪寒客路迷庭前忽见幽香草扬袂临风折一枝  

春日游华山  

望华山迢迢千仞不可攀青莲削玉浮云外白雪堆盐翠霭间翠霭浮云度飞鸟黄尘青镜春风晓银甲弹筝芳草傍金槽压酒垂杨道垂杨近拂枝芳草逺生滋梦登天姥为金粟醒入西山采玉芝玉芝玉女洗头边金粟金仙印掌前人从槎上新浮去舟载瀛东竟未旋云台袅袅緑萝里中有一人谈不死花外红泉度晋人松间华髪为秦语晋人秦语几恬喧万壑千崖老睡魂龙争虎鬭无穷恨狗盗鸡鸣不足言云归废畤如流水尘起岩闗一千里髑髅台上蝴蝶飞蘼芜涧底鸳鸯起乍闻歌动雉朝飞同游数子立斜晖待予暂解邯郸急黄鹄骑来住翠微  

南津公馆  

南津呕哑闻秋语湿箨黄蕉掩幽处闗门夜开稻花香澜河晓洗流云杼芦笙含风满簟花出门葭菼田麻麻娇猩叶舞一蝶堕似惜清翘浣花饿  

夜饮郭宅分韵得寂字  

土龙填湖小波寂星收阛声光歴歴白鸟睡惊柘寒滴葛轻公子巧中的蔗浆洗襟盈淅沥青苎畦中坐束晳城上割风学吹笛  

王维桢  

对雨篇  

西山黯黯云气黒日落未落带雨色夜深乱鸦九衢喧轰雷厌城雨翻盆揽衣惊出莽四顾前屋后屋溜如注楼头钟鼓不闻传但闻玉沟溅溅波涛怒此时上御集灵台烛里龙顔莞莞开平明筵张雨亦歇左右争进万年杯君不见回枯小麦青社鼓赛神民乐生  

刘纶  

春夜省内寓直  

月转周庐映宿光烟飘汉署引仙郎初披御府黄门被已接天衣侍女香窗前钟报知长乐户外钟悬是建章银浦初飞披南馆羽林宿卫周庐满司隶陈兵入禁齐相君留对归家晚珠箔髙褰动阁铃金钥怎悬传漏板虎观氤氲云半遮龙池呜咽水全斜澹澹碧天遥度鴈盈盈宫树时藏鸦露滴天街应亸栁风回上苑想飞花丞郎清切连华屋夜深尚翦芸窗烛起草谁为諌猎章抽毫并和阳春曲天长地久颂尧年万国欢腾侍御筵共道韶音博士奏还闻珍膳大官传惭愧小臣空食禄明朝宴防赐金钱  

元夕同杂宾里中观放烟火  

银汉低回度月华琼钩宝柱绾灯纱宛转萦烟随绣骑徘徊照影逐香车飞甍遥望如平乐曲巷相逢似狭斜百枝然火龙衔烛七采络缨鳯吐花鳯花龙烛光银陌娈童艳女连歌席荷盖亭亭葆羽翻芝幢渺渺兰辉燡鸳鸯阁上舞飞仙翡翠屏前淹醉客枞金叠鼓转层台綘火银花映杂苔乍见朱尘连雾卷还看薰燧乱星回赤熛忽掣金绳断丹洞齐烘玉璅开蟠空百丈灵虬绕簇幔千行紫蝶来紫蝶飞飞散帘箔流萤的的穿髙阁电影迎前霹雳惊瑶光缀后天花落扶桑波上浴奔鲸蕊珠树底翻丹鹤毒瘴薰时解麝膏残霞翦断飘芳藿麝膏芳藿夜将防蔓延剧戏几回看铁铗烬销歌曲转铜荷溜滴舞衣单鹊飞渚星河没龙口流珠漏水寒遥思内苑鳌山起喷烟射火春宵里千旗万队绕西城地转天回连北里豹脂熊髓照无休寳炬轻烟散五侯羽林宅畔龙媒集虢国园中鳯跸留翠焰金沙长夜宴火桂炮鸾拂曙收鱼眼摇灯半明灭虹梁霞缕黄昬彻繁华富贵目前欢却笑娲皇补天裂可怜刘向只穷经夜月春风不系情翩翩公子甞相问草阁囊萤误一生  

陈鳯  

戴文进溪山春雨图  

林间雀声急知有少女风溪云挟雨至倏忽弥春空霏霏湿尽山桥路行人冲雨行唤渡沾泥涉险亦何为兴来疑向若耶去山环水绕路不分絶境乃有逃名人贪看秀色卷帘坐不觉岚气侵衣巾林花落地半随水流向前溪犹未已新水才添势正雄客舟多系垂杨里意匠经营何太竒空堂素壁迥含姿怳然对此翻自讶如在山村看雨时  

喻时  

登峨眉  

琼山沃沃多黄芽珍殿巉巉半白霞缺峯下瞰城为蚁叠磴倒飞云作花南戒北戒擅竒丽参星井星沦精华八十四盘还絶崄一百二闗安足夸览胜逺烦司马迹凌虚小驻薄延车女娲洞口坐何暮梅子坡头兴自赊飞雪老巅不可到空临珠阁愧金沙  

章焕  

醉翁亭漫题  

醉翁昔醉醉翁亭翁醉还看翁自醒我来亭中翁已去酿泉之水空泠泠相邀明月坐白石举首青天横翠屏眼前有酒不能酌相逢一笑花冥冥  

王问  

闺情  

月隠雕栊光有无刺绣沈吟栖鳯孤空牀凄凄湘簟冷愁心断续随金壶妾容误比春花色朝来撷锦暮飞雪留将铅粉待君归金鹊台前不自识  

呈李阁老  

明星烂烂回银河紫微宫中瑞气多勤政楼前曙色动洞开阊阖奏云和日临虎陛黄金戺花映鸳聮白玉珂共瞻玉柱承干栋白日丹霄俨不动论道常参太上谋风淳露满琉璃瓮朝罢委蛇下紫宸重瞳天子临轩送泰阶六符光上浮古来相业惟伊周黄阁文章拖緑綟出入四朝今黒头愿祈灵夀齐天歴千秋万嵗歌同游  

露坐观星  

秋风吹衣带凄凄生微凉络纬啼井防蝉噪疎杨仰观河汉间星辰烂髙张三台明泰阶齐色俨成行朱鸟藩臣位轨道向中央此时自许箕山隠少微含光射东畛五斗曽经叹折腰归埽松筠伴蝼螾萝屋柴门逐浦沙具区之上几千家楂头毎斮银丝鲙圃内常生五色绮错沟塍桑竹映山中岂解歌尧舜万树桃花洞口迷春来莫遣渔郎问  

赠别沈少坡寅长  

白门栁花覆大堤东风吹来逐马蹄征车迢迢君解携故人犹在钟陵西钟陵江头落日低为君执鞭花下迷忆君路傍春草齐到处交交黄鸟啼  

陆师道  

洞山【`用张之象韵`】  

洞山虚中髙掲唇白石齿齿排为龈引吸波浪气吐吞张吻露腭何鳞皴我疑巨鳌踞而蹲噍物未合口流津人言中穹如覆盆我畏其舌不可扪荡舟强与闯其门但见玉液涵灵根进穿石骨窥奫沦更讶鳌首承昆仑柱支轴贯维厚坤仰看宇覆烂若银卿云一色纹鱼鳞引手歴歴扪星辰俯叩洞房深九闉中有神物云昼屯欲往探之路苦湮川只山鬼司其阍何年有路通人神往与一醉桃花春  

何迁  

邯郸道中  

吕翁祠前秋草衰邯郸道上车轮回青山一片市朝改白日欲下朝歌隈平原客散赵宫废魏家歌舞寒烟积世间万事春梦中枕边岂羡仙人术吁嗟乎仙人一去不复来洞箫寂寞青鸾哀黄粱踪迹俱尘埃行人夜渡漳河水但见当年铜雀台  

顾源  

覆舟山临望  

覆舟山头霁景明长松落落厓石平回峦秀岭低复昂传闻此地为台城南望建章宫佳气何郁葱秦淮树中流遥与宫门通城中万井如棊画杨栁烟中分紫陌内园兰桂浮温香戚里池台荡朱碧鳯凰楼阁无处寻临春结绮作梵林尊前却是乐游苑市朝更改成古今登临易头白衔杯落红日回望北湖烟蝉鸣树萧瑟秋波惨澹荷芰花玉鳬锦鸡踏浪霞西曹已鸣马东署复报衙冥冥壶底月寂寂城头鸦倚琴送尽飞鸿影引领天边不见家  

胡安  

有感  

晴云挂壁无人收时见树影横中流晚风借凉催梦到一片明月依虚舟长江东流不可止宦海飘摇亦如此斜风细雨归去来谁知世有真子  

江上  

松间岸帻不知暑满地花香夜来雨枕流漱石客未从明月自随波影去不倚青溪即对山正怜倦鸟带云还朱门华屋多车马何似幽人早闭闗  

江村  

緑栁隂隂深几许间心欲共黄莺语背指沧江坐晚风客防何事潇湘去隔江烟栁掩孤村渡口飞花欲到门自折松枝向茶灶客来应得当清尊  

溪行  

岸影映溪似溪浅溪光覆岸如岸逺扁舟尽日溪岸间花香拂衣帘半卷兴长不碍孤云飞心闲恰与明月迟渔歌欸乃声断续有酒不饮当何时  

无题  

春到春归不旋轸緑隂稠处花开尽泥中何得粘飞絮墙头忽见过新笋荒园落莫待我来小车久阁无人引独倚南楼待月明平生嬾作河阳尹  

闺意  

凉风动袖湖波起岸头月影如秋水莲房摘尽莲叶低含啼转向芳闺里征鴈还从北地飞山川何处不沾衣应知薄幸思罗绮不着年年寄到衣  

朱曰藩  

饮吴一索题东方朔偷桃图夀其乡人因寄是堂兄和成一卷  

君不见方朔待诏金马门举朝不识嵗星臣时时弄酒戏万乗赖有同懐郭舍人上书自衒匪碌碌已道三冬文史足侏儒同索长安米社日先分大官肉姑熟吴君天下竒风神藻雅予之师昨来倾盖长千里斗酒论心不复疑自怜肮脏滞江海客中深感君相待铜盘烧烛夜未央滑稽尚觉清狂在酒酣书此图落笔歌呜呜欲烦青鸟使飞寄丹阳湖君不见汉皇当日宴西王双成起舞画罗裳何物寰中能久夀十月金桃破鼻香  

张居正  

汉江  

汉江东流风作波南船北檝愁经过舟师缩手抱双桨对客唱公无渡河襄阳渡头春可怜襄阳城北花含烟大堤髙楼酒初熟欢吟且驻木兰船  

恭题文皇四骏图四首【`录二首`】  

龙驹【`郑村坝大战胸堂着一箭都指挥丑丑拔箭`】  

天马徕翼飞龙蹄削玉耳垂筒碧月悬双頬明星贯两瞳文皇将士尽罴虎复有龙驹助神武流矢当胸战不休汗沟血防桃花雨坝上摧锋第一功防勲何必减元戎君不见虎士标形麟阁里龙驹亦入画图中  

枣骝【`小河大战胸堂一箭后两曲池一箭安顺侯脱火赤拔箭`】  

紫骝马金络月朝刷燕晡秣越俶傥精权竒超骧走灭没当年万马尽腾空就中紫骝尤最雄战罢不知身着箭飞来只觉足生风北风猎猎吹原野长河水澌血流赭谁言百万倒戈中犹有弯弧射钩者  

徐学谟  

廿八日喜雨作  

东风脉脉催和煦陡作春隂酿微雨一年无日不愁干始见邻家鉏菜圃涓涓滴滴不停声流膏渗液润春耕但教四野欢农望可卜明年米价平  

李蓘  

胡明府书来道旧花园之游怃然作歌  

谢混游西池休文宿东园我曽醉卧君园里至今魂梦犹腾翻当时春色初蓓蕾况有千金丽人在蕙兰吐气光绕身一曲能令壮心改池水涟漪镜靓妆鎏金宝鸭焚都梁陶然不知其处所但见娟娟花月来东墙人生好防易暌阙一别杨花几经歇媺人眇眇春水长万里斜阳坐西没  

菊潭二首  

甘菊之下潭水清上有菊花无数生谷中人家饮此水能令上夀皆百龄汉家宰相亦不俗月致洛阳三十斛遗踪芜没无处寻夜雨春风长荆谷  

浩荡李青莲清狂孟襄阳当时各到菊潭上风防对酒酣壶觞山树槭槭山菊老谷中人夀今多少髙贤已去碧山空千载流光一归鸟  

姜子羔  

登峨嵋絶顶吟  

君不见大峨之山矗西土乃在轩辕之台列仙之府我骑飞龙叩天户九州歴歴皆可数初由平陆瞻青冥丹梯翠磴愁攀登亦鸟伸而猿引斯飇举而云升下视大壑不知其几万仞惟见长蛇尺蠖挂絶壁之苍藤攀危歴险趣未毕积雪隂风转萧瑟初疑云自石中生寜知日向云间出普贤岩前云日晴圆光倒照何荧荧晔然五色相照耀有若虹蜺跨海掩赤城是非山泽气无乃隂阳精须臾云散日西走光亦随云隠岩口对此喜极心神舒圣灯又出南山隅初看一炬何趦趄少焉万簇皆东趋神竒鬼怪事殊絶银灯火树焉足娯归来作歌但坐啸还问山灵有意无  
