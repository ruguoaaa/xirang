---
title: 第14部分
index: true
icon: editor
order: 14
category:
  - 诗藏
  - 诗集
  - 御制四朝诗 宋金元明
tag:
  - 钦定四库全书
  - 集部八
  - 总集类
  - 张豫章
  - 清
---

## 御选元诗卷三十三  

七言古诗九  

杨维桢  

自题铁笛道人像  

道人炼铁如炼雪丹铁火花飞列缺神焦鬼烂愁镆铘精魂夜语吴钩血居然跃冶作龙吟三尺笛成如竹截道人天声閟天窍娲皇上天补天裂淮南张涯人中杰爱画道人吹怒铁道人与笛同死生直上方壶观日月  

题赵仲穆临黄筌秋山图  

成都画师称要叔不独锦鸡兼写竹李升笔法最称神万里云山出西蜀重峦叠嶂金碧堆丹崖枫树如花开银河着地可望不可到上有仙家十二之琼台峨睂玉叠天边落万雉金城连劒阁雪山西蜀为武担石镜清辉纒井络江边黒牯似沉犀水怪不敢湍金隄支机石在严眞观浣花水落少陵溪蜀王宫殿牛羊下鼔吹却  

入鸡豚社雪飞水磨旧敲茶春酿郫筒荷熟鲝草田麦垅烟光薄交鹿呦呦雉角角何处山僧赤脚归空林野水日欲落吴兴小赵精天机出入内府阅秘奇亲摹此本第一幅闭戸三月忘朝饥老夫平生有山癖草元亭前双眼碧江上何处未归来黄鹤髙楼吹铁笛  

题栁风芙月亭诗卷  

主家池馆西龙塘龙塘华国参差芳秋轮轧露春云热水风杨栁芙蓉月星桥髙挂东西虹宫花小队烟花红金丝拂鞍长袖舞夜静水凉神欲语草池梦落西堂客吟诗一夜东方白  

衮马图  

唐家内廐三万匹画史缣缃都熟识绿蛇连卷骨初蜕一团旋风五花色湿云乍洗乌龙池金索掣断愁欲飞奚官独立栁阴下手把玉鞭将赠谁  

饮马图  

佛郎新来双象龙鼻端生火耳生风临流饮水如饮虹波光倒吸王良宫吁嗟青海头白碛尾渇乌一失金井水长城窟逺腥风起  

赵大年鵞图  

镜湖湖上春波明湾碕树树鵞黄青上有金衣防簧舌下有红掌浮绣翎舂锄一白能自好尚嫌性带鸬鷀腥眼明见此羣鸐鸐不与匹鸟争春晴大年笔法如兰亭宛颈个个由天成艮宫流落二百载胡贾不厌千金争却恨防稽内史无此笔为人辛苦书黄庭  

明皇按乐图  

沉香亭前花萼下【`叶户`】天街一阵催花雨海棠花妖睡初着唤醒一声红芍药金銮供奉调清平梨园旧曲换新声阿环自吹范阳笛八姨独操伤春情君不见夜游重到明月府靑鸾能歌兔能舞五云不障蚩尤旗回首烟中万鼙鼓那知著底梧桐雨雨声已入淋铃谱  

题王母醉归图  

瑶池春暖波如淀不与红妆洗娇面仙娥泛月蕊宫来催宴琼花开水殿麻姑满进九霞觞金盘鲊熟夫容香歌云缓绕紫鸾管舞飇淑洒青霓裳阿母嬉春淡妆束云冠巧琢梅花玉酒痕凝颊呼不醒扶上仙山雪毛鹿绮袍半脱露香肩飞控不动金连钱天风吹梦渡弱水含羞倦倚双婵娟归来笑拂龙髯席汗湿鲛绡睡无力玉钩齐上水晶帘十二璚楼月光白吴兴画史笔如神丹青貌得瑶池眞刘郎自是识仙趣看花同赏元都春图中彷佛一相见何必蓬莱问清浅便呼青鸟报鸾笺蟠桃明日重开宴  

湖光山色楼  

仙家十二楼俯瞰芙蓉渚象田耕玉烟龙气生珠雨鳯麟逺水接空蒙小瀛夜折蓬莱股兰台美人能楚语十三雁急孤鸾舞仙人醉骑黄鹤来酣挥落日使倒廻剪取璚田一棱归满天铁笛走春雷  

莲花防防在太湖之西蓟氏村  

楝花风残啼鴂舌莲花防上春三月防上女郎齐踏歌轻衫白苎飘香雪青山深锁蓟家村使君艇子恰当门门前满树樱桃子手摘樱桃招使君使君本是龙门客身脱宫袍岸乌帻何处江南最有情新买莲花防上宅  

甲申腊月卄五日初度  

去年生旦吴山雪我食无鱼客弹铗今年生旦逢立春座上簪花写春帖主人锦筵相为开烹羊炰羔作春杯栁车昨夜送穷去羯鼓今日迎春来家人祝词心转急富贵今年当五十男儿富贵絶可怜年少光阴胡可及大姬白题作胡舞小姬吴歈歌白苎丹穴锦毛飞凤皇海树红芽语鹦鹉两家公子与玉觞酒酣起把双银艡胸吞笠泽三万顷气卷渇鲸千丈长座中有客吾宗老玉山不受春风倒歌词自作风格髙合乐莺声一时好夜如何其且秉烛主人奉驩为不足主人交谊晚谁似四海弟兄同骨肉我歌醉歌君击缶金搏琵琶勿停手洞庭君献橘双头饮以洞庭春色酒轮云世事知何有  

题髙邮何将军老山图  

何家将军多爱山以小比老尤坚顽青山面目元不老将军却笑须眉斑昆仑何时鼇背裂将军气髙嵩华絶小夫移山良自愚将军一怒天柱折天山已定三飞髇凯歌十二和归桡残山剩水在何处第五桥北南塘防太平天子方讲道将军六十便称老黄金雨外弃甲抛白玉风前醉山倒宣州画生来作图图中貌得诗人臞银瓶索酒豪尚在腰间屡解双珠符门前好事复载酒东山携来散花手戎王子花歌月支落日平台舞杨栁玉堂醉草写乌丝时与卢老同襟期将军风韵有如此何必酷似刘牢之当时尔祖得郑杜尚带儒酸走风雨何如卢后更逢杨亦复有容如此不  

钱惟善  

八月十五夜风雨后见月有怀  

天柱峯髙月华碧自古人间风雨隔飘然欲探蟾窟游万里阴霾妒良夕云忽开黄道明顾兔涵秋抱氷魄嫦娥偷药长少年桂子芗霏羽衣湿飞仙挟我凌太清万丈寒光湛虚白美人不来空夜凉白苎歌防露花积  

湘泪竹管  

黄陵庙前捐佩玦龙影揺文织湘血翠帷尘滴不干云湘水无声楚魂咽蛮娘防作吴娥吟五音嘹亮生枯节一声直向天上闻手挟飞仙挽秋月呜呜似向烟中语十二螺鬟排律吕黄鹤楼空人不还断肠声里招神女  

江声得五字  

小海歌防渺平楚中流日暮犹鸣橹怪疑铁笛和龙吟清应氷弦出鱼舞响入芦花暗长潮寒吞树影晴飞雨遡源欲听巫峡秋梦绕峨眉月三五  

张昱  

题华光梅  

墨梅之作盛衡湘始作俑者唯华光此僧平生十万纸笔力所到花为香是谁好事怜清苦三二百年存绢素和靖多情纵有诗广平得意还能赋东坡先生昔倅杭万松岭见一枝长我今见画如昨梦都在君家白玉堂  

王逢  

听郑廷美弹琴  

画防月照芙蓉霜博山水暖蔷薇香石屏石几青黛光郑郷君子琴中堂榴裙蕙带辞罗洞玉佩珠璎脱飞鞚何处春深云满林小巢并语梧花凤君不见湘灵鼓瑟湘江浒苦竹祠荒愁暮雨遗音一听増感伤使我无言重怀古重怀古鸡喔喔明星烂漫东城角谁家尚奏桑间乐  

题留侯小像  

汉髙三尺劒子房三寸舌刚柔两相济秦降楚随灭君不见乾坤狡兔飞鸟秋脱使子房无世仇箕栖颍饮老则休  

夜过苍墩江隠居  

白茅萧萧风色昬归人自语烟际村我骑蹇驴童抱尊记得君家忘却门径穿竹入背江路傍是梁朝敬宗墓月中对鹤吹洞箫露水琤然落髙树  

赵文敏公山水为董竹林山长题【`并序`】  

公于画左题云至大三年六月望日为吴彦良画并诗有岸静树阴合溪晴云气流之句想在鸥波亭作也彦良嘉禾人  

何山弁山秀可掬上若下若薲苕绿翰林学士偶归来亭倚鸥波送飞鹄鹄飞尽没沧茫境衣上青天倒揺影鹿头舫子湖州歌想带南风觉凄冷氷盘李进仲姬生绡画就复题诗郑防三絶世无有于乎何幸再见至大三年时  

戴良  

题刘凝之骑牛图  

日落未落西山前谁家老翁牛背眠短身曲局耸两肩山花插帽帽为偏左手拊牛右捉鞭牛行不动穏若船一童冲冷手握拳迎风鼔势走欲先荒郊幂幂草纎纎云是匡庐古道边匡庐山水好盘旋此日刘公初挂冠刘公作令天圣间民物熙熙徳化宣世上浮荣直几钱白髪东归耕石田当时出处亦偶然乃留遗迹后人看长安城中足豪贤车骑骈罗气灼天一朝变灭如云烟姓字寥寥若个传我观刘公差独贤  

次韵春雪禁体  

孙生读书光映檐杨公涤笔色揺盌岂知今日物象新总向三春堆积满着地都将委琐藏拂池尽把瑕疵浣直愁芝菌埋没平讵惜松篁摧挫短杂梅既无北使折穿杨那有东风管千逵晓滑乍羞明万瓦夜寒仍待伴村村掩土蛰迷户处处压林巢覆卵集迟固为入坎深消早岂縁侵座暖世事已如鸿印爪我生方类鹿行疃卧庐正慕焦寝安埽径却嗟袁路断何人无事杖堪寻谁家有酒门可欵皓首书生自局束紫髯参军每萧散方晨致命许降临未午催诗戒迟缓徐君可是常胜家白战先陈汉庭袒阳春一曲古难和冻笔阁来敢辞嬾  

题顾氏长江图  

天下几人画山水虎头子孙世莫比何年冩此长江图多少江山归笔底巴陵三峡天所开逺势似向岷峨来洞庭潇湘仅毫末楚客湘君安在哉江上一朝风雨急老我曽来踏舟立鼓枻既闻潭畔吟抱琴复听竹间泣别来几日世已非忽此披图忆曩时早知避地多处所肯逐红尘千里归林下一夫巾履似亦有舟人与渔子能添野老烟波里便与同生复同死  

顾瑛  

巫峡云涛石屏志  

谢家绿玉屏不琢甲形方若陟厘纸粉缥带苔秀洁庚庚絶文理十二巫峰横隠起芙蓉照影立亭亭逺落巴江一江水素湍汹涌飜绿涛长风吹云白月髙三峡涛声满人耳个中独欠孤猿号胡僧谩有金壶汁洒向素缣图不得女娲炼石作五彩防染料应无此色此石产景由天工略假石人磨削功石色欲尽玉色起泛沈天碧涵清空君不闻大食贡石莹如玉中有奇松四时緑六月凉风卷翠涛瑟瑟秋声战空屋又不闻杨家古屏刻水精中有为云之美人海绡衣裳为烟雾姓名自语非真真二物化去固已乆价重随珠难再有君家玉屏独在世勿落忍人豪夺手我闻故人杨铁仙束带拜之如米顚起来发狂捉铁笔醉墨写入青瑶镌何日乘舟上鱼复唤取巴童唱巴曲更借丹丘粉墨屏对按巫山眞面目【`余尝往震泽闻松陵谢氏伯仲贤而好事而余水仙之舟未得一造其所今髙君叔彬携此卷至别业求题且知杨铁崖亦到湖上由是益知其贤而好事故制长诗一篇寄题宝屏他日或饮君蔷薇花下幸出此为张本云至正乙已七月廿一日金粟道人顾阿瑛书于合溪别业`】  

栖云轩  

春云压帘飞不起暖气茏葱百余里桃花亭亭笑酣春谿边浣花染谿水武陵才人碧窓底青霓衣裳白霞里翠烟黙染猩猩毛氷绡凝文露华洗山光入眼青青迷小鸟向人啼复啼前村后村树如盖栁花起舞廻风低云师雨师浩无据驱云劳劳向何处请君劝师一杯酒更借白云檐下住  

钓月轩分题【`并序`】  

至正十年七月初五日琦龙门过玉山留数日将泛兰陵之舟而未果十二日起文髙先生雨中见过复留周旋是日饮酒钓月轩中秋暑乍退雨止复作龙门琦以旧雨不来今雨来分题余得旧字  

秋暑困人如中酒凉雨凄风忽相逗堦下决明花正鲜池上芙蕖香欲瘦山人欲归不得归西夏郎官却相当轩不复问寒温羣口夸诗如健鬬秋娘起拂红绡袖素壁看题今已旧旧雨不来今雨来故交那在新交右坐听飞溜落虚檐似与氷弦声合奏清欢聊欲纪文字长席还当陈俎豆人生有酒不为乐何异飞蚊聚昬昼玉山醉倒嵇叔夜紫芝光浮元徳秀君今此行良不茍请君一觞为君夀风帘官烛暗秋屛归期已在黄昏后碧梧翠竹堂以暗水流花径春星带草堂分韵得星字  

髙堂梧与竹靉靉排空青凉飇忽飞来落我生色屏为君燕坐列绮席吴歌赵舞双娉婷莼香翠缕雪齿齿蔗浆玉盌氷泠泠人生良防不可遇况复聚散如浮萍分明感此眼前事鬓边白髪皆星星华亭夜鹤怨明月何如荷锸随刘伶中山有酒千日醉汨罗羁人千古醒蒲萄酒玻瓈瓶可以驻君之色延君龄脱吾帽忘我形美人听我重丁宁更借白玉手进酒且莫停酒中之趣通仙灵玉笙吹月声珑玲与尔同蹑双鳯翎  

以冻合玉楼寒起粟分韵得冻字  

积雪未消春意动千里登临游目纵月明初度影娥池曙色稍侵鸣玊洞佳人象管怯初寒银瓶梅萼犹含冻白髪休嫌舞袖长张灯夜促飞觞送  

渔庄以解钓鲈鱼有几人平声字分韵得人字  

芙蓉始花秋水新小庄落日酒相亲渔童樵青解歌舞茶灶笔牀随主賔龙门山人碧玉尘防稽外史白纶巾莼羮鲈鲙我所爱吟对西风懐逺人  

以玉山亭馆分题得金粟影  

飞轩下瞰芙蓉渚槛下幽花月中吐天气寂寂吹古香清露泠泠湿秋圃云梯万丈手可攀居然梦落清虚府庭中药玉兔愁树下乘鸾素娥舞琼楼玉殿千娉婷中有癯仙淡眉宇问我西湖旧风月何似东华软尘土寒光倒落影娥池的皪明珠承翠羽但见山河影动揺独有清辉照今古觉来作诗思茫然金粟霏霏下如雨  

饯谢子兰分韵诗【`并序`】  

至正戊戌秋九月昆陵谢君子兰过玉山中谓予言曰仆旅寓合塘之上今年夏秋苦霪雨田皆白波与陂湖相通所居复卑下老妻稚子不遑宁处兼乏樵苏之所今于泗川里得屋一区主于友人管伯龄其里亢爽宜禾麦予乃携砚田而就耕焉故来言别予遂置酒于书画舫邀恢公复初袁君子英陆君元祥朱君伯盛以江东日暮云分韵同饯余得东字子兰得江字亦赋诗留别余字各有所属云  

先生祖实康乐公于今为庶称老翁派流白鹤溪上住乡里羣豪趋下风叩门过我惊我侬头戴笠子心忡忡谈空说有邱壑志抗尘走俗山泽容自言千里窜荆棘此身飘泊如飞蓬山妻未老髪半秃纫鍼主馈全妇功大儿学诗次学礼小儿五尺儒门童前年去年兵蔽野单堠双堠人举烽孤舟如叶载雨雪朝浮暮泛西复东寒蝇穴窓死鑚纸泥曵尾生脱筒只今僦屋在美里黍穗雨黒波揺空米如买珠薪束桂坏壁四立鸣哀蛩杜陵迁居忧国难阮籍命驾嗟途穷鹪鹩无枝何所寄乌鹊三匝将奚从结心泗川得管子为借一亩幽人宫我为斯文雅识面迟迟细语倾深衷我开船屋秋水中绿波碧树红芙蓉推窓面面逺山入引钩个个游鱼逢好事独许米老得清赏当与岑参同画张神笔骇疟鬼书着芸香辟蠧虫槽头夜滴百斛酒佳菊烂发花丛丛蟹斫两螯白雪满橘摘并蒂黄金重荐君之酒饯君别莫辞大酌玻瓈钟君不见绕屋水流流入淞五湖四海三江通君归只在泗川上百里那消风一篷君好去莫匆匆足衣足食可御冬回首虹光贯明月新诗多附髙飞鸿  

送周仕宣南台典史分题得芙蓉堂  

芙蓉并开开满堂堂中美人倾玉觞画船鼔吹防白日廻风惊起双鸳鸯鸳鸯双飞出城去城上花开知几度不闻娇燕语雕梁惟有栖乌啼碧树空城夜夜明月光照见乌台台上霜翠幕芙蓉大如斗盈盈绿水明新妆钟山蜿蜒若龙走送子春江一壶酒他时戴花归故郷莫忘江头折杨栁  

雪霁与郯九成陈惟允坐劒池上惟允为写图因次九成韵  

饮涧长虹挂深岭千尺辘轳断脩绠夜寒月黒鬼赋诗白日清风人写影藤萝阴阴蔓山椒长松落雪如花飘烦君画我掩书卧窓前更着青芭蕉  

次周履道韵  

夜泊石湖湖水傍芙蓉露白蒹葭苍画船酒行飞急觞美人罗袖随风扬长檠翠幕髙髙张浩歌起坐秋夜凉明月已在天中央大星小星光炜煌酒酣不记过船去但听秋声响踈雨梦中化作蝴蜨飞飞入花间听春语邻鸡喔喔东方曙船尾浪花风起舞为君起和梦中诗水气如烟度秋渚  

倪瓉  

送吕养浩之绍兴  

贺监宅前路荷花今亦无空余湖上月照见水中蒲送尔作官幽絶处钱塘江头飞栁絮听事临隄满夕岚时有沙鸥自来去  

送徐君玉  

闽江之水清涟漪隔江名园多荔枝闽中女儿天下白越波飞浆逐鳬鹥櫂歌清绵洲渚濶荡桨落日令人悲蛮烟怪雨忽防宻蒋芽蒲叶相参差此中胜事不为少徐郎逺游牵我思  

刘君元晖八月十四日邀余翫月快雪斋中命余诗因赋  

卷帘见月形神清疑是山阴夜雪明长歌欲觅剡溪戴怅然停杯逺恨生尔营茅斋名快雪邀我吹笙防明月明星如银浮翳消垂露成帷桂花发酒波荡漾天河倾笙声嫋嫋秋风咽古人与我不并世鹤思鸥情迥愁絶  

为曹佥事画溪山春晓图因题  

荆溪之水清涟漪溪上晴岚紫翠围连舸载书烟渚泊提壶入林春蕨肥身逺云霄作幽梦手栽花竹映山扉矶头雪影多鸥鹭也着狂夫一浣衣  

李征君将还扬州因言沈郎官在吴下赋此以寄  

二月桃始花淮南客还家阶前疎雨落堂上春衣薄为言沈约在吴中玉壶青丝酒如空春风相过蕙草绿芳菲满堂乐未终  

郯韶  

题庐山图  

羣山东南横翠色倒影芙蓉生石壁青山直下九江流吹落银河二千尺安得浮云满春空托身万里之长风南游濯髪洞庭水卧看萝月行山中  

小隠为居延王孙徳新赋  

草堂三日风雨惊闭门不闻车马声书签颇怪燕泥湿井屋忽看春草生王孙亦在城西住手种团团青桂树朝来读书不下堂自写淮南小山赋  

送广徳程万户弟从军  

桓桓程将军年未三十气如云一朝诣阙袭父职献书讨贼争功勋朝廷恩深礼数厚授钺前驱那敢后云鸟天青没画旗辕门月黒鸣刁斗将军有弟才且贤从兄万里何翩翩看云倐尔归奉母如此一门忠孝全杨花三月潼川暮挥戈又指湖南去吹笛髙城破虏风饮马长江洗兵雨学书学劒眞男儿功名拾芥须尔为长歌更劝一杯酒归来细颂平蛮诗  

分题得栁塘春  

美人逺在春塘住门外垂杨千万树微风白日袅游丝度水轻阴荡飞絮使君来自白玉堂攀条欲结双明珰门前系着紫骝马上堂急管弦清商美人起舞为君夀再拜登歌酌君酒使君明日上长安莫唱东风折杨栁  

碧梧翠竹堂  

去年种桐树绿叶髙云凉今年种新竹已与梧树长幽人读书坐髙堂夜闻天籁鸣笙簧下堂仰视明月光照见乌啼金井傍乌啼在何处双飞向桐树枝头哑哑传好语明年结巢凤来住  

栁塘春  

春塘二月春波深杨栁濯濯防轻阴微风袅袅金虫落隔屋两两黄鹂吟飞花莫遣度流水化作浮萍无定止折时须折最长条隄边系取木兰桡  

雪霁顾仲瑛偕余与陈惟允坐劒池上惟允为写图因赋诗云  

残雪落林度西岭古涧寒泉凝素绠孤僧倚树听微吟一鹤临池照清影松间旭日映山椒白云英英如雨飘何当位置王摩诘更添几叶红芭蕉  

题赵仲穆临李伯时凤头骢图  

蓬莱宫中春昼迟五马曽阅李伯时天闲一一尽龙种独爱凤头尤崛奇王孙归卧江南日见之为尔生顔色乃知神骏世所怜彷佛明窓亲貌得黄头圉官颀且防绛袍乌带髙帽尖是日牵来赤墀下黄门辟易争观瞻红丝络头尾窣地云满身飞不起长鸣知是恋九重岂但一日行千里君不见春风立仗何駉駉龙文照地来房星何当中道为剪拂纵目平原春草青  

姚文奂  

题玉山佳处  

玉山之堂湖水东朝来佳气郁葱茏鹤飞琼圃三珠树鼇戴昆仑小朶峰雨里买鱼溪友过花间吹笛野人逢朝簪傥掷归相一个桃枝瘦竹笻  

周砥  

题沧洲诗卷后  

骑鲸东海上豁然形神清仰看中天月逍遥吹玉笙淩晨归返三山住银阙珠宫渺烟雾东风吹乱碧桃花化作红云渡波去  

送李生北上  

李生东吴人住在东吴市手持贾谊书去谒汉天子天子白玉阙虎豹守九关黄金烂初日照耀蓬莱山愿为丹穴凤飞入五云间莫学襄阳孟夫子诵诗玉堂空放还劝尔一杯酒与尔作离别西风吹折杨栁枝八月燕山夜飞雪君当挂席大河去我还拂袖东山岑闭门自扫石上月绿萝树底弹鸣琴  

新郭  

泛舟越来溪水旁溪边暮色何苍苍主人张筵挥羽觞吴姬唱歌声抑扬船尾挑灯大鱼出船头洗秋波凉夜如何其夜未央万壑不起星煌煌酒防客过别船去木叶萧萧下如雨船中醉卧忘西东睡觉犹闻梦中语此时月落天将曙隔屋鸡啼欲起舞西风满天鸿雁声瑟瑟菰蒲响秋渚  

春日  

空山寂寂行人稀冈头落花如雨飞罢琴惆怅不能已故乡寥落何当归南去百粤羽书急北来三吴戎马肥安得龙骧拥战舰埽除俘防扬军威  

游龙岩三洞之间  

商顔紫芝久不采淮南丹书竟安在仙人劝我三洞游身如骑龙到东海海气茫茫云雾廻白波卷雪连山来双童手防海底日红光一道金莲开瑶草绿可折琼树花防防昔人炼丹丹灶在锦苔绣石光清荧雷行半空中逢逢击天鼔玉女鸾笙时下来前头四足神鱼舞醉拂瑚鞭玉虎我欲因之穷洞府闻访八公五云里为说苍生受辛苦不然飞出西华巅太极总仙之洞天安得周廻更二千直与龙岩之洞相钩连莲花峰上重携手笑揽霞觞窥八埏  

黄玠  

题郭髯仿朱老云山图  

门外马蹄三尺尘屋底青山看白云不知身世在城市但觉爽气吹冠巾鸭觜滩头露沙渚彷佛西陵与南浦恼人归兴满江东烟树半沉天欲雨  

文质  

和白云海  

白云深白云深白云深处元无心眼空瑶海一万里山光不动秋阴阴虚白盈盈启扄牖袖拂天开落星斗尽随玉气化为龙不逐西风变苍狗道人髙居白云里九重丹书征不起三生石上话因縁春梦梨花隔秋水风尘惨目横干戈龙吞虎噬奈尔何断蛇神器未出匣海防无复春光和世事纷纷如落絮百岁流光水东注白云与我有深期我亦相依白云住  

黄文徳  

赠钱洞云  

玊峰古洞多白云中有学道癯仙人问言尽日说空有一朝兴入庐山春香炉峰髙虎溪逺石上秋深长苔藓白莲不老秋月明万里浮云自舒卷  

华翥  

以玉山亭馆分题得玉山佳处  

我闻玉山最佳处翠竹髙梧夹行路阴阴石洞响流泉歴歴青山隔春雾草堂窈窕烟水西杨栁漠漠鸣黄鹂花间委佩仙客集水上清唱渔舟迷岩头桂子飘金屑石上芝云白于雪何曽梦入小游仙长夜持竿钓明月玉堂学士天上来相逢一笑华筵开千钟緑酒金茎泻五色新诗云锦裁美人髙歌醉击筑下塘送客烧银烛明朝廻首望仙槎月出金盘照华屋  

王鉴  

乔宜中邀看杏花再和宜中刘禹畴韵  

朱阑曲径春光好一树杏花开独早枝头无处着风流时有幽香暗相恼画堂帘影昼婆娑伫看娇姿红映缟芳心欲吐半含羞脉脉春愁倩谁扫飞来翠鸟更多情斜立花枝如画藁主人留客客尽欢畅饮高歌各倾倒明朝廻首绿阴浓惆怅残红借芳草  

余日强  

奉同铁笛相公赋王粲登楼图  

建安文章应刘陈通恱亦有王公孙长安西行白日匿汉阳人依刘俊君汉阳偷安无逺畧王孙坐觉荆州窄英雄固当择所归作掾终慙座上客北风萧萧吹素心北望杳隔荆山岑魏官牵车出闗逺铜华蚀风惊春深秋来满眼生禾黍江山重感非吾土凭轩作赋抑何心犹是黄初非典午君不见当时奴视卖履翁矫矫文举眞如龙  

陆景龙  

霅溪翁山居图  

山林之幽乐且闲何人卜居云半间草楼髙出苍树杪石梁斜压清溪湾循溪隠隠穿细路断岸疎林接烟雾微茫万顷白连天雁阵鳬羣落无数樵歌初断渔唱幽沙头人卧竹叶舟青山数防西日下渺渺一片江南秋我昔苕溪问清隠溪上分明如此景别来时或枉梦思忽见此图为心醒钱翁少年善丹青晚歳笔意含英灵兴来漫临北苑画妙入毫末穷杳无声诗与有声画翁能兼之夺造化词林诸老富品题一纸千金重光价应君持此索我诗愧乏琼玖答赠之临风展玩三太息宁不为动莼鲈思我今借屋湖山里恍惚风烟无乃似拟将三尺白剡藤试烦东隣雪篷子【`雪篷陈元昭号`】  

邾经  

为张藻仲题髙文璧画抱琴图【`并序`】  

至正乙已歳二月未尽三日藻仲张君宣奉青衣相君命载酒访余华亭以三月始禁酤乃留纵饮上已日抵余草堂过髙文璧翼日髙君写抱琴图以赠藻仲余为赋诗  

听鹤亭前春澹沱宿雨犹含百花妥已愁三月酒船至宣也抱琴能觅我为言来自青衣洞载得官醪满书舸青衣仙人期逺游紫鸾将车尚虚左老夫乆矣厌刍豢从之欲乞丹砂颗孰云仙佩不可攀洞天茫茫云久锁只縁酤禁日以廹尔尊我罍视犹伙便须秉烛夜相继过此将无生酒祸老夫自适无何乡故不饮醇今亦颇阮修杖头每独挂陶令纱巾不曽裹三泖平分碧玉壶九峯半落芙蓉朶从人拍手笑醉翁写入新图无不可何为髙璧忘我形只画张宣遗么麽宣也亦复颀而瘠画作修髯知则那想当下笔天机精梦蝶轩中盘礴臝不画邻瓮吏部缚不图醉锸刘伶荷为写抱琴山水间意者于吾犹未果璧也山林同此情自惜老夫身嬾惰宣乎岂是王门伶聊复尘中客裾拕朱弦淸庙尔当荐金马朝登夕青琐百年礼乐崩且坏谁其兴诸悲埳轲钟期伯牙宁复遭余子眼中螟与蠃髙君宿昔号酒狂过肆相牵倾白堕自经防乱赖酒活今则禁之何韰倮便携张生入山去石上弹琴松下坐松肪酿熟中山醪商顔采芝当蔬蓏生不我留呼酒查望入云汉星侈哆莫过牵牛谈世事但恐笑人如鳖跛吾嗟髙君真不凡游戏丹青出兵火后天有约最寻眞可能同鼔蓬莱柁  

舒頔  

竹谿书室图为黄克文题  

清谿谿上竹无数爱竹移家竹林住阶前老竹铿玉声秋夜读书霑竹露书声绕屋杂竹声竹色侵书助书趣竹根个个长龙孙竹上鸾皇亦来聚有时携琴倚竹弹两袖清阴分竹翠云梢月榦竹防影杖竹寻诗过桥去平生性癖亦爱竹不问主人造竹所君不见一笻投陂忽变化万卷蟠胸胜插架  

题海宁吴筠轩山水窠木卷  

世间名士多爱竹为爱扶疎伴幽独虚心直节傲雪霜尽日相看看不足松萝山下延陵裔自号筠轩咏淇澳明窓净几泚霜毫暖日晴风防苍玉有时乗兴写山水复貌时人眞面目一丘一壑胸次奇万貌万形心匠蓄潇潇洒洒声秋轩瑟瑟琅琅撼昬屋我家昔寓湘江濵此君与我情最亲别来廿载世离乱踪迹萍梗无音尘适与筠轩偶相见一笑袖拂松萝昬怡然赠我一幅画沧江万顷波粼粼逺岫云开虎啸月疎林霜落鸿来賔抱琴疑是林和靖谷口又类郑子眞扁舟荡漾空阔际芦花两岸纷缤缤感子髙情写幽趣世无管鲍行踆踆明朝渔翁约我度谿曲彷佛又似桃源人  

许子仁相招山中叙话  

许君邀我来山中我来但见堂户空主人送客过谿去风吹两岸花蒙蒙屋后万叠金芙蓉紫气夜吐仙人宫涧泉流香过白鹿林木挂雨拖青虹羡君筑室读其下迢遥不与世俗通一声黄鸟破幽梦四頋空牖俱玲珑我爱此地无暑气重来饱饭谈仙踪  

雨  

黒云压天殷其雷白雨如注西南来于时我方髙枕卧池上菡萏花初开从渠雷昬与雾暗推起篷窓时一看顷刻阴霾尽扫除幸免冲隄及破岸天风不来如镜平一轮明月海底生  

送萍郷丘克明  

杨栁矶燕子飞江西倦客江东归芦芽出水鳜鱼肥君今归去是邪非闻君疾未相识漫浪赠言恐无益新丰斗酒何日逢人生意气无南北喜津津去宜春莺花满路娱归人君不见都门冠盖都忧恼挂杖故园风日好  

舒逊  

重九日  

去年登髙灵山顚新诗醉写秋风前金杯酒泛紫茰滑乌纱帽插黄花偏今年潇潇坐风雨回首往事心茫然青山当户为故友白髪兄弟罗酒筵丹枫染霜明秋色白雁叫云横暮天醉穷老眼浩无际賸欲乗风游八埏  

题秋江图为黄友仁赋  

老树槎牙石巃嵸隔岸人家紫烟重长江苍茫日夜浮天堑西来云影动驾风上水谁家船片防髙飏孤云边林下伊谁褦襶子抱琴应访草堂仙毫端逺势莫与比巴陵洞庭秋色里莫是当年顾虎头写出沧洲千万里  

周霆震  

喜雪【`并序`】  

庚子腊月初旬雪再作十九日大雪至二十一日弥甚深可数尺三日乃止辛丑元日蚤起雪塞门十三日夜半又雪皆平地尺深喜而赋之  

残年新春冻不开大雪五度漫空来南州病热已十载造化有此真奇哉夜闻朔风撼天柱恍惚万马随奔雷乾坤正气有先至宻运亭毒兹其媒云旗乍飜揺若水涛霜却卷飞龙堆女娲废炼深缩手河伯失据俄惊豗元防振辔祝融遁怒势欲遣昆冈摧卧龙潜蛟起奔走舞鹤翔凤争徘徊瑶池觞罢酒余沥汉臯相赠投琼瑰苍山一夕头尽白贫户得句侵晨推朱门岂必异衡宇埋没弱栁余枯梅我疑眞宰偶戏剧徃往玩世如婴孩故将空色种天上大巧六出无根荄要令六合反混沌宁许万家防尘埃兆丰呈瑞悉余事解后浄洗昆明灰西流壶峤应自反咫尺清浅移篷莱内廷称贺论边事坐想敕使传宣催蔡州鹅池久安堵整顿宇宙须雄才涓人自昔负髙见逺去求马何时回燕山从尔深一丈埽地为筑黄金台  

朱希晦  

客邸中秋对月  

去年中秋秋月圆浩歌对酒清无眠烟霏灭尽人境寂仰看明月悬中天今年客里中秋月静挹金波更清絶可怜有月客无酒不照欢娱照离别衣阑淅淅西风凉月中老桂吹天香悠然长啸动归兴坐乆零露沾衣裳浮世悲欢何足数庾楼赤壁俱尘土风流已徃明月来山色江声自今古  

简子文林训导  

东风落尽辛夷花遥忆美人天一涯美人久别音信杳想见只今霜鬓华山房幽深市嚣逺白日枕书眠碧霞崖髙瀑布洒晴雪浄筅石鼎烹春茶平生靑紫不挂眼荣名绊人安足夸当年我来访遗迹拄杖看云着双屐玉箫吹断凤不来但见千峰倚天碧台前日夜溪水流金星光动溪中石脱身拟欲恣幽栖坐占琼台炼金液衰年悮堕尘纲中齿豁头童竟何益  

吴哲  

过里洋河  

里洋河何汤汤奔流百折到泷冈砂矶湾湾里路长船头照见落日黄愁云低没双鳬翔樯乌孤征心徊徨遥空半作明月光凉风忽来吹我裳荻花夜白含清霜里洋河思故郷  

郑洪  

题春江送别图  

西陵渡口山日出芦芽青青栁枝碧龛山赭山潮东来黄郎刺船水如席劝君劝君迟渡江栁条贯鱼赪尾双治鱼沽酒待明月人生莫作轻离别  

题张士厚四时士女四首  

绣帘压地花阴阴凤钗绾髻双黄金飞丝千尺不堕地絶似江南游子心宝匳百刻烟如缕暗掷金钱卜神女樱桃子熟人未归鹿葱花开泪如雨  

金盆沐晓蟠双鸦绿红粉汗霑蝉纱金刀取玉薄于纸渇心欲死东陵木兰艇子沙棠楫采莲得花弃荷叶荷叶轻如薄幸儿莲花酷似多情妾  

梧桐月小蟾蜍蛰芙蓉露冷铜山泣金粟香悬十二阑韈罗尘沁莓苔湿画屏绛烛烟未消夜深恨杀双鸾箫唤回金屋鸳鸯梦不到银河乌鹊桥  

霜蟾防影窥金屋么凤吹香绚银烛绣罗小韈蹙双莲翠袖垂肩倚孤竹红绵冻折水如车寒衣递到长风沙莫遣朝云妒桃叶寄将春信与梅花  

徐淮  

偕刘景玉周元浩携小妓游于坡上忘形剧饮故赋此  

马如游龙车若水刘郎周郎玉相倚柔风暖日故蒸春紫燕黄鹂自相语先生染笔写乌丝美人持杯唱金缕醉来为爱落花多急扫苍苔坐红雨  

叶颙  

登九龙山访孝标遗迹月下饮酒  

杖藜扶我登九龙轻鞵短袂随天风九龙飞去几千载云间秋老青山空孝标先生骨应朽清名与山同始终荒烟衰草迷古洞惟有皎皎栖青枫酒边半醉防明月月光忽落杯酒中举杯欢笑和月吸清光散入胸次照我突兀磊磈之孤衷平生所蕴刚毅气洞然明白无隠容信知古人嗜好不在酒爱其果能助发英锐之志醖酿麯蘖之奇功兴怀不尽下山去明月又在天南东  

金华尉赵徳夫祈雨有感  

阳乌赫赫明髙穹火云不雨天西东晴波渇饮千丈虹嘉谷槁死生蝱虫金华赵宰亦悯农陈词涕泣呼天公食天之禄因农功视农不救宁为忠下人无罪天所容愿以斯责归微躬志诚直通龙伯宫须防遣出双玉龙利爪排空怒且雄阿香推车海若从鞭云驾雨随天风下与世人为年丰要令饥旅顔回童少焉云散天宇空神龙却归潭水中庙闲山空鼓咚咚  

春雪  

百花憔悴东风寒六花烂漫开正繁东君似欲夸富贵琼台玊榭眞珠阑绿杨无力晴抛絮青松不老云生树贪观天女跨鸾归失却仙人骑鹤处斜斜整整复霏霏却忆衔枚入蔡围奇功未立英雄老壮志虽存气力衰酒酣舞劒情难歇指防银瓶莫教竭醉中犹自忆当时鹅鸭城边一池月  

刘飬晦  

王氏招饮席中有感  

忆昔至正全盛时朱门豪家多亭池池边女儿纵游赏新妆照水明玻瓈春风淡挹芙蓉渠黄莺娇转垂杨枝整日欢声无暂歇携手花间扑蝴蜨晓吹龙管迎香风晚酌金罍邀夜月珠帘绣幕花氍毹画阁朱楼红地罏日长无事教鹦鹉象牙镂马闲樗蒱岂知人事忽更变瓦砾荒芜人不见繁华一去杳难留空有闲花飞片片君起舞我当歌玉堂夜夜客鸣珂人生在世若大梦吁嗟易老成蹉跎青春去矣难再过美人如花不长好黄金白璧徒云多  

郭钰  

题郭伯澄西崦山居  

白日上东山晴光射西崦西崦山人开晓关一襟暖翠浓如染门前流水玉虹明树上啼莺金羽轻自埽落花客初到共题脩竹诗先成十载战尘迷道路西崦只今成久住移竹春深长子孙种梅晚歳为賔主丈夫扬眉天地间山林朝市俱等闲出为公卿入为士古人髙节非难攀闻君近年深闭戸乌帽青灯读书苦劒寒新淬氷雪光松老终无栋梁具西崦山深竹径微我来欲共薜萝衣一朝冨贵逼君去燕雀空羡冥鸿飞  

贻郭恒  

月悬松露明鹃啼浦烟破遥想山中人此时正思我我行忽堕沧江边度尽春风无一钱向来自是钓鳌客至今思拍洪崖肩洪崖不可招蓬莱在何处铺遍闲愁芳草路千树緑阴昼如两锦字书成人不来银烛花残谁与度近日闻君多好懐雪色白纻佳人裁小楼纨扇低徘徊酿酒好近榴花开榴花开我归来  

黄氏容安楼  

君家髙楼髙百尺楼间把酒无虚日极目欲穷千里心谁谓区区仅容膝卷帘半空云气入孤鹤长鸣楚天碧醉拍防干呼月来万壑松风夜吹笛天上玉京十二楼羣仙不带人间愁晓飞霞佩来相访携我共作丹邱游今日之日君我留为君题诗楼上头笑指楼前大江水古今人物共风流  

赋清溪  

清溪之水抱幽谷盘涡细浪相豗蹙半篙晴日荡金鳞一带秋烟溜寒玉溪上仙翁絶尘俗开门俯溪饮溪緑白鸟飞来明镜中垂杨锁断防干曲窈窕春花亚修竹修竹何人共棊局紫萝为盖草为褥如辋川图悬一幅嗟我早年厌羁束五湖风月醉心目祗今是处沸鲸波把钓从君事亦足  

沧洲灌夫诗为周子谅赋  

往来曽踏沧洲路沧洲仙人留我住紫霞裁剪成春衣到今挂在瑚树十载人间走尘雾惟爱周郎读书处云气寒深连竹松江波晴涨揺窓户清晓中庭遗鹤羽太乙青藜夜相语晚菘春韭东西畦鸟啼桑阴日当午浦云分送疎疎雨抱瓮归来不知苦嗟我已负沧洲期羡君独得沧洲趣江山今古武陵源姓名伯仲苏公圃畦外有田多种黍长使糟床压香醑招隠先须招我来到门不用分賔主  

桐江宴集和周子谅韵  

岸巾长啸吾与君让君笔力飞春云蒹葭枯折吴江濆芝兰却许浓香熏今夕何夕歌声闻江山重到吾已老慙愧诗成瘦如岛坐中少年美词藻琪树交花照晴昊懐抱一时尽倾倒玉瓶行酒杯如飞争雄得隽酒满衣持觥御史令莫违斫鱼烹雁頥指挥荆州吾土还相依江上云荒月欲烂客囊空贮闲愁满不谓相逢重展转交情岂必论深浅黄鹤一飞天地逺  

题萧质所藏终南雪霁图  

玉龙衔烛晴光吐怪底空檐响残雨南山一夜服还丹沧浪之髭总如故公子昨朝愁出户锦袍围春醉歌舞赤脚老樵拾断薪画史何由得深趣早梅回暖动精神冻雀飜丛动毛羽笔端生意开纨素恍然不计寒宵苦泥滑迢迢江上路行客茅檐不少住世间捷径渺何许已有扁舟江浒隔浦长桥似灞陵何如着我骑驴去黒貂拥醉诗思多明日归来为君赋  

刘永之  

为潘仲晕题定使君所赠马郎中画鹤  

郎中画鹤称第一江海十年多见之兰臯眀月照独舞雪影参差风倒吹苍江圃三山上琪树金芝日应长万里懐归惜羽毛中宵怨别流孤响通泉素碧久漂零忽见新图百感并华亭旧叹伤心切赤壁扁舟入梦惊绿锦池边饲秋雨骠骑多情每同赋相思欲报故人知为传一札东飞去  

田园幽隠图  

我家清江县城北竹梁花埭环深宅邻屋分灯夜读书仙山借鹿春耕石踪迹年来逐转蓬万事惊心旧业空无钱买山惟爱画坐对新图如梦中柴门茂树森相向野水山桥接空旷雨足沙田野犊闲风回茅屋晨鸡唱隔林炊黍起新烟接竹穿篱引涧泉傍隄榆栁皆新种近舍柘枝不记年山深住久疎城府人情颇讶今非古酒熟频开白社尊家贫时卖黄公屦迩者中原相犄角锦袍白马相驰逐得失俱随去水流至今犹记王官谷刘宗海为余作清江春雨碧嶂秋岚二图赋此赠之  

刘君早年善山水得意徃徃图樵渔西昌城西一相见忽然赠我双画图图中似是清江曲春雨苍茫汀树緑烟中髣髴辨飞帆水际依防见茅屋渔郎系船江石上一夜矶头水新长孤村日暮烟火微渡口归人暝犹徃碧嶂层峦翠转奇岚光秀色含朝晖风林落叶洒青壁云壑流泉生翠防我昔结庐此山里每爱秋岚净如洗经年奔走厌风尘偶看新图心独喜凭君添我小纶巾明当归埽山中云他日君来一相访松根为子开柴门  

题傅商翁观松瀑图  

山风萧萧昼寂歴长松落落倚絶壁紫烟乍留青巘中瀑布逬落苍厓石山中之人形骨清幅巾藜杖时独行溪回陡絶去无路坐抚瑶琴摸劒声我亦平生慕眞赏十年误落江湖上故山萧条久不归夜雨秋衾梦常往人生适意无是非云林久与幽人期九节预栽青竹杖明朝试拂薜萝衣  

送罗与敬归西昌  

石龙矶畔多芳草游子忆家春已老水北杨花扑地飞旁人谩道飞花好爱子不忍别送子到水濆清天孤影飞黄鹄落日长风吹断云朝发铜塘津暮宿青泥渡帆过孝通祠渐是西昌路金鱼洲逺树青青三顾浮烟生杳石扶壊道通髙阁水齧危沙见古城君家正在何方住独有园庐俯江渚昨夜深闺梦逺人相思定倚樱桃树  

醉赠何能举  

与子十年不相遇岂意今日重逢君狂歌痛饮自我辈世间俗子徒纷纷林木萧疎湿秋雨蹇驴嬾渡溪桥水咫尺西风隔白云羣仙环佩月中闻重阳好约氷壶子同入仙源避世人  

## 御选元诗卷三十四  

七言古诗十  

贡性之  

送卢思敏归天台  

天台山高四万八千丈神仙之徒徃徃窟宅乎其间我尝探竒恣览直上絶壁穷跻攀松风流水声瑟瑟桃花玉洞春漫漫曽逄两仙人对弈犹未残白髪长披耳千二百歳如童顔手携緑玉杖劒佩黄金环见我拂衣起念我行路难问我何从来延我启重关授我长生诀饵我金霞丹餐松齧柏饮沆瀣伐毛洗髓涤肺肝吁嗟凡骨不易蜕失身又复归尘寰始知神仙有术终不可以遽学使我梦寐至今夜夜空与相徃还卢郎天台人防屋天台下年少事远逰仗劒歴中夏才华擅文藻富贵若土苴曳裾耻王门望云念亲舎浩然欲归养即日具鞍马上堂奉防甘载拜献杯斚适此舞防欢胜  

彼途路者父母见子归喜气扬防眉亲戚馈壶浆邻里将豚鸡慰藉逺归人老幼咸熈熈但谙风俗淳不识乱与离因君重念山中好归来已觉输君早汨没尘埃徒我慙顦顇形容渐枯槁今君徃矣诚难留殷勤爲谢羣仙道眀年二月春正繁期尔山中拾瑶草  

题扇  

鲛人夜织绡满机幷刀翦碎光陆离归来斫断瑚枝制就眀月初圆时南洲溽暑醉如酒朝防暮携常在手从此相亲成狎友纵使分违应不久祝融峯头重回首  

题山农画梅  

大庾岭头春信早十月梅开照晴昊曾骑官马陇头来百里梅花夹驰道夫君元是岭南人自言家近罗浮村种梅绕屋一万树玉为肌骨氷为魂得官逺向西湖住喜与林逋作賔主梦回酒醒霜月寒又见梅花在窗户笑倩傍人为写真相看如见岭头春一声长笛月欲落肠断梅花身后身  

溪山小隐和胡虚白韵  

我闻神仙之国伐毛兼洗髓逺在西海西边蓬莱之弱水我生有梦不可到髣髴君家图画里溪流冷浸玻瓈天层峦叠嶂含云烟渡头杨栁緑如染洞口桃花红欲然老夫巳借过眉杖来听松泉弄幽响云中鸡犬知几家胡麻已熟雕胡掌此中此乐何纡余赴陇无烦来鹤书便欲相从学耕钓细和山声同水调  

青山云一坞图  

青山青青欲断青山断处云如幔人家深住隖东头刚被云遮一多半山兮云兮窅莫分鸡犬遥隔云中闻有时随风或零乱长日与山相吐吞城中车马多如织没马红尘深几尺只有富贵觧留人直与云山未曽识吁嗟山中人梦忆云中君卷舒随所适放浪由天真我昔西游登五老五老诸插晴昊酒酣放歌谪仙句拟共云松结巢好江郎自是青云姿按图笑索云山诗从来知尔出山去为雨为霖当及时  

题息斋竹次韵  

忆昔舟泊湘江时青天皓月流素辉美人骑龙上天去游魂夜半招不归兴来一饮三百斛醉倒肯惜千金挥孤鸾随影秋水碧鹧鸪叫入苍云飞凉飇飒飒似鸣籁翠雾漠漠如张帏胸中气吐万菡萏笔底势走千眀玑飇车揺揺渺何许疑是柱头丁令威风流云散世已远萧条遗墨人间稀眼前頫仰即千载底问谁亡复谁在我来见画如见人徃事悠悠付深慨挂之高堂素壁中老气凛凛廻长风狂歌起舞还自惜笑看白日行青空  

宫梅图  

璚楼夜寒银漏涩满地霜华月光白翠禽啼断梦中魂窈窕虚窗碧纱隔千门深鎻含章宫未许人间识春色只愁笛里曲声哀零落香钿防糚额  

丁鹤年  

赠相者姜奉先【`宋忠臣姜才之孙`】  

德祐忠臣好孙子烂烂目光岩电紫人间富贵等浮云琐琐何须挂唇齿灎滪险蜀道难曳裾旁人多厚顔留取乾坤防老眼夕阳牛背看青山  

寄武昌南山白云老人【`姓衞字均执先人时故旧家居未尝入城市闻鹤年辛苦逺还遣子弟问遗不絶鹤年足疾日剧弗克往拜牀下谨奉拙诗少致谢忱云`】  

故人家住南山下心与白云共潇洒芝草遥赓黄绮歌莲花迎入宗雷社嗟予江海避风尘白首归来失所亲青眼相看如昔日只有南山与故人  

郑渊  

东眀山  

君不见深褭之山青入天荡摩日月呼云烟又不见仙华山高一千仭排空直立如旂旜二山雄削无与比降势演迤直与东眀连东眀虽然一培塿林廻麓转依平川乔松百尺不僵亦不死女萝冉冉青丝悬緑光照人浓若酒角鬛俨似蛟龙然吟坛西头竹千挺翠色倒浸梅花泉泉傍一沼水如鉴下有鱼鳌潜深渊百禽纷纭竞栖托欲借荟翳逃鹰鹯东方海色欲生白啁啁哳哳春声传虽无律吕不可辨絶胜翠管并繁弦我先诛茅薙草结新屋轩槛疏敞甍楹鲜犀籖瑶轴插满架邺侯三万知谁贤聨衿接席兄与弟古今治乱时鑚研客来引座松石底一瓯花乳浮轻圆夜深白月径窥户且把緑绮摅幽深林恐有山鬼听吹灯遽就青氊眠世间辽絶有如此便觉眼底无嵩瀍我生如结泉石縁我生爱使烟霞纒白鹿耕云不须牵五芝种得山前田金华先生今谪仙买山便可分一防下筯不愿食万钱但得清风眀月供吟篇  

完顔思敬  

题李伯时三马图卷  

古人画马形与骨今人画马色与肉唐有韩干笔意高宋有龙眠可相续今朝偶见三马图眼如悬铃漆团麯短鬃两耳防竹批风入四蹄如铁蹴宋伯老蘓亦闲雅賛以诗文过金玉呜呼安得九方臯见此应须少廻瞩  

赵汸  

故人  

故人别我秋江涘几载重逄春梦里忽观眀月忆高情愁絶长空三万里荒山久病莫能兴狂风暴雨何凭淩麈尾呦呦呼厥类雉媒戛戛求其朋  

余村道中寄鲁斋  

青山并岸如苍虬石门翠树如相樛似与幽人护清境玉梅翠竹萦寒流溪行半日足生茧水望千廻山百转请君处处种桃花莫使重来迷近逺  

古津渡夜谈赠金元忠  

相逄歳晚诗更诵燔尽枯槎谈愈纵短茨低覆结冰花寒压溪云不成梦竹帛烟销黔首愚紫芝一曲老商于坑外竟逃真学士浮邱雅颂济南书  

题碧山图  

尝爱李太白兴来栖碧山山中别有一天地惜无图画留人间谁谓碧澄翁久向山中住栽花种栁待春风忽见新图识其趣青山淡淡云离离小桥流水涵清漪抱琴择胜可终日安得似汝图中时韩侯好诗仍好画嗜酒不忧官长怪欲图李白碧山居酒禁方严笔如借知翁有子旧曽游淡泊无营心日休图成漫与翁为寿愿翁长乐无虞忧  

登黄山錬丹峯寻昔人隐处  

我游黄山当严冬雪消日暖无天风欲求昔人栖隐处发兴况有高僧同危矼侧歩目已絶壁下瞰心为忡交流二涧防寒碧樵木不来萝迳穷嵯峨乱石大如屋蹴踏豺虎登虬龙手披灌木出林杪仰从云际窥竒中高一柱掲南斗旁扶两岫森寒松文楸万本翠如织宛宛内蓄何冲融仙灵窟宅景象异岂与下界同污隆名姓无传年代逺只有药臼留遗踪摩挲考击三叹息怅不并世来相从因怜李白升絶顶空吟菡萏金芙蓉几年戎马暗南国眼前厌见旌旗红脱身长徃宿有愿把茅不用烦人工曹院浮邱应好在山南山北防相逄  

汪克寛  

丁亥四月十四日陪尚书公泽民游祥符寺分得暖字  

芙蓉六六生如铲乘兴登临寄疎散緑沈灵湫老龙蛰翠护只园新竹短山乐鸣空石洞寒金鸡舐鼎丹炉暖藓瘢拂拭读残碑一浴灵泉客尘浣  

题道士张湛然弹琴诗卷  

峄山白桐千年枝金星烂烂蛇蚹皮文光七轸蓝田玉冰弦细绕吴蚕丝丹山云暖鳯皇语露草寒蛩诉秋雨娥英泣洒湘筠斑迁客相逄话羁旅翠岩悬瀑锵琼瑶雷霆霹雳轰层霄瞥波细萍游荡漾劈空轻絮飞飘飖仙林唳鹤惊离别老龙湫底吟寒月海门送上子胥潮澎湃奔腾卷残雪羽人潇洒顔如仙冯虚来徃黄山巅古音净洗筝琶耳何须更濯丹砂泉  

金防  

姑苏台  

阖闾城畔姑苏台百花洲上千花开笙歌半空暁未絶一声落月啼乌来蛾眉颦翠愁如簇空捧春娇在心曲沧江罗网纵鲸鲵碧瓦丘墟走麋鹿凄烟惨日潮生处怨满防夷犹不悟甬东东海不可栖劒光夜冷吴山路  

朝阳台  

楚王昔日游台上前望巫峯近相向青枫锦石丛古祠暮雨朝云依叠嶂蔓花古木多春寒翠帷仙佩非人间神功治水佐禹迹至今石刻巍如山词臣错写高唐赋刚道朝云梦中遇千尺黄湍洗不清水声犹望台前怒  

黄金台  

昭王有志兴宗社厚币卑辞礼贤者郭君一语捐千金国士争趋骈驷马燕台计议皆英豪齐人蹴踏犹儿曹三军旗帜白日动半空劒气青云高乐生既去士亦少回首春风长芳草火牛遂复七十城恨满台荒天地老  

戏马台  

将军逐马关中来神威掠地风云摧鸿门舞劒成敌国彭城衣锦空登台驰下汉军何披靡垓下楚歌相应起山河百二几诸侯子弟八千无一骑古来天下谁英雄荒台老树悲秋风符命合归赤帝子项伯不忠范増死  

谢应芳  

耕隐为萧征士作  

兰陵溪上梅花村世居齐梁之子孙濒溪沃壤足禾黍教子读书深闭门时人笑渠生理拙渠亦笑人多覆辙春来乌犍一犂雨歳晚黄精三尺雪有时独徃舞短蓑饭牛别作耕田歌长安车马自尘土奈尔濯足沧浪何君不见苏秦为无田负郭平生不识耕田乐奴顔婢膝谒诸侯黄金载多祸随作君今有田兼有书夜亲灯火朝犂鉏只恐一朝富贵逼人去猿鹤笑人留不住  

鲜于瑞卿还碧亭  

鲜于公子平泉庄有亭翼然水中央天光云影白日静菱叶荷花清露香栁下系船鱼可钓座中留客酒盈觞门前渔浦接洮滆白鸟飞去烟苍茫  

寄惠山鉴长老  

太湖之阳九龙金田蛰尔僧中龙山头云出野漠漠石眼泉落声淙淙呵冰古砚写墨竹埽雪幽轩看碧松别来两度歳年晩祗见梅花信一封  

呈赵征士  

吴姬手执金叵罗春风笑面生红涡主人留客长夜饮客拜主人持酒多主人沉醉客亦醉客散扶归主人睡残杯冷炙防头倾邻家儿有啼饥声  

题林泉雅趣图赠杜玉泉  

泉翁爱山如爱客到处好山皆莫逆脚根不涴京洛尘面纹长带烟霞色奚童抱琴翁曳屦长日山中看流水万松清籁响如弦满地白云吹不起桂花萝月秋复春野花幽鸟情相亲巢由相去数千载黄绮以来能几人山颠水涯风物美都在我翁诗卷里庄周梦蝶蝶梦周览是图者同天游  

赠杨君济县丞  

我昔昆山锄白云高轩访我麋鹿羣我今长洲钓眀月君复过此寂寞濵感君相知式相好与君谈笑开懐抱坐分半席白鸥沙满目青山净如埽社公雨晴风作恶村北村南花自落劝农来往杏花村鸡犬不惊田舎乐君归哦松坐松隂我舟更入菰蒲深钓钩无饵勿语人但説烟波无处寻  

盛彦英隐居太湖之隂号具区耕叟命仆作诗以歌咏其乐云  

脱屣东华尘躬耕太湖濵桑麻接邻里鱼鸟情相亲闲时读书牛背上安知六国方攻秦东风二月桃花雨布谷飞来向人语一犂初破陇头春黄犊出防健如虎羲农世逺莫可追南山石烂无足悲悲歌笑戚夜半犹未已人间闲是非何用汚牛耳我田已耕春昼闲樵童随我看青山日暮归来一壶酒我歌乌乌童拍手童拍手儿饭牛一天星月烂不收重捻戏笛作三弄七十二峯俱点头  

杨羡茶  

南山茶树化劫灰白蛇无复衔子来频年雨露养遗植先春粟粒珠含胎待看茶焙春烟起篛笼封春贡天子谁能遗我小团月烟火肺肝令一洗  

送李彦眀归高邮  

老夫归来东海头春风送客归秦邮出门复覩鴈北乡物我喜得同悠悠吴船鼔櫂渡江去乌轮止挂扶桑树桃花倚岸笑相看杜宇催人啼不住征袍十年尘土多濯缨今作沧浪歌一百五日寒食雨三十六湖春水波交游台榭翦荆棘继美前修集佳客谁能唤起老龙眠重写耳孙湖上宅  

雪巢为马仲良赋  

马鞍山高数千尺考槃之阿环大泽梅花为屋雪为巢窗户玲珑虚室白诸公衮衮登云梯若人奚独能幽栖澹然素志絶华藻要令朴俗还标枝蓝关防马官逺谪居延牧羝氊尽齧何如雪饮乐巢居更与党家风味别梨云无梦亲如许膝上儿郎赋冰柱此生此乐愼勿移听取巢老人语  

题夜潮图  

昔余夜醉钱唐酒看潮八月中秋后银山涌出海门来潮声殷若雷霆吼此图之作知几年当时景物皆依然云山两岸淡笼月雪岸一江高拍天一观顿觉毛髪立再观祗恐衣裳湿扁舟渔子任掀舞别渚鸥凫自翔集奔腾澎湃无足惊人间平地风波生乗桴尼父果浮海从游我欲跨长鲸  

李仁  

题铁网瑚图奉和黄鹤山樵赠范玉崖韵  

黄鹤山人多意气真是高亭老仙子挥毫髣髴如有神怪石嶙峋笔端起琅玕玉树生云根画图夺得江南春迩来遨游东海上持赠玉崖之高人两翁相逄遂倾倒醉里不知天地老持竿共结沧洲期一钓犹嫌六鳌小  

周崇厚  

竹深处诗  

知君雅性恒爱竹几年封植当华屋此君结根羡得所风雨年年长苍玉緑隂满地防堦墀拂云香叶何参差万竿緫含霜雪操数亩尽带潇湘姿芸窗昼启无俗客秀色时能映缃帙猗猗堪比衞武贤青青差拟王猷宅我来蓟北正天寒雪中无处寻琅玕坐想君家最深处便拟敲门试一看  

陈润  

竹深处诗  

金台名宦姑苏客客里相逄见顔色手持诗卷锦离离珠玉聨翩光耀日自言平昔爱此君手栽十亩吴江濆苍龙起舞淇园夕彩鳯长鸣湘水春客来倒屣邀偕去击筑弹棋不知暑红尘半点飘不来好音一防向人语逍遥深处深复深等闲忘却樊笼心何时买棹东归去愿借繁隂事讨寻  

丘处机  

题刘节使所藏显宗御画庄子像  

显宗好道当年壮手笔南华古形状南华去世千载余状貌风格知何如只是今人重古道彷佛气象加襟裾至人胷中本无待万窍吹嘘任天籁杨韩嵇阮心不同到了各归于大块  

赴龙岩寺斋以诗题殿西庑  

杖藜欲访山中客空山沉沉澹无色夜来飞雪满岩阿今日山光映天白天高日下松风清神游八极腾虚眀欲写山家本来面道人活计无能名  

张与材  

张公福地  

秋风吹衣草树凉巨灵守护神丹光袖携天香入洞府散作云雾空苍茫拄杖铿然响微步石髓垂垂润甘露时当相遇五百年分眀中有升天路  

马臻  

无事  

无事每日不出戸满院松竹森交加昼眠厌听啄木鸟早凉喜见牵牛花一真自可了生死万事不必论等差谁能屑屑管迎送客来且试山中茶  

题湘灵鼔瑟  

沅湘水濶风萧萧水风敲佩天光揺为弹宝瑟传幽愫一点柔红泻香露苍梧恨鎻云欲流湘花背日烘春愁人间有梦到不得仙山翠滑江浪黒  

为杨简斋题空防图  

西湖天下竒回薄太古色春风散花栁元气荡空碧淡然存天真岂为歌舞惑我家本住湖水边笔牀茶灶依渔船振衣一别五千里为君展卷心茫然欲问吾庐在何处但见老木浮寒烟吾庐不可寻山川不可越人生行止防有时长啸阶前望眀月  

寄澉川杨如山  

吾闻沙邱之马黄骊牝牡世莫知九方臯去不复有天风吹我沧海边忽地相逄钓鼇手论文托契输心胸倾倒金尊斟緑酒登高望逺古意多百年之乐能几何男儿屑屑志不展秋霜满鬓空蹉跎酒酣眼极情未毕笑指青山歌落日却怜徐福向蓬邱苍苍烟浪无消息眀朝挂席我归来西湖十月梅花开梅花开动诗思思君不待春鴈回因之一寄平安字  

送陈渭叟归山中  

人生少至百一别动经载不信歳月驰请看容鬓改先生本是超絶人长竿学钓清渭濵钓头不解挂芳饵岸草汀花空复春大鱼小鱼求不得芒鞵忽厌人间窄手携诗卷出万山来觅湖边闭关客终朝相对百不为口中咄咄唯言诗飞花浊酒日色静天地悠悠知者谁兴尽翩然即归去鹤巢雏在门前树他时我亦访君家但问青山白云处  

题李安忠画雪岸寒鸦图  

北风万里吹石裂古树槎枒摧朽铁羣乌哑哑如苦饥倦飞还向空林歇孤村荒寒得食逺日暮沙边啄残雪回情诉意各有态羡杀画师心更切我尝记得天随诗至今读之长激越妇女衣襟便佞舌始得金笼日提挈老乌老乌尔身毛羽黒离离况复人间厌尔啼何不飞鸣丈人屋丈人屋头春栁緑  

题唐十八学士图  

唐家天子尊黄屋大业隆兴调玉烛当年十八登瀛仙文日侍分三六两京初定四海清君圣臣贤古难续立本图真亮为讃遂令书府藏诸椟后有龙眠传此本礼乐衣冠激流俗自从沦落向人间画手纷纷互翻覆千年事去君莫问留得青编遣人读萧萧马耳射东风长安道上春山緑  

栽孤松为九华山钟道士作  

九华何崔嵬融结本真宰神气之所钟云物足潇洒挺挺秦大夫独立而不改旣出众木羣岂为艳阳待初疑冻蛟掉秃尾忽若山林张偃盖又如元鹤归来视城郭怅别人间动千载楚南灵椿浪得名茫茫天壤知何在流精贯浃骨欲飞风雨或致雷公怪林林红紫索价高幄锦围春鬬光彩怜君令色不随时空负才名成感慨留向青山阅古今为问桑田几沧海  

邓牧  

赠友人  

我在越君在吴携书邀我游西湖我还吴君适越遥隔三江共明月明月可望佳人参差与君携手西湖上相思空诵停云诗知君去扫严陵墓祗把青樽酹黄土浮云茫茫江水深感慨空劳吊今古孤山山下见陈实连骑东来踏春色湖边千树花正繁莫待春风吹雪积有酒如渑有肉如林鼔赵瑟弹秦筝与君沉醉不用醒人生行乐尔何必千秋万歳名  

吴全节  

登大茅  

第一福地第一玉台积翠摩苍穹大君成道二弟从还丹返老顔如童绣衣趣召淩天风此事万古将无同山高有仙水有龙龙腹如篆朱砂红蜿蜒变化理莫穷作霖济旱年屡丰神仙为市坛朝宗眞人涣号芝泥封猨鹤相语千载逄葵心耿耿通宸枫万里六辔驰花騘香飘龙篆江云东瑞凝草木气郁葱稽首顶歌元功他时归奉眀光宫  

薛元曦  

题高尚书夜山图  

高李风流仕西浙共倚危楼望吴越吴越江山千万里高侯画对中秋月生纸经营入董源朦胧烟树迷宫阙玉露沈沈四泬寥潮声已息箫声咽不写思陵全盛时空遗白塔堪愁絶君不见王子猷亦向山隂弄雪舟谁拈秃笔扫清游古今嘉致緫悠悠  

黄石翁  

饭山道院  

万钟鼎食不到我正自不必西山饿饭山云气如炊烟三餐而返腹果然临川丞相有素愿何处独无鱼羮饭劝君饭客先饭穷徃徃乞匄皆英雄  

送高丽五眀马  

海波不动关梁通虬髥使者来吴中名骓额间挂眀月四蹄犹带龙堆雪仰秣不受田家刍大官之羊五味俱贤才万里不难致糠粃不充吁老矣  

邓宇  

题钱舜举秋江待渡图  

秋江已平秋叶黄有客待渡秋水长停桡切莫歌白苎白苎歌成秋露凉鸿飞冥冥白日晩客心茫茫愁欲断微波咫尺不可通何况精灵隔霄汉  

题阮郜阆苑女仙图  

阆风圃仙女居阮生写作羣仙图苍松根老琥珀伏海波突兀涌瑚翠树瑶花纷逺近细草若展青毺楼台迥隐五云表别有世界非堪舆仙姿缥缈各有态絶食烟火餐琼蔬两仙拈笔点花露长者晏坐看琅书一仙倚石闲摘阮一仙偃蹇披长裾其中一仙速相就佩声微响如云趋羽扇云鬟尽婀娜忽见龙鹤来天衢翩然复有一仙至乗飇御气三从俱我疑数仙天帝女帝傍暂别游清都俯视尘网中秽浊何纷如人间光景疾如箭壶中日月无居诸舞白鳯歌且謡有耳只解闻云韶永超劫外何逍遥紫阳眞人特勿骄竚当来迎共食瑶海桃  

张雨  

听雨楼  

雨中市井迷烟雾楼底雨声无着处不知雨到耳边来还是耳根随雨去好将此语问风幡闻见何时得暂闲钟动鸡鸣雨还作依然布被拥春寒  

游惠山寺  

水品古来差第一天下不易第二泉石池漫流语最胜江流湍激非自然定知有锡藏山腹泉重而甘滑如玊调符千里辨淄渑罢贡百年离宠辱虚名累物果可逃我来为泉作解嘲连唤点茶三昧手酬我松风吹兔毫  

赵千里聚扇上写山次韵题  

翠水丹山气磅礴几叠香防经手握何年破镜飞上天吴淞水翦并刀薄江南宝绘多遗余王孙不归恨蘼芜蘼芜消歇秋风起班姬为我歌乌乌  

王时敏听雪斋  

顽寒赑屭河流澌银涛铁骑交奔驰玲珑淅簌瓦沟满坐窗已有幽人知东家暖客红醅凝嘈杂新声迷听莹后园压折万琅玕雪多政自无人听我时空山夜寂寥风篁雪窦筛琼瑶希声疏越不可尽鸣球戛击如闻韶忆昔斋居困学翁大书听雪烦楚龚百年胜事将无同不传师旷传王恭鹤氅眀朝行雪里须辨龙头煎雪水牀下何人闻鬭蚁唤起春雷来洗耳  

次韵率性来山人见贻之作  

南后灵石前岚霞蒨绚争春妍贫家客来净扫地亦有一瓶红杜防东坡七过山南坞山人能记坡翁语君方骑马听朝鸡为我入林来听雨雨声吹断听松声怪石长松为友生怜君慰我支离者不饮向人空复情我如病马离羣去君如伯乐能相顾羊羣好在金华山梦里相逄犹识路  

早春对雨杂言  

寒谷望春如望赦雨雨风风恶相吓牀头败絮未尝温石上瘦花浑欲谢三时尽辨禽鸟鸣合涧助为风水声白水田头漫无路老稚种麦已青青朝晴独见扶犁叟人生合作扶犁耦不须识字只耕田酒杯也到扶犁手  

于立  

渔庄  

二月春水生三月春波阔东风杨栁花江上鱼吹沫放船直入云水乡芦荻怒芽如指长船头濯足歌沧浪兰杜吹作春风香得鱼归来三尺强有酒在壶琴在牀长安市上人如蚁十丈红尘埋马耳渔庄之人百不理醉歌长在渔庄底  

玉山佳处  

春风昨夜起吹荡沧江水幽人渺何处廼在玉山里玉山秀色何崔嵬沧江之水长萦回萦回不尽绕山去但见满谷桃花开草肥青野鹿呦呦花下残棋暮不收邻家野老长携酒溪上渔郎或舣舟幽人读书忘世虑结屋山中最佳处世上红尘空白头携书我亦山中去  

题虞瑞岩白描水仙  

瀛洲之君号中黄雕冠翠帔悬眀珰通眀宫中拜帝觞帝遣换骨生天香醉后横斜踏眀月月眀零乱如氷雪为传清影落人间化作幽芳更愁絶官车晓过西陵渡贝阙珠宫鎻烟雾君王十二玉防干玉盘倒泻金茎露江风吹断旧繁华年年十月自春花写成幽思无人省持献瑶池阿母家  

题从子伦画山水  

我本山中人颇有爱山癖何人写秋山秀色如可食天河露下秋汉白挹露摩空洗秋色泂如洞庭水浸青芙蓉倒影天光湛空碧又如飞龙天外来鳞鬣森森插霜防逺屿弥茫隔烟浦冷云湿翠愁防古便从海上访三山又恐征帆迷处所若耶溪在何处归去来山中住道逄仙人紫绮冠指点丹崖是征路寄书松竹问平安莫嫌老子来迟暮  

拥翠堂诗卷  

幽人结屋江边住俗声不到题诗处门前惟有树扶疎檐间只许云来去落花如雨东风狂緑隂满地春茫茫一声啼鸟惊梦破翠屛浅印烟长海绡轻薄烟霏暝空碧无防湛清影天风吹落竽籁寒岚光湿透衣裳冷我生已有遗世心便欲长徃穷幽寻微茫楼观不可到云林冥冥苔碧深  

题花蕊夫人像  

玉屑丹砂和獭髓一点殷红养花蕊冰肌玉骨自生凉不信流年去如水火旗晓压降王道贝阙珠宫长秋草摩诃池上又西风流红不向人间老  

题苏小小像  

花宫玉燕啼酣春春风劳劳驱梦云梦嗔梦喜春不闻红萱露滴珍珠裙夜燕玎玲隔窗语碧纱凝烟咽金缕行云妬杀巫山女芭蕉叶叶黄梅雨  

姚草楼  

送丘阜之江东省大姑巫节妇  

丘郎一幅布帆风云省大姑江水东仙家二月碧桃满人世几回青草丰练衣如霜鬓顔好见侄身长念兄老千里书还墨未干三茅高云可埽  

蒋景玉  

周孝侯祠  

长桥怒束西来水空岩烟雨埋山鬼斩蛟射虎安在哉千古荒邱埋劔履凄凉徃事今何如坐令道路成康衢当年蛟虎不复有呜呼人害无时无  

眀本  

留题惠山寺  

惠山屹立千仭青俯瞰天地鸿毛轻七窍旣凿浑沌死九龙攫雾雷神惊霹雳声中白石裂银泉迸岀青铅穴惟恨当年桑苎翁玉浪翻空煮春雪何如跨龙飞上天并与挈过昆仑巅散作大地清凉雨免使苍生受辛苦我来叩泉泉无声一曲冷光沈万古殿前风桧砉然鸣日暮山灵打钟鼓  

祖瑛  

题良上人所藏天锡先生青山白云图  

今人作事毎师古摹仿太甚复可嗤要于法外出新意变化臭腐为神竒襄阳画法妙前代千金一纸争购之郭公丹青有能名亦复爱之如渴饥今观此幅殆逼真气骨老苍无俗姿青碧涧在烟雾令人益重幽人期沃州天姥见彷佛支公寺前秋鹤飞桥危霜滑笋舆小忆得前度曽攀跻郭公久矣閟泉壤此幻不灭留赍咨前身太白无乃是句法酷似金山诗  

行端  

赵李倪三居士建淩霄防求赠  

防径在吴浙实为山之雄天目如屏拥其北钱塘似练纡其东重峦叠巘不知几千万但见五秀色崷崒摩青空下有跋陀神龙窟上有覩史夜摩宫晴云暖霭生岩松朝开暮合无终穷祖师据此鞭麟鳯森罗万象眀眞宗纳须弥兮于芥子卷法界兮于鍼锋本源自性有常分宁须妙用求神通俨如鹿园与鹫岭紫金光聚人天中説法至今犹未散天华似雨飘空蒙  

清珙  

天湖卜居  

晴眀无事登霞伸眉极望开心胷太湖万顷白潋滟洞庭两防青蒙茸初疑仙子始绾角碧纱防子参差笼又疑天女来献花玉盘捧出防芙蓉眀知此境俱幻妄对此悠然心未终徘徊不忍便归去夕阳又转山头松  

觉恩  

三姑祠  

三姑庙前春水生百婆桥畔晓烟横谁家草屋映疎栁门外香芽初可烹荒陂断岸无牛迹雨后闲行兴何极什什伍伍何处郎行船打鼓春赛忙  

清欲  

秀岩赠挺首座  

千岩秀出万物表下视乾坤一何小散华无路到诸天只许青山自围绕青山不碍白云飞丹厓岂逐春风老拟问岩中事若何春来拂晓闻啼鸟  

师文  

玉龙山  

山中九日流清晖凉飇满堂吹客衣黄花翠枝着蕊细欲采未采情依依维侯好事美无度载酒与客登山扉隂隂萝磴出良乆长啸响遏白云飞良辰美景不易得龙山旧事人今非举杯劝客尽樽酒莫辞薄暮山中归  

文信  

题吴仲圭为松岩和尚画竹  

吴郎平生眞不俗千亩琅玕在渠腹有时写出与人看叶叶枝枝动寒緑之子爱之如千金袖中戛戛鸣玉音莫教风雨化龙去眀日葛陂何处寻  

题赵彦征画  

吴兴之山弁山好碧嶂丹崖净如扫云开影落水晶宫妙处不传休草草玉堂学士文敏孙笔意惨淡深讨论大扬旗出天阙小倒翅如鹏抟清溪过雨泉声壮茅屋疎林更萧爽他年此地巢云松一笑人间脱尘鞅与白云山人夜坐山林将归天台即席赋此送之  

桫椤树头月皎皎共坐论诗天欲暁大星飞落沧江前小虫啼徧墙根草我爱高人白云姿对客长赋白云辞漫游羣仙白银阙拾得碧海瑚枝又载云軿下尘世凉飇微动青霞袂一声铁笛彻层霄鸾鳯和鸣满云际高人读律仍读书白头在堂辞我归慇懃防服寿春酒江城八月秋晖晖  

自恢  

湖光山色楼以吴东山水分韵赋得昆山  

马鞍山在勾吴东山中佳气常郁葱层峦起伏积空翠芙蓉削出青天中六丁夜半石垒壁殿开煌煌绚金碧响师燕坐讲大乗虎来问法作人立天华散雨娑罗树一声共命云深处我时细读孟郊诗兴来更上龙洲墓忆昔曽同信信友七尺枯藤长在手数年音问堕茫然顿觉羇懐醉如酒嗟彼习俗耽欢娯锦鞯细马红毺画船吟箾挝大鼔吴儿棹歌越女歈只今歌乐难再得面顔巳带风尘色何如张宴溪上楼山光倒浸湖光白我爱虎头金粟子十载论交淡如水毎懐故旧参与商二老到门惊复喜我留玉山君即归天风泠泠吹客衣人生防合如梦寐焉能对酒如吁嚱我歌长歌君起舞山川洵美非我土褰裳渉涧采昌阳且向山中作重午  

福初  

题顾仲瑛渔庄  

君家渔庄在何处江波迢迢隔烟雾清秋独钓芦花风眀月长歌白苹渡高堂丝管延嘉賔举网得鱼皆锦鳞小奴鸾刀出素手金盘斫鲙如飞银走也山林老释子拄杖行吟嗟未巳平生雅有濠上游相思弥弥东流水  

行方  

顾玉山草堂席上寓兴  

春晖楼头春最早主人宴客情更好万斛蒲萄泻緑波一色毺翦芳草卷帘山色何冥冥吴天半扫蛾眉青乱云忽西起倒压白日停野狐啼烟道路黒海风吹雨蛟龙腥短歌长吁伤我情门前溪水声泠泠  

宗衍  

中山堂为许隐君作  

俗子居山不见山静者居防山在眼请看东郭许隐君中山之堂最萧散堂前种竹堂后萱春深笋长萱花繁大儿称觞寿花下小儿读书当竹根城中无山亦可乐城中有虎仍戴角归来不愁虎食人闭门日醉中山春  

题川船出峡图  

瞿塘险为三峡门两岸束急洪涛奔十丈江船万斛力一篙失势原无根前船绕过后船出蜀商来徃无虚日君不见人间行路难咫尺风波永相失  

舟中夜归  

夕风萧萧云气乱篙子移舟频触岸溪头犬吠声转狞沙际人归暗相唤两三家村稍已近十五里程才过半一星不出雨欲来时复推篷仰天看  

惟则  

赠道林训上人  

角鹰一侧目所视无穹苍臂鞲索饱非所长良马一振鬣所向无穷荒内闲待秣安可常丈夫心胆塞天地身与世道为低昂况从世外发高趣蓬蒿岂足夸翺翔我怜古道满荆棘歳晩狐兎争跳梁今年识君谷水傍爱君骏气如鹰扬愿君莫如我学歩成踉跄愿君莫如我用拙甘六藏茅舎深居已无马师问梅子木叶蔽膝尚有懒瓉知南阳九峯之外天茫茫寒梅欲花春陨霜兴来拂袖谢邱壑阔视四海皆吾乡我有解防歌一章如击瓦缶无宫商吴淞江上为君歌一发怒潮卷雪天风狂  

游三相台示甘杨诸友台乃姚崇牛僧孺刘沆读书处也  

我登三相台南望防巽俯视下界如淩空开元老树可百丈断崖尽日呼顚风甘郎攀果学猿挂杨子枕石飞泉中垂藤离地坐我稳袒跣长啸如乗龙呜呼昔人不再得台上土花几秋色前身不与后身期白云岂识萝衣客安得近代顔辉来画我石上惊风雷  

送止照归古洪曲江二首  

暮云飞上钱王台乱蘸碧湖光开六桥春色看正好之子不肯重徘徊百年万事烟雨过乡井一念终难灰浩歌归去送归去梦断楚水何时来  

銮江镇上双江洲大船解缆荒洲头挂帆蔽空捶鼓发白浪卷雪风萧飕故山三日忽到眼恍惚天上飞骅骝向来归兴有如此今日送子心悠悠  

入仙洞山  

入山隐隐如闻雷山鸡角角随人飞松风洗我市喧耳松露洒我青萝衣平生结习重幽赏防景防物情依依谁能歌紫芝我当歌采薇招呼云外青鸾归  

上海舟中即事  

乌溪出闸催双橹急趂回潮下黄浦午前期到上洋城生怕潮来近亭午夜潮巳落岸防高风卷浪花翻雪卤渡头趂渡人如鸡水行泥行亦良苦西岸冲波逺入村东岸涌沙作林圃岸上居民无定踪颇怪潮行无定所吾年五十游上洋今歳重来五十五岂无玉雪美少年向来一揖成千古亦有防张万石家势去一朝无寸土噫吁嘻人生幻化若浮云陵谷变迁何足数  

大防  

太白观瀑布图  

我本白云人见山每回首披图得松泉感我尘埃久我家只在九江口从此扁舟到牛斗翻愁天上银涛堆石转云翻万雷吼水行地底不上天龙岂与沧溟连风叶无声飞鸟絶月光云影天茫然丈人何来自空谷谪仙招隐当不辱林梢喷雪舞飞华尚想随风唾珠玉马首青山如唤人归来好及松华春泉香入新酿解公头上巾今者孰不乐荒坟委荆榛遂令画师意万古留酸辛酸辛复何益东海飞红尘  

骏马图  

世无伯乐亦久矣骏马何由千里至披图犹似得权竒岂伊画师知马意何人致此铁色骊旋毛绕腹新凿蹄帝闲逺谪天驷下驰来月窟浮云低古王有土数千里八极周游宁用尔方今万国效奔命合遣龙媒献天子飇驰电没争辟易万里所向无前敌男儿马上定乾坤腐儒诗书果何益几愁骨折青海烟黄沙野雪穹庐前幸逄好事写真传似向长鸣谁与怜嗟我身如倦飞鸟十年茧足愁山川安得千金购神骏揽辔欲尽东南天初发金陵夜泊龙湾寄茅山道士李方外  

人生不必行万里亦不愿读万卷书愿为茅山十日客山僧坐列羣仙图大峯扬旗出天阙小万马争奔趋俄顷波涛忽破碎木末飞上金毕逋青书昼驰坛室静玉鞭夜击闻传呼去年独宿丹井下天风拂地迎麻姑今年许入玉柱洞谁遣旅食随樯乌懐人吊古夜寂寞寒江落月号猩鼯祖龙埋金王气歇梁宫晋苑沉烟芜想见云龙映朝日山中宰相良非迂  

本诚  

吴江长桥  

天险不可梯白石不受鞭空疑幻人试幻术神输鬼运来尘寰跻涛驾浪迳空阔盘结钩鎻金连环又疑东海跃出万丈白玉虬挟风噀雨飞上天天高九万不得上翻身飞堕长江边苍云半湿琼瑶冷弱水不隔蓬莱境两岸遥分日月光中流压破青天影江吞湖吐水势雄南极地缺栖鱼龙桥成壮观夺天巧却笑造化无全功  

大圭  

次韵陈骘民惜春  

金尊泻酒胡琴语白日长看华在树东风一夜来戏人老红飞尽江南雨劝君莫苦爱流芳红顔百歳终黄土山人眼底不见春古桧阴阴翠虬舞  

溥照  

寄见心和尚  

忆昔与君相别时君能赠我杨栁诗即今揺荡东风里吴山越水正相思长相思情何极矫首双入天碧头玉树好容顔安得淩风生羽翼  

印秋海  

寄雪窦寺生书记  

清泉白芦八月秋寛鞵瘦防十日游石牀风冷夜不寐冰丝绕指白雪流身名杳杳云间鹄世事纷纷蕉下鹿雨晴春暖即相寻千尺云头看飞瀑  

无方  

登多景楼  

大山千丈青岧嶤长江万古铺璚瑶银河倒影落天堑海门日日来春潮伟哉孙刘辈壮志摩云霄只今英雄遗草木秋霜肃杀寒不凋朱防仄上横斗杓烟峦直下眀金焦黄鹤山空杜防老鸳鸯渚冷芙蓉娇人间笑傲输渔樵犹将兴废论前朝万歳岭千秋桥月眀尚有人吹箫月眀尚有人吹箫  

郑奎妻  

掬水月在手  

银塘水满蟾光吐嫦娥夜夜冯夷府荡漾眀珠若可扪分眀兎影如堪数美人自挹濯春葱忽讶冰轮在掌中女伴临流笑相语指尖擎出广寒宫  

弄花香满衣  

防声响处东风急红紫丛边久凝立素手攀条恐刺伤金莲移歩嫌苔湿幽芳撷罢揜兰堂馥郁余香满绣牀蜂蝶纷纷入帘户飞来飞去绕衣裳  

惜花春起早  

胭脂晓破湘桃萼露重荼防香雪落媚紫浓遮刺绣窗娇红斜映秋千索辘轳惊梦急起来梳云未暇临防台笑呼侍女秉眀烛先照海棠开未开  

爱月夜眠迟  

香肌半亸金钗卸寂寂重门深鎻夜素魄初离碧海端清光已透珠帘罅徘徊不语倚阑干斗转参横风露寒小娃低语唤归寝犹过蔷薇架后看  

无名氏  

江叟吹笛图  

江枫叶赤芦花白烟水茫茫晚山碧钓罢归来酒一壶醉倚篷窗弄长笛弄长笛无腔拍一任江南与江北  

汉江  

襄阳下来滩复滩七十二回相见湾南风乍停北风起愁杀行路牵水难水寒白石光粼粼鲈鱼短尾黄金鳞沧波荡漾浴眀月疑是弄波游美人  

## 御选元诗卷三十五  

五言律诗一  

耶律楚材  

用万松老人韵寄郑景贤四首【`录二首`】  

隐隐三星岀依依片月沉鹤飞辽海阔猿啸楚山深栁色云沾袖芦花雪满襟普天秋意露一叶坠梧林渔家何足好乗兴一钩沈路僻苍苔滑舟横古渡深小晴掀篛笠微雨整蓑襟梦断知何处寒潮没晚林  

西域河中十咏【`录三首`】  

寂寞河中府连甍及万家蒲萄亲酿酒杷榄看开花饱啖鸡舌肉分餐马首【`土产大如马首`】人生唯口腹何碍过流沙  

寂寞河中府西流緑水倾冲风磨旧麦【`西人作磨风动机柚以磨麦`】悬碓杵新秔【`西人皆悬杵以舂`】春月花浑谢冬天草再生优游聊卒歳更不望归程  

寂寞河中府西来亦偶然每春忘旧閠随月出新年强策浑心竹难穿无眼钱异同无定据俯仰且随縁【`西人不计闰以十二月为歳有浑心竹其金铜芽钱无孔郭`】  

郝经  

雨中感懐  

舎馆年年老江边日日阴雨声便熟睡花气动幽吟树密莺愁湿庭荒雀畏深晚风吹鼓角慙媿弭兵心  

江云  

江云似流水渺渺复粼粼晻霭无穷态纡余不尽春遮回断行鴈望杀未归人何日星轺路冯高更忆亲  

新馆感春  

东风吹敝褐水气朴虚檐月窟星河淡江城鼔角严年深愁不醒春至恨犹添为问秦通守何顔説锦帘伫立无人语廵檐思惨然夜江寒浸月春树暝生烟计拙仍持节途穷拟问天难为绕指铁万折志弥坚  

癸酉闰六月十三日夜病中闻笛  

深夜凉风发迢遥送笛声只愁江月破不放野云行怨曲人多感离肠恨易生病中催坐起倾侧若为情  

杨奂  

宿草堂  

百顷逍遥苑千年罗什家荒林藏屋小细迳逐溪斜老桧今何在瑞莲春自花山灵憎俗驾朝暮白云遮  

留别儒禅  

溪行鱼不畏岩宿虎相随怕客谈新事逄人诵旧诗衲轻聊覆体米滑欲翻匙僧腊知余几霜髭巳满颐  

雨夜  

关河隔千里笔砚寄余生老觉乡心重闲知世念轻微风揺竹影细雨簌檐声落魄縁何事吾今不用名  

访耿君玉隐居  

居幽穿洞府岸狭束溪流细迳邻翁熟悬崖逺客愁桥眀山月上窗暗野云浮世事何曽到年侵亦白头  

饮山家  

为爱春风好乗时把一杯百年双眼在万事寸心灰花向坐中落客从云外来诗成无纸笔画地惜苍苔  

晚至青口  

长年困行役短髪易飘零世事惊春梦交亲散晓星烧防侵路黒栁色夹隄青落日眀霞底原情动鹡鸰  

浮生一首懐裕之  

汉节飞云外秦城落照边浮生空自老归计定何年泪满陈蕃榻心揺祖逖鞭短诗聊遣兴羞向故人传  

抚州  

北界连南界昌州又抚州月眀鱼泊夜霜冷防山秋为客无时了劳生有许愁残年婴世网吾欲谢浮鸥  

至滑州隄  

旧事悲存殁残年厌徃还孤城晴雪底双塔暮云间马没长堤在龙归老井闲隔林青数点多是濬州山  

宿南石桥  

江流平入楚山势逺连秦岸栁犹含冻溪花欲破春石衔车辙古沙印虎蹄新晚境长为客空山不见人  

岀鸦路宿北石桥  

烧火连山暗春云岀谷迟避人投野店系马就疎篱旧宇穨垣在新愁客枕知清眀无几日细与数归期  

承德亨见访  

世事元无定人生只合闲君今悲白髪我亦负青山废郭官居冷荒年旅食悭最怜情意厚朝至暮方还  

次荅正卿  

客愁青镜里归梦白鸥边故国人何在新秋月又圆米盐逄此日诗酒负残年长羡平林鸟双飞入暮烟  

未归  

渭水遥通洛函关近隔秦百年垂老日千里未归身梦寐嫌为客妻孥不讳贫一官无可恋花气五陵春  

雨夜  

窗秋风猎猎檐夜雨频频蛩韵愁于我灯花笑向人此身犹在洛何日定归秦不必黄粱熟眞惭白髪新  

泊舟老鹳觜  

衮衮风生觜防防月印沙船头平压浪櫂尾旋生花老去长为客愁来转忆家双栖疎影里羡杀栁桥鸦  

送靳才卿之平阳  

却向西州去萧萧雪满簪邱园初到眼儿女总关心汾水野烟白霍山寒雾深得归归更好吾亦爱秦音  

呈君美  

上阳门外路日暮独归时齿髪各衰谢风尘仍别离断云横紫阁急雨掠苍陂地胜饶新句君将寄阿谁  

懐同祖卿  

东府仓皇别西河迤逦回元戎期坐啸上客入行台梦里惠连句生前张翰杯龙池清似染应恨不归来  

宿重阳宫  

村落到山尽轩窗临水多野禽如旧识邻叟渐相过林静连官竹篱疎补女萝夜深眠不着倚杖看星河陶君秀晋人尝为司竹监使因祖渊眀尝游五栁庄为立五栁祠在县东西原方见有祠堂诗碑【`渊明诗寄陶监使君秀`】向禹城侯先生司竹时与扶风张眀叙六曲李仲常鳯翔董彦材从之学如白云楼海棠观所谓胜游也兵后吾弟主之亦西州衣观之幸感今慨昔不能不惘然也握手一笑知复何年敢以此为质兼示鄠亭赵秀才四首  

家世江头令风流竹里仙海棠烘暁霁野笋澹春烟尊爼违今日歌记昔年挂冠吾有意送老白云边违别亦巳久萧萧双鬓丝自怜多病后不似早年时暮雨千山道春风五栁祠剰留溪上竹到处刻新诗不见长杨馆人家只翠微溪流环监署林影入宫闱花鸭夜方静竹防秋更肥青仙无处问老泪日沾衣【`侯先生舜臣没后其家人辈梦为青仙观管香使`】  

老病乡心重艰危世契疎少年知自立近日定何如渭上千丛玊陂头半尺鱼徃来元不恶容我坐篮舆  

杨惟中  

夜泛赤壁  

暂舣清江舸来登赤壁山怒虬松偃映漱玉水潺湲眀月尊前色丹崖战后顔高城催暮角醉倚櫂歌还  

许衡  

不寐  

秋宵初感慨展转不成眠老况青灯外羁愁白髪边蹉跎嗟徃事安稳忆归年却起开门望霜清月满天  

别友人  

良朋不易得此去复谁羣别酒无劳劝浓愁已自醺间关花外鸟冷淡日边云莫唱阳关彻离声忍更闻  

喜晴  

霁色开晴望春风破客顔緑纡东去水青起北来山魏府方期往共城巳梦还芳菲梅坞盛要醉竹花间  

赵氏南庄  

晓起北窗凉清谈戢羽觞入帘花气重落地燕泥香梦里青山小吟边白日长秋风载书籍相对筑茅堂  

夜雨  

苦雨变秋霖潇潇入夜深乱敲惊叶脱清响杂蛩吟往事十年梦故乡千里心西风助凄切不管客难任  

张宏范  

雨霁登楼  

楼外雨初霁乾坤望眼眀岸髙秋涨满帘卷暮霞生燕入泥香润龙归海气清防干残照底一片古今情  

栁塘避暑  

避暑溪塘上翛然林木疎挂冠疑过鸟濯足碍行鱼雨过波纹细风来树影虚消闲长日事棊罢数行书  

徐世隆  

纪梦  

我梦天倪子同登日观骨彊清似鹤步健老犹龙方外无官府堂中有岱宗仙闾真福地杖屦防相从  

刘因  

登武阳城  

朝游樊子馆晚上武阳城潮接沧溟近山从碣石生断虹云澹白返照雨疎眀且莫悲吟发樵歌已怆情  

满城道中  

学馆三年梦西山此日行人生两屐足世累一蓑轻别涧水流合断林烟补平谁能分半壑相与结岩耕  

竒村道中  

此日西塘路乗闲作胜逰深深栁成巷脉脉稲分沟白石长含雨黄花不受秋移居新有意试就野人谋  

秋望  

病骨秋偏早单衣露更寒微云生水际暝色起林端地迥月迟下楼高山易残轻风吹欲举醉袖拂层峦  

王恽  

秋夜  

卧榻铺筠簟风檐递晚凉云枯涵旱气星烂射寒芒钟鼔寒更永乾坤夜色苍时危关百虑低首拊空牀  

星子镇道中  

北下星关道川开百里寛梦残倾锦帢吟细缓征鞍土峡深回洞山田叠醮坛一杯亭传酒来为敌霜寒  

田间  

斜日秋圃云间雨过初平畴交晚吹凉意满轻裾草木浮元气河山拥草庐拊心欣有得重展故人书  

午憩阳城北龙泉寺  

倦客鞭催急龙泉一解鞍在家贫亦好行路古来难寺古松杉老山空水石寒万松亭废久重拂短碑看【`碑大定间泽州刺史杨庭秀撰真竒作也`】  

清苑道中  

野店春风里行人避绣衣劒花寒有晕山日惨无辉孤隼梢云下羣鸦结阵飞惊鸥无逺泛事外本忘机  

首夏家居即事二首  

懒帻从鬅鬓披衣任曵裾都忘身外事贪读意中书比老心能尔虽贫乐有余绕园欣细履树影緑扶疎竹茂资泉润花荣借圃沙钩帘来舞燕锁树护栖鸦客至留酤酒吟长待煑茶几时容却扫一向似山家  

和仲常牡丹诗  

汉殿承恩早金盘荐露新色酣中省乐香重锦窠春尽殿羣芳后谁辞载酒频清如司马相也作挿花人  

王搆  

淤泥寺  

野寺消烦暑长途促晚行落霞眀逺岫返照下孤城月傍山村出风从古渡生仆夫毋乃倦彼此亦关情  

王旭  

西溪  

我爱西溪好披云屡往来一川烟景合三面画屏开薄俗无商隐清时有逸才近岩多隙地松竹更须栽  

程钜夫  

天门山  

万里弥漫地天门据要冲乾坤大开辟江汉此朝宗往事空多垒千年只二舟人亦痴絶遥认两眉浓  

板桥午食  

县郭二十里板桥三五家西风熟禾黍陆地富桑麻去歳遭洪水髙林带旧槎他乡岂不好无奈此生涯  

孤云  

渺渺从何起亭亭只自飞朝随风鹤去暮逐雨龙归几度超沧海多应防翠微何时能借我裁作羽人衣  

重送戴道士【`并序`】  

予既作霞川诗送戴君提防其所称述翰林从事邵生为予言如此后数日太常博士虞伯生来言君所适者越也非天台所谓霞川乃在桃源盖用以自号者请更赋  

被命将居越扁舟指防稽海云迎棹起江月照人低有道蟠龙虎无心混鹜鸡霞川随处是何必武陵溪  

元淮  

鳯皇台  

此地可消忧长江不断流桥边朱雀市城外白鸥洲鳯去名犹在潮回浪倒收六朝春梦散遗迹在荒邱  

徐眀善  

奉使安南世子陈日炫于席间索诗口占  

乗传入南中云章照海红天边龙虎气塞外马牛风日月八荒烛车书万里同丹青入王防茅土祚无穷  

方回  

岀马家坞  

野迥夏无暑坞深朝更凉路随流水转山背古城荒县宇欹红阁僧庵出粉墙暗惊兵火后犹有数莲塘  

次韵汪翔甫和西城吕全州见过  

想见花开路篮舁草草装叩门驯犬喜入室蠧鱼香蹑石苔黏屐眠松露滴牀焉知人世事积甲又宜阳  

虚谷志归十首【`录二首`】  

共道归何晚犹能喜欲狂幼儿初拜揖痴女仅梳妆有笔修花谱无钱辟草堂新添竹逾百风径细寻香衰晚眞当戒疎慵竟未能病专从酒得谤輙为诗兴毎悔居城市常思絶友朋谁来敲竹户又见醉吟僧  

次韵志归十首【`录二首`】  

老不任时栋穷犹宅士乡端能甘澹泊未觉厌荒凉古井深泉冷闲庭异草香田翁来问字略为説偏傍解语莺能巧交飞蜨许狂苔纹深翠毯榴靥竞红妆粗已成幽圃犹当筑小堂未妨无暑药熟水紫苏香  

秋到  

秋到山居僻贫无异味尝擘黄新栗嫩炊白早籼香渐减家人病徐添夜气凉凭谁理荒秽篱落菊苗长  

治圃杂书四首  

天地一闲人园林数亩春认苗谙药性养果防花身社友同蔬饭邻儿笑野巾空庭维老马不出动经旬汲水洗青石寘之盛酒樽身闲宜独坐手冷喜时扪晓露黏花片春苔蚀浪防从吾已安稳不复动云根花有如罂粟能同橘不迁茄藤宜硬地豆荚恶肥田元勰齐民术夷吾土物篇园丁初未读口诀自相传芍药抽红锐荼防缒緑长几家蚕落纸比屋燕分梁谷雨深春近茶烟永日香诗成嬾磨墨拄杖画苔墙  

戴表元  

苕溪  

六月苕溪路人言似若邪渔罾挂椶树酒舫岀荷花碧水干塍共青山一道斜人间无限事不厌是桑麻  

道桐川欲访梅右司不知其处  

桐川萧洒处面面碧芙蓉峻塔当关独清溪抱郭重市多吴客语祠有汉时封欲觅梅仙去知藏第几  

和邓善之秋兴  

鬓髪日夜老神仙那可求扬雄识字苦元晏著书愁碧酒红莲夜朱弦白鴈秋论心得少暇同上最高楼  

次韵荅应德茂雪后逺寄  

山中不来久何处度残年人闷如中酒村荒似禁烟将茶冰箸煑移枕雪篷眼更肯狂歌否春风双玉船  

史昭甫招陈宗鲁之长兴  

之子沧浪去三吴西更西白盐莼菜脍红酒稲花鸡地少惊云满天空见日低锦囊看烂漫佳客醉留题  

顿寒懐单祥卿教谕时新开酒禁  

霜花一夜白风叶满村黄欲出歳华老相思江水长留枝遮鹊戸存蜜补蜂粮想见山行处开窗新酒香  

社日城南山作  

社日年年雨江花处处春渐成垂白老不见踏青人榆栁边声杂龙蛇歳事新端来近城郭犹自厌风尘  

赵君理约同途不至  

待子不来久烟山看树青为吟天外句更立水边亭雨暖催科斗云深长茯苓邻居亦有约休待鬓星星  

同诸子行上畈山  

白石秋更洁清溪寒自鸣牛羊争道路鸟雀聚柴荆野果髙低熟山田早晚耕吾归任衰嬾儿辈托平生  

仇逺  

锦城方天瑞元英先生后人得白云山居圗仿佛桐庐山中隐所舜举眞迹别有一种风致漫系以诗  

翼翼山千朶萧萧屋数间石崖不可渡门径几曽关緑树经秋在白云终日闲依稀鉴湖曲西岛水回环  

为如镜净上人赋  

一片灵台月圎眀适中规谁知相对者曽悟未磨时去垢元来净观空了不疑水边闲独立照见白须眉  

寄题如镜上人房  

吴城久卜居归梦只西湖花木四时有尘埃一点无看经常戒酒得句少催租尽日坐相对壁间莲社圗  

白珽  

春日田园杂兴  

雨后散幽步村村社鼔鸣阴晴虽不定天意自分眀栁处风无力蛙时水有声几朝寒食近吾事及躬畊  

山中怀友  

几年音问絶此夕更关情寒雨人孤坐残灯鴈一声干戈犹故国贫病自空城惟有琴堪诉愁深弹不成  

清和  

白苎渐相便因知物候迁空山一雨后小槛緑阴前莺在留春思人幽减昼眠此时风日好元不似梅天  

余杭四月  

四月余杭道一晴生意繁朱樱青豆酒緑草白鹅村水满船头滑风轻袖影翻几家蚕事动寂寂昼关门  

吾丘衍  

次韵谢钱翼之  

笔翰西台妙文章五鳯楼美才须比玉直道岂如钩吴苑辞春色江风散旅愁吾庐正萧飒二仲得羊求  

与邻寓人隔屋对月夜话  

御冦连墙屋神交得谢瞻【`谢有隔屋夜语事`】偶逢吾所契共语月当檐微禄终何补良才尚此淹凭君纵论未怪发幽濳  

龚璛  

嘉定州道中寄庶斋  

客梦孤云散渔翁一帆投人行江路晩花绕槿篱秋有酒谁同醉还家此暂留中年髪尽白岂必为离忧  

郭祥卿同游虎丘  

弱植有缓步同游无杂賔清隂山寺古红树石楠春邱垅埋吴国园林阅晋人不应系舟处犹是去年津  

偶题  

宿雨池馆净闲官造请稀石榴朱夏色山鹊青云飞遐瞩临风槛冲襟散暑衣陈编抚芳润脉脉髪初晞  

郡楼  

久客有逺思肩舆登郡楼聊为避暑饮更学御风游叠翠城南面双虹水北流流将五湖去叶叶采苹舟  

袁易  

杭州道中书懐四首【`录二首`】  

白雾笼舟楫青山失画圗往来迷只尺收敛忽斯须野旷连飞鹘江清映浴鳬还将眀媚色且复慰征途堤栁欹招缆汀花笑入舟髙歌鳬鹄起阔视水云流牢落江淹恨飘零庾信愁都将付尊酒短髪得禁秋  

重午客中三首【`录一首`】  

往恨湘累逺他乡楚俗同流传存吊祭汨没见英雄竹叶于人緑榴花此日红未须嗟旅泊吾道岂终穷  

寄吴中诸友六首  

钱德钧  

风雨萧斋里鸡鸣夜向晨简编心力尽灯火鬓毛新余地知游刃何人解斲轮愿君毋割席漂转暂埃尘  

萧子中  

并马春风陌高歌夜雨牀遨游前梦失漂泊此身忙緑酒西湖色氷肌六月凉难招髥似防来对玉成行  

汤师言  

卓行拘常调微官更数移君懐同弃屣吾道叹如丝濩落才高世飞腾命与时晚成梁栋器剰破十年迟  

唐希贤  

枉策招寻密髙谈谑浪俱他乡怀楚奏何日揽桓须白月垂文练青天落酒壶看君话心事余子尽﨑岖  

赵眀仲  

共话巴山雨曽题华步秋儒官虽寂寞公子是风流即拟同吴咏焉知效楚囚江南新作赋寄尔恐添愁  

冯景说  

之子华簪裔箪瓢祗晏如为郎应驻辇延客愧无车早托襟期合能容礼法疎一灯何日共料理读残书正月十六日与德钧子敬翼之洎儿子震游东季博山园赋诗  

我爱山园好芳堂隐薜萝野云栖不去风叶扫还多暂憩忘城郭长謡咏涧阿不嫌频启钥重过意如何  

郭麟孙  

题赵荣禄水村圗  

泽国净秋色逺山横夕烟水田羣鴈起芦渚一罾县林树几间屋君家若个边扁舟何日去相伴白鸥眠  

与龚子敬同赋  

清游及新霁缓步得佳賔古木寒泉寺鸣鸠乳燕春山行六七里舟受两三人总是曽经处何须更问津  

黄庚  

秋晩山行  

铿然短策声无事觉身轻落叶山行輭流泉涧饮清蟹防沙露湿鴈影夕阳眀归路逢林叟班荆歃隐盟  

夜坐即事  

对影坐清夜萧然鬓已华诗悭难就稿灯暗不成花易醉愁边酒频归梦里家何时锄旧圃学种邵平  

翠峰庵即事  

竟日寻幽处杖藜不惮遥客行黄叶路僧立碧溪桥岩瀑飞寒雪松风吼夜潮是山皆可隐何用楚辞招  

王脩竹馆舎即事  

池馆翠凉处寛闲称客居未仙犹阆苑不梦亦华胥竹净堪居鹤荷香欲醉鱼心清无个事长日一编书  

赠葛秋岩时寓能仁兰若  

兰若分清隐秋窗饱看山风霜双鬓老天地一身闲拄杖穿云去吟囊贮月还诗成谁与语时访竹林间  

夜坐即事呈脩竹  

一室冷于冰秋髙夜气清月窗搀烛影风叶乱琴声寡欲知身健安贫觉累轻吟边闲倚竹谁识此时情  

春日西园晩步  

为爱园林好筇枝伴独行花香能醉蝶栁色欲迷莺但得青春在何妨白髪生斜阳红尽处一抹暮山横  

书所寓  

不厌茅庐小栖栖寄此身菊残如倦客梅瘦似诗人有地堪藏拙无方可疗贫并州故乡梦长忆鉴湖春  

送别胡汲古  

自怜身是客又送客登舟虽有重来约难禁一别愁风烟迷栁驿草树暗春洲后夜懐人处山空月满楼  

对竹  

门对南邻竹青青玉万竿虽然无地种且得隔篱看露叶晴犹湿风枝夏亦寒但教休翦伐日用报平安  

秋色  

凭髙望不极望断动愁情落日凄凉处西风防染成丹枫眀野驿白水浸江城马上人回首戎戎黯客程  

西州即事  

一雨洗空碧江城独倚楼山吞残日没水挟断云流灯影深村夜钟声古寺秋西州旧游地十载此淹留  

春日即事  

扶杖行幽迳园林欲暮天锦棠红濯雨丝栁緑缫烟春事忽三月风光又一年客怀正愁絶那复听啼防  

春日  

春色浓于酒何须醉玉觞栁疎莺占影花杂蜨分香往事随流水闲愁付夕阳吟边自歌舞犹学少年狂  

书山隂驿  

迢递三山道重来感旧游潮声寒带雨山色淡生秋寄驿通乡信题诗记旅愁江湖十年客两度到西州  

宿甘露寺  

山险疑无路萦廻一径通钟声寒瀑外塔影夕阳中窗出茶烟白鑪分葑火红禅房遇耆旧清话数宵同  

王可交升仙台【`台在青龙镇南`】  

仙翁不可见惟有一空亭地冷春留雪林深昼见星松篁团秀色兰蕙吐幽馨立尽斜阳影闲看鹤刷翎  

孤鴈  

长空独嘹唳隐约背斜晖塞北离羣逺江南失侣归度云怜只影照水认双飞却羡投林鸟相呼入翠微  

和茅亦山韵  

爱静吟成癖躭书近欲痴事因多错省节不为贫移长物新添画生涯旧有诗穷通系天命知命复何疑  

对客  

窗下篝灯坐相看白髪新共谈为客事同是异乡人诗写梅花月茶煎谷雨春眀朝愁逺别离思欲沾巾  

林霁山架阁同宿山中  

秋风山馆客移席近汀前共话忽深夜相看非少年斗垂天末树鳞出雨余天亦有茅檐下饭牛人未眠  

鹤林仙坛寺  

古坛归鹤杳野鹿自成羣岚气浮清暁钟声出白云树穿僧屋老水到寺门分人世无穷事山中了不闻  

尹廷高  

客中思归  

孤灯寒照影清夜自沈吟砧杵他乡泪松楸故国心路长归梦短酒浅客愁深了却江湖债携书隐竹林  

八咏楼【`婺州`】  

披褐便归休登临底用愁楼空偏爱月山瘦不胜秋二水城根合孤云天际浮倚防千古意鸿影去悠悠  

壬午秋自翁村回奕山  

竟别桑干水归并却似家春风故巢燕夜雨废池蛙石迳曽栽菊砖炉旧煑茶自怜萍梗迹何日定生涯  

耕云即事  

闭门贫亦乐世态任炎凉梦稳疑宵短心闲觉昼长与鸥分钓石留鹤伴丹房休笑生涯薄疎篱橘柚黄  

山居  

青山深处隐时事不须闻门闭千峰雨楼吞万壑云种花篱密防接竹水遥分羞作千人态甘心鹿与羣  

翁村翠流阁  

四围山翠合缥缈见危楼地狭星辰少云深水石幽溪声晴亦雨松影夏如秋寄语游方者桃源岂外求  

古杭秋日  

成毁乾坤老炎凉歳月忙冥鸿既寥廓烟鹭亦沧浪江寺秋云白宫墙夕照黄凭防无限意一笑越山苍  

长芦舟中夜坐  

故国五千里孤帆四十程客怀偏浩荡乡梦不分眀万折河流曲三更斗柄横不眠方晏坐野寺又钟声  

刘将孙  

别萧高鳯  

惜与可人别又贪归路长人生有离别吾事属闲忙沽酒浇芳草垂鞭看夕阳眼前听鹤语世路剧茫茫  

王义山  

和王槐城寄诗韵  

惯熟虀盐味谁云食澹难旧尝司国子今又作儒官有手肯炙热无氊不怕寒芹香至今在常梦到槐安  

别中斋杨左丞  

孤山久无主谁伴月昏黄归兴西湖动离情南浦伤官清从马瘦政暇又诗忙莫羡和羮事林逋有暗香  

刘边  

林泉寺  

采芳仍漱洁散防到来迟客坐自相语僧禅了不知疎风潜入户暗水细鸣池小作石牀梦梦中还觅诗  

毛直方  

野宿  

归恨逐春深迟休欲缩程逺山何处碧落日故乡眀路改柴门僻村空石硙鸣乞蔬仍买米一宿尚营营  

秋感  

宇宙百年身江湖万里心世情髙枕逺诗味闭门深白髪销穷达青山傲古今情知秋亦客何事感秋吟  

金履祥  

城南塔院  

佳境城南胜浮屠占十分渔钓船依竹僧斋鉢荐芹夜寒双港月日晓九峯云不随尘世改千古瀫溪纹  

甘泳  

晚立黄洲  

今度防干倚苍茫入暮天碧溪分市井华屋乱云烟钟隔春来树灯流夜去船惜哉题柱壮琴动鳯凰弦  

伯笃曽丁  

逍遥楼  

身世云霄上飘然思不穷晴山排翠闼暮霭閟琳宫牧笛残云外渔歌落照中蓬莱凝望眼隐隐海霞红  

吴澄  

送富州尹刘秉彞如京  

六载心如一今朝船欲东我来期数数公去忽匆匆别意万里外交情片语中自怜栖病鹤不得逐长风  

送唐教导徃见乡先达  

谓余将有适暂此辍弦歌城市嚣尘逺山林遗逸多树膏苏隰稲凉意到庭柯为问躬耕者忧饥思若何豫章贡院即事奉和云林提举晚春闲居旧韵  

客里秋光好归心不厌迟墙低孤塔见院静一帘垂隔纸闻风怒临堦看日移宛然似三径未负菊花期  

与张仲美别  

已了公家事归寻小洞天友吟留别句官办送行船夜月各千里春风又一年但当频寄字悃恳问安眠  

姚燧  

寄畅纯父治中  

欲闻眞息耗无使梓潼来烽火平时报田畴乱后开徒歌王粲赋不直士元才遥忆牛头寺思亲日几回  

舆病髙崖道中作  

役役乾坤逺栖栖道路频五年三入蜀十梦九归秦疟鬼偏淩客山英定笑人无劳问前渡祗觉白头新  

舟达黄溪  

草木随寒暑殊方荣瘁同苇花兼露白柽叶未霜红日月双飞鸟江湖一病翁晩来沙屿上愁坐独书空  

卢挚  

书梓潼山寺经堂  

问俗来山郭携春到隔溪花香破禅寂林樾爱莺啼欲和观音偈聊乗醉墨题闲云若留客不肯为予西  

青华观西轩  

琳宇夏天晓官曹今日闲深松欲无路疎竹不遮山静对黄冠侣时看白鸟还平生林壑趣聊复此窗间  

少林寺赠达禅师【`是日得至面壁庵观达摩石影`】  

古刹东风里逢僧一解顔收经出深竹披衲下空山未要天花堕聊看石影闲何妨病居士眀日到田间  

李孟  

赠黄秋江处士  

君钓秋江月我耕秋谷云逃名君笑我伴食我慙君老我素多病壮君髙出羣何时各归去云月緫平分  

偶成  

日午山中道停骖进步难鹻侵苔径滑风入毳袍寒匡国终无补全身尚未安一尊茅店酒强饭不成欢  

月鲁  

老人岩  

几年混元境曽见绣衣游刻石俯丹井题名瞰碧流我来寻古迹鱼跃上扁舟还是宿縁否眞仙微点头  

陈孚  

过镜湖  

镜水八百里水光如镜眀偶寻古寺坐便有清风生天阔鴈一防山空猿数声老僧作茗供笑下孤舟轻  

越上早行  

青鞵三十里草露惹衣斑潮落曹娥渡云昬夏禹山秋声黄叶里天影白鸥间欲问钱唐路渔家半掩关  

登北固楼  

北固闲回首荒城夕照中烟光浮海阔天影入楼空星斗占吴分江河见禹功谁家两翁仲无语立秋风  

洲  

烟际系孤舟芦花满棹秋江空双鴈落天阔一星流急鼓西津渡残灯北固楼商人茅店下沽酒话扬州  

眞州  

淮海三千里天开锦绣乡烟浓杨栁重风淡芰荷香翠户糚营妓红桥税海商黄昬灯火閙尘麝扑衣裳  

金陵  

六代帝王州寒霞满石头星河天北转江汉水东流步絶金莲雨歌残玉树秋白头有渔者犹説景阳楼  

长淮有感  

一笛山阳上东风蜃气腥烟迷隋帝栁潮涌楚王萍晓市推淮白秋郊猎海青古今愁不絶落日蓼花汀  

邳州  

沂水碧潺潺江沙白鸟闲林边郯子国烟际峄阳山茅屋秋先到荒城夜不关烹鱼呼浊酒一笑夕阳间  

献州  

万里天东北西风独杖藜鴈声秋帯魏树色晓浮齐野阔青烟澹天空白日低人家在何处隐隐野乌啼  

度三花岭  

絶壁三千丈荒烟八九家黄茅青草瘴黒质白章蛇橄榄髙悬子芭蕉倒吐花岭头一回首何处是京华  

感怀呈厐夷简修撰张幼度应奉  

五湖烟浪阔短棹早归休有母思臣密无人问客周关河双鬓晚风雨一灯秋留取金銮梦寒汀对白鸥  

观光楼  

试上危楼望东风尺五天一溪寒泻月万壑暝含烟古塞黄云外巍台白鴈边谁怜家万里有客拥衾眠  

云州  

天险龙门峡悬崖兀老苍千蹄天马跃一寸地椒香夜雪青氊帐秋烟白土房路人遥指语十里是温汤  

送修撰辅伯贤同知滑州  

又作州官去秋霜防鬓沙风生白马渡月冷紫薇花三釜娯亲老双旌放吏衙重来定何日云路有灵槎  

髙克恭  

岳阳楼  

九水汇荆楚一楼名古今地连衡岳胜山压洞庭深宿鴈落前浦晓猿啼逺林倚防搔白首空抱致君心  

鲜于枢  

建德溪行  

山截溪将断川回路忽通鸟声青嶂里人语翠微中圃参差是桃源想像同平生苦行役翻爱打头风  

湖上新居  

吾爱吾庐好临池搆小亭无人致青李有客觅黄庭树古虫书叶莎平鸟篆汀吾衰岂名世讵肯苦劳形  

游北山呈云屋上人  

荦确败芒履防笼碍笋舆半空横鸟道絶顶见僧居兴尽拂衣下诗成借笔书弥天云屋叟不见正愁予  

过钓台  

霜髪孤舟客风帆七里滩渔家江树晩鴈影水云寒乡近人情好年丰老虑寛归舟眞误矣何事着儒冠  

次韵仇仁父晚秋杂兴三首  

薄宦长为客虚名不救贫又看新过鴈仍是未归人茅屋寒谁补柴车晩自巾青云有知巳潦倒若为亲地静莓苔合心闲落叶深炎方秋尚暑水国昼多阴寓意时观画怡情偶听琴起予頼诗友为尔动微吟身共賔鸿逺心同野鹤孤谋生知我拙学稼任儿愚北望空思汴南游未厌吴餐须问藜藿兴不在莼鲈  

周驰  

逺观亭  

徐君因仕宦便欲老江南风土知为美人情粗亦谙买田收黒黍为圃树黄柑我有相从意羇栖力未堪结构开青野回环俯翠岑云留芳树暗草长缭垣深共爱闲居乐相依歳晩心春醪求善酿过日许同斟逺观亭上望风物六朝余古寺荆王宅荒墩谢傅居英灵传草树冠盖逐邱墟欲问当时事飞云过太虚  

郝天挺  

寄李道复平章  

圣主尊贤辅眀时仗老臣策勲分二陜锡土列三秦边徼风尘息乾坤雨露均遥知黄阁下得句更清新  

张伯淳  

送李公略  

风雪满吟鞍长江望眼寛宦情腾踏易聚乆别离难人去鹤应怨冬深梅不寒暮云依旧碧几度倚阑干  

赴浙东  

涉水是东州江南记旧游中年偏苦别薄宦欲何求岸北雪仍在岭头云未收阴晴元不定且泛剡溪舟  

送峄山邓同知  

邓君名谱系解后软红间解组邮京阙题舆向峄山秋清行色好地僻宦情闲已熟云霄路何时报政还  

次韵安野内翰梨花  

元景穷阴候春林早着花素妆临晓镜红粉浣轻纱胜赏怀京洛吟情轶永嘉泥中妨载酒咫尺路头賖  

送陈仲孚赴天台教谕  

除书出紫微百里较増辉又趣横经去应如衣锦归郷枌迷驿栁泮藻胜山薇问讯诸亲友秋髙鴈字稀  

赠富翠屏  

人海偶相逄凄凉共客中笑谈良不恶去住若为同春草池塘夜棃花院落风乡人如问讯即此是诗筒  

李彞  

留别学宫诸友  

万事贵知止吾行已觉迟忍闻三叠曲聊赠一篇诗载酒相从处停舟不语时感君无尽意重防若为期  

安熙  

次韵书事  

野性元孤洁无朋尽自哦业荒闻道浅静久阅人多灵鳯宁栖枳冥鸿本避罗南游有髙兴何处是沧波病中斋居杂诗次和仲韵五首【`录二首`】  

时事今如此幽居独慨然心期钟鼎外身世水云边病骨便清昼髙懐惜壮年前修渺何在目断夕阳天多病交游少相看动浃辰赋诗聊遣兴观化足怡神问字有知已过门无俗人伊谁同此乐愿许卜东邻  

于石  

山居  

结屋万山顶柴扉昼懒开捣茶惊鹤醒抛菓引猿来笋短和泥掘松髙倚石栽有时寻胜去多趁暮钟回  

伊昔四首  

伊昔西湖栁清阴满画楼午凉欺舞扇晩雨系渔舟春尽花无主风寒叶自秋六桥今在否空惜旧时游伊昔西湖上孤山几树梅断篱深院落流水旧亭台眀月无今古春风自去来逋仙不复作消瘦为谁开伊昔西湖里娉婷十里莲香凝花上露影落镜中天枕簟水亭雨笙歌月夜船双鸳不解事常傍翠阴眠伊昔西湖外清阴九里松天低深雨露风怒走蛟龙林霭通樵径山云隔寺钟何时一行乐重到北髙峯  

得家书  

久客秋又晩思家梦屡惊空堦闻叶落隔树见灯眀亲老贫常健儿痴学未成凄凉今夜月照我故乡情  

何失  

我醉  

我醉焉知老人扶不论家鹤衫飘月练乌防堕风纱是处相逢笑醒来更自夸神仙岂无有何必上烟霞  

萧国寳  

闲居  

开扉对东臯逸兴觉偏豪积雨苔防合残阳树影髙独醒无酒债多病为诗劳学得安贫法悠然读楚骚  

秋思  

闲看浮云白临风清且凉烟林含紫翠霜菊间青黄逺浦沈孤鹜荒郊宿野航心空随地静木石自相忘  

## 御选元诗卷三十六  

五言律诗二  

赵孟頫  

春寒  

夜雨鸣高枕春寒入敝袍时光自花栁吾意岂蓬蒿失色黄金尽知音白雪高山林隠未得空觉此生劳  

雪后同子俊游何山次韵  

同是清闲客俱为放浪游晴山依雪壮野水带冰流风急松杉乱年登荠麦收生涯虽未老吾欲觅菟裘步履行危磴凭防得妙峰鸟飞迷故道人去想遗踪掩冉风前竹支离涧底松山僧饭不足不是忘鸣钟兵革时犹动山林日就荒子真思隠遯詹尹问行藏有意随三饭无人馈五浆逺山湖外白立马见微茫湍驶波翻雪风生地出雷薄醪随意尽寒气逼人来更欲明朝去何妨廹暮回自怜非李广醉尉莫相猜  

早春  

谿上春无赖清晨坐水亭草芽随意绿桞眼向人青初日收浓雾微波乱小星谁歌采苹曲愁絶不堪听  

重游弁山  

出郭闻莺语穿林散马蹄涧松何郁郁春草又萋萋白石那堪煮丹厓倘可梯平生爱高兴只合此幽栖竹色迷行径松声汹座隅水清花自照风暖鸟相呼饮罢思棊局歌长缺唾壶重来潇洒地聊足慰须防  

鱼乐楼  

楼下南来水清泠百尺深菰蒲终夜响杨栁半谿隂日月驱人世江湖动客心向来歌舞宴逹晓看横参  

次韵陈无逸中秋月食风雨不见  

谿月当圆夜看云起暮愁曾隂连积水伏雨暗清秋白璧难容玷明珠不可求每因观节物转觉此生浮  

次韵子山登楼有感  

西北高楼好登临望眼空弁山横雨外笠泽浸天东计乏千金药羞看百链铜只应将世事多付酒杯中怀古情何极登危气尚雄江山一时胜宇宙百年中翠袖愁空谷绨袍受朔风超然高举意决眦送孤鸿  

次韵冯伯田秋兴  

摇落故园秋谿山处处幽无钱频贳酒多病倦登楼文采陶彭泽丹青顾虎头谁能混流俗浩荡一浮沤风紧草木变露寒沙水清萧兰嗟共悴鶗鴂忍先鸣黄阁非吾事青山不世情浩歌聊感激裘马任肥轻兴逐秋风发愁随秋夜长系书阳鸟逺促织候虫忙世巳无刘表家徒有孟光故衣寒未补发箧动幽香大都遇平江龙兴寺僧闲上座话唐綦母潜宿龙兴寺诗因次其韵  

闻説龙兴寺多年未欵扉风林发松籁雨砌长苔衣殿古灯光定房深磬韵微秋风动归兴一锡向空飞  

送翟伯玉云南省都事  

万里云南路青山落照边省郎新紫绶幕府旧红莲见面嗟吾晩观文觉子贤只应清淑气不受瘴溪烟  

雨  

摵摵众叶响滋滋生意新知谁实挥洒解使尽圆匀蛛网悬珠络荷盘防汞银喜凉生枕簟愁润逼衣巾  

次韵观复表兄见简  

载酒无人到山园昼掩门泥深妨步屧雨暗只空邨每忆文园渇难忘北海尊何当来就饮听我抚桐孙  

次袁学士上都诗韵  

晓日夹云树春风吹雪山飞鹰兔碛饮马白狼湾寳带呉钩逈金矛汉节闲将军万里外不怕二毛斑  

秋夜  

草蔓行多露虫声报早秋明河斜未转大火巳西流欲作传杯饮谁能秉烛游清晨拂鞍马适野拟消忧  

独夜  

生事怜吾拙怀人阻道修角声悲静夜灯影伴幽忧水落红衣老天寒翠袖愁云中有过雁哀呌亦何求  

闻角  

吹角秋风里边声入暮云抑扬如自诉哀怨不堪闻老马行知道孤鸿飞念羣只今霸陵尉那识旧将军  

赠权季玉兼简李顺甫  

幕府文书静湖山春事多风烟归逸兴花鸟助高歌自愧诸生后其如二妙何卜邻应有日退食数相过  

送杨幼澄教授归江西兼寄呉幼清  

客里相从久愁中欲别难此行登仕版未觉负儒冠北渡怜江总东归忆幼安著书应满屋妙处共谁看  

送李青甫由御史出按四川  

蜀道青天上绣衣骢马行霜威御史府春色锦官城万里平戎报三年菽水清相逢一杯酒似为别离倾  

李太白酒楼  

城逈当平野楼高属暮隂谪仙何俊逸此地昔登临慷慨空怀古徘徊独赏心峄山明望眼百里见遥岑  

赠刘节轩侍御  

骢马人皆避沙鸥意独闲天恩霑赠典泉壤慰慈顔乐在箪瓢外春生杖履间闲闲且行乐但恐趋朝班  

寄题陆振之与闲堂  

一闲天所与万事世从疎名教有乐地安心为广居林间听啼鸟濠上看游鱼意适无余想时还读我书  

邓文原  

满目云山楼  

芳草孤舟度幽居一径通江湖春雨外墟里暮烟中机息鸥先下花飞水自东临流无限意画史若为工  

送呉宗师南祀归  

国老分茆社祠官从使星鹤书来涧谷羽节动仙灵寸草春逾碧黄花晩独馨真人有五采归受蕋珠经草木南薰候神仙上界官平生修月斧万里御风翰江雨鸣星劒凉空忆露盘白鸥秋水外相与醉凭阑  

贫居  

闭戸无尘杂看山有卧游半酣梳白髪新浴潄清流读易茆斋曙弹琴竹院秋贫居聊足乐轩冕欲何求  

袁桷  

次韵善之杂兴  

习隠渐成癖苔光绿映扉辟名常好好絶俗任非非日落长镵柄天寒白苎衣南鹏五月息戢翼笑羣飞昔日登临地狂歌只自求汉宫空有恨呉女不知愁云叶寒沙霁江花古岸秋何人持铁板击彻旧边楼邓子清如竹萧萧澹世情下帷怜草色倚杖爱松声嗜癖成书贾身穷付笔畊乗槎空有约何日海边城  

月黑  

月黑斗杓转昬昬古栁壕干掫寒戍响窣堵乱乌号风定归潮急门深落叶高向来江上意无语独萧骚  

舟中杂书  

野色连云白春声引树清游鱼新浪急归鸟片防轻晓梦三千里风餐第几程萍蓬元未稳徙倚问天明挂席疎星外停舟独栁边团团风始阵帖怗月初陇曲沙成雪呉歌水拍天行藏有如此把卷独悠然春睡元无着乡心比酒醲飞花空有意小雨不成容独树疑新堠羣鸦似乱峰艰难怜浩荡散髪遂初慵河落浑无底飘零总客尘春洲芦雁少晓戸柘蚕匀京洛饶丰稔江湖乐贱贫低徊我不恨应有故山筠桑柘斜阳道天然锦绣机云容催溽暑花片忆春霏水落新鱼瘦风清宿麦肥归程时屈指重午试生衣立春日宿大清口舟中见新月二鼓雪作  

春月如佳士翩翩欲上船相逢疑昨日一别又新年水镜心胸朗空轮体质全更深飞雪急直与鬬清姸  

次韵陈刚中待制初秋  

岸帻倚书楹寒砧彻四城马归人独语雁过月初生寂寂候虫急凄凄落叶清客怀谁与共搔首见参横  

次韵马伯庸春思兼简继学  

洛花千万朶一一为君开粟晕排金缕酥凝烂玉杯美人乘马至仙子抱琴来莫学飞红侣随风唤不回行窝春匝匝下榻望君来双玉矜娇思聮镳骋逸才题诗红袖拥传诏锦袍廻羞杀高眠者杨花满绿苔  

赠瑛上人住洞林  

托鉢千岩里松花冻未开哀猿依讲席饥鸟下生台潭影留云定钟声送月回山中太古雪为寄一瓢来髫龀侍诸父拜双峰祠堂未尝敢有题咏二十年来接武于玉堂瀛洲霜露之思缺然有腼近开平石长老兴废补仆光绍前闻遂述旧怀为六诗且伸叹仰【`录三首`】  

惭媿双峰老光明两足尊【`新装释迦佛像`】午窗钩竹影冻笔防梅魂斋近乌嗁树禅回虎伏门春来有新雁劝我趋归辕  

经院辛勤日千金记始兴【`创寺时以赐金千两经始今八十有四年`】两荒虫蚀栱壁壊防縁藤旧观丹青复诸天锦绣承短檐増突兀防见出卢能【`书来修选僧堂旧有术士言太高俾沙门减其柱然清班亦不闻有显者故末及之`】  

寒彻清泉防山童上水华定金非在井【`罗防罗尊者语传昔有一女子坠钗其水遂定`】煮米却成沙洗目能生电搜肠可当茶人持一月去此月落谁家  

云州  

天阔云中郡刚风起泬寥毡房聨涧曲土屋覆山椒橦布朝朝市通薪戸户烧遥看尘起处深羡霍嫖姚  

上京杂咏  

云防中街日风开北户天千沟凝白雪万灶起青烟午溽曽持扇朝寒却衣绵松林空有界翦伐不知年土屋层层绿沙坡簇簇黄马喧知雹急雁过识天凉墨菊清秋色金莲细雨香内园通阆苑千树压羣芳天阙虚无里城低纳逺山白榆迷雁塞青草补龙湾市簇家家近官清日日闲重游深问俗渐恨鬓毛斑旧嵗寒冬恶霏霏土雨迷门荒悬马革草净絶牛蹄列帐烟光惨空营月色低县官捐粟帛歳晩得扶携上国饶为客天凉眼倍青白鱼沙际网黄鼠草间翎芍药围红斗摩姑缀玉钉渐知尘骨换振佩接青天锡清凉国晴霞绽雪峰月低疑堕兔云近得攀龙寳鉴颁冰彻筠笼赐果封白头貂帽客为我话深冬駞鼓村村应传更趋进程草肥凉露白树薄晓风清帐殿横金屋氊房簇锦城属车流水度细防侍臣名伏日琼林宴名王总内朝帽尖花压翠衣角锦围貂炙熟牛酥芼醅深马乳浇柘枝旋舞急宛转称纎腰市狭难驰马泥深易没车冻蝇争日聚新燕掠风斜晩汲喧沙井晨炊断木槎闾阎通茗酪俗简未全奢长夏崇真馆疎帘洒静便支颐推万古止息契重月窟窗如雪天瓢酒似泉主人怜老客下榻不曽悬  

再次韵  

帝京环陆海平野接冰天龙吐青林火狼沈紫塞烟风花秋黯澹云叶雨连绵昔日君臣意深符卜洛年寳阁凌空涌金壶映日黄梵音通朔漠法曲广伊凉御榻惟经帙宫炉独篆香吾皇清净徳银管愿垂芳高下云中树疎明雪外山坡凹茅结屋岭转水回湾禁路分驰道沙场当内闲通明风露冷时许侍清班晨起仪台立烟青望眼迷草低鹰侧目车逼马廻蹄风劲弓直泥融柱础低蚊蝇深敛迹麈尾不须携紫极中天正森森接帝青雁归传帛信雉落舞红翎寳戺金千顷朱门带万钉瀛洲清浅处高坐纳空防昔年曽扈跸宿直对鼇峰锦掣兰苕翠波翻墨沼龙起居青简注除拜紫泥封共説先皇日千官总住冬土驿高低置苍茫七日程马通分熠耀牛酪注深清残雪明珠阙繁星列火城前山黄白处草药不知名千堞蜂腰凸羣山马首朝沙场调俊鹘草窟射丰貂閙舞花频簇狂歌酒恣浇今年春事减土舎雪齐腰箭落惊游骑铃传督运车土风殊楚越驿道仿褒斜细雨三更枕清秋八月槎夜听繁管急渐习五陵奢长斋孤馆静捧腹睡便便酒断眸凝碧尘深鬓返冻蜂粘暖草乳燕啄冰泉过翼时频数乡心日夜悬  

客舎书事  

客景真愁絶凄凉倍旧年草穿沙觜缩云住屋头偏灶冷厨烟湿窗低檐溜悬畏寒难出户尽日得高眠愁极吟肩耸尘深望眼迷屋随冰上下山趁雪高低干酪缾争挈生盐斗可提日斜看不足蹋舞共扶携蟾影穿牕矗龙光拂席流凄清三伏暑淅沥九天秋水恶停泥井冰坚宿瓦沟年年游上国那识望乡愁禁堞防危石官衢漾浅沙犬能搜兔窟马解避驼车童翦青蔬甲僧分墨菊芽飘零堪慰藉小雨垫乌纱宿雾成疎雨寒蓬卷细尘云飞疑到地草长不知春香几蜂喧密花房燕语真白头闗塞外犹作未归人  

张养浩  

我爱云庄好四首  

我爱云庄好溪流转玉虹惊飇荷背白残照鸟身红逺意微茫外真欢放浪中终身能若此甘作灌园翁我爱云庄好柴门俗客稀行田虫擈帽坐树蚁缘衣云水一铜镜霜林万锦机东冈陂故在辞聘未全非我爱云庄好衡门昼寂然苔香花覆砌石润竹通泉独处蓬为屋闲游杖挂钱白头乡社里未觉媿前贤我爱云庄好民风太古淳妇勤丝满籰儿嬾砚凝尘秦系唐高士张融齐逸人只因疎散久每每忘冠巾  

山行  

一懒将成性春游尚尔勤花欹知雨力水皱见风文碧落一明月青山半白云却愁従此去尘冗又纷纷  

晩霁  

老嬾便幽静空庭步翠行牵牛上篱落鬬雀下檐楹斜照悭牕影停云足野情田园无限乐夫岂为逃名  

晨起  

恋枕嫌多梦开帘曙色迷鹤寒依户立猿馁近厨嗁蹴石泉鸣屋吞烟树隠堤邨居真可喜触处是诗题  

冬夜早起  

推枕人初起出门星尚存歳寒郊野阔天早树林昬牕影犹残月鸡声已逺村孜孜何所事时取故书温  

上都道中  

穷沍惟沙漠昔闻今信然行人鬓有雪野店灶无烟白草牛羊地黄云雕鹗天故乡何处是愁絶晩风前  

休日郊外  

久厌官居苦幽寻到涧阿鹤知松嵗月鸥狎海风波野迥塔孤立岭高云半过菟裘良未暇聊此慰蹉跎  

晨兴用俞立之韵  

寒碧洲防浅深青地势平岩姿呈雅淡树影碎空明牕纳一天晓人怀千古荣移牀高处坐遥看日东生  

曹伯啓  

初到江隂寄徐路教仲祥  

自古江南地澄江小翠微讼清衙散早路僻客来稀季子高风在春申故宅非晩凉无一事携酒坐苔矶  

夏夜露坐  

露坐夜如何村居即涧阿苍烟喷素月碧落转银河病抑诗情减愁添睡思多秋风庭树响勲业愧蹉跎辛亥三月陪马克修治书谒天游孙真人方丈阶前牡丹盛开巵酒同玩座中范提防索诗  

拉友寻佳致琳宫引兴长服膺思酒圣拭目待花王逝水年华急行云世态忙无因驻清景春色又斜阳  

张珪  

隂阳井  

仙人修链地玉井着神功日月双轮见隂阳两窍通可堪清彻底那便施无穷尚冀丹砂力当浇尘念空  

马祖常  

送王睂叟真人  

秋晖上寒竹白鹤立苍苔石洞松花落云房涧水来弹琴翻道曲捣药应猿哀别浦廻船急孤山看早梅  

谒告书怀  

先子桐乡地年来忆旧游山春花竞发沙晩水闲流石屋青霞夜藤牀碧树秋防身龙具在强欲问呉钩  

送董仁甫之西台幕  

西南万里地诏属大行台秦树浮天去巴江带雪来山河无用险邦国正须才台幕风流美书签想尽开  

吕梁  

天府河流北徐方禹迹难青山开石峡白日看风湍星宿光芒合坤维胍络蟠呉船牵百丈酾酒酹隂官  

海子桥  

朝马秋尘急天潢晩镜舒影圆云度鸟波静藻依鱼石栈通星汉银河落水渠无人洗寒露为我媚芙蕖  

崇真宫西梨花  

春日梨花下相逢把臂行香防怜粉白酒晕惜红轻影动帘穿燕声来树度鸎共当拚一醉莫待鬓华生  

明日在罗中官园池次韵  

帝里春光媚花前可独行额黄团带小睂绿画防轻荡桨波浮鹢裁衣粉妬莺却愁风信恶明日树隂生  

出都  

长城怀古处身在日华东水出卢龙塞山连碣石宫沙鸥终自白霜树忽然红云海鸿蒙气归颿杳霭中  

赠杨洞天道人  

我自不入俗君今又欲仙鸟嗁百花里屋住万山边密树云难过空潭月易圆题诗秋卷了为说小行年  

五言六首  

太行东北去形势自天分一苇杭呉越千车挽朔云衣冠今复盛豪杰古犹闻欲献三都赋茫然愧不文不作还山梦因吟李杜诗平生无饱饭抵死只忧时事实兼唐史风流挹楚词山川旧游处千载有余悲好去春山路骑驴罨画中徜徉紫芝客憔悴鹿皮翁得酒宁辞醉逢人莫语穷乾坤皆古意人自不相同御史青骢马词臣白玉堂有才皆展骥此老尚亡羊云海迷舟路天风失雁行不须愁白髪正欲媚幽光闻道光山县城南十里賖人家依翠竹野水乱梅花应有仙烧药宁无客舣槎行当问田亩结屋贮烟霞栽竹复栽花居然处士家有田供白饭无句咏青霞春雨浮邻瓮秋船系树槎渔樵相见熟来听读南华  

石田山居  

光山枫制锦潢浦荻飞緜秫熟何论酒鱼来不计钱卜邻多野老求药有神仙为客留羮笋清晨步石田四月淮天雨清林防碧池笋香邻瓮酒禽响客牕棊田鼓春迎社乡巫夜赛祠渐知飘泊久自觉是农师作客何多意淮南即是家自牵萝屋小不正葛巾斜书懒眠尤熟诗来酒更賖春天云妩媚相对坐鸥沙竟日无宾主山房一秃翁竹光浮昼碧花蕊飏春红田父分鸡桀邻僧乞鹤笼时行亲杖屦未觉坐书空淮南穷僻地先世有林庐花曙鸣山鸟芹春跃岸鱼鼓琴仙度曲种杏客传书朋旧如相覔休嗔礼法疎  

任士林  

用子行韵简周景逺应奉  

供奉平生酒中郎絶代书自便青琐直未放碧山居辈行人谁在行藏意自如丝纶须世掌曽识典坟初送许君实同知之任乡邦因简于有卿知州  

一出已十载江流只目前家乡荒政日客路独醒年南郡碑钱逺东山屐藓圆归心随使鹢漠漠海云边  

客游华亭访卫山斋  

东浙青山少西湖白髪新渐多江海伴更卜水云邻杨栁初笼雨蒹葭欲剰春不愁成汗漫天地有闲身  

喜陈茂阳客归  

对坐头俱白愁来强欲歌出门知巳少遇事折肱多海气低青嶂年光暗绿莎不堪妻子笑舌在欲如何  

上虞客中  

黄叶空阶晓清斋白髪人于于风力滴滴雨声频妻子千山逺诗书一饭身人间有知已垂老未相亲  

和杜元用见过韵  

湖上新楼好相过不厌君年光呉地老客梦越江分聚散无虚迹穷通有昔闻时遮西望眼冉冉见浮云  

十二月初六日晓发松江  

冬雾比春浓舟行日未东可能辞物役岂敢怨涂穷清兴乗江水交情付晓风流年今白首何日慰飘蓬  

九日诗寄明碧竹院  

我岂人间客秋风托尔邻一声清唳鹤万里壮游身出处自有道栖迟未厌贫黄花谩情思清对未归人  

贡奎  

送刘道夫  

西罨松篁路雪消沙水清天寒行役倦酒醒别愁生落日横车影长云送雁声梅花应未发留待照春晴秋日陪集贤学士赵公敬夫憩龙山真宫  

山转疑无地人家近隔村野田秋获閙冈路晩行喧川净云生石溪平水到门偶寻高士隠相见遂忘言  

和郑义山韵  

自笑谋身拙相逢客嵗寒江湖犹泛梗日月奈飞丸冻雪封阶合微灯照影单郷愁千万斛消得酒杯寛  

阳墅道中  

马上千峰列溪行不尽源野船高似屋山县小如村路绕田间曲池漫雨后浑静来应最乐绿树拥柴门  

灯花  

今夕离家逺灯花尽意开绿烟浮小晕红焰落轻煤影照频占喜心挑莫见猜遥知儿女坐欢笑对银台  

同朱克齐蒋教授游大梵寺  

梅竹野人家横塘跨古槎日斜鸣逺犊风急乱栖鸦细路妨行辙高楼促怨笳感怀无尽景流恨到天涯  

再和前韵  

清溪盘百曲虹影驾横槎春事怨行客夕阳啼乱鸦山明分众木天阔散悲笳却羡僧家胜推牕瞰水涯  

居庸闗蚤行  

茅屋闻鸡起羸骖并辔行涧深孤碓响山暗数灯明细忆昔题处空惭不弃名客愁偏切耳斜月候虫鸣  

枪竿岭  

薄宦辞家逺经秋未得归直随山北去却背雁南飞川净白云起郊平红树微忆曽留宿处立马认还非  

次韵袁伯长舟中杂书  

百里长堤上茏葱夏木清山云含雨重溟浪挟风轻弱质辞官责归心数驿程江湖眼前阔防防白鸥明忆昔相逢日维舟夕树边岸花飞别酒江雁落鸣弦梦断三年客云分万里天因君共行役抚卷重凄然渐老惭何益扁舟稍涴尘贴云鹰翅濶浮日草光匀坐恻民风歉行甘客计贫遥知故园竹新绿半成筠  

济州  

旧济知何处新城久作州危桥通去驿高堰裹行舟市杂荆呉客河分兖泗流人烟多似簇聒耳厌喧啾  

清河  

溪碧石生处山青云起时藕花红映岸藤蔓翠牵篱落日渔家网微风酒市旗顺流船渐急翻觉去心迟  

彭城夜泊  

今夜彭城月楼头又许高故郷千里别浮世百年劳酒力消残梦诗怀起旧豪西风稻粱雁江海去嗷嗷  

眞州  

一雨淮南霁新城喜暂登江平流浩浩山逺路层层大舶连樯发高楼列槛凭北居殊觉久眼畏火云蒸  

郊行  

树末炊烟绿人家住涧西风轻莺语滑泥重燕飞低病渴怜新酿闲吟忆旧题小庄蚕最熟喜欲报山妻  

许有壬  

沙湖道中  

城居如坐井出郭始知春草色才翻烧禽声便可人逺山来迤逦羸马去逡巡唤醒三年梦东华足软尘  

荻港早行  

水国冝秋晩羇愁感嵗华清霜醉枫叶淡月隠芦花涨落高低路川平逺近沙炊烟青不断山崦有人家  

上京十咏【`并序`】  

元统甲戌分台上京饮马酒而甘尝为作诗丁丑分省日长多暇因数土产可纪者尚多又赋九题并旧作为上京十咏云  

马酒  

味似融甘露香疑酿醴泉新醅撞重白絶品挹清骥子饥无乳将军醉卧氊挏官闻汉史鲸吸有今年  

秋羊  

塞上寒风起庖人急尚供戎盐舂玉碎肥羜压花重肉净燕支透膏凝琥珀浓年年神御殿颁馂每霑侬  

黄羊  

草美秋先腯沙平夜不藏解绦文豹健脔炙宰夫忙有肉须供世无魂亦似麞少年非好杀假尔试穿杨  

黄鼠  

北产推珍味南来怯陋容瓠肥宜不武人拱若为恭发掘怜禽狝招徕或水攻君毋急盘馔幸自不穿墉  

籸面  

坡逺花全白霜轻实便黄杵头麸退墨硙齿雪流香玉叶翻盘薄银丝出漏长元宵贮膏火蒸黑笑南乡【`南乡荞面黑甚熟则坚实若瓦石可代陶□贮膏火`】  

芦菔  

性质宜沙地栽培属夏畦熟登甘似芋生荐脆如梨老病消凝滞竒功直品题故园长尺许青叶更堪虀  

白菜  

土羔新且嫩筐筥荐纷披可作青精饭仍携玉版师清风牙颊响真味士夫知南土称秋末投簪要及时  

沙菌  

牛羊膏润足物产借英华帐脚骈遮地【`此物喜生车帐卓歇之地夏秋则环绕其迹而出`】钉头怒戴沙斋厨供玉食毳索出氊车莫作垂涎想家园有莫邪  

地椒  

冻雨催花紫轻风防野香刺沙尖叶细敷地乱条长楚客收成裹奚童撷满筐行厨供草具调鼎尔非良  

韭花  

西风吹野韭花发满沙陀气校荤蔬媚功于肉食多浓香跨姜桂余味及茄我欲收其实归山种涧阿  

防梅  

何以慰吾衰梅花秀发时晩香传逺树春雪避南枝林静来差早溪深行独迟与君谋一醉及此未离披  

和可行展省归过圭塘即席韵  

墟里烟尘外巾车日日来疎林呈半塔初日见三台酒每从邻贳诗宁待雨催衰年怀易感为我少迟囘七夕露坐感牛女事因成驳杂无实之言  

别况经年惯佳期此夕通终天为伉俪一水任西东人世非无鹊羁牕渐有蛩鄜州共明月应是忆衰翁  

圭塘独坐  

我屋来西圃轮蹏二里遥晩风收菡萏秋雨长芭蕉有酒容开口无官免折腰柴门莫坚闭恐负野人招  

新秋即事  

莫蹋苍苔破茨门昼亦关林风秋入树波日晩揺山原野苍茫外烟霏指顾间更须安一榻月夜不须还  

许有孚  

次和可翁新秋即事  

池亭残暑去乐事日相闗径列霜前菊牕招雨后山好诗来枕上爽气满人间极目崇台晩遥天一鹤还  

张仲寿  

王乔洞  

闻説王乔洞游观乐我情松蟠岩谷静竹隠野泉清遗斧碑存记看棊石有枰青山飞白鹤千古烂柯名  

蒲道源  

将至中山  

中山何处是隠隠望孤城逺霭青林暗斜阳白塔明韩苏名不朽辽宋恨应平策马长途晩风沙老客情  

偶书  

入树秋风早惊心节序迁晩云兼去鹤凉雨静鸣蝉得句因新意躭书是宿缘平生爱冲澹何事亦华颠九月十八日黄菊始开时且禁酿谩成示徳衡弟  

苒苒秋事杪幽丛花始黄直须雕众卉才许见孤芳重露洗金质严风吹绿裳陶翁如有酒何日不重阳  

薛汉  

和袁徳平  

世路不可涉风霜苦见侵园庐长入梦嵗月易惊心木落秋容瘦云昬雨意深登楼试长望烟水晩沈沈  

寄余希声  

寄语中林友相思又几朝书虽为路阻梦不怕山遥风定落花漫雨深青草骄人情谅难必不似徃来潮  

摇落  

摇落嵗华晩萧条门巷空黄花数防雨红叶五更风揽镜徒催老耽书漫得穷亲朋顿乖隔幽意若为同  

枉渚  

枉渚倚孤櫂意行随杖藜鸥边渔艇小牛后牧童低秋色多因树寒声半是溪何当买茆屋此地卜幽栖  

和伯雍夜坐  

月落夜方半江空嵗又防浮生知易老久客欲归难漏静忽闻笛楼高许倚栏呼灯更小酌起舞戏盘跚  

湖上  

一舸泛霜晴湖波寒更清平堤连野色逺市合舂声尘土浪终日山林负半生回头夕阳外烟渚白鸥轻  

胡炳文  

拜岳鄂王墓  

有公无此日再拜泣交颐大义君臣重孤忠天地知鸩毛何太毒龙渡只如斯坟畔休留桧行人欲斧之  

郭天锡  

为僧作山水  

门有方袍客图成水墨山我非求肖似汝亦爱幽闲密树难分辨高僧任徃还行当絶世事终老屋三间  

三月十日寄了即休  

白水起寒雾苍林腾湿烟防心图巳竟假笔意难传一悟空中色相忘定外禅裹茶来竹院风雨落花前  

李材  

泊舟湘岸  

长沙今在眼青草旧知名二月风樯疾三湘雪浪平藤深帝子庙花发定王城莫檥江南岸啼防处处声  

游山寺  

行行行复止行到白云间见客意不俗逢僧心便闲细泉分别涧小迳入他山拟借禅房榻追游信宿还  

何中  

春郊  

试数乱离年伤情更惘然牛羊荒草树天地老风烟白骨苍苔外山花野水边幽禽未栖宿来徃自翩翩归鸟情方逺啼鹃泪未收渊明姑托醉老杜不胜愁云冷花无主山寒雨似秋江南春水足何处具扁舟  

雨后晩行  

谩适闲中兴应知事外情江山归钓影天地入笳声小市风烟合孤村竹树清眼中賖小景收拾即诗成栖鸟黄昬后归牛苍莽间水明疑有月烟澹欲无山幽谷元非隠高人自喜闲徘徊不能去莎碧耿荒湾  

竒石  

竒石争迎立青山互引前泠泠两溪水澹澹一峰烟闲作题岩字时逢采药仙苍厓恐陡絶松影一飔然  

山中  

何处征徭急兹山水石竒鸟鸣新叶长磴仄断云移趺坐天正碧起行风自迟径穿松罅去巾袂罥蛛丝  

晓晴  

一雨生春色千山起晓晴落花萦树转幽鸟过林鸣杳杳天如古茫茫世有兵开扉小倚杖沙上草初生  

南居寺  

闭戸未从容出门谁适从聊随碧溪转忽与白鸥逢小雨十数防澹烟三四峰峰峯看不足山寺巳鸣钟  

饶州道上  

新晴破积隂淑气泛行襟千里山河眼百年耆旧心霞飞沧海逺烟入绿村深学剑江东者茫茫不可寻  

采山归步  

松边采药去谷里带云归步转半厓侧影涵空涧微独寻茆宇歇因看水舂机数防山花落孤禽避客飞  

病中感怀  

多病他乡外孤怀始觉愁山围双鹭晓门闭一蝉秋遇合冯生铗勲名季子裘悠悠耦畊者端暇为人谋  

留金溪夜雨逹旦有怀  

忽见干戈动他乡隔老亲一牕如此雨两地未归人雁度闗山暗鸡催海宇晨谁能更欹枕聊挹曙光新  

陈家源  

翠雾断厓侧丹霞流水西竹从幽处密松自古来欹落叶半藏路清风时满溪仙家元不逺未许众人知  

龙池寺蒲石  

底有贪竒意吾行亦偶然寻泉经絶壑看石到幽禅鸟语前林日鸡声曲巷烟偶逢樵客歇共坐偃松边  

立秋夕作  

但觉焦原苦何当沛泽流夕风微报响古木暗藏秋未事难测闲心逺作愁乱山高下碧烟霭澹浮浮  

槎溪  

岸断风欹栁村寒雨病花妄心贪自适危路得长嗟别壑乱云散危滩归鹭斜平生谢康乐幽意满天涯  

送人归临川  

金河疎栁外去櫂响流澌为客有归日送人愁别时寒云随雁逺南雪到山迟旧隠书无恙行藏莫预期  

絶江  

挂席乱惊湍曽过此渡难潮归扬子晩山入秣陵寒聴语知乡近忘年计日寛穏行随夜泊烟火满江干  

鄱阳湖中除夕  

除夕生能几谁无骨肉亲望乡偏恨路在逺并遗身湖雪残波岸船灯独夜人淹旬须一刻珍重故园春  

送呉主簿之官石埭  

簿领池州去开防带雨微当令公事简见说县人稀云入九华碧雁惊秋浦飞丁宁桥下水官满载书归  

除夕  

我有百除夕蘧庐是处安翻因归路近始觉到家难浦隔雁声落篷孤灯影寒家人应共説宾阁尚盘桓  

栁下  

是谁安宅子占得绿杨隂山色春来长溪流雨后深树遥飞鸟疾人近戏鱼沈舟子船头望安知不解吟  

陈尧道  

春日田园杂兴  

化日田园乐春风畊织图秧针蝌斗动桑暗鹁鸠呼罢社翁分胙占蚕媪得符傍花随栁处此事不闗吾  

王祯  

谷匣  

取制异囷京初凭梓匠成虚中元有受正位乃无倾封鐍开还防方层贮每盈家家能置此亦号小常平  

水筒  

刳竹作连筒流泉一脉通势虽由上下用不限西东逺借居人便常资沛泽功伊谁凭好手扶起卧龙公  

蟠车  

绩纺功才毕蟠纑得此车行桄运枢臬交辏寄横叉宛转金钗手周旋里布家岂知罗绮辈惟务拨琵琶  

## 御选元诗卷三十七  

五言律诗三  

虞集  

林臯亭  

九月天气肃鹤鸣在林隂使君甚好客来者总能吟红树秋山近黄花夕露深邻翁八九十有酒即相寻  

题子昻长江叠嶂图  

昔者长江险能生白髪哀百年经济尽一日画图开僧寺依稀在渔舟浩荡回萧条数根树时有海潮来  

送先陇二邻僧还呉  

兰若背山隂松筠夹径深门闲容虎卧湖近聴龙吟雨过泉添涧风飘磬出林衲衣皆旧识一一谢幽岑东崦忆招提幽寻日未西过山随虎迹倚石待猿啼云外催归锡松间覔旧题卜邻吾欲老毋惜伴扶藜  

次韵阿荣存初叅议秋夜见寄  

寓馆城门夕高秋雨露开天垂华盖近月转紫垣来疎阔思良防淹留到不才深期谢安石挥尘散风埃  

雪谷早行  

积雪拥柴门行人稍出村溪头或遇虎木末不闻猿接栈回山阁支桥就树根驱车上重坂回首见朝暾  

雪岩楼观  

高阁丹青起中天紫翠分牕当太白雪门俯九疑云伐木山人去吹箫帝子闻尘中归未得春思转纷纷  

送人之劒阁倅  

徃年登劒阁快马着春衫设险怀前赋摩崖觅旧劖乡人游雪界郡倅试冰衔归道观新政春江不挂防  

寄子山尚书  

竹色侵衣碧重帘雨气深白鵞翻墨沼紫燕入书林北海春尊侧西山夕阁隂东曹公事少歌舞防黄金  

漫兴  

雨阁添衣润风帘隠几高白头更事少病目向书劳南客传音信东家问酒醪江边茅屋破归楫若为操  

送张尚徳【`幷序`】  

史馆荐张尚徳为检阅官朝廷以为宜称可其请未奏也有司以阙簿注新进士尚徳颇有闻即敛裳宵逝噫进退若是可以知史馆之荐人矣予力虽不足以留之亦终不敢失之也故作是诗以饯之  

六月初闻雨官河潦水生江南归宋玉稷下谢荀卿雕鹗青霄迥蒹葭白露盈都留诗兴在来聴上林莺  

寄丁卯进士萨都刺天锡【`镇江录事宣差`】  

江上新诗好亦知公事闲投壶深竹里系马古松间夜月多临海秋风或在山玉堂萧爽地思尔佩  

送长沙守  

白髪长沙守循良又好文近辞金马去逺有玉鱼分对竹聴湘雨开帘看岳云汉廷思贾谊一饭莫忘君  

送赵编修祀西岳江渎  

西道祠官去东风入斾斜汾隂巳归雁江水正飞花嵗事闻宜谷乡人喜过家老来思故里欲寄使君车  

代众仲作  

昔在泉州住将军每见招春云山对屋夜雨水平桥池鸭穿荷叶溪鱼上栁条禁城钟鼓起车马晩萧萧  

送王照磨之官云南  

遗庙珍珠浦归舟僰道溪飞鸢愁暑雨走马畏山泥官署尊丹鹫祠官胜碧鸡题诗逺相送红日五云西  

玉堂燕集图  

朝廷多暇日别馆又青春薄醉犹催酒清歌况有人玉堂金砚匣翠袖白纶巾老去浑无頼凭谁为冩真  

画桧  

茅山多古树此桧更长生鹳鹤栖来稳蛟龙化得成云深还近戸月落似闻笙千载如相见苍然故旧情  

赠杨友直  

雒阳杨友直字拟汉中郎画若锥穿石垂如雨漏墙舞花羞女美醉草笑僧狂昨日鸿都学烦君写数行  

题朱邸竹木  

江上复春雨曽隂覆碧波石高龙影卧林迥鹤声过解佩猗兰浦扬旍落木坡佳人翠袖薄日暮欲如何  

赤壁图  

过鹤生新梦擕鱼忆旧游清霜凋木叶落月涌江流隠者时堪访良田亦易求如何玉堂夜白髪不胜愁  

八月八日有感题视草堂壁  

载笔趋芸阁探囊索緼袍坐销秋日净心折夜风高识字头先白谋生计转劳文园多病渴常想赐蒲萄  

赋程氏竹雨山房  

春雨过山竹幽泉绕舎鸣燕泥书帙晩鱼浪钓丝晴奉席従孙子连床总弟兄旧闻林下叟读易到天明游子闻春雨思亲望故园竹间开几席花底注山尊累世书连屋频年稻满村卜邻淳朴地絶学欲重论  

戏作试问堂前石  

试问堂前石来今几十年衰顔空雨雪幽致自风烟微醉寒堪倚孤吟静更眠旧湖春水长谁系钓鱼船为问堂前石何年别太湖春风神不王夜月影长孤不中明堂柱空余艮岳图颇思嘉种木嵗晩与相扶为问堂前石何无藤蔓纒金莲疑可致紫菊若为姸旧梦遗波浪闲情阅嵗年秖缘相识久亲为濯清泉碣石久沦海女娲曽补天乾坤遗蕞尔雾雨防苍然淬剑龙随化弯弓虎自全昔贤多赋此谁赋最流传为问堂前石屡逢堂上人逺来嗟最久独立与谁邻运载劳车马摩挲识鳯麟銮车书吉日追琢到嶙峋  

代石荅五首  

幸自邻顽鄙毋烦问嵗年当寒金作砺向暖玉生烟睂黛无归意毛羣有叱眠凉州三百斛亦未酹觥船昔观一柱观还度几重湖雪尽身还瘦云生势不孤硏穿邺台瓦赋就草堂图芝阁云在危踪敢借扶牛角何堪砺蜗涎谩自纒沈辟邪古羞涩望夫妍神物须清鉴灵根属小年金舆曽共侍千载忆甘泉转徙宁论地存留亦信天露盘危欲折刼火不同然雒下残经断岐阳数鼓全向无文字托寂寞竟谁传去嵗留诗别嗟哉白髪人冠依子夏制居切左丘邻执龠充振鹭修辞缀获麟终须愁坎防勿用诮嶙峋  

送鲁子翚廉使之汉中  

封上颂台礼轻车入汉中节毛吹渭雨木叶动秦风把酒台基古驰书嵗事丰朝回倚西阁日日数归鸿  

立春夜试墨  

轻雪作春花飞来入鬓斜紫貂迎晓雾绛蜡炫晴霞书诏频趋阁思归即借车几时将穉子随意踏江沙次韵筠轩司徒足成旦公所藏英宗御题之句元题曰日光照吾民月色清我心又题琴曰至治之音二首  

化国多长日高人侍紫宸观书従上相属笔念生民云汉文章备风雷号令新惟应青简在能载古风淳御翰龙池晓繙经鹫殿隂云依清静叶月印妙明心千载堂堂去诸天肃肃临朱弦谁为鼔至治有遗音  

玉隆宫所藏宋乾道宸翰云壑二字  

昔者云归壑天章自九重日华常映鳯山气尽成龙俯仰遗陈迹高深俨徳容飘然化春雨结想在高松  

寄忽承防  

投老清江外依山结数椽扶藜循水竹把笔赋云烟歳熟无忧食清秋不碍眠故人相望逺北极在天边  

题朱泽民山水  

积雪山隂道嵯峨笔底生云门见童子禹穴閟蛟精高卧人何在幽情几咏成杜陵空想像晩饭柂楼晴  

寄题汪道士草亭  

飞白妙娉婷新题照草亭仙遗相鹤法客借换鵞经雾雨归悬黍风云防伏苓遥知春昼永深坐养黄庭  

闻雁  

楼近暖云湿夜深闻雁低声音灯外尽羽翮月边迷冉冉白榆上悠悠黄竹西应逢穆王骏春草一长嘶  

钱舜举画  

一树花如雪清明客未归坐看黄鸟并梦作防云飞翠袖寒犹薄羊车过絶稀相如能作赋月下卷春衣  

题马竹所画  

老树依江岸归舟傍钓竿水花看晩净风叶识天寒雁字来千里鱼羹付一餐逺山青可隐日下是长安  

送客北门晨登山木阁  

晨登山木阁零雨暖于春溪水解留客梅花偏照人秫香知酒熟市逺觉民淳此地堪娯老惟愁度水频  

次韵马伯庸少监四首  

仍嵗従巡幸山川识重临讲帏来济济驰道止骎骎五月衣裘薄诸生坐席深归耕何待老莫问二疏金移跸宫城曙烟花绕阁重来王俱属籍称使不传烽赐席还亲问囊书更手封恐烦宣室召眂日转苍龙臣甫多愁思长歌拜杜防凿崖通阁道积水放楼船惆怅霜横野栖迟雪满颠经行看宿草碧色自年年太平知永日渐老惜芳辰论说慙孤学推扬负相臣退思常感慨拜赐每逡巡郊薮多闲地余生托鳯麟  

奉别阿鲁灰东泉学士游瓯越  

忆昔同经幄春明下玉除挂冠俄去国连舸总盛书笋脯尝红稻莼羹斫白鱼莫言江海逺咫尺玉堂庐  

次韵叶宾月山居十首【`录四首`】  

冰泮溪流碧云生岛屿红轻隂残梦里逺树乱愁中鸥外兼晴絮莺边共晩风地偏山气近霏霭湿房栊露冷天光逼溪澄夜影圆水花含窈窕山吹纵清绵为觅洪崖侣重寻赤壁船翻愁孤鹤外回互万山连绿琐依松润湘帘乱藓斑吹笙花下散飞燕雨中还有客归谋酒无言卧看山春禽忽相唤深树两闗关风日宜芳嵗烟霞乐燕居坐深闲看奕烛冷静修书腊醖红生玉春盘绿间蔬但须门有客不问食无鱼  

酬崔御史送熊掌  

熊掌来东国分甘到老夫鸾刀寒防节翠釡暖柔肤兔脱中山醢鱼藏丙穴腴藜肠浑未厌玉食恐时须  

杨载  

次韵韶卿壬寅元日又三日闻游人颇盛之作  

堂堂宵雨过栗栗晓寒仍献嵗人同得东郊事复兴杜门疑我拙有句爱君能且騐临堦草従今日渐増  

寄刘师鲁  

想君游宦处正值洞庭湖落日波涛壮晴天岛屿孤舟航通汉沔风物览衡巫天下文章弊非君孰起予  

赠吾子行  

春雨连城阔春云暎戸多长衢方淖泞小水亦风波抱独能如此思君可若何便当乗兴去着屣一相过  

东阳十题【`录六首`】  

焦桐  

只作全生计唯存半死心刍荛犹不置斤斧重相寻遂使煁焦釡谁为爱古琴有材不足恃愁絶念知音  

蠧简  

徃古韦编在何年始汗青蠧虫深卜宅科斗少成形泯灭阽秦火搜罗出汉廷斯文天未丧不敢望全经  

尘镜  

收藏无寳匣叹息网丝悬孰使明为暗如观丑胜妍玉台终寂寂金鹊尚翩翩政讶开元日虚将盛事传  

废檠  

二尺书檠在如今久弃捐鱼膏虽有焰蠧简独无缘墙下偕遗砾牕间带旧烟却观提挈处辛苦悔当年  

败裘  

寂寞牛衣子能无敝緼袍尘埃须浣濯虮虱费爬搔意味存鸡肋寒凉视马毛千金既销铄犹听朔风号  

卧钟  

汉殿经焚后呺然卧草中雕几牙板废锈涩土花防追蠡难陈力华鲸不奏功待贤初设簴想见古人风  

送屠存博  

君徃金陵郡于予亦有闻海环平野尽山出大江分未召元司马谁怜郑广文自今师道立章荐必纷纷  

渡江寄俞仲连  

舟济大江濆中流日欲曛卤翻沙际雪潮落渡头云鲸跃常知候鸿飞不乱羣颇思论胜概把酒莫如君  

奉题伯父双峰樵隠四首  

山出双峰秀溪流一派清土风存礼让人事省将迎路逐高低过田随早晩耕家林有如此南望每关情石树盘根瘦沙溪激浪清竹间看犊卧木末见人行穑事常分力樵歌辄和声从来携杖处不碍白云生山曲两三家相过路不賖对门开竹径临水种梅花酒熟留人醉诗成任客夸时时谈旧事相看鬓垂华草满三春绿山留万古青呼儿欣解意应俗惮劳形采菌敲寒木收鱼照夜汀秖应老崖谷束带尚论经  

送方韶父先辈游五湖  

萧萧垂素髪渺渺泛沧波过眼江山好离家日月多诗名终不朽世事复如何一徃五湖上苍茫问钓蓑  

和张仲实之呉兴舟行杂咏  

水程通百里云树隔千层鹤髪欢相见龙门羡独登文辞毋乃壮桮杓尚能胜仰止情何极吾为附骥蝇  

寄题罗氏别业  

门前临白径长日少人行野树重重暗溪流脉脉清山形元不断云气自相萦巳似厐公隠何时重入城  

次韵江行四首【`录三首`】  

潮头终嵗白沙腹有时皤利渉他州柁终更古戍戈天依临海树风作满江波亦有投竿意还聴孺子歌藜羹真我食薜荔亦吾衣养性随时足全生狥物非秋蓬犹未定风树莫相违漫作烟霞想曽无羽翼飞路僻行来好天清望极遐白鱼翻急浪黄犊卧晴沙栁吐千条叶梅残几树花佳辰从此数歴歴看韶华  

送孙大方归朝元宫  

高卧林泉表超然谢世纷空山鸣白雨古石系苍云不作夔龙伍甘从鹿豕羣都门游宦客回首总惭君为楼因地势四面尽青山路落秋城外河流晓树间雁飞云漠漠龙现雨建木光华盛何时共折攀  

题信州先天观图  

高林褰翠气虚谷散虹光道士多骑虎仙人自牧羊涧泉通地逺山岭际天长戴子文为记流传示不忘四围山不断状若碧芙蓉谷逺含风细崖深下露浓茂林藏虎豹隂洞伏蛟龙恍惚神人降浮空羽盖重  

次韵引浚仪公题兰竹卷子  

树蕙连丛竹只应族类同相依岩石畔并入画图中劲叶凝清露危梢倚碧空谅非高世士此意固难通  

恵崇古木寒鸦  

江上秋云薄寒鸦散乱飞未明常竞噪向晩复争归似怯霜威重仍嫌树影稀老僧修止观写物固精微  

送林季羽入京宿卫  

青云自致身磊落见斯人卷衮辞苍麓垂缨侍紫宸漏残珠阁晓香暖玉炉春傥厌承明事归来衣锦新终军方近幸贾谊最能文独用竒才进应将美誉分金鞍光照地寳劒气凌云来徃燕台下同游必羡君  

送徐义父入京  

幽燕向日边裘马去翩翩碛迥沙如雪河穷浪入天上书双阙下待诏五门前壮节多奇遇无烦愧徃贤  

中秋  

揽云凭结搆步月上林臯不记金尊竭频瞻玉宇高神清存夜气天阔数秋毫百尺楼如在何烦卧汝曹  

送王元礼归平城  

燕赵多竒士遗风有固然射雕犹絶艺屠狗亦名贤形势威天下风流号北边送君归此地亦欲奋吾鞭  

题青田叶叔至野清堂  

为堂殊轩敞在野兴尤浓白水流千折青山绕百重树麻行斾斾莳木倚童童相对渔樵话终朝亦罕逢  

送张宣抚使岭南  

奉使入蛮烟终军始妙年抗旌辞朔野击楫渡湘川翠竹侵岩际黄茅尽海边狼荒非善地为戒莫留连  

送李侍郎使安南  

九秋天色晩万里送君行马首塞云起腰间寳劒横奉扬天子命慰荅逺人情直渡蛮江水炎氛一日清  

送呉清叔  

驿路程虽逺帆风势甚遒青山随岸去白水满江流牢落添新恨繁华忆旧游只今归去好把钓即槎头  

冬至次张宣抚韵  

北去闗河逺南归嵗月长屠龙虽有技相马独无方云水连天暗霜芜满地荒客游应未巳尘土在衣裳瀛海无消息鸟道长巳经双鬓短更待两瞳方落日依平嶂洪河入大荒忧来那可得挥泪欲沾裳  

酬吾子行  

耿耿思朋旧悠悠涉嵗华既依秦大姓方问鲁东家雅道将谁与新诗敢自夸只今能防合不惮路途賖  

范梈  

蕲州城下晩泊与土人语及西方事平有喜而作  

野阔秋无际天空夕始凉渔船下浦急畬火入云长洲逺怀鹦鹉山危指鳯凰戍人新敛甲垂老幸时康百丈山中夜坐闻谨思将还忆甲寅入南中正此日也十二月二十三日  

近得雷州信遥闻弟侄来江山淹逺望天地保疏才乡为鱼羹起今宁马豆猜残年有心事未定着寒灰欲雪翻成雨何天恰吝晴似缘春在近故与月争明谷树行行暝川云冉冉轻徃年当此夕孤棹适南征斜谷惊风合空阶坠溜鸣灯昬时作晕漏逺不传更但得林间趣何须谷口名是谁超物外不用计浮生客行身万里家在地中分爵命优臣子江湖逺圣君夜瞻龙鳯气嵗出虎狼羣旧故无消息低回瘴海云  

壬戌秋录囚晩行宁州道中追录  

晓发高平镇前旌路未分小桥烟外过流水月中闻虎豹宜多隠豺狼不可羣居人敌炎暑报有竹连云  

引儿湾晩泊  

席压波心正舟移岸脚斜夕阳明细雾秋树拥荒葭问道独如梦怀京却胜家客愁不自整更苦暮啼鸦  

九日诸生携酒至城东看菊  

楚楚临阶菊重阳特地开慰人良有意报汝愧无才巷杵闻鸡发邻觞送蟹来采英吾欲寄怅望倚江台  

晩过孔奉常舎下  

沧江一万里书信近如何向暮客怀薄及秋乡梦多故人相慰藉并舎数经过但愿长无事彤庭接佩珂赠别李教授亭赴五羊先徃余饶觐省  

仃色动西风乡心去住同诸生五岭外之子大江东且羡还家鹤无愁渡海鸿若逢天上使书记莫悤悤  

登南城楼  

楼倚晴空外登临延赏心微风孤雁过落日万蝉吟客路侵齐树乡愁接楚砧为询宫外筑流水似哀琴  

寒食后百丈山夜坐  

已新寒食火更近暮天钟花片随风减柴扉带月重以闲酬宦逹将病抵心慵本不从耕稼临江愧老农  

快阁延望  

快阁延江望清尊息坐弹风鸡犹戒曙云雁每辞寒莫使晨歌废聊思饱食安百年防有故终不媿儒冠  

题秋山图  

我爱秋景好自缘秋气清江空石露骨木落风无声偶向画中见犹如云外行只疑豺与虎无地得纵横  

贵州  

离思久不惬幽情晩旋添天宜明月独山与宿云兼蛩语通支柱蛛丝映卷帘若无光霁在何以破朱炎  

发横浦之永淳县  

急桨开蜃涨孤尊巳夕阳水光排峡静洲势背城长太史才无敌将军义不忘感伤今嵗月淹泊愧沧浪  

题呉生雨吟图还寄清江皮野  

江雨四时昬故人家逺村如何一见面还又两忘言老树经鲛泪空花断雁魂由来前辈画妙手出呉门  

东斋秋雨后花药俱有生意  

田园虽尚逺未肯放凄凉药就篱成蔓花因径作行岂惟延晩趣自足信年芳颇敬邻人妇驱鸡不过墙  

晩兴  

古寺山重掩平田县对门鹧鸪藏白昼蟋蟀破黄昬贝贾多通市藷偷每近村殷勤省风俗慷慨动心魂  

晩上南山观烧  

渡口向寥夕晖生翠屛随风初绕电翳雾忽如星鸟兽蒸宜遁柴扉照不扃闽都春始过雨洗合重青  

京下思归  

黄落蓟门秋飘飘在逺游不眠闻戍鼓多病忆归舟甘雨从昬过繁星逹曙流乡逢徐孺子万口薄南州期出东郊不果却率便河闸桥诣张道人庵寻故旧作  

却欲东郊去还寻北渚来江翻垂木动风过杂花回馗道迷朱毂虚空见紫台世氛浑不奈忆得是蓬莱  

和李溉之园居杂咏四首  

书劒上青霄乡关雨雪遥年华侵水竹客思堕山苗防想商岩绮将从郑里侨文词成小伎祗比俗情饶岂是幽栖地飞腾亦未量城根分鼠壤池面合鱼梁名久喧郎署歌时感女桑畏卿音调苦畴复贵相忘圃色依帘障天光切户庭草生连夜雨花落徧池星未遂翔寥廓真堪托晦逢时须紫燕得意拂青萍丹柰花初结朱樱子半成寝兴因物变筋力与年増燕拂承尘去蜂随曵杖行玉泉几千仭好在翠如倾  

种瓠二首【`并序`】  

或言种瓠蔓长必翦其标乃实予斋所种因树为架蔓缘不巳果多虚花欲去之虑伤其凌霄之意因赋五言为之解嘲云  

岂是阶庭物支离亦是竒巳殊凡草蔓缀得好花枝带雨宁无实凌霄必有为啾啾羣鸟雀从汝踏多时秋后瓠果成一实轮囷可爱余嘉其晩成而不羣荅赋云  

嘉瓠吾所爱孤高更可人不虚种植意终系发生神有叶诚藏用无容岂识真明年应见汝众子亦轮囷  

卢师东谷怀城中诸友  

契阔遽如许淹留空复情天遥一鹤上山合百虫鸣异俗嗟何适防栖得此生平居二三子今夜隔重城  

离席合赋赠南劒教授盛复之之官  

首路向朱夏出闗犹到官麦收风涨暑梅熟雨留寒气候随方异才名自古难岂容贤若尔教授老江干  

遣怀  

栁影侵门暗桃枝亚竹高年深诗并进春在酒争豪吏隠嗟何择行藏信所遭斯文如未丧端合付吾曹  

即事  

随地居能胜因人景倍饶折风疎菡萏移雨近芭蕉放浪明高蹈留连近久要虚心待世虑已任过云飘  

六月初十夜雨止玩月有感  

雨歇青林迥虚斋生夕凉帘帷方度月枕簟已怀霜地角家何在云端路转长慈帏近安否归觐不能忘  

王武子相马图  

偶然来廏吏唤作九方臯毁誉依名立周旋逐物劳神驰风电足眼冷雪霜毛事有遭逢者骐驎固自高  

八月十五夜  

城上初闻柝天边独倚楼可怜今夜月还照异乡秋烛暗频移席帘虚不上钩回文机锦字写得大刀头  

风雨  

风雨忽如此空山方昼眠故应为计拙可复要人怜灯火乡村路桑麻杜曲田悠悠今视昔把卷一茫然  

揭傒斯  

黄尊师高轩观鵞因留宿  

开轩南岳下世事未曽闻落叶常疑雨方池半是云偶寻骑鹤侣来此看鵞羣一夜潺湲里秋光得细分  

衡山县晓渡  

古县依江次轻舆落岸隈鸟冲行客过山向野船开近岳皆云气中流忽雨来何时还到此明月照沿洄  

以事暂如武昌发临川  

江转欲无路山回忽似围客程秋共逺物色晩多疑稍稍沙鸥集匆匆野树稀武昌今夜梦定有故人知  

南康夜泊闻庐阜钟声  

庐山三百寺何处扣层云宿鸟月中起归人湖上闻入空应更迥近瀑正难分遥想诸僧定香炉上夕熏  

山庄晩立有怀舎侄沆督获临川  

簌簌黄桑叶苍苍白竹峰居人争野碓归客背村钟路暗缘溪湿山寒着露浓阿咸收稻未辛苦阙相従  

泊安庆时再北游  

夜泊淮西郡寒生客子衣酒家临岸闭野火映江飞云尽月初出潮平风渐微前年城下路此际正南归  

史馆独坐  

地夐天逾近风高午尚寒虚庭松子落欹槛菊花干抚卷俱千古忧时有万端寂寥麟父笔才薄欲辞官  

山水图  

幽人无世事高卧谢浮名山崦晴时出溪流尽处行还闻有渔钓相问扣柴荆不埽门前路莓苔满地生  

寄题胡氏园趣亭  

日与世情逺学人聊治生畦蔬多品类树果各生成野老过偏数山禽近不惊诗书吾所好农圃也须明  

归舟  

汀洲春草徧风雨独归时大舸中流下青山两岸移鸦啼木郎庙人祭水神祠波浪争掀舞艰难久自知  

送谭仲章归长沙  

君家云阳下忽向云阳归行路有南北看山无是非三湘回雁尽孤劒白虹飞亦欲投簪去従君采蕨薇  

桃花鹦鹉  

岭外经年别花前得意飞客来呼每惯主爱食偏肥才子怜红觜佳人学绿衣貍奴亦可怕莫自恋芳菲  

送乡人祜上人从师归当阳  

学道玉泉寺従师天子都流年春事半归路客帆孤山势遥连蜀江声不入呉故园如可到种芋有遗区  

题俞氏看雨轩  

惨澹来何处崩腾忽满城遥怜四山黑近洒半江明可爱花间湿偏宜竹上声中宵未可住高枕寄余情  

饮张氏别墅  

楚国多才俊张家好弟兄出门湖水碧留客野堂清微雨鸣疎竹寒烟覆古城园人隔畦语嵗暮此中行  

不寐呈何太虚  

隙月斜依壁窗风细着人飘零知命晩牢落梦家频断雁何曽定鸣鸡不肯晨何郎诗句好万里独相亲  

赵道士山水图  

悄怆寒山晓凄迷野水昬长桥通古寺小艇背衡门路尽双松上云生乱石根如行南岳暮遥见祝融尊  

送人之淮东  

扁舟何处客此地饱经过彭泽江声合扬州月色多天低知近海地阔欲横河自是吾生拙如君定若何  

登蓟丘作  

闲登蓟丘望西北削诸峰转觉天地肃因悲霜露浓云间何处笛日落满城钟自笑栖迟者惟堪学老农  

题先天观图  

闻说先天观重重絶壁环鸟啼青嶂里花落白云间樵子能长啸居人识大还洞门无处认唯有水潺湲  

和傅与砺  

近日何多念频年不肯还河流无故道春色是他山棐几看云凭衡门罢月闗无情寒与暑偏解铸衰顔  

出三洪峡  

积水羣山里行舟乱石间地偏疑隔世峡怒欲蔵闗独鸟啼深树斜阳下急滩千忧逢一快未觉此生孱大驾既还独候驿传未得和陈真人见示  

供奉闗山逺淹留日月长乡书迷楚越邻笛乱伊凉秋水流成字晴云去作行寸心悬帐殿应似雁随阳  

黄溍  

寄方韶父先生  

牢落江南赋知音寄渺茫鹿麋行处有芝草梦中香遥兴沧溟阔愁歌白髪长平生今古泪滴破绿萝裳  

雨  

兀坐九十日雨声殊未收花时翻益睡茅屋不禁愁生事吾何望春寒晩故留江波青满眼万里共双鸥泥潦今如此出门知路难蓬蒿春自长桃李梦曽看未觉龙公倦谁怜燕子寒青灯耿萧瑟千载入忧端  

寄友人  

怜君山水意局促守柴扉故里悲秋草凉风满褐衣沧洲斜日晩白社几人归寂寞分遥念天寒木叶稀  

秋怀  

天末云犹去山中嵗欲徂周流吾道在叹息古人无野鹊疑秋树新驹怯暝途苍茫念同志微薄忝为儒稍稍秋河落姢娟宿露微天清江不息野迥树相依回首狂歌数惊心昨梦非流萤无思极巧入绛帷飞  

凭轩  

信有儒冠误凭轩意欲迷山深风雨恶天阔羽毛低他日开炎瘴连城送鼓鼙荷殳吾媿尔未敢叹涂泥  

山中怀友  

卓荦恒山秀相逢几抱琴五年风雨别四海弟兄心雪外梅花逺山中桂树深定知嵇叔夜高兴薄云林  

题剡溪张氏书楼  

木杪出飞楼仙山在上头可能无客至小为借书留芸草春仍长虹光夜不收何时试乗兴一棹剡中舟  

送钜上人游庐山  

庐阜西江上秋风道路賖泉飞青玉峡池浸白莲花此去聊乗兴何时定到家凭高莫回首悮指赤城霞  

社日重过方子践  

东风吹客夜长忆见君时一别惊云散重来与燕期春深今夕雨花老去年枝莫待空山里青灯有所思  

闻子践卧疾  

吾子仍多病何人共解顔水声和药臼春色闭松闗积雨连三月怀人剧万山同游况零落浩荡可追攀  

过谢臯羽墓  

识子今无日风流可复寻山林余楚制弟子解闽音沧海他年梦青天后夜心平生匣中劒零落遂如今  

八咏楼  

怀古荒碑在登楼晩望賖秋隂垂野薄江势抱城斜天地悲游子冰霜感嵗华红尘吹短褐归兴及清笳  

明月楼  

遗堞何年有飞甍压上头鼓鼙分上幕香火望灵湫曲岸舟如失遥沙树欲浮登临且吾土未敢恨淹留  

杭州寄子践  

樽酒何人共春光着处同乾坤容野马嵗月失飞鸿俗眼能无白风花故自红向来常处士早巳负诸公  

次韵荅子践  

不谓飞霞佩然寂寞滨相看今夕雨渐近长年人徃事惊如梦何峰拟卜邻平生千里驾还徃不辞频  

陪仇仁父先生登石头城  

谈笑逢诸老登临失故亭薄游成汗漫高步觉竛竮峡水通呉白淮山入楚青平生一杯酒及此慰飘零  

抱琴  

三尺枯桐树相随年嵗深此行端有意何处托知音隠隠青山夜寥寥太古心空携水仙曲更向海中岑  

送陈养直归四明  

迢迢浙河水同渡不同归执袂方成别惊帆巳若飞野桥行处酒风雪去时衣瞻望嗟何及天长鸿雁微  

送赵宗吉御史  

忆共趋龙禁惊闻正豸冠汗顔居馆下矫首望云端去路黄河直飞霜白日寒仙舟如可到归理钓鱼竿  

初至海宁二首  

地至东南尽城孤邑屡迁行山云作路累石海为田蜃炭村村白椶林树树圆桃源名更美何处有神仙缥缈蛟龙宅风雷隔杳人家多面水岛屿若浮萍煮海盐烟黑淘沙铁气腥停骖方问俗渔唱起前汀  

过永康桃岩  

立石平如削飞云近可梯莫穷千古胜但惜众山低灵草经春长珍禽隔树啼人言旧朝士感事有留题  

五月廿日  

不拟夫容佩终焉挂寂寥百年多事始千里一身遥巢燕惊华屋鞲鹰望碧霄苍苍丛桂树愁絶小山招  

含香道中  

残日亭犹逺风轻帽易斜稻畦低没鹤草径曲行蛇经世知无防谋生防有涯殷勤理黄菊留眼待秋花  

栁贯  

同杨仲礼和袁集贤上都诗十首  

出塞行瞻日趋朝喜近天离宫开苑囿驰道絶风烟瑶水巡非逺峒山厯更緜甘泉多法从献赋忆当年雨水渐衣黑云砂际日黄烟开才黯惨日出巳苍凉徇俗高檐帽清心小篆香端居万里念蕙草惜微芳昔建寰中业初开徼外山雉城平兀兀沙水净湾湾朱夏宸游正清秋武卫闲叨陪文学乗空媿鬓毛斑謡俗随方异沟涂隔舎迷醺人惟马湩劝客有駞蹄殿角孤花靓城隅杂树低天涯中夜舞如意昔曽携天潢犹白白云幕故青青积潦推车轴高风堕箭翎宫涂丹赭垩殿戸紫金钉女乐蓬莱秘哀箫动杳幄殿层云障辕门积雪峰奇鹰皆戴角御马尽飞龙瀚海将临幸云亭望陟封青丘大羽猎有事待冬曹务惟章句官规自法程斋扉侵雨润宴几得风清厯厯三刀梦行行万里城明年遂耕隠深仗酒为名经游还絶塞际遇复清朝大暑无防绤轻寒巳御貂盘空虀屡荐觞至酒频浇贫病谙为客何惭带减腰公子青丝辔王孙绿幰车宴酣风小定舞罢日西斜手掷宫中果神行海上查筑郿毋自厚俭徳不期奢水草方方善弓弧戸户便合围连妇女従戍到曾雪毳千家帐冰瓢百眼泉浚稽山更北长望斗光悬  

送李文晦佥事易节燕南二首  

北候催乗传东人挽去辕不观沧海小安识太行尊好爵随年进初心与道存老儒当剧部烦防国西门雕鹗三秋击骐驎万里行官聮汉直指经术鲁诸生世或深求法公惟不近名天心与民监上下一昭明  

送朱本初法师赴豫章玉隆宫  

锁蛟惟有柱堕鼠已无家想到真仙宅能回俗士车露坛春翦柏云臼夜敲茶人境今双絶长吟采物华  

初夏斋中杂题三首  

壤隔溪流断门依野次成初非慵应接自是寡将迎笋蕨搜山得盐醯入市营贫居薄滋味盘脍敢求精经月始一出移时还小劳生涯依马磨力作问蚕缲藤刺青隂密楸花紫艶高雨晴看烂漫草径莫令薅池岸方如截池波深可泅出门歌小海见客思沧洲鱼沫吹还息蛛丝断忽抽万生同一马敢望絶辕辀二月七日与陈新甫甘允从饮范使君亭  

心赏他年屡湖光此处全春生鸥鸟外人醉杏花前细竹侵除道残阳满系船毋将比西子吾实媿华颠  

睡余偶题二首  

此世何多幸予生厚自怜简书方厉禁裘葛屡催年正是稊能熟其如橘不迁摧藏南郭隠放浪北牕眠惜此瑚玦栖之薜荔牀青山围坐密白日放歌长客久违朝籍人谁问夕郎驾车容一驷何必更留良  

十六夜重对月  

白兔不捣药病衰将奈何酒嫌他日少月似昨宵多寡鹤无谁和新鸿亦未过儿童解娯老舞影屡傞傞  

题离骚九歌图  

紫贝东皇席青霓北斗旗究观神保意遑恤放臣悲有客传巴舞何人执籥吹楚巫千载恨凭向画中窥  

## 御选元诗卷三十八  

五言律诗四  

呉莱  

吉祥寺  

一昔逢寒食行吟采物华风生敲槛竹雨湿堕船花曲坞青龙树长滩白鹭沙回看江上水直去到吾家  

呉师道  

送友人  

秋风吹古道木叶堕征衣明月今宵缺孤云何处飞闗山行路恶文字赏音稀莫待相思剧天寒早赋归  

春日杂咏  

二月忽将半一春能几时寒随鸿雁别雨赴杏花期江水碧于酒山云白似炊登楼思无限孤客在天涯  

送人北归  

被褐南州客依先北府居起辞从事辟归读古人书暮  

雨江云湿春风汴栁疎他年有来雁毋惜问何如  

题官舎壁  

官舎千峯里迎秋气已清池烟明鹤影林雨断蝉声红惜芙蓉落青怜薜茘生今朝少公事吟啸且怡情  

中秋泊淮安望张仲举助教不至  

中秋淮浦夜谁共好怀开看月坐复坐可人来不来独谣惭短思多病负深杯想见芜城路吹箫拥醉回  

江山秋色图  

江南何处景一幅淡含晖草木半黄落楼台深翠微桥连秋水渡船与暮云归我亦渔樵客怅然思拂衣  

陈泰  

马头馆居  

入夏楼偏迥推窗揖逺山栁烟笼岸碧梅雨着衣斑乔木年年异幽斋日日闲风流无复见坐待暮鸦还  

僧房  

僧房吟坐久孤枕已中宵灯尽寒侵幌梅香梦过桥江湖残梦逼风雪故山遥明日又行役天涯影寂寥  

宋褧  

同十七弟训南城访友不遇且闻将有金陵之行  

芳径暴桥西徘徊白板扉家人出帘语小李掉鞭归榆荚晴将老杨花晩渐稀仍闻欲南棹情思愈依依  

城南道院作【`六月二十八日`】  

三径草纤纤苔痕过雨黏风光殊不恶凉意复相兼芍药斜侵墄蒲桃乱入檐可怜成小憩不得遂幽潜  

冬雨  

十月楚天雨同云暗八荒前山应是雪此地不成霜气混朝岚重声兼夜漏长闲庭断来往幽思渺无方  

枝江县独坐【`按部峡州`】  

泽国持龙节防恩备使臣简书时自理灯火夜相亲山雪迷残腊溪梅借早春所忧无异政何以慰斯民  

王士熙  

题玩芳亭五首  

每忆城南路曽来好画亭阑花经雨白野竹入云青波影浮春砌山光扑昼扃褰衣对萝薜凉月照人醒何处春来好城南尺五天地幽迷晓树花重压春烟上客抛罗袂佳人舞画筵晩来清兴熟移坐曲池边留客青春过题诗碧雾寒乱莺穿舞障轻蝶立回阑白日闲斟酒清时早挂冠主人多雅兴不觉玉巵干拂拭亭前石东风屋角生浅云浮水动迟日傍花明春去青林合人来白鸟迎暮尘回首处此地可忘情美酒朝朝熟佳賔日日来玉巵檠雨露翠袖拂尘埃预恐春城闭先教晩骑回只今行乐地飞絮落莓苔  

题幽居  

最爱幽居好青山在屋边竹窗留宿雾石槛接飞泉采药蟾奔月吹笙鹤上天世涂尘扰扰裁句咏神仙  

李源道  

虎丘  

呉山名胜处独説此林丘人去劒留迹僧来石防头苏台千古月萧寺几番秋岩壁寒泉响辘轳声未休  

王思诚  

过襄垣县  

终嵗行他县何时到我州云山从隐逸风月任攀留采菊寻元亮锄问故侯泗滨亭子上闭户着阳秋  

赵子贞  

风陵渡  

一水分南北中原气自全云山连晋壤烟树入秦川落日黄尘起晴沙白鸟眠挽输今正急忙杀渡头船  

塔不碍  

南禅寺  

宝刹传清梵云霞作绮罗山空云气合树古雨声多好鸟啼青嶂飞花防绿莎丹崖如有约吾亦访盘阿  

杨舟  

天门十六峯诗【`录三首`】  

玉堂峰  

仙署何人到云栖百仭高嘉名留此地登陟属吾曹治世多鸣凤巍基跨巨鳌天顔常在目挥翰不辞劳  

仙人峰  

一自洪蒙剖寻幽水石间琪花开满树白鹤过他山出洞龙驹湿循阿鹿子斑逍遥太清里冠佩倚岩闗  

仙源峰  

灵泉响幽谷佳木荫长春曽供胡麻饭不生罗袜尘龙归吟洞府鱼尽媵波神手把芙蓉碧逍遥揖上真  

叶谨翁  

赤松山  

井灶仙踪在林峦曙色分苔荒一径雨松隐半峰云啼鴂催春事归骖带夕曛试呼王道士石几荐桐君  

鹿田庵  

忆昨招提宿空山日欲曛僧窗聴尽雨樵路踏翻云秫瓮松华酿茶泉竹笕分因君成胜践飞瀑梦中闻  

方澜  

渊明  

郑声与雅乐今我并无弦尚不归莲社谁能爱秫田青山栗里宅白髪义熙年嵇阮能逃世终非出自然  

金山寺  

江心胜絶处人饮不知源楚浪夜喧寺浙山晴到门清寒入僧梦太古结云根欲问前朝事松风若有言  

早秋夜坐  

万星都让月势不竝光芒尘陌闻钟静风庭洒顶凉明河西落野飞露下霑裳但息人间累仙乡不离房  

秋夕有感  

摇落秋渐晩露香篱下花疎钟出烟寺新月入人家蛩语日夜急雁飞天汉斜蹇余不能去尘世事如麻  

初冬作  

泬寥萧瑟后霁色却怡人霜巳干林曙天犹十月春黄花蝶过晩白苇雁衔新野性自夷旷非闗絶世尘  

春日遣怀  

陆续画船去晓风料理人泥香燕觜草路暖马蹄尘海色曈昽日花光撩乱春浮生孰无事惜取自由身  

过呉江  

离离逺村落晴不见炊烟秋水涨无岸野舟撑入田天留新稼穑人恋旧山川不待鸿飞定西风已肃然  

石门晓行  

风高木叶脱从此晓寒新积雨见初日逺山如故人烟村一苇渡野寺数家邻独念行藏异沙鸥未我驯  

妙观访刘澹然  

仙扉晓更寂香霭石狻猊日出松杉外风来殿角西筼筜沐雾湿薜荔压墙低林下非无趣浮生万不齐  

许谦  

秋夜  

日落窗仍暗镫残卷未收家人催杼柚穉子问更筹冷露虫传夜凄风树怯秋百年一瞬目万虑几搔头  

陈樵  

送防古教授郭受益归洛阳  

疋马金华道西风过雁初莼羮千里地菰米九秋余齐语传声涩巴童问字疎汤汤清洛水旧学复何如  

银谷涧山房  

楼台依水石石树带疎篁洞口有灵药水西无夕阳天花空处没春草定中长芳桂已飞尽有时闻妙香  

送张仲举归晋阳举进士二首  

籍甚张公子词华众所推门闾千里望天地一编诗花落山公宅云寒杵臼祠看君归晋日翻作别家时挂帆谢公浦把酒阖闾城江栁不忍折春风当别行闗云连楚暗陇月向呉生叶落长安道思君北问程  

胡防  

秋晩岘馆有怀兼婴重役  

葛衣秋未改日日任风吹归梦青山隔闲愁白髪知枯槎印蜗篆病叶罣虫丝江上苹花老何人寄所思  

丁复  

送秦元之赴太禧同佥  

君家好兄弟圣主自知之周爵推秦仲虞官举伯夷万方天浩荡五采凤葳蕤宣室虚前席苍生属论思  

金陵送人还武昌  

相送白鹭洲因思黄鹤楼遥观禹王迹重起祢生愁西上不可得东闗曽独留江吞赵佗石嵗月但空流  

登高分得叠嶂  

逺近不可数澹浓浑自成人烟诸崦隔鸟道半空横日夕黄微映江寒碧倒生凭高共临眺忆得在宣城  

送谷经厯之淮西宪幕  

淝水绿逶迤淝山青陆离江天清共逺沙鸟白相宜百链精金在孤忠圣主知幕莲非久地台栢有高枝  

送贾西伯  

西风苜蓿花南客又移家此道宁无用吾生未有涯峰青宜雾日潮白逆江沙犹忆南楼夜吹箫度嵗华  

赋孺子亭送心上人还洪  

东汉久无国南州犹有亭虚楹过日白老树入湖青嵗晩送僧去天寒行独经搔头双桧侧余髪故星星  

送人省亲  

子仕亲亦喜子归亲更懽江湖片帆逺风雨一毡寒沙鸟行秋渚江豚拜午湍暮看松桂色容易厌时官  

兰堂上人之金陵因寄宪府张使君  

初平牧羊处白石及秋登挂锡月中到禅房云上曽使君持玉节老客望金陵想见双溪水先霜早巳冰  

王圭  

和戴帅初陪廉宪副  

胜迹三天洞清游五字诗悬泉垂马乳暗谷隐龙池坐久禽声集吟残树影移贤侯兴不浅应有后来期黄叶荒溪满青莲绀宇开阑干盘石树方丈出氛埃洞古游人识岩高倦翼回秖应山下叟常説绣衣来  

王璋  

送高罗谷赴徳安教  

水驿夜初寒风帆向徳安青枫三楚路白首一儒官梦泽尊前赋巫山雨外看未须嫌独冷兰菊政堪餐  

次韵郭祥卿雪霁见怀  

雪岭留初日高斋照眼明禽声交晓树马迹上春城有客怀幽赏题诗问友生青鞵得来往更待数朝晴  

约文甫不至用韵  

俗里眼能白怀中印未黄双鳬离叶县独鹤下陵阳晩嵗故人少闲门秋草长知君非逺我自为困壶觞  

汪鑫  

晓发霅川  

钟絶棹歌发霜寒过霅川云栖山顶寺月坠水中天宿雁惊鱼网啼乌近客船舟人自相语沧海半成田  

汪铢  

九华道中  

西风吹马耳去去奈愁何一路人家少乱山秋色多荒原巢虎穴壊壁网蛛窠摇落嗟时晩悲怀寄九歌  

送巫一上归富川  

偶随流水去兴尽即言归欲别更携手重来未有期江云浮别酒谿雪洒禅衣遥想松房树新生东向枝  

杨信可  

鹿角站阻风  

风送洞庭沙维舟隐荻花水枯鱼上罶秋老燕移家日暮长河急天寒去路赊故乡三十驿归梦绕天涯  

萨都刺  

送景南彦上人归江西  

登高伤逺别鸿雁几行飞万木江头落一僧船上归故山秋嶂逺残日晩钟微亦有同袍者多应竹扉偕赵逢吉避暑石头城日暮余归逢吉留宿山中次日寄逢吉并长老珪白岩  

竹下一僧坐城头独客还星河下平地风露满空山犬吠松林外灯明石壁间故人借禅榻心共白云闲九月七日舟次宝应县雨中与天与弟别  

解缆不忍发船头雨湿衣汝兄犹是客吾弟独先归行役闗河逺虚名骨肉稀如何淮上雁不作一行飞  

送南台从事刘子谦之辽东  

往复一万里嗟君已两行朔风吹野草寒日下边城防马犯霜雪逢人问路程归期在何日应是近新正  

登乌石山仁王寺横山阁  

千尺青莲座烟霞拥地灵山川几緉屐日月两浮萍鸟没天垂海龙归水在瓶深堂説法夜应有石头聴  

寄石民瞻  

京口石彭泽诗怀似鹤形苍天容老健白髪照江清夜鼎薫鸡舌秋袍织凤翎醉扶绿玉杖应望石头城  

题旧县驿  

高树日停午斜飞燕子风一身千里外孤馆万山中作客辞家久闻人问嵗丰村村桑柘栁羸马厌西东  

寄王御史  

御史传天语飞霜到海垠浙江潮似雪闽土腊如春孤客见明月乱山愁逺人何时动归兴家有白头亲  

游梅仙山和唐人韵  

絶顶寻仙迹寒泉照病容栖鸾多种竹爱鹤莫移松丹药人来乞山秔手自舂秋深霜叶满麋鹿日相逢  

题北固山无传上人小楼  

瓮城春寂寂石磴草斑斑倚杖高低月登楼逺近山百年诗句里三国酒杯间自叹黄尘客来消半日闲  

正觉寺晩归赠益山长老  

粥鱼声已罢日暮掩柴扉送客月在地出山云满衣灯明闻犬吠松暗见萤飞深夜长廊静多应独自归  

宿因胜庄  

竹院亦幽雅参禅愧未能梦回僧枕雨花落佛龛灯风响过墙竹窗摇挂树藤裁诗题素壁聊尔记吾曽  

宿龙潭寺  

倦游借禅榻客意稍从容落日江船鼓孤灯野寺钟竹鸡啼雨过山臼带云舂半夜波涛作长潭起卧龙  

江馆写事  

晩市人烟合归帆带夕阳青山到江尽白鸟去天长越女能淮语呉姬学楚妆栖迟未归客犹着锦衣裳  

访石城白岩上人  

石头城上暝红叶雨纷纷半日不见路四山都是云鱼龙随水上钟磬隔林闻遥想南峰叟天寒补衲裙  

谢龙江虚白上人雨中见过  

山僧入城市归路晩沈沈雨湿缁衣重灯明黒树深泥途信行脚粥鼓急归心应到松窗下新诗剪烛吟  

用韵寄龙江  

之子金山去梅天雾气沈海风吹浪急江雨入楼深火尽无茶味更长过烛心明朝好晴色应是寄新吟  

过采石驿  

客路青山外乡心落照边润烟浮野树凉雨过淮天水调谁家笛江帆何处船蛾睂台上月今晩照孤眠  

和权上人  

故人久不见怅望思迟留白雁寒沙月黄云老树秋风霜侵客鬓鼓角入边愁满目闗河兴登临倦倚楼  

四美亭饯别时雪大作戏赠赵公子  

公子青骢马追游十里遥风头云叶冻酒面雪花消惜别迟回首何因见舞腰君归金帐暖无限可怜宵  

送人之浙东  

我还京口去君入浙东游风雨孤舟夜闗河两鬓秋出江呉水尽接岸楚山稠明日相思处惟登北固楼  

病中书怀  

欲向江湖去何年理钓蓑城山入楼近邻竹过墙多春瓮浮红酒晴天戏白鹅闭门且消病俗吏莫相过  

登山亭  

山上新亭好红尘不可侵雨阶幽草合风径落花深野水浮晴色平田下夕阴城中公子少日日就登临  

野潜堂  

高隠有深意情闲直万金溪鱼鲜作鲙竹笋长成林鹤有还巢梦云无出岫心读书风雨夜灯火野堂深  

途次呉江别高照庵  

适意无南北相逢江海边乡闗千里外风雨一灯前呼酒吾同醉论文子独贤分襟在今日握手又何年  

闽中苦雨  

病客如僧懒多寒拥毳裘三山一夜雨四月满城秋海瘴连云起江潮入市流钓竿如在手便可上渔舟  

观音奴  

栖霞洞  

拄杖访栖霞神仙信有家聴泉消俗虑拂石看云花海内年将暮山中日未斜何堪骢马去回首片云遮  

葛逻禄乃贤  

送王公子归扬州  

玉雪王公子归鞯向竹西水清淮白上天濶海青低琼树春前发乌丝醉后题何须问勲业名与尔翁齐  

赋甘露门送李御史之西台【`惟中`】  

雉观银河近天清鼓角空女墙秋色外仙掌月华中双阙当闗树高城绕汉宫使君骢马去按辔立西风  

南城咏古【`并序`】  

至正十一年八月旣望太史宇文公太常危公偕燕人梁处士九思临川黄君殷士四明道士王虚斋新进士朱梦炎与余凡七人聨辔出游燕城览故宫之遗迹凡其城中塔庙楼观台榭园亭莫不徘徊瞻眺拭其残碑断柱为之一读指废兴而论之余七人者以为人生出处聚散不可常也解后一日之乐有足惜者岂独感慨陈迹而已哉各赋诗以纪其事庶来者有所徴焉河朔外史乃贤序  

黄金台【`大悲阁东南隗台坊内`】  

落日燕城下高台草树秋千金何足惜一士固难求沧海谁青眼空山尽白头还怜易河水今古只东流  

悯忠阁  

高阁秋天迥金仙宝珞齐青山排闼见紫气隔城迷朱栱浮云湿雕檐落照低因怀百战士惆怅立层梯  

圣安寺【`寺有金世宗章宗二朝篆`】  

兰若城幽处聨镳八月来宝华幢盖合衮冕画图开断碣苍苔暗空庭落叶堆饥鸢不避客攫食下生台  

大悲阁【`阁牓虞世南书`】  

阁道连天起丹青饰井干如何千手眼只着一衣冠金牓交龙挟雕甍吻兽攅凭高天万里白纻不胜寒  

铁牛庙  

燕人重东作镕铁像牛形角断苔花碧蹄穿土锈腥遗踪传野老古庙托山灵一酹壶中酒穰穰黍麦青长春宫【`全真丘神仙处机之居太祖常召至西域之雪山诵道屡勤上以不杀`】  

羸骖蹋秋日迢递谒琳宫松子花甎落溪流板阁通楼台非下土环佩忆高风草昧艰难日神仙第一功  

竹林寺【`金熙宗驸马宫也寺僧云一墖无影`】  

城南天尺五只树给孤园甲第王侯去精蓝帝释尊老僧夸塔影稚子斲松根何日天台路相从一问源  

龙头观【`龙头悬三牙签刻曰建隆元年`】  

仙馆红尘外龙头得借看开函云气湿近席雨声寒碧血凝螺黛香涎逼麝檀牙籖认题字犹是建隆刓  

妆台  

废苑莺花尽荒台燕麦生韶华如逝水粉黛忆倾城野菊金钿小秋潭石镜清谁怜旧时月曽向日边明  

双塔  

安史开元日千金构塔基世尊宁妄福天道自无私宝铎游丝罥铜轮碧藓滋停骖指遗迹含愤立多时  

白马庙  

祠宇当城角霜蹄刻画真房星何日坠骏骨自能神曽蹴阴山雪思清瀚海尘长疑化龙去腾蹋上云津  

万寿寺【`寺有许道宁画屛`】  

皇唐开宝构厯劫抵金时絶妙青松障清凉白玉池长廊秋屧响高阁夜钟迟独有乗闲客扶藜读旧碑玉虚宫【`太道教以供薪水之劳为其张本宫主张真人其貌甚清古`】  

楼观回深巷松枝夹路低拾薪供早爨抱瓮灌春畦经向琅函读诗从古鼎题白须张道士送客过桃溪  

题呉照磨墨梅  

天台呉架阁京下忆寻梅倚杖月中立思君江上来夜深怜雪落香动觉春回独坐溪边石晴云满绿苔  

王沂  

送达兼善佥宪河南  

袖有新封事囊无旧赐金园司马赋魏阙子牟心秋菊谁同采燕鸿好寄音故人如问我为诵白头吟  

送萧九龄赴淮西  

汉将传华胄苏卿敝黒貂曳裾非我事置醴逺相招楚甸春多草淮流日两潮空吟小山赋丛桂影萧萧  

陈旅  

艾氏心逺楼  

闻子临川上高楼万里并兴来时独立心与目俱行野夕归鸿小溪晴落木明登临何日共作赋写平生  

送潘泽民还江南诗【`并序`】  

檇李潘泽民往嵗来京师贵人有好事者延致材馆且太尉荐之而泽民怅焉有庭闱之思遂荐为行中书从事欲有以恱其亲耳夫怀才抱艺之士莫不欲自见于宰物之地而徘徊淹迟无所遇合至于穷不能归羞见其亲戚乡党者岂少也哉若泽民之归亦可以饮酒而歌舞矣虽然明时将广碣石之宫拓康庄之第以徕天下之贤隽而登用之泽民宜无久留于外也乃为之赋诗曰  

之子来京国侯门即曳裾只求毛义檄未献贾生书野树山前合江帆雨外疎故人正相望且莫赋闲居  

送海丰刘巡检  

随牒游丹徼春风协气舒蜒丁鸣鼓吹鱼吏掌文书浦屿烟霞逺村墟瘴疠除石华肥可茹无用脍蜛蠩  

送项链师还天台【`链师能医`】  

不学东方朔归寻马子微人间无药卖海上有云飞谷暖金鹅大溪深土鸭肥当年种桃种高过石楼扉  

建昌胡氏小有楼  

窈窕麻姑宅登临忆谢公近闻好山色都在小楼中屋曙丹霞吐城深翠雨通石池正当户人立藕花风  

清漳黄氏北墅  

闻説黄家墅开门入翠岚细岑依舎北流水出城南雨暖兰抽笋霜晴树落柑千年读书地更莫乞羊昙  

送余嘉賔赴常宁州判官  

家在洞庭左舟行湘水间湍流多度竹石耸不依山野郭看花出州田载稻还旧闻官事少幽兴转相闗  

张书巢画图  

万里青城叟归寻江上山瀑喧春雨过汀暗暮云还驻马白沙曲怀人绿树间蓟门有巢父幽兴最相闗  

李泂  

涉太湖  

众水东南防三江左右通夫差中习战范蠡此休功鸥鸟青铜镜鱼龙紫贝宫扁舟嗟未遂萧散媿渔翁  

段天祐  

发富阳  

逺海初曦动长林积雾开山从呉防起潮向富阳回野饭松毛火村醪树瘿杯风吹黄叶度偏傍马鞍来  

发嘉兴  

明发嘉兴县扁舟宜向东天寒待伴雪日暮打头风逺寺明霞外孤城绿水中等闲作离别不拟见归鸿  

追和唐询华亭十咏【`录三首`】  

顾亭林  

希冯年少日著述此闲居不久登朝去初非与世疎旧游何嵗月遗迹尽丘墟只有湖千顷春潮涨雨余  

柘湖  

湖水绿于染人家半水濵拏舟采山柘举酒酹波神芦荻生新渚潮沙长旧津夕阳渔笛起愁杀未归人  

华亭谷  

谷水三百里夜雨向东流仰瞻昆山树下泛松江舟白波兼天起素采与云浮游宦归来蚤鲈鱼正及秋  

傅若金  

大雾过安庆  

水郭浮鲛室云帆度客星江空连海白山逺入淮青访古聊须到乗流未可停遥疑天柱晓风雾防精灵  

七夕  

耿耿玉京夜迢迢银汉流影斜乌鹊树光隐凤皇楼云锦虚张月星房冷闭秋遥怜天帝子辛苦防牵牛  

赋得天际舟送兵部张孟功治河  

日下行人发春晨去鹢催缆侵斜日解帆向断云开度鸟窥诗卷垂虹映酒杯寻源不可尽奉使几时回  

幽居即事  

地僻连高树庭虚集晓烟鸟衔朱果落虫曳碧丝悬扣户鸣空盎开渠得古钱深慙穷巷客时枉故人牋  

次孙伯刚鹤雏诗韵  

弱羽为人养卑栖每自归步苔依坐石窥竹映开扉絶岛秋云迥空庭夕露微纷纷野田雀终日稻粱肥  

寄题余泰亨隠居  

闻説幽栖处遥连郁木天径开移竹地渠引灌花泉坐客留倾酿邻人访草京华逺游子得共盘旋  

卢沟桥  

古道旷秋色平桥卧夕阳水声西下急山气北来长数骑凌空阔孤烟入渺茫人传耕种地宿昔战争场  

拒马河  

落日苍茫里秋风慷慨多燕云余古色易水尚寒波岸絶船通马沙交路入河行人悲旧事含愤説荆轲  

萨天锡画屏  

入坐闻流水开屏见逺山路通烟树窈门对野桥闲拄杖晴俱出渔舟暝独还秪慙万里客尘土污朱顔  

延津渡河  

驿路南征逺河津晓渡危风雷划簸荡云日互参差呜橹中流急县帆上洑迟交州却回日应及水清时  

金竹道中书题桃花驿  

征南万里使行道畏蹉跎平壤逾淮少青山入楚多田依深谷转路迫断崖过后夜南楼月羇离奈尔何  

港口晓行  

早起星犹在前行路稍分人家隔树见山鸟过桥闻涧响多于雨林昏半是云晓逢力田者愧尔一朝勤  

临湘  

宿雨愁泥滑长途畏日斜黄归幽径犊青聚古祠鸦野屋时依竹山园各种茶巴陵看渐近遥识故人家  

栁先生祠  

江抱零陵郡山藏钴鉧潭古人如水去祠树与天参述作笼诸子风骚迫二南后来窃时誉吾辈得无惭  

賔州  

过岭冬犹热缘山夜未宁树残兵后赭草发烧余青西冦迷仙雾南人使星民居日稀少惟见短长亭  

腊日入安南  

冬入安南国云迎使者轺郡闻秦日置柱想汉时标江路篁犹箨山田稻始苗皇恩涵逺迩行役不辞遥  

冯高  

世祖初开业安南蚤贡琛国蟠蜗角小地接犬牙深使节犹频入蛮兵莫见侵数州须拯恤万感寄登临  

荅别龙州萧从事韶  

使节明金虎腰弓偃画蛇蛮夷趋号令原隰见光华边树犹含绿江梅久放花忆君依幕府何日定还家  

还闻栁州破道阻将泝江  

交阯方通使賔州忽被围还闻山路塞径就水程归上府空金椀前军老铁衣谁能平政化不事总戎机  

别静江文学诸公  

乍见先愁去将行未忍分字期归后寄歌畏别时闻驿树过春雨江船隔夜云驱驰念吾弟羽翼待诸君  

浯溪  

檥櫂依江岸寻桥过寺门竹深题字满苔古刻文昬石色兼云冷溪声杂雨喧吾亭正何处为觅漫郎孙  

衡湘驿  

烽火连诸郡旌旗转百蛮野莺先客至江雁及春还呉楚青天迥潇湘白日闲登临慰怀抱况复近乡闗  

长沙见严亲  

游子方春至严亲尽日怜别来忧道路喜定问山川百粤元过岭三湘总入天归朝诫努力江上莫留连  

金陵晩眺  

金陵古形胜晩望思迢遥白日余孤塔青山见六朝燕迷花底巷鸦散栁阴桥城下秦淮水年年自落潮  

京师守嵗  

日月催时序乾坤隔晦明残年万里梦今夕几人情久客烦朋友双亲倚弟兄深慙须薄禄不得谢浮名  

发通州  

燕骑经旬发呉船此日行树知风起色帆识雨来声骤转长林暗斜分絶塞明河流今夜满无复滞归程  

水村  

野树茏葱合官桥屈曲通入天迷逺近看日得西东酒斾青摇水渔罾白映空时还问村落何必似城中  

河西务  

驿路通畿甸敖仓俯漕河骑瞻西日去帆聴北风过燕蓟舟车防江淮贡赋多近闻愁米价素食定如何  

秦邮  

缥渺平湖白微茫逺树青田分高下水道俯短长亭鹅鸭烟中乱鱼虾雨里腥秦邮看渐近城郭记曽经  

初归  

逺道趋乡国中宵梦弟兄松篁数里见桑柘十年成慈母惊相问邻儿笑共迎无钱未足恨骨肉慰离情  

常宁刘百户园林  

颇爱将军第幽同处士园石浮春雨翠溪抱夕阳暄虎韔空悬壁熊车数过门遥疑花树底鸡犬近仙源少壮从戎事归休遂野情鹖冠时自着龙劒夜犹呜竹下思羊仲前感邵平知君纵幽赏心已薄浮名春日名园好常时俗客稀树间斜引径花外别开扉沙鸟随行熟池鱼上钓肥往来只适兴出处已忘机  

和赠陈与之  

午日清江道南风满白苹暮年为客健长路对人贫忆弟余双鬓还家称一身有孙堪慰眼莫厌把杯频  

桃源图  

闻说避秦地花间忘嵗年偶逢渔父问长使世人传丘壑浑疑幻林庐或近仙至今图画里惆怅武陵船  

送云间师游浙  

杖锡违萧水风帆向武林海红秋树逺江黒暮钟深云起通香气潮来合梵音亦知无住着随处得安心  

黄清老  

与索编修士岩访马学士伯庸于蓬莱馆因观藤花  

昔访蓬莱馆春烹芍药芽重来寻竹径久坐落藤花君欲呜瑶瑟予将拾紫霞鹤吟知雨近留宿白云家  

送人之金陵荅赠张质夫  

林塘残月晓松露滴清声此日佳人别空山碧草生江湖双白鸟风雨一啼莺解缆春花发悠悠万里情  

送欧子归旴并寄江西诸友  

旴水曽游处燕城独眺时雁来惟我在叶落只秋知风雨连今昔江湖重别离送君芳草色千里见相思  

晩春过城西  

林塘密叶静禽语绿波翻坐想青云士幽寻白石村西山遥下榻芳草欲移轩时有渔樵侣春风载笑言  

寻故人  

适兴一寻君君家在白云幽花秋后见落叶夜深闻随意坐苔石呼童煮涧芹不须谈世事诗思正纷纷  

留别  

相寻复相别把酒意如何云石有时合风湍无定波此生无出处一笑对嵯峨长揖下山去暮烟浮女萝  

达徳越士  

雨华台  

漠漠平芜碧萧萧乱叶红褰衣上危石欹帽立西风日月奔驰外江山感慨中他乡对零落那放酒杯空  

送钦上人游钱塘  

淮南来往熟惟我最相知年少能持律心空不废诗春泉闲聴处野寺独归时遥想猿啼夜悬灯话所思  

于钦  

賔日楼  

旸谷朝迎日丹霞射海楼云随华表鹤风送日南舟孤岛烟中树平波槛外秋凭栏一登眺西北是神州  

锦秋亭  

盖齐地淄时般泺诸水滙为马车渎以入海博兴宛在水中舟檝交通鱼稻成市昔尝过之爱其风景絶类江南赋诗亭上云  

霜风收绿锦万顷水云秋海气朝成市山光晩对楼舟车通北阙图画入南州且食鲈鱼美吾盟在白鸥  

张择  

见钓者  

宇宙俱为客江湖独钓翁笛声吹海月竿影倚秋风天定行藏拙时清礼法通古今惟范蠡落落几人同  

送人游庐山  

曽到匡庐境巉峯际碧空万松无路入一水与天通白鹿眠晴昼清猿啸晩风洪厓如可吊吾亦访云中  

胡杕  

城安驿谩兴  

驿馆停孤棹渔家住隔溪秋天双隼健寒木一鸦啼云色知风起沙痕见水低回看汶上月落在峄山西  

陈钧  

题通真观  

万木锁幽寂窗虚夜气清松风醒酒病蕉雨应棋声老子来分榻山人劝避名避名何处去烟浪五湖生  

送人还毗陵  

久客惊霜鬓还家遂夙心斗城春草合劒井落花深贺老能呉语庄生变越吟青山多落景为我试登临  

杨镒  

精勤堂  

草堂临水掩烟树隔云生曲径花边入深灯栁外明春星垂砚小暮雪扑衣轻暂辍观书兴聴莺已再鸣  

题胡氏墅阁  

山近临溪墅川明背郭楼野烟薫日暗汀雪带冰流乌逐孤云没天兼逺水浮主人来往熟投辖为谁留  

见月有作  

宇宙开尘匣中天白露溥一轮今夜满四海几人看雾泛银河湿星依玉寒素心同浩浩顾景在云端  

酬西竺上人恵茶  

香茗天然味真从西竺来叶沈云景见花破雪痕开有分思禅榻无心觅酒杯乗风欲归去时复问蓬莱  

岑安卿  

次王敬助见寄韵三首【`录二首`】  

琴书曽逺访访我海东濵对酒不成醉看花惟惜春青灯书有味白眼世无人尽有耕桑趣翛然一幸民秘图留滞日乡思已凄凄黄卷挑灯阅红妆掩镜啼交新情僶俛感旧恨低迷语及深知处应怜独鹤栖九月三日晩与郑元秉对坐至日暮小雨后归宿偶成  

归人归未得天际复生阴小雨湿官道清砧伤客心萧肥兰蕙瘦雀语凤鸾瘖坐对荥阳老空怀正始音  

夏夜偶成  

雨下山云黒雨收山月明凉风蚊蚋散活水蚓蛙鸣露顶中庭坐披衣曲砌行遥怜荷戈士触热入占城  

沙县小楼  

半载客延平沙阳梦愈惊蛩鸣深巷静月昃半楼明故国三千里归途一月程西风在庭树絺绤不胜情  

寄易礼弟  

越客半年住闽溪千里流山高不碍梦日暮易为愁兄弟终相忆乡闾非所忧何当先垄侧同理钓鱼舟  

周权  

曙岩上人  

岩扉人不到竹色满僧阑林雨添经润窗云入砚寒夜龛猫占卧晨鉢鹤分餐客至无余事敲冰煮月团  

赠别  

之子梁园彦才华迥不羣书灯双鬓雪野饭一犁云久病怜为客多愁忍送君钟山吾旧隐不用勒移文  

访张山民  

又携诗卷出几度不逢君枯沼肥添雨寒松暖借云山窗多树色石径老苔纹后夜梅应发清尊拟共分  

次韵古琴上人  

曳杖云中寺岚生古殿阴泉冰冬涧涩山雨夜钟沈酒熟村家近梅开野岸深松风千古意留客聴清琴  

野趣  

地偏居自稳石路接平田云合茅檐树雨添花涧泉空山晴滴翠逺水绿生烟唤酒青林渡斜阳系客船  

僧舎逢故人  

空寂禅栖地跫然偶盍簮闗河千里道风雨十年心归鹤投松暝流萤度竹深絶怜清夜兴话旧不成吟  

宵征  

野路无邮传迢迢第几程天河山外落江月水中行客久衣偏冷车单马易惊前津分曙色依约有农耕  

郭外  

郭外人家少鱼村飏酒旗江云低压树沙竹细穿篱地暖梅花早天寒潮信迟夕阳烟景外倚杖立移时  

意行  

略彴三家市溪回野路分轻暾晞竹露宿雨落松云山寺依岩见村舂隔隖闻欣欣农事集聊得狎鸥羣  

卜隐次韵  

养钝习成癖居贫道已闻蒲团延客话芋火就僧分林润夜疑雨窗寒曙拂云丛丛墙下菊书暇亦锄耘  

次韵王可道  

楚楚山阴彦长游楚水濵尺书新寄雁十载几怀人客梦芦花雨诗情栁絮春何时归话旧酤酒荐呉莼  

再次邵本初韵钓台  

羊裘人已逺犹説汉江山不为三公贵轻抛半日闲遗台苍树杪清濑白云湾千载惟鸥鸟相看不厚顔  

## 御选元诗卷三十九  

五言律诗五  

雅勒呼  

云谿真馆  

真馆云谿上孤髙逼太清江山环几席星斗拂檐楹树古成龙去篁疎作鳯鸣仙游如可接我欲谢尘缨  

送赵宗吉编修代祀西岳  

北上函香去西南致礼勤蜀中千尺雪秦岭万重云驿骑鸣金勒宫袍粲锦文白头抱关吏自羡识终军  

武夷山  

笙鹤辽天杪仙家宴幔亭鲸波一浸碧蚁垤九烟青洞閟秦人蜕坛留汉祀星余方有公事未得叩岩扃  

刘闻  

别弟  

一棹烟和水寒灯弟与兄残年同别母中道复分程动  

有山河隔难为去住情如何沙上雁偏向夜中鸣  

顔子中池亭二首  

池浄天容湛窓虚水气通逺山来戸外飞雨洒亭中薜荔含朝景蒹葭集晩风平生江海念相对兴无穷种树年年长开窓面面凉雨苔生砌緑秋叶堕池黄得句闲拈笔抛书懒近牀旅怀随所至谁复计行藏  

柯九思  

送秘书掾李道济之峡州知事  

馆阁论交乆都门出饯迟同为游宦客忍赋送行诗蜀道传鹦鹉江亭呌子规地偏公事少峡外看舟移  

送泽天泉上人  

湖外三天竺溪邉九里松禅心秋寺月诗思晩林钟齐已名无敌支郎説有宗京华同惜别泽国几时逢  

李裕  

八月十三夜漫成寄江南友人  

草井度凉萤风帘烛熖清长秋为客日眀月捣衣声归梦频宵见愁心彻晓生故园有丛菊早晩掇秋英  

薛眀道  

浮淮  

千里风吹櫂三春客渡淮却怜乡国异只与仆夫偕刍岂防河贵鱼因入馔佳不堪舒病目杼轴转伤怀  

王都中  

北湖  

访古空遗迹义鱼旧有亭苔封荒迳绿草没断碑青老树根横水寒芦叶满汀渔歌何处起倦客倚阑聴  

和李源仲九日  

我爱秋容淡东篱皜皜晖黄花依旧发白发几时归眀月辉官舍清风爽客衣今年好光景长叹故人稀  

杜本  

和何得之嵗暮见寄  

篱下菊斑斑犹能傲嵗寒春风谁主宰客梦自清安此老怜才乏何人惜夜阑管宁如可友浮海竟谁叹  

寄题竹轩  

緑竹翛翛处华轩楚楚深暮留雏鳯宿晓聴蛰龙吟月进窓櫺影云移几席隂居然淇澳趣莫使俗尘侵  

和潘眀之  

欲试淮南术难期海上翁自为吴地客不记楚人风蒲黍随时白葵榴过眼红独醒还独醉至境与谁同  

刘汶  

早春述怀  

春与年年别穷随日日増眼眀贪夜读事少忘晨兴倦鸟犹迁木潜鱼已陟氷栖迟唯故辙无梦到飞腾  

韩性  

天衣寺  

春流双涧深晓色十隂胜地青莲宇千年静者心焚香入空翠鸣磬出幽林去路白云满禅宫何处寻  

陈深  

南游  

驱车登逺道白日忽西流宇宙惊新梦山河感旧游云迷江令宅月澹庾公楼已巳知何奈长歌去国愁  

寄友  

海内皆兄弟情深莫若君那知经乱后翻作乆离羣皎皎天邉月悠悠岩上云相思不可见清梦绕江濆  

登阳山妙浄院  

野寺虽牢落山僧亦自如幽栖邻虎穴灵迹近龙居地胜轩楹古天寒草木踈凭髙望城郭把酒一欷歔  

江上  

放迹清江上悲歌惜嵗穷孰能回白日我欲问苍穹天地遗民老山河霸业空清愁无着处卷入酒杯中  

荅霜晴诗二首  

旭日照萧晨凄清不受尘冷光眀似雪冬暖胜如春红叶辉相照黄花色愈新南窗差可爱曝背豁天真朝暾上髙树雾卷海天遥劲气乘寒凝严威见日销钟清出逺寺马滑恐危桥稍逼南枝暖踈花破寂寥  

次韵陆承之寒夜有怀  

壮志寥寥在流年冉冉催寒灯和梦照暗雨挟愁来白雪词难和青山首重回夜阑浑不寐慨想陆机才  

送畊存大参使日本  

陆贾初驰诏终军已请缨上方颛委任南国诵威名挂席鹏风顺敲舷蜯月眀阳侯应拱防不遣海涛惊  

陈植  

饯姜华甫调武陵掾  

府史才猷俊除书调武陵秦袍怀旧泽肱被割秋绫茗椀茱茰苦艚船杜若慿沧浪濯缨处搔首忆吾曽  

陈天锡  

西坡即事  

人境得佳趣青松处士家成行看过雁数防落归鸦风动竹凋叶秋髙菊吐花闲来媚幽独吾志在烟霞  

临平书事  

四月临平路江莲未着花清风随客棹緑水防僧家对酒邀新月披襟挹彩霞晩来堪画处飞鹭下圆沙  

季夏书事  

归梦绕沧洲胡为此滞留雨收三伏暑风送一帆秋汀树层层出盐花拍拍浮相思千里月人在海邉楼  

清眀有怀  

春愁禁客况夜梦绕天涯淑景随流水归心逐暮鸦看书翻蠧叶抚案落灯花怅望松楸逺登临起叹嗟  

送包释可入幕  

州带福星眀君今指去程乱山秋雨后一路野蝉鸣时静军书少人闲官况清归来话风土尽识荔支名  

刘诜  

山野中秋有怀诸子侄  

百里不能返孤村围碧厓茅庐佳节夜秋雨老人怀多病犹能赋长贫更寡谐中郎诸子侄今日定谁佳  

山荘阻雪  

三日不出戸巷深交马蹄鸟冲危雪下楼挂湿烟低恻恻衣疑薄荒荒眼欲迷故乡翻似客买酒短桥西  

和邵有初遣怀  

每见清谈胜豁然人意开书如秋蚓结才拥蜀江来雪尽春生栁沙晴路有梅柴门常寂寞相过定无猜  

和邵有初郊行  

乆冻余趺坐初晴偶意行花浓慙客鬓酒薄胜人情野庙春旗动山城暮角清悠悠百年事倚杖断云横  

故里  

故里留人住新秋起客悲不知横笛处适与此心期夜乆风藏树天清月动池平生游射地壮日尚栖迟  

和袁鉴翁  

病客终何似须髯日日深能诗今见子阅世自怜心湿础生花气晴枝堕鹊隂村村风物好我自爱禅林  

十六夜怀诸兄  

相看自非节月是昨宵圆露下江山静天虚象纬连开尊从到处忆弟定三年坐念吴江夜清光满客船  

对客暮坐  

危坐髙斋夕东来喜友生空庭踈雨后四壁乱蛩鸣烛至瓶花落秋凉架药轻西头动刀尺澹月上檐楹  

除夕  

踈雨孤灯夜相看又嵗除江山犹寓客亲友絶来书新酒初堪酌长愁未暂踈艰难吾敢恨百嵗定何如  

和许中立  

始识未逾壮重逢四十余狂随春酒尽病与好诗踈有赋堪惩咎无成托遂初阿同频共语时得问何如  

和刘实翁后中秋  

此地元无约穷年亦倚楼乱云江市白落木鬓毛秋逢节偏惊客资身可废谋天多今夕月有酒未须休  

春日江上  

山市风敲树花津雨涨泉路分归越客春入下潮船嗜嬾终违俗无成数计年残梅如可待耿耿映青天  

留村冈山中  

村旱谿源絶年虚鼠雀饥庭风扉自语山雨客先知穷达堪杯酒暄凉任鬓丝梅花春欲动不尽嵗寒期  

故里  

兄弟各逾老青林只自观午烟山驿静社雨水村寒燕子风当戸桃花客倚阑莫论千载去且其一杯欢  

和罗士竒游洞岩见示  

昔徃兴遄尽今游期未齐天连华盖起山抱白云迷树老时来鹤星低半在溪故人题笔在遗墨似鸦栖  

宋无  

荅王子长  

病后得书频情知未立身孤灯风雨夜两处别离人乙鸟归来社辛夷开过春如逢元白问莫说为诗贫  

南晏坐僧  

空岩槁木形入定掩松扃鹊供衔来果猿看诵罢经云霞埋衲重苔藓上鞵青只有樵人识曽因采茯苓  

铜陵五松山中  

樵声闻逺林流水隔云深茅屋在何处桃花无路寻身黄松上鼠头白竹间禽应有仙家住避秦来至今  

山中书事  

学道志云霄自然尘念抛雨寛琴上线风响树头瓢果熟供猿食松髙任鹤巢看他陈处士终被华山招  

华盖峰逸人  

十步九岩壑结茅无四邻山中春雨过水上落花新采药逢毛女焚香对羽人时携一瓢酒醉着去朝真  

送僧还天目  

瓶锡乱峰西藤萝昼掩扉山藏翠微寺僧向白云归梵寂风沉磬禅深雪到衣想曽行道处猿鸟共忘机  

沙门岛  

孤屿压沧海风涛直下危鲛人依蜃市鱼女祭龙祠月黒犀牛鬬波红防蝀垂登临有竒观感慨但言诗  

寄题无照西园  

近地栖禅室只园草木薫鞵香花洞雨衣润石阑云松吹和琴杂茶烟到树分遥知道林辈来此论元文  

赠日东僧  

肄业重溟外随縁大夏中锡飞鲸海静杯度蜃楼空音信千峰隔华夷一水通秋深故国梦应与逝川东  

送毌丘秀才自黔中归益州  

黔南万里地剑外去宁亲蜀魄花成血山魈树隐身竹枝歌峡夜防子醉蛮春归访王孙宅弹琴有故人  

寻贞白先生旧居  

百折歴云峤千花通水源寒藤垂到地怪石立当门白壤錬丹赤清池磨剑浑曽来诵经处片雨滴苔痕  

建业闲居春思  

杜曲芳菲早江城店舍烟雨青榆荚地风白栁花天愁结丁香上酲余禁酒前病多游冶少春事亦留连  

大涤山道士  

童顔几寒暑编叶当衣裳琴古面无漆柏枯身有香树精为老仆石髓作干粮不语坐松下天风吹发凉  

夜雨怀虚碧  

共有烟霞疾襟期江海分故人年老别寒雨夜深闻地肺潜通岳峩眉秀拂云何时负笈去稽首五千文  

题许山人居  

葺茅栖碧巘梯路上云危树影池揺曲泉声石碍迟鸟衔丸罢药猿拾着残棊见说仙家伴时来觅紫芝  

月上人还西湖  

南峰归度夏旧业在烟霏半夜闻清磬一灯眀翠微云萝寻寺逺猿狖见人稀想到经行处天花绕锡飞  

施钧  

西兴  

片帆风力饱凉意碧飕飕江阔欲沉雁天空惟见秋渔歌闻四起人影在中流隔望秦峰出东南第一州  

汪珍  

山居夏日  

草长荒三径桐隂满四邻青春如过客白日属闲人迸笋争篱出残花落地新几时寻要术吾亦学齐民  

洪希文  

晓行途中书事  

发昧所适东西觉惘然门敲村店酒钟落客津猿呌荒山月鸡号墟里烟回思在家日日晏尚髙眠  

读杜拾遗老瓦盆戏作  

此翁坦率性长享瓮头春觞客终頽玊倾人嬾注银干戈尘世泪风月草堂身頼尔有苏郑情亲不厌贫【`杜诗早嵗与苏郑痛饮情相亲`】  

独立  

雨后衡门立郊坰晩气清鸭头流水净鱼尾断霞赪并舍开新醸平畴饷晩耕防吟扶楖栗信步自闲行  

少睡  

少睡多宵坐占星看碧虚病根常检防客气乆消除清有焚香癖臞因服药疎眼前书未读肘后看方书  

郊行  

天亦自多事一春劳应酬哺雏冲雨燕唤妇出林鸠有累俱关抱无生始断愁忽逢林下士羞黙但低头  

寄潘茂  

别后聴鸣艣君曽有夙期如何三阅月不寄一聨诗独立海山对相思沙鸟知端能乘兴否一苇谅非迟  

袁士元  

题慈隠庵  

髙僧以慈隠逺在石桥西地接支郎寺门临孝子溪松风斜落径竹影乱侵畦不见中岩老荒村独杖藜  

题兰水仙墨竹  

上林春又老在野抱幽贞泣露丹心重凌波玊步轻孤山初雪霁三径午风清志操浑相似何妨共结盟  

和松石斋寒食客中  

王孙归未得芳草接平芜邉报不时有乡书絶迹无马怜桥外洗猿忆洞中呼客邸又寒食故乡天一隅  

送张月卿  

野水秋风起孤村落日清寸心江百折双鬓雪千茎村迥羣乌合天髙独雁鸣题诗送归客逺别不胜情  

简楼伯容  

雨霁江城晩凉生六月秋鸟栖烟树暝萤出水村幽残笛鸣邻巷严更起郡楼故人何处在新月栁梢头  

吴安持  

涌金亭  

闲上涌金亭尘襟乆自清桥疑虹尾断舟在镜中行夹路修篁出临轩逺岫横一般添野兴隔岸卖花声  

陈良弼  

三天洞二首  

日落僧归寺云深鸟防巢暗泉通殿角清梵出林梢晩栗初开罅寒梨未拆包前山秋色近犹隔两三防混沌知谁凿虚眀夜不关雨晴松子落洞湿土花斑泉洗金沙浄云封白石闲空山千古在龙去防时还  

林景英  

秋风  

防然何处起水国不成眠触树人疑雨开门月在天渔舟移絶浦雁阵落荒田晓起伤漂荡芦花走屋前  

言归  

言归江海上甘向石田耕不愧为斯世能闲过此生地从邻竹占树聴野禽争坐咏风涛外南山尽日横  

余希声  

石门山  

幽期不可负非是爱神仙扪石云归岫载花春满船雨收山意醒风定瀑声圆晋宋千年兴悠悠在目前  

柯举  

次韵荅李景阳  

客有扣舷者悠然太古音风清来水面月白满江心世既叹途絶君何爱我深愧将瓦缶句聊以报南金  

喀喇巴克实  

元符山房  

坐对千岩翠森森万木攅石函留古剑药鼎炼还丹云逼山湿岚开涧树寒春禽知客意啼我暂盘桓  

髙秉文  

海防寺  

出郭寻幽胜双旌入翠微溪声寒潄玉云气冷侵衣藤榻人何在山蔬芋正肥愿留俗士驾税鞅暂忘机  

金承务  

山行  

蓐食整归鞍征途百里还田家枫影底行客稻香间发拍风烟秃衣沾瘴雨斑只惊诗担重寒满桂阳关  

王文蔚  

栖岩寺  

古寺依岩腹髙僧昼掩扃岭泉飞练白轩竹冷云青秋雨漫碑字西风语塔铃登临最佳处清晓望川亭  

董雄飞  

玉女潭  

小立清潭上醒然契夙心风涛吹岸裂雷雨发源深影落欹岩树寒惊掠水禽隋文甞宴此陈迹杳难寻  

郭君彦  

送泗州同知偰世南赴任二首【`录一首`】  

锦衣临泗水仙境足吟哦烟树连淮逺云山入雪多济川功不小经世意如何防见沙堤上春风响玉珂  

西山道院  

幽居絶潇洒深院鹿成羣山色开窗得泉声隔竹闻猿啼临水树风送度溪云客至浑无事谈诗到夜分  

汪荘  

云岩  

度逺复登危依山一径微洞寒龙正蛰崖暝鹤初归采术云生屐扪萝露湿衣层岩去天近织女夜鸣机  

梅徳眀  

紫山寺晩望山门  

山门藏絶境青壁上参天石漏窗中月岩通洞底泉幽期恐揺荡眺望每留连逺忆瞿硎老神交碧落邉  

胡晋  

和道士汪乐全韵  

矫矫餐霞子凝神志不分丹书研晓露仙服剪春云山水鸣琴悟松风煮茗闻时能吐佳句艶雪舞缤纷  

叶亮  

书事  

欲穷方外境豁目蜃江头风响潮回浦月眀人倚楼客怀双老鬓世事一浮沤借问南飞翼家书得寄不  

林希顔  

释畊亭  

耒耜休耕后诗书乐事兼芸香春满室灯影夜垂帘野犊眠幽草山禽下矮檐长怜鹿门叟不似晋陶潜  

黄九髙  

村居  

幽居无别事静里一乾坤自扫鸥邉石谁敲竹外门落花春水岸啼鸟夕阳村时有清风至凭阑酒一尊  

寓居  

借屋城南住清流枕水涯一桥分驿路两岸合渔家僮小能供茗人闲欲种花故园春更早无语怯韶华  

汪仁立  

寓宣城书室晨起喜晴  

斗帐眀初日冬来暖更晴梅檐春意重芸阁晓寒轻嵗暮人千里家贫客半生白头应倚望直欲问归程  

施性初  

秋日田家  

髙髙青栎树忽有鹁鸪鸣雨后晩田熟门前秋水生邻家赛社去野犬吠人行泥潦相淹乆眀朝归计成  

郊园宴集得荷字  

脱帽长松下探幽到薜萝翠禽翻岸篠紫芡刺池荷人影追凉散蝉声入暮多当携谢公妓载雨重经过  

喜徐宗道金陵归  

云树相思乆年年赋式微淮南芳草歇江上故人归日夕开新酒天凉换裌衣从容亦自好墨绶与心违  

李宗冽  

秋夕江上  

水馆萤飞入沈沈夜未眠众星揺雨后孤月转河邉草木宁悲候江山不记年忽闻吹管急况有估人船  

周巽亨  

白鹭洲  

吉士长怀古来游白鹭洲波分孤屿出沙带一江流渔火枫桥夜书声竹院秋矶头眀月上吟望意悠悠  

洗耳亭  

路入青原去停骖洗耳亭偶闻徴隠逸来此濯清泠问法黄龙在吟诗白鹤聴巢由子可见松月满窗櫺  

王东  

送孔掾之鳌溪  

古县青山里溪桥春水流沙眀残雪在市散夕岚收廨字邻仙洞更声杂戍楼怜君趋幙舍微禄暂淹留  

潘音  

友人夜宿  

云山多乐事丛桂共君攀别去十年乆归来两鬓斑倚窗邀素月把酒慰离顔醉后松堂卧涛声落枕间  

南洲丁氏草堂  

仙客栖真处衡门枕曲流地偏三岛接天迥万山浮匣剑星霜乆函书洞壑幽忘机对鸥鸟华发老沧洲  

张翥  

黄河  

防后风才顺桅头日未斜旧河通瓠子新浪涨桃花得鲙因沽酒闻鹃更忆家迢迢云气外北望是京华  

泊淮口  

灔灔潮初上移舟出浦中岸分清浊水帆掉合离风伧楚方言杂徐扬地利通何殊入乔口怀古思无穷  

早发鲁桥  

路滑雨初歇山昬云不开看镫野店近闻铎贾车来马饱力方徤蛬寒声易哀偶逢南去使早早附书回  

泊隆兴章江门  

把酒西风里挂帆南斗傍夕阳城角尽人影水中长问俗劳羁旅干时儗俊良平生查上意漂转益难忘衡山福岩寺二十三题为梓上人赋【`录八首`】一生岩  

初地灵峰下重来为讲经神应合掌受石亦防头聴云鹤随飞盋湖龙入浄瓶至今花雨处长照一镫青  

三生藏  

神僧湼槃处那有去来今尚记三生石难磨万古心地埋禅刹在山掩岳祠深长日闻钟梵萧萧枫桂林  

天柱峰  

一柱标南纪神功自断鳌寒通岣嵝逺势敌祝融髙异鸟流清响神灯见白毫危颠可观日夜涌海东涛  

隠身岩  

尘世苦热恼山林长夏幽岳神来护法尊者坐经秋呼粥鱼频响衔花鹿自游法云长散满七十二峯头  

岳心亭  

何许新亭好轩窻窈窕深天开云四面地据岳中心雨緑蘼芜道风香薝卜林晓岚收不尽犹作半山隂  

目云亭  

两公俱古佛遗迹在新亭塔寺疑神造山川本地灵峰秋阳雁断潭暮雨龙腥老宿忘言乆闲抛案上经  

兜率桥  

传是竺僧说幽如兜率宫驱龙劈地险驾石补天空星土熊湘合云沙鹫岭通阑干倚来乆时度吉祥风  

藏雪寮  

雪山一片雪何日落中华皎洁无藏处虚空自作花石厓穿乳窦海岸叠潮沙底用分荆越诸方总是家  

次柱徳常佥院韵  

鳌禁欣同直髙闲胜俗忙露花迎夕敛风树借秋凉太史兰台笔郎官粉署香时时铃索静有喜到岩廊  

冯秀才伯学以丹青小景山水求题  

沙禽毛羽新来徃采桑津野水碧于草桃花红照人裵回逺山暮窈窕江南春芳思不可极悠然怀钓纶  

送观性空上人归省  

白发髙堂在青山旧业贫载经随客舫留偈别禅邻行路半春雨近乡多故人一龛还可老莫汚衲衣尘  

话旧送胡士恭之京师  

话旧共蝉聮河桥且系船春归花满地江阔雨连天处士题鹦鹉诗人拜杜防此生虽老去未敢媿前贤送郑喧宣伯赴赤那思山大斡尔朶儒学教授二首  

絶漠同文轨提封振古稀大牙开武帐元老秉天威白马紫驼酒青貂银鼠衣那思山下水曽覩六龙飞野散千军帐云横万里川寒多雨是雪日近海为天黒黍供甘酿黄羊饱割鲜广文但少客宁虑坐无毡  

雁声  

嘹嘹数雁度流响一凄然半落淮南雨遥沈海上天疎砧欲断处哀角未吹前我亦离羣者闻之夜不眠  

大驾时廵千官导送至大口  

万乗廵行逺三灵佑护多旌旄随大纛鼓铎杂鸣驼双日浮黄繖微风送玉珂臣心如草色不断到滦河  

松巢为潜川谢尧章作  

林栖有隠君结搆出尘氛就树遮青雨牵萝补白云双鸠从此拙独鹤与平分华屋非无数山中了不闻  

嵗晩苦寒偶成四章录似北山【`录二首`】  

清眠梦屡觉霜气转凄凄春近雁北向月明乌夜啼鑪香留墨篆烛泪聚银泥少释幽疾寻君一杖藜鼠劣翻书册猫驯伴坐毡吟怀忻雪夜疾目畏风天惟酒能消日无方可引年我诗犹偈子一问北山禅  

城东废寺  

一径入荒寂松风长夏寒夜又栖败屋魔女出空坛古佛金全剥遗碑字半刓时逢好事者来剔藓文看  

行次独石驿大雨驲行廿里喜晴  

段段青天出浮云四散归燕忙搀马过蝇乱扑人飞逺道倦行李故山思采薇北风朝巳冷未敢御絺衣  

有防翥领宋史刊于江浙次东阿站  

南来十五驿幽絶独斯亭下榻月初上卷帘山更青干时嗟暮齿从事厌劳形寂莫江云外谁知有使星  

发漳州  

万里漳南道遥连岭峤东山寒冬息瘴海近昼多风废圃攅筋竹疎林落刺桐防榔新喜啖一解宿酲空至通州【`去嵗南归以九月十二日发通州今年召入亦以是月日至通州云`】  

驿卒争鸣鼓舟人喜下桅依然今日到恰似去年回岸黒秋涛缩川红夕照开君恩忘险阻不觉畏途来  

清眀游包家山二首【`录一首`】  

逺近红千树防开夺艳霞月眀寒食雨春老上阳花辇路迷游躅宫词入梦华东风葵麦浪回首野人家秋试后胡益士恭归番阳与游吴山圣水寺  

髙处见沧溟西风吹酒醒潮来一片白山拥万重青草木如浮动烟尘忽杳登临不可极吟思满秋汀  

南园宴集雨归有作  

骤落菰蒲雨遥生菡萏风归云龙井黒倒照鳯山红帘暮舟频引衣凉酒屡空歌声未可放花底有惊鸿  

游石头城清凉寺用天锡题壁诗韵  

扪萝上絶顶岚气湿缤纷日色不到地树隂浑似云僧归过岭见樵唱逆风闻更待诗人醉狂书白练裠  

清溪濯足图  

黄尘满双足宜赋故山归解屦就清泚举头看翠微林猿下窥膝石藓欲黏衣更觅渔竿伴闲来就钓矶  

陪东泉学士泛湖  

山霭忽空无春晖正满湖船头载家乐花里驻行厨乐任喧呼动归从酩酊扶使君留客意更为倒金壶  

题汪防语村隠居  

闻道荆村僻幽居趣自成桑中豚穽晚芹外燕泥晴苔石留僧坐山尊迟客倾凭轩乆不到望得白云生  

九日行湖上  

是节最关情随山得散行西风片雨过落日半湖眀野菊黄堪把官醅緑可倾坐来无限思散入逺鸿声  

成廷珪  

送潘仲眀医谕之泰兴  

舟行三百里直到县门前不请居官俸多收卖药钱年丰沙米贱江近网鱼鲜莫起归来兴于今令尹贤  

晓出钱唐门  

出门聊适意草树碧纷纷一雨破清晓四山生白云僧楼縁岭出樵迳过桥分眀日重携酒来浇和靖坟  

斋居  

晓起坐终日无人到客墀柿因风落早菊为雨开迟稚子能賖酒邻翁许借诗白头无别计空负圣眀时  

寄慈溪普天泽监县  

闻説慈溪县官闲地更偏两潮来海错六月刈山田晓塔天童寺春帆日本船何时琼树底花夕醉婵娟  

秋夜杂咏  

平居在城市无梦傍江湖世事有今日生平犹故吾检书逢越絶引曲感吴趋邻叟邀皆醉归来不用扶  

厐山湖泛舟过伯让荘所  

湖上足清昼雨余生緑隂扁舟到城近曲港入村深野叟频相问郎君不可寻西庵肯分席吾亦老山林  

寄愚隠智东堂  

落日太湖上归舟又碛沙百年同是客两寺即为家老竹仍多笋枯藤也自花何时结茅屋相伴老烟霞  

题庆云东竹水居  

水光当户白竹色上衣青风露涵虚室江湖入浄瓶林梢闲挂锡月影静翻经止观何闻见秋声出杳  

夜过吴江圣寿寺宿复中行方丈  

深夜扣禅扃天寒月在庭鸟惊栖后树僧掩读残经蔓草风吹白枇杷雪洗青对牀聴法语方寸愈惺惺  

登灵岩山  

木杪见浮图盘盘一迳迂倚岩留客坐过岭倩人扶野色平如削湖光澹欲无残碑不可读春草没龟趺  

送澄上人游浙东二首  

浙水东邉寺禅房处处家千崖无虎豹二月巳莺花晓饭天童笋春泉雪窦茶烦询梦堂叟面壁防年华浙水西邉寺天寒子独经雪山当户白云树入湖青虎迹泉头见猿声石上聴俊公中立坐烦尔候禅扃向年游龙井过南天竺登二老亭曽赋二诗【`录一首`】  

二老题诗处风流不再逢客归红叶雨僧住白莲峰谁谓山无鳯人传井有龙白头江海上今夕寄行踪三月二十五日过上洋十六保徐居士柯荘二首  

野水眀春色晴沙带汐痕朱楼黄鸟日青草白鵞村野老能分席官军不到门毋烦问渔艇即此是桃源趁潮深入港风急水西流沙润轻霑屐桥低欲碍舟孤花余晩艶芳草乱春愁沙鸟应相笑衰年尚逺游  

李孝光  

天台道上闻天香  

八月天台路清风物物嘉晴虹生逺树过雁带平沙日气常蒸稻天香喜酿花门前五株栁定是故人家  

越州郡庠壁和顔氏子韵  

嵗月渺无涯居然鬓发华乾坤鸡屡旦霜露菊犹花城里鉴湖稻山隂日铸茶东南好官守行子莫思家  

乆客寄刘度  

有客凄凉甚思家少定懽夜深知笛短秋半觉衣单积水莼丝滑高田豆叶干月眀星露坠慎莫倚阑干  

江心寺赠唐博士  

银浪舞轻航天风赴石塘六鳌扶地势万象发天光树涌中流碧莲生隔浦香潭龙莫深卧一雨九州凉  

送裕上人归仪兴  

行寻桂树隠巳与菊花期江永鱼龙夕风髙鸿雁饥独怜相见晚况复欲归时楚雨枫林黒劳予入梦思  

寄夏友伯  

长忆浣花宅醉君酒似渑春风吹白髪山雨隔青灯卧病从无客居闲欲似僧何时溪上路倚杖看鱼罾  

秋岑  

更觉秋岑碧能寻胜日跻树凉来鹳鹤山断见虹霓穉子行相问幽人去不迷雨余天姥出吾欲陟丹梯  

逺山  

楼前万里月窈窕碧峰孤江上自浓淡云间疑有无行人穿乱树落日界平芜伫立有真意隂隂鸟自呼  

緑水  

青春足新雨漪緑上鱼矶积翠疑揺眼拖蓝欲染衣云行天影动风飐日光微竚立无人见沙禽背艇飞  

送公子赵去疾二首  

緜緜万里道利涉有方舟城郭通吴防江源起益州图经闻白帝祠祭遇黄牛他日浣花老犹能作胜游辞吴向三楚送逺指秦川髙雁忧离罟轻鸥不避船天青微露下江黒大星悬郢曲长多怨闻歌只自怜  

次天锡题畅曽伯幽居  

淮水青弥弥好山多近村市收僧乞米舟檥客过门灯火邻家夕风沙泺水昬卜居谙土俗野老旧能言  

周伯琦  

上京杂诗二首  

省方绳祖武清暑顺天时法从严番直周庐肃羽仪毺驼背展匼匝马头垂惟有都人士长望雨露私卑湿如吴楚雄严轶汉唐土牀长伏火板屋颇通凉菌出沙中美椒生地上香忘归江海客直欲比家乡  

九月一日还自上京途中纪事五首  

九月滦阳道寒烟暗逺陵有山皆积雪无水不成氷猎犬髙于鹿鸣鸦大似鹰欲为风土记问俗果谁凭行宫临白海金碧出微茫铜豹仍分署韝鹰亦有房射熊名鄙汉祝网徳怀汤干豆遵彞典人瞻日月光龙门天下壮只尺异寒暄云气东西接泉声日夜喧栁榆环岸堑瓜瓞拥篱樊颇似燕南道农家各有村髙岭号枪竿危亭掲岭颠四山皆培塿万里尽平川草树秋犹秀冰霜石半坚全燕归眼底佳气郁中天北口七十二居庸第一关峭崖屏列翠急涧玉鸣环佛阁腾云雾人家结市阛马前军吏候使节防时还  

立秋日书事三首  

大驾留西内兹辰祀典扬龙衣遵质朴马酒荐馨香望祭园林邈追崇庙祏光艰难思创业万叶祚无疆【`国朝嵗以七月七日或九日天子与后素服望祭北方陵围奠马酒执事者皆世臣子弟是日怿日南行`】  

铁刹标山影金铺耀日华龙回秋歇雨燕落昼翻沙苑御调骁骑宫官葺幰车长杨谁共赋满耳沸寒笳【`上京西山上树铁旛竿髙数十丈以其下海中有龙用梵家説作此镇之`】  

凉亭千里内相望列东西秋狝声容备时廵典礼稽鸨鳬随矢落豭鹿应迷干豆归时荐康庄颂髦倪【`上京之东五十里有东凉亭西百五十里有西凉亭其地皆饶水草有禽鱼山兽置离宫廵守至此嵗必猎较焉`】  

纪行诗二十四首【`录十五首`】  

乘舆绳祖武嵗嵗幸滦京夏至今年早山行乆雨晴日瞻黄道肃夜拱北辰眀随步窥形胜周诹记里程居庸东北路草细一川平夹岸山屏展穿沙水带萦六龙扶日御万骑拥云旌游豫诸侯度欢歌兆姓迎缙云山独秀沃壤嵗常丰玉食资原粟龙州记渚虹荒祠寒木下遗殿夕阳中谁信幽燕北翻如楚越东【`右缙山县今名龙庆州`】  

逾险梦频悸循夷气始愉千岩竒互献万壑势争趋峭壁剑门壮重梁皇渚纡凡鳞期变化雷雨在斯须【`右龙门`】岚翠摩台斗林霏隠日车谷深幽境迥路转列峰斜锦石欹瑶草苍丛缀白花柴门成聚落山崦尽人家万幕悬崖下髙低疎复稠墙聮虎卫幄殿耸龙楼榆栁清长昼槐松防早秋威容隆古昔神武镇中州髙岭横天出炎天气候凉白沙深没马碧草浅连冈晨服増緜纩寒乡贵稻粱土风多国语闾井异寻常晴川平似掌地势与天寛烟草青无际云冈影四团貔貅环武阵麟鳯拥和銮髙献南山寿同承湛露欢【`右沙岭二首是日上都守土官逺迎至此内廷小宴`】  

岭西通驿传山尽见邮亭万灶闾阎聚千辕骠骑停市楼风防防野堠雾雄略卑秦陇孤兵广青【`右牛羣头`】凉亭临白海行内壮黄圗贝阙眀清旭丹垣护碧榆龙湫时雾雨鹰署世衡虞驻跸光先轨长杨只一隅【`右察罕脑児犹汉言白海`】  

地旷居人少山低云影微石墙虫避燥土屋燕交飞沙净泉宜酒天凉秋合围朔方戎马最刍牧万羣肥【`右眀安驿`】汉将荒台下滦河水北流嵗时何衮衮风物尚悠悠川草花芬郁沙禽语滑柔莫梁遗句在过客重绸缪【`右李陵台`】桓州当孔道城筑自唐时翊辅千年盛川原万里夷草滋新雨歇云起逺山移迎送官僚习长怀被眷私【`右桓州古乌丸地也`】  

南坡延胜槩一舍抵开平地蕴清凉界天开锦绣城雷轰驼鼓振霞绚象舆行填道都人士瞻前戴圣眀【`右南坡`】廵守绥畿甸游从覧近风山川随地异声教此时同王业囏难逺神都制作雄按行循故事不用避青騘  

贡师泰  

太平三山值风  

天堑东南地长江日夜流大风吹水立骤雨挟山浮浩荡掀黄鹄欹倾舞白鸥莫怜舟似叶此亦壮哉游  

游麻姑万松庵  

积雨变秋思清游惬道心过桥分履迹问寺逐钟音红堕鸟争果緑深鱼占隂何当脱尘鞅重此契幽寻  

游江阴君山  

孤嶂临沧海千山涌大江逺帆归市独髙塔倒波双鸥鹭争洲溆蛟龙怒石矼壮游心未巳飞雨洒楼窗  

聴雨堂为周叔量赋  

聴雨髙堂上君家好弟兄树深催暮色竹宻助秋声列坐情方适连牀梦屡惊却怜江海阔鸿雁每孤征  

台州寄杨子秀  

路转千峰合溪通一带斜饭炊黄渡雪酒染赤城霞未访仙人宅先寻博士家近闻归隠处尽种碧桃花  

兴化湄州岛祠天妃还  

夜宿吴山上朝行莆海东地偏元少雪天阔自多风不见波涛险宁知造化功百年神女庙长护海霞红  

送李盘野  

秋水芙蓉岸孤帆天上归青山四面起白雁数行飞里父供新酿家人澣旧衣封侯定何事且理钓鱼矶  

送防古彭教授徃髙州  

万里髙州路怜君此日行藤隂频驻马榕叶乱啼莺人到乌蛮异官同博士清定知江海上殊俗尽谐声  

赤城  

山近云连驿沙虚雪拥村瓠壶县谷种土锉爨柴根冻雀来依幔晨鸡立傍门客中甘澹泊不必问盘飱  

题朱质夫东野草堂  

幽人海昌住草屋向村墟拨竹频呼鹤分泉谩种鱼梨花春巷冷榆叶夜窗虚细雨篝灯火匡牀正读书  

洪栈驿  

万壑从东下羣峯向北围牛车絙水去驴防负薪归隙日斜窥戸尖风直透衣羁怀正无赖一鹗向南飞  

## 御选元诗卷四十  

五言律诗六  

卢琦  

寄张子震  

南浦多芳草东风又落花相思频入梦见说欲回家奇字从人问新醅为客賖自慙羁旅者犹滞锦江涯  

和林子苍湖亭晩酌  

登临多野趣未暇问朝簪南国秋声起西湖暮景涵江云连逺树山雨落寒岚同是他乡客相携看斗南  

昆山客邸  

萍水须相识居然子共欢天髙秋月落江近夜潮寒湖海诗怀壮云山客梦残出门舟欲发犹自倚阑干  

游洞岭寺  

古寺藏烟树岩扉昼不扃日髙花散影风定竹无声稚子添香火闲僧阅藏经新诗吟未就独向殿阶行  

游吴廷用南庄  

公事多余暇看山到逺村云庄依竹见樵迳过桥分野水晴舂碓岩松昼掩门所忻花县近归路任黄昬  

朱徳润  

十四日泊安陵  

广川六百里驿道上皇州紫极星辰近黄河日夜流村明深夕火滩泊过年舟明发乘车去逢人説浪逰  

题陈直卿一碧万顷  

浩荡具区尾苍茫不断流水光浮四际云气接三州日月双丸吐江山万古愁吟轩未能敞乡思独登楼  

翠雨亭诗  

翠树元无雨空蒙暗湿衣林深迷逺嶂风卷杂晴晖岚润侵书几隂凉拂钓矶苍云何处宻清晓傍檐飞  

题周仲杰古泉  

闻説东园好渐江暗发源凿池疏地脉叠石种云根涤研鱼鳞动烹茶蟹眼温欲知隠者乐何日扣柴门  

吴炳  

夏夜偶成  

有恨空慿槛因凉独近楹雨留枫树滴波碎月池明班女休题扇缑山约弄笙所怀今不见钟鼔隔重城树鹊栖难定槐蝉噪未休露侵柱澁月映簟纹流顔鬓空嗟晚情懐预怯秋画屏摇短烛独坐数更筹  

赵奕  

春日书怀  

忙里过韶华东风日易斜黄粱应未熟白酒尚堪賖蜨魄迷幽草蛛丝绊落花百年能有几随分度生涯  

苏天民  

寄见心上人  

见説双溪寺縁溪一迳微泉香供客饮山翠湿人衣老鹤依松立轻云着树飞髙僧清坐久都与世相随路入双峰境逍遥杖屦随定钟鸣曙早梵呗出林迟代步篮舆穏攀跻石磴危陶潜虽殢酒敢负逺公期与世相违久深居近翠微道流叅问广俗客往来稀龙入袈裟隐鹤随金锡飞禅龛如许借吾欲逺相依蒲庵龙象士避世爱山居静刻莲花漏闲看贝叶书园葵和露摘畦药引泉锄放旷云霞外心清乐有余  

郑元祐  

朱泽民画  

窈窕溪桥路隂森枫树林岸随青嶂转家在白云深画史分明意山人去住心劳形何日已于此欲投簪  

徐良夫耕渔轩游题  

幽馆夏初度清林暑气中开轩对流水坐石待薰风花落乌巾侧鸟啼山几空耕渔者谁子散发奏丝桐  

赠薛相士  

子有唐生术谁如范叔寒知无狼顾骨可有鹖皮冠野日晴犹嫩春泥晓未干多君逺相顾不用画灰看  

乌延师中  

双清秋月  

古庙英灵在神光射九州乱山排万叠一石砥中流野水云边寺夕阳烟外楼倚阑时一笑不见故人舟  

马熙  

和可行即事  

载书逾十乘储酱乏千缸竹影明窥户荷香暗度窓对山方目击见客又心降落日层台表苍烟白鸟双  

曹文晦  

九月一日清溪道中  

老树依沙岸柴门上下邻断桥归郭路细雨过溪人白鹭双飞去黄花数防新惜无遗世客聮句坐苔茵微月悬孤榻残云过断塍松风林外笛茅屋水邉灯久坐忘为客清吟未得朋沙头有饥鹘昬暝亦飞腾  

晩步  

一笻循野岸凉思集衣襟雁阵迷秦篆蛩声助越吟溪黄添夜潦云黒载秋霖未必号寒甚前村急暮砧  

冬雨  

湿云连野树流水绕孤村两月无来客终朝闭小轩冥冥山气重防防涧声繁认作清明景红芳惜不存迢递接闗塞隂遥送歳年百川黄潦合四野黑云纒映竹疎还宻如麻断复连无由同夜话一榻独萧然  

开岩寺  

一个长松在入门先自清旧题犹在耳重到岂胜情杰阁依岩出幽泉绕竹鸣老来多古意长记散华名  

游清心寺  

夏日清心寺萧萧树石佳髙人留别院幽意满空斋松偃新移路渊临欲堕崖五年才一过回首为兴懐  

九日  

残日凄风岸登临感物华早禾千顷雪秋树半村霞酩酊携壶牧风流落帽嘉古人那可作一笑对黄花  

邵思文  

浙江亭  

极目钱塘上千峰列画屏雨晴江树碧潮落海门青对景悲王导移家忆管宁临风一惆怅沽酒慰飘零  

卞思义  

上元日侍宴叠嶂楼  

上使开华宴髙楼倚碧霄山如屏障列风逐管弦飘事简春偏永歌长酒易消月明人散后骢马不胜骄  

范栝  

过廪丘  

一叶轻舟穏飘飘过廪丘橹声揺夜月渔水对残秋古迹中都近风波别路忧芦花深处听款乃几曽休  

程煜  

过太湖  

击楫中流去西风客思催地吞南极尽波撼北溟回鲛馆悬秋月龙宫起夜雷濯缨人不见长啸倒金罍  

唐棣  

潮音渡  

送客潮音渡飞花春又残隔溪闻笑语倚櫂看峰峦落日漾晴采东风生晓寒往来人似织应羡独凭阑  

慈感寺  

溪上前朝寺人间古道塲栁垂门外緑花发殿头香雨榻晴犹湿风廊夏亦凉经僧旋绕处清磬散还长  

赵涣  

舟中夜作  

身同南雁去回首意茫然酒醒家千里诗成月满船河浑非为雨岸转欲移天夜静晶河汉凉风自斗边  

陈聚  

浣花馆  

爱尔桃溪好幽期不可分山光晴挹翠玉气暖为云渔艇花间泊樵歌竹外闻思君赋招隠慙愧北山文  

葛元喆  

寄黄存斋  

别后遗经在灯前老鬓华著书思衞道避俗欲移家黄叶秋云淡孤村夜月斜欲寻三径菊为待九秋槎  

陈髙  

怀友  

作客黄山下思君汉水濵愁牵清夜梦吟瘦老夫身漂泊谁知我交游独此人春来寻小艇江上问通津  

夜半舟发丹阳  

舟子贪风顺开帆半夜行天寒四野静水白大星明长铗归何日浮萍笑此生柁楼眠不穏起坐待鸡鸣  

城西虎跑寺  

石势虎蹲伏山形龙屈盘寺开唐殿阁坟掩宋衣冠幽涧泉声细斜阳塔影寒近城多战鼔栖息此中安  

赠章以元昆仲  

相见谈经史江楼坐夜阑风声吹屋响灯影照人寒俗薄交游尽时危出处难衰年逢二妙亦得闷懐寛  

入山  

入山惊道险上岭觉天低日碍危峰过云依翠壁栖幽花如血染怪鸟学儿啼避世须来此桃源路已迷  

新歳忆曽子白  

经月愁闻雨新年苦忆君青华为客久白发著书勤酒共邻僧饮蔬从野老分何时共登眺整屐待晴云  

重登近山楼  

羇旅归来日危楼得再登山如前歳好云向小窓凝种术看今长藏书比旧増题诗成感慨老我愧何能  

陈防  

鳌峰  

为爱溪山趣朋尊访旧游久黄菊醉况被白云留木落千山曙潭空万影秋坐来飞鸟尽归思共悠悠  

甘立  

秋雨夜坐  

风雨夜窓急庭帷秋思多萧萧闻落木汹汹度惊波阶湿吟蛩乱檐深宿鸟过青灯挑不尽无奈客愁何  

送唐子华嘉兴照磨  

羡子才名久人称老郑防风流今共识政事昔曽传坐幕挥谈麈移家载酒船郡城秋水上相望故依然  

送孙士元越州经厯  

江楼酒欲醺离思乱江云官舍山隂近邮亭水驿分声华当众望賛画借多闻退食须行乐裁诗孰和君  

王冕  

书怀  

世情多曲折客况自堪怜聴雨愁如海懐人夜似年草肥燕地马花老蜀山鹃冷澹无归计苍苔满石田  

晚眺  

宻树连江暗残阳隔浦明不知秦塞逺殊觉楚天平故国人何在荒城鸟乱鸣徘徊吟未已搔首忽伤情  

次韵荅王敬助  

西圃余姜蔗东臯足稻粱今年诚有望吾计未全荒倚杖停吟久看云引兴长邻家新酿熟同醉菊花旁  

泊洲  

落日大江秋凄凉觉底愁逆潮攻败垒荒树入沙洲险固空余迹清平且壮游不须腰十万明日上扬州  

八蟠岭  

路绕危垣上风髙松桧鸣花飞殊失意草长不知名游客谘遗俗居民指旧京浮图天末起瞻望忽伤情  

归来  

归来人境异故里是他乡坐阅红尘过愁多白发长关山云渺渺江汉水茫茫世事何多感凭髙又夕阳  

村居  

避世忘时势茅庐傍小谿灌畦晴抱瓮接树湿封泥乳鹿依花卧幽禽过竹啼新诗随处得不用别求题  

黄牛山  

招提万山底古屋蔽烟霞宻竹先秋意长藤过夏花繁隂沈雨脚清响潄云牙老衲睂如雪相逢话作家  

春晚客怀  

落落穷途客年年不在家寄眠聴夜雨借景看春花空着三山帽难防两鬓华清晨览明镜载笑复咨嗟  

有感  

絶国春风少荒村夜雨多可怜新草木不识旧山河世事纷纷异人情转转讹老懐禁不得怅望一长歌对镜添惆怅凭谁论古今山河频入梦风雨独闗心每念苍生苦能怜荡子吟晚来愁更切青草落花深  

郭翼  

渔庄  

山色桃花里渔庄信少双鸥羣回落日鱼笱聚深矼杨栁秋开屋蒹葭雨满江野翁归醉晚水没系船桩  

雪  

漠漠年华晩霏霏夜色分江明非借月树重或兼云始讶花惊陈飜愁鹤失羣梁园词赋客飘泊独怀君  

和东禅恱堂遣兴韵  

读经香满室燕坐自朝曛鸟啄生台饭龙吞洗盋云心花幽处现天籁静中闻汨汨红尘海虚空念不分  

寒林  

雪落黄泥坂江空采石矶老龙寒卧蛰栖鹊夜惊飞笙籁无时息渔樵落日稀明年春色里还此看林霏  

合溪别业和顾玉山韵  

鸡犬秦人宅迢迢隔战氛桃花浮钓艇草阁散鸥羣碧树重溪合斜阳逺笛闻吟诗云半席遥想与谁分  

寄双径主者  

问信维摩诘山中一锡归遥瞻双径月长照五铢衣寳树交珠网香云防碧扉虎溪溪上路来往且忘机  

新雁  

江上闻秋雁秋风第一声几行云接塞昨夜月临城万里惊烽火羣飞忆弟兄闗山书未寄愁感异乡情  

王畛  

晚思  

薰风向晩急吹动一身愁意合情终美心离事只休鸟衔残日度云逐暮天流今古无穷恨令人早白头  

王原杰  

夜泛吴江  

小舟轻似叶载月过苏城柔橹数声响长江一派清天低连水色风顺送钟声隔水疎林外渔灯数防明  

黄公望  

顾恺之秋江晴嶂图  

三絶如君少斯图更擅长设施无斧凿防染自微茫山碧林光净江清秋气凉怜余瞻对久疑入白云乡  

王晋卿万壑秋云圗  

雨霁云仍碧天髙气且清霜枫红欲尽涧瀑落长鸣岫岭苍茫景江湖浩荡情应知卧云者奚尚避秦名  

题袁清容长幅  

入山眺奇壑幽致探何穷一水青岑外千岩绮照中萧森淩杂树灿烂映丹枫有客茅茨里居然隠者风  

吴镇  

陆探微层峦曲隖  

六法斯图见神竒指掌分万峰凝翠霭一水弄清纹树宻猨啼苦桥回鸟唤羣溪邉有茅屋处处挂斜曛  

阎立本西岭春云  

西山髙五台缥缈出蓬莱春半花争发宵征客倦来短桥流曲水危壁覆苍苔宣庙曽留赏临风媿匪材  

秋岭归云  

峰色秋还好云容晚更亲瀑泉落霄汉霜树接居邻静处耽竒尚消闲觅旧因悠悠桥畔路终日少风尘  

吴道子五云楼阁  

碧树围青幄羣峰列嶂来卿云分五色鹊观倚三台仙客乘春至山翁向暮回髙深无限思之子总神材  

王右丞雪溪图  

晓径霑衣湿登台试屐危乾坤増壮观江海得深期厯乱瑶华吐纷披玉树枝精微谁与并顾陆颇相宜碧树拥江扉朱帘卷翠微崇朝无客过傍晚有渔归岭耀梅重白隄萦絮正飞若留清夜赏铅粉更光辉  

右丞辋川图  

潇洒开元士神图绘辋川树深疑垞小溪静见沙圆径竹分青霭庭槐敛暮烟此中有髙卧欹枕聴飞泉画里诗仍好萦回自一川湖晴岚气爽浪静栁隂圆赋咏成珠玉经营起雾烟当年满朝士若个在林泉  

李昭道画卷  

人爱山居好何如此际便家规仍小异幽致更超然暮霭映髙树柴扉绕细泉新图不可再展阅忆唐贤  

闗仝秋山凝翠  

絶壁孤亭迥千峰落日曛沙明江上树客带洞前云市散鸡鸣逺村荒犬吠闻一天秋色好都向此中分  

赵大年秋村暮霭  

曲磴平冈外遥峰落照沈人家三径僻烟树几村深渔唱流寒碧樵歌步夕隂悠然懐旧侣山馆散清音  

赵松雪重江叠嶂  

江色千重碧烟光无限青数峰横翠黛一迳入层扄倚市栁为幄迎人花自馨征帆遥防防渔唱起沧溟摩诘诗兼画斯图若比肩江深烟浪接山出晓云连栁市疎钟断花林青斾悬鸥波风日好瞻对使人怜  

子久为危太朴画  

子久丹青好斯图更擅长浮空烟水阔倚岸树隂凉咫尺分浓澹髙深见渺茫知君珍重意愈久岂能忘  

王维终南草堂  

昔人谢政后生事此山中树洒虚堂雨泉飞隔浦风喜无舟楫至旋有鹤猨通应识无声妙临窓展未穷  

郭忠恕仙山楼观  

叠嶂云仍起崇山境转幽溪云千顷雪松籁一林秋长啸临朱阁清游卧石楼桥廻泉溜逺消尽古今愁  

李成寒林图  

岭髙霜自结风劲入寒时日落晚山碧林空流水悲栖鸦寻树早瘦蹇下冈迟无限黄尘满幽栖总不知  

黄镇成  

春雨南田书事  

流水三椽舍桑隂五畞田饭香分野碓茶熟候山泉石榻看云坐谿窓聴雨眠桃花川上路应有钓鱼船  

铅山早行  

早起辞林馆邻鸡已再嘷月当户直斗柄插山髙细湿侵藜杖轻寒袭布袍前趋东日上五色动云涛  

乘凉  

借屋依乔木乘凉惬病身日回山有影风逺竹无尘除地平施榻攀条侧挂巾应携厐老宅真作鹿门人  

南山紫云山居  

一宿南山顶仙凡此地分河明疑有浪天近更无云月色初秋见泉声彻夜闻红尘飞不到甘与鹿为羣树老秋凝露山空晚更蝉雨添舂药水云湿种田对榻僧长坐闻钟客未眠自应麋鹿性疎散爱林泉絶壑开阑槛遥峰展画图雪飜僧供鉢云绕佛香炉接板桥横涧连筒水入厨杖藜行药去九节得菖蒲竹露连岩际松风满坐隅水舂如有节山鸟似相呼暑雨収崖蜜晴云斸土酥月髙秋万宇身世一氷壶絶境红尘逺髙居白日长僻宜人不到静与世相忘宇阔星辰大山虚水石凉翠屏天外立秋气晚苍苍  

题朱泽民画山水  

与客浮湘水琴书共一舟云间双树晓天外数峰秋指顾销尘虑栖迟发櫂讴未知身是画明月满沧洲  

东阳道中  

出谷苍烟薄穿林白日斜岸崩迂客路木落见人家野碓喧春水山桥枕浅沙前村乌桕熟疑是早梅花  

陈柏  

京口送戴寿卿之金陵学录兼寄刘云松  

罋城至冶城山影碧崚嶒泮水春才动雩坛价已増乌台争荐鹗鹍海看飞鹏问讯云松客清溪隠钓罾  

李存  

送徐典史归四明  

细雨堂前酒初梅雪后吟谁云新识面已是旧知心冉冉莲花幕青青桂子林箪瓢千古意临别一何深  

次汪簿秋日见寄  

隔水秋云薄连山夕照荒去鸥分逺色来雁带初凉风物何常异人生亦自忙因怀吾友问医俗若为方  

别黄俊昭  

归矣黄夫子清愁叶叶风深知疑我独无补与人同天地年年老江河日日东相思有新语并寄鲤鱼中  

赠胡大使  

久客徒催老微名不救穷寻诗亦及我好事岂非公勲业游天北家乡望海东重逢知几日小酌晚林中  

吴景奎  

旅夜  

逆旅频看镜秋来白发生孤云渺何许游子独闗情野迥鸡三唱霜寒雁一声此时愁絶处归梦度江城  

过临平  

舟过临平后青山一防无大江吞两浙平野入三吴逆旅愁闻雁行庖只鲙鲈风防如借便明日到姑苏  

旅夜  

秋宵不成寐缺月向人斜更漏传三鼔寒灯落一花穷愁长伴客幽梦只还家烽火何时息吾生未有涯  

和韵秋日述懐简李克明  

草木惊揺落賔鸿度汉河故山归梦逺明月客愁多不复丁年壮空悲子夜歌倚阑看北斗零露满烟莎  

得家书  

卧看平安字移灯就枕衾儿痴甘废学母老最闗心山药来乡味溪藤寄野吟愁多飜不寐归思在遥岑病起家书至频看坐夜分弟兄传雁影亲友散鸥羣尝稻应飜雪栽松欲入云故山归去日嘉树定缤纷  

陈植  

送赵生  

元霤峰如画别来劳梦思江乡为客久歳晚到家迟夜暖梅花发冬深草木衰红尘染衣袂莫使白云知  

龙兴寺【`次唐綦毋潜韵`】  

先朝黄叶寺老屋白云扉灯续长明火僧犹壊色衣防经马迹逺念佛鸟声微唯有闲闲叟坐看红日飞  

张师曽  

为刘损斋待制作  

西蜀云山逺南陂水竹奇紫骝梅令色白雪谪仙诗视草催春直藏舟惜夜移惟余双鳯羽五采瑞明时  

何景福  

暮春王茂叔相过  

春事遽如许相过忽偶同四檐留客雨一径落花风病骨縁诗瘦愁顔借酒红抟沙宁久聚明日又西东六月十七日夜坐李宁之忽得风急落流萤之句遂命足成一律  

坦率坐中庭髙门夜不扃露垂闻警鹤风急落流萤对语头俱黒相看眼更青客星在何处指防认天经  

潘纯  

送杜元父赴南台掾  

故国江山在行台地望优顾曕乌亦好却忆夙曽游寺影清河晓蝉声玉树秋郎官多古意莫上最髙楼  

题豫章杨季子水北山房  

旧闻杨季子水北有山房竹色长年緑松隂五月凉雨丝深钓渚风帙乱书牀亦欲相从去江波不可航  

徐舫  

瑶林洞  

洞传缑岭似仿佛玉笙清石或藏渔鼓云从隔犬声乍居人颇怪异聴耳初惊子晋壶天有莫疑彩鳯鸣  

陆广  

水竹居  

为爱王征士幽居发兴新乾坤得清气风月属闲人巳有双溪竹浑无一防尘平生随所寓取适任天真  

罗防正  

春日闻莺  

旭日明台榭微风散绮罗树隂凉翠合莺啭落红多阒寂懐人处间闗奈尔何岭南天气好二月已清和  

俞明徳  

分题馆娃宫送郑同夫归豫章  

吴王歌舞地千载一登临犹有颓基在空余秋草深香销珠佩化土蚀玉钗沈楚客今朝别仍多感慨心  

赵觐  

芦子渡  

芦花十里塘野色正荒凉明月秋无际西风雪有香渔郎茅屋小估客棹歌长自媿无家别经行百感伤  

緑云洞  

小洞緑云合空山碧雨隂竹梧秋瑟飒松桧夜森沈水簟琅玕湿风翡翠深何时谢尘鞅同理月中琴  

范致大  

题张先生良常草堂  

溪上开新馆髙斋拥翠萝弹琴拂石荐垂钓得鸥波道士笼鹅至门生载酒过春风看花处随地乐行窝  

送张吴县之官嘉定分题赋得石湖  

范公如贺监吴越似同风一曲君王赐千年霸业空萧条湖水碧淩乱藕花红相送青山暮孤帆没断鸿  

李文  

桐君山  

縁江清彻底秋草迥相连霜坠枫林脱泉流石窦穿布帆风自趂沙鸟雾争先龙墖桐君祠传闻昔已仙  

郭完  

山中即事  

数日别江渚抱琴过竹溪山深黄耳逺日落画睂啼识字今何补懐家计亦迷明年与妻子春雨学扶犁  

方坦  

石门清隠  

郑子石门隠石门长昼开了无俗客到时有白云来谷暖耕春雨窓隂聴瀑雷征贤有明诏林下岂遗材  

台哈布哈  

送友还家  

君向天台去烦君过我庐可于山下问只在水邉居门外梅应老窓前竹已疎寄声诸弟侄老健莫愁予  

赋得上林莺送张兵曹  

春日阳闗道莺声满上林来从金谷晓飞度玉楼隂栁嫩难分色歌停稍辨音明朝空解语人去落花深  

余阙  

送普原理之南台御史兼简察士安  

霜署起南天云霄画榜悬两帏犹可对二妙古难全夏木笼雕槛风华度绣筵时应聮骑出谁谓非神仙  

吕公亭  

鄂渚江汉防兹亭宅其幽我来窥石镜兼得眺芳洲逺岫云中没春江雨外流何如乘白鹤吹笛过南楼  

竹屿  

秋水镜台隍孤洲入淼茫地如方丈好山接防稽长紫蔓林中合红莲叶底香何人酒船里似是贺知章  

送危应奉分院上京  

峡路传清警金舆夹防旃还如向姑射讵比幸甘泉苑树纷成幄闗榆始委钱从臣偏宠近载笔幔城边  

题赫噜易之四明山水图  

窓中望苍翠春木起晨霏孤嶂才盈尺长松未合围萧萧此仙客日日候岩扉念尔空延伫王孙且未归赋得慈恩寺塔送李惟中赴西台侍御  

祗园开塔庙遐瞰尽三秦雕玉裁文陛金铜结绮轮髙标双阙外流影灞陵津揽辔还登眺题名继昔人  

赋得钜野泽送宋显夫佥事之南山  

隄上栁沈沈春蒲泛渚禽济田东滙阔汶水北流深落日依中沚浮云积太隂微茫看不尽浑似别时心  

送张有恒赴安庆郡经厯  

晓路通髙嶂春城入大江草生垂钓浦人语读书窓肃客移茶鼎行田载酒缸幕寮谁得似髙步絶纷厐  

送李伯实下第还江西  

之子不得意南行无怨辞官河人杳杳客路雨丝丝古木淮隂市春城孺子祠凄然千里别为赋小星诗  

赋得春雁送司执中江西宪幕  

春风起苹末旅雁尚回翔乳鸭娇同啑新蒲短可藏应懐洞庭水非避塞垣霜客路频懐旧题诗寄帝乡  

赋得蛾睂亭送王徳常御史赴南台  

江亭望华崿望望似脩睂埽黛偏能巧含颦知为谁娟娟微雨里脉脉夕阳时千里乗骢去因之伤别离  

饮散荅卢使君  

契阔思相见留连及此辰长江映酒色细雨浥歌尘所喜襟懐共由来态度真何时洗兵马得与孟家邻  

雨中过长沙湖  

细雨洒秋色平湖生白波客心贪路急防腹受风多落木生秋思惊禽避棹歌舟行不借酒兀坐奈愁何  

汪泽民  

紫山寺晚望山门  

胜絶瞿硎地中藏六洞天山门云引路石室月通泉鸟迳莓苔涩僧房紫翠连曽闻地主说怅望夕阳邉  

题翠微寺  

堂上麻衣坐堦前锡杖泉人依碧霄近寺与翠微连山拥无尘地云开宿雨天明当临絶顶禅榻借髙眠  

郑玉  

黟坑桥亭次以文韵  

擢笔题髙柱披襟挹好风剖苏渴客采药识仙翁飞鸟连云白幽花防水红相从问归路疑悮入崆峒结屋依山麓衣冠尚古风醉人千日酒扶杖百年翁云起山松緑风回野烧红谁云避世者犹自在崆峒  

吕震  

武夷山  

隐屏尊五曲祠像肃千年泉响长疑雨山髙不碍天书堂生草带石灶冷茶烟道脉流今古清宵白日然  

韩准  

苏门山  

谁谓江南好苏门第一流泉声竹林夜山色稻花秋扪石看题咏临池忆钓游何时卜归隐明月载孤舟  

陈肃  

闻康给事禁中寓直因寄  

重慙长乐注曲馆建章通戸裛金仙露窓含玉女风浓香千绪蠒华烛五文虹顾此清宵兴遥怜谁与同  

送浦御史往荆南  

怅望荆南道飘然忽去羣云随骢马色花学绣衣纹过峡思神女逢滩问使君王程归有限应未到春分  

寄上元韩少府  

借问为仙吏幽懐定若何江声云外急山色雨余多小市金陵酒遗宫玉树歌好乘巴马子闲踏落花过  

王翰  

山居春暮偶成  

水气掩苍扉萝香织翠微洞回云到少地僻客来稀野鸟荡春去杨花作雪飞祗因飘泊久对此也沾衣  

夜宿洪塘舟中次刘子中韵  

胜地标孤塔遥津集百船岸回孤屿火风度隔村烟树色迷芳渚渔歌起暮天客愁无处写相对未成眠  

题画小景  

万籁秋声近双峰宿霭収江涵林影碎野接曙光浮萝薜连书幌莺花避钓舟由来扬子宅寂寞闭丹丘游鼔山灵源洞时澄明景霁入望千里徘徊自旦至夕值月上闻梵声泠然有出尘之想  

旭日照髙岑天风振逺林不应沧海色那识白云心寳树空香满珠林积翠深坐来明月上何处起潮音  

晩眺次林公伟韵  

偶信东山屐寻幽到翠微白云空野树红叶恋斜晖岸落潮初满天寒雁未归风尘江海徧不上野入衣  

伯顔  

过豫章  

舣棹沧洲外行行入故城楼台空旧迹门巷半新名盛学从谁説明身只自惊惟看徐孺子千古有余清  

过乌山铺  

溪流霜后浅野烧晓来明古路无人迹空山有驿名衾寒知夜永柝响觉风生苦被浮名误栖栖复此行  

李祁  

赠王汝贤  

澒洞知谁在仓皇赖汝贤壮心抛舞劒惊胆落虚暮雨沧江上春风緑栁边髙歌聊自遣世事欲茫然  

题王与龄畦乐  

有客依南浦长年学种畦才髙宜世用性僻爱幽栖菜甲侵腰长桑枝刺眼低不因来往熟那得自成蹊  

和王子让席上韵  

衰年愁对酒壮志忆题桥遇事难开口逢人媿折腰乐传天上谱心逐暮归樵宴罢骊歌发蹉跎又一朝  

题梅坡  

迢递城东路梅花绕幔坡步随山雪徧兴入野云多顾影头常侧怜香手屡挼为君题作画短句不成歌  

陈基  

次韵荅元善  

迹忝芙蓉幕心依虎豹闗老惊诗鬓短贫觉酒尊悭特达髙书记清新庾子山多情凭塞雁时寄一书还癸卯二月十二日常熟阻雨寄吴门分省同官  

一棹琴川路频年此往还海风寒挟雨戍火夜连山泽国龙分节邉城虎据闗故人南省幕退食佩  

十六日开船值北风大作复泊北门  

风急江难渡天寒雪更飘济川虽有楫跨海恨无桥使节辞吴近官军去楚遥北门仍系缆山雨夜萧萧  

三塔寺访寛老  

人世难行路禅房独掩扉鹤飞知客至雨歇见龙归天地干戈满江湖故旧稀愧非韩刺史临别更留衣  

送侄让从军武安  

送尔徐州去秋风几日程水通彭子国山拥楚王城虎帐氍毹暖犀船五两轻从军古云乐今我不胜情  

函闗  

万里西游客归期趁早鸿涧泉明晓练山果落秋红鸟度烟岚外人行泥淖中前途逢驿使立马问闗东  

江  

泽国长云雨春山半有无江源起巴蜀地势控荆吴客舍依鲛馆蛮商杂贾胡明时方利涉吾道未乘桴  

久雨  

久雨妨农事那堪夜复晨云浮沧海日花误洞庭春行路悲游子匡时仰大臣未甘栖遯迹霄汉有通津  

送庸田司寳惟善经厯  

籍甚中朝彦翩然万里情礼从莲幕重诗到水曹清未雪辞吴防先春入蓟城殷勤黄阁老能不问苍生  

阌乡驿用故翰林宋显夫韵  

为问西来使长安去几何檄书飞僰道征戍动交河鹦鹉承恩旧葡萄入贡多平生二鸟赋感慨未能磨  

饶介  

梦中  

流水无心竞孤云与我同坐深明月下行尽乱山中花落闻啼鸟松凉爱御风悬知皆梦境一笑万縁空  

马玉麟  

虎丘和范文正公韵  

緑芜迷四野空翠拥千岩风过鹤鸣树云归龙在潭雨花飜寳座积石防僧庵此地如容我移家住水南  

又次栁道传韵  

髙城落日下树拥半山青野鸟啼还歇溪云散复停微官犹是客对此暂忘形为爱生公石移尊上小亭  

张宪  

寄天香师  

圆帽顶红毳方袍搭绛纱海龙邀早饭山鹿进秋花试墨探倭纸寻泉鬬建茶时抛红豆粒竹下唤频伽  

赠西僧  

西离五印度东渡独绳桥海若擎双足天花上七条胡经函贝叶饭鉢系防瓢回首流沙路程途十万遥  

荅问湖源风土  

湖源源上路东与浦阳连地胜藏春隖民居小有天秋山红入画晴野白浮烟一道桃花水如今泊战船  

取青楼夜饮戏叶子肃  

酒令传觞急镫花囓烛低山人清似水老子醉如泥天黒月堕地水寒星在溪犹吹赫蹏纸照道画楼西  

送哲古心往吴江报恩寺  

兰若压江桥长廊昼寂寥鸟啼春后树龙起定中潮花雨随风散茶烟隔竹消客程他日路清话借通宵  

聴雪斋  

万籁入沈冥坐深窓戸明微于疎竹上时作碎琼声扑纸春虫乱爬沙夜蟹行袁安政无寐欹枕漏三更  

大都即事  

三月西山道春风平则门绣鞍红叱拨氊帽黒昆仑衣襆分香裹壶缾借火温醉归杨栁月緑雾掩黄昬小海春如画斜街晓买花连钱游子骑斑竹羙人家袄色揺红段鞶香鬬蜡茶额黄斜入鬓侧髻半飜鸦杨栁暮鸦啼钟楼日又西小车随客散归马望尘嘶碧瓦差宫树金波溢御隄时平足行乐谁问醉如泥红雪防绵袍青楼酒价髙朱丝红椤桫玉斗紫葡萄春餤行绫卷秋腌割佩刀帘钩风不定触损翎毛千步廊前月朦胧照御街风檐鸣寳铎雷板耀金牌城影平铺地楼隂半上阶谁家吹短调一夜乱春懐  

寄马将军  

马服古名将孤军镇海壖射雕天雨血拔槊地飞泉筝手调银甲花奴递玉鞭虎营灯火夜自注十三篇  

寄中山隠讲师  

问讯山中隠中山第几重风廊巡夜虎云鉢聴经龙流水千溪月寒岩一树松无因净查滓来共上堂钟  

赠张习之  

膏雨昼亷纎鑪烟不隔帘燕泥侵玉麈蛛网挂牙籖夜枕花频妒春衫酒半淹緑窓人散后明镜摘风髥  

立仗马  

照夜玉狻猊霜毛铁凿蹄春风金络脑小雨锦障泥御驾驰天上军封受海西日供三品料缄口不闻嘶  

次铁笛道人韵  

翠黛锁睂山秾愁无处安玉环双鳯绕珠髻九龙盘花落梦初断莺啼春未阑檀槽儿女语昵昵向谁弹  

次钟君来韵  

我爱山中好全无俗事牵秋霜溪口树春水渡头船豆熟白鹇聚花开锦雉眠官闲僧舍近棊罢又诗篇  

春登永安寺  

宿雨忽开雾凭髙散旅愁野烟啼翠鸟庭草卧青牛怪石尖于劒长杉髙过楼尚懐登絶顶东北望杭州  

陈秀民  

至岳州宿岳阳楼  

荡桨遡流光登楼望八荒江山出图画天地入舟航夜静星文动秋髙月色凉题诗懐李白搔首鬓沧浪  

登灵岩  

寳殿压崔嵬华池顶上开山从太白出水自洞庭来阁树聮珠塔岩花照石台吴王清暑地那得有尘埃  

方行  

赠相虚中上人  

一室安禅久三生结愿频传经来帝子送食下天神水月虚空相山云自在身慈航如可渡应许姓厐人  

## 御选元诗卷四十一  

五言律诗七  

杨维桢  

题米芾小景  

烟雾林梢岀苍翠望中分山溜杂人语溪云乱鹤羣石梁逢释子岩屋隐征君皴皵谁家笔披图有篆文【`皵七迹反皮细也米元章有皴皵画法`】  

留题毘山松风竹月亭  

荡舟北郭外华表见新亭水作游龙势山为偃月形怪松蟠水赤高竹上山青一束生刍意千秋地下灵  

题边鲁生棃花双燕图  

燕燕两于飞璚楼暮雨微春风歌白雪夜月梦乌衣对语寄宫树营巢接禁闱江南花事晚疑是苦思归  

送曹生之京  

十载辞京国常怀玉笋班凤麐游璧水虎豹啓天关海  

树分秦雨江云隔楚山壮游须努力况子正红顔  

题苏武牧羊图  

未入麒麟阁时时望帝乡寄书元有雁食雪不离羊旄尽风霜节心悬日月光李陵何以别涕泪满河梁  

送用上人之金陵  

东土帝王州高僧汗漫游浣衣收夜雨洗鉢渡江流草发金银穴花飞霹雳沟携诗见短李应下读书楼  

送杨生琰归溧阳  

之子吾同姓相逢已道南春衣雕白苎佳树长黄柑雨淡潜龙寺天清漂女潭蒲公读书处白石有新庵  

夜坐  

日落羣动息张灯坐草堂浮生百年事清坐一炉香谋拙邻人叹幽栖世虑忘吟诗不知寐华月自流光  

钱惟善  

送酸斋学士之西州  

蓟北文章客风流迥不羣潮声秋别梦月色夜留君三峡吞秦树千峰抹楚云形骸捐水石来往更殷勤  

保叔塔  

金刹天开画铁檐风语铃野云秋共白江树晚逾青凿屋岩藏雨黏崖石坠星下看湖上客歌吹正沈冥  

书怀  

春梦浑难记年光不可留絮轻随野马椹熟醉林鸠绿树深藏径青山直上楼功名等闲事一笑拂吴钩  

寄吕彦孚  

觅句隐乌几谈经坐虎皮乾坤秋已半风雨夜何其聚散偏相忆穷愁不自悲但令交有道莫惜鬓成丝  

极目亭  

南望富春渚云山纵复横野阴低驿树秋色带州城千古共登览一江空战争海门遥见白应是晚潮生  

和王仁仲见寄  

齿髪已如许江湖何所之忽收前月信未和去年诗至宝怀双璧新愁理乱丝为亲能捧檄此意独余知  

张昱  

暑中招客  

江山犹故国风月自闲人老至谋生拙时更盛化新花疑春似梦酒与道为邻柱史犹龙者何嫌有此身  

王逢  

忆旧游二首  

醉酒高阳里题诗左氏庄碧云垂草带红旭防花房流水循除活飞丝拂鬓长座中谁潦倒遗却紫香囊紫累妨过马青苔委佩鱼名通天上籍腹有架间书春水浮斋舰山云落板车尚怀仁里好耕凿对休居  

题沈氏别墅  

小筑洄塘上春阴水暂寒栁遮莲叶艇花碍竹皮冠生理防常足闲心一寸寛知予厌奔走絶口不言官  

仙茅坞  

夜宿仙茅坞金鼇涌乱山天风来海外烟火落人间白石思同煮青萝喜独攀絺衣弄华月公子亦忘还题虎树亭【`宋聪禅师住华亭时有二虎噬人师降伏之命名曰大青小青师卒虎亦死弟子之塔傍逾年生银杏树二今主僧隠公辟亭树问扁曰虎树`】  

舟泊东西客诗招大小青山高白月堕草偃黑风腥植物钟英爽精蓝被宠灵凉阴慎剪伐留防石函经  

过马天章水村居  

嘉兴马录判归筑水村居土锉长腰米莼羮巨口鱼青衫霑露薄华髪向秋疎尚尔丹心壮无时去玉除  

邻饮  

蜡炬绕红鸾盆花玉露漙无家憎月色多难薄春寒毛頴时旌鬼黄金少铸官西邻浊酒熟得罄一回欢  

简夏嘉定  

百里绕吴烟重过喜地偏深城迟闭户细港倒囘船暮汐蛏开甲秋原木放绵民风返淳厚正赖使君贤  

乙未八月避地前湖三首【`录二首`】  

借地安樵爨秋烟满桂丛祸因贫贱少诗到乱离工有妹音徽隔诸儿起卧同数畦乌口稻满待熟天风竹底秋光薄墙根朝日暄稍通邻曲好深荷野人恩细雨菰生米新霜芋长孙加餐向茅屋醒眼看乾坤丙申八月纪事时自乡里入吴还华馆遂卜隠鸿山  

寸舌解重围长歌振短衣不成巢父去空似鲁连归蔡港沙田薄黄山宰木稀伯鸾吾所慕梅李况鱼肥至正丙午三月廿八日自横泖迁居乌泾宋张骥院故居有林塘竹石因扁堂曰俭德园曰最闲得诗凡六首【`录三首`】  

卜宅宾贤里生涯始有涯忧缘常念乱贫为数移家径合交枝果帘当独树花池台防峰石相友卧烟霞邻曲敦新好园林恍昔游衣冠时径入棊槊夜忘收已遂莼羮兴何烦杞国忧人生贵行乐两鬓飒先秋无才甘在野多懒惬行园石露漙云气池风损水痕草深眠雉子林静习鸦孙拟着幽居录渔樵共讨论  

重游淀山  

鼇戴小蓬莱方诸宫影开崖根龙洞辟山脉虎邱来疎磬重烟水残碑半雨苔因之怀故国游雁落清哀芮庠卿邀费孟霦同知陪酌背孰堂复同晚步口号  

罢酒出前楹霜寒着面轻林腰烟帛束天角火锋生卧木桥通野疎罾水隔城寛袍曳笻竹俱老愧宵征  

乙丑秋书  

腰痛非千米眵昬渐废书静知天运宻老与堠程疎绿吉黄甘外红鲜白小初儿归共贫乐容易岁云除  

题垂虹桥亭  

长虹垂絶岸形势压东吴风雨三江合梯航百粤趋葑田连沮洳鲛室乱鱼鳬私怪鸱夷子初心握霸图  

戴良  

除夜客中  

岁月遽如许蹉跎老却人一年惟此夜明日又逢春湖海未归客风尘多病身感时浑不寐灯火独相亲  

郡斋度岁二首【`录一首`】  

失脚双溪路今经两度春不堪飞雪夜还作望乡人世事方如梦生涯笑此身惟应两蓬鬓不负岁华新  

送归安丞  

之子官何处湖流一舸通汀洲苹影外城郭水光中夜泛苕溪月春吟若下风若逢陈太守为报各衰翁  

自定川入海  

乍离东海郡又上北溟船红见波中日青窥水际天乡关千里隔身世一帆悬乡信何从达归鸿落照前  

次大牢山下  

草树丛祠古波涛仙掌清钟声千里阔帆影一舟横茅屋边山戍泥墙傍海城中原风景异到此暗伤情  

至胶州  

自入东胶路乡邦此地赊人悲西候日帆乱北溟霞民俗农为业州城土作家驿楼何处是庭树暮栖鸦  

宿髙宻  

客路信悠悠荒城许暂投黄尘齐地晚红叶海邦秋灯影明官驿钟声度县楼去家今几许犹自梦东州  

次益都  

使传来遥甸估车驰近坰茅庐城外寺杨树驿边亭淄水穿原緑牛山入郡青西游应未遂又复渡沧溟  

经金绳废寺  

寂寞唐朝寺频年客到稀空山孤殿在荒径一僧归苔色骄秋雨松声振夕晖惊乌初有托近亦出林飞  

鄮城逢故人  

一别无消息谁知住此城忽逢难面认骤语各心惊身世丹衷折干戈白髪生凭君陈往事相看重含情  

歳暮感怀四首【`录一首`】  

驱驰三十载身世竟何如人老忧虞里交疎病废余乡邦书未返湖海岁将除后夜烧灯坐依然叹索居  

客居三首【`录一首`】  

寥落空山里松门昼亦关江乡千里隔天地一身闲听雨多临水看云长傍山自今幽思熟无复叹时艰  

辛亥除夕三首【`录一首`】  

移居湖水上已是一年期客路频辞岁家山忘别时庭寒无鹊噪春近有梅知此夜伤情极椒觞懒独持  

顾瑛  

雪夜泊枫桥  

江城残雪里人发剡溪舟花急风飜去潮生水逆流伤心怜去雁幽兴托盟鸥寄语东防叟春山拟共游  

和马孟昭韵  

凄风何处起击柝报严更共此可怜夜相看太瘦生灯挑檐雨落茶煮石泉鸣犹有弥明叟联诗慰逸情听雪斋以夜色飞花合春声度竹深分韵得声字  

虚馆昼生白飞花照眼明隔帘时有影着地静无声夹坐人如玉深杯酒屡倾清欢竟成醉淡月破云生  

晚泊新安有怀九成  

夜泊新安驿西风八月天人家溪树里晚饭柁楼前水落星移石云开月堕船遥思佩韦者痴坐不成眠  

顾元臣  

玉山佳处分韵得堂字  

玉山有佳趣张防竹梧堂翠气动空碧绿阴生暗芳蔗浆银碗冻莼缕翠丝凉最爱纎歌罢虚庭月似霜  

又得凤字  

梧竹绕髙堂清阴满坐凉春风人似玉芳草句生香绿酒倾鹦鹉瑶笙引凤凰诗成欢未撤月色转回廊  

顾晋  

芝云堂得生字  

石根云气暖坐看紫芝生诗酒共为乐竹梧相与清仙人同跨鹤玉女对吹笙过雨添凉思停杯待月明  

倪瓒  

题张德常良常草堂  

翠壁邻丹灶青枫背草堂琴书聊卒嵗麋鹿自成行涧水流杯滑飞花入座香能无问津者及此系舟航  

游善权洞  

来窥善权洞一上李公楼水玦岩前引云旌松际浮然镫长不夜垂钓只虚舟欲读吴朝刻真成冒雪游  

雪槎轩  

已比沟中断空思海上浮随云秋泛泛贯月夜悠悠无路通河汉凭谁问女牛漂揺非有待吾道付沧洲  

赋德机征君荆南精舍图  

结庐溪水南胜事足幽探夏果落山雨春衣染夕岚石欹招鹤磴门俛射蛟潭日日萦归梦萧条雪满簪  

赠公远  

霜叶落欲尽晚山看更青蹑将沙际屐坐久水边亭俛仰已如梦漂揺同泛萍稻粱非所恋黄鹄思防防  

张心远访郯九成因书以寄  

州府今为掾风埃多厚顔香芹浑满涧去鹤未巢山思逐春云乱心随野水闲张君应话我樗散碧岩间  

荒村  

踽踽荒村客悠悠逺道情竹梧秋雨碧荷芰晚波明穴鼠能人拱池鹅类鹤鸣萧条阮遥集防屐了余生  

寄虞子贤  

天阔海漫漫昆山望眼寛桃源迷晋世松树受秦官雨藓鹿迒遍霜梧鸾影寒封题数行字聊问竹平安  

赠沈文举  

波光浮草阁苔色上春衣杨栁莺啼暗樱桃鸟啄稀荣名非所慕登览竟忘归泖水宜修褉重来坐钓矶已酉八月廿三日雨至廿六日乃开霁赋五言呈德常  

积雨琴丝缓防阶藓碧滋泥途方汨没茅屋且栖迟酒向邻家贳杯从野老持便应从此去海上候安期  

画江天晚色赠志学  

不见吕君久题诗怀不忘风声浑落叶山影半斜阳独鹤来迟暮孤帆出茫为图秋色去留寄读书堂  

垂虹亭  

虚阁春城外澄湖暮雨边飞云忽入户去鸟欲穷天林屋青西映吴松碧左连登临感时物快吸酒如川  

题画赠王仲和  

曾住南湖宅于今已十年丛筠还自翳乔木故依然雨杂鸣渠溜云连煮术烟何时重相过烂醉得佳眠  

题元璞上人壁  

萧条江上寺迢递白云横坐待高僧久时闻落叶声防夷怀往事张翰有余情独櫂扁舟去门前潮未生  

寄王道士宗晋  

王君旧隐地闻更结茅茨鹤氅春裁苎鵞羣雪泛池时歌緑水曲不负碧山期夜雨生芳草令人起梦思  

送僧  

闻说四明道山川似若邪去依阿育墖还宿梵王家野井封残雪江船聚晚沙光公强健否持底作生涯  

赠王光大  

荆溪王隠士相见每从容借地仍栽竹巢云独傍松青苔盘石浄嘉树緑阴重约我同栖遁嵩髙第防峰  

桂花  

桂花留晚色帘影淡秋光靡靡风还落菲菲夜未央玉绳低缺月金鸭罢焚香忽起故园想泠然归梦长  

题画  

甫里林居静江湖逺浸山渔舟冲雨出巢鹤带云还漉酒松肪滑敷茵楮雪闲春风一来过似泊武陵湾  

寄张徳常  

卜宅近溪西云烟咫尺迷昼眠同野鹤晨起候林鸡旧种松三径春栽菊满畦来禽与青李囊致不封题  

六月六日卢氏客楼对雨呈维寅  

无家随地客小阁看云眠涉夏雨寒甚似秋风飒然舞鸾悲镜影飞雁落筝弦好转船头去江湖万里天  

题画赠九成  

故人郯掾史邀我宿溪船把酒风雨至论诗烟渚前晨兴就清盥思逸爱春天复遇武陵守共寻花满川  

送李征君过荆溪访王司丞  

何处寻狂客故人王子猷花落庭前树风吹溪上舟紫笋生春雨绿苹满芳洲心随酒船发怅望不能休  

怀寄强行之常州学官  

君在西溪上年年杨栁春提壶坐栁下邀我见情真青叶巳垂带白花还覆苹别来今见栁思尔采芳芹  

郯韶  

过石塘洪  

乱石成孤屿中流截巨涛水清时见底沙浅不容舠度鸟窥天影游鳞触涧毛前村江路迥纎月在林臯  

谷口  

谷口大星稀苍茫夜景微草惊知鹿过潭响觉龙归楚舞谁相狎商歌自揽衣鹿门应有待莫遣壮心违  

吴浦  

山势分吴楚江流接混茫昔年隔南北此地即边疆民近淮盐市门通海客航行人敬风土云是子游乡  

为静岩上人赋半闲云房  

松下半间屋绕檐生白云山香石上起华雨静中闻埽榻看桐影支笻对夕曛悠悠百年意世事任纷纭  

送僧归严陵  

春船上瀬急归路石溅溅白石百花静清江初月圆偶逢林下叟为话竹间禅明发遥相忆青山生暮烟  

倪元镇画  

元馆夏初度青林暑气中开轩对流水坐石待薰风花落葛巾侧鸟鸣山几空经鉏者谁子散髪奏丝桐  

送樊仲益省郎之解州  

六月句吴国重逢樊省郎题诗过山馆惜别度河梁淮树生秋早汾阴去雁长明年朱绂贵遥忆奉华觞  

题九龙图  

九龙起幽壑百谷走春雷峡坼苍厓断天倾白浪回朝行神禹穴暮过楚王台应有天瓢手为霖遍九垓  

登姑苏台刘从事索赋二首【`录一首`】  

台榭已芜没江山非昔游鸟啼烟树里日落古城头源水闻吴曲青枫系越舟望中衰栁色知是旧长洲  

题宋氏绿野庄  

暮泊兰陵郡朝过绿野庄飞花渡江濶垂栁荫门长埽地春阴合梳头荷气凉防时重着屐来此话沧浪  

小游仙  

旭日三危际春烟五色开谁知大瀛海似是小蓬莱灵鹤传书去神鱼听瑟来仙軿如少驻花底注深杯至正庚寅腊月下澣予与琦元璞吴国良同寓玉山时大雪弥旬日坐雪巢听箫酌酒煮茗赋诗俄有他故乘夜泛舟泊枫桥下雪复大作匡山于彦成有越上之行余赋是诗以送之二首  

长江防万里送子一扁舟日落云帆尽天空海水流青山无过雁白髪有归鸥为语乗查客何如汗漫游山阴有归客雪夜泛扁舟一笑遽云别知君静者流看山对明镜濯足起飞鸥还载一壶酒相寻贺监游  

秋夜独坐有怀玉山征君  

庭树叶初落鹊飞惊早秋玉绳犹未转星汉忽同流杨柳离亭思芙蓉别浦愁美人隔烟渚沧海信悠悠  

次顾仲瑛晚泊新安见怀韵  

长林夕露下一雁过秋天月照风灯外星沈夜水前美人隔烟渚清梦落江船孤坐闻城漏迢迢夜不眠  

姚文奂  

和韵  

天清望不极逸兴晚来多新月初上秋华酒半酡水光揺玉麈山色舞金鵞坐久衣裳冷移舟向涧阿  

熊梦祥  

湖光山色楼  

移舟界溪上忽见海虞山山接空青外湖当惨淡间松声听欲近帆影坐看还何处西风起渔歌下别湾  

周砥  

过任昉钓台  

云树参差短寒山迢递明深春钓台没残照夕岚轻万化同斯尽孤名如水清谁悲范仆射千载见交情  

过西涧  

放鹤白石上曳履青林间近竹门自掩采樵人未还草生西涧雨云敛南湖山游咏以终日相依道者闲  

望頥山  

曾着颐山屐穿云古洞归松浮仙峤日花落女萝衣翠壑晴蜺饮丹房玉燕飞烟尘此时路长望一歔欷  

送郑同夫归豫章分题百花洲  

洲上百花明春流日夜生只看维客棹无复渡霓旌落日山如旧东风鸟自鸣萧条千古意离别暗伤情  

元日试墨二首  

金鸭香犹吐风帘影自飘轻氷生墨沼余雪缀寒条茅屋行堪赋山云坐可招且无轩冕意随分乐渔樵萼绿花开未春醪已满缸不须嗟往事且复醉幽采笔云千朶青霄鹤一双平生江海兴渐觉片心降  

题宫人行乐图  

金宫游素女玉笛弄清晖月殿龙香度风帘翠影飞云开移防仗花落卷春衣莫买相如赋长门事已非  

赋得晚晴送禅师  

浮云暮色霁空宇湛然清复念还山客迟迟南涧行新禽响丛木残照入孤城即此闲来往方纡尘外情  

雨中一首  

凄凉怀故旧寂寞卧丘园溪冷风蒲拆林髙雨竹喧渔人留野渡田犬吠衡门无限清秋意何从制一言  

张简  

送徐敎授晓山归武林  

三年言子邑寂寞鼔鸣琴官舍冷如水杏花春满林化风敦薄俗清气集虚襟归去吴山下青青草正深  

次韵答强仲端  

花落红云岛风生白玉题真人不出户芳树自成蹊埽地雨初歇开帘莺正啼此时不一见春思转萋迷  

瞿份  

春晖楼以红药当堦翻分韵得红字  

岸帻华池上开樽芳迳中玉瓶分锦水纨扇度香风妆靓舞衣薄娇妥青云红莫辞秉烛醉妖娆偏恼公  

李瓒  

春原  

林樾风初协村原泥正融香芜连野碧冶杏过墙红塞雁归天未巴莺出谷中春光浓若酒欢赏兴何穷  

李元珪  

秋暮  

秋色已云暮天寒未授衣异乡三载过倦客防时归胶漆惟君久论心见面稀题诗寄清隠江国雁初飞  

张师贤  

送于彦成归越次郯九成韵  

江南岁云暮仙客泛归舟交态浮云变离怀逐水流雪空横独鹤沙际渺羣鸥劒佩山阴道知君独重游  

沈性  

晩泊新安有怀九成次玉山韵  

溪行仍水宿夜坐散秋天月出青枫里乌啼古驿前间关怀枉路汗漫问邻船想忆同心者裁诗不待眠  

张逊  

题桃花溪  

种桃如种栁容易得成花千树恐无地平原堪卜家晚风迎窈窕春水绕污邪久不通人问循溪步曲斜  

顾逵  

澹香亭  

玉树浮春暖轻风扇夕清霏微通绣幕窈窕倚朱楹酒压霞光防衣承雪色明徘徊顾林影华月又东生  

沈右  

次韵叔方先生兼简伯行敬初二首  

忆昔陪二子吟啸野亭中风急江花白霜晴木叶红去留身若寄陶写兴无穷更喜陈夫予幽情讶许同掩卷坐忘寐书灯耿独明年华劳髪改夜气与神清感梦疑蕉鹿挑愁赖麯生何时重相覔握手话真情  

次留笠泽别业诗  

步屧春风里翛然忘世情闲门无客到载酒泛江行雨过山如染潮回水自生鸥沙割千顷梦不到承明  

刘西村  

送郑同夫归豫章分题枫桥  

凉风起苹未送子过枫桥落日闻征雁空江生暮潮星沉吴渚阔云入楚山遥归去秋堪把芙蓉叶未凋  

金翼  

送周仕宣南台典史赋响屧廊  

深宫风日静鸣屧忆当时花衬珠嫔步春随防仗移锦鳬云窈窕香佩玉葳蕤我正慙趋步台郎赴逺期  

陆景龙  

奉寄竹深识趣二先生兼简泉上架阁  

下榻徐髙士弹琴魏隠君相望一溪水只隔半山云每忆朋簪盍俄惊客袂分登楼频眺逺离思正纷纷  

舒頔  

独步  

独步谁为侣谿边有白云情亲鸥共狎机动鹿分羣细草沿厓出幽花隔岸闻归鸦背秋色飞过夕阳林  

春雪  

片片霑芳草纷纷杂落花篱寒春雀阵檐冻午蜂衙云宻深藏树谿浑不见沙小风力恶呼婢莫烹茶  

晴  

云气扶红日江光漾翠涛烟笼淮树逺天浄楚山髙慕道心诚渴忧时鬓独搔明朝钟阜去渡口买轻舠  

白土岭  

野水孤城迥风云浪积沙一方龙虎国六代帝王家玉树歌仍在新亭恨转加凝情正寥落渔唱答边笳  

茅冈铺阻雨  

岩谷幽栖士江湖嬾散身思乡荆楚客忧国杜陵人年老常防病时乖不厌贫滔滔浸平陆何处是通津  

峤源  

谿囘石欲动山断路还通嵌石藓花白飐林枫叶红野鸡啄寒涧塞雁下晴空莫怪杨朱泣于今路更穷  

舒逊  

李谪仙  

召对金銮殿荣膺白玉堂气吞髙力士眼识郭汾阳醉骨生疑蜕诗名死更香何由见顔色月落照空梁  

和蔡原英暮春杂咏二首  

处处鹃声急春光大半非緑扶官栁暗红防岸花飞竹隖消残霭柴门掩落晖髙人寻友罢独抱一琴归十日九风雨春来有许阴气腾三岛暝緑涨一江深苔匝痕犹湿花垂力不禁遥怜杜陵老麻麦正关心  

和人韵  

山水有真趣琴书得自由歌诗哦字眼沽酒过墙头南国黄花景西风白雁秋何人发幽兴吹笛倚江楼  

题度洪富岭道中  

蹋破琼瑶路行穿翡翠岑光揺鼇背穏迹印兽蹄深氷莹奁开镜泉凝玉坠簪野梅香彻骨三嗅动微吟  

周霆震  

山村  

寥落惊回首艰危厌久生野人羞费揖山石苦留行坡雨初畦菜园霜未破橙小村风物古暂喜话农耕  

杨翮  

游广教寺次李生韵  

胜日欵禅宫苍苔印屐踪云间闻梵语烟外听斋钟树列千年桧林深百尺松明珠光错落幽壑舞骊龙  

张端  

和传可除夕  

厯尽年俱往寒多火未销为怜无去日飜恨有来朝世路看何隘家山望更遥双娥灯影里剪防待元宵  

捣衣  

为捣清砧素令人念藁砧近寒将雁至入夜正蛩吟霜月三更杵关山万里心金风何太弱不与送余音  

吴志淳  

小姑山  

长江数千里屹立一峰尊开辟由神禹朝宗自海门鱼龙藏白昼星斗动黄昏只有孤舟客归心逐浪飜  

周南老  

至正丁酉冬督役城虎丘连月余赋诗八首录呈居中禅师【`录一首`】  

白髪趋公役驱驰上虎丘空惟追旧赏无复纪清游红叶自秋色青山惨暮愁凭轩凝竚久谁与话绸缪  

鲁渊  

题马文璧秋山图为卢仲章赋  

野馆空山里林泉象外幽淡云初霁雨红叶早惊秋路转山藏屋桥危岸倚舟直疑人境异便欲问丹丘  

朱希晦  

时事  

贫病知交态驱驰愧老身蓟门深雨雪淮海暗风尘虽有楼船将能无柱石臣防须安反侧早晚画麒麟  

纳凉  

无事解衣坐超然心境空深林翳炎日万壑来天风闲停白羽扇试拂朱丝桐醉罢不知夕月生沧海东  

吴防  

春晩  

风雨春如客烟霞日似年莺歌把酒听花落抱琴眠树暗藏书谷香流洗药泉好怀无处说谁与系江船  

江村  

红树江村外黄芦野水边叶深风落地禾偃涝余田雁鹜违寒日牛羊入逺烟岸人连棘户尽室避军船  

王中  

黄家洲客舍留别  

数载俱流落相逢鬓已秋生涯同寂寞书劒只淹留沙阔随天尽江平带日流别离殊不惬回首思悠悠  

田家杂兴  

烟火中林静秋风岁律赊清霜催橘柚落日照蒹葭石迳通流水山桥卧古槎武陵元世境不必问桃花  

闲居述兴  

老来真懒慢林下复无营樵牧通名姓禽鱼识性情卧闻黄叶落坐看白云生更爱茆斋夜泠泠风月清  

怀方二叔子  

闻说临濠客衰年谪宦贫爱憎多异报消息定谁真得失虽由命才名实累身平生交契重东望苦伤神  

病后述懐  

杖藜初雨后试步夕阳时草绿惊春久山深得暖迟病多因识药兴短倦题诗寂寞无人问平居有所思  

泊镜口  

日暮风涛穏扁舟泊此隅云山归梦杳邻舫语音殊片月寒江永平沙旅雁孤无才合漂泊不敢恨穷途  

山中滞雨  

渌酒千钟醉衰年百念阑山深茅舍静春暮雨声寒花事随泥滓苔痕上井栏寂寥闻杜宇羁思若为寛  

华幼武  

风棚  

百尺虚结构松风起四檐遂令秋满屋何用昼垂帘蔽日云常在当雨不霑翛然无限意丛竹浄相兼  

清坐  

驱驰欣暂息清坐感余春细雨偏宜草疎帘不隔尘山禽时引子庭鹤晩随人防负林泉约空嗟头上巾  

客楼夜雨  

城郭易为热江云起不难电光生夜白雨气入楼寒书叶仍防润灯花不耐看只缘听亦惯竟夕睡偏安  

宿蠡口  

春风吹短櫂迤望归程刁斗溪边戍旌旗野水营市桥人迹少官路马蹄轻欲向东湖去边烽永夜明  

久雨  

江雨洒还稀江云湿更低不愁吴水濶惟恨楚山迷野鹤思髙举林乌慕穏栖渐看晴景好可得溷涂泥  

叶颙  

送应空谷上人游吴寻师二首仆于湖山泉石有畴昔之好末章故及之【`录一首`】  

落日南朝寺吟笻防度登欲寻前日路去访昔年僧浙水生新浪吴云暗旧灯阿师如到彼为谢岭南能  

题应上人浄深精舍  

一室纎尘絶炉烟贝叶经每呼明月至常遣白云扃竹色侵书幌荷香袭小亭晚来开瓮牖放入数峰青午睡起偶吟闲花落砚池小儿士亷率尔应声曰香絮粘棊局遂足成一律  

睡起碧虚无人松影移庭空晴昼永径静夕阳迟香絮粘棊局闲花落砚池遥看烟树鸟飞过白云枝  

已酉新正  

天地风霜尽乾坤气象和厯添新岁月春满旧山河梅栁芳容穉松篁老态多屠苏成醉饮欢笑白云窝  

春晴  

晓洞云归湿春山草木新夭桃含宿雨嫩栁袅轻尘蜨翅寒犹怯蜂衙晚渐陈香风簇罗绮已有踏青人  

日暮江村杂兴  

钓艇已收缗无人深闭门云生沙上石月出水南村寂寞寒潮逺微茫烟浪昬孤舟中夜笛感慨动吟魂  

山庄即事  

策杖步松关衘杯看逺山青鞵陪月去翠袖裹云还芳草斜阳外落花流水间山林多乐意无梦到尘寰  

江村晩景  

野水溪桥外荒村八九家雨晴鱼网晒风定酒旗斜红树霜江叶黄芦月岸花何当从此隠重整钓云槎  

春游晚归  

小雨杂烟霏晴光弄夕晖蔫红侵酒斚空翠润琴徽风袭吟翁帽云香野客衣殷勤花径月寒影照人归  

次韵贾逢源见寄  

短髪凋秋鬓天风快晚晴闲惟欣有味老不叹无成白石和云煮青山带月耕无心少年事慷慨乐从征  

刘养晦  

野馆  

安穏桐溪上时危久索居蚁穿庭下穴蜗篆壁间书野水临秋迥山窓映月虚十年戎马乱归计定何如  

燕遗民  

感怀二首  

寥落吴山曲凭谁话起居出门惟水石相见但樵渔酒熟还堪漉葵荒欲自锄久深泉石想早晚赋归与泉石烟花浄林塘暑气清幽花篱落见好鸟竹间鸣禾黍皆丰稔桑麻自长成还闻茅屋底灯火读书声  

王鹏  

过西洞庭  

元洲不复见缥缈即芙蓉玉洞连三岛金庭第一峰芝香云气暖竹色露华浓我亦寻真者行探虎豹踪  

郭钰  

秋望  

长啸动岩壑秋风生满林片云随雁度疎雨约蝉吟燕马关山逺吴船嵗月深归来苏季子何用苦多金  

王志元邀度歳不及赴敬荅以诗  

东门问来使晩岁许相迎野树悬云气江波挟雨声虎饥寒更出驴瘦滑难行好是城南酒灯前只自倾  

除夕  

短日如年度寜知岁又残乡关一水隔风雪五更寒寄食囊垂罄更衣带尽寛主人供帐好独作太平看  

江路  

江路雪棱层囊空仗友朋炊烟晨减米乞火夜分灯白鸟逾青嶂苍松舞翠藤乡关长在望归梦久无凭  

忆弟  

时危思共济谋拙阻相闻念母谁无子持家尔不羣江烟寒织雨山鸟暝穿云怅望归无计悲啼向夜分  

和王志元雨晴  

客枕愁春雨渔歌荅晚晴残云栖树湿新水与桥平穉子买鱼至主人窥笋生酒来即倾倒何问阻归程  

春雨  

日夜雨悬悬问春春可怜好花俱薄命似我负芳年云气低帘外江声到枕前何时是寒食早已禁厨烟  

山馆  

偪侧不敢怨飞腾殊未能野猿时送果山鬼夜吹灯口腹久为累语言难尽凭白头方检束饱食愧饥鹰  

## 御选元诗卷四十二  

五言律诗八  

刘永之  

春日宴胡助教寓馆次传商翁韵  

高馆向山开相将海燕来兰殽升玉爼椒醑泻银杯雨竹藏幽鸟风花防绿苔伤春无限意偏忆豫章台  

畦乐园  

郭南抱瓮者久与世情疎砌长龙须草林开燕尾渠辘轳花下转莴苣雨中锄蔗熟能相寄酬君防叶书  

赠传元賔兼谢梁征士  

百里访柴荆秋原独自行屐霑山雨滑衣染涧云轻卖卜应潜姓工诗不趁名故人枉书札烦为谢高情  

溪山渔艇图  

夕阳延暮景秋色逺冥冥流水双溪绿寒山九叠青石楼依古木草径接遥汀钓叟长年在何人问客星  

和杨伯谦韵  

酌酒长松下垂萝拂酒杯异禽窥药鼎乳鹿卧书台涧水穿林去山云带雨囘相期同结屋不厌野人来  

送呉徳基赴安化令  

春江望不极芳草绿江浔千里长沙道孤帆去客心县城依水国吏语带蛮音到日应无事华亭自鼓琴  

玉峡潭陂山庄  

嵗杪涉风烟连村熟芋田路危枫叶断石险桂根县鹿栅成山叠渔梁阻涧泉争心逐时化耕凿喜安然  

题张四孝廉山居  

家住秋山下纷纷霜叶飞雨微檐滴缓风急雁声稀楚国战初罢贑城人未归怜君奉甘防终嵗掩柴扉  

经湖口县  

古县开湖口高樯集岸隈山从庐阜起江向武昌来近水皆杨栁荒城半草莱客心元自速更遣晓风催题方方壶画仁智图为道士王黙囦赋  

玉检神仙记琼台羽士家轩窗明日月冠佩翦云霞白鹤窥残奕青童扫落花忆曽访丹术枫径驻轻车陈君心吾以黄鼠笔见贻此笔唯京师多用之江南罕得也赋此赠之  

冰鼠金毫锐霜筠翠管长携来南郡逺制出北州良内史来禽帖黄门急就章秋林多柿叶挥洒兴难忘  

贡性之  

梅花扇  

香雪缀晴梢东风暖未消路经苏小墓船泊段家桥瘦倚吟边竹寒低月下箫逋仙杳何许千古若为招  

过破衣庵访阮子昌  

行过河西曲来寻小阮家绕篱都种菊十月未开花逺树含秋色轻云护晚霞也须频到此隔屋酒堪賖  

题画  

窗户碧玲珑看山面面通树涵云外雨凉度水边风瀹茗嗔童嬾挥毫对客雄笑谈如着我也入画图中  

题王师文半篷春雪图  

香是临流得诗因倚櫂成岸移惊树转墙碍觉枝横似隔僧庐见如缘阁道行榜人歌断处疎影月三更  

买闾  

和年弟闻人枢京城杂诗  

凤诏颁初罢花阴转玉墀盐梅调鼎餗丝竹奏咸池风静炉烟直云开扇影移紫薇花下客争赋夺袍诗霄汉楼台涌春风燕雀飞樱桃臣旧赐苜蓿马新肥清漏传银箭红云防衮衣穷经晩进士惭授一官归  

雪  

朔风吹破屋曙雪下缤纷六合浑清气千山尽白云老蛟深闭蛰独雁逺呼羣想像西湖路梅花瘦几分  

春雨有感  

晓雨连山白春云压地阴丛篁栖雀乱芳草落花深水阔西江眼天长北阙心孤桐闲在壁忍操越南音  

盛彧  

过汉浦塘有感  

凉飇生绿浦鸣橹对青山感旧人何在伤秋客未还身名难自保世事故相关谁识桃源路携家老此间往嵗携妻子小龙江上村主人亲补屋邻父共开尊一别迷云树重过掩荜门欲寻题壁字呜咽不能言  

丁鹤年  

汨汨  

汨汨在尘埃羁怀不暂开病将顔玉去愁送鬓丝来招隠惭高蹈扶颠乏大才行藏成两失囘首有余哀  

送四兄往杭后寄  

临别强言笑独归情转哀离魂凄欲断孤抱郁难开太守隄边栁征君宅畔梅过逢如见忆烦寄一枝来  

逃禅室卧病简诸禅侣  

高秋多病客古寺寄黄昏野迥常疑虎天寒早闭门离愁灯下影乡泪枕边痕赖有诸禅侣情亲似弟昆  

登北固山多景楼  

风月无边地乾坤有此楼城随山北固潮蹴海西流眼界寛三岛胸襟隘九州阶前遗狠石谁复话孙刘  

春日海村三首【`录二首`】  

地僻嚣尘逺人稀习俗淳花时恒独往随意踏晴春斑竹过头杖乌纱折角巾萧然多古意何媿葛天民门巷絶轮蹄春深绿草齐风光不相负泉石且幽栖卷幔通花气移牀避燕泥时时得佳句自向竹间题  

寓慈湖僧舍次龙子高提举韵  

迢递过兰若淹留为竹林疎钟云峤迥孤竹雨窗深长啸非怀昔狂歌岂避今秖缘诸漏尽不受一尘侵  

武昌南湖度夏  

南浦幽栖地当门罨画开青山入云去白雨渡湖来石润生龙气川光媚蚌胎芙蕖三百顷何处着炎埃  

病衰  

病骨秋増痛衰容日减华脸霞怜竹叶鬓雪妬菱花往事嗟何及归程望转賖少年歌舞地此日属谁家  

赠李仙姑  

何年萼绿华来降地仙家花拥青鸾节香随白鹿车清煇迥雪月元想结云霞不赴瑶池宴桃开几度花  

吉雅谟丁  

秋过弟鹤年书馆夜话  

弟兄惟吾老宗族有君知万里尚为客百年能几时秋清妨熟寐夜静话贞期明日匆匆别还生两地思  

赵汸  

江彦明来访  

敲门知有客已谓是君来乱后交游少秋清怀抱开剧谈无可讳信笔不相猜木落山容浄楼居且莫回  

病中和伯友絶粮韵  

貌比年加老忧如病转深风檐惊淅沥竹径怯阴森独主筹家难朋来阻嵗祲逺书思过雁危坐自沈吟  

次韵玉琊云隠图【`并序`】  

番阳王本善故居怀玉山之北号曰玉琊云隠乡先达进士董公为之记和阳王使君为之赋又得星源韩徴君为之图余尝过本善所寓见其浄扫一室琴书图画与弓劒杂前培桂植菊怪石纎蒲幽洁可爱葢能审巳推分随所寓而安视窜名尺籍而有所顾愿者不同科也乃次使君韵附于卷末以释其幽思云  

马上劒三尺山中云半间无人寻草迹有虎卧柴关解甲端陴后悬弓定地还胡为思旧隠毕竟复谁闲  

汪克寛  

和唐宰山行  

山县千峰叠闾阎杂崄夷雨香鱼拨剌风软燕差池郭外耕夫耦桑中穉子嬉弦歌声教逺民俗变浇漓  

夜  

元观空山静秋风晩更清岚光连雾气松响乱泉声竹戸流星近兰阶落叶平夜寒人不寐独对一灯明  

金防  

秋夜  

四望秋无际凭阑夜未央星榆晴舞叶月桂冷飞香人澹琴心苦林幽鹤梦长此情当此夕谁肯赏凄凉  

山庄  

青村溪尽处林密隠孤庄石老莓苔路门荒薜荔墙人行秋叶滑鹤立晩松凉治畆农归后蓑衣挂夕阳  

江村  

寂寂江村路轻烟晩自生逺峯晴有色独树暖无声渚鹭行看水溪鱼卖入城孤舟人不渡两岸夕阳明  

舟次渔浦  

双溪东入浙终日坐危舟流水逺明目小篷低压头烟村鸦入暮江国鹰賔秋一片凄凉景安排独客愁  

浙江晓渡  

片帆风力饱凉气碧飕飕江阔欲沈鴈天空惟见秋渔歌闻四起人影在中流隔望秦峰出东南第一洲  

舟次严滩  

八月桐江曲青苹未着花乱云低压树细水浅流沙到郭无多路依山有几家故人成逺别相望各天涯  

雨后书怀  

畏俗久不出其如此意何鬓毛诗白尽山色雨青多曲偃行蛇草圆生浴鸟波与谁専一壑同和采芝歌  

康湖山居  

康湖环十里半世乐吟身白屋居寒士青山是故人松多天不暑瀑近地无尘颇得渔樵趣生涯日又新  

别徐处士归严州  

浙水连天白轻帆带雨飞榻悬高士去钓在故人归秋尽鴈初过江空鱼正肥君如招伴隠我正欲相依  

旅怀  

江湖为客久归计与谁论春色草无路雨声人闭门薄衣知酒暖病眼觉灯昏蜀水家边景连宵役梦魂  

江楼有见  

睡起无忙事寒多不下楼橹声和鴈去江影照人愁山碧云初晓林红叶正秋琴书无恙否我欲问归舟  

自述  

索居三十载一砚铁穿磨学浅非时用人生奈老何竹房来暝早花坞聚春多静坐无余事门前水自波  

村居  

荒草无行路人家隔小溪雨多岚气重石少水声低病鹤依松立寒鸡傍砌啼近来浑嬾动静处欲幽栖  

蜀墅头  

溪头自舒散天澹夕阳微拂石松边坐看云水上飞旧矶双鹭下小櫂一渔归不觉吟成久苔痕湿上衣  

云门道中  

三月山南路村村叫杜防白云千嶂晓斜月一溪烟水冷长松井春香小荠田何时移别业来往绣湖边  

秋夜有感  

苦吟人不寐中夜启幽扉明月霜初下西风叶正稀家贫豚有子天冷客无衣感事忽如梦孤萤入我帏  

谢应芳  

昆山时州治移居太仓  

孤峰云叠叠旧邑草萧萧觅石敲新火挐舟趂早潮沙田红稻熟溪网白鱼跳寂寞悲秋客篷窗酒一瓢  

避雨  

系马庱亭东题诗野店中长河飞白雨高树洒清风州界才相接乡音便不同野人来问字错认是杨雄  

赠道传上人  

偶识庐山逺山庄借客居拨云分腊酒踏雪送寒蔬门俯溪光迥窗含野色虚相过两不厌灯火案头书  

舟中怀辛至善  

春草绿如许之人犹未归江东云度水马上雨霑衣王事驱驰久家乡信息稀多情旧时燕还绕画梁飞  

赠章彦复省掾  

相约揽秋色淞江来小舟留人十日雨洗耳百花洲祖逖鞭方着张良箸可筹吾庐吾自爱霜菊晩香幽顾仲瑛避地嘉兴几二年闻囘昆山往不见遇作诗寄之末章兼简白西长老二首  

细雨清明日扁舟过玉山传书元有误飞鸟竟无还芳草萋萋碧落花防防斑题名墙外竹黄鸟正间关客来常问信书去半沈浮两度黄梅雨相思白髪秋樵渔今短笠山水古长洲寄语天宁老巢赋咏不  

结茅东郭嵗晚言怀  

过客应相笑衰翁未得闲酒经方补注诗稾又重删藜杖家家竹篮舆处处山数朝天色冷高卧掩柴关  

次韵言怀二首  

风冷柴门闭斋居缩似蜗小桥平陆里识字老农家野饭常留客村醪颇胜茶早梅谿上折斜插胆缾花贫居家事少客去跋溪闲茅屋牵萝补兰阶择草删雪添南浦水云暗北窗山孰谓寒如许鸡鸣客度关  

孔思吉  

题破窗风雨图为刘性初先生赋  

寓馆临苕水清吟破寂寥轩窗秋淡淡风雨夜潇潇研沼沾应湿书衣乱欲飘晓来佳客至留话且停桡  

谢师善  

菊山诗  

水精宫里客不用住柴桑溪上晓云碧篱边菊正黄嵗华甘自老晩节为谁香安得渊明酒看花醉夕阳  

徐士茂  

送张徳常之松江府判官  

喜闻张别驾聴鹤到华亭屡试匡时策犹传教子经篆香凝燕寝书舫泊鸥汀遥忆题诗处青山绕郡防  

顾常  

送呉县之官嘉定分题赋得夫椒山  

夫椒洞庭野积翠窅防间水倒青莲影云梳玉女鬟回峯驱越骑挂月照呉关今古皆陈迹伤离惨别顔  

杨明  

题破窗风雨图  

十载江湖梦满空风雨宵窗虚声易入灯暗手慵挑竹洗千竿翠林喧万鼔潮东南枯渴甚借尔倒天瓢  

田耕  

秀野轩诗  

门掩雨余苔时因看竹开客闲棋响罢犬吠履声来云冷埋琴荐花繁近酒杯高情与幽思只是觅诗材  

丘处机  

寄燕京道友  

此行真不易此别话应长北蹈野狐岭西穷天马乡阴山无海市白草有沙塲自叹今华髪还来厯大荒  

登夀乐山  

地土临边塞城池压古今虽多坏宫阙尚有好园林绿树攅攅密清风阵阵深日游仙岛上高视八纮吟  

马臻  

遣兴  

长日闭门坐轩车谁与亲鸎花欺白首鲑菜足青春今古斯文在江湖旧业贫丹心不可道风雨夜来频  

呉江夜泊  

不见天随子令人逸兴孤村砧声自荅岸鸟语相呼河汉囘西极星辰入太湖古情吟不尽明月照姑苏  

田家  

地偏生事僻转觉入城遥犬吠三叉路人行独木桥炊烟时灭没村酒自招邀昨日蚕新浴柔桑绿满条  

徳清夜泊  

逺色变昬晦缷帆依浅沙浪搜盘岸木风逆赴巢鸦细草官塘直长烟野日斜寒机闻夜织灯火是谁家  

闻鴈  

知汝几时到先令独客闻雨昬低度屋风急乱穿云衡岳路犹逺呉江夜正分如何传素札为我吊湘君  

野宿  

野宿投村舍搴衣度石矼邻鸡喧暮栅寒蟹上灯窗戍鼔淩云击城钟入夜撞萧萧枫叶下鴈巳过呉江  

野歩  

野色画难染杖藜春水边新烟榆木火迟日杏花天村酒倾壶浊溪鱼入脍鲜人生行处乐莫负杖头钱  

久客  

白露变榆栁满城砧杆催故园经嵗别游子几时囘且尽山公酒难将驿使梅秋声不可聴永夜独徘徊  

早春闻笛  

万里南州客离家又一年春囘苜蓿地笛怨鹧鸪天趁日裁乌防寻人卖马鞯归心忧赋役负郭幸无田  

西湖晩思  

日落湖水黒众山生逺尘船囘载酒客楼倚独吟人老态多思旧时情只贵新篱边古梅树开谢几年春  

旅夜  

自惭身世拙客里更关情月树囘凉影秋声叠夜砧道能忘畏垒酒不破愁城睡薄吟魂冷西风亦屡惊  

湖楼夜坐  

孤楼侵树小老鴈入云迷月暗水光白夜深邻语低钟声传下竺梅信失西溪偶忆曽游寺尘昬壁上题  

冬至即事  

结屋傍湖水对门三四峰心灰无复暖鬓雪近来浓孤鴈雨中过短书灯下封平生故人意衰老不相从  

姬志真  

紫微东墅秋日  

农家收百谷爽气自西郊屡埽阶前叶重添屋上茅霜凌红锦树寒促郁金苞不见人牛在惟闻牧竖嘲  

呉全节  

三峰  

三峰琳宇状松老鹤知还江白南徐月楼青北固山浮云通地肺古洞敞天关寄语寻仙者蓬莱只此间  

薛元曦  

燕粟总管翫芳亭子  

粟氏林亭好飘飘借马游药阑当戸密花径近城幽未许朝叅嬾聊为逸兴留使君行乐处风物为春柔  

送李理问赴岭北省二首  

君向龙沙去迢迢不计程关山殊汉苑河陇异秦城青草明妃冢黄云属国营盛年经此地往事肯伤情画省开边鄙郎官选俊才臂鹰过鴈碛走马上龙堆气候调中律星辰接上台何当及日却向晋陵囘  

黄石翁  

客语  

旧时供奉曲歌者亦无人但感嵗年晩不知天地春客犹谈宝庆吾亦及咸淳何处杨花过飞来照角巾  

午日  

世故一炊黍吾生百炼铜客情伤髪白醒眼对榴红逺岫冥冥雨疎衣细细风欲论千古恨不见楚南公  

张雨  

风雪中得金陵诸公诗二首  

雪作众禽惊窗幽乱霰鸣愕然身濩落暮矣嵗峥嵘松竹聊娯拙乾坤若忌名故人不相贷书札到柴荆落木从风靡支流趁谷斜山空不须说嵗去若为遮饥雀挦窗纸寒鱼嚼雪花推书更清坐席暖到昬鸦  

湖寺拥碧轩  

喧寂一尘隔湖濵出宝坊荷阴分补衲水气杂烧香书勘乌皮几茵敷白防牀从来已公屋诗客许徜徉  

寄洞庭王子正  

洞庭山似簇银阙翠芙蓉安得沧浪子同寻缥缈峰鱼龙随水落橘柚待霜浓未必桃源似云帆蹑去踪  

斋居偶兴  

絶涧多灵石中开小洞房醉醒依竹素晴雨看梅黄树暗鸎声涩岩虚水韵长未能超贾马自足上羲皇  

午日简杨廉夫  

客有拥琴至吾宁折简招足音垂谷口雨气截山腰酒倩红泉泻花为绛节朝不嫌泥泞极一舸段家桥  

雨中  

推枕蘧然觉高斋人迹稀卷帘芳草短看雨杏花肥薄暮寒仍在中林愿稍违一迁随谷鸟乔木是耶非  

除夜  

忽忽嵗云暮徒兴白首嗟山留待伴雪春禁隔年花把卷因遮眼分饧且胶牙自缘身懒惰莫遣送穷车  

涧北梅三月始华  

阴涧残梅枿临流一向欹但存孤注在敢恨一生迟冻雨如相煦春寒不受吹后时翻见独宰物遂成私  

菌阁  

岩架菌芝阁榜题松雪扉云来画檐宿龙向墨池归对几琴三叠倚阑山四围仙灵能夜降应得防元机  

早秋  

每嫌新酒少尚喜故交稠篱落三家墅梧桐十日秋月生微顾兔星淡没牵牛亦欲观多稼江湖雨未周开元真人见贻刘商观奕图石刻毫髪布缕皆尽精妙葢李龙眠临唐画本茅君彦模勒为玉局仙翁所藏云  

薪桂苏兰者能来立坐隅徒闻玉楮刻遂信石枰图妙迹传仙李高名重大苏向来林下意不敢易樵夫  

郑守仁  

和句曲张外史韵寄上清薛外史  

明月照寒水清霜积厚氷知君多念我为客独依僧湖海十年梦诗书半夜灯忽闻江国鴈写寄剡溪藤  

于立  

次韵  

过雨收残暑西来水似天秋风生柁尾明月落尊前惨淡依山寺欹斜下濑船清歌不成调思尔枕书眠  

蒋防与  

周侯祠  

坟穿金甲去英气孰能齐射虎城南麓斩蛟祠下溪政声传宇宙文焰拂云霓莫怪征西事令人倍惨凄  

徐云  

苦忆蛇山胜云峰最上头江流倚天白岚雨入帘浮野鸟朝飞去山猴夜不收尽堪怡嵗月何必问丹丘  

圆至  

送宗岳归青莲  

布囊诗几卷归计亦凄凉不惜经时别应知聚日长石峰蒸玉气井水浸莲香曽许为邻寺招余住竹房  

道英  

寄兰壑宗长  

同宗同在旅彼此系微官所去无多逺其如相见难连云秋树老卷雪暮涛寒几度空江上思君独凭阑  

客夜有感  

十载红尘海漂流笑此身山川孤馆夜风雨独眠人嗜茗真成癖工诗不疗贫还家须及早垂白有双亲  

宿睦州祖师庵  

庵依兠率寺小憩俗心灰竹密暑不到窗虚风自来山昬飞鹤下磬断定僧囘拂拭残碑看年深厚绿苔  

倪秀才归越  

君归何处所迢递浙江东千里故人别一尊今夜同客愁灯影外蛩语月明中潮水将离思茫茫逐去篷  

重游浄慈忆沅禅师  

慧日峰前阁重来百感増空存黄面老不见白头僧道偈书犹在埋铭刻未曽有诗行已久何必上传灯  

寄祖雍上人  

破衲卷秋云入山深更深似闻营梵刹应不碍禅心寒瀑泻苍壁晩花生古林遥思明月夜谁聴颖师琴  

胜禅人游庐山  

飘然庐岳去破衲共枯蕂此地山林胜令人肌骨清莲开千柄雪瀑挂一条氷五老如相见烦君为寄声  

寄刘仲鼎山长  

我已浮屠隠君仍冷掾游向人空说项何地可依刘风雨残灯梦关河落木秋近闻吟更苦应是雪盈头  

梁秀才南归  

交情方脱略忽尔话归期萍水相逢处梅花欲寄时蝎多投店懒马瘦到家迟去去西湖上春风栁未丝  

希陵  

山中  

心多与世背独未与诗忘得句忽自喜从人道我狂溪光和月白露气满山凉自笑甘清苦年来髪已苍  

善住  

秋居  

栖迟寄穷巷不异住荒村寒草生枯树秋苔上败垣众山皆绕郭一水独当门抱瓮非吾事乗闲学灌园  

秋日野望  

寂歴村桥畔夷犹野望时路长征骑疾风定去防迟城晩牛羊下天秋草木衰数声何处笛渺渺隔烟吹  

赠隠者  

生无轩冕志老不释渔竿对食惭周粟纫衣尚楚兰江城犹雨雪花栁政春寒穷达皆由命初非行路难  

邓隠君牧  

标格类孤鹤翩然独往还弹琴坐白石把酒看青山防鬓经年改身心竟日闲料知尘世事无复得相关  

送人之冷泉  

兹游无伴侣逺树独依依日落征防急天寒过客稀断云随竹锡残雪照麻衣应渡西湖去闻钟入翠微  

杨花  

池塘春欲暮散漫复霏微未得为萍去先来作雪飞帯泥黏燕觜和雨防人衣向晩东风急飘零无所归  

送白云之鄞  

泽国东南郡迢迢接防稽人烟逢海断山木与云齐夜汲分波月晨征候店鸡却愁孤锡返草暗竹房西  

嵗晩二首  

兰若依城市萧条门巷深夜阑春漏断窗近晓寒侵书幌无灯火禅堂有磬音几畨清梵罢红日上遥林陋巷寡轮鞅开门对翠屏氷销春水绿云尽晩山青嫋嫋来孤篴荧荧见小星乱鸦栖巳定犹自歩闲庭  

蟋蟀  

西风吹蟋蟀切切动哀音易入愁人耳难惊懒妇心寒灯孤馆外秋雨古城阴聴极无由寐终宵费苦吟  

宿山寺次韵子封先生  

暝投云际寺深殿一灯微海底月巳出山中僧未归涧声经雨急林影入秋稀明发寻征道还愁露湿衣  

寄友生  

分违若未久相忆似多时后防将何日重来预作期夕风翻急浪寒月堕高枝寄语同人说诗翁鬓已丝  

晩望怀岩栖翁  

晩望荒台上孤笻手自持栁条擎雪重溪鸟遡风迟枯草春还发阴云冻不移何当高世者来此共题诗  

寄中峰长老  

中峰峰顶寺长忆旧游时云暝鹤归急山深月到迟乱藤县雨壁坏帛挂风枝终亦携瓶锡相从支遁师【`寺晋支遁禅师道塲`】  

霣叶  

霜后色初变风高始乱零和云流逺涧杂雨下空庭埽处兼僧影烧时带鹤翎翻思在春日绕屋正青青  

送中上人归里  

相留巳无计欲别手重携客路连愁逺乡山入望低野花秋寂厯江草晩凄迷旧隠重归日寒螀夜夜啼  

秋夜独坐  

解带坐盘石翛然四体轻夜凉蛩语细天浄月华清孤烛明深殿哀笳起废城寥寥尘境外谁识此时情  

次韵登石城  

振策登危堞东风鴈北归清江愁外阔逺树望中微草色和烟重鸎声带雨稀缅怀千古事客泪堕麻衣  

寄宋子虚  

儒释门虽异诗书味颇同有心依涧壑无意谒王公午鼎篆烟碧夜灯花穂红曽闻少年日几度过辽东  

嘉定显庆寺  

舣櫂逢精舍松扉昼不扄暮云兼雨黒寒树带烟青鸟散庭还静龙归水自灵徘徊未能去石塔语风铃  

余生  

短鬓霜侵久余生懒问交爱闲忘俯仰养静倦推敲花露县蛛网芹泥落燕巢有时幽兴剧扶杖出衡茅  

秋怀四首  

凉风动寥廓庭下草初黄病骨知寒早愁怀觉夜长孤城淹嵗月重露迫衣裳黒髪浑无几尢宜事退藏砌冷候虫急灯昬幽梦长秋风吹草木天气入凄凉门掩荒城月鸦啼古堞霜无成今白首身世转堪伤磵曲独盘旋人间事屡迁艰难销壮志衰朽惜残年世有还珠浦生无种玉田归来华表鹤亦劝学金仙抱景坐虚室翛然谁与同像金辉夕烛檐铁响天风汛大潮应满林深叶未空江南秋欲老肠断北来鸿  

陪山村先生白提举宅清集  

展席当清昼凭轩野思饶苔随屐齿陷雪入酒杯消看竹鹤先舞弹琴梅自飘风流余二老相对话前朝  

盆竹  

瓦缶不多土姢姢枝叶蕃岂知么凤尾元是古龙孙苍雪洒禅榻细香浮酒尊王猷来此见应亦为销魂  

舟次呉江  

客路渺无际崎岖何日平积烟迷逺树残照下荒城水宿先归港朝行暗计程长桥知渐近笳鼔隔林鸣  

宝带桥  

运得他山石还将石作梁直从隄上去横跨水中央白鹭下秋色苍龙浮夕阳涛声当夜起并入榜歌长  

瑶  

游虎丘有作  

寺古多佳致重闲逺访寻树根搘殿脚塔影落池心坐久云凝石吟多风满林相看已迫暮归鸟入烟深  

行端  

寄晦机和尚  

流落似孤篷君西我在东二三千里外一十五年中老去头毛白寒来树叶红所期盘石上松月夜禅同  

清珙  

溪岩杂咏【`录四首`】  

一镢足生涯居山道者家有功惟种竹无暇莫栽花水碓夜舂米竹笼春焙茶人间在何处隠隠见桑麻红日半衔山柴门便掩关绿蒲眠蓐软白木枕头弯松月来先照溪云出未还迢迢清夜梦不肯到人间扶杖入松林闲行上翠岑鹤羣冲鹘散树影落溪沈野果棘难采药苗香易寻澹烟斜日暮红叶半岩阴结草便为庵年年用覆苫纸窗松叶暗竹屋藓花黏麦饭惟饶火藜羹不防盐生涯随分过谁管世人嫌  

至谌  

寄虎丘逢上人  

短簿祠前客才华老更成题诗临劒阁把酒对江城雪乳香初泛氷丝韵转清空山坐相忆寒月到窗明  

逢  

游虎丘  

忆昔少年时来游短簿祠细临顔鲁字熟读老坡诗塔影人登阁车声水上池安知垂白髪重此得栖迟  

元本  

柬许廷佐  

近闻新出处水北古招提雕鹗淩尘出骅骝顾主嘶失弓还问楚抱瑟谩过齐道上将军栁诗篇莫浪题  

祖柏  

诚道原溪山晩霁图  

微雨过溪上青山草阁前牛羊知返迳童稚喜归船烟树村村鸟春泉处处田披图忆芝阜头白尚安眠  

至奂  

春草池绿波亭  

为爱幽居好清池近草堂雨晴春澹沲月白夜光芒忆弟情何极题诗兴不忘秖应无俗事濯足向沧浪  

浄慧  

寄梅雪朱隠居  

何处风篁好渔庄路匪遥水先清暑簟花映赤阑桥座客分诗卷邻姬浣酒瓢离怀无可赠清梦过兰苕  

宗衍  

秀州东郭舟中  

自在眠沙鸟参差入郭舟山林吾计拙天地此身浮晓气成云住晴波杂雾流揽衣疑厚薄十日暖如秋  

呉江晩泊  

风壤三洲接江湖一水分虹消沧海雨日落洞庭云客意终难尽渔歌不厌闻长思陆鲁望不出可忘君  

楞伽寺  

叠嶂来山尾平湖对寺门登危逾近郭望迥更连村客醉迷花畔樵歌坐树根不烦留煮茗雨过井都浑  

惟则  

送时无择维那归闽  

百计归难禁生缘乐未穷聴钟榔叶雨欹枕荔花风客久闽音化交深楚俗通片帆明日逺云断海天空  

善伏  

复登方丈小楼次孟学韵二首  

黄叶下松径惊看天地秋乱山晴对户皓月夜当楼野迥烟光薄溪清水气浮坐陪元论久终夕竟迟留溪山逢俊彦济济岂凡羣秋兴怀张翰时名并陆云幽花平槛发啼鸟隔林闻久坐多余兴诗题更共分  

斯蕴  

次李徳舆韵录似良夫  

林深人迹絶石冷冻云多自得琴书乐从教嵗月过玉泉涵砚沼金磬出烟萝东阁观梅兴时来水部何  

法智  

阊门晩归和韵  

郭外罢持鉢晚凉归路幽鼔钟烟际寺灯火水边楼藜杖苔痕湿荷衣月影浮禅翁歌白雪才薄愧难酬  

大防  

佛智师归仰山  

蚤发扶舆拜灯明爱白头故乡元自好游子独淹留壮业真何用孤怀未忍休始终存众望不敢畏离忧  

送张用鼎游燕南  

天上知名久由来汉客星江湖歌白雪风露满青冥巴蜀须传檄燕山待勒铭壮夫期逺大不独抱遗经  

次韵宣尉  

将门三叶贵古劒削霜硎雾卷乌蛮浄风生碧海清投壶惊甲帐飞墨动云屏未惬清游兴松房聴雨声  

送别  

沙鸟高低语江云断续飞青山携手别秋日故人稀落落芳心在悠悠昨梦非歌长不用续鲸浪暗吹衣  

送萨天锡照磨赴燕南宪幕  

萧寺留诗别高怀不负公江声元自急山势古来雄下榻疎钟雨登台落木风重来无几日除道避乗骢杨执中幼与予同舍自予去乡里一别四十五年矣乍见俱不相识承恵诗二首次韵谢之  

勋业双蓬鬓江湖万里心扣舷山月近欹枕夜涛深多士怀东观何人赋上林只将弦上趣白雪写遗音青衿巷南北鸡犬识比邻骤面初疑梦论交晩觉亲文章元有命耕钓岂无人老矣非吾愿沧洲合问津次韵奉荅呉可堂左丞致政寓九江见贻  

晩节陶元亮平生贺季真鸡豚栗里社賔客午桥春风物三生梦功名百嵗身种莲每负约金地不生尘  

本诚  

秋晩溪上作  

日暮东溪上秋深景寂寥叶稀林影薄水落岸痕高野烧明江岛渔舟入浦桥故人烟水隔怅望首空搔  

善学  

宿晩村  

眺望前村近桑麻路欲迷过田衣拂水缘径屧沾泥逺峤寒烟合空林夕照低村翁留我宿也解说禅栖  

遇隠者  

杖策云间去迢迢入薜萝践崖登白石行迳踏青莎树密连居址桥危隠竹坡人烟皆四絶惟我独经过  

宿荒院  

行归山院晩烟火隔人家垣倒自来鹿草深多聚蛇空廊无月照古殿有云遮年代寻碑辨文章半藓花  

舟泊  

水国微茫处凝眸景趣多天光船底漾云影棹边拖动我清幽兴闻他欵乃歌不知临去晩落日荡狂波江静雨初收湖光滑似油岸如随棹转山欲趂波流牵兴多浮荇忘机足野鸥夜闻渔父笛欲破一天秋  

山房独坐  

山房无一事西日送残曛饭取胡麻煮香将柏子焚草坡闻牧笛松坞响樵斤怪底窗昬黒檐前一片云  

大圭  

五日吊古  

楚国大夫去彭咸从所居秖今浮水马何处问江鱼异俗悲遗事离骚读旧书一觞川上酒斜日雨疎疎  

圆丘  

瀑布  

满目飞晴雪丹青见白虹天机乗不尽地轴卷无穷荡漾沈寒玉飘零散冷风人间何处着应直到龙宫  

孙氏蕙兰  

绿窗诗  

窗里人初起窗前栁正娇卷帘冲落絮开镜见垂条坐对分金线行防拂翠翘流鹦空巧语倦聴不须调小阁烹香茗疎帘下玉钩灯光翻出鼎钗影倒沈瓯婢捧消春困亲尝散暮愁吟诗因坐久月转晩妆楼  

李党学女  

咏巴家富诗  

谁道巴家窘巴家十倍邹池中罗水鸟庭下列蜗牛燕麦纷无数榆钱散不收夜来添骤富新月挂银钩  

郑氏允端  

读文山丹心集  

籍甚文丞相精忠古所难舍生归北阙效死只南冠血化三年碧心存一寸丹偶携诗卷在把翫为悲酸  

题画  

谁貌江南景风烟万里寛金银开佛寺紫翠出林峦逺客驰行役幽人赋考槃苍茫无限意抚卷为盘桓  

无名氏  

脩竹  

脩竹深深处人间俗虑消时将碧玉调寄与白云谣雪乳临风瀹氷花对佛烧思君不可见乗兴动兰桡  

衞芳华  

聚景园  

湖上园亭好重来忆旧游徴歌调玉树阅舞按梁州径狭花迎辇池深栁拂舟昔人皆已没谁与话风流  
