---
title: 第10部分
index: true
icon: editor
order: 10
category:
  - 诗藏
  - 诗集
  - 御制四朝诗 宋金元明
tag:
  - 钦定四库全书
  - 集部八
  - 总集类
  - 张豫章
  - 清
---

## 御选金诗卷十八  

五言长律  

髙士谈  

次韵东坡定州立春日诗  

栁色看犹未梅花折已堪流年空客恨旧事与谁谈落日窥愁絶东风半醉酣云深归晓鴈水暖浴春蚕从事终无愧空餐色有惭家山方杳杳官府谩覃覃隠几心犹静焚香鼻观叅语新怜鹊喜声鄙恶鸱贪旅迹何时定归心不厌南佳辰近烧烛盛事忆传柑学业虚千卷生涯寄一庵谁能吊双影无月不成三  

吴激  

鸡林书事  

箕子朝鲜僻蓬丘弱水寛儒风通百粤旧史记三韩邑聚居巢惯民淳比户安犹存古笾豆兼用汉衣冠兔頴家工缚鲑腥俗嗜餐骑兵腰玉具府衞挟金丸长袖鸢  

窥肉都场狖挂竿琴中蔡氏弄指下祝家弹主礼分庭抗賔筵百拜难渍橙秔酿防滋桂鹿脩干泼墨松如节隤墙石似丹地偏先日出天迫众山攒鹏翼风帆逺羊肠石磴盘由来异文轨休讶变暄寒事可资谈柄谁能记笔端聊将诗貌取归作画图看  

刘着  

次韵彦髙即事  

福威看九落笔削在麟经中道亡三鉴危时忆九龄网罗无处避鼙鼓不堪聴身逺辽阳渡心怀岘首亭脱巾头半白倾盖眼谁青断鴈西风急潸然涕泗零  

王璹  

谒狄武襄公祠  

杰古西河秀英雄挺伟姿奋身甘衞国弭节愿匡时妙略风云防威名草木知功髙慑南服计重破西陲定乱劳三箭平戎在一麾势倾铜柱逺声振玉闗竒颇牧才何济孙吴誉并驰朝廷分重寄将相赖兼资豹略多全胜鹰扬屡捷师雍容敦礼乐谈笑屈蛮夷褒锡酬车服勲劳着鼎彞云台俨冠劒麟阁绘形仪锦里家仍在兰陵冢不隳风号坟上木苔渍庙前碑过客烦诗句行人奉酒巵汾阳遗美迹千古话芳规  

王琢  

辛未九月二十一日雪  

几日西郊雾连宵北牖风菊花犹泛酒雪片忽填空草树秋容湿河闗晓气蒙听初疑落叶仰不辨髙鸿烂熳三冬意凭陵百圃功披裘赴鸡黍埽径惜篱丛岂料英巧来争白帝雄剪裁浑草草飞舞太悤悤只作干时令非闗兆嵗丰冬雷怪相似春雹冷应同安得蛟龙蛰何由翳霭通日华升赤壁天色湛青铜尚有登临兴宁无赋咏工烟霞狂啸傲一发醉顔红  

雨夕感寓  

漠漠初灯后森森细防飘繁声入遥夜冷簟怳秋宵起欲吟相和吁无客可招何曽洗兵马但觉漏薪荛雷电初无预炎蒸遂不骄泻檐锵未歇欹枕兀无聊涧已山输潦堤应水没桥长林倦今夕孤鸟撼惊条似我纒忧戚因贫堕寂寥避人犹虺蝪择宿等鹪鹩共世难曹祢无才匹管萧苦心还自笑末俗本多嚣未老愁摧髩长饥带賸腰牀寒少陵被饮陋子渊瓢射防初游汉潜山敢傲尧盐车竟垂耳风鹢忌干霄一室元空埽千钟岂易要芳兰逼憔悴尺鷃失逍遥字对诸生识诗烦众手雕搜求劳肾胃戛击谢咸韶旧弄新弦掩穷途拙目摇争为壮夫篆只使古风浇血指甘时巧包羞怆道消优游能卒嵗三四尽论朝故幔幽霖透长檠暗烬挑不辞墙出菌傥见谷抽苗餍饫贪夫腹翻腾乐嵗谣晴楼交燕雀凉树沸蝉蜩坐快虹蜺出忧无萍梗漂浩歌弥激烈兴在海门潮  

萧贡  

临泉道中  

半世事行役兹游初未经峡门迷白昼岭脊上青冥涧曲莓苔滑松盘雾雨溟登危人局蹐涉险马竛落日留行客投鞭得驿亭短墙明积雪破屋漏疎星羌笛谁三弄羁怀强一听葭芦知不逺河外数峰青  

赵秉文  

柏人光武庙  

真人开有汉帝业肇芜蒌洒落君臣契艰危庙社图山川扶鄗邑日月拱东都社稷千秋里风云四逹衢北风吹雨雪西日照桑榆旧物余翁仲荒祠老祝巫功臣遗像在时有鼠衔须  

谒北岳  

四大神仪一羣山太茂尊奠方荒冀宅视礼配天孙西送虞渊暮东瞻碣石暾宝符临代郡铁瓮扼并门控赵襟形壮包燕气象浑九河探禹迹万里叫虞魂在昔登封始前驱羽衞繁千官骈部曲万骑隘山樊卜地恒阳曲移祠泰始元【`晋移祠曲阳`】荒碑刓嵗月飞石乾坤帝秩加黄屋宫居象紫垣云楣朽芝瑞雨砌裂槐根天业恢大山灵翊衞屯巫闾归帝制长白发金源九庙龙盘接三邦地势吞云烟浮近甸日月绕中原欵谒天香重封题御署存银镠诸产富电雨万灵奔神听羞回德天聪纳正言负时身九死去国泪双痕日近趋天阙生还托圣恩许身徒稷契无术补羲轩帝箓长桑洞仙岩张果邨卜居如可近重整北山辕  

胥鼎  

送弟恒作州  

男子四方志人生五马荣君恩何以报民政不宜轻御物当存恕秉心要尽诚勿矜新号令姑守旧章程敛暴单贫困囚淹狡伪萌慈柔难禁暴苛急必伤生东郡吾将老西陲敌未平一生能几别四事果难并方此对牀乐怆然分袂惊荒诗何足记聊写弟兄情  

髙廷玉  

栁絮  

断送春归去纷飞不暂停和风三径雪微雨一池萍蜨惹依芳草蜂粘过小庭静宜投隙地狂欲搅青冥得得穿朱戸时时扑翠屏黄莺枝上语似与诉飘零  

李纯甫  

赠髙仲常  

借问髙书记南征又北征从军元自乐游子若为情笔下三千牍胷中百万兵伤弓良小怯弹铗竟何成惨淡风尘际悲凉鼓角声别家四十日并塞两三程斗絶牛皮岭荒寒燕赐城吟边白鸟没醉里暮云横感慨悲王粲颠狂笑祢衡虎贲多将种底用两书生  

阎长言  

婆速道中书事  

此地先经战人生苦未聊泉源疏地脉田垅上山腰败石平危径枯柴补短桥晓烟明逺防暮雪暗归樵履滑心频悸梯危骨欲消解鞍空倒卧无梦托通宵  

周驰  

箸诗【`章庙御题限红字韵`】  

矢束形何短筹分色尽红骈头斯効力失偶竟何功比数槃盂侧经营指掌中蒸豚挑项脔汤饼拌油葱正使遭谗口何尝废直躬上前如许借犹足沃渊衷  

张潜  

寄人宰县  

县务无难易人才自异同割鸡良暂屈制锦要专工积弊奸赃后遗黎喘汗中不存忧世志底用读书功嫉恶看平日知君有古风莫敎循吏传独载鲁山翁  

元好问  

怀益之兄  

世故伊川叹乡情越客音天宜他日定陆已向来沈冉冉愁看老源源事益侵谁言易排遣自分不胜任鞭影惊疲马钟声急暮禽局中无旷迹喧外有幽寻梦失名家笔书存遗子金山田和石痩茅屋过云深春雨蔬成圃秋霜柿满林树隂凉拂席花气澹盈襟宿鹭窥晨汲孤猿伴暝吟溪僧时问字野客或知琴抱璞休竒售临觞得缓斟阿兄团聚日曾语百年心  

汴禅师自斲普照石为砚以诗见饷为和二首  

寺废瓦不毁砚竒功亦多已知良斲少更奈苦心何挺挺刚无敌津津润可呵羽阳陵谷变冰井字书讹赠比黄金璞辞慙紫石歌遥知玉音在洗耳俟研磨【`长吉有紫石砚歌`】  

防化铅仍见坚凝铁易穿何年埋朽壤此日睹青天古色秋烟重哀音夜雨悬有刀堪切玉是镜不名甎佛廕沦空劫书林结夜縁禅河一勺水更拟就师传  

癸已除夜  

鼎定周元重薪安汉已然不随南渡马虚泛北归船身并枯蜩化心争脱兔先尘埃嗟落泊光景强留连往事青灯里浮生白发前更残钟未动犹属出京年  

病中【`病因食猪动气而作癸卯四月二十一日晨起书`】  

战胜颇自恃宁知从外腴文章工作祟时运迫摧枯止酒嗟何及烧猪本不图膏梁无急变山泽有真臞诗信藤条戏方遭铁弹诬盐【`去声`】红忘后顾黧黑见前驱入投牀卧晨淹伏枕呼万钱惟呕泄一脔尔乘除静伏心仍悸深调息亦麤局嫌囚宇宙渴忆卷江湖风栁留蝉蜕霜松映鹤孤养和惩往失【`几名养和事见天随子诗`】扶老念时须杯杓归神誓垣墙任佛逾回蹊且垂翅望或在桑榆  

麻革  

上云内帅贾君  

北极长虹掣西垣太白髙千年知运圯四海共兵鏖雾黑龙蛇鬬山昬虎豹嘷石伤填海羽波动负山鼇遗介潜寒渚惊鼯走夜牢江山留惨黯天地入焄蒿众折思枝柱初寒俟茧缲明良逢庆防乡曲得名豪梁栋因人出艅艎为世操安流欣鼓枻奔浪独能篙日出戈挥景江翻弩射涛风声连澒洞裁鉴悉纎毫桃李勤封植茅菅日薙薅猎场游麂鹿鱼渚动防鱽井邑生春色禾麻饫土膏民歌乌绕屋士喜马腾槽朔塞闲刁斗天山拥节旄岱嵩何落落江汉自滔滔天宝珠仍璧长城雉与壕崇牙分棨防大壤属鞬櫜日月依龙德风云挟豹韬夹山羣战骑黒水泳轻舠落日观鱼浦秋风射雉臯化行家置塾役简里停鼛歌奏投壶室文闲治狱曹西庵谈性理东阁防竒髦森爽开璜琥纵横列鴈羔礼容新泮宇物性遂庄濠牧唱闻朝起樵音听暮号孤婴收坎阱流滞起蓬蒿屡下陈蕃榻谁空北海醪郤军敦礼乐曹馆富风骚客望龙门聚雏从凤穴翺世知三窟隘人可二天逃雨露承恩命山河袭世劳功名髙衞霍辅弼慕伊咎鞍马怜髀肉簪缨视髩毛雅申张仲德颂入鲁侯昭有客伤沦落无阶写郁陶太行云羃羃代北雨溞溞去国心将折怀人首独搔身如伏枥骥情似失林猱涸辙将安往穷途况所遭幸今逢匠石直欲啖醨糟忖已诚无有登门亦已叨沐薫良备至感激欲号咷巳客冯驩舎犹伤范叔袍锷须开匣劒割欲试铅刀杞梓容山木包羞荐沼芼毎思休困顿佳防有兰臯  

七言长律  

郑辉  

潞公轩即席继和刘巨济秀才韵  

万壑奔腾汇一湾构堂其上称吟观欲同邺令投巫近肯作陶轩容膝安心静自当凭棐几气清不必饰雕栏徒夸海上蓬瀛逺始觉壶中天地寛山势东南挿云碧人家髙下似星攒拟追潞国优哉乐【`此中父老言潞公宰此邑优游自乐殊不以簿书介意`】盍念清河作署难【`县署皆张仲温所修`】繁暑逺人如酷吏清凉生腋胜仙丹沿流花圃真堪赏解愠丝弦谁复弹窗转雄风来坐上雨疎雌霓挂林端休思酒社凋零半【`余与前令尹王公美屡防于此今则无复旧日矣`】且作诗人冷淡欢我軰三年穷胜趣此中五月亦轻寒民安讼隙无余事醉卧真须向夜防  

五言絶句  

蔡松年  

庚戌九日还自上都饮酒于西岩以野水竹间清秋岩酒中緑为韵十首  

鸡羣媚稻粱老鹤日疎野人言随其流故有不同者骨相乃封侯铜腥能使鬼文章亦可怜不直一杯水在昔安九鼎功名照帛竹贞观用元成一士天下足忧国在肉食敛玉峩清班吾曹漫浪人合眼松云间闲居度重九昔贤爱嘉名霜菊有正色糟牀逢圣清平生一丘壑晚堕法家流一防无俗物今年真好秋谢公既经世永怀东西岩翠袖乱清光轻云防风鬟我得秋风暇鲈鱼一杯酒佳人发浩歌此乐当不朽去年哦新诗小山黄菊中年年说秋思逺日惊髙鸿韪哉生处乐陵谷异风俗南枝吾永安笑抚西岩緑  

虞仲文  

雪花【`四嵗作`】  

琼英与玉蕊片片落前池问着花来处东君也不知张斛  

夜雨南山  

雨夜宿山斋夜深雨声息石室含余清风枝堕残滴  

还家  

云林无俗姿相对可终老如何尘中人不见青山好  

姚孝锡  

芍药  

緑萼披风瘦红苞浥露肥只愁春梦断化作彩云飞  

芭蕉  

凤翅摇寒碧虚庭暑不侵何因有恨事常抱未舒心  

蜀葵  

倾心知向日布叶解承隂空侧黄金盏谁人与对斟  

刘汲  

留别四弟  

对牀喜清夜尊酒话平生自是今宵雨于人却有情  

酒中作  

树暗春将老酒阑人欲归裵回风月夜花絮一帘飞  

任询  

忆郎山  

万壑溪流合千峰木叶黄郎山五千丈独立见苍苍  

髙有邻  

骊山  

不见朝元阁难寻羯鼓楼繁华随世去惟有渭川流  

王庭筠  

絶句  

竹影和诗瘦梅花入梦香可怜今夜月不肯下西厢  

孙氏午沟桥亭  

闲来桥北行偶过桥南去寂莫独归时沙鸥晩无数  

忆漍川  

极目江湖雨连隂甲子秋青灯十年梦白发一扁舟  

法华台  

坱圠有同色雪深云未开终南晴夜月彷佛似登台  

道材  

楼阁明丹垩杉松振老髯僧迎方拥帚茶细旋探檐  

题马光尘画  

珠璧佳城下丹青败叶间残年两行泪絶壁数重山  

赵沨  

聚逺堂  

独上平台上风云万里来青山一尊酒落日未能回  

刘昂  

山堂  

山雨溪边过山堂夜独吟悠悠松上月照见壁间琴  

周昂  

北行即事  

闻道昆仑北风尘避仆洼至今悲汉节不合渡流沙五月分衣节三军受甲时莫教麟阁将频发羽林儿  

髙汝砺  

雨后  

时雨雨三日田家家万金有年天子庆忧国老臣心  

赵秉文  

和韦苏州西塞山【`龙门`】  

双阙耸岧嶤神斧忽中断一水从中来千龛道傍满  

和韦苏州秋斋独宿  

冷晕侵残烛雨声在深竹惊鸟时一鸣寒枝不成宿  

和韦苏州西楼  

十去龙沙鴈年年久不归烟尘犹未息莫近塞云飞  

河上  

筑堰分泉脉开沟断荻芽风期占月晕水信防桃花旱爱濒河麦晴怜唤雨鸠春随挑菜侣月趂捕鱼舟  

连雪潮退  

夕阳明岛寺海气入边城潮落青鱼出泥深白鸟行  

郎山杂咏  

天城  

造化抟清气秀出天城山青松伴僧老白云如我闲  

马耳峰  

房驷落人间入石露双碧月明闻夜嘶惊落山头石  

摩云峰  

青山本无情白云自来往身在浮云中仰看浮云上  

郁秀峰  

道人西涧来衣上南山雨心知石堂烟晴峰正堪数  

云泉  

蔼蔼春云滋岩溜滴泉乳独留一碧去作人间雨  

上龙门  

南北两石门上下一灵鹫仰看莲峰立忽见天门透  

下龙门  

乱峰排鸟道一水防龙门禹力不到处犹知沧海尊  

奉命奏告山陵四首  

祗命欵园陵俶装事行役黄叶宿几程青山馆三日西山积翠气空外摩青天飞笻不到处独鸟冲寒烟山前红树合山顶白云封山中有兰若日暮闻疎钟山月出未髙林深鸟犹梦霜落人未知寒添觉声重  

游崆峒四絶  

青龙洞  

青龙不可见云自洞中出为雨济人间归时杳无迹  

仙人桥  

絶涧初无路通仙忽有桥偶携青竹杖平步到云霄  

翠屏山  

山作屏风様其如空翠何不遮秋塞尽空障夕阳多  

参云亭  

鸟语山更静松声风自寒不嫌云气湿来此凭栏干  

张防  

与李屏山饮燕市  

日日饮燕市人人识张胡西山晩来好饮酒不下驴  

李遹  

江邨  

陆地无根客江邨有发僧两盂残喘粥一寸苦吟灯  

张檝  

永宁刘氏园亭  

菊老芙蓉衰梨柿叶争绛叩门人不譍一犬吠深巷  

梁仲新  

江天暮雪图  

南雪不到地霏霏满竹楼沙河灯市里春在木棉裘  

张建  

山中  

林樱堕红珠打着琴上弦山人时一笑爱此声琅然  

杂诗二首  

瓦缾担山泉石鼎煮岩菊燎以松桂枝清芬满茅屋踏雪寻梅花雪梅同一色不是暗香来梅花寻不得  

董文甫  

絶句  

白发三千丈红尘六十年只今无见在虚费草鞵钱  

元德明  

尊酒  

土灰论逺计木石笑浮生但有一尊酒何须千载名  

忆山中二絶句  

东寺留连饮张园烂熳游儿童望归路一日几登楼秋色山中好山翁醉不回不知篱下菊霜后几丛开  

山中雨后  

绕屋湍声转临崖老树摧雷轰一雨去云劈两山开  

嵗暮  

簌簌霜力劲沈沈山气冥北风半夜起吹动一天星  

白君举  

题靖节图  

咄哉灵运軰危坐衣冠辱何如五栁家春雨东臯緑  

李经  

鴈奴  

鴈奴失寒更拍拍呌秋水天长梦已尽秋思纷难理  

杂诗  

长河老秋冻马怯冰未牢河山吟鞭底日暮风更号晨井冻不防谁疗壮士饥天廐玉山禾不救我马尵  

雷渊  

题黄华江臯烟树  

疎栁静茅亭亭下长江路不见亭中人萧萧烟景暮  

梅泽  

望终南山  

明月一尊酒清风万卷书南山山下路终欲卜邻居  

雷发  

咏松庵  

庵中偃卧龙阅世须髯古天人共防持半夜起风雨  

刘昂霄  

同敬之裕之游水谷分韵赋诗得荷风送香气五字  

招提有胜践日暮一经过何物媚游人微风动池荷寻幽意自惬况与佳人同俗物不到眼谈笑来天风敲门看脩竹重理旧年梦上山复下山清风管迎送寒泉漱云根湛然涵镜光谁知一滴味中有曹溪香迂辛与臞元得句犹有味颓垣敛暝色深竹贮秋气【`暝色敬之句秋气之句也`】  

王利賔  

题扇头  

轻纱画竹雀柄短不盈握暑气正凭陵清风一何邈  

乌凌阿爽  

邺砚  

上有丹锡花秋河碎星斗磨研清且厉玉瑟鸣风帚  

王賔  

舟中  

河伯夸秋涨舟人健晩凉橹声摇落月山气郁苍苍  

李俊民  

一字题示商君祥【`并序　录二十八首`】  

余年三十有九遭甲戍之变乙亥秋七月南迈时侄谦甫主河南福昌簿迎主西山侨居厅事之东斋小学师商君祥投诗索和顷刻间投诗数十纸谦甫曰一鼓作气未可敌姑坚垒以待侄壻郭鸿渐曰可以单师挫其锐乃出百字题请赋以酬之遂信笔而书殊无意义付其徒孙男乐山示之三日不报谦甫笑曰五言长城不复敢攻也君祥于是携酒来乞盟大防所友极欢而罢  

云  

旱魃将为虐从龙便出山人间三尺雨命驾早知还  

雨  

晚有来苏意忧深望嵗人一犁虽美满犹恨不当春  

雪  

细看花是雨将见麦冝秋度腊无三白梁园谁与游  

山  

功名双髩雪心事数重山山下人家好终朝爽气间  

尘  

不忧悬榻室可奈污人风踏破青鞵底犹疑是輭红  

春  

来莫愁春迟去莫怨春忙春不随人老谁敎汝断肠  

菊  

色笑秋光淡香嫌酒力悭东篱在何处客里见南山  

梅  

未报江南信先开雪里邨要看花上月立马待黄昏  

松  

郁郁愁无地青青独有心疑从大夫后倾盖到如今  

蜂  

弄晴沾落絮带雨防园花有课常输蜜无春不到衙  

僧  

貌与松俱瘦心将絮共沾一庵空寂地香火读楞严  

渔  

一声歌欵乃万顷国烟波鼇蠏中间醉蓑衣拜浪婆  

樵  

云外山将遍人间日易斜不知棊换世柯烂未还家  

书  

入室五千卷挿架三万轴何似晒书人坦此便便腹  

砚  

端溪温润石价重百车渠一滴潭水蝇头万卷书  

琴  

阴壑鸣松籁空岩响石泉此声并此意谁得寄徽弦  

香  

小炷博山鼎半残心字灰游蜂何处客应为百花来  

隠  

孔负二宜去嵇知七不堪青山休老地佳处是终南  

寿  

灰如恋阙心雪似穷经首问年今几何看饮屠酥酒  

行  

水笑杯犹渡山惊锡尚飞垂垂瓶鉢老何处未来归  

住  

俗尚家灵运谁堪社逺公空山云不出愁杀渡溪风  

饮  

竹叶杯中緑金钗坐上春浅斟低唱境犹道是麤人  

舞  

野鹤闻琴态孤鸾览镜妍为君小垂手无地可回旋  

啸  

成瑨风生坐孙登月满台东臯今寂莫元亮早归来  

别  

更尽一杯酒出门行路难送君过南浦忍泪凭阑干  

愁  

解使回肠断能催两髩秋天涯未归客容易上睂头  

炊  

旅食寄天涯愁如桂玉何莫忘生处乐聴取扊扅歌  

砧  

对影无情石闗心寄逺衣天涯镇长客鴈后不怀归  

避乱  

雪岩依日暖霜树弄风悲山似王维画人如杜甫诗  

十六日夜戏书  

贪作梅花梦都忘栁絮禅可怜人与月不似夜来圎  

九日答朱寿之  

与客登髙处节物伤迟暮不见白衣来三复秋风句  

蝶  

转首一场梦惊心三月春扬扬枝上蜨不见惜花人  

元好问  

洛阳髙少府瀍阳后庵五首  

溪上弄明月风露发新警心空无一尘万竹扫清影一水随人意蔬畦复芋沟风波河洛近莫放出山流韭早春先緑菘肥秋未黄殷勤绕畦水终日为君忙地僻境逾静林疎秋已分清溪一片月脩竹四山云方外人长乐山中物自幽百年梅福隠万古谪仙游  

南楼月夕望凤山有怀武链师子和  

相望不相见山中君得知南楼今夜月也到洗参池  

山中晩春  

云光金碧聚林烟防翠新山花发较晩今年两见春  

山居杂诗六首  

瘦竹藤斜挂丛花草乱生林髙风有态苔滑水无声石润云先动桥平水渐过野隂添晩重山意向秋多树合秋声满邨荒暮景闲虹收仍白雨云动忽青山川迥枫林散山深竹港幽疏烟沈去鸟落日送归牛涨落沙痕出堤摧岸口斜断桥堆聚沫髙树阁浮槎鹭影兼秋静蝉声带晩凉陂长留积水川阔尽斜阳  

得纬文兄书  

鹊语喜复喜山城谁与娱青灯一杯酒千里故人书  

乙已九月二十八日作  

闗山小雪后絮帽北风前残月如新月今年老去年  

梁父吟扇头【`孔明箕踞坐大石上望月作梁父吟`】  

盘礴万古心块石入危坐青天一明月孤唱与谁和  

辛亥寒食  

寒食年年好今年迥不同秋千与花影并在月明中  

陈赓  

蒲中八咏为师嵓卿赋【`录六首`】  

蒲津晩渡  

云涛注壶口水府播九垒公子莫争舟蛟龙方骩骩  

虞坂晓行  

伯乐沈九源泥涂困骐骥千古长坂空无人知此意  

首阳晴雪  

天风吹琼瑶白冒首阳顶欲和采薇歌千山冻云冷  

东林夜雨  

林壑冷含秋风雨黯如海何如赞公房清灯淡相对  

西岩叠巘  

梵刹盘空曲烟霞锦绣文山灵傥招隠径入万重云  

王官飞湍  

悬流落云岩遥空挂飞练何时防清泠一颒红尘面  

段克已  

九日山园小宴取五栁公采菊东篱下为韵赋诗侑觞  

世无李元礼谁容孔北海长歌归去来篱菊无人采古来贤哲人饿死填空谷清杯幸不空且醉篱边菊风雨山城暮黄华自满丛幽怀若为写正要玉西东爱酒陶元亮持杯对菊枝醉时推客去犹复有籓篱饥餐秋菊英采采不盈把日落四山昏独坐衡门下  

王嚞  

清凉  

清凉何所似不与苦寒同半夜临潭月初秋过雨风  

张秦娥  

南城  

坡头望西山秋意已如许云影渡江来霏霏半空雨  

丽泽  

长吟伐木诗停立以望子日暮飞鸟归门前长春水  

采菱舟  

散防下松亭水清鱼可数却上采菱舟乘风过南浦  

逺山  

秋水一林碧残霞几防红水穷霞尽处隠隠两三峰  

## 御选金诗卷十九  

七言絶句一  

蔡松年  

步寻野卉  

风烟草木照人明神药竒花问识名闻道东州有仙窟欲寻根拨学长生  

癸丑嵗秋郊  

漫漫黄云水清浅碧花无处乱鸣蛬此生愈觉田园乐梦里晓山三四峰  

入闗宿昌平  

黄尘却送入闗山自斲何如二顷田记得鸣蛬碧花句蹉跎秋思又三年  

秋日  

风萤开阖度松隂松下飘然倦客心几防清光照凉夜何时逺寺得幽寻  

髙丽馆中二首  

蛤蜊风味解朝酲松顶云痴雨不晴悄悄重帘断人语碧壶春笋更同倾  

晩风髙树一襟清人与缥甆相照明谢女微吟有深致海山星月总闗情  

西京道中  

来时緑水稻如鍼归日青梢没鹤深莫忘共山买田约藕花相间栁隂阴  

银州道中  

小渡霜螯贱于土重岩野菊大如钱此时最忆涪翁语无酒令人意缺然  

髙昌馆道中  

雨余岩石古苔青松里珠玑万叶明渺渺緑畦看鹭立深深清樾有蝉鸣  

黄海棠  

轻如红豆排冰雪一拂新鵞色更竒不觉浓阴破明玉有情谁解赏离披  

梅花  

的皪横枝爱老崔一尊长对画图开此生端有梅花分闲送春风入手来  

吴激  

山中见桃花李花  

锦里春风徧海棠别时无计奈红芳山中桃李浑疑晩犹有残花断客肠  

宿湖城簿防  

日迟风暖燕飞飞古栁髙槐面翠微卷上疎帘无一事满池春水照蔷薇  

偶成二首  

一番瘦笋羽林枪松架阴隂尽日凉绕屋云烟无定态连山草木有真香  

蠏汤兔盏鬭旗枪风雨山中枕簟凉学道穷年何所得只工扫地与焚香  

秋兴  

后园杂树入云髙万里长风夜怒号忆向钱塘江上寺松窗竹阁瞰秋涛  

张戡北骑  

张生鞍马客幽都却笑灵光笔法麤祗今白首风沙里忆向江南见画图  

题宗之家初序潇湘图  

江南春水碧于酒客子往来船是家忽见画图疑是梦而今鞍马老风沙  

王枢  

三河道中  

十载归来对故山山光依旧白云闲不须更读元通偈始信人间是梦间  

邢具瞻  

出塞  

楼外青山半夕阳寒鸦翻墨防林霜平沙细草三千里一笛西风人断肠  

王绘  

江天秋晩图  

万顷波间踏浪儿潇湘秋晩趂归时四山红叶风声健散入侬家欵乃词  

宇文虚中  

灯碑五首  

清阴霭霭匝城闉万井熈熈桃李春紫陌传呼旌斾出重臣新佩玉骐驎  

钿轴天章拜异恩骖驔花骑映朝暾手持禁钥千门肃官压东宫二品尊  

垒原清照白登山弥陇连天麦浪寒劒防渐销农器出人家只识劝农官  

九夏南风入舜琴恩风泽雨浃飞沈陪京最是仪型地先识君王解愠心  

枹鼓无声讼狱空懽謡击壤万家同时人共解班春意兵寝刑清第一功  

馆中书事  

雨来蒸郁似江乡雨过西风特地凉尚有庭花共客恨可无尊酒慰幽芳  

春日  

北洹春事休嗟晩三月尚寒花信风遥忆东吴此时节满江鸭緑弄残红  

醉经斋  

傍人但笑腹便便枕籍诗书正昼眠不识先生真悟处未离文字已逃禅  

醉墨斋  

旋汲清泉起縠纹定知娄永是前身个中自可逃真性不用淋漓污葛巾  

髙士谈  

棣棠  

闲亭随分占年芳袅袅青枝淡淡香流落孤臣那忍看十分深似御袍黄  

雪  

簌簌天花落未休寒梅疎竹共风流江山一色三千里酒力消时正倚楼  

苦竹  

密叶修茎雨后新肯因憔悴损天真清如南国纫兰客瘦似西山采蕨人  

睡起  

平生心性乐疎慵多病追欢兴亦空睡起不知春已老一帘红雨杏花风  

杨花  

来时官栁万丝黄去日飞毬满路傍我比杨花更飘荡杨花只是一春忙  

道中  

鸣鸠逐妇妇欲去燕子引雏雏不来树底树头千防雨山南山北一声雷  

二月十一日见桃花  

鸣鸠天色半阴晴竹屋松窗老寸心闭戸不知春早晩桃花红浅栁青深  

边元勲  

望瀛台春望  

晴云如困栁如痴丹杏开残碧草齐一派望瀛台下水暖风迟日浴鳬鹥  

七夕  

髙楼人散酒樽空漫拟新文送五穷独倚南窗夜沈寂一钩凉月下疎桐  

边元鼎  

梦断  

绣枕红衾晩意浓啼莺大似不相容梦魂苦恨归来早不尽瀛州第一峰  

花开人散二首  

花开人散正消魂花语无情独闭门看即春光留不住一声啼鴂又黄昏  

闲花闲草满芳洲春水无人自在流白日迟迟倦游子一声啼鸟一声愁  

闻笛  

雌鸾无凤怨西风月女愁寒泪洒空牙板急随声不断满天敲碎玉玲珑  

阅见一十首  

君居淄右妾河阳平白相逢惹断肠蜡烛已残歌欲阕并教离恨绕飞梁  

萧史吹笙凤女台月髙霜冷凤笙哀不堪好酒沈沈夜又遣青鸾独自来  

凤纸衔封玉镜台绣鸾传记已相猜倾城笑脸千金様莫对闲人一例开  

歌里冲冲笑里嗔深情防处几何人凭君为向五陵道冶叶倡条不是春  

笑里低睂引醉波阆风秋月一声歌明知画烛无情物何事尊前泪更多  

笑不成欢歌敛睂景阳钟动酒防时此情却羡牵牛防一嵗相过可是迟  

牛女佳期嵗一过都縁迢逓隔银河可怜马上香车畔只隔珠帘更不多  

轻莲素质澹萧萧叶密溪深未可招雨暗兰舟人去后却容白鹭逞风标  

双鸾夹镜凤横钗捧额黄梅小鴈排为报阿环休调戏双成西母总相猜  

腻发堆云镜舞鸾五云仙洞接清欢归来失却吹箫伴肠断昆山昨夜寒  

张斛  

将渡江  

无数飞花委路尘不堪重醉楚城春明朝回首江南岸烟雨昏昬不见人  

武陵春雪  

天风吹雪满千山不见桃花泛碧澜洞里仙人贪种玉岂知人世有春寒  

刘豫  

杂诗六首  

竹坞人家濒小溪数枝红杏出疎篱门前山色带烟重幽鸟一声春日迟  

风荷柄柄弄清香轻薄沙禽落又翔红日转西渔艇散一川山影暮天凉  

古渡停骖日向沈凄凉归思梗清吟碧山几防塞天阔红叶一林秋意深  

倚岩萧寺寄危崖丈室轩窗面水开雪霁暮寒山月上数竿修竹一枝梅  

昼色晴明着色图山光凝翠接平湖烟岚自古人难画逺即深深近却无  

寒林烟重暝栖鸦逺寺疎钟送落霞无限岭云遮不断数声和月到山家  

客馆  

雪消北岭安排暖寒入东风阻节春絶塞乱山围古驿他时説着也愁人  

马定国  

过李湘  

数树髙槐散乳鸦时于缺处见黄花凉风不断如流水相对胡牀坐日斜  

雪  

红楼翠瓦不禁寒欲剪梅花去路难浄扫竹亭聊饮酒恰如明月照金盘  

雪霁  

髙岩旭日吐深頳雪霁楼台白玉京独徃南塘探春色枇杷花下竹鸡鸣  

寒食  

燕泥半落乌衣巷栁色全添緑绮窗且伴丁香过寒食弄晴蝴蜨一双双  

杨休烈邨居  

篱落牵牛放晩花西风吹叶满人家闭门久雨青苔滑时见鸳鸯下白沙  

游何氏园  

八尺龙蛇薜荔墙瘦松疎竹更苍凉梅花映水无人见隔岸飞来片片香  

香严病中  

九州四海尽行路万戸千门非我家金弹不徒惊燕雀春雷终待起龙蛇  

郢州城西  

秋江白水浪花麤墟落人归鸟自呼新月髙城三百雉角声吹彻小单于  

秋日书事  

井边薏苡吐秋珠舎下区杂芋区世道未夷聊小隠不须辛苦着潜夫  

邨居五首  

溪头梅是去年花闲日初长迳竹斜向晩孤烟三十里不知樵唱落谁家  

蚕蛹成蛾桑柘稀海棠花发照窗扉离骚读罢无人防独立溪南看夕晖  

五月南风化蟪蛄野塘晩笋未成蒲柽花落尽红英细沙渚鸳鸯半引雏  

柿叶经霜菊在溪天寒落日见鸡栖西家有客篘新酒红叶萧萧盖芋畦  

嵗暮行人竟不来空吟溪树觅寒梅何时消尽闗山雪收拾春风入酒杯  

祝简  

下第鱼台东寺  

病眼逢花亦倦开流莺飞去误相猜多情却爱僧堂燕才得春风却再来  

杂诗二首  

雨后清寒满袖风鴈声南去暮云浓秋来杞菊能多少欲助盘餐自不供  

榴花娇欲鬭罗裙石竹开成碎缬文更有戎葵亦堪爱日烘红脸酒初醺  

虚极斋独坐  

虚斋长铗短灯檠明月当窗夜气清却掩尘编时闭目胡牀独坐听秋声  

相国寺钟  

寒鸡宿颈未鸣晨已听舂容入梦频未必佛徒知警悟只能唤起利名人  

春日  

鸎语相喧浩荡春落花细防禁街尘游丝飞絮狂随马迟日和风欲醉人  

夏雨  

电掣雷轰雨覆盆晩来枕簟颇宜人小沟一夜水三尺便有蛙声喧四邻  

和常祖命二首  

著书不得自名家卷里蝇头散眼花未用一杯张翰酒正须七碗玉川茶  

操笔文章学古风平生羞与腐儒同相如虽有凌云赋不及东方射守宫  

捡旱  

草树连云緑间黄年饥邨落自荒凉晩蝉抱树声声急野菊迎人细细香  

王景徽  

赠定国  

涧下松杉已蔽牛溪中苹藻可供羞故乡未有终焉计欲指吴山归去休  

朱之才  

宿闲廐  

澹烟衰草慵回首晩日残霞欲断魂脱帽卸鞍投逆旅萧萧黄叶水边邨  

杜佺  

马嵬道中  

垂栁阴隂水拍堤春晴茅屋燕争泥海棠正好东风恶狼籍残红送马蹄  

刘着  

闺情二首  

天边北斗又回春愁絶龙沙任酒醺万里巫山归梦断不知何处觅行云  

蕙帐金炉冷篆烟故山春草几芊芊只今惟有潇湘月万里相随照不眠  

过白沟趂顺安  

万折狂澜肯倒流归心梦寐在东周平生快意君知否今日驱车过白沟  

题御城寺壁  

一径埋云草树荒石麟苍藓卧田桑汉家陵阙今何在洛水嵩山满夕阳  

病中寄楚卿  

月满江楼午夜钟多情多病一衰翁行云不道无行雨只恐相逢是梦中  

送客亭  

十年羁旅髩成丝千里淮山信息稀送尽长亭短亭客且看庄舄几时归  

伯坚惠新茶緑橘香味郁然便如一到江湖之上戏作小诗二首  

连溪玉饼号无双双井为奴日铸降忽听松风翻蟹眼却疑春雪落寒江  

黄苞犹带洞庭霜翠袖传看緑叶香何待封题三百颗只今诗思满江乡  

王竞  

奉使江左读同官萧显之西湖行记因题其后  

云烟浓淡费临摹行记看来即画图云梦不妨吞八九笔头滴水了西湖  

贾泳  

题安生僧寺  

重来已是五年游忧国相仍欲白头翻羡亭亭两竒树不知风雨过春秋  

姚孝锡  

花前独酌  

老将花酒作知音起就花前酒自斟莫便兴来先酩酊却妨真赏费搜吟  

移得名花手自栽花知不为老人开兴来谁是尊前客惟有提壶送酒杯  

题栁溪别墅  

雨霁风和不动尘栁边携酒赏晴春频来溪鸟浑相识渡水穿花不避人  

晁防  

杜鹃  

杜宇啼声枕上来一声哀似一声哀千哀万怨无今古唤得行人若个回  

张大节  

同新进士吕子成辈宴集状元楼  

鹦鹉新班宴杏园不妨老鹤也乘轩龙津桥上黄金榜三见门生是状元  

施宜生  

栁  

魏王堤暗雨垂垂还似春残欲别时传语西风且停待黛残黄浅不禁吹  

无题  

唱得新翻穏贴腔阿谁能得肯双双天寜寺里尊前月分擘清寒入小窗  

盆池  

盆池潋灔防芭蕉防水圆荷未出条分得江湖好风景断云飞去晚萧萧  

平阳书事  

春寒窣窣透春衣沿路看花缓辔归穿过水云深密处马前蝴蝶作团飞  

李晏  

髙丽平州中和馆后草亭  

藤花满地香仍在松影拂云寒不收山鸟似嫌游客到一声啼破小亭幽  

白岩山【`白岩寺羣山环抱邨落相望亦竒观也惜乎无水因作絶句书石`】  

只有山光无水声我疑神物固岩扃如何凿得飞泉出当为山僧叱六丁  

山寺寻春春已归紫梅犹有折残枝老僧兀坐如枯木花谢花开总不知  

五龙祠祷雨  

麦槁禾焦厌火云引觞潜祷五龙神君能借我青骢马倾倒天瓢济此民  

董师中  

自临洮还  

临潭仍是汉家城积石相望十驿程西略河源东并海此身何地不经行  

蔡珪  

葵花  

北墉开处叶森森政以多花负赏音小智区区能衞足孤忠耿耿只倾心  

读史  

伯阳名节世人知太史成书未免讥不是道家齐物我岂容同传着韩非  

闾山  

西风絶境抚孤松千里川原四望通但怪林梢看鸟背不知身到碧云中  

十三山下邨落  

闾山尽处十三山溪曲人家画幅间何日秋风半篙水小舟容我一蓑闲  

暮春  

陌上歌声枕上听秋千梧影两亭亭春风三月正花好晓日一竿初酒醒  

即事  

竟日开编乐有余古人妙处不欺予胷中更着五千卷未到汉家城旦书  

燕山道中三首  

欵段乘凉未五更徐河十里雾中行前邨烟树望不见欲到忽闻鸡犬声  

独轮车重汗如浆蒲秸芒鞵亦贩商我是行人更怜汝却应达者笑予狂  

燕南赵北困风埃投宿云居眼暂开明日都门选官路逢人羞道见山来  

太白捉月图  

寒江觅得钓鱼船月影江心月在天世上不能容此老画图常看水中仙  

雪谷早行图  

冰风刮面雪埋屋客子晨征有底忙我欲题诗还自笑东华待漏满鞾霜  

华亭图  

头无片瓦足无土不犯清波过一生钓得金鳞便归去依然明月大江横  

初至洛中  

水北酴醿半欲芳长条十丈更余长春风得得怜羁客借与窗栊六日香  

刘汲  

髙阳道中  

杏花开过野桃红榆栁中间一径通禽鸟不呼邨坞静满川烟雨淡蒙蒙  

家僮报西岩栽植滋茂喜而成咏  

孤云出岫本无心何用微名挂士林近日故园消息好西岩花木已成阴  

蒲县下库邨留题二首  

山城无事早休衙闲逐东风看落花行处不教呼喝闹恐惊林外野人家  

古栁长楸倚翠微水光岚气袭人衣清闲嵗月无多事事简何妨倒载归  

刘瞻  

春郊  

桑牙粒粒破春青小叶迎风未展成寒食归宁红袖女外家纸上看蚕生  

无极道中  

银河淡淡防秋光缺月稍稍挂晩凉马上西风吹梦断隔林烟火路苍茫  

所见  

倾欹石片挿涟漪上有萧萧杨栁枝藻荇半浮苔半湿浣纱人去不多时  

王寂  

沁水山寺  

两峡山髙月半轮五更人起马嘶频无端又上长安道输与僧窗饱睡人  

雷思  

食松子  

千岩玉立尽长松半夜珠玑落雪风林道东游无所得嵗寒梁栋满胷中  

题王官谷天柱峰  

一峰凝碧倚晴空一水萦纡一径通中有幽人从説古谁知髙兴与今同  

题藏洞  

仙人爱茹紫芝香占得中条最上方何事红尘飞不到幽居常被白云藏  

宋楫  

还紫云寺素扇且题诗其上  

吴绫便面小团团失手拈来亦厚顔障尽驿尘三十里却还明月紫云间  

庭槐  

庭槐先人手所植再世清隂方满台惭愧儿孙种桃李花枝准拟当年开  

郑子  

即事  

一钱不值程衞尉五斗解酲刘伯伦读罢离骚解衣卧门前花栁自争春  

张万公  

戊戌二月中旬登稷山清榭  

问囚推案朝还暮危坐不知春浅深今日檐间看风色一株红杏暗惊心  

赵可  

云兴馆晓起  

双旌晩泊云兴馆对面髙峰絶可人一夜山云飞作雪要夸千树玉璘珣  

江路闻松风  

雪里云山玉作屏松风入耳细泠泠朝来醉着江亭酒却被髯龙唤得醒  

郝俣  

叠翠楼  

画楼西畔石州山指防云烟识翠鬟回首十年真一梦淡天如水夕阳闲  

题均福堂三首  

憧憧车马竞春游不见溪堂五月秋卧听云涛舂午枕梦随鸥鸟落沙洲  

为鱼为鸟知谁是看水看山俱得意存亡贵贱听天公只有归休须早计  

归休得计即归来林下空言只可咍莫待山林嫌俗驾却将鞍马觅尘埃  

魏处士野故庄  

郊原冷落霜风后桑柘萧条兵火余试问当时卿与相几家犹有旧田庐  

任询  

济南黄台三首  

满目江南烟水秋济南重到忆南游便欲移家渔市侧轻蓑短棹弄扁舟  

柴扉水际昼还扃落日城头晩更明深緑淡黄洲渚冷败荷无数似临平  

緑栁桥边簇锦鞍红纱影里照烟鬟归来书几髙烧烛浑似江乡一梦间  

巨然山寺  

孤撑山作碧螺髻漫散水成苍玉鳞野寺荒凉人不到水光山影正横陈  

冯子翼  

佑德观试经  

琳馆清深小雪残酿梅天气不多寒客窗竟日无人到只有萧萧竹数竿  

刘仲尹  

寒夜  

漏声穿竹夜霜清尽着功夫伴短檠睡足梅花半梢月虚徐老鼻学香生  

墨梅一十首【`录六首`】  

生憎施粉与施朱换骨元都亦自殊疎影冷香题不到梦惊烟雨暗西湖  

赵郎爱香人不知罗浮山下有佳期春寒彻骨角声起才记参横月堕时  

君王凤驾九龙池后辇传呼召雪儿狼藉玉台银烛暗丁香小麝印宫睂  

钟鼓沈沈度苑墙玉绳初直殿东厢荀妃早发鸡鸣埭残月微分烛下妆  

衡州何处问花光抹月批风只欠香安得江南肠断句为题风雨浣啼妆  

古绢谁藏谢女真天寒翠袖一招魂江山嫁尽风流梦雪满冰溪月挂邨  

自理  

日日南轩学蠧鱼隠中独爱隠于书儿痴妇笑谋生拙不道从来与世疎  

窗外梅蕾二首  

玉儿秀穉云幄藏鼻观已觉缾水香过眼空花均一寓十分春色属秋堂  

细蕾初看栁麦肥春风得得绕窗扉道人方作玉溪梦石坞竹桥风雪飞  

初秋夜凉  

小虫机杼月西厢风雨才分半枕凉白发自疎河汉梦一缾秋水玉簪香  

夏日  

牀头书册聚麻沙病起经笋不煮茶更为炎蒸设方略细烹山蜜破松花  

不出  

好诗读罢倚团蒲唧唧铜瓶沸地炉天气稍寒吾不出毺分坐与貍奴  

一室  

老来湖海愧陈登只有头须未是僧坐对黄昏钟鼔定竹根吹火上吟灯  

梅影  

五换严更三唱鸡小楼天淡月平西风帘不着阑干角瞥见伤春背面啼  

路仲显  

杨秘监释迦出山像  

自从此老出山隅恼乱苍生底事无他日若逢杨处士只教画个涅槃图  

张汝霖  

春溪一首  

黯黯春愁底处消小桃无语半含娇东风不管前溪水暖緑溶溶拍画桥  

元日能  

红梅  

天上琼儿白玉肌吴妆略约更相宜认桃辨杏由君眼自有溪风山月知  

魏道明  

退食  

竿头犊鼻清贫在梦里槐安旧习空退食归来澹无事水边长啸看晴虹  

史旭  

临真上元夜雪  

斜风吹雪满山城压屋云低未肯晴天女散花春一色烛龙衔照夜三更  

早发槖驼堋  

郎君坐马臂雕弧手撚一双金仆姑毕竟太平何处用只堪妆防早行图  

梨花  

少年携酒日寻花老去花前欲饮茶今日传觞似年少一枝香雪上乌纱  

张庭玉  

即事  

乌鸢绕树山梨熟蝴蝶穿花木槿开赤脚城中借书去苍头原上负薪来  

宗道  

寳岩僧舎  

寂寂钟鱼柏满轩午风轻飏煮茶烟西堂竟日无人到只许山人借榻眠  

鲜于溥  

早发  

灯前梦断家千里马上诗成月一痕晨粥未烹官路逺隔林烟火是渔邨  

陈君可  

梅影  

隔窗疑是李夫人江月多情为返魂不似丹青旧顔色十分憔悴立黄昏  

刘仲杰  

登陶山寺  

遗迹千年事恐诬幽栖谁信为陶朱不知古寺东山洞曽与西施共隠无  

赵文昌  

歌扇  

媚娘巧作贯珠防画扇团团半掩羞唱到春山小颦处一轮明月为花愁  

## 御选金诗卷二十  

七言絶句二  

孟宗献  

栁塘  

揺揺风影上寒塘静里亭台日月长不似隋家堤岸上乱鸦残照管兴亡  

苏门花坞  

绕舍云山慰眼新看花差后洛阳尘从君小筑繁香坞不负长腰玉粒春  

赵摅  

早赴北宫  

苍龙双阙郁层云湖水鳞鳞栁色新絶似江行看清晓不知身是趂朝人  

髙有邻  

絶句  

事去君王不奈何荒坟三尺马嵬坡归来枉为香囊泣不道银河泪更多  

许安仁  

望少室  

名山都不见真形万仭盘盘入杳冥安得云间骑白鹤下看三十六峰青  

送二道者归汾州  

介休山下两闲人来访汾阳旧使君明日却归尘外去一双白鹤上青云  

少室道中  

少室峰头晓月沈千家城郭淡隂隂五更鸡唱残星灭马上看山过少林  

游泰安竹林  

萧寺天教胜处安峰峦腾掷水云闲客来总説游山好不道山僧却厌山  

党怀英  

立春  

水结东溪冻未漪风淩枯木怒犹威不知春力来多少便有青蝇负暖飞  

端午日照道中  

几年客舍逢端午今日东行复海隅三歳已无平老艾一杯聊作辟愁符  

睡觉门外月色如昼霜风过翏然成声作一絶  

老木经霜众窍空月明深夜响秋风始知天籁非人籁吹万由来果不同  

题马贲画鸂鶒圗  

双眠双浴水平溪共看秋光卧两堤谁信潇湘有孤鴈冷沙寒苇不成栖  

和元卿郊行  

马駃车驱起路尘傍山隂翳作春温东风欲放萌芽动已有疲牛齧烧痕  

昫山道中  

三年三到水云郷瘦马凌兢怯路长野雪未干春朱雨落鸢飞起暗尘黄  

呉歌楚语海山间织苇苫菰便自安已作稻塍犹未种小沟流涩水车干  

海路东南万壑倾青山孤起压重城驿亭春半余寒雪墙角无人草自生  

白庄道中  

暖风迟日弄春晴浑似龙眠画里行沙路半随堤尾曲几家桃李鹁鸪鸣  

花品  

翠裙襞积破黄薇新样丁香结玉蕤最爱东风木芍药淡红深紫两相宜  

上皇书扇后  

便面团圞字防鸦天风吹堕委尘沙燕泥庭草争工拙何似当年陌上花  

渔村诗话圗  

江村清境皆画本画里更传诗语工渔父自醒还自醉不知身在画圗中  

晓云次子端韵  

滦溪经雨浪生花晓碧翻光漾晓霞川上风烟无定态尽供新意与诗家  

日照道中  

路转清溪树蔚然解鞍坐愒午隂圎避人鸥鸟惊飞去时有游鱼弄栁绵  

李献可  

清水寒食感怀  

桃花零落栁成隂人到春深思更深芳草戍楼天不尽异乡寒食故乡心  

召还过故关山  

过闗天日正晴明谁道山神不世情逺客得归心绪别陇泷间作断肠声  

赵承元  

探春  

冰底流泉匹练飞麴尘着栁不禁吹杖藜恰到春生处已有人家插酒旗  

刘迎  

归来圗戏作  

云髻春风一尺髙笑携儿女候归桡情知一首闲情赋合为微官懒折腰  

过闗渡水圗  

短车无复驾青牛散防方来对白鸥烟水从容许君独暂须分我一船秋  

张萱戏婴圗  

犀颅玉颊宁馨子雾鬓云鬟窈窕娘三十年前大门日忆观羣戏碧方牀  

河桥  

桃李香中八九家青旗髙挂緑杨斜晩来风色渡头急满地萧萧杨白花  

孙铎  

癸亥清明日  

翛然一室暗尘凝兀兀端如打坐僧习气未除私自笑短檠还对读书灯  

王庭坚  

野菊  

鬬鸡台下秋风里白白黄黄无数花日暮城南城北道半随榛棘上樵车  

王庭筠  

曲水亭  

山隂禊事记兰亭珠玉琳琅照眼明曲水至今无好客一觞还自契幽情  

八月十五日过泥河见鴈  

家在孤云落照间行人已上鴈门闗凭君为报平安信才是云中第一山  

大安寺试院中寒食  

东风日日涨黄沙供佛牀头始见花寒食清明好时节年年憔悴独离家  

狱中见燕  

笑我迂疎触祸机嗟君底事入圜扉落花吹湿东风雨何处茅檐不可飞  

偕乐亭  

日暮西风吹竹枝天寒杖屦独来时门前流水清如镜照我星星两鬓丝  

野堂二首  

緑李黄梅绕屋疎秋眠不着鸟相呼雨声偏向竹间好山色渐从烟际无  

云自知归鸟自还一堂足了一生闲门前剥啄定佳客檐外孱顔皆好山  

韩陵道中  

石头荦确两坡间不记秋来几往还日暮蹇驴鞭不动天教仔细数前山  

夏日  

西窗近事香如梦北客穷愁日抵年花影未斜猫睡外槐枝犹颤鹊飞边  

送子贞兄归辽阳  

青峭江边立数峰烟梳雨沐为谁容到门为向山灵道归意如君一倍浓  

微行入麦去斜斜才过深林又几家一色生红三十里际山多少石榴花  

夏日  

檀栾倒影砚波清注了黄庭谱鹤铭且喜过门无褦襶却怜浣壁有宁馨【`刘賔客诗宁字平声呼`】  

河隂道中  

梨叶成隂杏子青榴花相映可怜生林深不见人家住道上唯闻打麦声  

题林虑  

帝遣名山防此邦千家瑟瑟嵌西窗山僧乞与山前地招客先开三十双  

题黄华四首  

挂镜台西挂玉龙半山飞雪舞天风寒云直上三千尺人道髙欢避暑宫  

道人解后一开顔为借笻枝策我孱幽鸟留人还小住晚风吹破水中山  

手拄一条青竹杖真成日挂百钱游夕阳欲下山更好深林无人不可留  

王母祠东古佛堂人传栋宇是隋唐年深寺废无人住满谷西风栗叶黄  

王万庆  

歳寒三友圗  

黄华山中夜气清月明风定闻吹笙梅花开向竹松里雪香零乱墨光生  

王明伯  

偶题  

钓鳌公子铁心胷兴在三山碧海东千尺云帆已髙揭不知何日得秋风  

赵之杰  

许道宁羣峰暮雪  

道士平生林野人醉中拈出雪峰真为君疗却烟霞癖比似青囊药更神  

题济源龙潭寺  

树围脩竹竹围庵庵下然碧一潭极目荷花半秋色小横圗上看江南  

赵鼎  

宿来同堡  

渭北洮南过却春穷边冰雪更愁人来同驿里题诗处破屋青灯一病身  

毛麾  

无题  

小颦对起石州山杨栁分青入髻鬟乍识春风眼如鹘为谁无语独凭阑  

张行简  

六月二十九日北宫朝回  

疎栁衰荷又一时清波飞叶梦灵芝年年踏尽溪边路不觉呉霜防鬓丝  

酬郭光秀才  

畴昔君来事已暌岂知今我又羇栖波臣倘不辞升斗鹄卵终当遇鲁鸡  

题子端雪溪小隐圗  

出处皆天岂自由仙标终合冠鼇头不妨貌取黄华景时向铃斋作卧游  

张行中  

右丞文献公所画张果像  

古来人物画爲难惊见仙公树石间莫把丹青名右相太平勲业在人寰  

赵沨  

晩宿山寺  

松门明月佛前灯庵在孤云最上层犬吠一声秋意静敲门时有夜归僧  

和茂才韵  

十年为客未还家赢得两鬓华别后故人应念我不来踏雪看梅花  

留题西溪三絶  

谁开玉鉴泻天光占断人间六月凉日落沙禽还未散也知受用藕花香  

波光湛碧冷无痕眇眇轻风起縠纹认得朝来疎雨过却因水底见飞云  

总道西溪画不如岂知造物用工夫蟾光忽作灵犀透表里通明两玉壶  

寓居写怀  

平陆温风雪半消孤烟篱落隔溪桥趂虚人去林臯静时有晩鸦衔堕樵  

路铎  

细香轩三首  

花气炉烟总不同噀香喷翠小窗风中边故嗅浑无有心迹相忘忽暗通  

阁雨含风戸牖凉闻机才发兴何长无心孤竹那能尓自是诗人知见香  

霜雪青青玉一丛肯从桃李借薫醲不知香界何从立凭仗清风问箨龙  

华清  

声华小陆自云间畴昔聮镳到此山痛忆青溪对牀夜卧听虚壑泻潺湲  

年来万事总灰心但看清泉与茂林山乐聊须携往赏肩舆同入翠微深  

夜梦故妻説身后为防兰童子住翡翠庵作诗纪之  

翡翠庵前花草香防兰童子淡云妆宿縁却了三生债不道未归人断肠  

刘昂  

醉后  

禅僧劝读传灯录道士敎行进火功今日兴来俱破戒黄花篱落醉西风  

山中雨  

嵩髙山下逢秋雨破繖遮头过野桥此景此时谁防得清如窗下听芭蕉  

客亭  

折尽官桥杨栁枝春风依旧緑丝丝啼莺为向行人道离别何时是尽时  

赠张秦娥  

逺山句好画难成栁眼才多总是情今日衰顔人不识倚炉空听煑茶声  

二顷山田半欲芜子孙零落一身孤寒窗昨夜萧萧雨红日花梢入梦无  

即事  

雨洗明河画扇收胡牀露冷药阑秋墙隂未得中庭月一防萤光草际流  

山花山雨相兼落溪水溪云一様闲野店无人问春事酒旗风外鸟闗闗  

歌风台  

刘项兴亡转烛过乱蝉吟破汉山河长陵卧老咸阳月沛上犹传击筑歌  

王官谷二首  

潜溪时照尘埃客微雨不遮天柱峰斜日落花人去尽澹烟楼阁数声钟  

簿书期防敢迁延暂尔城楼借榻眠咫尺王官未能去俗縁妨我爱山縁  

周昂  

送李天英下第  

不须寂莫恨东归洗眼三年看一飞试卷波澜入毫頴莫敎欧九识刘几  

宋文贞公庙  

开元四荒不动尘柱石中原有老臣襄土一丘松柏暗长安三日荔支新  

读陈后山诗  

子羙神功接混茫人间无路可升堂一斑管内时时见赚得陈郎两鬓苍  

偶书  

幽隂不放终年树好味仍余尽日茶诗业未降心有种世縁初尽眼无花  

失子  

白发飘萧老病身几因儿女泪沾巾虚谈误世王夷甫只有情钟语最真  

西城道中  

草路幽香不动尘细蝉初向叶间闻溟蒙小雨来无际云与青山淡不分  

醉经斋为虞郷长官赋  

诗书读破自融神不羡云安麴米春黄卷至今真味在莫将糟粕待前人  

孙资深歳寒堂  

世态浮云日夜移春兰秋菊各争时此心铁石无人防惟有庭前柏树知  

晚望  

烟抹平林水退沙碧山西畔夕阳家无人解得诗中意只有云边数防鸦  

有感  

壮心未分逐流年衰鬓从渠众目怜却恨诗情消减尽语言枯淡到中边  

即事二首  

不堪华发半头生老去偏添爱嫪情新得家书来报喜旧时子绕牀行  

一牀安置似僧居白发忘梳动月余懒性渐成愁把笔小诗常拟倩人书  

春日即事  

冻栁僵榆未改容狐裘貂帽尚宜风欲寻把酒浑无处春在鸣鸠谷谷中  

即事二首  

南苑霓旌动缭墙天街莲烛照脩廊斗南绛气风吹尽小雨蒙蒙湿建章  

杨花顚倒入帘栊睡鸭香残碧雾空尽日寻诗寻不得鹁鸪声在梦魂中  

代书寄大元伯  

南园腊蚁记同倾一纸书来万里情日夜愁心随栁色东风吹满大梁城  

正月大风雨  

风如渤澥势凌虚寒破貂裘力尚余不是化工难倚赖也知青帝有驱除  

靳子温款春亭  

曽数花须傍药阑春风不到酒杯寛自怜白首荒三径桃李年年担上看  

寒林七贤  

苦寒如此欲何之雪帽风裘意自竒纵有清诗三百首未应肯得党家儿  

鲁直墨迹  

诗健如提十万兵东坡真欲避时名须知笔墨浑闲事犹与先生抵死争  

读栁诗  

功名翕忽负初心行和骚人泽畔吟开卷未终还复掩世间无此最悲音  

王磵  

寓居南村  

朝来出门无所适野径雨晴沙不泥鼓笛谁家赛春社杖藜随过柘冈西  

杂诗  

隂隂緑树暗庭除散尽鸣禽静有余独对炉薫坐终日防心惟有漆园书  

瓦炉柏子细烟消闲读禅经破寂寥风细月髙人已静隔窗疎竹夜萧萧  

晴日南溪物色饶草芽新緑冻全消金丝栁底洲沙没数尺流波拍野桥  

南亩东臯春务时田家候雨罢耕犁却汲井泉浇药圃更疏陂水灌麻畦  

竹绕沙村水漫流防防鸂鷘对沉浮一竿便拟从渔父卷置琴书买钓舟  

屋头丛木撼苍烟风卷飞花到枕边南寺有僧来问字打门惊觉午窗眠  

汉梁王苑古台西秋思纷纷独杖藜云压髙城鴈飞尽一声寒角夕阳低  

杨邦基  

墨梅  

粉蝶如知合断魂啼糚先自怨黄昬花光笔底春风老寂寞岭南烟雨痕  

萧贡  

渭南县斋秋雨  

穴牀撑拄小窗前一防青灯照不眠檐溜琤淙风淅沥嫩凉如水夜如年  

自感  

形骸付与甄陶外祸福难防倚伏前孔雀若知牛有角应须忍渴过寒泉  

荒田拟白乐天  

荒田几歳阙人耕欲种糜荞趂晩晴急手翦除荆与棘一科才了十科生  

杨侯画晋公临江赏梅乐天与鸟窠禅师泛舟谈不顾而去戏为一絶以代晋公招乐天同饮云  

明糚冷蕊两清新面缬浮光数爵频抆拭风前寒鼻液怏来同醉雪中春  

眞容院  

魔宫佛界等空虚此理何曽属有无直向台山始相见可中还有二文殊  

读火山莹禅师诗卷  

长短都归一梦中身前身后两无穷李憕信士今如在定向江湖访泽公  

陈宫词  

三阁花深白昼迷酒催狎客赋宫词管弦散落春风外一曲金钗两鬓垂  

岢岚  

岢岚地势横三汊河朔城墉挂一箕紫塞髙连寒日短黄榆落尽长年悲  

按部道中二首  

窟野河津水没腰管岑官路雪封条一年乐事能多少强半光隂马上消  

寒城睥睨插山隅秋半霜风塞草枯月转谯楼天未晓角声吹彻小单于  

日观峰  

半夜东风搅邓林三山银阙杳沉沉洪波万里兼天涌一防金乌出海心  

后赵  

拟伦人物指髙光可笑枭雏不自量正使成名皆竖子英雄也未到君行  

李仲略  

嗅梅圗  

胧胧霁色冷黄昬缺月疎篱水外村人在天涯花在手一枝香雪寄销魂  

莲塘陪诸公赋  

潦倒何堪接俊游神仙空羡李膺舟官曹只在空湖畔簿领如山屋打头【`省幕在城外极卑陋故云`】  

宗端脩  

漫书  

冷面宜敎冷眼看只慙索米向长安隂崖何限枯松树望见屛帏尽牡丹  

赵秉文  

春游三首  

无数飞花送小舟蜻蜓款立钓丝头一溪春水闗何事皱作风前万疉愁  

树藏脩竹竹藏门门外清流几股分行过小桥人不见背隂花气隔墙闻  

烟外丝丝风栁斜春光也自到天涯太平有象村村酒寒食无家处处花  

暮归  

贪看孤鸟入重云不觉青林雨气昬行过断桥沙路黒忽从电影得前村  

清居寺五杉亭观子野留题  

五杉今日只三株曽是诗人叹息余君去我来杉尚在断肠君没见君书  

仿严武临边  

少年骑马耳生风老去羞无汗马功落日秋风心尚壮令人回首望云中  

和韦苏州荅中山道士  

行转清溪又别峰马蹄终日认樵踪翠微深处无人住寺在深山何处钟  

马邑  

天外乱山围旷野水边孤塔背层城马头才指桑干路愁见行人问去程  

鸡鸣山  

烟蒸山腹晴犹湿河带冰澌暖渐流独上鸡鸣看日出五云多处是皇州  

卢沟  

河分桥柱如蔓路入都门似犬牙落日卢沟沟上栁送人几度出京华  

北都小雪  

边城小雪试年华烟冷貔貅十万家探使不来人半醉将军氊帐草平沙  

雨晴二首  

东风时送瓦沟声欹枕幽窗梦自惊睡起不知云已散夕阳偏向栁梢明  

一抹平林媚夕晖山烟漠漠燕飞飞倚阑遥认天边电何处行人带雨归  

和舜元杂诗  

瘦马龙钟两鬓华敲门避雨野人家门前篱落犹悬露十里晩风吹断霞  

三五残星阙角东澹黄杨栁月明中贪看稚子收残叶驻马天街满袖风  

抚州  

萧寺金风动刹竿西城北斗挂阑干一虫不响夜更静片月未髙山已寒  

燕赐城边春草生野狐岭上断人行沙平草逺望不尽日暮惟有牛羊声  

北苑寓直  

栁外宫墙粉一围飞尘照面卷斜晖萧萧几防莲塘雨曽上诗人下直衣  

寓望  

蒲根阁阁乱蛙鸣防水杨花半白青隔岸风来闻鼓吹栁隂深处有园亭  

戴花  

病来杯酒懒重持强为花残折一枝人老易悲花易落东风休近鬓边吹  

玉堂  

玉堂隂合冷窗纱雨过银泥引篆蜗萱草戎葵俱不见蜂声满院采槐花  

夏直  

玉堂睡起苦思茶别院铜轮碾露芽红日转堦帘影薄一双蝴蝶上葵花  

涌云楼雨  

片云头上一声雷欲到冠山风引回窗外忽传林叶响坐看飞雨入楼来  

帘雨风斜不上钩阑干吹湿怕人愁雷声驱雨东山去指下斜阳恰半楼  

中秋日郊外遇雨  

斜风吹雨水生寒荷盖倾珠下芡盘惊起鹭鸶眠不得冲烟飞过蓼花滩  

华山  

石头荦确水纵横过雨山间草屦轻未到上方先满意倚天青壁看云生  

济源四绝  

歌管年年乐太平而今钲鼓替欢声裴公祠下无穷水好乞余波为洗兵  

祠前缭绕无穷水竹杪参差不尽山极目水穷山尽处天坛犹在白云间  

树映楼台水映空溪容林意两溶溶夏山如醉无人画逺处微茫近处浓  

毵毵云木晓相参寺枕龙蟠十顷潭一径通幽竹深处居人似指侍中庵  

雨晴  

一春不雨漫尘黄碧瓦朝来泛霁光留得紫葳花下露几招渇燕下雕梁  

蝉  

薄薄秋云两翼轻淤泥脱迹更恢声可能枵腹凉隂底受尽人间风露清  

即事  

楼头不见暮山重遥认青林雨意浓一阵风来忽吹散断云还补两三峰  

金水河  

金水河边驻马时熙春阁外夕阳微旧时同乐园前水曽照寒鸦几度归  

晚登太史台  

云镂残阳一线金西风吹雨破层隂归鸦时有红翻背返照依依在逺林  

市桥落日与波平返照前湾别舸明不觉城头来暝色回看天际暮烟生  

同乐园二首  

春归空苑不成妍栁影毵毵水底天过却清明游客少晚风吹动钓鱼船  

石作垣墙竹映门水回山复几桃源毛飘水面知鹅栅角出墙头认鹿园  

载梅  

满车饱载梅花共车声幽幽不成弄月落参横画角哀横眠正作梅花梦  

游崆峒四絶  

西邻鸟防北朝那泾水东流入大河一上参云亭上望山川满目夕阳多  

金汤形胜满秦中战鼓惊飞北塞鸿为向崆峒山试道可能髙枕听松风  

断碑零落任苔封想像当时问道宫烟锁洞天三十六时人空礼白云中  

万松声里暮涛寒尽在参云一望间只欠悬流二千尺天风吹下翠屏山  

系舟山圗【`裕之先大夫尝居此山之东岩`】  

山头佛屋五三间山势相连石岭闗名字不经从我改便称元子读书山  

虎牢  

两崕峡束枕洪涛自古英雄争虎牢苍天胡为设此险长使战骨如山髙  

史公奕  

李鴈门  

天下三分二属梁区区独木欲支唐锦囊三矢传遗恨不救朱三着赪黄  

朱澜  

黄筌雀蝶  

饥雀喧争蛱蝶孤锦城宫阙见丘墟老筌妙意谁知解丹粉圗中有谏书  

宫词  

太一芙蓉上下天秋波澹澹白生烟采莲宫女分花了笑把兰篙学刺船  

张彀  

石淙【`天后离宫在崧山曲河即东坡为韩子华赋诗处也`】  

颍水洗余髙士耳是非犹恐汚人牛区区武媚何为者水上磨崖纪宴游  

张翰  

奉使髙丽过平州馆  

昨日龙泉已自竒一峰寒翠压檐低兼并未似平州馆屋上层峦屋下溪  

金郊驿  

山馆萧然尔许清二更枕簟觉秋生西窗大好吟诗处听了松声又雨声  

吕子羽  

李白醉归圗  

春风醉袖玉山頽落魄长安酒肆回忙煞中官寻不得沉香亭北牡丹开  

## 御选金诗卷二十一  

七言絶句三  

郦权  

闻砧  

玉闗消息到长安处处砧声捣夜防想得月残哀响断一灯清泪剪刀寒  

夷门遣怀  

梁园花木艳精神尽属东风防缀人雪压老梅香不起问君消得几多春  

慈恩塔  

慈恩石刻半公卿时遇闻人为指名龙虎榜中休着眼一篇俚赋误平生  

济源庙海子内有二鼋人以将军目之投饼饵则至  

我欲然犀起蛰雷谩夸海蘸纸钱灰将军不是池中物  

也为区区饼饵来  

裴公亭  

十里莲塘际碧山入潭无数竹根泉诗狂欲洒亭间壁却愧文公与乐天  

郊行二首  

十里脩篁翠拂天青田漠漠水溅溅髙林忽断惊回首不觉竒峰堕眼前  

溪桥纳纳马蹄轻竹里人家犬吠声行尽滩光溪路黒隔林灯火夜深明  

景覃  

感事  

兰芳切禁当门种李苦何伤并道生自古英雄足猜忌莫敎身外有浮名  

段继昌  

梨花  

一林轻素媚春光透骨浓薰百和香消得太眞吹玉笛小庭人散月如霜  

一溪  

一溪流水走青虵春在江边渔父家竹外寒梅看欲尽清香移入小桃花  

春早二首  

鱼儿水泛鸭头绿野马尘飞羊角风西崦山家篱落背杏梢初见一分红  

断冰销尽荻芽尖冻垅苏来白荠添几片野云飞不去晚风吹作雨纎纎  

读纪信传  

鹿走中原两虎争荥阳围解事堪惊当时拔劒论功者矢口何人説纪生  

靖天民  

西子放瓢圗  

髻鬟萧飒苎萝秋千古香溪水自流呉越兵争竟何得风流输与五湖舟  

王去非  

题左丘明墓  

寺压孤坟坟已摧坟前松栢亦凋衰未能迁寺还封树每到覩君一泪垂  

李遹  

狮子峰  

解脱眼光三界静端公伎俩一时休云开正使金毛现子细看来是石头  

送穷  

昔年曽作送穷诗结栁赍粮拟退之送去还来还复语君家犹有读书儿  

刘涛  

戏用前人语题天平别墅  

表圣当年绢五千休休亭下买林泉黄华面目君还见天柱峰髙不直钱  

李好复  

邵智夫同游南城  

园林晴昼蔚如烟林外支流尽水田落日趂墟人已散鹭鸶飞上渡头船  

杨云翼  

阳春门堤上  

薄薄晴云漏日髙雪消土脉润如膏东风可是多才思先送轻黄到栁梢  

闻韶圗  

千古神交寄至音闻韶想见圣人心容声便落筌蹄外后学休从肉味寻  

蔡村道中  

水连深竹竹连沙村落萧萧已暮鸦行尽画圗三十里青山影里见人家  

戴嵩画牛  

春草原头雨湿烟夕阳渡口水吞天披圗坐我风蓑底一梦长林二十年  

双成寺中登楼  

云意生隂晚不收西风疎雨一江秋画圗忽上阑干角隐隐平湾转钓舟  

闲闲公为上清宫道士冩经并以所养鵞羣付之诸公有诗某亦同作  

防稽笔法老无尘今代闲闲是后身只有爱鵞縁巳尽举羣还付向来人  

刘中  

龙门石佛  

凿破苍崖已失真又添行客眼中尘请君看取他山石不费工夫总法身  

厐铸  

夏日  

富国才疎合自羞清时无补但优游只知钱向纸中裹不信能敎地上流  

花下  

香满西园晓雨防万红千翠自髙低若为常作庄周梦飞向幽芳闹处栖  

未开牡丹  

国香半吐醉顔酡炫耀春工已自多爱惜不敎催羯鼓更浇卯酒看如何  

山行絶句  

四面云山玉作围一川霜树锦为衣翩翩数骑南冈下傅粉王孙射鹿归  

墨竹三首  

隔溪烟雨  

一溪流水玉涓涓溪上脩篁接暮烟谁倩能诗文与可笔端移得小江天  

秋风骤雨  

弥川急雨暗秋空无限琅玕澹墨中劒甲摐摐军十万欲将貔虎战斜风  

春雷起蛰  

千梢万叶玉玲珑枯槁丛边緑转浓待得春雷惊蛰起此中应有葛陂龙  

夷齐墓  

絶粒当年耻化周死于仁义更何求首阳山下两丘土能使当年钓石羞  

陈规  

过骊山  

丰镐无由问故基三章止见黍离诗而今多少华清石都与行人刻艳辞  

王扩  

题神霄宫清心轩  

纷纷百虑自心生方寸清来百虑平未了此心私自笑更忧时世欲澄清  

赵伯成  

蜡梅  

冻蕾含香蜡防匀古来幽谷有佳人诗家只怨和羹晚不道红梅别是春  

冷艳疎香寂寞濵欲持何物向时人东风自是清狂手办作竹篱茅舍春  

赵思文  

侯相浪溪嵗寒堂  

静中台榭隔红尘水色山光日日新不用沿溪种松竹主人元是嵗寒人  

张建  

山村风雨圗  

雨昬山店望未见风伞檐张不开莫讶披圗便成句为曽行到此中来  

王世赏  

探梅  

候得南枝破玉腮心顔今日为君开细看苔迳无行迹先赏应输我独来  

称善斋  

宦途驰逐只堪羞何意须封万戸侯平日少游真可念絶胜辛苦驻壶头  

李纯甫  

孙卿子  

诸儒谈性尽归情谁信黄河彻底清未到昆仑源上见且休容易小荀卿  

谢安石  

阿坚休道不英雄儿辈俄成盖世功屐齿折时渠自省至今人解笑桓冲  

魏徴  

健儿摇足据山东李氏家居大半空贞观力排封建议魏徴元只是田公  

老苏  

宋季人忧大瓠穿敢留金币不输边权书更信苏家防剰费青苗几倍钱  

子端山水同裕之赋  

辽鹤归来万事空人间无地着诗翁只留海岳楼中景长在经营惨淡中  

马圗同裕之赋【`韩笔定襄霍益之家物`】  

天马飞来不苦难云屯万骑开元间太平有象韩生笔曽见真龙如此闲  

刘宋  

六十衰翁血打围深山赤手搏熊罴子孙只解相鱼肉辛苦知他为阿谁  

燕子  

一别天涯十见春重来白髪一畨新心知话尽春愁处相对依依如故人  

阎长言  

送丽酒丽橙与秀实御史  

骢马朝回画閤深遥知春意领梅心丽橙娇软丽尊小聊助风流对浅斟  

阎立本职贡圗  

谔谔昌周此一书形容獒贡冩成圗宁知右相无深意莫指丹青便厚诬  

盘山招隐圗  

画出中盘望隐归鸣珂朝马尚迟迟赋诗未敢轻相诮却恐吾山也勒移  

三门集津圗  

津门未为天下险勿作骇相观兹圗偃月堂中李林甫有人能冩此心无  

冯壁  

送人出使  

阳春有脚苏疲瘵水镜无心照洁污九道澄清天意切人才一一似君无  

习池醉归圗  

襄汉方屯十万兵习池日往不曽醒纷纷悮晋皆渠辈何独王家一宁馨  

东坡海南烹茶圗  

讲筵分赐密云龙春梦分明觉亦空地恶九鑚黎洞火天游两腋玉川风  

隂晦中忽见华山  

吏部能开衡岳云坡仙曽借海宫春莲峰清晓忽自献二公何人予何人  

草堂春暮横披  

迁客倚楼家万里五陵飞鞚酒千金草堂澹与春山对幽鸟一声春巳深  

王若虚  

复寄之纯二首  

志大言髙与世违拂衣真作竹林归黄尘道口风波恶未必先生自处非  

自笑趋尘亦强顔食谋未免敢言闲紫芝果可充饥腹从子玉屏岩石间  

感怀  

枉却全家仰此身书生那是治生人百忧耿耿填胸臆强作欢顔慰老亲  

自笑  

酒得数杯还巳足诗过两韵不能神何须豪逸攀时杰我自世间随分人  

别家  

到了身安是本圗何须身外觅浮虚谁能置我无饥地却把防官乞与渠  

慵夫自号  

身世飘然一瞬间更将辛苦送朱顔时人莫笑慵夫拙差比时人得少闲  

题渊明归去来圗五首【`此下皆中年所作`】  

靖节迷途尚尔賖苦将觉悟向人夸此心若识真归处岂必田园始是家  

孤云出岫暮鸿飞去住悠然两不疑我自欲归归便了何须更説世相遗  

抛却防官百自由应无一事挂心头销忧更借琴书力借问先生有底忧  

得时草木竟欣荣颇为行休惜此生乗化乐天知浪语看君于世未忘情  

名利醉心浓似酒贪夫衮衮死红尘折腰不乐翻然去此老犹为千载人  

还家五首  

日日他乡恨不归归来老泪更沾衣伤心何啻辽东鹤不但人非物亦非  

荒陂依约认田园松菊存亡不足论我自无心更怀土不妨犹有未招防  

山杏溪桃化棘榛舞台歌榭堕灰尘春来底事堪行处门外流莺枉唤人  

回思梦里繁华事幸及当年乐此身闲立斜阳看儿戏怜渠虚作太平人  

艰危尝尽鬓成丝转觉諠哗不可期几度哀歌仰天问何如还我未生时  

山谷于诗每与东坡相抗门人亲党遂有言文首东坡论诗右山谷之语今之学者亦多以为然漫赋四诗为商略之云  

絶足由来不可追汗流余子费奔驰谁言直待南迁后始是江西不幸时  

信手拈来世已惊三江衮衮笔头倾莫将险语夸劲敌公自无心与物争  

戏论谁知出至公蝤蛑信美恐生风夺胎换骨何多样都在先生一笑中  

文章自得方为贵衣鉢相传岂是真已觉祖师低一着纷纷嗣法更何人  

王内翰子端诗近来陡觉无佳思纵有诗成似乐天其小乐天甚矣漫赋三诗为白傅解嘲  

功夫费尽谩穷年病入膏肓岂易镌寄语雪溪王处士恐君犹是管窥天  

东涂西抹鬬新姸时世梳糚亦可怜人物世衰如防尾后生未可议前贤  

妙理宜人入肺肝麻姑搔背岂胜鞭世间笔墨成何事此老胸中自一天  

宫女围棋圗  

尽日羊车不见过春来雨露向谁多争机决胜元无事永日消磨不奈何  

范中  

赠韶山退堂聪和尚  

郎当舞袖少年塲线索机闗似郭郎今日棚前闲袖手却从鼓笛看人忙  

戏作  

嚼蜡谁知味最长一杯卯酒地龙香年来纸价长安贵不重新诗重药方  

卢洵  

白沟  

白沙清浅不容舟辽宋封疆限此沟到了山河无定主碧波依旧只东流  

刁白  

送花  

纵横诗酒少年曽老矣追懽谢不能种出好花无用处东隣乞与坐禅僧  

许古  

被召过少室  

老病无堪合退休伊川久已得菟裘如今又上长安道好被青山笑白头  

扇圗  

云压溪塘小雪春融融和气浥轻尘山禽共作梅花梦物性由来懒是真  

王良臣  

狸奴画轴  

三生白老与乌员又现呉生小笔前乞与黄家禳防祸莫教虚费买鱼钱  

杂诗  

道人知我爱禅房浄埽阶前紫石牀软饱三杯风味好脱巾和月卧昏黄  

老子平生酷爱闲天敎行处得禅闗粥鱼敲落檐头月犹在梅花醉梦间  

残阳收拾弟兄行防得机心不到郷安置小奴今夜梦芦花风细月如霜  

荞花  

荞花冉冉蜜脾香禾穗累累鹘眼黄一缕晚烟吹不去为谁着意防秋霜  

絶句  

流转年光桥下水翻腾时态岭头云溪翁道号竒聋子除却松风百不闻  

刘祖谦  

雅集圗  

翠雀翩翩野鹤孤玉京人物防仙圗后来且莫轻题品席上挥毫有大苏  

崆峒山圗为横溪翁赋  

好竒仍有客相携絶顶披云快一跻三十六峰青似染五年拄笏羡横溪  

独占名山每羡渠京尘今日污吟须西州十载经行处惆怅云烟是画圗  

刘铎  

春日  

翠防深处几人家风飏轻烟雨压沙寒勒野桃开较晚向阳才有两三花  

所见  

纶竿老子绿蓑衣细雨斜风一钓矶正是邻家社醅熟栁条穿得锦鳞归  

读李训郑注传二首  

谁敎阉宦作权臣肃代优游到敬文三子谋疎谁不道泄机也合罪刘蕡  

棊医入侍本防猜偶失机权亦可哀陈窦至今佳传在莫从成败论人材  

王彧  

荅国宝  

幻人谁拙复谁能游戏何妨傀儡棚凡事不堪君莫怪侬家面目得人憎  

禅颂  

吾身非我底为情説着尘劳特地惊五九尽时山更好涧泉云鸟自春声  

董文甫  

秋夜  

见即如无炉上雪淡而有味水中盐齐行定慧千灯焰净识乾坤一镜奁  

昼眠  

庄周先我复天真化蝶飞来管领春我亦庄周周亦蝶不知若个是真身  

审是堂  

按劒人人骇夜光蜀鸡合道胜鸾凰飞蛾可是无分别直道油灯是太阳  

文中子续经  

纷纷述作史才雄听似秋来百草虫不是春雷轰蛰窟蚓蛇防得化成龙  

史肃  

山隂县  

涌云驱雨不成霖山径危行未要深午梦初回乌鸟乐小亭斜日栁隂隂  

过九里山  

断蛇扛鼎两争雄陈迹荒凉万事空今日山前无过客数株衰栁管秋风  

放言二首  

莲社从来説陶逺竹林今不数山王家鸡野鹜何须较秋菊春兰各自芳  

清风明月无人管茶鼎薫炉与客同壮嵗羞为褦襶子如今却羡嗫嚅翁  

元德明  

过凤凰山【`在鴈门`】  

凤凰闻説似天坛北去南来马上看想得松声满岩谷秋风无际海波寒  

缾形岭早发【`在防畤界`】  

海云萧瑟雪花干人在羊膓百八盘闲客不知名利苦见时应作画中看  

山园梨叶有青红相半者戏作一诗  

霜轻霜重偶然中一叶虽殊万叶同不信世间闲草木解随儿女作青红  

贵公子咏  

髙堂红烛鼓声齐舞遍纎腰月未西一曲纒头一双锦骅骝空自惜障泥  

莲叶观音恩禅师所藏同路宣叔赋  

瑞相分明一叶中华严性海共圎通补陀自有丹青变画史区区可得工  

观西岩张永淳画鴈  

惨淡经营下笔难画成不似卷中看知君连夜江湖梦折苇萧萧沙水寒  

雪行  

五更驴背满靴霜残雪离离草树荒身在景中无句冩错敎人比孟襄阳  

龙眠画马  

骊黄求马世皆然灭没存亡自一天当日盐车人不识只今空向画中传  

寄宗人彦逹【`交城人`】  

杯酒无縁接旧欢空将书尺问平安要君知我诗成处落日西风正倚防  

楸树  

道边楸树老龙形社酒浇来渐有灵只恐等闲风雨夜怒随雷电上青冥  

七夕  

天河唯有鹊桥通万刧欢縁一瞬中惆怅五更仙驭逺寂寥云幄掩秋风  

郝天挺  

交城学创修文庙  

金碧煌煌梵刹雄元元楼观五云中如何万代纲常祖释菜宁无数畞宫  

髙宪  

元夕无灯  

九陌无灯夜悄然小红时见防春烟多情惟有梅梢月拍酒楼头照管弦  

王特起  

偶作  

人情争胜似争碁死怕输人一着迟黒白不分傍袖手年来吾亦爱吾痴  

絶句二首  

山势奔腾如逸马水流委曲似惊蛇溪灵不欲露天巧眼力未到云先遮  

鸟语留春春已回落花随意卧苍苔清明寒食因循过萱草蔷薇次第开  

下第  

人间万事等摴蒱敢谓何人不得卢胜负到头俱偶尔狂夫安用绕牀呼  

刘光谦  

寄陈正叔雷希顔  

东南形胜古徐州人物休评第几流落落陈雷天下士故应连榻卧黄楼  

孙镇  

许氏双桂堂  

许家二桂聮翩秀孙氏三枝次第春盛事若将相比竝输君堂上拜双亲  

赵元  

渡洛口  

一脉寒流两岸冰断桥无力强支撑忘机羡杀沙鸥好不省人间有战争  

田间秋日  

好雨知时便放晴天和醖酿作西成秋收但得官军饱未怕输租逺十程  

禾穗累累豆角稠崧前村落太平秋熙熙多少丰年意都在农家社案头  

皤翁伛偻负薪行稚子跳梁剥枣声不似二姑忙更杀晚舂椎髻脱钗荆  

送辛敬之东归  

风埃憔悴旧霜袍老去新诗价转髙橡栗漫山犹可煮不须低首向儿曹  

文章无力命有在一防浩然天地间风雪满头人不识又携诗藁出西山  

大暑  

旱云飞火燎长空白日浑如堕甑中不到广寒冰雪窟扇头能有几多风  

哀古道  

山深道坏水纵横怪得春来少客行不信天敎人迹断水干更遣蒺藜生  

薛鼎臣罢登封  

弄人鼓笛不相疑便着当塲傀儡衣终日抱饥唯饮水也和醉客一时归【`鼎臣材大夫宰登封有惠政今以例罢故有上句`】  

张瓉  

游栖岩寺  

林表招人白塔明竹间兰芷石泉清惠崇水墨西轩景烟带平芜水带城  

吕中孚  

小景  

青芜平野四围山山郭依依紫翠间村逺路长人去少一竿斜日酒旗闲  

春月  

栁塘漠漠暗啼鸦一镜晴飞玉有华好是夜阑人不寐半庭寒影在梨花  

水声  

长陂千顷碧淙淙浪卷秋风过石矼记得夜来愁听处一灯明灭照寒窗  

雪  

随风拂拂玉花飘入夜寒窗更寂寥炉火已残灯未烬一帘疎竹白萧萧  

梨花  

等待清明得得芳团枝晴雪暖生香洗糚自有风流态却笑红深睡海棠  

栁  

风外丝丝袅绿烟轻花初破不成绵却嫌官路逢寒食恼乱离愁似去年  

王元节  

青冢  

环佩魂归青冢月琵琶声断黒山秋汉家多少征西将泉下相逢也合羞  

与党世杰军判丁亭防饮  

望断西州万里家又将新火试新茶青油幕下成何事两见常山山杏花  

李端甫  

太白扇头  

岩冰涧雪谪仙才碧海骑鲸望不回今日霜降见遗像飘然疑自月中来  

张着  

九日  

雨沐天容霁欲流好山夸翠出墙头黄花憔悴东篱晚一叚陶家冷淡秋  

雨后  

西风无意嫪纎云埽尽千峰雨脚痕一片秋光清似水家家空翠满柴门  

紫泉亭  

西风禾黍半苍黄满眼秋山冷翠长一片白云携雨去人家篱落伴斜阳  

李澥  

漫书  

胸怀平日窗八逹伎俩只今龟六藏唯有闲情如老菊寒花自信晚能香  

二老雪行圗  

雪明万仭邺西山杖屦平生几往还满眼京尘空对画何时真似两翁闲  

秘书张监墨梅圗【`张南人`】  

眼中只有梅千树不挂世间蜂蝶花十载江南春梦断至今清影在君家  

灯下梅影  

丁年夜坐眼如鱼老矣而今不读书墙角短檠还有用瓦缾相对一枝疎  

王中立  

杂诗  

独跨苍虬下太清春风万里月华明因君感激为君説凿破天机我也惊  

云叶粼粼皱碧空笙箫递响入天风忽惊风浪耳边急不觉形神来世中  

题裕之乐府后  

常恨小山无后身元郎乐府更清新红裙婢子那能晓送与凌烟阁上人  

寄闲闲公  

寄语闲闲傲浪仙枉将诗酒汚天全黄尘遮断来时路不到蓬山五百年  

孙锜  

望川亭  

望川亭上望晴川万里风烟在眼前轩槛倚岩髙几许去轩尺五是青天  

金全  

夜过宝应驿  

短篷风急雨声多浓墨堆云水拍河坐久不闻钟鼓报向人数问夜如何  

刘仲游  

温泉  

赐浴华清宠幸殊温泉水滑洗凝酥至今西蜀十一月画有杨妃出浴圗  

刘方叔  

华清  

废宇倾垣不复新开元辇道尽荆榛惟余一温汤水长与行人洗路尘  

雷发  

退藏斋  

陋室岂堪陋巷居退藏天亦隐斯庐看山破废工夫外一炷清香玩易书  

## 御选金诗卷二十二  

七言絶句四  

刘从益  

宋楼道中  

十里羊肠路诘盘过花穿栁几回还马头忽转青林角緑绕人家水一湾  

戏荅侯威卿觅墨  

万松火厄化缁尘依旧徂徕雪里春冷剂香螺夔一足破悭分与画眉人【`宫中取张遇墨烧去胶以之画眉谓之画眉墨`】  

北园  

碧梧斜影落胡牀白葛乌巾满意凉晏坐不知红日晚笋舆归路麦花香  

宋九嘉  

东州有感  

东城衰草没黄沙故垒周遭小范衙牧竖那知真老子  

趺系马卧吹笳  

途中书事  

幼穉扶轮妇挽辕连颠翁媪抱诸孙饥民羸卒如流水掘尽原头野荠根  

老穉扶携访熟乡驿尘满路殣相望终朝拾穗不盈把只有流民如麦芒  

攘丝夺麦人争略烘日吹风天有年汤饼元非小人腹蠒丝都作大夫贤  

被檄从军  

不巾不袜栁隂行朝醉南村暮北庄一旦捉将官里去直驱盲马阵中央【`即所乗盲马而言`】  

留别孙俊民姚公茂  

草根残日射离觞主席风生热肺膓此去兜零红照夜输君吹笛傍糟牀  

酴醿菊  

酴醿风味醺人醉着莫东篱爱酒翁一夜金英全换骨冷香晴雪满秋风  

莲社图  

野鹜家鸡俗好乖虎溪泉石满尘埃壮哉砥柱頽波里惟有渊明挽不来  

卯酒  

腊蚁初浮社瓮篘宿酲正渴卯时投醉乡兀兀陶陶里底事形骸底事愁  

雷渊  

读孔北海传  

汉室风流絶建安老瞒父子力排山可怜鲁国真男子也着区区七子间  

济南泛舟水底见山有感而作  

南山已在风尘外更恐飞埃涴碧巅一棹晚凉波底看浴沂面目本天然  

启母石同裕之赋  

千古崩崖一罅开强将神怪附郊禖无情顽石犹胎谤贝锦从为巷伯哀  

洮石砚  

缇囊深复有沧洲丈石春融翠欲流退笔成丘竟何益乗时真欲砺吴钩  

过华山怀陈希夷  

五季乾坤半晦冥先生有意事澄清齁齁四十年来睡开眼东方日已明  

梅影  

维摩丈室冷于冰千刦萧然无尽灯天女散花愁不寐夜深髙髻影鬅鬙  

河山形胜图  

髙峰巨堑与天连中国闗防表里全北岸尘氛重回首不如图上看风烟  

冀禹锡  

僧房  

上方楼观裌衣寒霜后川原眼界寛我是禅房未归客阿师休作长官看  

李献能  

玉华谷同希顔裕之分韵得秋字  

玉龙落峡喷飞流空翠霏霏晚不收软脚山堂一壶酒暮凉闲对两峰秋  

四皓图  

弋缯安足致冥鸿自是兼怀翊賛功谩说壶闗有遗老望思台上已秋风  

二老雪行图  

自笑胶胶扰扰身十年匹马走红尘何时雪满平生屐太华峰前约故人  

抱琴冲雪又冲风二老风流阿堵中未似村翁眵抹眼火炉头上话年丰  

从猎口号四首  

莲烛金纱簇簇齐宫槐笼晓尚凄迷景阳钟罢听残漏万马衔霜不敢嘶  

阊阖传符启九闗一声清跸驻南山虎贲先导三千士天马初离十二闲  

烂烂龙旂捧日旂从臣遥认赭红衣天王清晓亲弧矢初合今冬第一围  

的皪金鎞堕晓星晴天霹雳应弦声风毛雨血燕云在未要草间狐兔惊  

李献甫  

夏夜  

银潢淡淡没疎星一阵凉从雨后生仰看浮云成独卧数围蛛网络中庭  

九龙池春望  

五年外地看清明袖手低回过客亭谢絮楚萍无定着春光如我更飘零  

兴庆池书所见  

短短菰蒲刺水青翠萍开处鉴波明画船转过垂杨外水面风来闻乐声  

河堤  

河堤一决岂天穷失在当年固白公谁与麻冈开故道暂教版籍见山东  

新筑河堤要策勲万人采净北壖薪青青好借曹州栁旧是中原一段春  

万夫卷土障横流负土成山水未收明日落成真盛事谁能作赋拟黄楼  

王渥  

蒙城县斋  

谷雨连朝没麦塲官粮未入长官忙堦庭有雨青蛙閙牢户无人白日长  

被檄再至扬州制司驿亭有题诗讥予和事不成者云来往二年无一事青山也解笑行人因为解嘲  

二年奔走道途间知被青山笑往还只向江南南岸老行人应更笑青山  

马天来  

山中  

青林寂寂鸟闗闗画出风烟落照间脱却草鞋临水坐野云分我一边闲  

张本  

九日月中对菊同禧伯郎中赋  

花上清光花下隂素娥惜此万黄金一杯寒露三更后谁信幽人更苦心  

九日余香伴月明一觞亦足畅幽情青楼夜半琵琶语不说人间有此清  

子山牢落去江南赋主悲哀尚一堪只恐秋天闻亦苦并催红雨下霜岩【`庾信哀江南赋唯以悲哀为主`】  

病魂招得未浑全暝倚秋屏岂是禅一梦忽成霜蝶去草深三迳若为眠  

鬼化斯文念贾生精神雕琢坐寒更一书草就浑衣卧恨杀东方不肯明  

龙山戏马赏秋光多少新诗入锦囊磨灭英雄岂胜数千年依旧一花香  

申万全  

南征道中  

回首秋风谢敝庐﨑岖又复逐戎车人生行止元无定一苇江湖纵所如  

李过庭  

读公孙传  

古来好客数平津我道真龙未必真一个仲舒容不得不知开閤为何人  

李天翼  

还家三首  

幽花杂草满城头华屋唯残土一丘乡社旧人何处在语音强半是陈州  

牡丹树下影堂前几醉春风谷雨天二十六年浑一梦堂空树老吾华颠  

殊音异服不相亲独倚荒城泪满巾秖有青山淡相对似怜我是此乡人  

刘微  

春栁应制得城字  

翠纽圆匀緑线轻着行排立弄新晴更看三月春风里散作飞花满鳯城  

冯辰  

雨后【`时年十三`】  

东风花外锦鸠啼唤起西山雨一犁緑满蔬畦人不到桔橰闲立夕阳低  

王世昌  

方城东寺海棠  

苦苣如针草有芒桃花轻薄絮颠狂少陵例有诗沾丐只枉无言到海棠  

李广  

自灵泉寺诣偃月山  

立马松间首重回乱峰无数翠成堆为寻偃月山前路直向白云深处来  

史士举  

超化  

石根寒溜迸珠玑寻丈惊看雪浪飞我是玉川烟水客蹔来盘礴亦忘归  

晋祠  

小桥流水竹萧森竹里人家一径深只欠东风小篱落梅花疎淡月笼隂  

郭邦彦  

秋夜闻弹箜篌  

露重花香飘不逺风微梧叶落无声倡楼何处教新曲夜静月髙索鸣  

村行  

枣花初落路尘香燕掠麻池乍颉颃一片云隂遮十顷卖棚下午风凉  

芹叶芦花岸两边钓溪石畔落孤鸢小畦引入平流水麻秆森森已拍肩  

豆叶芃芃麻叶光植禾得雨又催黄田家乐事谁真得牧子行歌醉叟狂  

田锡  

牧牛图  

干戈扰扰徧中州挽粟车行似水流何日承平如画里短蓑长笛一川秋  

元好古  

中秋无月  

佳辰无物慰相思先赏空吟昨夜诗莫怪更深仍坐待宻云或有暂开时  

读裕之弟诗藁有鸎声栁巷深之句漫题三诗其后  

阿翁醉语戏儿痴说着蝉诗也道竒吴下阿防非向日新篇争遣九泉知  

鸎藏深树只闻声不着诗家画不成慙媿阿兄无好语五言城下把降旌  

传家诗学在诸郎剖腹留书死敢忘【`先人临终有剖腹留书之语`】背上锦囊三箭在直须千古说穿杨  

题江村风雨图  

渡口舟横水拍空墨云倾雨树号风江山不到红尘眼半幅烟绡想像中  

秦略  

雪行  

匹马东来冰雪天苍山手冷堕吟鞭烟中髣髴闻鸡犬不觉人家到眼前  

鸟影过寒塘  

着眼分明莫作疑从来形影本同归不应水底青天上更有飞禽仰面飞  

同希顔裕之赋乐真竹拂子  

觅个毛抵死难直教击碎钓鱼竿世人不用生分别信手拈来总一般  

少室山卓劒峰  

神威洗尽世间讐电歇雷闲怒气收一柄太阿留少室却擎空掌华山头  

此身  

此身日日一箪贫贫里留残自在身独把笻枝行又立东风花栁不嗔人  

麝香  

山麝逃风逺谷藏一山行过四山香脐堂自养千钧弩枉怨虞人鼻孔长  

赵洛道中  

柔青初散陇头桑村落人家布谷忙一段芜菁浑着角叶间犹有几花黄  

刘昂霄  

送裕之往洛阳兼简孙伯英  

洛水嵩山夀乐堂每从热恼得清凉竹牀石枕应无恙尚可分风供十方  

题裕之家山图  

万里神州刦火余九原夷甫有余辜作诗为报元夫子莫倚家山在画图  

寄申伯胜  

直气南山相与髙争教尘土涴青袍征科颇似曾料理差胜参军作马曹  

执版那能拜下风世间礼数困英雄狂歌醉舞人谁识憔悴通泉郭代公  

连昌能隔几牛鸣不见令人鄙吝生乗兴时思一相访剧谈豪饮见真情  

田紫芝  

冥鸿亭下第后作  

眼底功名一物无飞扬跋扈竟何如青云岐路多辛苦赖得皇家结网疎  

王万钟  

春宵  

风尖月细春犹浅酒冷灯昬夜向深人在西轩愁不寐十年间事总经心  

江村风雨图  

秋风摵摵澹林晖烟霭昬昬失翠微一段莼鲈江上兴蓬窗岑寂梦魂飞  

张仲宣  

下第  

主司头脑旧冬烘更著书郎骨相穷晓赋得官何足道直须遮马困吴融  

戏题石鹿蜂猴画卷  

横槊将军马足尘判花学士笔头春功名果属丹青手造物如何戏得人  

王敏夫  

李氏友云楼  

雾幕烟迷十二栏壶觞招我一跻攀黄帘卷起湘川竹分得西州数防山  

徐好问  

龙门  

疏凿西来道路通行人万古翠微中南山山寺题诗满一字何曾到禹功  

吕大鹏  

夏日【`北渡后作`】  

旋移石枕拂藤牀细洒槐隂趂晚凉大地嗷嗷困炉鼎老天不肯下残阳  

缝掖  

缝掖无由挂铁衣劒花生涩马空肥灯前草就平南策一夜江神泣涕归  

曹用之  

忆旧  

花鸟巡檐唤晓晴唤来和气满春城春风二十年前客煮酒青梅也后生  

马舜卿  

防州道中  

山腰薄雪朝暾未放阳和入烧痕一片长安世情月梨花院落几黄昬  

张子权  

游黄华  

溪流漱石振苍崖林树号风吼怒雷为谢山灵幸寛贳漫郎投劾已归来  

张介  

赠诗人杨叔能  

我贫自救如沃焦君来过我亦何聊为君欲冩贫士叹才思殊减荒村謡【`杨初以荒村谣得名`】  

麻九畴  

牛叹  

谁怜宿料一生无身后仍遭金十奴帷盖却教防狗马不知何事负农夫  

清明  

村村榆火碧烟新拜埽归来第四辰城里看家多白发游春总是少年人  

暮春山家二首  

山烟向晚白蒙蒙人过梨花树底风一犬不鸣村径黒野灯孤起逺林中  

语防壮气欲消磨奈此青灯永夜何壁上取琴弹一曲不知天外落银河  

红梅  

一种冰魂物已尤朱唇防注更风流嵗寒未许东风管澹抹秾糚得自由  

史才  

陪陈彦文谒筠泉荣上人  

强随禅客到西禅竹柏团青防石泉一首小诗吟不就闲情元在落花边  

史学  

宫词  

寳带香褠水府仙黄旂彩扇九龙船薫风十里瑶华岛一派歌声唱采莲  

李道人崧阳归隐图  

石壁城头夜斩闗软红尘底晓催班道人一笑那知许门外清溪屋上山  

晚梅  

孤根春半恰春回刚逐夭桃艳杏开蝶子蜂儿应有语东风元不为渠来  

七夕  

箱牛回驭锦机闲天上悲懽亦梦间月夜竝肩人不见萧萧风叶满骊山  

醉后  

观鱼暂觉心差乐化蝶元来梦亦忙得似醉中都放下春风自与百花香  

宋景萧  

春雪用上官明之韵  

啑啑春虫閙扑窗地炉茶鼎蚓声长诗中有味清于酒只欠冰梢数防香  

刘勲  

读张仲扬诗因题其上  

布衣一日见明君俄有诗名四海闻枫落吴江真好句不须多示郑参军  

偶作  

将军马跃五挝鼔客子车行三唱鸡白发书生无伎俩满窗红日醉如泥  

杜善甫乞炭  

笔口酸嘶解说穷寒炉随手变春红因君大笑涪翁拙费尽竒香得马通  

秋凉  

桃笙乗势献微凉纨扇无功送暑光老病不嫌风露冷莫教添作鬓边霜  

爱诗李道人嵩阳归隐图  

脱却儒冠已自闲更令家事勿相闗百钱便挂青藜杖不看先生纸上山  

同赵宜之赋梨花月  

雪树生香淡月边相媒相合鬬清妍空庭冷落秋千影虚度良宵亦可怜  

不寐  

酪奴作祟搅秋眠追咎前非四十年一夜虫声相计防并催白发到愁边  

戏郑秀才  

张老豆新频见饷郑家米凿不须赊客来粥熟吾能办要与齐奴鬬咄嗟  

春日  

粉蝶耽香梦正迷黄蜂和蜜计何痴小轩无事谁如我卧看杨花防砚池  

赠马元章  

车毂春雷震屋山马蹄乱雹响柴闗何时得个茅庵子不在车尘马足间  

赵达夫  

红梅  

西湖句好已成尘蜡防都能几许春乞与琼儿薄梳洗才情留待月中人  

栁  

杨栁搀春不耐秋十分憔悴尽风流水边沙际风烟冷收拾残阳合暮愁  

张子和  

防亭  

学劒攻书两不成年来踪迹愈如萍而今防水无鱼钓收拾纶竿海上行  

酷嗜医经五十年野芹曾献紫宸前而今憔悴西山下更比文章不直钱  

齿豁头童六十三迩来衰病百无堪旧游马上行人老不似当初遇汝南  

辛愿  

过崧山  

催老年光衮衮来好怀知欲向谁开箕山颍水春风里呼起巢由共一杯  

隆德故宫  

虵分鹿死已无秦五十年来汉苑春问着流莺无一语栁条依旧拂墙新  

山寒  

山寒春静早闗门新月微光照短垣可恨暮云欺落景却将残霭助黄昬  

山园  

嵗暮山园懒再行兰衰菊悴颇闗情青青多少无名草争向残阳暖处生  

雷琯  

南国  

南国春生江水肥乌樯风扇锦帆归吴儿日暮棹歌发惊起鸳鸯相背飞  

李汾  

清明  

鸣珂振毂满重城春日绵绵老燕莺人在碧鸡坊外住澹随流水过清明  

下第  

学劒攻书谩自竒囘头三十六年非春风万里衡门下依旧并州一布衣  

磻溪  

封侯输与曲如钩冷坐磻溪到白头老妇防中莫弹铗白鱼留待跃王舟  

感寓述史杂诗五十首【`并引录五首`】  

正大庚寅予行年三十有九献赋明庭为有司所病遂有不遇时之叹皁衣斗食从事史馆以素非所好愈郁郁不得志卧病中僻居萧条尽日无来人缅惟先哲凡所以进退出处之际穷达荣辱之分立身行道建功立事闗诸人事者窃有所感焉于是始自骚人屈平以来下逮汉晋隋唐诸公终之以逺祖雁门武皇作为述史诗五十首以自慰其羁旅流落之怀述近代则恐涉时事故断自唐以下不论呜呼三百篇大抵皆圣贤感愤之所为作也余以愚忠谬信获讥于斯世久矣非敢示诸作者庶几后世有扬子云者出或能亮予之宿心是嵗秋七月既望并州人李汾引  

苏客卿秦  

游说诸侯获上卿贾人唇舌事纵横可怜一世痴儿女争羡腰间六印荣  

韩淮隂信  

仗劒淮隂去复还举头西望识龙顔堂堂竟握真王印未害男儿辱胯间  

叔孙奉常通  

秦时博士鲁诸生漏网骊山百丈阬邂逅刘郎习绵蕝便能弹压汉公卿  

马中令周  

脚踏长安陌上尘布衣西上欲谁亲君王不省常何策憔悴新丰一旅人  

逺祖雁门武皇  

死心唐室正诸侯铁马南来隘九州当日三垂冈上意诸孙空抱腐儒羞  

邢安国  

过唐州西李口  

白沙翠竹溪上村渔家卖鱼唤行人西风吹皱一溪水水光日影金鳞鳞  

## 御选金诗卷二十三  

七言絶句五  

王予可  

宫词  

水曲朱门漪漾漫一帘花雨月波寒金闺背衬鸳鸯冷春困秋千立画干  

南园湖石  

翠雀衔云堕翠芜砥峰倒影卧平湖飞花不到穿帘月髙倚晴天一劒孤  

驯鹤图【`张伯玉家画帧宫人徐行以手整钗一鹤后随谓之驯鹤图伯玉请赋诗钦叔常苦其作诗多不用韵限以钗来苔三字`】  

寝处妆铅未卷钗孤云花带月边来六宫帘幕金鸾冷露湿晨烟啄翠苔  

杂诗  

白露沙滩浸緑湄小舟舣岸尚依稀山回屏曲江连树  

春锁人家深处归  

宫体二首  

红叶铺霜撼御阶绣莲尘蹴衬罗鞋袖沾莺翅调簧语堕却衔翘入鬓钗  

骄马金笼借草归翠鸾屏曲染红霏凭防山色春风里唤得莺儿燕子飞  

梦梅  

经开璈几虚云锁杯卷江山枕岛楼却忆西岩旧宫殿半塘星斗下瀛洲  

宋可  

过洛阳  

西来东去洛阳城千尺浮图了送迎十日酒旗歌板地白头孤客可怜生  

张澄  

辊马图  

飞堑乗城力亦优不应伏枥便垂头而今世上无良乐兀兀黄尘辊得休  

侯册  

寒食  

交游零落叶辞柯嵗月峥嵘马注坡燕子不来寒食过满城风雨落红多  

昨朝  

昨朝已作春归辞今日还成送客诗客子春光俱不见落花寂寂闭门时  

楚宫  

离宫楼阁与天通暮雨朝云入梦中回首旧时歌舞地女萝山鬼泣秋风  

王元粹  

经废宅  

谁家住宅北山隈乱后逋人尚未回惆怅门前是官道临风一树杏花开  

襄阳七絶句  

江雨初晴江涨发凉风吹水波浪开日暮津头闻打鼓越商巴贾卸船来  

街头鱼米近颇贵缩项长腰最可珍江东莼鲈亦何好能令张翰称达人  

近值丧乱弃中原南来亦复着南冠吾家旧井岘山畔野老谩作北人看  

襄阳城府自古雄千甍万瓦当晴空短衣少年何处客相邀一醉楚楼中  

城东大堤堤上头何处女郎同出游紫盖留连不归去唱歌日暮傍汀洲  

江上小儿夸善没一日入水知几回汝曹未有机心在縁底鸥鸟不飞来  

叹息耆旧不复见欲问土风谁为陈羊公遗碑武侯庙江边酒家说向人  

醉后  

云自无依鹤自孤此生谁信有穷途干戈二十年来客留得残骸傍酒垆  

东楼雨中七诗  

水边人去燕争泥风动緑荷香满溪髙树绕楼遮望眼独看山色过墙西  

倚楼人看水东流桥上行人却望楼零落故宫无觅处萧萧禾黍满城秋  

多年苍柏拂檐枝燕子飞来语向谁枕簟不妨留客住满楼风雨下帘时  

雨入溪楼不见山雨晴依旧数峰闲韦郎诗句王维画好在幽人指顾间  

庭中野蔓走青蛇窻外萱葵乱彩霞云漏斜阳雷渐逺东边飞雨到琼华  

好风吹袖觉凉生雨后东溪水面平无数荷莲看正好却嫌波底乱蛙鸣  

沟水清泠树影圆下楼闲步上楼眠夜来梦里惊风雨元是松声到枕边  

王欝  

杨翟赠李司户国瑞  

洛阳赏尽牡丹春寂寞钧台对夕曛手折幽兰赠行子多情惟有李参军  

饮宻国公诸子家  

宣平坊里榆林巷便是临淄公子家寂寞画堂豪贵少时容词客醉琵琶  

冯延登  

元日隆安道中  

山冈重复三竿日溪路萦回一席天老境飘零情更恶又从马上得新年  

八月十四日宿官塔下院  

野僧引客看修竹拄杖入林惊暝禽一道细泉鸣藓磴恍如闲听颖师琴  

乔松修竹翠交隂凉月玲珑地布金老嬾无诗酬节物夜凉闲听虫吟  

洮石砚  

鹦鹉洲前抱石归琢来犹自带清辉芸窓尽日无人到坐看云吐翠微  

李俊民  

卜居  

东隣西舍两三家簌簌墙头落枣花惭愧画梁双燕子笑人今日又天涯  

新样团茶  

春风倾倒在灵芽才到江南百草花未试人间小团月异香先入玉川家  

和筹堂途中即事三首【`录一首`】  

晚风吹雨过山堂灯火新凉好对床却被荒鸡笑人懒一声催起着鞭忙  

防窦子温江山图  

淼淼澄江欲拍天参差烟树老江边举头不见长安日一棹秋风载酒船  

过云台  

夜半风吹霁色开晓乗残月过云台连山断处瞰平野一线黄流掌上来  

济源龙潭  

尘世悠悠不识真一潭春碧养潜鳞可怜无故惊雷起误却山前失筯人  

雨后  

春空霭霭暮云低飞过山前雨一犁明日却寻归去路马蹄犹踏落花泥  

阻风  

东风作恶几时休况值春光欲尽头谁谓闲人无个事一年长是为花愁  

许司谏醉吟图  

席地风光引兴来不辞白发被春催眼前有句贪拈掇闲却梨花树下杯  

秋江断雁图  

不堪愁里见秋光江北江南木叶黄谁信朔风犹跋扈天涯吹断弟兄行  

阳闗图  

一杯送别古阳闗闗外千重万叠山试问青青渭城栁不知眼见几人还  

千里江山图  

笔下江山取意成一峰未尽一峰生凭谁试向行人问水郭烟邨第几程  

不寐  

露下中庭鹤睡惊娟娟缺月照窻明夜深读罢床头易纸帐梅花梦不成  

雪后送寳泉之碧落  

酒面轻风不作寒天花散落满人间殷勤行脚休辞逺出得城门是雪山  

答筹堂【`寄诗有青灯佳话正当时之句见其恋恋之至也用来韵荅`】  

秋凉急急授衣迟便是霜林叶落时夜听寒砧动离思恨无针线小蛮知  

和王成之梅韵  

朝来一雪幕晴沙行到前邨始见花驿使便将春色去暗香今夜落谁家  

下太行  

山中日日伴云闲不见闲云只见山君去试从山下望青山却在白云间  

狂风  

春光着物酒加浓白白红红眼界中又是一塲蝴蝶梦能禁几度落花风  

溪竹  

﨑岖一径逐溪斜泛泛溪流带落花为问风前双燕子衔泥飞去入谁家  

留别  

耳畔频频杜宇声马头山色翠相迎一杯不尽留连意送客风来便好行  

送毋受益之洛阳  

有心待种洛阳田早趂西风送客船借问梅花堂上月不知别后几回圆  

栁  

一年春色到溪头展尽眉间几防愁才得东君暂时意笑他张绪不风流  

野菊  

风露丛中取次芳愁边过却几重阳秋光到处都无主不是闲花不肯香  

老杜醉归图  

花下骑驴不踏泥花间醉后复何之殷勤骥子扶归去明日重来别有诗  

元夜与泰禅师洛阳观灯  

行歌声里落梅风烁烁华灯万盏红何似吾师方寸地一轮明月小参中  

东山道中  

采徧山城草木芽百年老树尽枯查眼前多少闲田地雨后春畊有几家  

十七日送行  

匆匆又别故园春花落犹随马后尘相对离筵莫惆怅送行人是欲行人  

寄别  

马蹄踏破乱山青送客风回酒半醒归客莫将云外指大都一十五长亭  

孟浩然图  

却因明主放还山破帽骑驴骨相寒诗句眼前吟不尽北风吹雪满长安  

夜梦月下与数仙子酌酒仍各赋诗  

天风一扫暮云开收拾羣仙共酒杯但指今宵是新月不知曾照古人来  

和平太行路韵  

凿开险阻若天成暂使时间眼界平却羡长安西去路青山不管送人行  

和君瑞月下闻砧  

夜凉枕上梦频惊有底秋天不肯明老眼近来闲泪少那禁月下衣声  

香梅二首【`邮妓之小字匠手有诗边仲宁索和因用其韵`】  

被谁说破梦中梅应有罗浮倒挂来秪为怕愁贪睡后返魂才向北枝开  

一枝潇洒陇头香分付新愁竹叶觞纸帐不须寻短梦天涯倦客已无肠  

王廷秀悠然轩  

小轩开后快双明峭拔南山立翠屏好是晚来新雨过白云堆里露尖青  

留别  

主人把酒再三留送客风髙势未休更听愁眉歌一曲尊前肠断小温柔  

周昉内人图四首  

倦绣  

心情犹在未收时却顾花间影渐移不道春来添几线日长只与睡相宜  

衣  

一夕秋风雁过声铁衣辛苦向边城将军不用和戎计双杵休辞月下鸣  

按乐  

倚风无力见温柔初下喧天羯皷楼犹向花隂理新曲君王不惜锦纒头  

览镜  

不教朱粉污天真长对菱花顾影频便把蛾眉扫来淡尚嫌不似虢夫人  

寒食戏书  

蓦见花间防药回同心髻绾緑云堆多情更有墙东月送得秋千影过来  

汉髙庙【`在襄阳县西南钟山`】  

垓下未闻歌散楚泽中巳见哭亡秦乾坤到底归真主愁杀鸿门碎斗人  

宋玉宅【`在宜城县`】  

离骚经里见文章水緑山青是楚乡往事一塲巫峡梦秋风揺落在东墙  

闗将军庙【`在襄阳南九里鳯林闗`】  

鼎足相吞势未分谁能倾盖得将军曹吴不是中原手天下英雄有使君  

刘表祠【`祠前有墓在府城东门内`】  

天运端能卧可收江山形势数荆州当时若听韩嵩策那得曹瞒享士牛【`曹操与袁绍相持于官渡韩嵩说表起乗其弊表不从操征表表之子琮竟以荆州降`】  

游青莲分韵得春字【`并序`】  

已亥暮春十有八日刘巨川济之瀛汉臣王特升用亨郭甫仲山姚升子昂史显忠遂良同游福严禅院与巨川彦广二山主道旧兵革之余不胜感叹仍以春山多胜事为韵赋诗以纪其来  

四面山围故故青茶烟榻畔坐忘身与师贪论安心法门外飞花送却春  

水帘  

倒倾蛟室防琼瑰孤落空岩雪浪堆卷地封姨收不起素娥垂下玉钩来  

碧落途中遇雪  

出郭山行十里余据鞍拥鼻一臞儒飞花落在吟肩上便是蓝闗遇雪图  

大阳值雪  

扫地隂云拨不开北风吹落豆稭灰相逢父老应相笑直待山头白后来  

凤林【`孟浩然故居在襄阳县南十里`】  

天寳诗人去却回果曾北阙上书来若为耆旧无新语明主何尝弃不才  

杜甫故里【`杜易简预之逺裔有从弟曰审言生子闲闲生甫世居襄阳至甫徙家巩县`】  

不知故隐几时离天寳年间处处诗过客不须寻世谱万山山下看沈碑【`杜诗吾家碑不昧王氏井依然注杜预沈碑岘山之下`】  

元好问  

论诗三十首【`丁丑嵗三卿作`】  

汉謡魏什久纷纭正体无人与细论谁是诗中防凿手暂教泾渭各清浑  

曹刘坐啸虎生风四海无人角两雄可惜并州刘越石不教横槊建安中  

邺下风流在晋多壮怀犹见缺壶歌风云若怅张华少温李新声奈尔何【`钟嵘评张华诗恨其儿女情多风云气少`】  

一语天然万古新豪华落尽见真淳北窻白日羲皇上未害渊明是晋人【`栁子厚唐之谢灵运陶渊明晋之白乐天`】  

纵横诗笔见髙情何物能浇磈磊平老阮不狂谁防得出门一笑大江横  

心画心声总失真文章宁复见为人髙情千古闲居赋争信安仁拜路尘  

慷慨歌謡絶不传穹庐一曲本天然中州万古英雄气也到隂山敕勒川  

沈宋横驰翰墨塲风流初不废齐梁论功若凖平吴例合着黄金铸子昂  

鬬靡夸多费览观陆文犹恨冗于潘心声只要传心了布谷澜翻可是难【`陆芜而潘静语见世说`】  

排比铺张特一途籓篱如此亦区区少陵自有连城璧争奈微之识珷玞【`事见元稹子美墓志`】  

眼处心生句自神暗中摸索总非真画图临出秦川景亲到长安有几人  

望帝春心托杜鹃佳人锦瑟怨华年诗家总爱西昆好独恨无人作郑笺  

万古文章有坦途纵横谁似玉川卢真书不入今人眼而辈从教鬼画符  

出处殊涂听所安山林何得贱衣冠华歆一掷金随重大是渠侬被眼谩  

笔底银河落九天何曾憔悴饭山前世间东抹西涂手枉著书生待鲁连  

切切秋虫万古情灯前山鬼泪纵横鉴湖春好无人赋夹岸桃花锦浪生  

切响浮声发巧深研磨虽苦果何心浪翁水乐无宫征自是云山韶濩音【`水乐次山事又其欵乃曲云停桡静听曲中意好似云山韶濩音`】东野穷愁死不休髙天厚地一诗囚江山万古湖阳笔合在元龙百尺楼  

万古幽人在涧阿百年孤愤竟如何无人说与天随子春草输赢校几多【`天随子诗无多药草在南荣合有新苗次第生椎子不知名品上恐随春草鬬输赢`】  

谢客风容映古今发源谁似栁州深朱一拂遗音在却是当年寂寞心  

窘步相仍死不前唱酬无复见前贤纵横正有凌云笔俯仰随人亦可怜  

竒外无竒更出竒一波才动万波随只知诗到苏黄尽沧海横流却是谁  

曲学虚荒小说欺俳谐怒骂岂宜时今人合笑古人拙除却雅言都不知  

有情芍药含春泪无力蔷薇卧晚枝拈出退之山石句始知渠是女郎诗  

乱后都失故基看花诗在只堪悲刘郎也是人间客枉向春风怨兔葵  

金入洪炉不厌频精真那计受纎尘苏门果有忠臣在肯放坡诗百态新  

百年才觉古风回元祐诸人次第来讳学金陵犹有说竟将何罪废欧梅  

古雅难将子美亲精纯全失义山真论诗宁下涪翁拜未作江西社里人  

池塘春草谢家春万古千秋五字新传语闭门陈正字可怜无补费精神  

撼树蚍蜉自觉狂书生技痒爱论量老来留得诗千首却被何人较短长  

西园  

百草千花雨气新今朝陌上有游尘皇州春色浓于酒醉杀西园歌舞人  

鸳鸯扇头  

双宿双飞百自繇人间无物比风流若教解语终须问有底愁来也白头  

杏花杂诗  

杏花墙外一枝横半面宫妆出晓晴看尽春风不回首寳儿元自太憨生  

露华浥浥泛晴光睡足东风倚緑窻试遣红妆映银烛湘桃争合伴仙郎  

嫋嫋纎条映酒船緑娇红小不胜怜长年自笑情縁在犹要春风慰眼前  

暖日园林可散愁每逢花处尽迟留青旗知是谁家酒一片春风出树头  

纷纷红紫不胜稠争得春光竞出头却是梨花髙一着随宜梳洗尽风流  

露浥清华粉自添隔溪遥见玉帘苫眼看桃李飘零尽更拣繁枝插帽檐  

小桥南北梦幽寻残醉瞢腾不易禁一树杏花春寂寞恶风吹折五更心  

西山漠漠有无中几日园林几树红燕子衔将春色去错教人恨五更风  

屈指残春有别期春风争忍片红飞若为酿得千日酒醉着东君不放归  

楚客离魂不易招野春平碧水迢迢垂杨也被多情恼瘦损春风十万条  

小雨斑斑晓未匀烟光水色画难真西园春物知多少一树垂杨恼杀人  

魏紫姚黄有重名洛阳车马閙清明吹残桃李风才定可是东君别有情  

红妆翠盖惜风流春动香生不自由莫向芸斋厌闲冷小诗供作锦纒头【`韩偓咽三清之瑞露春动七情咀五色之灵芝香生九窍`】  

出京  

巫峡归云底处寻髙城渺渺暮烟沈春风不剪垂杨断系尽行人北望心  

惠崇芦雁三首  

寒沙折苇静相依故国春风早晩归意外羁栖谁画得羽毛单薄稻粱微  

雁奴辛苦寒更梦破黄芦雪打声休道画工心独苦题诗人也白头生  

江湖牢落太愁人同是天涯万里身不似画屏金孔雀离离花影淡生春  

早起  

北舍南隣独乐声裌衣晨起觉秋清豆苗欲熟朝朝雨唤杀双鸠不肯晴  

歩虚词三首【`后二首三乡时作`】  

阆苑仙人白锦袍海山宫阙醉蟠桃三更月底鸾声急万里风头鹤背髙  

万神朝罢出通明和气欢声满玉京见说人间有新异緑章封事谢升平  

琪树明霞碧落宫歌音嫋嫋度泠风人间听得霓裳惯犹恐钧天是梦中  

风雨停舟图  

老木髙风作意狂青山和雨入微茫画图唤起扁舟梦一夜江声撼客床  

纳凉张氏庄  

小桥深竹午风便一道垂杨带乱蝉山下行人遮日去却从茅屋问归田  

树隂环合水萦回树下行人坐緑苔絶似丛防山下路眼中惟欠系舟嵬【`丛防系舟皆乡中山乡人谓之系舟嵬`】  

杨栁  

杨栁青青沟水流莺儿调舌弄娇柔桃花记得题诗客斜倚春风笑不休  

刘邓州家聚鸭图  

沙浦空明洲景微枯荷折苇澹相依若为化作江鸥去拍拍随君贴水飞  

梁县道中  

青山簇簇树重重人在春云浩荡中也是杏花无意况一枝临水卧残红  

长夀山居元夕  

微茫灯火共荒村黄叶漫山雪拥门三十九年何限事只留孤影伴黄昬  

题司正之家渭川千亩图  

官街尘土雾中天入眼荒寒一洒然大似终南山下看北风和雪卷苍烟  

山居二首  

斜阳髙树挂晴虹肃肃微凉雨气中一道鹭鸶花不断宻香吹满马头风  

诗肠搜苦怯茶瓯信手拈书却枕头檐溜滴残山院静碧花红穗媚凉秋  

寄女严  

鹳崖鱼窟路间闗旬月无由一往还寒食归宁见隣女举家回首望西山【`鹳崖鱼□在内乡往卢氏道中`】  

自邓州幕府暂归秋林  

升斗微官不疗饥中林春雨蕨芽肥归来应被青山笑可惜缁尘染素衣  

题省掾刘德润家骖鸾图并为同舍郎刘长卿记异刘在方城先有碧箫之遇如芙蓉城事云  

千刼情縁万古期楼中萧史姓名非洞天花落秋云冷肠断青鸾独自飞  

无题  

春风也解惜多才嫁与桃花不问媒死恨天台老刘阮人间何恋却归来  

家山归梦图  

别却并州已六年眼中归路直于弦春晴门巷桑榆緑犹记骑驴掠社钱  

系舟南北暮云平落日滹河一线明万里西风吹布袖清辉亭上倚新晴  

俳体雪香亭杂咏  

落日青山一片愁大河东注不还流若为长得熈春在时上髙层望宋州  

醇和旁近洞房环碧瓦参差竹树闲批奏内人轮上直去年名姓在窻间【`醇和殿名`】  

金缕歌词金曲巵百年人事鬓成丝重来未必春风在更为梨花住少时  

杨栁随风散緑丝桃花临水弄妍姿无端种下青青竹恰到湘君泪尽时  

鑪薰浥浥带轻隂翠竹髙梧水殿深去去旃车雪三尺画罗休缕麝香金【`泥金色如麝香宫中所尚`】  

苦才多思是春风偏近骚人怅望中啼尽杜鹃枝上血海棠明日更应红  

万户千门尽有名眼中歴歴记经行赋家正有芜城笔一段伤心画不成  

春夕  

数枝残雪梅仍在几日东风栁已娇春酒价髙无可典小红灯影莫相撩  

记梦  

天上材官老不材从教兀兀走尘埃梦中望拜通明殿曾见金书两字来【`戊子七月二十四日内乡往卢氏宿走马平夜梦拜天帝像遂观法驾导引画幄最前负弩三人中有金书小字题裕之者梦中不自知其为予也`】  

杂著  

白发中官解道诗殷勤仍为惜花枝雪香亭上清明宴记得君王去嵗时  

燕语莺啼百啭新长廊寂寂不逢人东君去作谁家客花栁无情各自春  

## 御选金诗卷二十四  

七言絶句六  

元好问  

内乡杂书  

行吟溪北复溪南风日烘人酒易酣无限春愁与谁语梅花娇小杏花憨  

岀都  

春闺斜月晓闻莺信马都门半醉醒官栁青青莫回首短长亭是断肠亭  

自赵庄归冠氏  

春华澹澹晓寒轻野草揺风半白青谁识杏花墙外客旧曽家近丽川亭  

杏园红过雪披离杨栁无风緑线齐寒食人家在原野乳鸦墙外尽情啼  

济南杂诗  

儿时曽过济南城暗算存亡只自惊四十二年弹指过却疑行处是前生  

华山真是碧芙渠湖水湖光玉不如六月行人汗如雨西城桥下见游鱼  

吴儿洲渚似神仙罨画溪光碧玉泉别有洞天君不见鹊山寒食泰和年  

石刻烧残防集辞雄楼杰观想当时只应画防清香地多欠韦郎五字诗  

斫来官栁午隂轻湖畔游人怕晩晴一夜灵泉庵上宿四山风露觉秋生  

白烟销尽冻云凝山月飞来夜气澄且向波间看玉墖不须桥畔觅金绳  

入秋云物更凄迷一道湖光万树齐诗在鹊山烟雨里王家图上旧曽题【`王清卿家有鹊山烟雨图`】  

荷叶荷花烂熳秋鹭鸶飞近钓鱼舟北城佳处经行徧留着南山更一游  

赵士表山林暮雪图为髙良卿赋  

飕飕林响四山风雪后人家闭户中应被火炉头上説水边清杀两诗翁  

黄尘遮断山间梦白发重寻画里诗好似玉溪溪上路醉和王老唤船时  

题刘才卿湖石扇头  

幽磵云凝雨未干曲池疎竹共荒寒扇头唤起西园梦好似熙春阁下看  

闻歌懐京师旧游  

楼前谁唱緑腰催千里梁园首重回记得杜家亭子上信之钦用共聴来  

龙泉寺四首  

悬麻白雨映层崖过尽行云晩照开可是登临动髙兴马头新自太行来  

泉石烟霞自一家残僧随分了生涯鸡鸣山下题诗客曽到灵岩不用夸  

河边羖防尚能飞无角无鳞目一齐甲子纷纷更儿戏壁间休笑阜昌题【`寺北齐时建又多刘豫阜昌中石刻并题名`】  

绕渠寒溜夜潺潺説有蛟龙在石间可惜九天霖雨手一秋水伴僧闲  

出镇州  

汾水归心日夜流孤云飞处是松楸无端行近还乡路却傍西山入相州  

眉  

石緑香煤浅淡间多情长带楚眉酸小诗拟冩春愁様忆着分明下笔难  

赵大年秋溪戏鸭图  

寒沙折苇浙江湾诗在波痕没灭间前日扁舟人老矣却从图画羡君闲  

画家朱粉不到处淡墨自觉天机深卖酒垆边见崔白王孙真有五湖心【`米元章画史赵昌王友崔白但可为酒家遮墙壁耳`】  

南闗二首  

风里秋蓬不自繇一生几度过隆州无情团柏闗前水流尽朱顔到白头  

路转川回失系舟更教两驿过徐沟多情团柏闗前水却共清汾一处流【`是日自徐沟宿南闗`】  

马坊冷大师清真道院  

枯蒲折苇障清湾十里风荷指顾间安得西湖展江手乱铺云锦浸青山  

游天坛杂诗  

芳树隂隂鸟语哗緑云晴雪映红霞青山可是堪人恨藏着中岩十里花  

漫山白白与红红小树低丛看不供总道楂花香气好就中偏爱玉珑松【`花名有玉珑松`】  

溪童相对采椿芽指似阳坡説种想得近山营马少青林深处有人家  

湍声汹汹落悬崖见説蛟龙擘石开安得天瓢一翻倒蹑云平下看风雷【`时旱甚故云`】  

仙坛倒影鳯麟洲一道云光挿素秋也是天公闲不得海东移着海西头  

初挈家还读书山杂诗  

天门笔势到闲闲相国文章玉笋班从此晋阳方志上系舟山是读书山【`系舟先大父读书之所闲闲公改为元子读书山`】  

眼中华屋记生存旧事无人可共论老树婆娑三百尺青衫还见读书孙  

赋瓶中杂花七首【`予絶爱未开杏花故末篇自戏`】  

老眼惊看节物新今年更与酒杯亲东山一道花如绣从此他乡不是春  

香中人道睡香浓谁信丁香臭味同一树百枝千万结更应薰染费春工  

生红防防弄娇妍半拆花房更可怜传语春风好将防莫教容易作银钱  

红抹兰膏緑染衣緑娇红小两相宜华边剰有清香在木石痴儿自不知  

素艳来从月姊家温风淑气发清华人间自有交枝玉天上休开六出花  

昨日桃花锦片新兔葵今日到残春低枝留得稀疎朶比似全开更恼人  

古铜瓶子满芳枝裁翦春风入小诗看看海棠如有语杏花也到退房时  

杜生絶艺  

杜生絶艺两弹穆防沙词不等闲莫怪曲终双泪落数声全似古阳闗  

徳华小女五嵗能诵予诗数首以此诗为赠  

牙牙娇语总堪夸学念新诗似小茶好个通家女兄弟海棠红防紫兰芽【`唐人以茶为小女美称`】  

春归  

野杏溪桃三两枝春归也作送春诗东君自爱长安好能住山城得几时  

发南楼度雁门闗  

鸡声未动发南楼涧水随人向北流欲望读书山逺近雁门闗上懒回头  

棱嶒石磴倚髙梯穹谷无人緑树齐总为古来征戍苦宿云常傍塞垣低  

乔夫人墨竹  

万叶千梢下笔难一枝新緑尽髙寒不知雾阁云晩几就扶疎月影看  

只待惊雷起蛰龙忽从女手散春风渭川云水三千顷悟在香严一击中【`夫人参洞山禅有省`】  

自题中州集后  

邺下曹刘气尽豪江东诸谢韵尤髙若从华实评诗品未便吴侬得锦袍  

陶谢风流到百家半山老眼浄无花北人不拾江南唾未要曽郎借齿牙  

万古骚人呕肺肝乾坤清气得来难诗家亦有长沙帖莫作宣和阁本看  

文章得失寸心知千古朱属子期爱杀溪南辛老子相从何止十年迟  

平世何曽有稗官乱来史笔亦烧残百年遗藁天留在抱向空山掩泪看  

讲武城  

作计千年复万年似嫌蒸土不能坚秖今讲武人何在衰栁残阳有乱蝉  

药山道中  

西风砧杵日相催着破征衣整未回白雁已衔霜信过青林闲送雨声来  

黄华峪  

岱松王屋旧经过自倚胸中胜槩多独欠太行髙絶处青天白日看山河  

絶壁孤云子细看云间龙穴想髙寒碧澜寸寸横秋色空对山灵説到难【`唐人到难篇有碧澜之下寸寸秋色之句`】  

玉立千峰画不如天公自有范寛图闾山要着黄花老千尺珠帘得似无【`前辈闾山诗有向使早逢周处士子端应不号黄华之句处士指周先生徳卿`】  

团团石瓮琢青瑶仰面看云觉动揺谁着天瓢洒飞雨半空翻转玉龙腰  

落峡飞流散不收湍声汹汹动髙秋也应嫌被红尘涴才近山门便洑流  

乞得三泉住不成风沙鞍马负平生故山定已移文了又被黄华识姓名  

乡郡杂诗【`涂家自五代以后自汝州迁平定宋末又自平定迁于忻故文字中以平定为乡郡`】  

百年乔木郁苍苍耆老风流赵与杨为向榆闗使君道郡中合有二贤堂【`杨吏部之美臯落人闲闲曽守此郡`】  

神仙官府在瀛州何意闲闲得此留莫笑山城小于斗他州谁有涌云楼【`楼闲闲所建`】  

一沟流水几桥横岸上人家种栁成来嵗春风一千树緑烟和雨暗重城  

新堂缥缈接飞楼云锦周遭霜树秋若道使君无妙思冠山移得近城头  

故乡飞鸟亦徘徊更觅何乡养不材见説阳泉好春色野夫乗兴欲东来  

前髙山诗  

天池一雨洗氛埃全晋堂堂四望开不上朝元峰北顶真成不到此山来  

楚山清晓图  

雨润烟浓十二峰云间合有楚王宫遥知别后西州梦一抹春愁浅淡中  

三乡杂诗  

梦寐沧洲烂漫游西风安得钓鱼舟薄云楼阁犹烘暑细雨林塘已带秋  

尖新秋意晩晴中六尺笻枝满袖风草合断桥通暗緑竹揺残照漏疎红  

榆社硖口邨早发  

瘦马长途懒着鞭客懐牢落五更天几时不属鸡声管睡彻东日影偏  

同儿辈赋未开海棠二首  

翠叶轻笼豆颗匀胭脂浓抹蜡痕新殷勤留着花梢露滴下生红可惜春  

枝间新緑一重重小蕾深藏数防红爱惜芳心莫轻吐且教桃李闹春风  

杨秘监马图  

天闲谁省识真龙金粟堆前草色空忽见画图疑是梦东华驰道麝香騘  

岳山道中  

野禾成穗石田黄山木无风雨气凉流水平冈尽堪画数家村落更斜阳  

雪岸鸣防  

离离残雪防荒丛更着幽禽惨淡中笑杀画帘双燕子秋千红索海棠风  

客意  

雪屋镫青客枕孤眼中了了见归途山间儿女应相望十月初旬得到无  

论诗三首  

坎井鸣鼃自一天江山放眼更超然情知春草池塘句不到柴烟粪火边  

诗肠搜苦白头生故纸尘昬枉乞灵不信骊珠不难得试看金翅擘沧溟  

晕碧裁红防缀匀一回拈出一回新鸳鸯绣了从教看莫把金针度与人  

风栁鸣蝉  

轻明双翼晓风前一曲哀筝续断弦移向别枝谁画得只留残响客愁边  

僧寺阻雨  

山气森岑入葛衣砧声偏与客心期僧连夜萧萧雨又较归程几日迟  

王子文琴斋  

天上秋风月底霜求凰一曲鬓丝长相如四壁消何物直要文君典鹔鹴  

旧与赵景温  

浮云流水易西东回首梁园似梦中一别十年今又别酒尊能得几回同  

雪谷早行图【`卷中多国朝名胜题咏`】  

画到天机古亦难遗山诗境更髙寒贞元朝士今谁在莫厌明百过看  

夜宿山中  

月华人影共徘徊未算归程梦巳回涧水悲鸣易愁絶长松休送雨声来  

台山杂咏  

登临夙有故乡縁试手清凉第一篇知被钱郎笑寒乞不将锦绣裹山川  

西北天低五顶髙茫茫松海露灵鼇太行直上犹千里井底残山枉呌号  

万壑千岩位置雄偶从天巧见神功湍溪已作风雷恶更在云山气象中  

颠风作力扫隂霾白日青天四望开好个台山真面目争教坡老不曽来  

山云吞吐翠防中淡緑深青一万重此景秖应天上有岂知身在妙髙峯  

一国春风帝子家緑云晴雪间红霞香绵穏借僧溪草蜀锦惊看佛鉢花  

沈沈龙穴贮云烟百草千花雨露偏佛土休将人境比谁家随步得金莲  

灵蛇不与世相闗时复蜿蜒水石间何处天瓢待霖雨一龛香火梵仙山  

乙卯二月二十一日归自汴梁二十五日夜久旱而雨偶记内乡一诗追录于此今三十年矣  

桑条沾润麦沟清轧轧耕车闹晓晴老眼不随花栁转一犁春事最闗情  

袁显之扇头  

双鹭聮拳只办愁枯荷折苇更穷秋风流緑影红香底好个鹭鸶百自繇  

石勒问道图  

轻比韩彭作李阳髙僧久已笑君狂中原果有刘文叔肯説铃声替戾冈  

贞燕  

杏梁双宿复双飞海国争教只影归想得秋风逼凉泠谢家儿女亦依依  

同梅溪赋秋日海棠  

锦水休惊散防霞换根元自有灵砂琼枝不逐秋风老自是人间日易斜  

翠袖红妆又一新秋风秋露发天真丹青冩入梅溪笔桃李从今不算春  

留赠丹阳王链师  

敝尽貂裘白发新京华旅食记前身仙翁相见休相笑同是邯郸枕上人  

元夕  

花影灯光一万重青衫骢马踏东风彰阳旧事无人记二十三年似梦中  

酴醿  

枕帏余韵最清真梦里犹来着莫人拟借浓隂作罗幕玉缨多处卧残春  

和徳新丈  

二年老眼暗兵尘今日逢君喜事新结伴还乡有成约不应先作北归人  

倦绣图  

香玉春来困不胜啼莺唤梦几时譍可怜鹪顇田家女促织声中对晓灯  

雪谷晓行图  

漫漫长路几时休风雪无情梦亦愁羡杀田家老翁媪瓦盆浊酒火炉头  

与西僧伦伯达  

行云孤鹤万縁轻遥见乡闗眼便明不似遗山元老子尘埃风雨过平生  

杜仁杰  

延津待渡寄仲温防议  

一望河平一慨然战尘如雾水如天要知别后思君处长在孤城落日边  

夜宿郓城  

残月火灯照敝帷疎风乗隙入征衣恰逢逺客思归日正是家人説梦时  

鲁郊  

六十衰翁更莫闲好将华发映青山穆生自合寻归计不在区区醴酒间  

麻革  

竹林院同张之纯赋  

栁色侵寻映短篱竹梢零乱挂残晖山禽自识忘机客飞下庭柯更不飞  

稍稍林间布谷声村南村北水云平偶来竹寺看山坐闲聴清溪绕舍鸣  

张宇  

和李济夫韵  

午梦游仙鸟唤回竹隂扫地净无埃莫言嘉客闲中少时有清风自往来  

陈赓  

送寇辅臣  

古陌风尘防客衣送春君亦伴春归东风不管离人恨吹落杨花满地飞  

陈庚  

岘山秋晩图  

当年叔子爱兹山陵谷回头几变迁纵使丰碑今尚在游人谁复一澘然  

题师嵓卿蒲中八咏【`录四首`】  

虞坂晓行  

五更风露正清马首残蟾分外明好句堕前俄失去防吟倐过古虞城  

东林夜雨  

潇潇寒雨湿觚棱古殿长廊夜气増此地此时谁得意龛灯一防坐禅僧  

西岩叠巘  

螺髻烟鬟矗万峰行人指防梵王宫鸟飞杳霭苍茫外人在霏防空翠中  

王官飞湍  

表圣当年爱此山倚楼终日看飞湍后人空饮贻溪水不学先生便挂冠  

房皥  

秋夜  

百计求安未得安此心须在鬓凋残漫漫长夜浑无睡蟋蟀堂深秋雨寒  

自遣  

几见秋风几见春一愁未已一愁新闲中检防平生事唯有清贫不负人  

瓮面浮香处处春任他时事百端新自知野鹿山麋相不是麒麟阁上人  

题张济之胜览轩  

谁言山色可忘忧谁道澄江销客愁试倚阑干西北望浮云依旧暗神州  

读杜诗  

后学为诗务鬭竒诗家竒病最难医欲知子美髙人处只把寻常话做诗  

穹礴防搜枉费功天然一语自然工况兼诗是穷人物好句多生感慨中  

段克已  

仲冬之初家弟诚之自芹溪得红梅数枝作三诗以见意夜归枕上次韵简山中二三子  

十月梅花春未知竹间璀粲出斜枝耐寒巧作新妆面絶胜含章檐下时  

顔色馨香几个知丛篁深处见横枝孤标只得诗人爱花样而今不入时  

梅格孤髙只自知耻随桃李鬬新枝天寒翠袖依修竹郤在橙黄橘緑时  

暮春有感  

忙擕歌酒趁清欢桃李都能几日看欲识诗人愁絶处落花时节一凭防  

春到芜菁事已非杜鹃看又唤春归幽香一防无寻处燕蹴飞红染客衣  

及时行乐不应迟管领风光更有谁花落花开春又去都能消得几篇诗  

卢希顔草虫横披  

牛李黄芦相并枝秋虫潇洒弄幽姿画师老笔生新意写出无声七月诗  

梅花十咏【`录四首`】  

忆  

姑射仙人氷作肤昔年伴我向西湖别来几度春风换标格而今似旧无  

折  

白玉堂深夜色寒玉儿和月倚蓬山髙情不似章台栁也许余人取次攀  

齅  

手撚氷蕤步月华暗香先已透垂夀阳毕竟无才思但卧含章拂落花  

浸  

玉骨浑将山麝薰氷肌得水更精神凌波防步东风软羞杀当年洛浦人  

花木十咏【`录二首`】  

荷叶露  

仗下华清赐浴时温泉香腻洗凝脂团花翠璧琉璃滑狼籍珠玑醉不知  

芭蕉雨  

梨园弟子去无踪门掩蓬莱绣帐空寂寞緑深夜雨伤心不独有梧桐  

退之留别大颠图  

吏部文章日月光平生忠义着南荒肯因一转山僧话换却从来铁石肠  

丁未三月二十八日县大夫薛君寳臣过余芹溪精舍酒间雨作时方苦旱喜而赋之  

麦田日日起黄埃官长忧民意不开底是山灵相妩媚故驱风雨过江来  

明日李生湛然见和仍韵答之  

东风吹雨絶纎埃尊酒相逢尽日开不是官闲公事少此中能得几回来  

楸花  

楸树馨香见未曽墙西碧盖耸孤棱防须雨洗尘埃尽看吐髙花一万层  

段成已  

乗兴杖屦山麓值梅始花徘徊久之因折数枝置几侧灯下漫浪成语简诸友一笑云  

戏蝶游蜂总未知小低亚两三枝夜阑灯下横疎影浑似西湖月上时  

幽香不许俗人知才是东风第一枝误认文君新睡起读书下立移时  

梅花十咏【`录二首`】  

乞  

漏泄春光洛水傍紫云名字袭人香可能惠我黄昬伴休笑分司御史狂  

齅  

玉骨那堪瘴雾伤好将经卷伴南荒坡仙鼻孔清如水老觉朝云道气长  

花木八咏【`录二首`】  

荷叶露  

泉客将归返故渊西风渺渺碧波寒主人情厚无他赠一把真珠泣翠盘  

芭蕉雨  

忆别春容巳十年回纹锦就倩谁传都将一掬伤心泪洒向蛮溪数幅牋  

龙门八题【`录三首`】  

云中暮雨  

古垒云藏一径防河山依旧昔人非贪徴往古兴亡事不觉城头雨湿衣  

仙掌擎月  

月出山头未数竿仙人掌上玉团团瑞光冷射三千丈絶胜碧莲峯下看  

汾水秋风  

一曲刘郎发櫂歌欢情未已奈悲何只今回首空陈迹依旧秋风卷素波  

蒲川八咏【`录二首`】  

虞坂晓行  

林外晨鸡第一声陇头残月伴人行未知局促盐车下老骥萧萧又几鸣  

首阳晴雪  

薇歌一曲对西山万古清愁老翠峦望断空岩人不见光揺银海玉峯寒  

和李生湛然闻杜鹃有感之作  

五更枕上梦魂清初聴催归第一声我本无家更安往任渠啼血不闗情  

送冯资深归西山  

人间蛮触日干戈暮四朝三都几何此去莫忧瓶粟罄西山雨足蕨薇多  

萧萧华发老书生久欲归田计未成喜聴日边消息好故山容得子真耕  

几年消息漫营营重见西山眼倍青胸次无尘元自好牀头况有洗心经  

门穉子喜归来暖热那无酒一杯抖擞满身尘土尽襟懐还对好山开  

秋日牡丹为友人赋病久无佳思姑作俳语二章以应命对觞一卢呼可也  

诉尽中情在两诗可怜谁识汉文姬归来已觉秋风晩标格犹应似旧时  

秋雨潇潇无限思妄凭羽客觅环儿蓬莱日月非人世不记梧桐叶落时  

曹之谦  

子猷访戴图  

兴尽空回雪夜舟访人虚语亦悠悠须知汾水多竒士岂独王家一子猷  

秋夜  

寂寂江城夜向防西风吹雁呌云端一声逺过南楼去月满碧天秋水寒  

长安早发  

行李匆匆浐水头雨余凉气动新秋五更马上还家梦先逐西风到晋州  

秋夜闻笛  

云净寒空月满楼何人横玉叶清秋梁州才罢伊州起不尽闗山此夜愁  

蒲津晩渡  

黄河城下水沄沄船去船来几夕曛老尽津头垂钓客柳隂相对白鸥羣  

谭处端  

游懐川  

云耕寳陆三千里月破黄昬十万家清夜碧潭澄皎洁蚌吞银熖产丹砂  

可道  

题比阳道边僧舍  

山头翠色僧房静山下红尘客路长五月行人汗如雨岂知髙处有清凉  

莹  

闭门  

十日柴门九不开松庭雨后落苍苔草鞋挂起跏趺坐消得文殊更一来  

箕和尚  

山中元夕懐京都  

一灯明处万灯明天上人间不夜城前日惠林洪觉范雪孤坐聴猿声  

圆基  

题移刺右丞画  

调燮之余总是闲闲中游戏到毫端而今亦有丹青手犹在磻溪把钓竿  

栁叶  

一气潜通造化中人间无处不春风莫嫌冷地开青眼试看夭桃几日红  

冯氏妇  

病后口占  

城南池馆夹蒲津野色林光物色真满目烟霞蓬岛逺一溪花木武陵春  

女冠元氏  

口占答张平章  

补天手段暂施张不许纎尘落画堂寄语新来双燕子移巢别处觅雕梁  

三兴居士  

题平隂僧寺  

三吴家近水晶宫行坐红香緑影中今日异乡僧寺里一盆荷叶战西风  

赞皇山寺客  

题壁  

长梢叠叶正飕飕枕底寒声为客留野鹤不来山月堕独眠滋味五更秋  

无名氏  

弥川感兴  

漠漠寒云笼晓日萋萋衰草欲霜天漂萍客梦三千里游宦羁愁二十年  

题崖畧  

萦纡一迳接虚空壮观山河百二雄坐笑瞿塘沈铁锁何须函谷用泥封  

登碧峯寺  

两峡山髙月半轮五更人起马嘶频无端又上长安道输与僧饱睡人  

玉真  

赠李生二絶  

皓齿明眸掩路尘落花流水几经春人间天上归无处且作阳台梦里人  

自怜华色镜中衰轻弃前欢已自宜不恨相逢情不尽直须白防望归期  

淅川木中诗  

金人侵宋时伐淅川香岩寺木造舟木中有纹理成诗云  

栽松种柏兴唐日解板乗舟破宋时可惜香岩千载树等闲零落嵗寒枝  

## 御选金诗卷二十五  

六言诗  

元徳明  

六言  

北阙三台五省东山万壑千岩琴书中有真味风月外无多谈  

髙宪  

焚香六言四首  

末利花心晓露蔷薇萼底温风洗念六根尘外忘情一炷烟中  

满地落花春晓一帘防雨轻隂正要金蕉引睡不妨玉陇知音  

纸帐收烟密下松灰卷火常虚午寂春闲小睡人间自有华胥  

沈水浓薰甲煎宫梅细防波津奕奕非烟非雾依依如  

幻如真  

震仲泽  

过蒲城马上偶得二首  

冷落襟风杯月﨑岖马足车尘林下何曽一见宜教羡杀闲人  

空有满衣尘土曽无盖世勲名忽认青山影里有人卧月眠云  

李俊民  

老杜醉归图  

寻常行处酒债每日江头醉归薄暮斜风细雨长安一片花飞  

百钱街头酒价蹇驴醉里风光莫傍郑公门去恐犹恨在登牀  

雪庵题钱过庭梅花图  

已把神传画谱又看格在诗评月落难寻清梦云空乃见髙情  

渊明归去来图  

先生从来寄傲肯向小儿鞠躬笑指田园归去门前五栁春风  

中秋  

三百六旬嵗周一十二度月圆试问姮娥甲子和闰到今几年  

郎文炳心逺斋  

窃笑滥巾北岳那能补衲中条自有胸中丘壑不妨隠向市朝  

伯徳仲植张长史帖  

莫就严陵买菜无劳逸少换鵞但得云轻一纸即在邺侯书多  

戏泝公巨川  

八仙诗里苏晋三笑图中逺公选甚逃禅破戒我师自有家风  

史遂良酒债  

涤器不辞亲酌过门无奈客恶未尝解下金必能画得黄鹤  

窦子温江山图  

醉里扁舟烟浪望中几屐云山长天秋水一色明月清风两闲  

雪谷早行图  

积素茫茫缟夜流光耿耿扬辉行人抵暮贪路何处家山未归  

锦堂四景图  

春水满四泽  

淼淼舒如罗带鳞鳞绉似縠纹谁道卧龙不起须防变化风云  

夏云多竒峯  

幸得从龙变态尚何出岫无心正苦人间畏日不思天上为霖  

秋月扬明辉  

清光一片如洗西去姮娥耐秋可惜广寒人老谁将玉斧再修  

冬岭秀孤松  

山前倾盖独倚雪里盘根嵗深千年老鹤相伴谁似苍髯有心  

元好问  

定斋兄写真  

朱黄笔底三箧白黒胸中两棊画作萧然野服云龙终日骙骙  

徳和墨竹扇头  

静里离离新粉动时细细清香明月清风自在红尘白日何妨【`嫩香新粉墨离离李长吉竹诗`】  

曹得一扇头  

机中秦女仙去月底梅花晚开只见一枝疎影不知何处香来  

巨然秋山为邓州相公赋  

笔端游戏三昧物外平生往还为问阿师何在白云依旧青山  

建除【`以下杂体`】  

宋九嘉  

捣金明砦作建除体  

建牙誓诸将枭鸣军尽惊除道非战事衔枚幻竒兵满铠霜日辉行阵寂无声平旦飞出谷桑枣蔽金明定知此陈迹中原遮寇城执鞭吾不及范公凛如生破碑字仍在屭赑卧深荆危襟按其垒信哉天下英成败翻覆手狐兔今横行收复防有时夷吾当请缨开图睨督亢按劒逐长鲸闭塞亦已久一挥氛曀清  

回文  

宇文虚中  

四序回文十二首  

春  

短草铺茸緑残梅照雪稀暖轻还锦褥寒峭怯罗衣翠涟氷绽日香径晩多花细笋抽蒲密长条舞栁斜折花幽槛小倾酒緑杯深蜨舞轻风晓莺啼老树隂  

夏  

翠宻围窗竹青圆防水荷睡多嫌昼永醒少得风和草径迷深緑莲池浴腻红早蝉鸣树曲鲜鲤跃潭东暴雨随云骤惊雷隠地平好风揺箑透轻汗挹氷清  

秋  

晩日欣帘卷凉风觉袂揺逺吟髙兴遣长醉宿愁销短苇低残雨虚舟带晚潮断鸿归暗浦疎叶堕寒梢慼慼蛬吟苦茫茫水驿孤日衔山色暮霜带菊丛枯  

冬  

鹘健呼风急乌啼促景残窟深宜兔蛰蒲折防鱼寒裂瓦寒霜重铺窗月影清灭灯惊好梦孤枕念深情秀柏留隂緑芳梅蘸影斜溜檐氷结玉装树雪飞花  

张斛  

回文二首  

野旷悲行客湍惊碍去船夜江清泛月秋草碧连天緑径斜萦草红梢半落花曲池风碎月欹岸雨摧沙  

萧贡  

拟回文四首  

春波緑处归鸿过夜月明时飞鹊愁人去附书将恨寄暮山云断倚髙楼  

楼上却来楼下待晩窗春尽断回肠愁人有説嫌人问泪洒新诗埽墨香  

风幌半萦香篆细碧窗斜影月笼纱红灯夜对愁魂梦老尽春庭满树花  

萋萋碧草连天逺杳杳行人几日回凄雨晩凉空坐久泪妆残晕湿红腮  

杨云翼  

回文  

梧井落花秋寂寂竹窗揺月夜沈沈孤鸾舞处回肠断逺鴈来时别恨深  

叠语  

麻九畴  

阳夏何正卿作叠语四句未成章予复以叠语寄之凡四变文  

緼緼蠢蠢何等民矫矫元元内守贞昂昂藏藏独异俗落落莫莫不厌贫归与归与且糊口凤兮凤兮徳衰久乐云乐云无弦琴命乎命乎一杯酒匪鳣匪鲔故为藏避言避世必也狂至大至刚秣吾马爰清爰净修吾墙用之舍之时所系晋如摧如宁复计暖然凄然任春秋优哉游哉聊卒嵗  

三五七格  

赵秉文  

三五七格  

秋风清秋月明白露夜深重白云秋晚轻梦回酒渴呼童起枕上辘轳三五声  

连枝  

朱之才  

十月十五日夜作连枝诗四首  

披衣开户几宵兴永夜无眠魂九升坐觉飞霜明瓦屋天如寒鉴月如氷  

天如寒鉴月如氷僵卧家僮唤不譍却忆少年游太学萧然独对短檠灯  

萧然独对短檠灯引睡翻书睡几曽自笑年来忧患熟跏趺真作坐禅僧  

跏趺真作坐禅僧不学窗间故纸蝇湛若琉璃含寳月此中无减亦无増  

聮句  

元好问  

同姚公茂徐沟道中聮句  

路转川涂阔天低雨气昏绵山连汉垒汾水入并门【`姚`】来往频鞍马登临负酒尊聮诗强一笑凄絶恐销魂【`元`】集句  

髙士谈  

集东坡诗赠程大本  

十围便腹贮天真谋道从来不计身公业有田常乏食陶潜无酒亦从人异同更莫疑三语饥饱终同寓一尘待我南游载君去扁舟归钓五湖春  

晓起戏集东坡句二首  

簟纹如水帐如烟一榻清风直万钱困卧北窗呼不起老天风味也堪怜  

清风终日自开帘吏散空庭雀噪檐午醉醒来无一事地偏心逺似陶潜  

党懐英  

孤鴈集句  

万里衔芦至寒空半有无踪分沙岸静声入塞垣孤影早冲闗月飞髙望海隅不知天外侣何处下平芜  

黄菊集句  

九月欲将尽鲜鲜金作堆绕篱残艳宻拥鼻细香来五色中偏贵羣花落始开可怜陶靖节共此一倾杯  

杨庭秀  

李简之莲池集句  

一月衰顔几笑开生前相遇且衔杯莲塘十里花如锦有底忙时不肯来  

赵秉文  

延安滋戒师余初主安塞保簿相识也今戊子嵗春被命作醮平凉偶复得相防以四十三年之旧故集句以赠  

五城何迢迢闗河茫茫隔波浪与君别来今几时翰林白发三千丈形容变尽语音存闲思往事似前身四十三年如电抹欲谈前事恐无人厐睂皓首无住着臂上念珠如皎月架上楞严久不看更看脚根参一节人生何处不相逢犹恐相逢是梦中同是行人更分手明朝车马各西东  

李遹  

集句题广宁胜览亭  

檐前无数好峯峦醉眼诗肠氷雪寒不识庐山真面目请君来此凭阑干  

吕中孚  

集句  

骚人吟罢起乡愁百感中来不自由一种人间太平日满衣尘土避公侯  

李俊民  

和窦君瑞集古  

勒石燕山后世名子孙蝉蜕起风尘谁怜喜鹊飞来意自叹灵椿老大身想见灌夫杯酒过梦惊苏蕙锦书新几年客里无情话一笑相逢姓麦人  

集古【`录六十首`】  

南游  

一片归心白羽轻一塲春梦不分明东风二月淮隂郡总是闗山离别情  

自遣  

南路蹉跎客未回山桃野杏两三栽逢春便觉飘蓬苦更向花前把一杯  

雨后出郊  

栁塘烟起日西斜马踏春泥半是花何处最伤游客思緑隂相间两三家  

寒食  

闲身行止属年华故国春归未有涯一树梨花一溪月不知墙外是谁家  

寒食席次  

秋千打困解罗裙把酒相看日又曛处士不知巫峡梦春来犹见伴行云  

小桃  

桃花依旧笑春风怅望无人此醉同应是梦中飞作蜨树头树底觅残红  

惜花  

绣轭香鞯夜不归看花只恐看来迟今朝几许风吹落多在青苔少在枝  

暮春  

一年春色负归期緑叶成隂子满枝公子王孙莫来好如今不似洛阳时  

遣兴  

读彻闲书弄水回緑杨移傍小庭栽闭门尽日无人到便有春光四面来  

下楼  

绣帘朱户未曽开却向春风领恨回行到中庭数花朶遥闻笑语自空来  

招饮  

当时朝士已无多故里心期奈别何不用凭阑苦回首且来花里聴笙歌  

春怨  

已恨东风不展睂落花惆怅满尘衣与君试向江边觅赢得凄凉索莫归  

约同归  

故国烟花想已残浮生各自系悲欢青山一道同云雨步步相携不觉难  

送客之江陵  

独上江楼思渺然故人去后絶朱弦西南一望和云水入郭登桥出郭船  

赠别二首  

洞庭风輭荻花秋客散江亭雨未休南去北来人自老此中离恨两难收  

谁家红袖倚江楼白袷行人又逺游今夜不知何处泊青山万里一孤舟  

送客之荆南  

千山红树万山云山鸟江枫得雨新我自飘零是羁旅不堪仍送故乡人  

秋懐  

八月霜飞栁徧黄鸟啼山馆客思乡十年马足知音少地角天涯不是长  

从军  

万里还乡未到乡受降城外月如霜谁家营里吹羌笛不是愁人也断肠  

闻角  

铁马狐裘出汉营瘴云深处守孤城无端遇着伤心事鸣轧江楼角一声  

有别  

长对春风裛泪痕殷红马上石榴裙无端更唱闗山曲哀怨教人不忍闻  

晚菊  

白露寒花自绕篱从他桃李笑开迟一年秋色吟中过门外重阳过不知  

春夜  

春风二月落花时忆得前年君寄诗共道人家惆怅事向灯弯尽一双睂  

无睡  

江南江北望烟波颦黛低红别怨多尽日伤心人不见卧来无睡欲如何  

谩书  

已共红尘迹渐疎画檐愁见燕归初无端有寄闲消息肠断萧娘一纸书  

有感  

风轻帘幙燕争飞到处烟花恨别离倚柱寻思倍惆怅映人匀却泪胭脂  

戏答  

公子王孙逐后尘近来方解惜青春春心不惬空归去长伴吹箫别有人  

戏遣  

枉破阳城十万家门前初下七香车自縁今日人心别隔坐刚抛荳蔲花  

偶见  

莫愁还自有愁时睂敛春山知为谁含泪向人羞不语芙蓉头上绾青丝  

满身花影倩人扶清润潘郎玉不如毕竟多情何处好庾楼明月堕云初  

云髻朝来不欲梳娉娉嫋嫋十三余分明记得曽行处看徧花枝尽不如  

聴歌  

清歌空得隔花闻寂莫堂前日又曛共待夜深聴一曲女儿弦管弄参军  

寄懐  

愁云漠漠草离离去国还家一望时几度相思不相见雪中梅下与谁期  

秋怨  

且将团扇暂徘徊泪滴闲堦长緑苔春色似怜歌舞地不论时节遣花开  

过梅溪旧居  

逺到音书转寂寥青山隠隠水迢迢村园门巷多相似花落梅溪雪未消  

闗中  

岳北秋空渭北川一村桑柘一村烟行人莫讶频回首记得春深欲种田  

送客之南宫  

萧萧风竹夜窗寒书劒催人不暂闲对酒巳成千里客断肠声里唱阳闗  

夜集  

金凤罗衣湿麝薰装成掩泣欲行云傍人未必知心事一曲狂歌酒百分  

戏书  

春风何处有佳期花满西园月满池料得也应怜宋玉东邻墙短不曽窥  

重九  

事去人亡迹自留白云犹似汉时秋如今暂寄尊前笑明日黄花蜨也愁  

十日遣兴  

露叶如啼欲恨谁晓庭空绕折残枝芳尊有酒无人共卧看南山改旧诗  

古城  

东风渐急夕阳斜马上懐中尽落花肠断入城芳草路孤烟起处是人家  

送行  

天涯方叹异乡身云别青山马踏尘欲问孤鸿向何处依依还似北归人  

对花  

尽是刘郎去后栽为谁零落为谁开风流才子多春思半醉闲吟独自来  

宿横望  

逺上寒山石迳斜月临荒戍起啼鸦故乡今夜思千里每到花时不在家  

新居  

每忆云山养短才蓬门今始为君开落花寂寂黄昏雨依旧去年双燕来  

栁  

还到春时别恨生渭城朝雨裛轻尘自家飞絮犹无定不解迎人只送人  

惜春  

自有林亭不得闲长安豪贵惜春残晩来风起花如雪为问无情嵗月看  

春望  

半似羞人半忍寒风和时拂玉阑干门前不见归轩迹强把花枝冷笑看  

寒食夜雨  

风景依稀似去年鸟啼花发栁含烟夜深斜搭秋千索独向牀檐看雨眠  

早行  

一声歌尽各东西花外烟蒙月渐低马上政吟归去好山山树里鹧鸪啼  

访隠者不遇  

忽闻春尽强登山却笑孤云未是闲惆怅仙翁何处去寻真不见又空还  

怀韩居士  

乌巾年少归何处陵谷依然世自移上天下地鹤一只还在人间人不知  

古道人  

鹤骨飘飘紫府仙香风引到大罗天无人寂寂春山路洞在清溪何处边  

仙庙  

桂冷秋香十里间水晶如意玉连环年年笑伴皆归去门对寒流雪满山  

殿台浑不似人寰花态娇羞月思闲髙坐寂寥尘漠漠秋风吹落满空山  

怨别  

书来未报几时还终日昏昏醉梦间别易防难长自叹不堪重过望夫山  

登楼  

东池送客醉年华独倚危楼四望赊日暮鸟啼人散尽轻风细雨落残花  

醉眠  

糁径杨花铺白氊日西铺在古苔边满山明月东风夜留与游人一醉眠  

## 御选元诗姓名爵里一  

帝系  

世祖皇帝【`讳呼必赉睿宗第四子宪宗弟初以太弟分藩漠南汉地驻兆呼鲁庚申即帝位建元曰中统至元八年始建国号曰大元十三年乃定江南在位三十五年谥曰圣徳神功文武皇帝庙号世祖`】  

文宗皇帝【`讳图卜特穆尔武宗次子明宗弟致和元年即位在位五年諡曰圣明元孝皇帝庙号文宗`】  

顺帝【`讳托欢特穆尔明宗长子文宗之兄至顺四年即位上都在位三十六年洪武间加号顺帝`】诸家姓名爵里  

耶律楚材【`字晋卿辽东丹王八世孙金尚书右丞履子贞祐初辟左右司员外郎元太祖定燕都召见处之左右太宗朝拜中书令卒赠太师追封广寜王諡文正有湛然居士集十四卷`】  

刘秉忠【`字仲晦初名侃其先瑞州人徙邢州初补邢台节度府令史弃去后従浮屠更名子聪受知世祖至元初歴拜太保参领中书省事易今名卒赠太傅赵国公諡文贞成宗朝改谥文正赠太师仁宗朝追封常山王有藏春散人集十卷`】  

刘秉恕【`字长卿秉忠弟至元中累官礼部尚书歴湖州平阳二路总管`】  

郝经【`字伯常泽之陵川人徙家顺天宪宗设江淮荆湖南北宣抚司命之为副世祖即位拜翰林侍读学士充国信使使宋被留至元中归卒累赠昭文馆大学士司徒冀国公谥文忠有陵川集`】  

杨奂【`字焕然又名知章干州奉天人自号紫阳金末举进士人元太宗诏试诸道进士中东平赋论第一以宰相荐授河南路徴收课税所长官兼防访使卒赐諡文宪有还山集六十卷`】  

刘祁【`字京叔浑源人金举进士入元就试魁西京选充山西东路考试官所着有神川遯士集二十卷归潜志三卷`】  

杜瑛【`字文玉其先霸州信安人隠居缑氏山中统间征辟皆不就卒天厯中赠翰林学士諡文献有集十卷`】  

杨惟中【`字彦诚州人累拜中书令出为京湖南北路宣抚使卒諡忠肃`】  

赵复【`字仁甫徳安人自号江汉`】  

姚枢【`字公茂号雪斋营州柳城人迁洛阳累官中书左丞出佥河南行省拜昭文馆大学士详定礼仪擢翰林学士承防卒累赠太师开府仪同三司鲁国公諡文献`】  

许衡【`字仲平河内人累官中书左丞寻以集贤大学士兼国子祭酒卒諡文正累赠太傅开府仪同三司魏国公皇庆二年诏从祀孔子庙庭有鲁斋集`】  

杨果【`字正卿祈州平隂人金正大初登进士第入元为河南课税累迁北京宣抚中统初参知政事至元中出为怀孟路总管卒諡文献有西庵集`】  

史天泽【`字润甫大都永清人累授河南宣抚使兼江淮军马经略中统二年入拜中书右丞相进左丞相兼枢密副使加开府仪同三司平章军国重事卒諡忠武累赠太师追封镇阳王`】  

巴延【`姓巴琳氏防古部人居西域至元初奉使于朝拜中书左丞相改同知枢宻院事进右丞相知枢宻院加太傅录军国重事卒赠太师开府仪同三司追封淮安王諡忠武`】  

张范【`字仲畴河内人初授行军司马以功进顺天路管民总管移守大名歴镇国上将军江东道宣慰使拜防古汉军都元帅卒諡武略累赠太师开府仪同三司上柱国齐国公改諡忠武延祐中加封淮阳王諡献武`】  

张易【`字仲畴一字仲一太原交城人中统初官燕京行台中书省参知政事`】  

商挺【`字孟卿一字梦卿曹州济隂人初为行台幕官累进参知政事歴枢密副使卒赠太师鲁国公諡文定`】  

李冶【`字仁卿真定栾城人金正大末登进士至元二年召拜翰林学士有敬斋文集四十卷`】  

王磐【`字文炳广平永年人徙居汝之鲁山金正大四年经义进士第入元中统初擢益都路宣慰副使累迁真定宣慰使至元初召入翰林兼太常少卿进拜承防卒赠太傅开府仪同三司追封洛国公諡文忠有鹿庵集`】  

王鹗【`字百一曹州东明人金正大元年进士廷试第一人授应奉翰林文字累迁尚书左右司郎中入元以遗逸召对中统初拜翰林学士承防卒諡文康有应物集四十卷`】  

李昶【`字士都东平须城人金兴定二年登进士第入元为幕官中统二年召拜翰林侍读学士至元中进吏部尚书歴山东东西道提刑按察使`】  

徐世隆【`字威卿陈州西华人金正大四年进士第入元累迁翰林侍讲学士兼太常卿户部侍郎拜吏部尚书出为东昌路总管山东道按察使移江北淮东道所着有瀛洲集百卷文集若干卷`】  

布呼密【`一名时用字用臣世为喀喇部大人即髙车国也至元中授利用少监出为燕南河北按察副使累迁翰林学士承旨知制诰兼修国史成宗即位拜昭文馆大学士平章军国事卒赠太传鲁国公谥文贞`】  

刘因【`字梦吉初名骃字梦骥保定容城人至元中徴拜右賛善大夫以母疾请归复召为集贤学士固辞不起卒赠翰林学士容城郡公諡文靖有静修丁亥集五卷`】  

阎复【`字子靖其先平阳和州人徙髙唐以荐入翰林累进学士出为浙西防访大徳中拜翰林学士承防卒諡文穆有静轩集五十卷`】  

徐琰【`字子方号容斋别号养斋又称汶叟东平人累官浙西肃政防访使`】  

李思衍【`字昌翁一字克昌号两山余干人累官国子司业以礼部侍郎使安南还拜南台御史`】  

魏初【`字太初州顺圣人累官江西按察使徴拜侍御史行台出为中丞有青崖集十卷`】  

孟攀鳞【`字驾之云内人初名璘登金正大七年进士第归元授翰林待制同修国史卒諡文定`】  

尚野【`字文蔚其先保定人徙满城至元中以处士徴为国史院编修官至大中拜翰林直学士知制诰同修国史延祐中歴集贤学士兼国子祭酒卒諡文懿`】  

张立道【`字显卿其先陈留人徙大名以父任备宿卫除云南王府文学累拜陜西行台侍御史歴云南行省参知政事有校古集`】  

张础【`字可用渤海人徙真定累官国子祭酒出为安丰路总管卒諡文敏`】  

陈祐【`赵州晋宁人至元中任卫辉路总管迁山东东西道按察使`】  

刘宣【`字伯宣潞人徙太原以荐为省掾累迁吏部尚书集贤学士进御史中丞行御史台事卒諡忠宪`】  

董文用【`字彦材真定藁城人试词赋中选累官礼部尚书翰林集贤学士知秘书监出为江准行省参政入拜御史中丞除大司农进翰林学士承防卒赠少保夀国公諡忠穆`】  

申屠致逺【`字大用其先汴人徙夀张累拜江南行台监察御史召为翰林待制不赴大徳中佥淮西江北道防访司事有忍斋行藁四十卷`】  

胡只遹【`字绍闻磁州武安人至元中应奉翰林文字累迁江南浙西道提刑按察使卒諡文靖`】  

崔斌【`字仲文马邑人累除同佥枢密院事改佥河南行省歴江淮行省左丞被诬搆遇害至大初赠太傅郑国公諡忠毅`】  

王恽【`字仲谋卫州汲县人从辟书入为中书省详定官转翰林修撰拜监察御史歴福建闽海按察使召为翰林院学士卒赠学士承防太原郡公諡文定有秋涧集一百卷`】  

王构【`字肯堂东平人以词赋中选累拜翰林学士参议中书省事歴济南路总管至大初召拜翰林学士承防卒赠大司徒鲁国公諡文肃有文集三十卷`】  

王旭【`字景初东平人有小阑轩集二十卷`】  

宋渤【`字齐彦号柳庵潞州长子人歴官集贤学士`】  

程钜夫【`初名文海避武宗讳以字行号逺斋其先自徽州徙郢之京山后为建昌人以父任留宿卫授管军千户改应奉翰林文字累拜侍御史行御史台事大徳中召为翰林学士商议中书省事至大中进承防卒赠大司徒柱国楚国公諡文宪有雪楼集三十卷`】  

叶李【`字太白一字舜玉号亦愚杭人官浙西儒学提举世祖召见特拜御史中丞商议中书省事固辞授尚书右丞卒諡文简`】  

燕公南【`字国材南康建昌人累拜江淮行省参知政事歴湖广行省右丞有五峯集`】  

张孔孙【`字梦符其先出辽之乌若部迁隆安累除礼部尚书歴淮东防访使召拜集贤学士商议中书省事以翰林学士承防致仕`】  

宋衜【`字道潞州长子人以荐擢翰林修撰累迁太常少卿秘书监拜太子宾客有秬山集`】  

图克坦公履【`字云甫辽海人登经义进士第仕至侍讲学士`】  

瓜尔佳之竒【`字士常其先出女真尔佳部后讹为夹谷徙家滕州初授济寜教授歴江淮按察佥事累迁翰林直学士侍御拜吏部尚书`】  

茍宗道【`字正甫保定清苑人累迁国子祭酒`】  

杨仁风【`字文卿一字纯甫号节斋襄垣人至元中以刑部郎出知单州歴枢密院使辽阳参知政事以中书左丞致仕`】  

张野【`字野夫邯郸人有古山集`】  

范霖【`字君泽号天碧缙云人至元中被召授翰林编修出为江西江浙儒学提举歴礼部侍郎`】  

王宥【`东平人仕至中书省郎中`】  

石国英【`号月涧宿州灵壁人仕金为幕僚入元累迁台州招讨使歴福建宣慰使`】  

元淮【`字国泉号水镜临川人徙邵武至元初以军功显累官溧阳路总管有金囦吟一卷`】  

郭昂【`字彦髙号野斋彰徳林州人至正二年上书言事授官歴广东宣慰使卒諡文毅`】  

陈伯通【`云中人累官宣慰使`】  

张经【`累官江南湖北道防访司佥事`】  

夏若水【`虎林人至元间授温州路总管`】  

徐明善【`号芳谷饶州鄱阳人至元中任江西儒学提举尝奉使安南有芳谷集`】  

刘怀逺【`河东人至元中官昭州郡监`】  

皇甫琰【`字邦瑞东平人至元中知泽州`】  

王柔【`字不刚大都人试西王相府令史至元中知吴江县`】  

方回【`字万里号虚谷宋景定三年别省登第累知严州入元为建徳路总管有桐江集`】  

杨道【`字叔能号素庵淄川人有小亨集`】  

员炎【`字善卿卫州人辟监嵩州酒有函谷道人集三卷`】  

贾竹【`字彦清自号乖公林州人`】  

王鼎【`字大鼐林州人`】  

戴表元【`字帅初一字曾伯庆元奉化人宋咸淳中登进士乙科官敎授入元以执政荐除信州敎授再调婺州以疾辞其后累荐不起有剡源集`】  

仇逺【`字仁近一字仁父钱塘人至元中官溧阳州敎授自号近村又称山邨有山村遗槀`】  

白珽【`字廷玉钱塘人以荐授官累迁江浙儒学副提举歴兰溪州判官致仕自号栖霞山人有湛渊集`】  

吾丘衍【`字子行钱塘人有竹素山房诗`】  

胡长孺【`字汲仲号石塘婺州永嘉人仕宋为迪功郎就辟书入元应召歴宁海主簿有石塘文集五十卷`】  

龚璛【`字子敬髙邮人徙家平江累调宁国敎授歴宜春丞以江浙儒学副提举致仕有存悔斋藁`】  

袁易【`字通甫平江长洲人应辟为徽州路石洞书院山长有静春堂诗集四卷`】  

郭麟孙【`字祥卿吴郡人作吏钱塘再调江东`】  

汤弥昌【`字师言长沙人授长洲儒学敎谕歴从政郎温州路瑞安州判官致仕有碧山类槀湘江櫂歌`】  

章彬【`吴人`】  

赵时逺【`字无逸吴江人自号渐磐野老`】  

陆鹏南【`号象翁华亭人有九峯清气集`】  

石岩【`字民曕号汾亭朱方人官彭泽尹`】  

贡子仁【`字夀卿号远山丹阳人`】  

范晞文【`字景文钱塘人以荐擢江浙儒学提举有药庄废槀`】  

黄庚【`字星甫天台人有月屋漫槀`】  

尹廷髙【`字仲明别号六峯遂昌人尝掌敎永嘉有玉井樵唱正续槀`】  

潘奕【`字景大黄岩人官福州敎授有双溪集`】  

刘应【`字元益义乌人辟月泉山长迁杭州学正有山南集二十卷`】  

张可久【`号小山庆元人以路吏转首领`】  

赵文【`字仪可一字惟恭号青山初名宋永庐陵人仕宋由上舎为南雄敎授入元起为东湖书院山长寻敎授清江`】  

刘将孙【`字尚友号养吾庐陵人宋太常博士辰翁子`】  

王义山【`字元髙富州人宋景定中廷试乙科累官通判瑞安军府事入元辟敎授寻掌江西学事退老东湖有稼村类槀`】  

刘边【`字近道建安人所着有自家意思集四卷`】  

毛直方【`字静可建安人宋咸淳中领乡荐仕元以敎授致仕有聊复轩斐槀二十卷`】  

金履祥【`字吉甫兰谿人郡守辟长钓台书院有仁山集`】  

李简【`字士防号蒙斋庐陵人中统间为泰安州倅`】  

燮圃【`湘潭人宋咸淳中进士歴中台御史奉直大夫`】  

郭防【`字徳基长乐人至元举遗逸授泉山书院山长歴吴江州敎授有梅西集`】  

傅定保【`字季谟号古直晋江人宋咸淳中礼部奏赋第四未赴廷试元大徳中以荐授漳州路学正改三山书院山长至治中以平江路儒学敎授致仕`】  

牟应龙【`字成甫蜀人宋大理少卿瓛长子登咸淳进士仕元为溧阳州敎授歴上元县主簿致仕自号隆山有集`】  

彭九万【`字好古崇安人`】  

张梦应【`益州人`】  

甘泳【`字中夫一字泳之崇仁人有东溪集`】  

杨学文【`字必节号竹涧睂山人`】  

杨学李【`字希圣号明斋睂山人`】  

陈达观【`着有浪吟集`】  

刘深【`字子长`】  

刘壎【`字起潜别号水村南丰人以荐署昭郡学正授延平敎授有水云村槀泯槀`】  

刘麟瑞【`号如邨壎次子着昭忠逸咏`】  

别多喇卜丹【`一作曽丁荅失蛮人登进士第仕至广西肃政防访副使`】  

吴澄【`字幼清晚称伯清抚州崇仁人至元中被徴大徳中起应奉翰林文字累迁国子司业英宗即位拜翰林学士泰定初为讲官寻授资善大夫卒赐江西行省左丞临川郡公諡文正有草庐集诗四卷`】  

姚燧【`字端甫承旨枢之侄初为秦王府文学累拜江西行省参知政事歴翰林学士承旨知制诰兼修国史卒諡曰文有牧庵文集五十卷`】  

冨珠哩翀【`字子翚其先隆安人徙邓之顺阳初名思温字伯和以荐入翰林累官集贤学士兼国子祭酒进礼部尚书歴江浙行省参知政事卒追封南阳郡公諡文靖有菊潭集六十卷`】  

卢挚【`字莘老一字处道涿郡人至元五年进士累迁河南路总管歴翰林学士承旨有疎斋集`】  

伊喇  

李孟【`字道复上党人徙汉中累拜中书平章政事赐爵秦国公皇庆初授翰林学士承防知制诰兼修国史延祐初改封韩国英宗初立坐累降集贤侍讲学士卒诏复原官赠太保仪同三司上柱国进魏国公諡文忠有秋谷集`】  

伊埒【`蒙古色目人大徳中任岭南广西道肃政防访司佥事`】  

梁曾【`字贡父燕人以荐为中书省掾至元中累除知南阳府歴吏部尚书再使安南皇庆中拜集贤侍讲学士`】  

陈孚【`字刚中号笏斋台州临海人初署上蔡书院山长使安南还除翰林待制兼国史编修歴台州路总管府治中有观光槀`】  

冯子振【`字海粟攸州人一云宁乡人仕为丞事郎集贤待制自号怪怪道人`】  

杨夀【`字景熙一字景曦临海人有五云集`】  

髙克恭【`字彦敬其先西域人徙燕之房山自省郎出为江浙行省左右司郎中终刑部侍郎卒赠刑部尚书諡文简有房山集`】  

鲜于枢【`字伯机渔阳人官浙东宣慰经歴改江浙行省都事累迁太常典簿有困学斋集`】  

周驰【`字景逺聊城人自号如是翁官南台监察御史`】  

郝天挺【`字继先号新斋出于都尔本族居安肃州以勲臣子备宿卫除云南行省参议累迁中书右丞出为江西河南二行省右丞召拜御史中丞寻为河南行省平章政事卒赠中书平章政事柱国冀国公諡文定`】  

张伯淳【`字师道杭州崇徳人宋末举进士官太学录入元用荐授杭州路儒学敎授累迁翰林直学士庆元路总管府治中即家拜侍讲学士卒諡文穆有养防集十卷`】  

萧泰登【`字则平别号方崖庐陵太和人累授湖南儒学副提举佥广东按察司事以兵部郎中使安南还歴江南行台监察御史分守江浙行省`】  

陈思济【`字思济号秋冈柘城人初除右司都事累拜监察御史出知沁州歴中议大夫佥河南江北行中书省事卒赠吏部尚书上轻车都尉追封颍川郡侯諡文肃有秋冈集`】  

李京【`字景山河间人起家掌故枢府歴乌撒乌防道宣慰副使佩虎符兼管军万户有鸠巢漫槀`】  

陆垕【`大徳中任广东道肃政防访使`】  

王泰亨【`临汾人歴官太子宾客累拜中书平章封晋国公致仕卒諡清宪有康庄文集`】  

陈泽云【`天台人至元中官县尹`】  

黄棠【`元贞中任广州路香山县尹`】  

李彞【`字宪文蓟人大徳中知建昌路南丰州`】  

于昌文【`南康人官郴州儒学敎授`】  

汤炳龙【`字子文其先寳应人居京口辟庆元市舶提举有北村集`】  

盛如梓【`号庶斋扬州人大徳间为嘉定州儒学敎授以从仕郎崇明州判官致仕着老学丛谈`】  

戴天锡【`一名锡字祖禹山隂人居杭仕为防稽学正再调淮海书院山长不赴`】  

屠约【`字存博号月汀钱塘人官敎授`】  

盛彪【`字元仁临安人官镇江学正`】  

张复亨【`字刚父号南谯吴兴人仕至泰州同知`】  

马昫【`字徳昌滏阳人`】  

张谦【`字受益号古斋济南人仕为江浙行中书省检校官`】  

张□【`西秦人`】  

程瑁【`字君甫泾阳人`】  

程希贤【`瑁子官新平簿`】  

姚云【`字舜瑞一字若川瑞州髙安人初名云文宋咸淳间进士入元授承直郎抚建两路儒学提举有江村遗槀`】  

王勉【`字起宗号东岩大徳中任建平县尹`】  

曾遇【`华亭人中省元`】  

黄宏【`字子约号已斋有谷城槀`】  

吕起猷【`字徽之号六松天台人`】  

缪鉴【`字君宝号苔石江隂人有效颦集`】  

安熙【`字敬仲真定槀城人有黙庵集`】  

于石【`字介翁兰谿人有紫岩集三卷`】  

何失【`字得之昌平人至正间公卿交荐以母老不就官`】  

萧国寳【`字君玉别号辉山山隂人以乡举官吴江遂家焉有辉山存槀`】  

张着【`字仲明庐陵人中大徳戊戌词赋选官平阳路儒学教授有防溪集十二卷`】  

赵孟頫【`字子昂宋秦王徳芳后居湖州以防补官仕元累拜翰林学士承防卒追封魏国公諡文敏有松雪斋集`】  

赵孟吁【`字子俊孟頫弟至治间任福州路古田尹歴官提举`】  

邓文原【`字善之一字匪石绵州人徙钱塘累官翰林待制出佥江浙防访司事召为集贤直学士兼国子祭酒卒諡文肃有素履斋槀`】  

袁桷【`字伯长庆元人举茂才异等授丽泽书院山长以荐累擢应奉翰林文字同知制诰兼国史院编修官歴侍讲学士卒諡文清有清容居士集五十卷`】  

袁裒【`字徳平桷族弟歴官海盐州儒学敎授`】  

滕斌【`一名宾号玉霄黄冈人一云睢阳人至大间自翰林出为江西儒学提举后弃家入天台为道士`】  

苏尔约苏哈雅【`号酸斋父名衮格根初以贯为氏初袭父官为两淮万户府达噜噶齐镇永州既乃让其弟仁宗潜邸选为説书秀才即位拜翰林侍读学士中奉大夫知制诰同修国史卒諡文靖有酸斋集`】  

曹元用【`字子贞阿城人徙汶上始授镇江路学正以荐为翰林国史院编修官累迁礼部尚书兼经筵官拜翰林侍讲学士卒諡文献有超然集四十卷`】  

元明善【`字复初大名清河人累官翰林直学士知制诰同修国史迁侍读改礼部尚书参议中书省事复入翰林歴翰林学士卒諡文敏`】  

张养浩【`字希孟济南人累官翰林直学秘书少监歴礼部尚书参议中书省事天厯二年特拜陜西行台中丞卒赠行省中书平章政事追封滨国公諡文忠有云庄类槀`】  

田衍【`字师孟彰徳人`】  

王执谦【`字伯益大名人以荐为符寳典书累授承务郎应奉翰林文字同知制诰兼国史院编修官`】  

辛文房【`字良史西域人`】  

曹伯启【`字士开济宁砀山人以荐除敎授累迁集贤学士进御史台侍御史防访浙西天厯初歴陜西诸道行台御史中丞卒諡文贞有汉泉漫槀十卷`】  

刘赓【`字熙载洺水人至元中用荐为国史编修官应奉翰林寻补外至大中累进礼部尚书侍御史歴皇庆延祐三拜翰林学士承旨`】  

张珪【`字公瑞号淡庵范子以战功累拜镇国上将军江淮行枢密副使换文阶歴御史中丞枢密副使拜中书平章政事至治间以集贤大学士再入中书封蔡国公泰定三年复召拜翰林学士承防知制诰`】  

李之绍【`字伯宗号果斋东平平隂人以荐应奉翰林累官国子祭酒歴翰林侍讲学士知制诰同修国史`】  

卢亘【`字彦威汲郡人以荐为国史编修官迁应奉翰林文字累除翰林待制`】  

李溥光【`字晖大同人少为头陀号雪庵和尚大徳中诏蓄发授昭文馆大学士有雪庵长语`】  

同恕【`字寛甫奉元人中乡校魁选仕至太子左賛善卒赠翰林直学士諡文贞有榘庵集二十卷`】  

孟淳【`字能静汉东人以防入仕皇庆中歴处州路总管`】  

和和【`字子渊布呼密子自宿卫授太常院使累拜翰林侍讲学士出为江浙行省右丞文宗立除宣政院使`】  

库库【`字子山号正斋别号恕叟布呼密次子自宿衞授集贤待制累拜翰林学士承防知制诰兼脩国史至正中出为江浙行省平章政事复召拜承防卒諡文忠`】  

冯翼【`字君甫济宁人至元中为武康尹累拜陜西行台侍御史`】  

柯谦【`字自牧号山斋天台人元贞初授翰林国史院检阅官歴江浙儒学提举`】  

耶律希逸【`号栁溪楚材孙仕至淮东宣慰使卒至顺初赠太师上柱国追封懿寜王諡文忠`】  

任士林【`字叔实句章人至大初辟安定书院山长有松乡集十卷`】  

任霆发【`一名元发又名仁发字子明自号月山道人松江人至大间累除都水少监延祐中出知崇明泰定中任都水庸田使司副使以中宪大夫浙东宣慰副使致仕`】  

姚式【`字子敬号筠庵以荐为校官`】  

马祖常【`字伯庸世为雍古部人居靖州天山后徙光州延祐初乡贡防试皆第一廷试第二人累官礼部尚书参议中书省事元统初拜御史中丞卒赠河南行省右丞魏郡公諡文贞有石田集`】  

张雄飞【`本唐古氏延祐开科登右牓进士为西台御史按巴蜀越巂移南台佥宪浙东湖南`】  

张起岩【`字梦臣其先章丘人家济南延祐乙卯进士除知登州改集贤修撰累拜翰林学士承防充宋辽金三史总裁官卒諡文穆有华峰漫槀类槀金陵集`】  

贡奎【`字仲章宁国路宣城人累擢应奉翰林文字歴集贤直学士卒赠翰林直学士广陵郡侯諡文静有云林小槀青山谩吟倦游集豫章槀等着凡百二十卷`】  

许有壬【`字可用彰徳路汤隂人延祐二年进士第累拜参知政事转中书左丞召为翰林学士承防改御史中丞歴集贤大学士复拜中书左丞兼太子左谕徳致仕卒諡文忠有圭塘小槀`】  

许有孚【`字可行有壬弟登进士第歴官南行台御史同佥太常礼仪院事`】  

张仲夀【`号畴斋钱塘人累拜翰林学士承防`】  

陈颢【`字仲明卢龙人徙青州以荐入宿卫为仁宗潜邸説书及即位特拜集贤大学士后至元四年致政卒赠河南江北行省平章政事柱国蓟国公諡文忠`】  

王约【`字彦博其先汴人徙真定以荐入翰林歴直学士知制诰同修国史累迁河南行省右丞召拜集贤大学士商议中书省事有潜丘槀三十卷`】  

王结【`字仪伯易州定兴人徙中山以荐充宿卫至治初累拜吏部尚书泰定间以集贤侍读学士出为辽阳参政元统初拜翰林学士知制诰同修国史进中书左丞卒諡文忠有文集十五卷`】  

王毅【`字栗夫汶上人举进士歴官翰林学士承防坐累免官后起累拜中书省平章政事`】  

赵世延【`字子敬其先雍古部人居云中北边至元间授云南诸路按察判官擢监察御史后至大初累拜奎章阁大学士翰林学士承防中书平章政事卒諡文忠`】  

魏必复【`中丞初子官集贤学士中奉大夫致仕`】  

俞镇【`字伯贞崇徳人至大中以荐授华亭敎谕延祐间乡举歴仕至建徳路知事有学易斋修辞槀`】  

蒲道源【`字得之别号顺斋世居睂州之青神徙兴元初为郡学正罢归以遗逸徴入翰林改国子博士有闲居丛槀二千六卷`】  

应象翁【`字景则黄岩人由荐辟歴平阳汀州路教授聘典江浙行省文衡以昌国州判官致仕有圣泉文集`】  

雷机【`字子枢建宁路建安人以荐为邵武教谕登延祐戊午进士第歴汀州路总管府推官擢翰林待制有集五十余卷`】  

梁宜【`字彦中号赜斋茌平人延祐二年赐进士及第累迁国子助教出知峄州移顺州歴儒学提举`】  

岑良卿【`字易直余姚人延祐五年进士第泰定间任东平宣抚知府事歴奎章阁学士`】  

文矩【`字子方长沙人自辟书累迁著作郎改翰林修撰同知制诰兼国史编修以礼部郎中使安南还进太常礼仪院判官`】  

薛汉【`字宗海永嘉人仕为青田教谕以荐累迁国子助教`】  

胡炳文【`字仲虎晚号云峰徽州婺源人初辟信州道一书院山长再调兰谿州学正未赴卒集贤院劄諡文通先生有文集二十卷`】  

陈栎【`字夀翁徽州休宁人延祐登科不复赴礼部教授于家有诗一卷`】  

王振鵩【`字朋梅永嘉人仁宗赐号孤云处士延祐中仕为秘书监典簿拜千户佩金虎符总海运`】  

郭天锡【`名畀以字行一字祐之别号北山丹徒人累调吴江教授辟江浙行省掾史`】  

揭祐民【`广昌人官邵武经歴晩号旴里子`】  

李材【`字子构京兆人`】  

何中【`字太虚一字养正临川人辟龙兴路宗防东湖二书院山长有知非堂槀十七卷知非外槀十六卷`】  

刘濩【`字声之三山人`】  

陆文圭【`字子方江隂人宋咸淳中乡贡延祐设科后中乡举徴辟不起有墙东类槀`】  

钱资深【`字原父通州人`】  

钱以道【`资深从弟领延祐四年乡荐`】  

傅野【`字景文婺州义乌人遗槀与陈尧道合编名绣州二妙集`】  

陈尧道【`字景傅号山堂义乌人`】  

王祯【`字伯善东平人官旌徳令再调永丰`】  

虞集【`字伯生蜀郡人徙临川之崇仁累迁秘书少监翰林直学士兼国子祭酒拜奎章阁侍书进侍讲学士卒諡文靖有道园学古录五十卷`】  

杨载【`字仲浦城人徙家杭州初以布衣召为翰林国史编修官延祐初登进士第累迁宁国路总管府推官有集`】  

范梈【`字亨父一字徳机临江清江人徙新喻累迁翰林编修官出歴幕僚入充应奉翰林文字改闽海道知事有燕然东方海康豫章侯官江夏百丈诸槀凡十二卷`】  

揭傒斯【`字曼硕龙兴富州人以荐授翰林国史编修官迁翰林应奉累进侍讲学士同知经筵至正初诏修宋辽金三史充总裁官卒諡文安所着有秋宜集`】  

黄溍【`字晋卿婺州义乌人以荐应奉翰林转国子博士为浙学提举至正中再起为翰林直学士知制诰同修国史进侍讲学士同知经筵卒諡文献有日损斋槀三十三卷`】  

柳贯【`字道传浦阳人累迁太常博士出为江山儒学教谕至正初起翰林待制兼国史编修官自号乌蜀山人有集四十卷`】  

吴莱【`字立夫浦江人延祐间乡荐有渊颍集十二卷`】  

吴师道【`字正传婺州兰谿人登至治元年进士第自髙邮丞累迁国子博士以礼部郎中致仕有文集二十卷`】  

欧阳【`字原功潭州浏阳人延祐乙卯以乡贡首荐登进士第累迁翰林待制以学士告复起为宋辽金三史总裁官拜承防卒赠大司徒柱国楚国公諡曰文有圭斋集`】  

陈泰【`字志同长沙茶陵人延祐初举于乡官龙泉簿有所安遗集一卷`】  

谢端【`字敬徳遂宁人家江陵中河南乡贡延祐五年赐进士出身知湘隂州以荐累迁翰林修撰同知制诰兼修国史歴翰林直学士卒諡文安`】  

宋本【`字诚夫大都人至治元年廷试第一赐进士及第授翰林修撰累迁集贤直学士兼国子祭酒经筵官諡正献有至治集四十卷`】  

宋褧【`字显夫本弟泰定甲子进士除秘书监校书郎累拜翰林直待制迁国子司业与修宋辽金三史进翰林直学士兼经筵讲官卒諡文清有燕石集`】  

王士熙【`字继学东平人累迁中书省参知政事官南台御史中丞`】  

王士防【`字继志士熙弟初为通事舎人歴准西防访司佥事`】  

李源道【`字仲渊号冲斋关中人累官翰林侍读学士出为行省参知政事`】  

王思诚【`字致道兖州滋阳人至治元年进士第累迁应奉翰林文字歴陜西行台侍御史召拜国子祭酒卒諡献肃`】  

杨敬悳【`字仲礼台州临海人官翰林编修歴浙江儒学提举`】  

察济【`字士安自号海东樵叟`】  

智玛喇卜丹【`字师鲁回囘人泰定中任镇江教授`】  

李仕兴【`官翰林学士承防`】  

王懋徳【`字仁父髙唐人仕至中书左丞`】  

黄常【`字仲纲乐平人登延祐进士歴判梧州以礼部侍郎使安南累拜江西行省参知政事`】  

赵子贞【`官集贤学士`】  

铁闾【`字充之鄞县人至治元年进士官余杭州同知`】  

塔布台【`字彦辉河南人举进士至治间任安乡县达噜噶齐歴西台御史`】  

申屠駉【`字子迪致逺子登进士第擢监察御史仕至福建防访佥事`】  

靳荣【`字时昌曲沃人登进士累拜监察御史转奎章阁承制学士`】  

郭西埜【`官学士`】  

杨舟【`字梓夫慈利人登至治辛酉进士歴官翰林待制有鸡肋集`】  

吴善【`字养浩安仁人以荐除翰林国史院编修官歴太常博士集贤修撰奉诏祠名山大川还授江浙儒学提举`】  

班惟忘【`字彦功号恕斋大梁人一云松江人以荐补浮梁教授歴集贤待制后至元间知常熟州陞浙江儒学提举`】  

顾文琛【`一名深字渊伯一作囦白欈李人仕为岳阳敎授歴麻城主簿`】  

王肖翁【`字傅朋一字搏鳯号聚山婺州金华人授婺州学正歴嘉兴录事`】  

胡助【`字履信一字古愚婺州东阳人举茂才任建昌路学录以荐入翰林官至太常博士有纯白类槀三十卷`】  

叶谨翁【`字谨言金华人自教谕歴衢州明正书院山长调晋江簿以瑞安州同知致仕自号赘翁有四勿斋曲全集`】  

叶衡【`字仲舆徳兴人领延祐乡荐仕至婺州知州`】  

欧阳应丙【`字南阳新喻人以荐授翰林检讨转总管府经歴有双石集`】  

赵橚【`字茂原号月楼睂山人至治间为吴学正调官京师出为闽中巡徼`】  

孙辙【`字履常临川人有澹轩集`】  

方澜【`字叔渊莆阳人`】  

许谦【`字益之金华人屡辟弗就复举茂才异等以遗逸荐皆固辞卒赐諡文懿有白云集四卷`】  

李恵【`字公泽东阳人荐为归徳州同知不起有适庵集`】  

陈樵【`字居采婺州东阳人荐徴不起有鹿皮子集`】  

胡防【`字景云号蔗庵东阳人有伧鸣集`】  

丁复【`字仲容天台人延祐间荐入馆阁不报有双桧亭诗`】  

赵岩【`字鲁瞻号秋巘长沙人`】  

汤公雨【`字润卿号碧眼江隂人`】  

王圭【`字敬仲宛陵人`】  

王璋【`字敬叔圭弟`】  

王虎臣【`字子山璋子任于潜教谕`】  

汪鑫【`宛陵人`】  

汪铢【`鑫弟`】  

淩希恵【`字季和宛陵人自号水西道人`】  

杨信可【`字信可清江人`】  

赵由侪【`字与侪南丰人自号中山居士`】  

韩信同【`字伯循福宁州宁徳人有集十卷`】  

萨都拉【`字天锡别号直斋本达实爱满氏后爲雁门人登泰定丁夘进士第应奉翰林文字累擢南台御史以建言左迁歴河北亷访经歴有雁门集`】  

观音努【`字志能唐古氏居新州登泰定四年进士第任户部主事知归徳府歴都水监官`】  

果啰罗纳延【`字易之世居金山之西后处内地称南阳人辟浙东东湖书院山长以荐授翰林编修官着金台集`】  

王沂【`字师鲁襄隂人延祐设科登进士第荐授应奉翰林文字至顺间任翰林国史院编修官`】  

陈旅【`字众仲兴化莆田人以荐除国子助教出为浙学提举召应奉翰林文字迁国子监丞有安雅堂集十四卷`】  

赵期颐【`字子期宛丘人泰定丁卯登科至顺中以礼部郎中使安南歴河南行省参知政事`】  

周子善【`江州人登泰定元年进士`】  

方积【`字叔髙以字行江州人泰定丁卯进士`】  

李泂【`字溉之滕州人以荐授翰林国史院编修官累迁奎章阁承防学士有文集四十卷`】  

段天祐【`字吉甫汴梁兰陵人登泰定甲子进士第授应奉翰林文字同知制诰兼国史院编修官至正间歴江浙儒学提举`】  

吴浩【`字大成一字养浩吉州龙泉人泰定三年乡荐同知新淦州`】  

马昂夫【`色目人官达噜噶齐`】  

刘致【`字时中河东人歴官翰林待制出为浙省都事`】  

王瓉【`字在中奉元人泰定甲子进士为翰林国史院编修官歴河东防访佥事`】  

傅若金【`字与砺初字汝砺新喻人以异材荐佐使安南归除广州文学敎授有清江集`】  

达实特穆尔【`官刑部侍郎见岐山县志`】  

张惟敏  

黄钰【`字子相号遯庵平江嘉定州人由经学任宜兴县教授歴常州路劝农总管`】  

黄清老【`字子肃光州固始人徙邵武泰定四年以乡举第一登进士歴应奉翰林文字同知制诰兼国史编修官出为湖广行省儒学提举有樵水集`】  

江学庭【`南城人登泰定丁卯进士歴官国子祭酒卒赠莒国公諡文正`】  

段辅【`字惟徳号裕斋河东人金进士克巳之孙辟中台掾选应奉翰林文字歴奎章学士迁吏部尚书陜西诸道行台侍御史`】  

杜禧【`官翰林国史院编修官`】  

王逢吉【`号谦斋陈州人仕为翰林国史院编修官`】  

贡自诚【`字可久宛陵人仕为翰林国史院编修官`】  

刘郁【`官监察御史`】  

侯賔于【`字廷美宛陵人任广东宪使`】  

乌库哩屯【`字克庄官淮西佥宪`】  

达勒达约苏【`字仲达见元诗体要`】  

多尔济【`防古人官婺州江山县达噜噶齐`】  

李防【`字文晦济南人泰定中以汝寕府判迁知济州歴福建闽海道防访副使`】  

实黙巴延【`官湖南行台侍御史`】  

于钦【`字思容益都人自淮西掾授国子助教擢翰林国史院编修官歴监察御史兵部侍郎出为益都般阳等处田赋总管`】  

张择【`字鸣善平阳人一云湖南人仕至江浙儒学提举`】  

陈徳永【`字叔夏黄岩人辟和靖书院山长歴江浙儒学提举有两峰惭草`】  

喀喇布哈  

胡杕【`一名棣字伯友南昌进贤人仕至江西儒学提举`】  

罗索【`见沂州志`】  

陈钧【`字公秉一字太和乐清人徙金坛初授常州路晋陵县丞歴知梁州迁湖南茶提举`】  

冨察景道【`见蒲州志`】  

赵友蔺【`字防友黄岩人歴官浙江提举有澄南槀`】  

叶恒【`字敬常鄞人泰定中登进士第授余姚州判官擢翰林国史编修官迁国子助教调淮安路盐城尹`】  

杨镒【`字显民南昌进贤人以太常礼仪院判官经略江南有清白斋集`】  

杨铸【`字季子镒弟至正初为史馆校勘歴中书检校经略江南`】  

曾元烈【`字模逺南丰人以防监邵武务曹`】  

霍希贤【`泰定闲知威州事`】  

岑安卿【`字静能余姚人自号栲栳山人`】  

周权【`字衡之处州人有此山诗集`】  

应梦虎【`一名文虎字彦文黄岩人`】  

陈克生【`丰城人`】  

雅勤呼【`字正卿扣肯人家衡鄂初名古天厯间登第授奎章阁参书歴官福建盐运司同知`】  

刘闻【`字文霆安福人天厯庚午进士授临江录事累迁太常博士至正中歴翰林编修进修撰出知沔阳府有容窗集十卷`】  

哲尔伊尔台【`居吴中登夭厯元年进士第`】  

罗朋【`字友道崇仁人登天厯进士授承事郎同知太和州`】  

柯九思【`字敬仲天台人由太学转官仕至奎章阁鉴书博士有丹丘生集`】  

李裕【`字公饶东阳人至顺元年举进士同知陈州转道州推官有中行斋集`】  

薛明道【`鄞县人官至提举有瑞堂槀七卷`】  

王都中【`字邦翰一字元瑜福宁州人以恩防为平江路总管治中累拜河南行省参知政事以病归即家拜江浙行省参知政事卒諡清献有本斋诗集三卷`】  

王克敬【`字叔能太宁人累拜监察御史泰定中歴淮东防访元统初拜江浙行省参知政事卒諡文肃`】  

詹景仁【`字天麟崇安人辟省掾歴江西抚州路总管`】  

杜本【`字伯原临江清江人至正二年以处士荐授翰林待制兼国史编修官引疾笃辞有清江碧嶂集`】  

刘汶【`字师鲁鄜州人擢进士歴西台监察御史左迁累官户部尚书`】  

焦文炯【`字仲明淮阳人由东宫説书为社稷署奉礼郎`】  

胡寛【`字则大一字士则池州人官宣州学正`】  

陈复【`字子仁号芝岩虎林人仕为宿州学官`】  

贡师道【`字道甫奎从子举茂才累官翰林待制兼国史编修与修宋辽金三史出为嘉兴路治中`】  

韩性【`字明善绍兴人其先家安阳延祐中辟慈湖书院山长不赴天厯中卒赐諡庄靖先生有五云漫槀十二卷`】  

陈深【`字子微平江人别号清全有诗一卷`】  

图烈圗【`字敬夫钮祜禄氏燕山人家信州永丰至顺中进士及第授集贤修撰迁南台御史歴福建亷访免官寻拜内御史`】  

程益【`字光道济南章丘人至顺进士为国子博士与修宋辽金史迁监察御史歴防访佥事`】  

李懋【`字子才江宁人至顺元年进士官鄱阳县丞`】  

熊太古【`字邻初朋来第三子至顺乡荐歴翰林编修除江西行省员外郎`】  

髙若鳯【`字在翁号灞雪吉水人至治辛酉进士授建昌州判元统中歴知封州`】  

陈植【`字中吉号中山吉州永丰人至顺中登进士授翰林待制后谪广东博罗令`】  

王恒【`字士能河东人`】  

钱良右【`字翼之平江人至大中署吴县儒学教谕遂不复出晚号江村民有集`】  

察罕布哈【`官肃政亷访使`】  

林暾【`字伯升号竹雪临海人仕至户部侍郎`】  

王明嗣【`字伯昌舞阳人擢进士第官翰林国史编修迁国子司业`】  

钱璧【`字伯全华亭人至顺三年进士`】  

陈天锡【`字载之号晋斋福宁州人一云秦川人仕至奉议大夫知福清州有鸣琴集`】  

俞希鲁【`字用中丹徒人歴官松江路同知有聴雨轩集二十卷`】  

吴元徳【`字师善宛陵人仕至浙江宣谕使`】  

辛钧【`东平路人延祐间知单州至顺初任岭南广西道肃政防访使`】  

倪道原【`字太初安仁人`】  

叶岘【`字见山青田人至顺癸酉举进士歴南安尹累典试浙闱有见山集`】  

孙存吾【`字如山庐陵人官学正`】  

和尔布哈【`官河东山西亷访司佥事`】  

智熙善【`字子元官郎中元统三年奉使安南`】  

龙仁夫【`字观复永新人仕至甘肃儒学提举晚号麟洲`】  

刘诜【`字桂翁庐陵人有桂隠集`】  

宋无【`字子虚旧以晞顔字行本名名世晋陵人迁于吴有翠寒集`】  

施钧【`字则夫一字子博防稽人着饮冰余味集`】  

谢宗可【`金陵人有咏物诗百篇`】  

汪珍【`字聘之宁国路太平人`】  

洪希文【`字汝质莆田人有续轩渠集`】  

袁士元【`字彦章自号菊村庆元鄞县人以茂才荐歴平江路学教授擢翰林国史院检阅官不赴有书林外集七卷`】  

李序【`字仲伦东阳人有絪緼集`】  

赵偕【`字子永宋魏王廷美后家慈谿`】  

严士贞【`字正卿号寄庵崇阳人`】  

郭豫亨【`自号梅岩野人有集句百篇曰梅花字字香`】  

郑以道【`名觉民以字行晚号拙直鄞县人用荐为龙游教谕复以遗逸征歴处州教授有求我斋集三十三卷`】  

蒋宗简【`字敬之润州金坛人家四明`】  

孙庚【`字居仁慈溪人有雪矶集`】  

程从龙【`嘉鱼人`】  

陈自新【`字贡父号敬斋福宁州人所着有起兴等集`】  

章伯亮【`云南人`】  

徐仲孺【`直之淳安人`】  

衞恒【`官御史见内丘志`】  

张天锡【`号梅月仕至户部尚书`】  

熊载【`官尚书见泰安州志`】  

郝采璘【`官防访使见莱州府志`】  

张翔【`字雄飞西河人官河南防访使`】  

李述祖【`官河东山西道防访使佥事`】  

达噜噶齐【`见闻喜县志`】  

巴延特穆尔【`见池州府志`】  

吴安持【`官都转运使见辉县志`】  

阎询【`官转运使`】  

吕怀逺【`官郴州路总管`】  

郭思【`官陜西茶提举`】  

夏拜布哈【`见泗州志`】  

盍志【`见旴昭志`】  

李諴【`号迂斋嘉祥人授奉政大夫知莱州`】  

元文本【`山西人任天台县尉`】  

胡巨源【`榆次人第进士任髙丽军民总管府儒学教授`】  

李思齐  

刘有庆【`字元善宛陵人辟平江书院山长`】  

陈良弼【`字公辅宛陵人初辟掾史歴官旌徳尹`】  

吴锳【`字子彦宛陵人以防补福建钞库提举歴知耒阳州`】  

罗实克【`见天台山方外志`】  

徳济桑雅【`见安乡县志`】  

完顔东臯【`见郴州志`】  

贡东嵓【`宛陵人官婺州山长`】  

贡九万【`宛陵人官主簿`】  

贡仲友【`宛陵人官婺源州判官`】  

贡士达【`宛陵人官韶州检校`】  

贡士林【`宛陵人官瓯宁教谕`】  

伊纳克哈雅【`见武夷山志`】  

托里约苏【`见保寜府志`】  

施琪【`字永叔宛陵人官饶州路祁庵书院山长`】  

阮谦【`字受益宛陵人仕为浙东帅府照磨`】  

夏严中【`淳安人官训导`】  

何正【`字守中分水人至顺间荐授鼇川书院山长转宁都下河巡检自号云壑道人`】  

梅颐【`字昌年号苏庵永嘉人仕至防州判官`】  

刘平叟【`永嘉平阳人官至监税`】  

林景英【`字徳芳号隠山永嘉平阳人官帅府照磨`】  

章功懋【`永嘉平阳人仕至兴山县丞`】  

辉罗珣【`见肇庆府志`】  

余希声【`青田人由明经授处州路儒学教授着诗説一卷`】  

叶可权【`字国衡号平齐遂昌人任教官`】  

吴存【`字仲退鄱阳人有月湾诗集`】  

笪元徳【`浮梁人官敎谕`】  

林以顺【`字子木莆田人任浦江县尹`】  

柯举【`字柯山莆田人举盐司管勾有竹圃梦语二卷`】  

克哷巴克实  

袁正【`溧阳人官户部主事`】  

赵彀【`官太常礼仪院判官`】  

勾龙纬【`官太常博士见荆门志`】  

赵鼎【`尚书祠部郎中知兖州见曲阜县志`】  

髙秉文【`官知荆门州`】  

马纪【`官知荆门州`】  

秦山竺【`官知州`】  

丁仲伦【`官知州`】  

唐志大【`官知州`】  

金承务【`官郴州路同知`】  

巴罕伊埒图  

黄威卿【`官同知河中府事`】  

刁震亨【`任平阳推官`】  

乔坚【`任顺庆路判官`】  

王景顔【`任潞州判官`】  

秦景容【`任髙密县尹`】  

王文蔚【`任河东县尹`】  

董雄飞【`任麟游县令`】  

邓子实【`官泉州路同安县尉`】  

雷栎【`官教授`】  

李伯强【`官云南行省都事`】  

翟思忠【`官镇江总管府知事`】  

陈邃【`号畸亭征西参军`】  

喇勒智【`字好问西域人`】  

卜友曾【`字友曾举进士`】  

连綮【`字士征黎城人中河东乡荐卒赠集贤直学士`】  

郭君彦【`字以道真定人`】  

王钧【`真定人`】  

李复【`赵郡人`】  

郝仪【`邢台人`】  

赵景文【`长垣人`】  

潘嚞【`号沃州樵叟诸暨人仕为黟县教谕`】  

张守大【`洪洞人`】  

常冲【`字仲微蓝田人`】  

王仁辅【`字文友巩昌人有文槀十卷`】  

周子固【`溧阳人`】  

蒋时中【`溧阳人`】  

陆柱【`吴郡人`】  

叶齐贤【`吴江人`】  

林钟【`东吴人`】  

丘元镇【`字士安江隂人`】  

丁珉【`字汝琳靖江人有沧洲集`】  

钱复【`彭城人`】  

汪庄【`休宁人`】  

王翊龙【`宛陵人`】  

倪应渊【`宛陵人`】  

许希顔【`一名晞宛陵人`】  

朱得先【`宛陵人`】  

梅徳明【`宛陵人`】  

潘如瑗【`宛陵人`】  

潘泰之【`宛陵人`】  

师晦文【`宛陵人`】  

陶应靁【`宛陵人`】  

赵孟熺【`宛陵人`】  

胡晋【`宛陵人`】  

何致中【`字鹤龄号华阳山人宛陵人`】  

陈万钧【`字公茂一字衡甫宛陵人`】  

汪士深【`字起潜宛陵人`】  

汪士明【`字公亮士深弟`】  

汪洊雷【`字叔震宛陵人`】  

甘梅轩【`宣城人`】  

徐秋云【`吴人`】  

周永言【`字怀孝富州人`】  

孙桂【`吴兴人`】  

赵肃【`字彦恭吴兴人`】  

桂元【`字师善慈溪人`】  

桂【`字怀英号古香老樵慈溪人`】  

王子昭【`号东村平江路嘉定州人辟学道书院山长`】  

胡惟仁【`字舜咨防稽人`】  

潘士骥【`字用徳号愚谷黄岩人`】  

周景升【`天台人`】  

黄真仲【`字诚父号牧石金华人`】  

王奎【`字景文金华人`】  

周徳可【`兰谿人`】  

李谦亨【`字伯谦东阳人`】  

顾华【`温州人`】  

谢隽伯【`字长父号偕山永嘉人有和樵集`】  

王份【`字仲贤永嘉人有玉雪台集`】  

许上之【`永嘉人`】  

梅珪【`字秉玉永嘉人`】  

陈虞之【`字云翁永嘉人`】  

翁葵【`字景阳乐清人有渔唱集`】  

叶亮【`字明夫乐清人`】  

陈允文【`瑞安人`】  

李文潜【`号沧洲生瑞安人`】  

吴荃【`字次修号隠游瑞安人`】  

陈刚【`字公潜永嘉平阳人`】  

林希贤【`永嘉平阳人`】  

黄九髙【`永嘉平阳人`】  

吴子庄【`永嘉平阳人`】  

缪仲林【`永嘉平阳人`】  

林傅【`字以道括苍人`】  

王毅【`字刚叔龙泉人有木讷斋集`】  

李鹏【`字万里江西人`】  

邓赉【`字徳良南昌人`】  

余存庚【`字存畊寕州人`】  

汪仁立【`字叔达饶州人`】  

王子东【`上饶人`】  

蔡九思【`上饶人`】  

施性初【`临川人`】  

李宗冽【`旴江人`】  

周巽亨【`吉州人`】  

吴髙【`字维申庐陵人`】  

王东【`字尚志庐陵人一云临川人`】  

欧阳伯恭【`庐陵人`】  

罗观【`庐陵人`】  

刘敬【`字伯敷清江人`】  

潘音【`字声甫天台人`】  

## 御选元诗姓名爵里二  

诸家姓名爵里  

王守诚【`字君实太原阳曲人泰定元年试礼部第一赐同进士出身累进礼部尚书与修宋辽金三史至正中歴河南行省参知政事卒諡文昭`】  

苏天爵【`字伯修真定人以国学试第一释褐累迁集贤侍讲学士兼国子祭酒出歴江淮行省参知政事总兵饶信卒于军有诗槀七卷文槀三十卷`】  

纳琳【`史作麟字文璨河西人自宿卫除中书舍人至正中累拜中书省平章政事出为江南行台御史大夫寻召拜御史大夫加太尉`】  

吕思诚【`字仲实平定州人泰定元年进士第歴官中书左丞集贤学士兼国子祭酒左迁湖广行省左丞复召拜中书左丞光禄大夫大司农卒諡忠肃`】  

干文传【`字夀道号止斋平江路吴县人延祐进士乙科累迁知吴江州至正三年召修宋史擢集贤待制以礼部尚书致仕有仁里漫槀`】  

韩镛【`字伯髙延祐五年登进士第授翰林国史编修官至正中累拜中书省参知政事出为甘肃行省参政迁西台中丞`】  

成遵【`字谊叔南阳穰县人元统元年中进士第应奉翰林至正中累拜中书省左丞坐累殒于狱`】  

宇文公谅【`字子贞归安人累除国子助教调应奉翰林文字同知制诰兼国史院编修官歴佥岭南防访司事有折桂集观光集辟水集以斋诗槀玉堂漫槀越中行槀`】  

张翥【`字仲举晋宁人以隠逸荐召为国子助教迁翰林国史院编修官与修宋辽金三史累擢国子祭酒集贤学士以翰林学士承防致仕有蜕庵集`】  

成廷珪【`字原常一字元章又字礼执芜城人有居竹轩集`】  

李孝光【`字季和温州乐清人至正中以隠士征授秘书监著作郎迁文林郎秘书监丞有五峯集`】  

周伯琦【`字伯温饶州人以防补南海簿累擢监察御史防访浙西行省承制假参知政事诏谕平江张士诚拜江浙行省左丞有近光集`】  

曾坚【`字子白金谿人登至正甲午进士第自国子助教擢翰林修撰出为江西行省郎官累拜翰林直学士`】  

支渭兴【`字文举郃阳人一云长宁人至顺中进士至正中累官云南防访迁副使以四川行省参政致仕有龙谿诗集`】  

特穆尔【`至正间官福建行省参知政事`】  

贡师泰【`字泰甫仲章子以国子生中江浙乡试释褐累迁礼部尚书调平江路总管江浙行省承制授参知政事朝命改户部尚书寻召为秘书卿未赴卒有玩斋集`】  

李士曕【`字彦关南阳人后徙汉上中大都路进士第累迁户部尚书福建行省左丞召擢参知政事改枢密副使翰林学士承防封楚国公有经济文集五卷`】  

卢琦【`字希韩别号立斋泉之恵安人登至正二年进士第歴官漕司提举以荐除知平阳州有圭峯集`】  

敏珠尔【`字从道家世唐古氏居广平元统元年举进士同知保定路安州转松阳县达噜噶齐`】  

朱徳润【`字泽民世家睢阳渡江为吴人以荐应奉翰林出为镇东行省儒学提举有存复斋集十卷`】  

陈桱【`字子经奉化人徙吴歴官翰林学士`】  

陈廷言【`字君从宁海人举进士歴官集贤侍讲`】  

陈显曾【`字景忠毘陵人至正辛已乡试乙科歴官翰林修撰有昭先槀`】  

吴炳【`字彦辉祥符人官翰林待制兼国史编修官`】  

通通【`字同初防古人进士第一人及第官至翰林待制`】  

赵雍【`字仲穆孟頫仲子以防守昌国海宁二州歴官翰林院待制`】  

赵奕【`字仲光孟頫季子举茂才异等`】  

赵麟【`字彦征雍子第进士至正间官承事郎江浙行省中书检校官`】  

玉武【`豫章人至正间为翰林国史院编修官`】  

余嘉宾【`岳州平江人领至正丁亥乡荐歴官监察御史`】  

程文【`字以间婺源人以荐入直翰林累拜南台御史擢礼部员外郎`】  

王嘉闾【`字景善一字云升余姚人以荐除松江财赋提举至正间累迁广东道宣慰副使`】  

王余庆【`字叔善婺州人至正初入经筵为翰林检讨累拜江南行台监察御史`】  

苏天民【`字尧叟保定人官南台监察御史`】  

郑元祐【`字明徳处州遂昌人徙钱塘除平江路儒学教授擢江浙儒学提举有侨吴集`】  

杨瑀【`字元诚钱唐人以篆学召见累官建徳总管晩号山居道人`】  

钮麟【`吴江人仕为嘉兴路达噜噶齐`】  

赵承禧【`至正间官府尹`】  

叶广居【`字居中嘉禾人仕至江浙儒学提举有自得齐集`】  

闻人梦吉【`字应之金华人泰定乡贡以荐为教官至正中累迁福建儒学提举`】  

乌延师中【`字子中仕至淮西亷访副使`】  

雅尔噶鼐【`字明徳防古色目人初为江浙行省掾至正间歴江浙财赋总管`】  

孟昉【`字天暐本西域人寓北平至正中为翰林待制歴江南行台监察御史`】  

焦白【`字任道文炯次子家于吴张氏辟湖学敎授不就`】  

许桢【`字元榦有壬子以门功补太祝应奉翰林文字`】  

马熙【`字明初衡州安仁人歴官右卫率府敎授`】  

许广大【`字具瞻元统中进士歴官知鄞县`】  

曹文晦【`字辉伯天台人自号新山道人`】  

髙克礼【`字敬臣河间人以防仕至庆元理官`】  

贾策【`字治海开封人仕至仁和令`】  

刘肃【`字子威开封人辟从事`】  

郑元【`字长卿开封人家于吴仕江浙行省都事`】  

巴尔斯【`字彦诚回囘人登进士第官光州达噜噶齐`】  

布哈特穆尔【`字徳新居延王孙`】  

邵思文【`字彦文河南人仕为台掾`】  

卞思义【`字宜之光州人辟浙西掾史`】  

谔勒哲【`字兰谷西夏人仕为平江路一字翼万户府`】  

雅克布哈【`字孟初张掖人`】  

范栝【`范县人至正中知保定府雄州`】  

徐哲【`字延徽莱州阳县人以茂才荐授教谕不就`】  

王造【`字依中江宁人任吴县主簿遂家于吴`】  

王谌【`字之常造子`】  

严瑄【`字国珍溧阳人至正十一年进士官分宜县丞`】  

宋克笃【`长白人至正间进士知绛州`】  

蒋堂【`字子中吴人泰定中乡荐至正间用荐为嘉定州教授`】  

孟集【`吴人至正元年中乡试备牓知崇明州`】  

顾安【`字定之吴人歴官泉州路判官自号迂讷居士`】  

杨祖成【`字伯振长洲人至正间从事浙省仕至山隂尹`】  

陆徳源【`字徳逺一字志宁长洲人举茂才异等歴徽州路儒学教授晩号杞菊`】  

陆行直【`字季道一字季衡又字徳恭吴江人官翰林典簿自号湖天居士`】  

陆宣【`字后之行直子官平江路学正`】  

赵涣【`一名同麟字季文常熟人由宪掾除湖州从事歴知富州`】  

瞿智【`字睿夫一名荣智字恵夫嘉定州人迁昆山辟青龙镇学敎谕摄嘉兴录判`】  

俞庸【`字子中嘉兴人占籍上海官华亭县尹迁平江路推官`】  

俞俊【`字子俊号云东庸子初仕丽水巡检改判平江`】  

程煜【`字彦明扬州人寳坻县丞`】  

吴礼【`字和叔歙县人`】  

杨庆源【`字宗善泗水人任信州永丰县儒学教谕`】  

张舜咨【`字师防钱唐人由行省宣使调伏宁簿`】  

徐梦吉【`字徳符杭州于潜人举茂才异等歴官常熟敎授有琴余杂言`】  

王纶【`字昌言嘉禾人官学正`】  

潘泽民【`名著以字行其先大梁人占籍秀州仕至浙东帅府掾`】  

朱志道【`崇徳州人歴官吴江州教授`】  

钱岳【`字孟安吴兴人徙云间任亳县丞`】  

唐棣【`字子华归安人举茂才异等至正中仕至休寜县尹知吕州有味外味槀`】  

边鲁【`一名鲁生字至愚北庭人家宣城以南台宣使奉台命西谕不屈及难赠南台管勾`】  

许徳润【`长兴人为中书省管勾`】  

屠性【`字彦徳防稽人至正中领乡荐`】  

聂庸【`字茂宣蒙古氏自号太拙生`】  

郑彞【`字元秉余姚人有山辉集`】  

陈聚【`字敬徳台州临海人侨居吴中任常熟教授`】  

锦济实克【`字宻卿阿哩衮氏`】  

毛南翰【`字彞仲黄岩人至治中辟鄮山书院山长`】  

杨伋【`字谦思天台人至元初为嘉定州教授`】  

李庸【`字仲常序弟以明经荐仕至杭州录事着用道人集`】  

夏溥【`字大之一字大光淳安人领至治三年乡荐为安定书院山长转龙兴教授`】  

方子京【`分水人举至正辛卯进士`】  

谢理【`南阳人官都事`】  

张溥【`余姚人官嘉兴路经歴`】  

徐昭文【`字季章上虞人官平江儒学学正`】  

王霖【`字叔雨括苍人歴官江浙行省枢密院都事`】  

黄季伦【`字季伦番阳人充三史书写授长洲县敎官`】  

朱公迁【`字克升乐平人迁金山至正辛已领浙江乡荐歴处州敎授`】  

谢寅【`字叔长上饶人辟府掾`】  

祝蕃【`字蕃逺一字直清贵溪人荐茂才异等歴饶州敎授至正间调浔州路经歴`】  

葛元喆【`字元喆抚州人登进士辟省掾以荐为县尹有集十卷`】  

刘中孚【`字志行吉水人举茂才异等歴官知英徳州`】  

康瑞【`字瑞玉一名耑字端玉龙泉人初辟府掾至正中歴龙兴路富州判官`】  

陈髙【`字子上温州平阳人登至正十四年进士第授庆元路录事再授慈谿县尹不起自号不系舟渔者有子上存槀`】  

龙从云【`字子髙永新人有钓鱼轩诗集`】  

陈防【`字甫闽县人以荐补官歴潮恵诸州军事参军有方山堂槀`】  

陈楠老【`字良材建宁政和人至元元年乡贡备牓歴建阳云庄书院山长`】  

杨稷【`字宗琏潭州长泰人至正间摄邑学事`】  

麦澂【`南雄人至正间知藤州`】  

顾逖【`字思邈至正末同知松江府事迁嘉兴路同知`】  

诸防【`官萧山教谕`】  

甘立【`字允从陈留人辟奎章阁照磨歴丞相掾`】  

袁泰【`字仲长易次子为郡学敎授别号寓斋`】  

宋沂【`字子与清江人仕至常山县尹`】  

贾实勒们【`字徳举真定获鹿人官内史院都事`】  

达克布哈【`字仲囦号鼇海茏城人`】  

杨贵亨【`号愚谷天台人官浙东道佥都帅府`】  

辛敬【`字好礼大梁人仕至龙兴路判官兼水军千户`】  

杨士【`字伯谦襄城人有鉴池春草集`】  

彭镛【`字声之临江人`】  

顾观【`字利宾丹阳人家绍兴任星子县尉`】  

叶杞【`字南有京口人进士任丹徒簿`】  

昻吉尔【`字启文西夏人登进士第授绍兴录事参军`】  

髙明【`字则诚永嘉平阳人至正五年进士第授处州录事辟丞相掾有柔克斋集`】  

王冕【`字元章诸暨人举进士自号煮石山农有竹齐集`】  

张天英【`字楠渠温州人征为国子敎授`】  

郭翼【`字羲仲一作羲重昆山人官训导自号野翁又称东郭生所着有林外野言`】  

张世昌【`字叔京越之诸暨人为本州训导自号霅滨慵叟`】  

王畛【`字季野都中子仕至成都路判官`】  

刘涣【`字彦亨号石田世家雒阳后为山隂人至正间荐为三茅书院山长不赴`】  

鲁贞【`字起元开化人元统二年乡荐`】  

何儒行【`字仲景宛陵人领至元乙亥江浙乡荐`】  

刘玉汝【`字成玉庐陵人至正元年江西乡荐`】  

黄璋【`字仲珍华亭人至正初乡荐晩号以斋老人`】  

王原杰【`字子英吴江人至正四年乡荐有贞白英华文集水云清啸诗集`】  

刘倩玉【`字伯琛吉州永丰人至正甲申丙申两中江西乡荐`】  

盛景年【`字修龄新昌人至正十三年乡贡`】  

朱斌【`字文质吴江人至正十三年乡贡`】  

元凯【`长子人至正乡贡`】  

陈善【`自号容城生松江人至正间两举乡贡`】  

陈干富  

周溥【`字公辅吴兴人领乡荐有东园诗`】  

朱彬【`字仲文旴江人登进士第`】  

马弓【`字本劲防稽人领乡荐`】  

翁仁【`字徳元章安人登进士第`】  

李涧【`字国用中贡魁`】  

沙可学【`永嘉人登进士第辟浙江行省掾`】  

黄公望【`字子久本姓陆世家常熟继永嘉黄氏遂徙富春有大痴道人集`】  

吴镇【`字仲珪嘉兴人有梅花庵槀`】  

黄镇成【`字元镇昭武人有秋声集十卷`】  

陈柏【`字新甫号云峤泗州人尝为侍仪舎人官至太祝`】  

仇机沙【`字大用色目人`】  

李存【`字明逺更字仲公饶州安仁人有俟庵集三十卷`】  

吴景奎【`字文可婺州兰谿人所着有药房樵唱`】  

陈方【`字子贞见草堂雅集`】  

胡天游【`名乗龙以字行别号松竹主人岳州平江人有傲轩吟槀`】  

陈植【`字叔方深子有慎独痴叟遗槀`】  

张师愚【`字仲渊宛陵人`】  

张师曾【`字叔舆师愚弟延祐天厯再领乡荐`】  

张知言【`字公九师愚次子`】  

梅致和【`字彦逺宛陵人有耕稿十卷`】  

施坦【`字季平宛陵人`】  

哈沙珊【`字子山燕山人`】  

何景福【`字介夫睦之淳安人有铁牛翁诗一卷`】  

孙华孙【`一名华字元实永嘉人侨居华亭`】  

项炯【`字可立天台临海人`】  

潘纯【`字子素淮西人`】  

唐登  

郑东【`字季明号杲斋温州平阳人与弟采并有文名著郑氏联璧集`】  

郑采【`字季亮号曲全东弟`】  

吴克恭【`字寅夫毘陵人见草堂雅集`】  

袁藏用【`字显仁古汴人`】  

刘元俊【`字用章浚仪人`】  

刘堧【`字公坦靖江人有小斋集`】  

叶頫【`字伯昂南阳人`】  

徐舫【`字方舟睦州桐庐人有瑶林沧江二集`】  

郭庸【`字彦中东平人`】  

卢升【`字廷举髙唐人`】  

郝天鳯【`字子仪髙唐人`】  

杨贤徳【`胶东人`】  

唐奎【`字文昌晋阳人`】  

郑昂【`字处抑号密庵永嘉平阳人`】  

陆广【`字季吴人`】  

王雨【`字伯时`】  

赵次诚【`字学之乐清人有雪溪集`】  

邵光祖【`字道鄱阳人家于吴张氏授湖州学正不赴`】  

髙文度【`字惟正蜀人`】  

罗蒙正【`字希吕庐陵人家新防以荐授南思州教授`】  

陆继善【`字继之吴人`】  

束宗庚【`字章孟吴人`】  

张常明【`字景昭吴人`】  

沈铉【`字文举松江人`】  

尤存【`字以仁吴人`】  

赵镇【`字元鼎号寄轩吴人`】  

陆炯【`字晦叔号书篷漫郎吴人`】  

钟虞【`字安期吴江人`】  

时太初【`字大本常熟人`】  

陆元泰【`字长卿昆山人`】  

马稷【`字民立吴郡人`】  

严恭【`字景安平江路嘉定州人`】  

强珇【`字彦栗平江路嘉定州人`】  

俞明徳【`字明在钱唐人`】  

曹知白【`字又一字真素别号云西老人闽人迁华亭`】  

杨谦【`号平山别号竹西居士松江人`】  

薛穆【`字公逺自号北涧生松江人`】  

沈存【`字肯堂松江人`】  

俞镐【`字孟京松江人`】  

吕恂【`字徳厚自号铁砚生华亭人`】  

吕恒【`字徳常璜溪人`】  

冯濬【`字渊如一名以黙自号弹铗生华亭人`】  

沈震【`字伯修华亭人`】  

余寅【`字景辰华亭人`】  

陆侗【`字养正上海人`】  

吴益【`字敬夫延陵人`】  

陶定理【`字元康延陵人`】  

张体【`字孟肤江隂人`】  

赵觐【`字宗弁江隂人`】  

张监【`字天民金坛人自号鹤溪`】  

李节【`字处约颍上人`】  

卢浩【`字养元钱唐人`】  

王羽【`钱唐人`】  

冯士颐【`字正卿富春人`】  

吴复【`字子中更字见心富春人有云槎集`】  

镏堪【`字子舆嘉禾人有芝林集`】  

钱大有【`字明逺嘉兴人`】  

董成【`字性存嘉兴人`】  

黄鲁徳【`嘉兴人`】  

范致大【`字徳原崇徳人张氏据吴辟敎授不就自号葛岭真逸有金箒集`】  

韩友直【`字伯清吴兴人`】  

蒋克勤【`字徳敏湖州长兴人`】  

华廉【`字仲清长兴人举贤良不就晩号云井有翠微集`】  

刘景元【`字太初四明人`】  

任昱【`字则明四明人`】  

朱庸【`字伯常号防斋四明人`】  

张洙【`字宗鲁江隂人`】  

阮孝思【`字维则平江路嘉定州人`】  

周翼【`字子羽号戅斋无锡人`】  

乌本良【`字性善慈溪人`】  

韦珪【`字徳圭山隂人`】  

李一中【`字彦初山隂人`】  

沈懋【`山隂人`】  

陈敬【`字白云山隂人`】  

张克问【`字九思余姚人`】  

徐士荣【`字仁初上虞人`】  

林彦华【`号城南黄岩人`】  

毛翰【`字仪仲天台人`】  

李文【`桐庐人有近山集`】  

吴学礼【`字乐清有雁山集`】  

陈徳载【`青田人有山村杂兴诗`】  

万石【`字徳躬豫章人`】  

邓梓【`字文若豫章人`】  

韩壁【`字壁翁饶州人`】  

熊进徳【`字元修上饶人`】  

章善【`字立贤庐陵人`】  

郑基【`字本初三山人`】  

郭完【`字维贞莆田人`】  

方炯【`字用晦莆田人自号杏翁`】  

方坦【`莆阳人`】  

五十四【`髙昌人`】  

陈维桢【`莆田人`】  

杨允孚【`字和吉吉水人着滦京襍咏`】  

推勒布哈【`字兼善巴约特氏初名达布哈世居白野山后家台州江浙乡试首荐至治元年赐右牓进士第一授集贤修撰与修宋辽金三史擢礼部尚书歴台州路达噜噶齐为方国珍所袭殁于战赠行省平章政事魏国公諡忠介有顾北集`】  

余阙【`字廷心一字天心唐古氏世居武威后为合肥人累拜监察御史翰林待制歴淮南行省左丞陈友谅兵至城陷殉难赠行省平章政事豳国公諡忠宣有青阳集`】  

汪泽民【`字叔志徽之婺源人登延祐五年进士第累知兖州至正三年召修宋辽金三史除国子司业迁集贤直学士以礼部尚书致仕归居宣州十五年乱兵破城被执不屈遇害赠中书左丞諡文节`】  

樊执敬【`字时中郓城人歴官江浙行省参知政事至正十二年殉难赠承防追封鲁国公`】  

郑玉【`字子美徽州歙县人至正中除翰林待制征之不起元末城破自经殉难有师山集`】  

董抟霄【`磁州人官参政殉节南皮追封魏国公諡忠定`】  

吕震【`字伯起东平人至正中累官懿州路总管殁于战諡忠宪`】  

贺方【`字伯京一字伯更霍州人累官翰林学士授江南行台治书侍御史至正中殉红巾之难`】  

李铉【`字伯鼎大名濬县人守延平殉海冦之难赠镇国上将军陇西郡公`】  

杨椿【`字子夀吴人辟总兵参谋守城殉难`】  

蔡廷秀【`字君美松江人歴授承务郎袁州推官蕲冦陷城被执不屈遂遇害`】  

堵简【`字无傲京口人仕至江浙行省检校官殉节`】  

韩准【`字公衡沛县人登进士歴官福建行台侍御史`】  

陈肃【`字伯将无锡州人以荐举为兰谿州判官歴翰林学士兵部尚书河南行省左丞`】  

俞述祖【`字绍芳庆元象山人自翰林编修出为沔阳路推官殉难赠礼部郎中`】  

李介石【`字守道丹丘人授松江府掾从守镇江城陷被执不屈遇害`】  

吴文让【`号逊斋将乐人为龙谿县尹至正十五年殉漳冦之难諡毅忠`】  

董旭【`字泰初新昌人方国珍欲致幕下强之不屈遂遇害`】  

潘伯修【`字省中黄岩人至正中三中省试方国珍劫之海上欲官之不屈遂及难`】  

陈有定【`一名友定字安国福清人元末起兵据守全闽累官福建行省平章政事被执殉节`】  

王翰【`字用文灵武人先世本唐古氏初名诺木欢歴江西福建行省郎中陈友定表授潮州路总管入明辟书再至遂自引决有友石山人遗槀`】  

巴延【`字子中西域人家进贤五举乡荐歴官都事闽右丞章完表为行省贠外郎以佐闽帅复城功进兵部侍郎明初将以遗逸徴饮药殉节有集`】  

吴讷【`字克敏休宁人以荐授建徳路判官兼义兵万户战败不屈殉难有吴万户诗集五卷`】  

陈谦【`字子平吴郡人`】  

李祁【`字一初别号希蘧茶陵州人元统元年左牓进士第二人应奉翰林文字除婺源州同知迁江浙儒学副提举有云阳集十卷`】  

吴当【`字伯尚澄孙以防入仕荐为国子助教预编纂宋辽金三史累迁翰林直学士歴江西行省参知政事有草庐集`】  

三寳珠【`字廷珪辉和尔人至正辛酉登第知瑞安州歴官宪使`】  

舒穆噜宜孙【`字申之其先辽之徳尔吉人袭职为沿海上副万户至正末浙东经畧承制拜行省参知政事殁于兵赠集贤大学士越国公諡忠愍有少微唱和集`】  

陈麟【`字文昭永嘉人至正甲午登进士官慈谿县尹`】  

林谏【`字格非青田人官兵部侍郎署枢密院事至正未从行沙汉`】  

龚友福【`字子经奉化人官至翰林学士`】  

吴彻【`字文通崇仁人尝事陈友谅`】  

周所立【`号盘谷临江人仕陈友谅为教授`】  

陈基【`字敬初临海人初授经筵检讨官歴江浙行省郎中参张士信军进参太尉府军事擢内史迁学士院学士有夷白斋槀`】  

饶介【`字介之临川人自翰林应奉出佥江浙防访司事张士诚承制以为淮南行省参政明初俘至京师及难自号华盖山樵亦曰醉翁`】  

马玉麟【`字国瑞海陵人至正间为长洲尹歴官江浙行省参政`】  

张宪【`字思防山隂人张氏据吴辟为枢密院都事有玉笥生集`】  

陈秀民【`字庶子温州人徙嘉兴至正中为武冈步巡检知常熟州张氏时歴江浙行省参知政事有寄亭集`】  

陈雷【`字公声秀民子有窳庵集`】  

张经【`字徳常监子仕张氏歴吴县尹知嘉定州调松江府判官`】  

苏大年【`名昌龄以字行自号西涧老樵真定人至正间授翰林编修不拜`】  

方行【`字明敏黄岩人谷真子有东轩集`】  

刘仁本【`字徳天台人进士乙科歴官江浙行省左右司郎中有羽庭诗槀`】  

杨维桢【`字防夫防稽人登泰定丁卯进士仕至江西儒学提举明初召修礼乐书安车赴阙以白衣乞还自称铁笛道人有铁崖集`】  

钱惟善【`字思复钱唐人领至正辛已乡荐官至副提举自号曲江居士又称心白道人有江月松风集十二卷`】  

陆居仁【`字宅之华亭人中泰定丙寅乡荐自号云松野衲`】  

张昱【`字光弼庐陵人仕为江浙行省左右司员外郎行枢密判官自号可闲老人有庐陵集`】  

王逢【`字原吉江隂人自号席帽山人有浯谿诗集七卷`】  

戴良【`字叔能浦江人至正中以荐授淮南江北儒学提举有九灵山房集二十卷`】  

顾瑛【`一名阿瑛别名徳辉字仲瑛自号金粟道人昆山人有玉山璞槀张氏据吴避之嘉兴至正末以子官万户封武略将军水军千户飞骑尉钱唐县男`】  

顾元臣【`字国衡初名衡瑛子至正中官宁海所千户以功迁水军都府副都万户`】  

顾晋【`字进道更名元礼瑛仲子`】  

顾佐【`字翼之瑛从子`】  

倪瓒【`字元镇无锡州人别号云林有清閟阁槀`】  

郯韶【`字九成吴兴人尝辟试漕府掾自号苕溪渔者`】  

姚文奂【`字子章昆山人辟浙东帅阃掾自号娄东生亦称野航`】  

熊梦祥【`字自得江西人号松云道人`】  

吕诚【`字敬夫昆山人`】  

周砥【`字履道吴人居无锡号东臯生亦称菊溜生有荆南唱和集`】  

张简【`字仲简吴人洪武二年召修元史`】  

张渥【`字叔厚见草堂雅集`】  

黄玠【`字伯成慈溪人徙家魏塘有弁山小隠吟录知非旧槀`】  

翟份【`字文中相台人`】  

李瓒【`字子粲吴人`】  

李廷臣【`字仲虞台州宁海人`】  

李元珪【`字廷壁河东人`】  

陆友【`字友仁吴人`】  

张师贤【`字希顔昆山人`】  

沈性【`一名明逺字自诚号东埜吴兴人`】  

衞仁近【`字叔刚一字子刚华亭人有敬聚斋诗槀`】  

缪偘【`字叔正常熟人`】  

马麐【`字公振一字国瑞昆山人有醉渔草堂二集`】  

岳榆【`字季坚义兴人`】  

彭罙【`一名寀字宗愈扬州人`】  

袁暠【`字子明汝阳人`】  

李简【`字士防庐陵人居昆山`】  

张逊【`字仲敏南阳人家于吴自号溪云`】  

顾逵【`一名达字周道吴人`】  

文质【`字学古温州人隠居娄江`】  

顾敬【`字思恭自号灌园翁吴人`】  

顾盟【`字仲赘甬东人`】  

马晋【`字孟昭扶风人`】  

黄文徳【`汴人`】  

华翥【`字伯翔吴兴人`】  

王鉴【`字明卿真定安平人`】  

余日强【`字伯庄古田人居昆山有渊黙叟集`】  

宗本先【`字景明京口人`】  

陆仁【`字良贵河南人流寓昆山自号樵雪生`】  

沈右【`字仲説吴人`】  

王楷【`字叔正太原人`】  

张田【`字芸已浚仪人徙吴`】  

刘西村【`见玉山名胜`】  

金翼【`字敬徳天台赤城人一作乐清人`】  

王巽【`见玉山雅集`】  

陆景龙【`字徳阳嘉兴人至正已已乡荐`】  

邾经【`字仲谊仁和人登进士尝寓澄江作澄江櫂歌有玩斋集`】  

陈汝秩【`字惟寅庐山人迁吴明初徴至京师以母老辞归`】  

舒頔【`字道原绩谿人仕至台州学正有华阳贞素斋集七卷`】  

舒逺【`字仲修頔弟有北庄遗槀`】  

舒逊【`字士谦逺弟号可庵有搜括集`】  

赵善瑛【`字廷璋成都人`】  

周霆震【`字亨逺吉州安成人有石初集`】  

吴海【`字朝宗闽县人有闻过斋集`】  

杨翮【`字文举金陵人官太常博士有佩玉斋类槀`】  

张端【`字希尹江隂人以荐授官歴海盐州判官江浙行枢密院都事有沟南漫存槀`】  

钱逵【`字伯行良右子仕为江浙行省管勾架阁歴淮南行省员外郎明初征赴太常议礼发临濠寻放归`】  

吴志淳【`字主一以字行无为州人以防歴官靖安都昌二县簿`】  

朱希晦【`乐清人有云松巢集`】  

甘复【`字克敬余干人有山窗遗槀`】  

留睿【`字若愚一字养愚括苍人`】  

鲁渊【`字道原淳安人至正辛卯进士江浙儒学副提举明初徴修礼乐书诏授官以病辞`】  

余诠【`字士平丰城人至正间官江浙儒学副提举`】  

周之翰【`字申甫华亭人`】  

吴哲【`字子愚华亭人号淡云野人尝佐戎幕`】  

周南老【`其先道州人徙家吴中以荐补信州永丰学教谕歴淮南行省照磨官明初徴赴太常议礼发临濠寻放还`】  

郑洪【`字君举号素轩永嘉人有集一卷`】  

董佐才【`字良用`】  

唐珙【`字温如防稽人`】  

徐津【`字仲盟江隂人`】  

范立【`字叔中一字中立号王崖樵者钱唐人`】  

胡悌【`见朱存理铁网瑚`】  

李费【`杨维桢门人`】  

吴防【`字庆伯`】  

王翊【`字伯良`】  

游庄【`字子敬`】  

王中【`字懋建`】  

陈安【`字克盟金溪人`】  

镏防【`字用正临川人`】  

徐淮【`字原泽永嘉人`】  

华幼武【`字彦清号栖碧无锡州人有黄杨集`】  

叶颙【`字景南金华人着樵云独唱`】  

卢焕【`松江人`】  

刘养晦【`号云樵万安人`】  

燕遗民【`字逸徳号空谷老人武昌人`】  

潘牧【`淮南人至正间举茂才异等`】  

曾朴【`字彦曾燕山人`】  

刘本原【`字仲原`】  

王鹏【`字九万缑山人`】  

叶颙【`字伯昻吴人中浙省试为和靖书院山长`】  

郭钰【`字彦章吉水人有静思集`】  

刘永之【`字仲修清江人明初被徴辞归有山隂集`】  

贡性之【`字友初宣城人以防除簿尉后补闽理官入明避居山隂更名恱有南湖集`】  

玛鲁【`字兼善西域人家上虞领至正壬寅乡贡以荐授嘉兴路儒学教授`】  

盛彧【`字季文常熟人有归胡冈集`】  

练鲁【`字希曽处州松阳人至正中第有倥侗子文集`】  

王宥【`字敬助山隂人自号卧龙山民`】  

滑夀【`字伯仁一字伯本襄城人徙余姚`】  

吉雅摩迪音【`字元徳西域人至正间进士官浙东都元帅佥事`】  

阿拉善【`字允中吉雅摩迪音之弟至正间进士官应奉翰林文字`】  

丁鹤年【`以字行一字永庚吉雅摩迪音从弟有海巢集`】  

吴惟善【`丁鹤年表兄樊川人`】  

刘履【`字坦之上虞人至正末避乱自号草泽闲民`】  

郑渊【`字仲涵浦江人明初诏征不起`】  

沈中【`东阳人`】  

邵永【`严陵人`】  

方道叡【`字以愚淳安人登至顺二年进士授翰林编修至正中歴杭州判官有愚泉诗藁十卷`】  

乌延思敬【`字子敬号齐东野老东平人`】  

赵汸【`字子常休寜人授江南行枢密院都事明初被召与修元史书成不仕还有东山集`】  

汪克寛【`字徳辅一字仲裕祁门人泰定丙寅中江浙乡试明初召修元史事竣辞还有环谷集`】  

金涓【`字道原义乌人有湖西青村二集凡四十卷`】  

谢应芳【`字子兰武进人有巢集`】  

沈贞【`字元吉长兴人有茶山集`】  

周敏【`汝阳人`】  

张庸【`字惟中慈谿人有全归集`】  

孔思吉【`曲阜人`】  

李仁【`字严宾东蒙人`】  

马庸【`扶风人`】  

谢师善  

张谷【`吴人`】  

髙元复【`东吴人`】  

沈良【`松江人`】  

徐士茂【`松江人`】  

钱应庚【`字南金松江人以明经教授`】  

顾常【`无锡人`】  

雅安【`字处善杨州人`】  

周棐【`字致尧崇徳人平江书院山长有集`】  

朱武【`字仲桓山隂人`】  

郭文【`字仲炳`】  

李讷【`字彦明江右人`】  

秦衡【`淮海人`】  

陆颙【`淮海人`】  

梅实【`宣城人`】  

徐恒【`钱唐人`】  

杨明【`字复初钱唐人`】  

金灏【`秀州人`】  

华仲庸【`长兴人`】  

陈朴【`奉化人`】  

姜文振【`一名文震防稽人`】  

周崇厚【`庐陵人`】  

邓伯言【`新淦人`】  

陈润【`闽人`】  

江辐【`闽人`】  

魏奎【`临卭人`】  

金信【`字中孚金华人以茂才举不就有春草轩集`】  

田耕【`字仲云吴人`】  

周衡【`字世衡吴人`】  

刘侍史【`见皇元风雅`】  

何理问【`见皇元风雅`】  

孔进士【`见帝京景物畧`】  

施翰林【`见洪洞邑志`】  

倪公【`失其名江宁府倅见溧阳志`】  

溪翁【`见平阳府志`】  

羽流衲子  

丘处机【`字通密号长春子登州栖霞人学全真师王真人嘉太祖召对赐号神仙爵大宗师居燕太极宫有磻溪集六卷`】  

张志纯【`字布山号天倪子泰安州人学道防真宫初名志伟世祖改今名赐号崇真保徳大师授紫服年百二十歳`】  

聂碧窗【`江西人元初为龙翔宫书记后主京口天庆观`】  

梁大柱【`字中砥其先湘州人徙镇江学道勾曲山`】  

张与材【`字国梁号薇山别号广微子居信之龙虎山为三十八代天师袭掌道教元贞初入见大明殿授太素凝神广徳大真人大徳中加正一教主领三山符箓给银印视二品至大初授金紫光禄大夫封留国公给金印视一品皇庆初赐冠服延祐中卒`】  

张嗣德【`号太乙子与材次子至正中袭掌教事为四十代天师授太乙明教广体道大真人主领三山符箓`】  

马臻【`字志道号虚中少慕陶贞白着道士服隠西湖大徳中与燕京内醮未防辞归所着有霞外集`】  

邓牧【`字牧心钱唐人隠大涤山吴真人全节奉诏徴之不赴`】  

王中立【`字定民号足庵天台人为桐柏观道士主杭之西太乙宫赐号仁靖纯素真人`】  

王夀衍【`字睂叟杭州人至治中徴授文辅道粹徳真人主杭之开元宫`】  

姬志真【`有云山集八卷`】  

尹志平【`有葆光集诗一卷`】  

吴全节【`字成季号闲闲饶州安仁人学道龙虎山自至元迄至治累授特进上卿教大宗师崇文道徳真人总摄江淮荆襄道教知集贤院道教事所着有看云集`】  

薛曦【`字卿河东人徙信州贵溪学道龙虎山延祐间召见提防上都崇宁万夀宫至正中制授文裕徳崇仁真人自号上清外史有上清集`】  

彭日隆【`别号隠空崇安人居冲佑观遇异人授雷法祈祷皆騐后师黄雷囦传清徴道法隠九曲溪上`】  

黄石翁【`字可玉号松瀑南康人家庐山下少为道士晩号狷叟`】  

查居广【`字广居临川人少入金溪望仙观为道士晩居仁夀观有学诗初槀`】  

邓宇【`字子方临川人出家上清宫号清壑樵史别号雪鹤山人`】  

李道坦【`字坦之吴兴人所着有学道斋集`】  

张雨【`一名天雨字伯雨别号贞居子钱唐人弃家为道士晚居开元宫有句曲外史集`】  

虞大雅【`龙虎山人`】  

郑守仁【`号蒙泉黄岩人学道京师蓬莱坊之崇真宫人称独冷先生至正间出主白鹤观`】  

薛毅夫【`字茂号鹤斋信州贵溪人志贞一之学隠居白屋山`】  

富恕【`字子微号林屋山人吴江昭灵观道士`】  

邹复雷【`号云东为洞丹房主`】  

余善【`字复初玉峰清真观道士`】  

于立【`字彦威南康匡庐人学道防稽山`】  

方从义【`字无隅贵溪人居上清宫老归江南修道于金门小洞天自号方壶子又称不芒道人金门羽客`】  

席应珍【`字心斋号子阳子常熟人提举致道观`】  

姚草楼【`住南阜道院`】  

蒋防与【`羽士见荆溪外记`】  

蒋景玉【`羽士见荆溪外记`】  

崔白【`绛霄宫道士`】  

张天师【`失其名`】  

赵永嘉【`泉州晋江人隠于金鞍山`】  

祖钦【`卓锡仰山`】  

伏【`字虎岩淮安人住径山至元以偈进世祖嘉纳之`】  

圆至【`字天隠别号牧潜髙安姚氏子驻锡建昌能仁寺所着有筠溪牧潜集`】  

英【`字实存钱唐人姓厉氏弃家为浮屠结茅天目山有白云集`】  

希陵【`字西白义乌何氏子出家东阳世祖召见赐号佛鉴成宗加号大圜仁宗加号慧照至正壬戌説偈而逝諡大辨有瀑岩集`】  

知和【`号依和庵主昆山人隠居雪窦终二灵山`】  

善住【`字无住别号云屋吴郡僧居报恩寺有谷响集`】  

明本【`号中峯钱唐人俗姓孙氏投天目山受法髙峯原妙禅师云游还师子院诏赐金襴伽棃衣进号佛慈圆照广慧禅师至治三年逝勑諡智觉`】  

祖瑛【`号石室吴江陈氏子出家普向寺受法于径山晦机禅师住持昌国州隆教禅院及杭之万夀明之隆教老于雪窦育王`】  

瑶【`字荆山云岩僧见王宾虎丘山志`】  

与恭【`字行已号嬾禅上虞人`】  

正印【`大徳间住淀山寺至治中卓锡吴兴`】  

济【`字同舟一字天岸俗姓姚余姚人投寳积寺为僧泰定改元开法于万夀圆觉寺`】  

怀深【`字无怀天厯至顺间结庵杭之西湖北上`】  

行端【`字景元一字元叟俗姓何氏临海人大徳间出主湖之资福至大中特防赐号慧文正辨行宣政院举主天竺迁灵隠延祐中加号佛日普照泰定间降玺书命主径山`】  

祖铭【`字古鼎奉化应氏子元统初自径山出住昌国隆教寺迁普陀及中天竺至正间还主径山锡号慧性文敏宏学普济禅师退居妙明庵有古鼎外集`】  

永彞【`字古鼎松江人`】  

如砥【`字平石自称太白老衲住径山`】  

清珙【`字石屋常熟温氏子住当湖之福源退老天湖至正间降香币赐金襴衣有石屋集`】  

益【`字栯堂温州人住奉化岳林寺`】  

至刚【`闽县人居圣罗山人称石门和尚`】  

觉恩【`字以仁号断江四明人卓锡云门后住天平白云寺`】  

智寛【`字裕之号云海吴人住吴江圣夀至元五年以行宣政院檄主嘉禾三塔景徳寺所着有云海唱和诗`】  

元鼎【`字虚中吴僧见朱珪方寸铁志`】  

清欲【`号了庵别号南堂遗老临海人得度径山至正间主灵岩光福本觉诸刹`】  

照鉴【`一作恵鉴字仲明号湛然静者钱塘徐氏子住恵山寺有双清集`】  

元长【`字无明号千岩萧山董氏子隠天龙山东庵复渡江至义乌伏龙山依大树结茅而止焉`】  

师文【`崇明僧`】  

守良【`至正末为嘉禾兴圣住持`】  

文静【`字黙堂闽人住越之天章寺`】  

懋诇【`见黄溍传`】  

处林【`字大材天台人`】  

宁【`字居中至正间虎丘僧`】  

至谌  

逢【`字其原`】  

余泽【`字天泉吴江陆氏子住吴之永定迁北禅寻奉召主杭之天竺晚归吴之大教寺方回录其竒句为长春集`】  

寳月【`字伯明姑胥人住玉峰报国寺`】  

广宣【`一名至讷字无言吴僧住福岩寺`】  

那希顔【`字恱堂四明人住玉峯荐严寺`】  

元本【`字立中丹丘人`】  

祖柏【`号子庭嘉定人住慧业寺`】  

文信【`字道元号雪山永嘉人住石湖寳华禅寺`】  

自恢【`字复初一作复元豫章人至正末主海盐法喜寺后住庐山`】  

子贤【`字一愚住天台山寺`】  

至奂【`住天台山寺`】  

照【`字觉元四明人`】  

福初【`字本元吴淞人`】  

法坚【`防稽云门寺僧寓吴中`】  

良圭【`字善住`】  

泉澄【`人呼为水长老见玉山名胜集`】  

超珍【`见玉山名胜集`】  

行方【`字行纪嘉定人`】  

夀宁【`字无为号一庵上海人久主名刹归吴淞静安寺`】  

椿【`字大年吴中沈氏子`】  

良震【`字雷隠三山人受法径山主席上虞等慈寺`】  

净圭【`见朱存理铁网瑚`】  

芝磵【`至正末与杨维桢林彦清倡和`】  

净慧【`字古明松江人`】  

祖敎【`号灵隠嘉定僧俗姓姚氏将家子`】  

善行【`勾吴沙门`】  

观通【`字希逺宜兴屈氏子`】  

必才【`字大用天台人`】  

志琼【`字蕴中见赖良大雅集`】  

宗衍【`字道原中吴人住石湖楞伽复以僧省堂选主嘉禾徳藏寺着碧山堂集`】  

惟则【`字天如吉之永新人族姓谭氏卓锡吴城东辟师子林既而遯迹松江九峯加号佛心普济文恵大辨禅师侍者集其诗文为师子林别录`】  

元珪  

廷埙  

可继  

善伏【`字虎林`】  

斯蕴【`字昭叟`】  

法智【`吴僧见余阙青阳集附录`】  

灵恽【`虎丘寺僧`】  

大防【`字笑隠南昌人俗姓陈氏卓锡杭之鳯山迁中天竺文宗自金陵入正大统以潜邸为龙翔集庆寺召授大中大夫主寺事设官隷之所着有蒲室集十五卷`】  

本诚【`初名文诚字道原后名道元字觉隠嘉禾人主兴圣禅寺又主本觉寺洪武初示寂有集`】  

善学【`自号古庭生吴郡马氏初出家大觉寺主昆山荐福后居光福`】  

大圭【`字恒白姓廖氏泉州晋江人为开元寺僧`】  

昙埙【`字大章丹丘人住嘉定南禅寺后居天台之五峯`】  

智圆【`字鉴中钱唐人住寳幢寺自号梦道人有梦观集`】  

文藻【`字南洲温州人住湖州何山禅寺`】  

溥照【`字元明吴郡人`】  

元旭【`字原明四明延夀寺僧飞锡松江`】  

时蔚【`号万峰温州金氏子晚居邓尉山圣恩禅院`】  

圆丘【`字雪崖见毛永贞石田山房诗`】  

净昱【`字大明见石田山房诗`】  

员怡然【`闽人见孙原理元音`】  

印秋海【`见宋公传元诗体要`】  

道充【`字碧虚见明李伯璵文翰类选大成`】  

元【`字宗海见文翰类选大成`】  

慈感【`字感芝苕城人见铁网瑚`】  

元逊【`吴兴人见铁网瑚`】  

若舟【`字别岸檇李人`】  

明昙【`见蒙隂志`】  

义传【`见卢熊苏州府志`】  

古愚【`见毘陵志`】  

玉峰【`见张莱京□三山志`】  

善观  

无方  

性嘉  

茅山游僧  

无名僧【`见明谭贞黙其间集`】  

闺秀  

程一宁【`顺帝宫人`】  

何节妇贺氏【`吉州永新人至正十二年蕲兵冦城其夫遇害殉节见浯溪集`】  

胡烈女妙端【`越之嵊县人适同邑祝生苗防之难守节赴水防帅为立庙祀之邑人咸曰烈女庙`】  

张节妇刘氏【`名宜大同人翰林待制翼之侄女为武州守张思孝子亨妻至正戊申为河南乱兵所掠骂贼遇害`】  

李君问妻万氏【`处州龙泉人夫亡矢节不再适有夺其志者为赋诗示意`】  

马彦竒妻盛氏【`名贞一孀居纺绩敎子口授书史里人比之曹大家`】  

陈氏【`钱唐儒家女其夫隷军籍久戍贫难不变节`】  

管氏道升【`字仲姬一字瑶姬翰林承防赵孟頫妻延祐中累封魏国夫人`】  

万俟蕙柔【`江南士人妻陷北军中`】  

韩氏【`太学生吴仁叔妻`】  

李党学女【`适巴长卿`】  

张氏蕙兰【`名淑新喻傅金妻其先汴人有緑窗遗槀`】  

王娇红【`蜀人适申纯`】  

吴氏女【`见黄岩同知郑僖春梦录`】  

贾云华【`名娉娉钱唐人宋平章似道女`】  

郑氏允端【`字正淑吴人世称花桥郑家归同郡施伯仁所着有肃雝集`】  

余季女【`台州儒家女适同郡水宗道`】  

赵女【`父晋为南台掾见浯溪集`】  

刘氏【`洞庭人归叶正甫见辍畊录`】  

曹妙清【`字比玉自号雪斋钱唐人杨维桢为序其弦歌集`】  

张妙净【`字恵莲钱唐人自号自然道人`】  

薛氏兰英　蕙英【`吴郡人有聨芳集`】  

徐氏女【`浦城徐嗣元女`】  

郑奎妻  

苏小卿  

崔琦  

阮碧云  

韩鵶儿  

张氏  

狄婉儿  

李飞仙  

范秋蟾【`台州人方国珍妻之婢`】  

比丘尼妙湛【`大徳间居吴兴长明庵`】  

梅花尼【`见彤管遗编`】  

仙鬼  

悬葫芦【`大徳间安肃县建拟江亭落成有三仙至题诗壁上其一自称悬葫芦本州判官张莘有记`】  

刘妙容【`皇庆初有张三郎者八月十五夜吹笛倚望桥遇老人传曲曰此仙姝刘妙容所作歌也`】  

衞芳华【`延祐初永嘉滕穆于临安月夜遇美人自称宋理宗宫人衞芳华`】  

妙观羽客【`见田汝成西湖游览志`】  

晩翠亭鬼【`见叶世竒草木子`】  

外夷  

段福【`大理国王兴智季父世祖时随国王入觐后以功封武威公`】  

骠信【`其先蒙氏见云南志`】  

李齐贤【`字仲思仕髙丽官门下侍中封鸡林府院君卒諡文忠着乱槀十卷`】  

申淑【`髙灵郡人髙丽参政`】  

金仁镜【`庆州人髙丽右枢密贬尚州牧后至尚书左仆射中书侍郎平章事諡贞肃`】  

崔瀣【`髙丽人`】  

安南王陈光昺【`日焸子其先闽人中统三年制封为安南国王降虎符国印薨諡太王`】  

陈日燇【`安南王日烜世子袭位自号竹林大士薨諡仁王有香海印集`】  

陈英王【`失其名安南国王日燇子袭位薨諡英王`】  

陈益稷【`安南王日烜弟初为昭国王至元中归朝后封安南国王国人弗纳久留鄂州遥授湖广行中书省平章政事武宗朝累进金紫光禄大夫仪同三司天厯中卒諡忠懿王有拱北集`】  

陈秀峻【`字萃山安南国王侄武道侯子封文绍侯更文义侯至元中归朝诏封辅义公资善大夫有粹山吟槀`】  

赖益岿【`陈秀峻表弟交趾太守赖先之后至元中内附遥授南栅江路安抚使嘉议大夫`】  

丁公文【`安南国王日燇相官少保见陈孚交州槀`】  

盛熙明【`兹国人以能书辟奎章阁书史`】  

## 御选元诗卷一  

帝制  

世祖  

陟翫春山纪兴  

时膺韶景陟兰峰不惮跻攀谒粹容花色映霞祥彩混罏烟拂雾瑞光重雨霑琼干岩边竹风袭琴声岭际松净刹玉毫瞻礼罢回程仙驾驭苍龙  

文宗  

自集庆路入正大统途中偶吟  

穿了氁衫便着鞭一钩残月柳梢边二三防露滴如雨六七个星犹在天犬吠竹篱人过语鸡鸣茅店客惊眠须防捧出扶桑日七十二峰都在前  

登金山  

巍然块石数枝松尽日游观有客从自是擎天眞柱石不同平地小山峰东连舟檝西津渡南望楼台北固钟我欲倚栏吹铁笛恐惊潭底久潜龙  

青梅诗  

自笑当年志气豪手攀金杏弄金桃溟南地僻无佳果问着青梅价也髙  

望九华  

昔年曾见九华圗为问江南有也无今日五溪桥上见画师犹自欠工夫  

顺帝  

赠吴王  

金陵使者过江来漠漠风烟一道开王气有时还自息皇恩无处不周回莫言率土皆王化且喜江南有俊才归去丁宁频属付春风先到凤皇台  

## 御选元诗卷二  

四言诗  

张养浩  

有田　野人遂其闲也弱冠出仕知命而归爰处于郊有琴书以自乐也  

有田负郭伊迩匪辽我倦而归于焉逍遥爰力于书且勤于苗朝斯夕斯以咏以謡式结今好言报夙劳山旣我狎川亦余媚维禽维鱼亦莫余畏  

林则有风洞则有云酿则有秫馔则有芹樵则有柯钓则有纶  

维人至乐曰丘曰壑得而颛之何有人爵  

彼爵与名岂不我荣其或舍旃允有未任允有未任且以鼓琴  

寿子　示引也四首【`录二首`】  

于维我祖肇基青阳挥为弓正爰氏以张厥族孔殷奕  

叶振芳周仲孝显汉良智彰释之平决博望逺扬折辕有湛埋轮有纲吴惮昭直蜀贤飞刚五龙佐宋九龄辅唐睢阳之节山斗与昂燕公之文江汉叵量元素遗直志和眞藏下迨五季全义循良天水之兴齐贤慨慷乖崖崛起西土是康横渠道学于圣有光南轩继之益炽益昌天开皇元有公有卿凡吾之胄皆时之望  

翳我王父更世多故服戎前茅艰险伊屡其周人急空槖弗顾垂百其龄可灼平素父年十八独任家务于江于淮是乱是遡以隐于贾以晦其着以俭其出以阜其聚以开我人以笃我祜余时昉冠儒雅是慕维诗维书靡旦靡暮其业未竟廼仕廼骛亲实命之弗荷恒惧幸无失坠以永终誉岂曰能官菽水攸助甫出五旬遂引而去  

和和  

贾公祠  

文肃有祠谁所构兮元祐为党省无咎兮何人不没名则夀兮邦有公思食必祝兮好是正直神汝祐兮继其时亨宜有后兮  

虞集  

味经堂诗【`并序`】  

国子祭酒鲁公伯子翚父作味经堂自为记以勗其子逺公尝命逺从予游故赋此诗  

维昔元圣有子过庭学礼学诗诏之丁宁面墙之窒繇不知味亲能使学不能使嗜观于德容听于德音咏歌周旋实悦我心邈乎千载圣往言在舍而不求匪罔斯殆畏友翚父穷经笃行旣有诸躬思贻厥成旣菑旣畬俾稼之食旣畋旣渔俾鼎之实作堂髙明曰子逺来吾经在兹逺其味之始予虚羸匍匐来食茹草饮水以御朝夕穷人得归自我父师俛焉斯文老至不知煌煌灵芝如彼嘉玉薄言采之在彼中谷南阳之人来詹来言君子岂弟宜其后昆  

题宋诚甫侍郎垂纶亭  

岷源建髙驶无游舠汉防其委安流滔滔爰有君子垂纶其下虽不得鱼意甚闲暇援藟引楫至于中沱防树以休悠悠永歌逝波沄沄不转维石乐兹忘忧矢言不食烝然云兴风举以髙鹤翔中天遗景九臯木其落矣鱼亦潜渚睠言夙好除于风雨风吹衣裳彼为栖栖行吟望予实劳我思山有榛棘河有鳇鲤岂其饮泉必泠之美君子冠纯秩秩大经泂有清酌可以濯缨  

髙彦敬青山白云图  

两崖之间曽不容舠白云悠悠与山俱髙  

赋节妇王夫人  

泛泛淇水岸有佳竹闺门严严乐尔贞独  

泛泛淇流岸有松舟闺门闲闲乐尔贞幽  

泛泛淇右有堂孔阜娟娟贞幽肃肃睂寿  

淇原有泉可濯可沿烹鬵勺尊乐尔髙年  

髙年乐只亦有孙子式歌卫风以告国史  

竹林七贤图  

瞻彼修竹下临清流文石偃隄华松防丘植表界壤翦茅宅幽梁度髙巘台隐中洲方牀读书异宫同休咏歌相闻觞豆相求或莳名药或钓游鯈课艺嘉植坐思逺游濯缨微波看云良畴逸而不放俨而自修泰哉沮溺邈乎巢由按图以观永宜春秋孰若五君遗其故俦糟粕尘世髙踪庄周我怀古人遯而违忧安得挥弦以招湛浮  

环洲诗为蔡天璧作  

爰有清流环我中洲杂花鲜明芳草和柔咏有文君鸣有雎鸠采采游女侃侃良俦载泳载游在我中沚遡遡无端沿沿无止旣采苹藻亦有兰芷观彼嘉鱼一日千里彼畎彼亩皆为方田分合雍丘我流璧旋星回于天云媚于川君子乐岂睂寿永年言命轻舟言载百壶驾我乗黄履我双凫泛泛彭蠡至于匡庐咏歌以归清风载途  

冰雪相看亭【`并序`】  

赵君有道之先故宋南渡时自东都徙分宜二百年于兹矣其大父登进士第仕至文林郎湖北宪司干办公事其父两举江西转运司进士覃恩受官宋亡不复仕城中故地美竹万个作亭其间而隐焉名之曰冰雪相看信国公之子平逺宣慰之所题也有道信厚敦愿衣冠容气翩翩然有王孙公子之遗风敏稼穑以服徴赋谨诗礼以保族姓无外骛无妄求弗变其父之志以老其身以长其子孙是以士君子称焉夫元亨利贞之为德犹春夏秋冬之为时也君子观乎运序以自处则合于时措之宜而不过焉方其以振振麟趾之贤处富贵之极则大亨春夏之时也自其来南族蕃以久非秋之利乎其在有道为冬之贞无疑矣冰至坚而不折雪至洁而不汚凛然相看不接于他物诚得处贞之道也予闻而善之故为之赋诗焉  

挺挺直筠琴冈之隂岂无春阳匪今斯今髙宜于天下蟠地深不易其节侃侃素心岂无肤敏白驹骎骎我独考槃乐乎幽林坚冰在渊积雪在岑独往不回悠然行吟采采紫芝园绮是寻还求陶生抚我素琴邈乎古人副我夙钦  

竹溪六逸图  

悠悠逝川矫矫逸民携书相从敷席水濵支颐负暄挥羽却尘蹑屐逺道隐几重茵幽响中发虚觞载陈投我嘉賔含和茹醇优哉悠哉及兹良辰山有鸣鸟郊有游麟济济以宁我怀古人  

万户张公庙堂诗【`并序`】  

大德辛丑昭勇大将军河南征行万户镇通州张公以其兵从征缅死之通人作庙以祀公三十年间朝之公卿大夫士能为文章者莫不为之有所制作泰定丁卯公子御史亦俾予赋之集以为征缅事始末在朝诸君子则知之矣通州僻在江海之际其人何自知之况久逺乎且不着夫狂夫首祸之故成宗皇帝圣明卒致其罪则公所以不肯堕其搆陷必甲胄以死之意亦终不白于通人之将来也故稍原其始而道之庶其有考也诗曰  

于赫世皇竝用豪杰一定宇内櫜厥戈甲旣久旣安成宗继之祖功莫加道在守持狂夫兴谋以动相国曰昔祖宗咸尚战克万方悉来史皆前能我独无名曷称继承蠢彼西南翳丛负固聚落八百各统女妇人强善骄马具竞豪豢豕于牢黄金饰槽取而有之富可足用赫乎功多以世智勇相臣以闻天子曰嘻有是言哉汝其试之狂谋旣售谏言不入旣赋军实弓钺仍戢餽饟启行万里骚然饥危蹈毒未战已捐番番名将天子爪士镇于江浒天子所使狂夫忌之承制驱之讵思国谋徒逞厥私将军慨言死我臣职可陷者身不陷吾直见制鄙庸岂我召凶心知无还况冀立功与其矫诬死彼狂手孰与奋击不丧吾守孤旅转战身入不回杀僇旣多身卒死之三军失声万士丧气孰明公心君门万里裹革东归遥遥江壖部曲候迎悲风斾纒民怀其忠士感其义虎奋鹰扬如见其至卜庙得吉东望际海神来妥之有永无坏狂夫辱国天子震怒立呼狂竪斩以大斧狂罪则诛死事奈何褎封哀荣百世不磨岂惟不磨元嗣御史旣有兄弟又多孙子奕奕勲门秩秩良材天之报忠岂有涯哉  

揭傒斯  

柏堂诗【`并序`】  

柏堂为刘母熊夫人作也夫人有淑德年二十五而寡守志不嫁有子曰观又贤作堂以奉其母请名于太史氏谓之柏堂而作是颂  

郁彼北堂言树其柏其柏嶷嶷维木之特柏之始生于彼髙陵雨露其凝金石其贞柏之旣成凤臆鸾膺言树斯庭霜雪是凭雪霜浩浩其柏矫矫有美君子而弗偕老其叶栾栾其节桓桓其居安安永世式观我堂旣构我柏旣茂天锡睂寿保艾尔后  

周待制致乐堂诗  

有堂渠渠在番之区维周寿母式燕以娯渠渠有堂在番之阳维周寿母式燕以康斯堂何有有兰有芷垂佩蕊蕊维周之子斯堂何有有兰有荪垂佩申申维周之孙曰烝曰尝孔时且具维甘维防承于寿母母曰宁只福禄凝只升斯堂只我心平只母曰嘉只福禄遐只升斯堂只我心和只  

题鼯防食图  

种中园予亦勤止长而实汝则残止虽则残止予敢汝仇天实汝生予将何仇汝食之甘旣肆且闲实之食矣无伤予根根存而微惟予之穷根盛而实惟乃之功  

孔林图诗【`并序`】  

集贤待制周侯能修礼于孔林侍读学士商公图之史官揭傒斯诗之  

峩峩尼山蔽于鲁邦笃生圣人维民之纲尼山之下有洙有泗有蔚孔林在泗之涘维彼圣人敎之诱之凡厥有民则而效之维彼圣人覆之载之凡厥有民敬而爱之旣诵其言亦被其服孰秣其马于林之侧旣诵其言亦履其武孰秣其马于林之下六辔旣同周侯之东荐之侑之圣人之宫其音洋洋其趋跄跄其临皇皇圣人允臧商氏圗之式昭其敬载瞻载思罔不由圣  

题张尊师画  

晨登翠微天气穆清白云覆谷飞露垂缨孤猿逺响众鸟嘤鸣牵萝涉涧穿石度陉半岩华气万壑松声神宫漠漠灵户荧荧投隂迹影叩寂求譍素发老人笑而相迎弗问弗承悟彼长生玉流液瑶草结英浩浩奔泉出与川平宛彼下人望我岩扃  

赵由侪  

述祖诗  

悠悠我祖始于轩丘抚厯南阳秩秩大猷爰自伯益舜锡皁斿中衍事商造父御周征彼徐方熊熊有功邑于赵城大河之东建氏晋国耿先其封成宣喻日畏夏爱冬岸贾作难婴臼立孤襄子始大常山得符于赫列侯懋建不圗肃矣武灵兆配有虞西汉子都生长河间曁于唐末今族居燕卜迁大梁世系绵绵厚德丰功宜永其传中罹多难南厯江沱眷焉吾宗丰水居多百川有原众条有柯庸修家牒克俾无讹固予伯仲忧患多更瞻叹古烈自怜其生其生岂偶三辰垂精德业未进敢不战兢我心伊何常念厥初感彼霜露怆焉踟躇奉先如在宗戚相于亦有蘐草髙堂可娯惟忠惟孝立身有本嗟尔后进朂哉自勉万有能销斯道无泯温恭朝夕云何不谨显亲扬名俾昌俾炽善保家声期于勿替尚念前人留心谱系受天之庆逺及苗裔  

杜本  

致乐堂诗  

有嘉斯堂实谁致乐在番之阳周氏所作作堂渠渠种树祈祈百世所基晨昬之宜宜尔子孙奉盘献莼曰冠曰笄曰嫁曰防防嫁旣尔母则安止大夫委蛇服章纚纚纚纚服章日登斯堂实谁致乐乐亦洋洋  

叶恒  

慈谿簿白桂子芳去思碑诗  

猗与簿君学优而仕顾我慈谿发迹之始必疏其源必蹈其轨有纬有经遂底千里惟此慈谿纯孝之乡君子戾止井井纪纲旣耕而食旣织而裳我夫我妇孰使田桑曰雨则雨曰旸则旸匪忒匪僣一秉故常天朝需材行则大用毋狭一隅四海斯共宁不怀思惧咈羣众勒彼康庄以着舆颂  

赵偕  

送叶伯奇入官  

朔风冽冽海天茫茫良朋告别我心皇皇  

旣卜隐居花屿之阳旣有诸贤可以徜徉岂宜今日有兹逺行  

吁嗟大道不明久矣矧我后进流俗靡靡正喜幽人所居伊迩开我清明涤我尘滓庶其有赖日新无已不谓此行匪人可止  

荡荡上帝厥鉴昭然福善祸滛至公无偏吾友伯奇道心本全落落黙黙融融渊渊于人弗欺常畏于天矧今执政笃于敬贤岂不念女孝心虔虔岂不容女奉安尔父以享万年  

林以顺  

郑氏义门诗  

稽古圣神明德修身首念九族一身之分族不易睦睦之以亲族不徒叙叙之必惇惇惇亲亲民变俗淳比屋可封孰焉美名盖闻其风降自华勲昔之所亲今为涂人昔之所惇今反少恩后圣继作建极叙伦汨没之中善端或明义夫节妇孝子顺孙有一于此朝上夕旌矧自祖父至于后昆缌功以降娣姒异姻内外执役千指孔羣同牢共食爰及犬豚堂奥之内惇睦风存节义孝顺百行具闻义孰大焉宜书其门余长浦阳邑有郑君华其五世八世复新蠲徭之命自天申之郑君曰噫曷以称之聚骸有土聚谷有囷将广此义防荒惠贫敢曰自佚以病乡邻吾忍安之惟义是遵余谓郑氏尧舜之民世世弗替用徴斯文  

郝仪  

县令尹侯亨夫德政碑诗  

赫赫圣皇思愈民瘼岂无多士承宣只若于惟尹侯洵美且都荐膺膴仕名实胥符蕞尔小邑民贫土瘠侯之戾止秉心无斁抚我疮痏闵我耕桑衣之食之弦诵琅琅瞻言百里河水弥弥廼决廼防廼正疆理有斯革有利斯存民用实繁载笑载言旣奠我居又寛我力伊谁之功惟侯之德侯云遄归我思何极何其有极徴诸石刻  

孙桂  

题赵荣禄水村圗  

青山横陈流水如玉萧瑟寒芦扶疎云木匪畊匪渔熙然自足睠兹幽尚翳谁之屋有隐君子好古耽书扁舟何人载酒来与岂无知者爰作是圗辋川之胜千载与俱  

苏天爵  

鹤寿堂诗【`并序`】  

河东李生侨家眞定筑室以奉其母揭名鹤寿为之赋诗曰  

奕奕新堂滹水之阳于以奉母允寿且康惟此滹阳风物淳美防甘膳羞亦孔之备母氏寿康由克致养子职慎修晨夕弗爽九臯之禽其色尚爰祝慈母惟以永年瞻彼冀方俗俭而啬我固不忘昊天罔极生也属属肄业诗书堂构益崇其永勿隳  

千夫长梁侯寿诗  

皇有中夏戡定南土猛将如云奋厥才武于时梁侯旅力方刚被甲执殳从征遐荒岭峤海壖蝮蚖瘴雾出入廿年王事劳苦嗟尔师旅以杀为嬉梁侯姁姁抚宁遗黎天相其德受福不那黄发归休子孙孔多伯也总戎于江于汉仲也在廷执法侃侃皇锡封命宠予裦嘉酒醴维醹往告于家周有方叔汉有充国征罔不服谋罔不克维今南疆猺人猖狂思得虎臣往斧其吭盍即老成爰咨爰度我武维皇九宇式廓  

李孝光  

有翼【`并序`】  

美郡监也郡使吏作哨船备不虞也为作有翼之诗以美之  

有翼大舰如山之崇轻利攻突视彼艨冲司其操纵为万夫雄  

中建重室守以貔虎其止如林其涉如舞孰敢当之矛防钲鼔  

钲鼓渊渊其旗斾斾风扬其斿如云斯荟波涛不惊鲸鲵怳溃  

有跋于海或抗于涛舟师理柁军旅树纛执获穷寇率翦其曹  

还泊于沙雨潦浸滛物久则腐或漏或沈是名武备矧公实临  

维仁侯公施惠布令使吏更作毋为民病命我岳守承其有政  

岳守谓民公实仁女官为亟作于民无取有翼斯舰维国之武  

我武孔张皇威畅逺盗贼消阻改恶慕善海若安流阳侯有衍  

大哉皇仁武备弗忘鹢彩漾影蛟文流光君子为政恒愼豫防  

河流　为隂君锡作  

河流洋洋维鲤维鲂君子有母君子之光  

乌飞提提子则哺之君子有母何以事之  

南山有云凄其以雨我则有母莫在膝下  

岂无好爵我不敢私母寒母燠归视母宜  

席何乡矣衽何趾矣其何羞矣命我妇子  

我游四方妇子甚敬虽有妇子不如我仁  

嗟予有子事我甚善女则有子事女无愆  

岐山【`并序`】  

岐山小隐图杨善卿追图其先人所居之里宅也善卿独事母夫人宦游江南将二十年归而未得因作是圗以示不忘其先人第宅丘墓之故其意亦可悲矣他日余往至善卿所见是圗于壁间予为之怃然而又以知善卿之仁也为作岐山之诗以慰之嗟乎以善卿之善事其母奚必岐之宅而后为养哉孝子之心亦曰如是而后尽焉尔  

我思岐山无日不思彼岐出云亦返于岐  

思胡不归孰言岐逺舟则在川车则在阪  

维岐之阳有枣有桑予归不遑予心之伤  

郑氏义门诗  

南有嘉树凤鸟所巢君子之孝君子是效予何效矣有践者礼匪予能孝自予祖襧先祖相宅犹泉之原岂不贻世而瓞其绵击鼓之堂兄弟雁行衎衎栗栗执德孔明伯也甚敬衣冠燕处叔也弦歌陈其俎豆有髧而緌锦绅佩茝数视诸父视其举趾匪夫之良有姒有娣瑟彼中馈饙酒醴谡哉话言自我诸昆羣弟具听有踞其敬毋徇毋怠毋酗毋滛毋听妇言毋讙我庭嗟嗟话言胡独尔行凡人有家用尔为训尚愿子孙终永无忒作嘉树歌以勗明德  

郑彝  

雩咏亭续兰亭防补山隂令虞国诗  

兴怀古先仰观元造尼叹逝川平念华草暮春维和爰舒幽抱皎焉白驹嘤其黄鸟  

谢理  

雩咏亭续兰亭防补侍郎谢瑰诗  

曕彼阿丘神禹秘之茂防嘉树清泛芳池临流引觞衎衎以嬉俛仰千古逝者如斯  

张溥  

雩咏亭续兰亭防补鎭国大将军掾卞廸诗  

蔼蔼云冈溶溶春水集我朋俦掇兹兰蕊千载同流夷犹芳轨美哉良防衎乐无已  

徐昭文  

雩咏亭续兰亭防补府主簿后绵诗  

柔风扇和百卉具芳携我良俦憩于崇冈怡情咏歌激水泛觞俯仰宇内聊以徜徉  

王霖  

雩咏亭续兰亭防补王献之诗  

潏彼源泉其流泱泱谁其逶之以咏以觞酌此春酒以祓不祥  

诸防  

雩咏亭续兰亭防补府曹劳夷诗  

俯挹清流遥眺崇岭于焉游盘寄兴遐永放同观濠髙企临颍泠风徐来畅焉深省  

戴良  

平饶信诗【`并序`】  

廼者中原俶扰列郡绎骚王师下征负鄙不服及至精兵四集遂复突出东南转攻武昌延及饶信时罗罗公为浙江行省左丞实被命分讨以当饶信之冲公方帅师上道而衢之开化常山江山亦相继陷势甚张横乃兼行至衢令诸将分守三县之险间出挑战以挫其锋已而所向俱捷因急捣玉山以夺信城信城旣下寇犹三面固守扼江为阵诸将领兵四进且战且前寇乃并众江曲以备公责战益急诸将合战益用命后竟破其阵斩首万余级复以鈆山诸处犹往往从寇未下乃设法购赏遣数骑往谕使自新于是其党缚寇将致麾下降人卒以万计遂进驻上饶分道抚慰而乐平等县亦望风纳款愿击寇自效公得寇党輙释不杀用其防战数有功由是饶信悉平而二郡居民之散亡者亦皆招集安定以抚有其旧业久之事闻于上上为嘉叹命出黄金系带即军中赐之仍俾镇其地于是江西湖广久为寇巢闽闗以南相挺继变而浙水之西亦沦没不常惟我饶信克清境土截然中居此其为功不旣大矣乎昔唐宪宗命裴度李愬平淮右之乱河东柳宗元尝作雅诗二篇以形容其功业愚虽不敏庸敢窃取斯义谨为诗一篇凡三百六十言虽不及柳氏之铺张讽咏庶几指事实录有以载我公之丰功大业于无穷其诗曰  

皇奋厥武于蔡于徐彼凶卒迷敢抗天诛王旅啴啴怒若虓虎是迅是跃以夷丑虏寇乃败逃自鄂而饶而信而衢奔腾叫譊惟时我公出次于东旣祷旣祃驷马厐厐羣帅请命于皇之训踣彼顽嚣宥此惠顺载纡金节载砺雕戈龙盾虎旗皇威是荷进次于衢寇凶莫逞旣克三邑彼卒大窘遂偪信城信城猖猖有不能守复据以江公曰尔师勿徐勿亟四军并作谁其汝克或败其腹或披其枝大袒而前不见刀锯寇穷輙走溃其羣丑刃不纒腰红不帕首公曰其追殄灭是期卒刌乃肉血手淋漓凡变之始众或附起剪厥渠魁下人罔治皇有恩言我是用宣单车朝出降幡暮悬螟螣已除稂莠亦斥式广德心以奠乡国孰饥孰寒孰呻而叹孰病不治我惟汝安乃留乃处乃彻我土匪逸其居王师之所皇谓我公尔其克艰厘尔宝带用旌尔贤公拜稽首天子明圣公拜稽首皇袭宠命信饶旣清蔡徐亦宁惕威狃德我武用成太平之期谁实致之天祚我皇命公是毗公其归相为时硕辅亿万斯年无敢予侮  

春辉堂诗  

春日载迟有耀其辉彼居之子永念庭闱篑土之孝泰山之慈欲报之德中心慊而  

何以写心聿构斯堂有酒有酒载崇于觞尔肴其洁尔饍其香不有慈亲云何以康  

嗷嗷林乌鸣我堂隂我岂不如怀此好音好音克怀实劳我心爰有蘐草言树之襟  

呉集贤新堂诗【`并序`】  

呉溪呉公考堂也  

毖彼呉溪浦水出焉水绕山回笃生俊贤  

俊贤之生时维呉公自北自南有声沨沨  

其声谓何隆以爵位谁其嫓之超羣逸类  

我公曰归有赫其光曾是故庐闇然弗章  

公曰吁哉我胡止居来我工师我村于溪  

爰作新堂新堂孔侐其桷庭庭其楹植植  

乃辟我寝我寝旣安乃立我门我门有闲  

我轩我庑亦曼且硕羌何敏哉曾不留役  

公作斯堂左山右池山有集鸟池有跳鱼  

公登斯堂以燕父老有笙喤喤有鼓考考  

公居斯堂黄发其缤有子有孙从之如云  

公曰其徕尔我孙子其听我言以久此宇  

昔视我庐榱骞栋堕今其轮奂岂不在我  

捄之度之启之辟之何幽不朗何废不治  

尔承我志曰象此堂小可为杙大可为梁  

毋揠尔本毋拜尔枝茍成尔材大小具宜  

众领公诲莫不改容孰是后人而弗率从  

哙哙斯堂德以为基搆之以功百世可知  

匪功靡成匪德曷致小子作歌以诏来裔  

倪瓉  

题画  

义兴之山维水弥弥载游载咏操觚挟几聊乐一日百歳奚俟  

沈右  

春晖楼者呉下顾君仲瑛就养读书之所也仲瑛日与昆弟子侄奉巵酒为亲寿临海陈敬初氏实记之余不自揆輙赋古诗二首或者歌以介酒仲瑛之志也其词曰  

玉山之阳延咢萦纡有屋层出君子之居入奉父母出与弟俱有琴有书以钓以渔防防流水深不可防英英白云迩而不迂维春有晖维德不孤及尔孙子永言乐胥  

先哲有训有典有经淑尔君子仰止景行我来自东春日载明曰未觏止中心怦怦亦旣觏止我心则平仰尔父母及尔弟兄旣和且煦令仪令名升堂拜母式表友情维木有椿有蔚其荣维草有萱有茁其青韡韡棠棣有叶其生有猗者兰有晔者荆有懿者德有休者徴乐只君子百禄来并  

刘永之  

茅屋读书图  

峩峩苍山白云冐之灵液渗漉泻为清漪带我林薄环我蓬茨春日载阳卉木华滋呦呦鹿鸣泛泛浮鹥叙此幽独理我琴册嗟彼圣贤遗我令则顾瞻周道零露在草驾言从之中心懆懆涧有兰茝山有蕨薇逍遥卒歳皓首为期  

谢应芳  

竹素斋  

天人交敷牺画马图文明九丘科斗六经于昭日星漆书汗青姬公宣尼斯文缉熙为世范仪百家之多继圣惟轲如江如河竹兮素兮文所寓兮开牖户兮尔于其中朴斲磨砻德业攸崇茍习其辞舍已弗治虽多奚为余言若兹亶弗尔欺亦以自规  

方竹杖【`并序`】  

予性喜方偶得一方竹为杖甚爱之因念古之崇节义尚防隅者类焉刻诗其端持以自警  

猗欤竹君易圜为方虚心固节悉如其常其方伊何如玉界尺不砥而平不绳而直曰予老矣赖君扶持义以方外庻克似之  

娄曲书堂  

汨彼娄水东连于海爰有幽贞居娄之汇蜒舟岸泊娄人纷拏幽贞有子劬书厥家晨鸡旣鸣汛埽室堂羞我甘輭奉持趋跄我经我史如畊如桑我服其劳罔敢怠荒黍稌有田鱼亦有梁味道之腴游艺之塲曰父与子欣欣乐康其乐维何匪人匪天憧憧往来谁其语旃江隂张希尹以蚶杯饮予且曰是杯得自句曲张外史于今三十年请为赋诗  

沟南老仙出杯孔竒酌言询之杯从何来匪兕而觥匪玉而巵不雕不锼不覆不欹谓为蜯耶鹬胡弗持谓为蛤耶雀奚尔为测海之蠡其殆庶几老仙笑言子宜背闚瓦垄之文微蚶而谁水族之秀实生天池昔逢仙人观乃朶颐麴糵为粻华阳同归转客我者卅年于兹如李白氏杯鹦酌鷀酾风酹月朝斯夕斯走亦何幸数从宴娯百忧俱忘是用作诗  

张雨  

书摘阮图  

长松结隂芳草如莽丘中微吟有天际想彼阮者咸发我抚掌一鸟不鸣众山俱响  

希陵  

正元祝賛诗【`并序`】  

皇帝即位之明年改元元贞海宇乂安万邦欣戴罔敢违顺太平之兆见于斯矣臣幸逢元日诣阙祝賛序立殿陛之左亲瞻穆穆之光而又获覩礼乐之盛混一气象之雄私窃踊跃作诗称咏圣德炳日月之丽天用垂万世无斁其诗曰  

皇帝践祚圣同尧禹纂承丕基光显宗祖载洪烈继离照午昭德惟新民物咸覩明视达聪通今博古登能庸贤左右规矩克剪奸凶靡遗细钜服德畏威局蹐伏俯海夷毕臣罔敢违拒天锡皇元混一寰宇绥厥黎庶德滂仁煦岛壤蛮陬无逺弗溥元贞元日百典具举龙防鸾旂排执而伍百辟跄跄拜笏蹈舞众乐奏和凤翼应拊地产百祥天降百祜贡璧献琛摩肩踵武天锡皇元作万邦主如日之升下熙九土箙矢櫜弓式偃兵旅国旣阜丰民亦无窭愿永万年惟馨德辅祈与天齐无坠厥绪臣作歌诗播诸乐府  

祖瑛  

菊山诗  

英英嘉菊树之盈畞瞻彼南山在我轩牖邈矣羲皇同寓一宙昔淳今浇于我何有嘉菊秋荣我有醇酎嘉賔不速翠瓢在手酒酣歌起清商满天矫首遐观南山苍然右麾寄奴左拍陶肩时不我与已旃已旃爰采一枝笑插华顚优哉悠哉聊以永年  

文信  

古娄顾仁山于其所居植竹数百本竹中作亭日消揺其间乃署其亭曰竹逸于乎古之贤者必有寓若顾君寓于竹不亦贤乎哉为赋诗一章以赠之  

时维青阳彼花竞英雨雪飘飘我竹青青于彼竹中曰构我亭我琴旣弦我酒旣清以遨以游以乐我情岂不尔思于焉孔宁君子之心惟以是贞  

## 御选元诗卷三  

乐府歌行一  

刘秉忠  

宫中曲  

帘卷东风户半开闲庭烟锁绿纹苔海棠花上黄昬月曾照金銮几度来  

逺别离  

霜落江寒鸣雁稀倚楼人定怨归迟笛声唤起山头月飞上青天照别离  

郝经  

听角行  

疎星澹不芒破月冷无色千年塞下曲忽向窗中得当空劲作六龙嘶四海一声天地寂长呼渺渺振长风引起浮云却无力此声谁谓非恶声借问何人有长防汉家有客北海北节毛落尽头毛白听此空令双泪垂中  

原雁断无消息南枝越鸟莫惊飞牢落天涯永相失江上旧梅花今夜落谁家楼头有恨知何事牵住青空几缕霞  

赵邈龊伏虎图行  

南山射虎曽得名壁上忽见令我惊何物敢尔来户庭屡叱不动仍生狞画师前身是山灵胸中有虎无丹青老槲数笔手埽成杀气惨淡猛气横头颅半妥蹲孤城怒尾倒插蟠霜旌铁须张磔疑有声赤吻沥血犹带腥抱石欲卧伏欲腾爪入石角瞠不瞑寒电夹镜骞两睛四座凛凛隂风生威棱神采出典刑邈龊乃是金天精伊昔诗家杜少陵酷爱赋马并赋鹰爲怜神俊故屡称我今赋虎亦有徴安得猛士建太平坐令四海皆澄清吁嗟掷笔还抚膺世间道路多棘荆伥鬼磨牙不可行  

华不注行  

昆仑山巓半峰碧海风吹落犹带湿意气不欲随羣山独倚青空迥然立平地拔起惊孱顔劒气劲插青云间济南名泉七十二防为一水来浸山我来方作鲸川游玉台公子邀同舟君山浮岚洞庭晩小孤滴翠清江秋酒酣兴极烟霏昬鱼龙惨淡回山根少陵不来谪仙死举杯更欲招其魂魂兮不来天亦老元气崔嵬山自好超超绝顶淩长风注目东溟望蓬岛  

巴陵女子行【`并序`】  

已未秋九月王师渡江大帅巴图及万户解成等自鄂渚以一军觇上流遂围岳岳溃入于洞庭俘其遗民以归节妇巴陵女子韩希孟誓不辱于兵书诗衣帛以见意赴江流以死其诗悲婉激切辞意壮烈有古义士未到者呜呼宋有天下文治三百年其德泽厐厚膏于肌肤藏于骨髓民知以义为守不为偷生一时计其培植也厚故其持借也坚乃知以义为国者人必以义归之故希孟一女子而义烈如是彼振缨束发曳裾峩冠名曰丈夫而诵书学道以天下自任一旦临死生之际操履云为必大有以异于希孟矣余旣髙希孟之节且悲其志作巴陵女子行以申其志云  

北来诸军飞渡江突骑一夜满岳阳楼头火起入闾巷曹逃偶走如牛羊巴陵女子尚书妇生平不识门前路乱兵驱出势仓皇夫壻翁姑在何处吞声掩泪行且啼啼痕沾湿越罗衣此身忍使人再辱裂帛暗写临终诗上言社稷安危事下説投江誓天志一回宛转一悲辛心折魂飞不成字诗成泪尽赴江流蛾睂萧飒天为愁芙蓉零乱入秋水玉骨直青海头古来烈妇才一二谁似巴陵更文理名与长江万里流丞相魏公还不死  

江声行  

雁啼月落扬子城东风送潮江有声乾坤汹汹欲浮动窗户凛凛隂寒生昆阳百万力一蹴齐呼合噪接短兵铁骑突起触不周金山无根小孤倾起来看雨天星稀疑有万壑霜松鸣又如暴雷郁未发喑呜水底号鲲鲸秪应灵均与子胥沈恨郁怒犹难平更有万古战死骨衔寃饮泣秋涛惊虚庭徙倚夜向晨重门击柝无人行三年江边不见江听此感激尤伤情须臾上江帆欲举舟子喧豗闹挝鼔江声渐小听鸡声惨淡芙蓉落疎雨  

后听角行【`并序`】  

丁未冬十有一月汉上赵先生仁甫宿于余家之蜩殻庵霜清月冷角声寥亮乃作听角行以赠其行近在仪眞每闻角声因思向来卒章四句江上旧梅花今夜落谁家楼头有恨知何事牵住青空几缕霞便有江城羁留之兆故作后听角行以自释云  

燕南壮士江城客孤馆无眠心已折那堪夜夜闻角声怨曲悲凉更幽咽一喷牵残杨柳风五更吹落梅花月霜天裂却浮云散雁行断尽疎星接余音眇眇渡江去依稀似向愁人説劝君且莫多叹嗟家人恨杀生离别可怜辛苦为谁来雕尽朱顔头半白万绪千端都上心一寸肝肠能几截当时听角送南人南人吹角不送人不如睡着东风恶拍枕江声总不闻  

阳春怨二首  

江头怕见杨柳春杨花飞来愁杀人红顔落尽花片新黄昬无人泪霑巾旧花被叠凝春尘梦中忽见浑未眞隔花半面春山颦恨郎不归多怨嗔不知两处同苦辛同是天涯愁恨人几年心事向谁説花落莺嗁昼掩门芳草萋萋春又青阶前院后唤愁生隔墙飞花带鸎声都因无情却有情强饮不醉愁难醒欲睡不着梦难成一帘斜日堆緑英春风澹沲江无声杨花茫茫扬子城总是天涯流落情夜来説杀梁间燕一世春愁在此行  

杨奂  

金谷行  

洛阳园池天下无金谷近在西城隅晋时花草不复见野人犹解谈齐奴齐奴豪奢谁比数酒酣爱击瑚株后堂春风满桃李中有一枝名緑珠千金买步障百金买氍毹时时吹笛替郎语云窗雾户长欢娯层阶欲下须人扶岂料一日能捐躯红飞玉碎顷刻里空使行客悲踌躇楼头小妇感恩死君臣大义当何如  

酬昭君怨  

玉貌辞金阙貂裘拥绣鞍将军休出战塞上雪偏寒  

刘祁  

征夫词  

顽隂漠漠秋天黒冷雨潇潇和雪滴涂中骑士衣裳单半夜衔枚赴灵壁中州近歳雨雪多只因戍马窥黄河将军锦帐衣千袭马上挥鞭传令急但令饱暖度朝夕一死沙场吾不惜九重日望凯歌归安知中路行逶迤愿将舞女纒头锦添作征人身上衣  

杜瑛  

留春曲  

絮飞冷屑龙蟠玉花陨香摧凤衔烛批颊深林叫新緑倚防人唱留春曲春光欲去如死灰明年暖风吹又来何如日日长相思典衣共醉花前杯殷勤留春春不住白日西驰水东去镜中丝发奈老何君当持杯我欲歌  

李冶  

杨白花  

帝家璚楼春昼长紫笙吹破百花香蒲萄凝碧琥珀光燕语莺啼空断肠枕帷红泪洒潇湘玉镜台前添午妆茜裙缓带双鸳鸯胡蝶趁雪上钗梁千里万里云苍苍  

刘因  

清江曲  

清江芙蕖玉可怜岸花汀草自年年来鸿去雁不相识晓露无声香暗泣江楼缥缈如花人望之见之不可亲无限晴云锦树新愁睂只向遥山颦遥山一千里长在愁睂底镜里繁华过眼空遥山铸向青铜中遥山遥复遥芙蕖霜早雕明日愁睂为谁埽月白江清天未晓  

白雁行  

北风初起易水寒北风再起吹江干北风三起白雁来寒气直薄朱崖山乾坤噫气三百年一风埽地无留钱万里江湖想潇洒伫看春水雁来还  

李思衍  

石牛行  

寒牛觳觫秋江烟五丁担落石一拳惊涛拍岸撼不动夕阳老背供鸦眠天荒地老煮白石顽嬾不过苍苔田腾腾卧地带佛性尚肯逺防风涛船泥深蹄转重鼻缺绳难穿旣不能西推紫气度凾谷五千道德言神仙又不能粪金开秦塞隔絶鸟道四万八千年渴奔一斗酒傲兀庐山前潢池刀劒卖已尽贞观斗米方成钱雨犂急趁勾芒起不然碎汝东风鞭  

魏初  

田家謡  

五月军回未有期不禁野瘴入枯脾马头一骨还家日只有弓刀似旧时  

王恽  

拖舟謡  

汤汤汶水波西骛复东注势虽汗漫来止可流束楚发源本清浅才夏即沮洳安能浮重载通漕越齐鲁有时泛商舶潦涨借秋雨船官行有程至此日艰阻钜野到齐东着浅凡几处必资州县力涩滞方可度漫邨赶丁夫所在沸官府先须刮流沙推挽代篙舻硬拖泥水行奚异奡荡努涉寒痹股腓负重伤背膂咫尺逺千里跬步百举武兹焉幸得过断流行复阻又须集牛车陆递入前浦中间吏因縁为弊不可数蛮梢贪如狼总压暴于虎所经輙绎骚不若被掠虏盼盼入海口未免风浪鼓舟中一斛粟百姓几辛苦今复起堰垻壅积百方御木石动万计科配困氓伍不思根源微隄障深几许转漕本便民广储实国补事功贵顺成勉强终龃龉海道事已然又复有此举惜将生民力委弃若泥土山东实重地一静乃可抚尝闻建隆间有相曰赵普凡百投利人罢遣皆不取以兹报国恩后世比申甫黄阁十余年清风一万古  

捕鱼歌  

坞西溪水深及篙渔户晓集拖轻舠纵横张网截两涘挺叉逺混惊银鱽柳隂濳涔深且宻大鱼小鱼争遁逃须臾合网环深碧薄掺提纲从掇拾小鱼骨罣半死生口颊噞喁无足惜就中一鱼匪常材黄金作鳞尾砂赤泳游本在孟津居波荡江湖事行役中涂遇厄梦不神腾跃舟中有时立渔郎回艇催归急几处金盘待鲜食夕阳澹澹洲渚空回风萧飒溪神泣网罟设兮水不深役物而君戒贪得古人数罟不入池以时渔捕须盈尺今人古道弃如泥竭泽焚丘意方毕野人有乐在濠梁泽畔行吟三叹息  

醉歌行【`燕平湖作时为平阳府判`】  

苍陂水涨玻璃滑堤柳含烟翠蒲茁当年亭馆已陈迹老树遗台犹秀拔我来置酒池上头使君不负骢马游县曹供张散平碧呼集妓乐罗珍羞君侯一笑开怀抱十日东风醉芳草自嗟客子何所有春色三分二分老人生欢乐不易得况值清明时节好终年尘土簿书里未碍金尊重倾倒湖光照眼明罗绮碧潋遥翻歌扇底气酣急遣张水□取乐不论冠佩委溪风吹面縠纹生两叶兰舟铙鼓起红衣飞坠彩绳髙没入苍烟惊跃鲤郡人亦喜歳华新四面纵观空巷里佳人弄水祓不祥公子联镳特观美锦筵香细酒不空旣醉穷欢忘夸靡溪神捧出柘枝娘翠袖娉婷矜便体绣靴画鼓随节翻罗袜尘生步秋水一春盛集固云乐此防賔僚尤燕喜山隂修褉晋诸贤畅叙幽情差可拟客言行春似蜀守醉倒浣花而已矣树梢晴日向斜晖使君皁盖先醉归就中二公最爱敬移次临流尽余兴一杯未了风翻浦山公倒载寻归路自怜白发非春事多为湘妃厌歌舞呼儿寛纸纪歳时不以斯文乌所覩至元乙亥三月春元已才过日在寅浩歌月底还自笑醉里诗成似有神【`二公谓同知张明卿治中忽英甫`】  

滹沱流澌行【`幷序`】  

冯征西传云世祖自蓟驰至饶阳芜蒌亭南渡滹沱入信都王将军霸称冰坚可渡处今鼔人指县东北龙华乡故河道曰全渡者即其处也且以饶阳取直趋冀其经鼔县东界无疑但河自收国庚午徙县南行流问诸父老云今七十有一年矣春秋鼓聚在今县西五里废城尚在今曰下曲阳者是也至元庚辰夏予按部是州士子张春卿者请予纪其事因为赋此  

王郎何人着柘黄欲与赤伏争翺翔汉炎中断天复炽肘后顽石胡为光萧王挥戈指幽蓟战血满野风尘苍募兵返得市人噱当时南驰亦苍皇鸢鞮城东滹水长北风烈烈天雨霜前驱候骑两失色河虽流澌无可航兔肩麦饭未下咽大冰横合坚于梁古称王者阨不死淮陵一言殆天使赤龙已渡淩四开白鱼跃舟未逾此坛亭王气如水清妖彗邯郸死灰耳彼苍有意开真主固令若辈先驱处君看陇蜀最健者一旦等蛙终汉虏王郎区区安足数苍茫此日龙华渡漠汉野烟生緑树留在长河阅世人万古朝宗浩东骛  

通漕引  

汉家鼎定天西北万乗千官必供亿近年职贡仰江淮海道转输多覆溺东阿距泉【`清泉县`】二百八瀹济西来与清合安流取直民力省积水浮纲才两闸自昔河防争横议秪办薪刍不胜计宣房瓠子至今悲以彼方兹功极细役徒三万期可毕一动虽劳终古利裹粮荷锸去莫迟行看连樯东过蓟休説春潭得宝歌长笑韦郎空侈丽从今粒米斗三钱狼籍都城乐丰歳  

李夫人画兰歌【`为郎中孙荣甫赋`】  

清閟堂深不知暑瑶草佳期梦元圃孙郎笑折紫兰来素影盈盈映修渚李夫人澹丰容天然与兰相始终剡藤一笔作九畹落墨不减江南工芳姿原与凡卉异晔晔况是湘累藂离骚不复作遗恨千古沈幽宫君看此花有深意似写灵均幽思悲回风君家大雅堂文彩东野翁并入惨澹经营中秋风拂帘秋日长芳霏霏兮泛崇光淡妆相对有余韵画栏桂子空秋香淡轩托物明孤洁五十年来抱霜节固知色相皆空寂妙得于心聊自适仿像湘娥倚暮花黄陵庙前江水碧生平佩服眞赏音升闻紫庭非素心唤起谪仙揺醉笔为翻新曲泻瑶琴  

仙游曲  

庭竹无人緑满窗幽香和露湿霓幢日长孤絶坛边鹤啄徧晴苔影一双  

荀宗道  

琴山行  

山形取类非一端琴山得名知何年丹枫列植如朱弦时有鸾凤栖其巓秋风飒飒鸣飞泉丰山霜钟昼夜悬摐金戛玉声清圎抑扬起伏万籁全云韶大雅久不传至音一变羲皇前不烦绳削皆天然春雷玉磬俱蹄筌姥山山人遯世贤心闲体弱志节坚幽居彷佛如龙眠醉吟时泛湖海船迢遥宛若蓬壶仙嗟予未解缨组纒烟霞痼疾不可痊奈何尚有筝笛縁拟将俚耳濯清涟为君重赋思归篇与山相对期终焉  

元淮  

文妇词  

掠起云鬟赋小诗文窗昼永笋初肥木香架上蔷薇落帘幙无风燕子飞  

方回  

石头田  

昼欲求一淘有灶无灶烟夜欲求一榻有屋无屋椽歴歴数百里无人居道边问言何至此我亦为恍然江西走荆蜀行行三十年铃卒递羽檄贩夫骈担肩观国上秀士奉使骤达官车马或相遇往往皆衣冠后陇竹未断前坡花已妍入肆饮美酒旣醉不问钱是时鬓如漆浩歌无忧端岂谓再至此满颐霜雪攅寻觅旧题壁脱落迷榛菅干淳老前辈间有数字完昔时所见人往往沈重泉翕张孰移斡隆替更变迁云暧淡竹岭雨昬石头田我仆旣已惰我马复不前慨慷一以思古有行路难难更莫如今怀古空永叹  

杨道  

空村謡  

凄风羊角转旷野埃尘腥流膏夜为火望际光青荧頽垣俯积灰破屋仰见星蓬蒿塞前路瓦砾堆中庭杀戮余稚老疲羸行欲倒问汝居空村何以供朝昬气息仅相属致词难遽言往时百余家今日数人存倾筐长镵随日出树木有皮草有根舂磨沃饥火水土仍君恩但恨诛求尽地底官吏有时犹到门  

戴表元  

秋虫叹  

夏虫声渐微秋虫声渐繁微物何所知时至不得闲嗟我镜中发亦复就雕残凄然杂忧患霜风埽茅菅反不如彼虫自得草莾间所以达生士逃名在空山客居虽云乐不如早知还  

昨日行  

种树莫种垂杨枝结交莫结轻薄儿杨枝不耐秋风吹薄交易结还易离君不见昨日书来两相忆今日相逢不相识不如杨柳犹可久一度春风一回首  

招子昂饮歌  

与君相逢难草草与君相逢苦不早人生何处少泥涂此日飘零武林道武林城中马如云闭屋狂歌人不闻狂歌自笑君亦笑依然狂絶不如君君歌岂是真狂者青衫少日春潇洒至今俊笔五花纹最惜青眸十行下虚名何用等灰尘不如世上蓬蒿人黄金偏趋不贫室白发难老无愁身风雨无情亦如此凄凄但聒穷人耳不见朱楼髙到天凤箫龙管连朝起连朝笙管可奈何我歌且止须君歌青天白云望不极坐见緑水生层波我生何为被狂恼江头鱼肥新酒好从今作乐醉倒与君相逢难草草  

采藤行  

君不见四明山下寒无粮九月种麦五月尝一春辛苦无别业日日采藤行逺冈山深无虎行不畏老少分山若相避忽然遇藤随意斫手触藤花落如猬藤多力困一颦伸对面闻声不见人日昃将来各休息妻儿嬾拂灶中尘须臾叩门来海贾大藤换粮论斛数小藤输市亦值钱籴得官粳甜胜乳明朝满意作晨炊饱饭入山须晚归南村种麦空早熟逐日扃门忍饥哭  

义蜂行  

山翁爱蜂如爱花山蜂营蜜如营家蜂营蜜成蜂自食翁亦借蜜禆生涯每当山蜂采花出翁为守关司徼遮朝朝莫莫与蜂狎颇识蜂羣分等差一蜂最大正中处千百以次分来衙丛屯杂聚本无算势若有制不敢哗东园春晴草木媚漫天蔽野飞横斜须防骈翼致隽永戢戢不啻输牛车似闻蜜成有所献俦类不得先磨牙重防覆卫自严宻虽有毒螫何由加一朝大蜂出不戒舂容靓饰修且姱蜻蜓忽来伺其隙抟击少坠遭虾蟇羣蜂仓皇迷所适谒走欲絶声呀呀求之不得久乃定复结一聚犹如麻我来访翁亲目睹拊髀不觉长咨嗟翁言蜂种幸蕃盛众以义聚尤堪嘉乌衣槐安传自古蛮触分据两角蜗虽云仿佛存国族徒以纪异其词夸博劳舅妇恨翼短鼈灵异姓争荒遐岂如兹蜂互推举一体同气无疵瑕我怜翁言私诮责扶伤早媿隋侯蛇况伊二毒俱下类琐细不足劳鞭挝前尤往悔俱勿论事防倚伏来尚赊新房才成蜂未壮旧房委弃随泥沙  

飞花行赠马衢州时马在建岙别业  

山上风花山下飞花飞欲尽山翁归归来亦自忘行迹但觉满地红依依余花更惜随春去溪上游人山下路恋家渔父断来踪难老刘郎记前度花开花落春风前我昔与翁同少年只今鹤去但华表何处乌啼悲杜防游人自游春自暮从翁问花花不语且当向花日日醉醉倒花前学花舞  

吾丘衍  

古采莲  

湿风吹花生冷香冯夷为舞氷丝裳霏霏粉金飘晚塘浮兰舟鼓桂楫歌采莲为君发迟迟归来弄明月  

洛城晓  

洛阳晓气浮春空花风漾暖香蒙蒙油车碧钿金騕褭染露蹴烟移海红回廊复宫洞房隔梦入瑶台买春色叠柳蛾睂蜀帐昬谩识铜驼锦香陌鸾悲镜舞秋茫茫帘移日光春昼长春昼长恨春草胡蝶飞来鬓先老  

龚璛  

楚云湘水图歌谢张师夔教授  

离骚之国几千里十幅蒲帆顺风驶顺风犹须两月程伊谁移来堕书几张君墨妙游戏尔乱峰因君接天起苍然古木摧不死君应曾隐茅屋底得非是间种兰芷惨澹经营那及此松连阁上听秋声读书眼花字如蚁玉立长身挟童子披圗置我平生喜忆昔诗家爱许浑淩歊荒台寻旧址云何姑孰大江边望湘潭云尺有咫我今识君意总为诗料理云兮楚之云水兮湘之水回雁夕阳衔一苇山髙见衡岳江逺防南纪君兮君兮可奈何我诗敢劘屈贾垒  

黄庚  

古意  

庭前有髙树风挠无停枝寒乌噤不鸣夜半环树飞托身未得所三帀情依依髙飞犯霜露低飞触茅茨乾坤岂不容振羽将安之徘徊恋明月顾影徒伤悲  

醉时歌  

茫茫古堪舆何日分九州九州封域如许大仅能着我胸中愁浇愁须是如渑酒麴波酿尽银河流贮以倒海千顷黄金罍酌以倾江万斛玻瓈舟天为青罗幕月为白玉钩月边天孙织云锦制成五色防茸裘披裘把酒踏月窟长揖北斗相劝酬一饮一千石一醉三千秋髙卧五城十二楼刚风冽冽吹酒醒起来披发骑赤虬大呼洪崖拉浮丘飞上昆仑山顶头下视尘寰一培塿挥斥八极逍遥游  

尹廷髙  

车中作古乐府  

车歴辘车歴辘驴牛逐逐双转毂可怜喘汗更鞭朴行到深更鞭转速老夫平生苦晕两手扶头身蹙缩停车少憩日又出束栝营炊道傍屋牛疲马跛筋力絶世上利名心未足前车未去后车续车歴辘车歴辘老夫柳下眠正熟铃丁当铃丁当大车小车摆作行问渠捆载有何物云是官满非经商蟠螭金圅五色毯钿螺椅子象牙牀美人娇娇如海棠面帘半染尘土黄迎门软脚閙亲旧提擎酪瓮刲肥羊人生富贵归故乡铃丁当铃丁当老夫北行书满箱  

张可久  

君山行  

蜀江湘流合千里中有苍崖压秋水仙人金冠坐铁船反披紫裘初醉起小龙二女相从游睂山低压青黛羞寄书不通双泪流三十六宫明月秋花边闲袖玉堂手老来顿觉嫦娥丑岳阳楼下唤开门神仙几年曾醉否扶云老鹤去不还青青一防天涯山  

赵文  

婕妤怨  

团团一片氷出自蚕女红何言入君手动揺生清风一朝弃箧笥零落如秋蓬时节自当尔君子讵无终  

琼花上天歌  

朔风吹沙堆浪白二十四桥沈冷月顚风夜半撼芜城雪萼琼丝破空碧金缾歳歳献君王玉罂泛酒莲花香明光殿暗沙漠逺人自无情花断肠落蕊飞天识天路何如拔树飞升去唐昌游女再归来城中只卖琼花露江南俘客吟如叫想像裁辞不成调天宫夜半按霓裳玉女擎花紫皇笑  

上之回  

动皇舆回中道龙为驱虎为导乐蕃厘祠雍后息甘棠饫天酒澹穆清冰热恼曰夷服咸稽首臣三祝皇万寿  

公无渡河  

河之水深复深舟以济犹难谌被发之叟狂不可箴岂无一壶水力难任与公同匡牀恨不挽公襟乱流而渡直下千寻我泣眼为枯我哭声为瘖投身以从公岂不畏胥沈同归尚可忍独生亦难禁公死狂妾死心蛟龙食骨有时尽惟有妾心无古今河之水深复深  

团扇歌  

私衣必见汚葛屦必遭践生世不为男托身况防贱悲痛只在心憔悴更障面出入怀袖中羡郎白团扇  

王义山  

古意二首  

少年红顔女敷芬对芳树盈盈澹豓妆清歌杂妙舞凝睇倚髙楼桐丝试一谱世间知音稀谁识姱节素清贞守幽闺不作凡子妇容华委西山良人兮何暮空牀思悠悠明月正当户  

东篱采秋菊秋菊清且香采之欲寄谁聊以寓感伤感伤何所思故人天一方故人日以逺思君岂能忘瞻望兮弗及西山倾夕阳黄昬人倚楼一声笛何长  

毛直方  

江南曲  

津头闻别语三载以为期安得中山酒醒日是归时沽酒酹江神发船相送饯船去浪如席船回风似箭  

妾薄命  

妾肌如玉顔如花长睂窈窈青山斜深闺学成新妇礼镜鸾不与留年华昨朝东邻裁嫁衣今朝西邻催结褵自怜孤灯照春梦年年风雨棃花时不怨父母贫不恨蹇修拙妾生赋命自坎底用闲情写红叶千丝万丝霜练光与谁织作云锦裳千针万针两黼黻与谁佩服朝明堂吁嗟妾薄命薄命可奈何失时还自羞失身羞更多妾宁失时无失身平生分定月下绳但把贞心守贞色肯信婵姢解误人  

渔父词  

呼儿买米得新粳渔村且喜见秋成今朝尝新莫草草好钓鲈鱼来煮羹  

黄旗纲运牛马走皁衣追呼鸡狗喧深傍芦花揺橹去遥望渔人是水仙  

彭九万  

淩波词赋水仙花  

歳芳兮婉冉悲江空兮兰枻归人婵姢兮何来迟憺风魂兮佩谁思素衣兮俨黄里玉襦兮明翠被明波渟渟兮渺愁予含香怀春兮中心苦昔遗褋兮今契阔伫佳期兮窅修絶幻尘縁兮蹇中忧时旣晏兮不可留泛云軿兮水裔糺予瑟兮难理人奚归兮路苍茫湘有臯兮春緑起  

陈孚  

长歌出门别亲友  

停君汉水浮鸭之翠杓听我峄山栖鸾之緑桐男儿拂衣出门去龙泉三尺光如虹君不见磻溪鹤发钓鱼者偶掷渔竿来牧野白旄麾开炮烙烟桓圭朱芾侯青社又不见南阳卧龙人不识一朝佐汉坐狠石羽扇轻揺蛇鸟惊火精焰焰天西极旗亭四月柳如蓝紫骝嘶风黄金骖岂无叩牛歌亦有扪虱谈天生巉岩崒嵂骨蒿莱槁死谁能甘我欲登泰山扶笻款天闗东溟若木如可攀手弄日月青云间我欲渡黄河赤脚淩秋波水仙楼阁银嵯峩径叱海若笞蛟鼍停君翠杓听我緑桐真人开天六合同风驺虞凤凰飞舞镐宫有线五色献于重瞳补舜衣裳山龙华虫虎豹九闗兮不可以达吾则脱冠归来兮丹丘之青峯长揖二三子目送西征鸿  

呉宫子夜歌  

紫贝楼阙郁金香暖云七十红鸳鸯玉蝉笑拥霞绡裳星河不堕宫漏长緑樽滟滟麟髓泣露重花寒秋不湿歈歌一声惊怒涛海鲸夹陛如人立谁知浅颦蛾半埽中有疎萤满秋沼越兵晓踏西风来碧波一夜芙蓉老  

黄河謡  

长淮緑如苔飞下桐柏山黄河忽西来乱泻长淮间冯夷鼓狂浪峥嵘雪崖堕惊起无支祁腥涎沃铁鏁两雄鬬不死大声吼乾坤震撼山岳骨磨荡日月魂黄河无停时淮流亦不息东风吹海波万里涌秋色秋色不可埽青烟映芦花白鸟亦四五长鸣下汀沙黄灵奠四渎各剖盘古髓千载今合流神理胡乃尔渔翁一鬓霜扁舟依古树隔浦欲叩之翩然淩波去  

燕子楼歌  

长相思久别离东风不暖残燕支乳鸦困柔鸾悲樱桃红腻蘼芜凋緑滋牙牀琥珀枕梦君君不知  

长相思久别离珠楼无人但有月翠屏寒银烛歇芙渠为谁怜丁香空自结泪滴锦襜褕十年化为血  

阳罗堡歌  

阳罗残堡髙防岏乱山势如秋蛇蟠长山西来五千里雪涛怒溅秋风寒忆昔王师驻江上旌旗百万腾龙鸾江神俯首不敢喘镜光浮碧无惊湍乾坤一统自此始坐见北极朝衣冠我来蕲黄望夏口彷佛但认烟波竿渔歌数声起何处白鸟飞尽青天寛鯶公盈尺不论价翛然一笑生清欢兴亡往事谁复问矶头石老苍苔干津鼓急催渡江去又见晓日浮晴峦  

黄鹤楼歌  

嶪嶪乎黄鹤之楼兮突起乎天之东南吾不知其几百尺兮踞石磴而仰望金碧之耽耽手扪星汉如可近但见天飚吹发寒鬖鬖瞿唐三峡之波涛汹涌訇击而下兮雷声怒撼于江潭忽绕城以北滙净若万顷之青蓝楚山数防鸾腾蛟跃兮碧影倒浸乎烟岚残霞似落未落兮蒲猎猎以风偃柳袅袅以露含武昌亭台一十万瓦光参差浮楩楠下视十二之衢兮袨服士女东西行者藐蠕蠕之呉蚕黄鹤之仙人霓冠青瑶簪御绛旌于列缺倒景兮偶见我以大笑欲驻我之征骖攀东溟之博罗曜折西极之优鉢昙饮我以蒲萄鸭头之緑兮侑以洞庭之苍柑洞庭帝子鼓轩辕之瑟兮舞干戚而撞宫圅白也挟赤鲸以旁睨崔颢怩缩而不敢以谈浩浩乎万丈之气兮长虹横空夭矫而方酣下蟠黄之舆上斡元之堪安得挽招揺以酌元气兮妙太极而圅三慨彼在昔如焚如惔陶司马之狂悖庾大令之贪惏鹦鹉之洲何罪而戮赤壁之矶何功而戡吾岂若二三子斲昆仑之璞兮轻蹈夫大阿之镡飞来兮黄鹤跨汝从兮彭耼  

杨寿  

听琴歌  

十八年少谁家女绰约容仪衣楚楚秋波潋滟映春山暂驻空刀裁白纻轻移莲步出重帏玉纎闲理焦桐丝琳琅婺女不足数前身疑是蔡文姬一鼓天风生再鼓山月明苍龙夜啼老蛟泣孤鸾别鹤不敢鸣一弦宫牛鸣古盎应黄钟二弦商梧桐叶落敲银牀三弦角野猿暮啸岩花落四弦徴百啭黄鹂緑隂里五弦羽洞庭萧萧落寒雨大宫小宫错杂弹一堂鱼水情交欢我闻此声重太息歴代圣贤能作述杏坛千古有遗音何须更听湘妃瑟  

鲜于枢  

湖上曲  

湖边荡桨谁家女緑惨红愁问无语低回忍泪并人船贪得纒头强歌舞玉壶美酒不消忧鱼腹熊蹯弃如土阳台梦短悤悤去鸳锁生寒愁日暮安得义士掷千金坐令桑濮歌行露  

蛟龙引  

古劒咸阳墓中得抉开青天见白日蛟龙池底气如虹土花千年不敢蚀洪炉烈焰初腾精横海已觉无长鲸世上元无倚天手匣中谁解不平鸣割城恨不逢相如佐酒恨不逢朱虚尚方未入朱云请盟盘合与毛生俱谁念田文座中客只将弹铗叹无鱼  

陈泽云  

天台髙赠陈刚中先生  

天台髙万八千丈淩云霄老仙摩空补文彩五云落地风飘飖昔年控翮清虚府七宝丸成费斤斧天风吹下文锦章万斛明珠寸心吐龙蛇影动麒麟飞指挥霹雳平南夷一声笑落铜柱外版圗收拾山河归归来重上交州集玉堂视草天香湿金銮夜静奎壁开但见学海文林启春蛰天台髙日月长大丈夫兮归故乡锦衣别驾开南荒满城桃李吹春香只恐箳篂拥不住紫泥催上中书堂貂蝉冠衮绣裳一时礼乐千年光  

戴天锡  

天马圗歌  

月支天马难再得谁向君家貌眞迹骏毛皎洁骨月匀騄駬骅骝敢同色当时超逸眞絶伦矫如玉龙下天门朝驰峻坂飞匹练暮浴深渊浮赤云四蹄饱踏咸阳月满身犹带燕山雪只恐元雾閟神姿未许清尘污汗血飘然却立精神聚想见落笔惊风雨他年开匣君勿惊照室神光夜飞去  

于石  

续金铜仙人辞汉歌【`并序`】  

魏明帝遣宫官西取长安汉武帝承露盘置洛阳仙人临载乃潸然泣下俄而盘折铜人重遂不能致唐李长吉赋金铜仙人辞汉歌辞未能达意因作后歌以广之  

汉皇锐意求神仙神仙之效何茫然蓬莱弱水不可到且立宫中承露盘饥餐玉屑不堪饱谁谓有方能却老人生修短数在天多欲未必能延年秋风吹老茂陵树年年空滴金茎露建章宫阙随烟尘块然屹立惟铜人宫官西来果何意一朝辞汉将归魏吁嗟铜人如有知口不能言惟泪垂自从曹氏盗神器父子相传已三世汉宫故物无一存汝独犹能感旧恩凄然照影临渭水一折铜人扶不起宁为弃物委道傍不忍漂泊离故乡迢迢东望洛城路回首长安愁日暮长安繁华非昔时洛阳寥落谁复悲汉魏兴亡何日了长见铜人卧秋草  

## 御选元诗卷四  

乐府歌行二  

赵孟頫  

有所思  

思与君别来几见芙蓉花盈盈隔秋水若在天一涯欲渉不得去茫茫足烟雾汀洲多芳草何心采蘅杜青鸟翺云间锦书何时还君心虽匪石只恐雕朱顔朱顔不可仗那能不惆怅何如双翡翠飞去兰苕上  

烈妇行【`并序`】  

至元七年冬濵州军士刘平之戍枣阳与其妻胡俱道宿车下平为虎所得胡起追及之杀虎脱其夫吾闻之中原贤士大夫如此乃为感激慷慨作烈妇行以歌之  

客车何焞焞夫挽妇为推问君将安去言徃枣阳戍官事有程宿车下夜半可怜逢猛虎夫命悬虎口妇怒发  

指天十步之内血相溅夫难再得虎可前宁与夫死母与虎生呼儿取刄力与争虎死夫活心始平男儿节义有如许万歳千秋可以事明主冯妇卞庄安足数呜呼猛虎逢尚可寗成寗成奈何汝  

秋夜曲  

葡萄架空堕殷玉遥夜露寒生体粟暗蛩栖草鸣不平无丝络纬空劳促梦魂苦短道苦长万山深处非吾乡玉虫揺釭萤入屋去鴈来鱼应可卜醒眼荧荧愁万斛  

燕脂骏圗歌  

骐驎騕褭世常有伯乐不生淹栈豆歘见此图神自王权竒磊落龙为友隅目晶荧生紫光锦毛错落蒙清霜霜蹏蹙踏寒玉响雾鬛振动秋风凉朝浴扶桑腾浩荡暮秣昆仑超象罔雄姿似隘六合小盛气欲籋浮云上嗅尘一歕惊肉飞奋迅不受人间鞿岂惟万马羞欲死直与八骏争先驰只今相者多举肥叹息此图谁复知君不见王处冲半生隐德真成痴  

袁桷  

安南行【`送李景山侍郎出使`】  

輶轩使者安南来紫泥封诏行风雷湿云翻空海波立铁网山裂狂蛟摧神京煌煌镇无极火防烛龙穷发北弹丸之地何足论蚯蚓为城雾为域瘴江如墨黄茅昬羣蛮渡江江水浑千年白雪不到地十月青梅犹满邨赤脚揺唇矜捷鬬竹箭藏蛇杂猿狖崛强曽夸井底蛙低徊自比泥中兽龙飞天子元年春万邦执璧修臣邻朱干玉戚广庭舞笑问铜柱今何人君不闻重译之人越裳氏有道周王输白雉又不闻防风之骨能专车神禹震怒行天诛李侯桓桓水苍佩舌本悬河四方对后车并载朝未央稽颡九拜乞取金印归炎荒  

李宫人琵琶行  

先皇金舆时驻跸李氏琵琶称第一素指推却春风深行云停空驻晴日居庸旧流水浩浩汤汤乱人耳龙冈古松声寂寂历历不足听天鹅夜度孤鴈响露鹤月唳哀猿惊鹍弦水晶丝龙柱珊瑚枝愿上千万寿复言长相思广寒殿冷芙蕖秋簇金雕袍香不留望瀛风翻浪波急兴圣宫前敛容立花枝羞嗁蝶旋舞别调分明如欲语忆昔从驾三十年宫壶法锦红茸氊驼峰马湩不知数前部声摧檀板传长乐昼浓云五色侍宴那嫌头渐白禁栁慈乌飞复翾为言反哺明当还朝进霞觞辞辇道母子相对犹朱顔君不闻出塞明妃恨难赎请君换谱回乡曲  

三马歌【`东坡三马賛本`】  

羌水浑蜂解屯瑞至人率兽尊参以陈仰天门龙为鳞炳虎文髥悍狞效伏驯銮锵锵驰道遵帝乗虬相攀云逝无留返昆仑  

杨花曲  

上都杨栁瘦且坚叶叶不展圆如钱年年飞花作端午逺客乍见心茫然上都飘雪不知数此花与雪相旋舞黄鹂声絶孤鴈鸣万骑千车互来去手攀短条心欲絶宛转成毬恨初结寒风飞蓬卷车轮防防相亚随明灭南邻荡子衣夜单晓望出日如黄绵辛勤掇拾不敢弃愿刮龟毛同作氊  

马曲  

防丝络头百寳装猩血入缨火齐光锡铃交驱八风转东西夹翼双龙冈伏日翠裘不知重珠帽齐肩颤金凤绛阙葱昽旭日初逐电廻飇斗光动寳刀羽箭鸣玲珑鴈翅却立朝重瞳沈沈椶殿云五色法曲初奏歌薫风酮官庭前列千斛万瓮蒲萄凝紫玉驼峰熊掌翠釜珍碧实氷盘行陆续须臾玉巵黄帕覆寳训传宣争頫首黒河夜渡辛苦多画防雕闳总勲旧龙媒嘶风日将暮宛转琵琶前起舞鸣鞭静跸宫门闭长跪齐声呼万歳  

竹枝宛转词  

闻郎腰瘦寄当归望尽天边破镜飞昨夜灯花圆似粟倚门不肯送郎衣  

年年河鼓度天津郎在滦阳见得真今夕定知郎到日桂花浮魄满香轮  

行路难  

桑干岭上十八盘赫日东出红团团回首平田树如髪北去沙石何弥漫青帘髙低知客倦劝汝一杯下前坂马蹏防铁声琮琤帖石朱防列危栈度岭林昬泊官驿冰涌虚泥逾五尺马行犹知泥浅深重车没踝路莫寻  

青闺怨  

妾家住在湘江曲门枕湘江春水渌年年长是暮春时两岸人家啼布谷自君话别湘江头独上层楼弹箜篌蛾眉不埽逺山碧满隄芳草春正愁举头不见君但见湘江云江云聚复散妾心空如薫举头不见君但见湘江水江水去不回妾顔为谁美湘江云湘江水云水悠悠何日已举头望君君不回门前杨栁空依依  

小云石海涯  

采石歌  

采石山头日颓色采石山下江流雪行客不过水无迹难以断魂招太白我亦不留白玉堂京华酒浅湘云长新亭风雨夜来梦千载相思各断膓  

张养浩  

拟四季归田乐  

春  

日月底天庙阳瘅土脉生习习协风来颙颙众蛰惊农人服厥畞薄言事春耕缺堤流防防灌木鸣嘤嘤白扉飐青帘緑野明丹英蚕妇喜形色牧竪歌传声天随野色遥山与吟怀清向来悭一际今者幸四并徜徉子真谷万事秋毫轻  

夏  

北陆展修晷薫风荐微凉麦波浩无津细路如桥梁溪光林樾润雨气桑麻香舂声破幽寂人影来微茫缺垣谁所居红碧相低昂翁媪老瓦盆儿女前捧觞我行适见之亦觉心乐康昔闻太古俗今历华胥乡向令早知此讵使田园荒迷途谅非逺淑景良未央于焉遂平昔孤陋庸何伤  

秋  

黄云亘郊野农力今有功兹乃民之天治理根其中我虽未及粒已觉饥膓充田头父老过击壤今歳丰自愧无寸积坐享雍熙风秋成旣如彼况对菊与枫气澄天宇髙心寂尘累空木落山献体波缩沙留踪遐兴何悠悠迅景何悤悤俯仰田舎底或能保初终  

冬  

歳晏日南至塲圃靡所劳告成三务功盈耳康衢謡鸦飞岭外陂虹断林边桥将期养疎拙讵厌居寂寥负暄坐晴檐煦煦春满袍对山阅吾书怀古酌彼醪此乐天所靳何幸及草茅虽非鹿门厐或庶彭泽陶为诗写幽尚刋落华与豪集以贻知音怅望心揺揺  

辛文房  

苏小小歌  

东流水底西飞鱼衔得钱塘纹锦书几回错认青騘马着处闲乗油壁车鹦鹉杯残春树暗葡萄衾冷夜窗虚莲子种成南北岸苦心相望欲何如  

柯谦  

范文正公书伯夷颂并扎卷歌  

企清风兮薇山之阳寳芳帖兮薇露之香意人世不可以久留兮雷霆下而取将幸邺侯之巾袭兮俨墨迹之未亡把一麾而束来兮文正之乡乔木苍苍兮兰菲菲其弥芳嘉先正之有后兮伟德泽之长出帖而归之兮甚魏笏之辉煌时不可兮再得勉世世兮珍藏  

任士林  

凤求皇  

凤将将求其皇皇旣遂辞母旁逐皇孔良不与母同翔凤心长海树凉  

姚式  

读水邨隐居记歌  

有宅一区兮水之乡前可渔兮后可耕絶舆马之憧憧兮鱼虾集兮而鳬鴈翔伊昔寄之图写兮犹彷佛而赋髙唐曁歳晏遂初服兮遇夫人之慨慷维安宅之攸居兮何羡乎堂皇爰不耕而获兮维道之昌我还湖以骋望兮怀若人兮不可忘眉寿兮未艾维水兮泱泱  

马祖常  

缫丝行  

缫车轧伊蠒抽丝桑薪煮水急莫迟黄丝白丝光縰縰老蚕成蛹啖儿饥田家妇姑喜满眉卖丝得钱买羃防翁叟惯事骂妇姑只今长男戍葭芦秋寒无衣霜裂肤鸣机织素将何须翁叟喃喃骂未竟当门叫呼迎县令驺奴横索马鞭丝妇姑房中拆纑经  

拾麦女歌  

垄雉飞桑扈鸣老蚕入簇茧欲成原头腰鎌者谁子刈麦归家作饼饵心知栖畞有滞穗恻恻忍收寡妇利寡妇持筐衣蓝褛终朝拾麦满筐筥儿啼妇悲灶无火寒浆麦饭晡时取岂不见贵家妾岂不知娼家妇绣丝系襦莲曵歩银刀鲙鱼佐酒杯狎坐酣歌愁日暮拾麦女拾麦女尔莫嗟尔莫忧人生赋命各有由前年贵家妾籍入为官婢今日娼家妇年老为人弃贫贱艰难且莫辞毕竟荣华成底事  

古乐府  

天上云片谁翦裁空中雨丝谁织来蒺藜秋沙田防肥贫家女妇寒无衣女妇无衣何足道征夫戍边更枯槁朔雪埋山铁甲涩头髪离离短如草  

淮南田歌  

东塘水初满西塘泉又生春风两塘侧多少路人行蒲生亦有笋菰生亦有米可怜芙蓉花照影秋塘里借钱买盐茶倩人莳早秧日望秋田熟仍防野鸭伤  

淮南渔歌  

棹船淮水上晒网赤岸南船中捕来鱼卖钱买鱼篮小艇如鳬鹥湘东柴杉木载家复捕鱼夜夜系江竹渡江问鱼价人来索酒钱妇姑亦不恶便煮缩项鳊  

栁枝词  

郎君巧歌杨栁枝栁眉初出学月支隋隄千树烟光暮不如栁眉初出时  

凤城三月草色青池塘飞絮相飘零风吹宛转低扑人长空白日流榆星  

竹枝词  

日边寳书开紫泥内臣珠帽辇歩齐君王视朝天未旦铜龙漏转金鸡嗁  

金鑪寳熏留篆云花开百舌啼早春五坊戏马赛争道传声催赐十流银  

竹枝歌  

城南牡丹一百本翰林学士走马来渡水杨花逐飞燕翦衣雪影覆春台  

粟侯宅中花一园客来饮酒费金钱明朝碧树春城合恨不江东问酒船【`京城南粟侯玩芳亭仲渊子于同赏牡丹`】  

北歌行  

君不见李陵台白龙堆自古战士不敢来黄云千里鴈影暗北风裂旗马首回汉家卫霍今何用见说军还如裹痛不思百口仰食恩岂念一身推毂送如今天子皇威逺大碛金山烽燧鲜却将此地建陪京滦水回环抱山转万井喧阗车戞轮翠华歳歳修时廵亲王觐圭荆玉尽侍臣朝绂蠙珠新髙昌句丽子入学交阯蛮官贡麟角斗米三钱金如土国人讴歌将军乐将军乐四海清吾皇省方岂田猎观风察俗知太平  

车簇簇行  

李陵台西车簇簇行人夜向滦河宿滦河美酒斗十千下马饮者不计钱青旗遥遥出华表满堂醉客俱年少侑杯小女歌竹枝衣上翠金光陆离细肋沙羊成体荐共讶髙门食三县白髪从官珥笔行毳袍冲雨桓州城  

前宛转曲  

紫檀出海南削成琵琶槽上有鸳鸯弹曲声嘈嘈客问此何声新声名绛桃一奏桃始华再奏花枝斜笑靥颊晕粉仙源饭蒸霞度作新声曲春树双莺逐双莺掷金梭鱼藻荡圎波陌上行车带结罗绛桃年少光阴多  

杨花宛转曲  

空中游丝巳无赖宛转杨花犹百态随风扑帐拂香奁度水防衣萦锦带轻薄顚狂风上下燕子莺儿各新嫁钗头烬坠玉虫初盆里丝缫银茧乍欲落不落春沼平无根无蔕作浮萍缬波绣苔緫成媚人间最好是清明清明阳三月天帝里烟花帀酒船石桥横直人家好小海白鱼跳碧藻榆荚荷钱怨别离不似杨花宛转飞杨花飞尽緑阴合更看明年春雨时  

公子行  

緑香绣帐垂流苏牀头三尺红瑚十八窈窕秦罗敷曲房小歩珰鸣襦髙台公子吹笙竽百斛明珠买氍毹兰灯桂浆炙文鱼但苦不驻羲和车  

贡奎  

汉劒歌【`为吴闲闲作`】  

古劒粼粼一水髙堂脱鞘神光起何年失势竟飞来风雨灵雌泣渊底自从掌握归山人句连铁锁羁烟尘山石裂开鸣碧玉土华蚀尽浮苍鳞天官下勅百灵守呼吸云雷任驱走或云其来由汉始留侯佩从赤松子千载相传有定名造物忘令书太史君不见干将莫耶离复合气冲牛斗森灭没长鲸掉尾沧海阔  

牵舟行  

河水沄沄流不已泝流牵船鱼贯尾怒风卷地涨黄尘白日茫迷雾云起前船缆影百丈微号呼并力行如飞后船缆断势一失汗身满足不相及须防十里廻天风举樯撇柁悬髙篷谁知日暮泊处所成功却与前船同篙师接语告劳苦仆从亦复讥途穷持樽傲坐且引醉悲喜岂足关吾躬君不见何独人生行与止请君万事推此理  

度闸行  

新河十里分三闸闸束水奔河势狭万里昂昂拥不前我愁度闸如度峡下闸巳开上闸闭牵舟稍前复留滞两髥咆哮气敌虎击鼔鸣锣竟何计低廻却坐同叹嗟咫尺攀跻未能至忆昔枝江南赋归手招五老风生衣挂帆一日走千里锦鲸防尾开烟霏尔来闲身落羁系安得化作孤鸿飞人生百年复何有羡杀津头老渔叟野祠日暮乌鸟啄得鱼惟知换村酒故山花木春事深廻首漂零不知久明朝度闸舟已东归来归来乎山中髙阳旧徒吾尔从  

许有壬  

应制天马歌  

臣闻圣元水德正色在朔方物产雄伟马最良川原饮龁几万万不以数计以谷量承平云布十二闲华山百草春风香又闻有骏在西极权竒俶傥钟干刚茂陵千金不能致直以兵戈劳广利当时纪述虽有歌侈心一启何由制吾皇慎德迈前古不寳逺物物自至佛郎国在月窟西八尺真龙入维絷七逾大海四阅年滦京今日才朝天不烦翦拂光夺目正色呈瑞符吾元凤鬐龙臆渴乌首四蹄玉后防其前九重喜见逺人格一时便勅良工传玉鞭锦鞯黄金勒瞬息殊恩备华餙天成异质难自藏志在君知不在物方今天下有道时絶尘讵敢称其力臣才罢驽亦自知共服安舆无覂轶  

蒲道源  

新麴米酒歌【`梅隐先生命作就为夀`】  

骄阳行空势方烈刈麦农夫宁惮热天旋雷动飞玉尘雾渤云蒸成麴糵麦秋方罢还挿秧防防西风千顷黄腰鎌肩担行相逐共趁晴色催登场碓舂糠粃光如雪汲泉淅米令清洁炊糜糁麴同糅和元气絪緼未分裂瓮中小沸微有声鱼沫吐尽秋江清脱巾且漉仍且饮陶然自觉春风生君不见渊明有田惟种秫醉里作诗聊自述又不见豳风十月获稻忙春酒介寿俱徜徉但愿年年遇丰稔更须三万六千场  

文矩  

九叠屏歌  

吾闻匡山云锦九叠之胜神所栖界天絶壁云为梯鸟飞摩霄注壑不可到上有泰始之积雪下有历刼之氷澌灵岫仙岩虎豹逺緑树杳杳青猿啼蔡元君腾空子今何处桃花石室徧岩户扪箕历轸欲上去转迷中有神君指仙路石梁浮空来浩然启天关手扪五老顶足蹑香炉烟但见飞霞笑电揺光九道叠云锦天河中断摧铁山何嶻嶪素浪决出昆仑巅县流一泻数千仭跳珠迸出与石恣鬬却上倒作雪涛翻长松吹香洒晴雾玉直下含清寒呜呼安得南箕为杯此水为酒手携云旗唤王母排献吾君千万寿畅皇风包九有七十二君同不朽郤容三十六帝有外臣尽乞南山种三秀清水黄尘一回首庐君此意今知否  

郭天锡  

明妃曲  

君不见王昭君家住子规啼处邨生来近住离骚国悲歌慷慨恶离羣纫兰结茝佩蘅芷芝泽颒面薇骨熏瑶琴惯识九歌谱怀感逺道偏消魂  

揭祐民  

河南王孙南谷平章词三首  

河之水波滺滺见世泽兮徃中流夹日焜燿兮为国伊周保合元气兮春阳和柔功有绍兮名长流  

阳之土春煦煦美有济兮世此所荐生良弼兮为国申甫辅翼治道兮还厐复古猗其人兮衮是补  

防稽之月下照禹穴履海岛兮被吴越勤劳王孙兮秉玉节为国南镇兮地罔触齧彰旧闻声烈烈  

绣妇行  

廻文未动机心忙幼时学刺双鸳鸯渐摹小景作芦鴈稍引初智成麏麞几回停线望长晷年深勾拨入敎坊宫罗裁就绣御用伴伍推让尊前行一丝欲理三涤手龙凤宻凑云分光臂垂枯木桂猿狖眼注寒水明鹙鸧瘖瘖蜩蝉壳未蜕栉栉蚕腹丝为僵晴天日杲等余事清夜膏继争毫芒鸣机裂下防忽解掴掴一丳声闻廊千秋万歳奉圣王若比倚市真谁强  

栁林词  

御栁摆緑春风前帝策飞龙举玉鞭大搜道合三千年兽之所同三矢捐后车载者当谁贤  

虞人得意勤张罗四入驺囿兽靡他雪鹰腾击认鵩过下掠鴈鹜空鴐鹅圣皇祝网仁心多  

穹林熊豕驱若驯五豝一发方肥春封狐狡兔不足论麝香女麋当美珍偶获慎勿伤麒麟  

臣生渉猎诗书林鬻熊巳老空遗心鷃飞卑下鱼濳沈有味不中庖经歆无复能发长杨音  

李材  

悬瓠城歌  

我经悬瓠城试作悬瓠歌残灰五百载悬瓠不复峩有唐中叶失驭将退辱进危多诋谤淮西孽雏手指天百万官兵不敢傍长安市上昼杀人司隶走藏魂胆防晋公一语破纷纭意断心谋神莫抗谏书不到双阙下诏检初成九天上煌煌日月焕斧节惨惨风云动鞬防殿前虓虎神策军愬武通顔分玉帐夜深雪花大于璧悬弧城头血埋仗寒威方劲弓百钧净影不揺旗十丈巳囚猰防山更沸再戮鲸鲵海无浪蔡人不识绯衣儿劒气磨天大丞相方城大将拜道左犀甲金戈光炫晃凶嚚狡众五十秋白日青天破昬障儿童不遣避介胄妇女争来沽绿酿入朝论功功有差晋公之功无与让英雄事徃名器虚栗斯嚅唲意相尚外藩跋扈骄将侮中禁深严嬖臣诳山东何啻百少阳秦苑洛阳随板荡我歌悬瓠辞歌声颇悲壮呜呼唐之覆车将谁尤后人吊古徒哀怆悬瓠城下流水流悬瓠城边牧笛唱悬瓠歌歌巳终君不见丰碑野火化为土怅望文公及晋公  

何中  

汉宫春  

君不见汉宫六六多佳丽露花半染云裾翠少翁招得夫人魂孤鸾夜啼月波坠赵家姊妺专风流双蛾不识人生愁夫容并蔕欹一朶西风青鸟徒离忧飞龙翩翩上天去云幕椒房土花雨堕腻埋胭恨未消香魂尚寄寒茎舞人间炎日焦众芳肯随葵藿来倾阳柔情幽怨透地脉烟帏寂寞彊成妆谁吹旧曲縁云切寸寸婉婉应愁絶緑罗几叠御赐衣红绡半防守宫血凄兮媚脸栖余妍遥忆羊车望幸年至今一片巫山雨化为飞烟空澘然故家陵苑孤云外緑树如云草如海殷勤唯有虞美人同向墙阴弄晴霭  

春怨  

洛人倾国赏牡丹东家绣毂西家园黄鹂紫燕新得意柔云如酥花迷魂游人寂寂归何处花亦年年占风雨江南却遇李年苏州空感杨开府谁吹玉笛断人肠斜桥浅浅流水香惟有千年老铜狄看尽人间几夕阳天女手翦五色云鞭雷控电行青春散作江南万锦绣烛龙转空无尘燕儿眼寒心更苦吴娃情酣梦无据依然锦绣化为云却恨风来挟云去十二楼边芳草多知今鹦鹉听谁歌千金买取新丰酒地久天长耐乐何  

髙囦四时歌  

春风东来泛幽谷出门一笑人间緑新雨池塘栁带莺嫩云洲渚沙眠犊一蓑一笠东西邨天髙地下斯人存归来醒醉聊随意翠树无言花满门  

阳乌炎炎焦九土老农吁嗟气如缕山中神化出移时一片闲云半溪雨谁家金谷有凉台葵扇桃笙争自媒清风却在长松下不须用智不须才  

杨栁矶头天万里长笛一声风不起翠洒千峯日映烟清双涧霞通水季鹰底事却思归岂是鲈鱼轻别离晩知北海又何益湾头钓竿君好持  

寒鸦万防落叶赤山风萧萧野日白池上梅花俱有情林间茅舎元无客人言梅花知歳寒花亦偶然氷雪间向来羣芳今欲尽兰芽巳动春将还  

车碌碌  

车碌碌车上行人雪中宿三更驱驴声陆续顿撼肝肠心目霜棱飞刀风激镞荒邮无烟抱空腹槖驼不收马成簇暗里低心避羣牧望断海光上东旭木末天低星煜煜  

长风沙  

长风沙酒旗斜风沙有情留郎住劝郎莫向前江去前江去转风波牛渚圻边须过得黄天荡里奈郎何郎船但系门前栁唱曲好歌劝郎酒与郎不是平生亲怜郎却愿郎长久郎今必去当何为敎郎解有思人时  

山碅碅  

山碅碅石确确一滩翻下一滩恶青衫黄帽扶招竿铦锋如防波心攅打桨失手能荡过扶竿失眼船随破三山城中女如花髙楼酒贱多鱼鰕荔支林中寻屋住上滩难转莫归去  

黄氏南园歌  

南园花南园花白于雪红于霞深处定有仙人家花阴乱驻七香车山香尽舞花不老花艳直上揺金鸦琼膏一吸香入骨醉呵金鸦不令斜南园竹南园竹寒于冰緑于玉割得何人土一丘炎官虽炎谁敢酷天山太古雪皎皎蓬莱絶境风肃肃白鹤翻空啼一声下占清阴对棊局君不见古南园锦茵红皱琵琶瑚碧树沈水烟嘉賔列坐鼓咽咽白石诗句吟成编放翁记文笔如椽挟策博塞若为贤抚掌一笑睨青天不如花竹之间吸清泉且取粟粒香芽煎  

山中乐效欧阳公  

东方风回春山道趁暖行歌霁华早溪源露歇逢药苖石径烟轻掇芝草红英洒地燕将乳緑树添阴莺未老入笿鱼鰕朝赴馔顷筐笋蕨夕供芼山中之乐谁得知我独知之来何为水竹沙头闲检校邨邨箫鼓太平时堤栁緑揺新罨画石榴红折娇裙衩莲荡风闲翡翠欹菱塘雨定鸳鸯下溪女浣纱朝出邨行官饮水暮归舎瓦缾手挈隔年醅石下坐围明月夜山中之乐谁得知我独知之来何为空里乌蟾飞影过桑麻课效胜书帷空山一夜生新雨凉起赏心千万绪扇团自守不依人桐叶知几寻脱路隔陇笑谈杂樵牧临流賔从惟鸥鹭旋庖芦菔美胜酥精淅新秔香满户山中之乐谁得知我独知之来何为青林红树人烟湿防得金橙宻处垂千花重作阳春节野杏山桃随处发莫思前度看花谁巳见新坟芳草歇穆山山下数湾月华山山厓千丈雪幽人独在雪月中要与梅花成四絶山中之乐谁得知我独知之来何为除却山家新腊醖世间无事可相宜  

三仙謡  

红纱笼玉香金翠绣鸳小鹤顶压青丝斜戴花枝袅何方马上郎下马佯惊悄罗扇掩微颊荅语相萦缭郎有千金重妾惜容华少怕不称郎心看郎几曽老  

王祯  

芟麦歌  

田家食力不食智麰麦年年勤种莳老农八十谙地利暑夏呼儿先暵地再耕再耨土华腻手把耧犁知已试土沃不妨投种穊今年巳报春泽被覆垅苖深如栉比薫风长养见天意猎猎青旗催穉穗才结稃胞花雪坠赫赫曦轮炽鑚燧尽着精华输至味粒饱芒森宻如篲顿失前时浪翻翠岂知真宰调元气化作黄云表嘉瑞老农眼饱虽自慰旦夕却忧风雨至子妇犇忙事芟器钐绰翩翩转双臂曵笼腰间盈复弃急载牛箱夜无寐转首登塲簇髙积风翻日碾半犹未已向公门奉新餽麴材和籴凡几次年饷廵门仍语谇夏税有程今反易自余宿负如取寄指此有秋争蚁萃一得岂能偿百费终歳勤劳一歔欷昨日公堂宴賔贵尊爼横陈混肴胾檀板珠绳按歌吹万钱不值供一醉庖人搓揉出精粹尚喜食新夸饼饵物不天求皆力致饱食何人知所自春祈夏荐礼所记报本从来追古义但愿斯民不畏吏吏不扰民民自遂凡在牧民遵此治坐见两岐歌政异日富囷仓均被赐不使老农忧歳事  

虞集  

歩虚词  

歩虚长松下流响白云间华星列爟火明月悬佩环肃然降灵气穆若愉妙顔竹宫憺清夜望拜久乃还朱光出东海髙台迎赫曦六龙献阳燧九凤包金支链丹轩辕鼎濯景昆仑池拜赐冰玉佩元洲共遨嬉  

日出行  

日出上城府日暮当早归城门已击柝出郭何焉依下马投馆人空垣月当扉凉风振庭树巢鸟屡惊飞起坐搔白髪忽如霜草稀周公不复梦仲尼故沾衣老莱有孺色传闻惟食薇求之事已晩徘徊行道微  

白翎雀歌  

乌桓城下白翎雀雌雄相呼以为乐平沙无树托营巢八月雪深黄草薄君不见旧时飞燕在昭阳沈沈宫殿锁鸳鸯夫容露冷秋宵永芍药风暄春昼长  

竹枝歌  

沙禽东去避网罗荡舟相逐如逺何越山靑青越女白从此劳人魂梦多  

春江风寿苦欲归东尽沧溟南斗低明年白日百花静忆尔琴中乌夜啼  

燕姬当垆玉雪清箫中吹得凤凰声不及晴江转柁鼓洗盏船头沙鸟鸣  

江楼看劒歌  

豫章髙秋晏髙阁乃出此劒相娱乐当时冶铸絶精英土蚀沙沉更销铄遗质所存如冷电江光不与昼光却神光内閟气逾深识察谁能动防漠等闲千年不一试壮士酣歌谩挥霍嗟予衰朽雪满顚空对凉风起天末或言江中有蛟壁当烦仙人下寥廓吾故临风拂其锷俾伏崖阴无敢作  

吴中女子画花鸟歌  

吴中女儿顔色好洗面看花花为悄调朱弄粉不自施写作窗间雪衣鸟緑窗沉沉春昼迟半生心事花鸟知花残鸟去人不归细雨梅酸愁画眉  

东家四时词  

临流洗砚见长身白苎寛衣短葛巾纨扇自题新得句水亭分送倚防人  

摩挲旧赐碾龙团紫磨无声玉井寒鹦鹉不知谁是客学人言语近防干  

澄波千顷拥髙鬟手折芙蓉月下还解忆髙堂风露冷衲衣先送碧云山  

贺雪宫门上表归貂裘犹带六花飞海南新送收香鸟转觉清寒入翠帷  

杨载  

古墙行  

建炎白马南渡时循王以身佩安危疏恩治第壮舆卫缩板栽榦繇偏裨下锸江城但沙卤往夷赤山取焦土帐前亲兵力如虎一日连云兴百堵引锥试之铁石坚长城在此势屹然上功幕府分金钱讙声如雷动地传尔来瞬息逾百年髙崖为谷惊推迁华堂寂寞散文础乔木惨淡栖寒烟我入荒园访遗古所见惟存丈寻许废坏终嗟麋鹿游飘零不记商羊舞王孙欲言涙如雨为言王孙无自苦子孙再世隳门户英公尚及观房杜如君百不一二数人生富贵当自取况有长才文甚武公侯之后必复初好把家声继其祖  

神马歌  

神马来自昆仑西有足未始行沙泥朝趋欲出飞鸟上夕逝直与奔星齐緑鬉半散挿双耳赤汗交流攅四蹄风神秀猛陿天地岂顾燕蔡并渠黎时时牵浴临清溪对人夸杀黄须奚玉沙之禾中刍秣不啮隄头枯草稊与君侧耳听长嘶凡马不闻生駃騠  

古劒歌  

闲闲眞人藏古劒敬之如神不敢忽賔客时来求一观辄有悲风起仓卒人言此是金铁精良工煆炼久始成动揺天地合变化摩荡日月含光精昔年有蛟起江中口吐烈焰烧长空下民昬溺上帝怒雷电往击皆无功尝持此劒斩蛟首流血滔滔浸庐阜传记传闻时旣久不意世间今尚有吾过下里多恶氛魍魉魑魅能食人请君为我絶此怪一洗宇宙长清新  

西湖竹枝词  

西子湖边杨栁花随风飘泊到天涯青春遇着归来燕衔入当年王谢家  

一种腰肢分外妍双眉画作月姢姢春风吹破襄王梦行雨行云若个边  

范梈  

杏叶黄  

杏叶黄天雨霜穹窿携日照八荒回光照见白玉堂堂中美人双鸣珰中宵抱被直西厢忠君爱亲两不忘奈何零露沾衣裳清晓楼头见征鴈不如谢官归故乡  

辘轳怨  

门前水扬声似雨幽人当窗碧弦语东里征夫去不归一双蛾眉镜中舞年年井上攀辘轳劳心只恐秋葵枯他家种得长生草梅花落尽青青好  

至日行  

长安夜半通明光羣公冠佩列鴈行泰坛三成乐万舞布衣类得齐鸣珰小官需次秪自贱当日再拜谢日长多少朱门围质何当起视东方白  

官河曲  

官河人世居河水边严冬二月河冰坚飨厨待汲烹庶鲜朝朝投壶先众女十指冻堕貂金蝉今日出门又苦早行人争惜少夫怜凿冰难得水上堂养姑欲姑喜  

揭傒斯  

女儿浦歌  

女儿浦前湖水流女儿浦前过湖舟湖中日日多风浪湖边人人还白头  

大孤山前女儿湾大孤山下浪如山山前日日风和雨山下舟船自徃还  

贫交行  

驱车渉广川扬帆陟崇丘结交四海内中道多愆尤朔风厉苦节独鹤横九州朝拂三岛树夕过五城楼两翅偶寒影旷然何所求登髙临大江日暮万里流时哉疏凿人八年忘外留出必益稷俱归与夔龙俦进退两不疑功成垂千秋万事日相敓恩情若云浮吾心茍不渝反覆安足仇自非天地外何能独忘忧  

何郎失镜词  

团团如月不曽亏家人亲置枕中时朝朝将正头上帻时时携镊鬓边丝古文宛转何人造失来始觉今难讨街头不直半缗钱古铜终较今铜好向人不敢再三寻客里空疑同舎心万里相随一朝别夜夜还瞻天上月  

渔父词  

夫前撒网如车轮妇后揺橹青衣裙全家托命烟波里扁舟为屋鸥为邻生男已解安贫贱生女已得供炊爨天生网罟作田园不敎衣食看人面男大还娶家女女大还作家妇朝朝骨肉在眼前年年生计大江边更愿官中减征赋有钱沽酒共醉眠虽无余羡无不足何用世上千钟禄  

髙邮城  

髙邮城城何长城上种麦城下种桑昔日铁不如今为耕种塲但愿千万年尽四海外为封疆桑阴阴麦茫茫终古不用城与隍  

孤雌行为郾城节妇作  

有鸟有鸟雌雄相追哺雏未饱鸣且飞雏未长雄乃死子亦随朝朝暮暮惟孤雌长林广野风日美歩歩不敢离故栖燕雀掠飏差复池廻身侧脑递相欺谁怜孤雌心到死终不移更有许州郾城徐氏母一生抱恨守空闺  

结羊肠词  

正月十六好风光京师女儿结羊肠焚香再拜礼神毕翦纸九道尺许长撚成对绾双双结心有所祈口难说为轮为镫恒苦多忽作羊肠心自别邻家女儿闻总至未辨吉凶忧且畏须臾结罢起送神满座欢欣杂顦顇但愿年年逢此日儿结羊肠神降吉  

云锦溪棹歌  

云锦溪中云锦鲜好在髙秋八月天西蜀锦江那得似西湖緑水更须怜  

才过浮石是蓝溪溪上青山髙复低山中泉是溪中水寻源直到华山西  

蓝溪南去到蓝洲水底崭崭石不流廻望朱宫云雾里白云深处更髙楼  

宫前梨浦白茫茫岸上人家不似墙能到此中还有几行人莫厌棹歌长  

挹仙亭下薛公桥纷纷抵暮更连朝惟有桥西杨与栁无情长系木兰桡  

溪上层层云锦山垂杨尽处是龙滩不是孤舟来逆上何人知道世途难  

赋得吴歌送人归吴中  

三月酒如渑髙堂丝竹停绣筵双凤影珠箔乱莺声叠应红牙拍辞传金缕名防云低不度芳尘暗自惊花发长洲苑日照阖闾城且奉千金寿宁忘万里情  
