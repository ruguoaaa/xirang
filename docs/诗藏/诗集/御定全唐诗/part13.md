---
title: 第12部分
index: true
icon: editor
order: 13
category:
  - 诗藏
  - 诗集
  - 御制全唐诗
tag:
  - 钦定四库全书
  - 集部八
  - 总集类
  - 曹寅
  - 清
---

## 御定全唐诗卷三百二  

王建  

宫词一百首  

蓬莱正殿压金【`一作云`】鼇红日初生碧海涛闲【`一作开`】着五门遥北望柘【`一作赭`】黄新帕【`一作筑`】御牀髙  

殿前传防各依班召对西来八【`一作六`】诏蛮上得青花龙尾道侧身偷觑正南山  

龙【`一作笼`】烟日暖紫【`一作紫气日`】曈曈宣政门当【`一作开`】玉殿【`一作仗`】风五刻阁前卿相出下帘声在半天中  

白玉窗前【`一作中`】起草臣樱桃初赤【`一作出`】赐尝新殿头传语金阶逺只进词来谢圣人  

内人对御叠花牋绣坐移来玉案边红蜡烛前【`一作光中`】呈草本平明舁【`一作御`】出阁门宣  

千牛仗下放朝初玉案傍边立起居每日进【`一作请`】来金凤纸殿头无事不多【`一作敎`】书  

延英引对碧衣郎江砚宣毫各别牀天子下帘亲考试宫人手里过茶汤【`一作元稹诗`】  

未【`一作永一作平`】明【`一作朱门`】开着九重关金画黄龙五色幡直到【`一作宣至`】银台【`一作牀`】排仗合圣人三殿对【`一作册`】西番  

少年天子重【`一作爱`】边功亲到凌烟画阁中敎觅勲臣写图本【`一作眞様`】长将【`一作生`】殿里作屛风  

丹凤楼门【`一作前`】把火开五云金辂下天来【`一作先排法驾出蓬莱`】堦【`一作砌一作棚`】前走马人宣慰【`一作传语`】天子南郊一宿【`一作当日`】囘楼前立仗看宣赦万岁声长拜舞【`一作再拜`】齐日照彩盘髙百尺飞仙争上取金鸡  

集贤殿里图书满防【`一作挍`】勘头边御印同真迹进来依数字【`一作知字数`】别収锁在玉函中  

秘【`一作秋`】殿清斋刻漏长紫微宫女夜焚【`一作烧`】香拜陵日近【`一作到`】公卿发卤簿分头入【`一作出`】太常  

新调白马怕【`一作拍`】鞭声供奉骑来绕殿行为【`一作先`】报诸王侵早入【`一作起`】隔门催进打毬名  

对御难争第一筹殿前不打背身毬内人唱好兹急天子鞘【`一作梢`】囘【`一作龙舆`】过玉楼  

新衫一様殿头黄银带排方獭尾长总把玉【`一作金`】鞭骑御马緑鬃红额麝香【`一作烟`】香  

罗衫叶叶绣重重金凤银鹅各一丛每遍舞时【`一作头`】分两向【`一作句`】太平万岁字当中  

鱼藻宫【`一作池`】中锁翠娥先皇行处不曾过如今池底休铺锦菱角鸡头积渐多  

殿前明日中和节连夜琼林散舞衣传报所司分蜡烛监开【`一作门`】金【`一作宫`】锁放人归  

五更三【`一作五`】防索金车尽放宫人出看花仗下一时【`一作边`】催立马殿头先报内园家  

城东北面【`一作南北`】望云楼半下珠帘半上钩骑马行人长逺【`一作速`】过恐【`一作忽`】防天子在楼头  

射生宫女宿红妆把【`一作请`】得新弓各自张临上马时齐赐酒男儿跪拜谢君王  

新秋白兎大于拳红耳霜毛趁草眠天子不敎人射杀玉鞭遮到马蹄前  

内鹰笼脱解红绦【`一作縚`】鬬胜争飞出手髙直上碧【`一作到青`】云还却下一双金爪掬【`一作菊`】花毛  

竞渡船头掉采旗两边溅【`一作泥`】水湿罗衣池东争向池西岸【`一作去`】先到先书上字归  

灯前飞入【`一作出`】玉堦虫未卧常闻半夜钟看着中元斋日到自盘金线绣眞容  

红灯睡里唤春云云【`一作月`】上三更直宿分金砌雨来行歩滑两人擡起隐花裙  

一时起立吹箫管得宠人来满殿迎整顿衣裳皆着却【`一作节`】舞头当拍第三声  

琵琶先抹六么【`一作緑腰`】头小管丁宁侧调愁半夜美人双唱起【`一作起唱`】一声声出凤皇楼  

春池日暖少风波花里牵船水上歌遥索劒南新様锦东宫先钓【`一作报`】得鱼多  

十三初学擘箜篌弟子名中被防留昨日敎坊新进入并房宫女与梳头  

红蛮杆拨贴【`一作帖`】胸前移坐当头近御筵用力独弹金殿响凤皇飞下【`一作出`】四条  

春风吹雨洒【`一作曲信`】旗【`一作旌`】竿【`一作春风吹展曲旗竿`】得出【`一作自得`】深宫不怕寒夸道自家能走【`一作上`】马团【`一作园`】中横过觅人看  

粟金腰【`一作犀`】带象【`一作碧`】牙锥散插红翎玉突枝旋猎一边还引马归来鸡兎【`一作花鸭`】绕鞍垂  

云駮花骢各试行一般毛色一般缨殿前来徃重骑过欲得君王别赐名  

每夜停灯熨御衣银熏笼底火霏霏【`一作微微`】遥听帐里君王觉上直钟声【`一作上畨声钟`】始得归  

因吃樱桃病放归三年着破【`一作尽`】旧罗衣内中人识从来去【`一作内中侍从来还去`】结得金【`一作头`】花上贵妃  

欲迎天子看花去下得金堦却悔行恐见失恩人旧院囘来【`一作头`】忆着五声  

徃来旧院不堪【`一作中`】修近勑宣徽【`一作敎近金銮`】别起楼闻有羙人新进入【`一作入内`】六宫未见一时愁【`一作宫中未识大家愁`】自夸【`一作知`】歌舞胜诸人恨未承恩【`一作邀勒君王`】出内频连夜【`一作奉勑`】宫中修别【`一作理`】院地衣帘额一时新  

闷来无处可思量旋下金堦旋忆【`一作下`】牀収得山丹红蘂粉镜前【`一作窗中`】洗却麝香黄  

蜂须蝉翅薄松松浮动搔头似有风一度出时抛一遍金条零落满函中  

合暗报来门锁了夜深应别唤笙歌房房下着珠帘睡月过金堦白【`一作冷`】露多  

御防不食索时新每见花开即苦【`一作是`】春白日卧多娇似病隔帘敎唤女医人  

丛丛洗手绕金盆旋拭红巾入殿门众里遥抛新【`一作金`】摘【`一作橘`】子在前収得便承恩  

御池【`一作波`】水色春来好处处分流白玉渠密奏君王知【`一作和`】入月【`一作用`】唤人相伴洗裙裾  

移来女乐部头边新赐花檀木【`一作大`】五缏得红罗手帕子中【`一作当`】心细【`一作香一作更`】画一双蝉  

新晴草【`一作水`】色緑【`一作暖`】温暾山【`一作岸`】雪初消渐出【`一作水一作浐水一作水渐`】浑今日踏青归校晩传声留着望春【`一作苑东`】门两楼【`一作檐`】相【`一作新一作新楼两换`】换珠帘额中尉明朝设内家一様金盘五千面红酥防出牡丹花  

尽送春来【`一作毬一作舞送香毬`】出内家记巡传把一枝花散时各自烧红烛相逐行归不上车  

家常爱着旧衣裳空插红梳不作妆忽地下堦裙带解非时应得见君王  

别【`一作宣`】勑敎歌不出房一声一遍奏【`一作报`】君王再三博士留残拍索向宣徽作彻章  

行中第一争【`一作头`】先舞博士傍边亦被欺忽觉管偷破拍【`一作先破拍一作偷急遍`】急翻【`一作翻翻`】罗袖不敎知  

私缝黄帔【`一作同黄缝校`】舍钗梳欲得金仙观里【`一作内`】居近被君王【`一作天恩`】知识字収来案上检文书  

月冷江清【`一作日冷天晴`】近猎【`一作腊`】时玉阶金瓦雪澌澌【`一作离离`】浴堂门外抄名入公主家人谢面脂  

未承恩泽一家愁乍到宫中忆外头求守【`一作首`】管声款逐【`一作新学管声尚涩`】侧商调里唱伊州  

东风泼火【`一作泼`】雨新休舁【`一作弄`】尽春泥扫【`一作风荡`】雪沟走马犊车当御路汉阳宫【`一作公`】主进【`一作谢`】鸡毬  

风帘水阁压芙蓉四面钩栏在水中避热不归金殿宿秋河织女夜妆【`一作灯`】红  

圣人生日明朝是私地敎人【`一作先须`】属内监自写金花红牓子前头先进【`一作在前进上`】凤皇衫  

避暑【`一作脱`】昭阳【`一作仪`】不掷卢井边含水喷鵶雏内中数日无呼唤搨【`一作写`】得滕王蛱蝶图  

内宴初秋【`一作休`】入二更殿前灯火一天【`一作时`】明中宫传防音声散【`一作宫官分半音声住`】诸院门开触处行  

玉蝉【`一作钱`】金雀【`一作掌`】三层插翠髻髙丛【`一作鬃`】緑鬓虚舞处春风吹落地归来【`一作当时`】别赐一头梳  

树叶初成鸟防【`一作出`】窠石榴花里【`一作底`】笑声多众【`一作舞`】中遗却金钗子拾得从他要赎【`一作赏`】麽【`一作赏罗一作拾得从饶购赎罗　以下五首一作花蘂夫人诗`】  

小殿初成【`一作新装`】粉未【`一作欲`】干贵妃姊妹自来看为逢好日先移入续向街【`一作阶`】西索牡丹  

内人相续报花开准拟君王便看来逢【`一作缝`】着五琴【`一作红`】绣袋宜春院里按歌囘  

巡吹慢遍不相和暗数看谁【`一作暗看谁人`】曲校多明日棃花园【`一作园花`】里见先须逐【`一作直`】得内家歌  

黄金合里盛红雪重结香罗四出花一一傍边书勅字中官【`一作分明`】送与大臣家  

未【`一作天`】明东上阁【`一作閤`】门开排仗声从后殿【`一作殿里`】来阿监两边相对立遥闻索马一时囘  

宫人早起【`一作拍于`】笑相呼不识堦【`一作庭`】前扫地夫乞与金钱争借问外头还似此间无【`以下十首一作花蘂夫人诗`】  

小随阿姊【`一作不随阿妹`】学吹笙见好【`一作好见`】君王赐【`一作乞`】与【`一作乞赐`】名夜拂玉牀朝把镜黄金殿外【`一作堦下`】不敎行  

日髙殿里有香烟万岁声长动九天妃子院中初【`一作新`】降诞内人争乞【`一作分得`】洗儿钱  

宫花不共【`一作与`】外花【`一作边`】同正月长生【`一作先`】一半【`一作朶`】红供御樱桃看守别直无鸦鹊到园中  

殿前铺设两边楼寒食宫人歩打毬一半走来争【`一作齐`】跪拜上棚先谢得头筹  

太仪前日暖房来嘱向朝【`一作昭`】阳乞药栽勅赐一窠红踯躅谢恩未了奏花开  

御【`一作牀`】前新【`一作谢`】赐紫罗襦歩歩【`一作不下`】金堦上软舆宫局总来为喜乐院中新拜内尚书  

鹦鹉谁敎转舌关内人手里养来奸语多更觉【`一作近更`】承恩泽数对君王忆陇山  

分朋【`一作明`】闲坐赌樱桃収却投壶玉晼劳各把沈香双陆子局中鬬累阿谁髙【`一作鬬得垒髙髙`】  

禁寺红楼内里通笙歌引驾夹城东【`一作香山引驾夹城中`】裹头宫监堂【`一作蕃女帘`】前立手把牙鞘竹弹弓  

春风院院落花堆金锁生衣【`一作衣生`】掣不开更筑歌台起妆殿明朝先进画图来  

舞来汗湿罗衣彻楼上人扶下玉梯归到院中重洗面金花盆【`一作盆水`】里泼银【`一作红`】泥【`以下三首一作花蘂夫人诗`】  

宿妆残粉未明天总立【`一作在`】昭阳花树边寒食内人长白打库中先散与金钱  

众中偏【`一作爱`】得君王笑【`一作唤`】偷把金箱笔砚开书破红蛮隔子上旋推【`一作催`】当直美【`一作内`】人来  

敎遍宫娥唱遍【`一作尽`】词暗中头白没人知楼中日日歌声好不问从初学阿谁  

青楼【`一作黛睂一作蛾睂`】小【`一作少`】妇砑裙长总被抄名入敎坊春设殿前多【`一作为`】队舞朋【`一作棚`】头各自【`一作别`】请衣裳水中芹叶土中花拾得还将避众家总待别人般数尽袖中拈出【`一作捻得`】郁金芽【`一作艾心芹叶初生小秪鬬时新不鬬花总待大家般数尽袖中拈出郁金芽一作花蘂夫人诗`】  

玉箫改调筝移柱【`一作移纎指`】催换【`一作赴`】红罗绣舞筵未戴【`一作着`】柘枝花帽子两行宫监在帘前  

窗窗戸戸院相当总有珠帘玳瑁牀虽道君王不来宿帐中长是炷牙【`一作衙`】香【`一作帐中长下着香囊`】  

雨入珠帘满殿凉避风新出玉【`一作石`】盆汤内人恐要秋衣着不住熏笼换好香  

金吾除夜进傩名画袴朱衣四队行院院烧灯如白日沈香火底坐吹笙【`一作鬬音声`】  

树头树底觅残红一片西飞一片东自是桃花贪结子错敎人恨五更风  

金殿当头紫閤重仙人掌上玉芙蓉太平天子朝迎【`今作元`】日五色云车【`一作中`】驾六龙  

鸳鸯瓦上瞥【`一作忽`】然声【`一作惊`】昼寝宫娥梦里惊【`一作声`】元是我王【`一作吾皇`】金弹子海棠花下打流莺  

忽地金舆向月陂内人接着便相随却囘龙武军前过当处【`一作殿`】敎开【`一作看`】卧鸭池【`一作儿`】  

画作天河刻作牛玉梭金镊采桥头每年宫里【`一作女`】穿针夜勅赐诸亲【`一作新恩`】乞巧楼  

春来睡困不梳头懒逐君王苑北游暂向玉花阶上坐簸钱赢得两三筹  

歩行送入【`一作出`】长门里【`一作逺`】不许来辞旧院花只恐他时身到此乞恩求赦【`一作乞求恩赦`】放还家【`一作乞来自在得还家`】缣【`一作嫌`】罗不着索轻容对面敎人染退【`一作褪`】红衫子成来一遍出明朝半片在园中【`一作今朝看处满园中`】  

弹棋玉指两参差背局【`一作阶逈`】临虚鬬着危先打角头红子落上三金字【`一作子`】半边垂  

后宫宫女无多少尽向【`一作起得`】园中笑一团舞蝶落花相觅【`一作看`】着春风共语亦应难【`一作花蘂夫人诗`】  

宛转黄金白柄长靑荷叶予画鸳鸯把来不是呈新様欲进微风到御牀  

供御香方加减频水沈山麝每囘新内中不许相传出巳被医家写与人  

药童食后送云浆髙殿无风扇少凉每到日中重掠鬓衩衣骑马绕宫廊  

句  

单于不向南牧马席萁遍满天山下【`咏席萁帘韵府羣玉酉阳杂俎云席萁一名塞芦生胡地古诗亦有千里席萁草之句`】　却公不易胜莫着外家欺【`见事文类聚`】　锦江诗弟子时寄五花牋【`以下见海録碎事`】　花烧落苐眼雨破到家程　一朝金凤庭前下当是虚皇诏沈曦　宣城四面水茫茫草盖江城竹夹墙  

## 御定全唐诗卷三百三  

刘商  

刘商字子夏彭城人少好学工文善画登大厯进士第官至检挍礼部郎中汴州观察判官集十卷今编诗二卷  

铜雀妓  

魏主矜蛾睂羙人羙于玉髙台无昼夜歌舞竟未足盛色如转圜夕阳落深谷仍令身殁后尚纵平生欲红粉泪纵横【`一作红粉横泪痕`】调弦向空屋举头君不在惟见西陵木玉辇岂再来娇鬟为谁緑那堪秋风里更舞阳春曲曲罢【`一作终`】情不胜凭防向西哭台边生野草来去罥罗縠况复陵寝间双双见麋鹿  

哭韩淮端公兼上崔中丞  

坚贞与和璧利用归干将金玉徒自寳髙贤无比方挺生岩松姿孤直凌雪霜亭亭结清隂不竞桃李芳读书  

哂覇业翊赞思皇王千载有疑议一言能否臧儒风久沦弊顔闵夀不长邦国岂【`一作既`】殄瘁斯人今又亡别离长春草存没隔楚乡闻问尚书恸泪凝向日黄奄忽薤露晞杳冥泉夜长贤愚自修短天色空苍苍铭旌敛归魂荆棘生路傍门桞日萧索繐帷掩空堂灯孤晦处眀髙节殁后彰芳兰巳灰烬幕府留余香常爱独坐尊绣衣如雁行至今虚左位言发泪霑裳  

秋夜听严绅巴童唱竹枝歌  

巴人逺从荆山【`一作江`】客回首荆山楚云隔思归夜唱竹枝歌庭槐叶落秋风多曲中歴厯叙乡土乡思绵绵楚词古身骑吴牛不畏虎手提蓑笠欺风雨猨啼日暮江岸邉緑芜【`一作林`】连山水连天来时十三今十五一成新衣巳再补鸿雁南飞报邻伍在家欢乐辞家苦天晴露白钟漏迟泪痕满靣看竹枝曲终寒竹风袅袅西方落日东方晓  

乌夜啼【`一作乌栖曲`】  

绕树哑哑惊复栖含烟碧树髙枝齐【`一作迷`】月眀露湿枝亦滑城上女墙西月低愁人出户聴乌啼团团眀月堕墙西月中有桂树日中有伴侣何不上天去一声啼到曙  

随阳雁歌送兄南游  

塞鸿声声飞不住终日南征向何处大漠穷隂多沍寒分飞不得长懐安春去秋来年岁疾湖南蓟北闗山难寒飞万里胡天雪夜度千门汉家月去住应多两地情东西动作经年别南州风土复何如春雁归时早寄书  

赋得射雉歌送杨协律表弟赴婚期  

昔日才髙容貌古相敬如宾不相覩手奉苹蘩喜盛门心知礼义感君恩三星照户春空尽一树桃花竟不言结束车舆强游往和风霁日东皐上鸾凤参差陌上行麦苗萦陇雉初鸣修容尽餙将何益极虑呈材欲道情六艺从师得机要百发穿杨含絶妙白羽风驰碎锦毛青娥怨处嫣然笑杨生词赋比潘郎不似前贤貌不扬听调琴弄能和室更解弯弧足自防秋深为尔持团扇莫忘鲁连飞一箭  

泛舒城南溪赋得沙鹤歌奉饯张侍御赴河南元博士赴扬州拜觐仆射  

终日闾阎逐羣鸡喜逢野鹤临清溪緑苔春水水中影夜月平沙沙上栖惊谓汀洲白苹发又疑曲渚前年雪紫顶昻蔵肯狎人一声嘹喨【`一作唳`】冲天阙素质翩翩带落晖湖南渭阳相背飞东西分散别离促宇宙苍茫相见稀皇华地仙如鹤驭乘驾飃飘留不住延望乘虗入紫霞陌头回首空烟树防使抟风羽翮轻九霄云路随先鸣  

姑蘓懐古送秀才下第归江南  

姑蘓台枕吴江水层级鳞差向天倚秋髙露白万林空低望吴田三百里当时雄盛如何比千仭无根立平地台前夹【`一作来`】月吹玉鸾台上迎凉撼金翠银河倒防君王醉灔酒峩冠盻西子宫娃酣态舞娉婷香飚四飒【`一作飐`】青城【`一作真珠`】坠伍员结舌长嘘忠諌无因到君耳城乌啼尽海霞销深掩金屏日髙睡王道潜隳伍贠死可叹斗间瞻王气防稽句践拥长矛万马鸣蹄扫空垒瓦解冰销真可耻凝艳妖芳安足恃可怜荒堞晩冥蒙麋鹿呦呦达【`一作绕`】遗址君懐逸气还东吴吟狂日日游姑蘓兴来下笔到【`一作倒`】竒景瑶盘迸洒鲛人珠大鹏矫翼翻云衢嵩峰霁后凌天孤海潮秋打罗刹石月魄夜当彭蠡湖有时凝思家虚无霓幢彷佛游仙都琳琅暗戛玉华殿天香静褭金芙蕖君声日下闻来久清赡何人敢敌手我逃名迹遁西林不得防陵倾别酒莫便五湖为隠沦年年三十升仙人  

金井歌  

文眀化洽天地清和气【`一作元气`】氤氲孕至灵【`一作精`】瑞雪不散抱层岭阳谷霞光射山顶薙草披沙石窦开生金曜日眀金井虞衡相贺为祯祥畏人采攫持殳戕羊驰马走尘满道郡邸封章开建章君王俭徳先简易赡国肥家在仁义山泽蔵金与万人宣言郡邑无専利闾阎少长竞奔凑黄金满防家富有驩心蹈舞歌皇风愿载讴歌青史中  

桞条歌送客  

露井夭桃春未到遅日犹寒桞开早髙枝低枝飞鹂黄千条万条覆宫墙防回离别折欲【`一作欲折`】尽一夜东风吹又长毵毵拂人行不进依依送君无逺近青春去住随桞条却寄来人以为信  

胡笳十八拍  

第一拍  

汉室将衰兮四夷【`一作方`】不宾动干戈兮征战频哀哀父母生育我见离乱兮当此辰纱窗对镜未经事将谓珠帘能蔽身一朝胡骑入中国苍黄处处逢胡人忽将薄命委锋镝可惜红顔随虏尘  

第二拍  

马上将余向絶域厌生求死死不得戎羯腥膻岂是人豺狼喜怒难姑息行尽天山足霜霰风土萧条近胡国万里重隂鸟不飞寒沙莽莽无南北  

第三拍  

如□囚兮在缧絏忧虑万端无处説使余力兮剪余髪食余肉兮饮余血诚知杀身愿如此以余为妻不如死早被蛾睂累此身空悲弱质柔如水  

第四拍  

山川路长谁记得何处天涯是乡国自从惊怖少精神不觉风霜损顔色夜中归梦来又去朦胧岂解传消息漫漫胡天呌不闻眀眀汉月应相识  

第五拍  

水头宿兮草头坐风吹汉地衣裳破羊脂沐髪长不梳羔子皮裘领仍左狐襟貉袖腥复膻昼披行兮夜披卧氊帐时移无定居日月长兮不可过  

第六拍  

怪得春光不来乆胡中风土无花栁天翻地覆谁得知如今正南看北斗姓名音信两不通终日经年常闭口是非取与在指防言语传情不如手  

第七拍  

男儿妇人带弓箭塞马蕃羊卧霜霰寸歩东西岂自由偷生乞死非情愿兹觱篥愁中听碎叶琵琶夜深怨竟夕无云月上天故乡应得重相见  

第八拍  

忆昔私家恣娇小逺取珍禽学驯扰如今沦弃念故乡悔不当初放林表朔风萧萧寒日暮星河寥落胡天晓旦夕思归不得归愁心想似笼中鸟  

第九拍  

当日蘓武单于问道是宾鸿解传信学他刺血冩得书书上千重万重恨髯胡少年能走马弯弓射飞无逺近遂令边雁转怕人絶域何由达方寸  

第十拍  

恨凌辱兮恶腥膻憎胡地兮怨胡天生得胡儿欲弃捐及生母子情宛然貌殊语异憎还爱心中不觉常相牵朝朝暮暮在眼前腹生手飬寜不怜  

第十一拍  

日来月徃相催迁迢迢星岁欲周天无冬无夏卧霜霰水冻草枯为一年汉家甲子有正朔絶域三光空自悬防回鸿雁来又去肠断蟾蜍亏复圆  

第十二拍  

破瓶落井空永沈故乡望断无归心寜知逺使问姓名汉语泠泠传好音梦魂防度到乡国觉后翻成哀怨深如今果是梦中事喜过悲来情不任  

第十三拍  

童稚牵衣双在侧将来不可留又忆还乡惜别两难分寜弃胡儿归旧国山川万里复邉戍背面无由得消息泪防满靣对残阳终日依依向南北  

第十四拍  

莫以胡儿可羞耻恩情亦各言其子手中十指有长短截之痛惜皆相似还乡岂不见亲族念此飘零隔生死南风万里吹我心心亦随风度辽水  

第十五拍  

叹息襟懐无定分当时怨来归又恨不知愁怨情若何似有锋铓扰方寸悲欢竝行情未快心意相尤自相问不缘生得天属亲岂向仇讐结恩信  

第十六拍  

去时只觉天苍苍归日始知胡地长重隂白日落何处秋雁所向应南方平沙四顾自迷惑逺近悠悠随雁行征途未尽马蹄尽不见行人边草黄  

第十七拍  

行尽胡天千万里唯见黄沙白云起马饥跑雪衔草根人渴敲冰饮流水燕山髣髴辨烽戍鼙鼓如闻汉家垒努力前程是帝乡生前免向胡中死  

第十八拍  

归来故乡见亲族田园半芜春草緑眀烛重燃煨烬灰寒泉更洗沈泥玉载持巾栉礼仪好一弄丝桐生死足出入闗山十二年哀情尽在胡笳曲  

杂言同豆卢郎中郭南七里桥哀悼姚仓曹  

桥边足离别终日为悲辛登桥因叹逝却羡别离人桥下东流水芳树樱桃蘂流水与潮回花落眀年开可怜三语掾长作九泉灰宿昔欢游在何处花前饮足求仙去  

春日卧病  

楚客经年病孤舟人事稀晩晴江桞变春暮【`一作梦`】塞鸿归今日方知命前身【`一作年`】自觉非不能忧岁计无限故山薇  

题禅居废寺  

凋残精舍在连歩访缁衣古殿门空掩杨花雪乱飞鹤巢松影薄僧少磬声稀青眼能留客疎钟逼夜归  

题山寺【`一作题悟空寺`】  

扁舟水淼淼曲岸复长塘古寺春山上登楼忆故乡云烟横极浦花木拥廻廊更有思归意晴眀陟上方  

题杨侍郎新亭  

毘陵过柱史简易在茅茨芳草如【`一作和`】花种脩篁带笋移径幽人未赏檐静燕初窥野客怜霜壁青松画一枝同徐城季眀府游重光寺题晃师壁【`一作同游重光寺题僧壁`】  

野寺僧房逺陶潜引客来鸟喧残果落兰败防花开真性知无住微言欲望廻竹风清磬晩归防歩苍苔  

送林衮侍御东阳秩满赴上都  

防年乌府内何处逐鳬归闗吏迷骢马铜章累绣衣野亭山草緑客路桞花飞况复长安逺音书从此稀  

送人之江东  

含香仍佩玉宜入镜中行尽室随乘兴扁舟不计程渡江霖雨霁对月夜潮生莫虑当炎暑稽山水木清  

送李元规昆季赴举  

见诵甘泉赋心期折桂归凤雏皆五色鸿渐又双飞别思看衰桞秋风动客衣眀朝问礼处蹔觉雁行稀  

送杨闲侍御拜命赴上都  

贺客移星使丝纶出紫微手中霜作简身上绣为衣骢马朝天疾台乌向日飞亲朋皆避路不是送人稀  

赋得月下闻蛩送别  

物候改秋节炎凉此夕分暗虫声徧草眀月夜无云清逈檐外见凄其篱下闻感时兼惜别羇思自纷纷  

重阳日寄上饶李眀府  

重阳秋雁未芦始觉他乡节候殊旅馆但知闻蟋蟀邮童不解献茱茰陶潜何处登髙醉倦客停桡一事无来岁公田多种黍莫敎黄菊笑杨朱  

同诸子哭张元易  

盛徳髙名总是空神眀福善大朦胧游魂永永无归日流水年年自向东素帷旅榇乡闗逺丹旐孤灯客舍中伯道共悲无后嗣孀妻老母断根蓬  

合肥至日愁中寄郑眀府  

失计为卑吏三年滞楚乡不能随世俗应是昧行蔵白璧空无玷黄沙只自伤暮天乡思乱晓镜鬂毛苍灰管移新律穷隂变一阳岁时人共换幽愤日先长拙宦惭知己无媒悔自强迍邅羞薄命恩恵费余光众口诚难称长川却易防鱼竿今尚在行此掉沧浪  

送庐州贾使君拜命  

考绩朝称贵时清武用文二天移外府三命佐元勲佩玉兼髙位摐金阅上军威容冠是鐡图画阁名芸人咏甘棠茂童謡竹马羣悬旌风肃肃卧辙泪纷纷特达恩难报升沈路易分侯嬴不得从心逐信陵君  

## 御定全唐诗卷二百七十九  

卢纶  

过司空曙村居  

南北与山邻蓬庵庇一身繁霜疑有雪枯草似无人遂性在【`一作有`】耕稼所交唯贱贫何言张掾傲每重徳璋亲  

题念济寺晕上人院  

泉响竹潇潇潜公居防遥虚空闻偈夜清净雨花朝放鹤临山阁降龙歩石桥世尘徒委积劫火定焚烧苔壁云难聚风篁露易揺浮生亦无着况乃是芭蕉  

题杨虢县竹亭  

夜宿密公室话余将昼兴绕堦三迳雪当户一池氷家训资风化心源隠政防明朝复何见莱【`一作叶`】草古沟堘  

过楼观李尊师【`一作过李尊师院`】  

城阙望烟霞常悲仙路賖宁知樵子径得到葛洪家犬吠松间月人行洞里花留诗千岁【`一作载`】鹤送客五云车  

访【`一作傲`】世山空在观棋日未斜不知尘俗士谁觧种胡麻  

雪谤后逢李度  

相逢空握手往事不堪思见少情难尽愁深语自迟草生分路防雨散出山时强得寛离恨唯当説后期  

春日过李侍御【`一作郎`】  

髙栁满春城东园有鸟声折花朝露滴潄石野泉清心许陶家醉诗逢谢客呈应怜末行吏曾是鲁诸生  

出山逢耿湋  

云雪离披山【`一作千`】万里别来曾住最髙峰暂到人间归不得长安陌上又相逢  

题金吾郭将军石伏茅堂【`一作常衮诗`】  

云防曙沈沈轩墀清且深家传成栋羙尧宠结茅心玉佩多依石油幢亦在林炉香诸洞暖殿影众山隂草奏风生笔筵开雪满琴客从龙阙至僧自虎溪寻萧洒延清赏风流防素襟终朝息尘歩一醉间华簪  

题贾山人园林  

竹影朦胧松影长素琴清簟好风凉连春诗防烟花满半夜酒醒兰蕙香五字每将称玉友一尊曾不顾金囊长沙流谪君非逺莫遣英名负洛阳  

秋夜同畅当宿藏公院  

礼足一垂泪医王知病由风萤方喜夜露槿巳伤秋顾以儿童【`一作童子`】爱每从仁者求将祈【`一作来`】竟何得灭迹在缁流  

重同畅当奘公院闻琴  

悮以音声祈逺公请将徽轸付秋风漾漾硖流吹不尽月华如在白波中  

同耿湋宿陆澧旅舎  

当轩云月开清夜故人桮拥褐觉霜下抱琴闻雁来迎风君顾歩临路我迟回双鬓共如此此懽非易陪  

题苗员外竹间亭  

髙甃絶行尘开帘似有春风倾竹上雪山对酒邉人歩暖先逢日书空逺见邻还同内斋暇登赏及诸姻  

奉陪侍中登白楼【`一作奉陪浑侍中五日登白鹤楼`】  

髙楼倚玉梯朱槛与云齐顾盼亲【`一作临`】霄汉谈谐息鼔鼙洪河斜【`一作回`】更直野雨急仍低今日陪尊俎唯当【`一作还应`】醉似泥  

九日奉陪侍郎【`一作陪浑侍中`】登白楼  

碧霄孤鹤发清音上宰因添望阙心睥睨三层连歩障茱茰一朶映华簪红霞似绮河如带白露团珠菊散金此日所从何所问俨然冠剑【`一作盖`】拥成林  

春日喜雨奉和马侍中宴白楼  

鹳鹤相呼绿野寛鼎臣闲倚玉栏干洪河拥沫流仍急苍和云色更寒艳艳风光呈瑞岁泠泠歌颂振雕盘今朝醉舞共【`一作同`】乡老不觉倾【`一作频`】欹【`一作斜`】獬豸冠  

奉陪侍中防石笋溪十二韵  

朝日照灵山山溪浩纷错圗书无旧记鲧禹应新凿双壁泻天河一峰吐莲蕚潭心乱雪卷嵓腹繁珠落彩蛤攒锦囊芳萝嫋花索猨羣曝阳龙穴腥隂壑静得渔者言闲闻洞仙博欹松倚朱幰广石屯油幕国泰事留侯山春縦康乐间闗殊状鸟烂漫无名药欲騐少君方还吟大隠作旌幢不可驻古塞新沙漠  

九日奉陪侍中宴白【`一本有鹤字`】楼  

露白菊氛氲西楼盛袭【`一作宠盛`】文玉筵秋令节金钺汉元勲説剑风生座抽琴鹤绕云謏儒无以荅愿得备前军  

九日奉陪侍中宴后亭  

玉壶倾菊酒一顾得淹留彩笔徴枚叟花筵舞莫愁管能驻景松桂不停秋为谢蓬蒿辈如何霜霰稠  

九日奉陪令公登白楼同咏菊  

琼尊犹有【`一作有僊`】菊可以献留侯愿北三花秀非同百卉秋金英分蘂【`一作叶`】细玉露结房稠黄雀知恩在衔飞亦上楼  

奉陪浑侍中上巳日泛渭河  

青【`一作素`】舸锦帆开浮天接上台晚莺和玉笛春浪动金罍舟檝方朝海鲸鲵自曝腮应怜似萍者空逐榜人回  

奉陪侍中春日过武安君庙  

长裾间貔虎遗庙盛攀登白羽三千骑红林一万层元臣逹幽契祝史告明徴抚坐悲今古瞻容感废兴回风卷藂栢骤雨湿诸陵倐忽烟花霁当营防月生  

过玉贞公主影殿  

夕照临【`一作闲`】牕起暗尘青松绕【`一作锁`】殿不知春君防白发诵经者半是宫中歌舞人  

题嘉祥殿南溪印禅师壁画影堂  

双屐【`一作屦`】参差锡仗斜衲衣交膝对天花瞻容【`一作空`】悟问脩持劫似指前溪无数沙  

题伯夷庙  

中条山下黄礓石垒作夷齐庙里神落叶满堦尘满座不知浇酒为【`一作是`】何人  

早春防樊川野居却寄李端校书兼呈崔峒补阙司空曙主簿耿湋拾遗  

白水徧沟堘青山对杜陵晴明人望鹤旷野鹿随僧古栁连巢折荒堤带草崩隂桥全覆雪瀑【`一作深`】溜半垂氷鬭鼠揺松影防落石层韶光偏不待衰败巧相仍桂树曾争折龙门几共登琴师阮校尉诗和柳吴兴防笔求书扇张屏看画蝇卜邻空遂约问卦独无徴投足经危路收才遇直绳守农穷自固行乐病何能掩帙蓬蒿晚临川景气澄飒然成一叟谁更慕骞腾  

同钱郎中晚春过慈恩寺  

不见僧中旧仍逢雨后春惜花将爱寺俱是白头人  

曲江春望  

菖蒲翻叶栁交枝暗上莲舟鸟不知更到无花防深防玉楼金殿影参差  

翠黛红妆画鹢中共惊云色带微风箫管曲长吹未尽花南水北雨蒙蒙  

泉声遍野入芳洲拥沫吹花草上【`一作上碧`】流落日【`一作二月`】行人渐无路巢乌【`一作蜂`】乳燕满髙楼  

春日陪李庶子遵善寺东院晓望  

映竹水田分当山起鴈羣阳峰髙对寺隂井下通云雪昼【`一作尽`】唯逢鹤花时此见君由来禅诵地多有谢公文  

华清宫  

汉家天子好经过白日青山宫殿多见説只今生草防禁泉荒石已相和  

水【`一作天`】气朦胧满【`一作暖`】画梁一回开殿满山香宫娃防许经歌舞白首翻令忆建章  

题兴善寺后池  

隔牕栖白鹤【`一作鸟`】似与镜湖邻月照何年树花逢几遍【`一作世一作番一作度`】人岸莎青有路苔径【`一作迳石`】绿无尘永愿容依止僧【`一作山`】中老此身  

陪中书李纾舎人夜泛东池  

防月复听琴移舟出树隂夜村机杼急秋水芰荷深石静潜上萍开果【`一作叶`】暗沈何言奉杯酒【`一作杯酒兴`】得见五湖心  

宴赵氏昆季书院因与防文并率尔投赠  

诗礼挹余波相懽在琢磨琴尊方防集珠玉忽骈罗谢族风流盛于门福庆多花攒骐骥枥锦绚凤凰窠咏雪因饶妹书经为爱鹅仍闻广练被更有逺儒过  

题天华观  

峰嶂徘徊霞景新一潭寒水絶纎鳞朱字灵书千万轴【`一作卷`】苍髯道士两三人芝童觧説壶中事玉管防留天上春眼见仙丹求不得汉家簪绂【`一作绶`】在羸身  

宿石瓮寺  

殿有寒灯草有萤千林万壑寂无声烟凝积水龙虵蛰露湿空山星汉眀昏霭雾中悲世界曙霞光里见王城回瞻相好因垂泪苦海波涛何日平  

题悟真寺  

万峰交掩一峰开晓色常从天上来似到西方诸佛国莲花影里数楼【`一作层`】台  

题云际寺上方  

松髙萝蔓轻中有石牀平下界水长急上方灯自眀空门不易唘初地本无程回歩忽山尽万縁从此生九日同司直九崔侍御登寳鸡南楼  

把菊叹将老上楼悲未还短长新白髪重【`一作稠`】叠旧青山霜气清衿袖琴声引醉顔竹林唯七友何幸亦登攀同王员外雨后登开元寺南楼因寄西岩警【`一作`】上人  

过雨开楼防晚虹白云相逐水相通寒蝉噪暮野无日古树伤秋天有风数穂逺烟凝垅上一枝繁果忆山中何言暂别东林友惆怅人间事不同  

同赵进马元阳春日登长春宫古城望河中因寄郑损仓曺【`损进马之舅`】  

城头春霭晓蒙蒙指望闗桥满袖风云骑闲嘶宫栁外玉人愁立草花中钟分寺路山光绿河绕军州日气红迹忝巳成【`一本此二字缺`】方恋赏此时离恨与君同  

同崔峒补阙慈恩寺避暑  

寺凉髙树合卧石绿隂中伴鹤慙僊侣依僧学老翁鱼沈荷叶露鸟散竹林风始悟尘居者应将火宅同  

春日登楼有懐  

花正浓时人正愁逢花却欲替花羞年来笑伴皆归去今日晴眀【`一作春风`】独上楼  

长安春望  

东风吹雨过青山却望千门草【`一作栁`】色闲家在梦中何日到春生【`一作归又作来`】江上几人还川原缭绕浮云外宫阙防差落照间谁念为儒逢世难【`一作多失意`】独将衰鬓客秦闗  

冬日登城楼有懐因赠程腾  

生涯何事多羁束赖此登临畅心目郭南郭北无数山万井逶迤流水间弹琴对酒不知暮岸帻题诗身自【`一作且`】闲风声肃肃鴈飞絶云色茫茫欲成雪遥思海客天外归坐想征人两头别世情多以【`一作似`】风尘隔泣尽无因画【`一作对`】筹策谁知白首牕下人不接朱门坐中客贱亦不足叹贵亦不足陈长卿未遇杨朱泣蔡泽无媒原宪贫如今万乗方用武国命天威借貔虎穷达皆为身外名公侯可废刀头取君不见汉家邉将在边庭白羽三千出井陉当风防猎拥珠翠岂在终年穷一经  

过仙防寺  

上方下方雪中路白云流水如闲歩【`一作闲数歩`】数峰行尽【`一作峰到尽时`】犹未归寂寞经声竹隂暮  

同路郎中韩侍御春日题野寺  

寺前山逺古陂寛寺里人稀【`一作移`】春草寒何事防堪悲色相折花将与老僧防  

奉和李益防栖岩寺【`一作登西岩寺一作常衮诗`】  

林香雨气新山寺绿无尘遂结云外赏【`一作侣`】共防天上春鹤鸣金阙【`一作阁`】丽僧语【`一作话`】竹房邻待月水流急惜花风起频何方非壊境此地有归人回首空门路皤【`一作皓`】然一幻身  

秋夜同畅当宿潭上西亭  

圆月出山头七贤林下防梢梢寒叶坠滟滟月波流鳬鹄共思晓菰蒲相与秋眀当此中别一为望汀洲  

山中一絶  

饥食松花渇饮泉偶从山后到山前阳坡软草厚如织因【`一作闲`】与鹿麛相伴眠  

与畅当夜泛秋潭  

萤火飏莲丛水凉多夜风离人将落叶俱在一船中秋夜宴集陈翃【`一作雄`】郎中圃亭羙校书郎张正元归鄊  

泉清兰菊稠红果落城沟保庆台榭古感时琴瑟秋硕儒欢颇至名士礼能周为谢邑中少无惊池上鸥  

春防东潭  

移舟试望家漾漾似天涯日暮满潭雪白鸥和栁花  

同薛存诚登栖岩寺  

衰蹇歩难前上山如上天尘泥来自晚猨鹤到何先万壑应孤磬百花通一泉苍苍此眀月下界正沈眠  

河中府崇福寺防花  

闻道山花如火红平眀登寺巳经风老僧无见亦无説应与防人心不同  

冬日宴郭监林亭  

玉勒聚如云森森鸾鹤羣据梧花罽接沃盥石泉分华味慙初识新声喜尽闻此山招老贱敢不谢夫君奉和李舎人昆季咏玫瑰花寄赠徐侍郎【`一作郎中一作常衮诗`】  

独鹤寄烟霜双鸾思晩芳旧隂依谢宅新艳出萧【`一作丘`】蝶散【`一作起`】揺轻露莺衔入夕阳雨朝胜濯锦风夜剧焚香断【`一作丽`】日【`一作烧`】千层【`一作重`】艳孤霞一【`一作万`】片光宻来惊叶少动防觉枝长布影期髙赏留春为逺方尝闻赠琼玖叨和愧升【`一作登`】堂  

同耿湋司空曙二拾遗题韦员外东斋花树  

绿砌红花树狂风独未吹光中疑有焰宻处似无枝鸟动香轻发人愁影屡移今朝数片落为报汉郎知  

观袁修【`一作傪`】侍郎【`一作崔郎中`】涨新池  

引水香【`一作春`】山近穿云复绕林才闻篱外响巳觉石边深满处侵苔色澄来见栁隂微风月明夜知有五湖心和徐法曺赠崔洛阳斑竹杖以诗见荅  

玉干一寻余苔花锦不如劲堪和醉倚轻好向空书采拂稽山曲因依释氏居方辰将独歩岂与此君疎早【`一作仲`】秋望华清宫中树因以成咏【`一作常衮诗`】  

可怜云木藂满禁碧蒙蒙色润灵【`一作虚`】泉近隂清辇路通玉坛标八桂金井识双桐交映凝寒露相和起夜风数枝石上几叶落云中燕拂宜秋霁蝉鸣觉昼空翠屏更隠见珠缀共玲珑雷雨生成早樵苏禁令雄野藤髙助绿仙果迥呈红惆怅缭垣暮兹山闻暗蛩  

小鱼咏寄泾州杨侍郎  

莲花影里暂相离才出浮萍值罟师上得龙门还失浪九江何防是归期  

贼中与严越卿曲江防花  

红枝欲折紫枝【`一作繁`】隔水连宫不用攀防待长风吹落尽始能开眼向青山  

同畅当咏蒲团  

团团锦花结乃是前溪蒲拥坐称儒褐倚眠宜病夫唯当学禅寂终老与之俱  

焦篱店醉题【`时防弄邵翁伯`】  

洛下渠头百卉新满筵歌笑独伤春何须更弄邵【`一作郤`】翁伯即我此身如此人  

陈翃中丞东斋赋白玉簪  

羙矣新成太华峰翠莲枝折叶重重松隂满涧闲飞鹤潭影通云暗上龙漠漠水香风颇馥涓涓乳溜味何浓因声逺报浮丘子不奏登封时不容  

新茶咏寄上西川相公二十三舅大夫二十舅  

三献蓬莱始一尝日调金鼎阅芳香贮之玉合才半饼寄与阿连【`一作谁`】题数行  

泊扬子江岸  

山映【`一作影`】南徐暮千帆入古【`一作吉`】津鱼惊出浦火月照渡江人清镜催双鬓沧波寄一身空怜莎草色长接故园春  

晚次鄂州【`至徳中作`】  

云开逺见汉阳城犹是孤帆一日程估客昼眠知浪静舟人夜语觉潮生三湘衰【`一作愁`】鬓逢秋色万里归心对月眀旧业巳随征战尽更堪江上鼓鼙声  

夜投【`一本有终南二字`】丰徳寺谒海【`一作液`】上人【`一作李端诗`】  

半夜中峰有磬声偶逢樵者问山名上方月晓闻僧语【`一作话`】下路【`一作界`】林疎见客行野鹤巢边松防老毒龙潜处水偏清愿得逺公知姓氏焚香洗鉢过浮生  

江行次武昌县  

家寄五湖间扁舟往复还年年生白发处防上青山去国空知逺安身竟不闲更悲江畔栁长是北人攀  

夜泊金陵  

圆月出髙城苍苍照水营江中正吹笛楼上又无更洛下仍传箭闗西欲进兵谁知五湖外诸将但【`一作将吏更`】争名  

渡浙江  

前船后船未相及五两头平北风急飞沙卷地日色昏一半征帆浪花【`一作潮浪`】湿  

## 御定全唐诗卷二百八十  

卢纶  

李端公【`一作严维诗题作送李端`】  

故闗衰草徧离别自【`一作正`】堪悲路出寒云外人归暮雪时少孤为客早【`一作惯`】多难识君迟掩泪空相向风尘何防期  

秋晚山中别业  

树老野泉清幽人好独行去闲知路静归晚喜山眀兰芰通荒井牛羊出古城茂陵秋防冷【`一作晚`】谁念一书生  

闗口逢徐迈  

废寺连荒垒那知见子真闗城夜有雪冰渡晓无人酒里唯多【`一作移`】病山中愿作邻常闻兄弟乐谁信【`一作唯见谢`】家贫  

山中咏古木  

髙木巳萧索夜雨复秋风坠叶鸣藂【`一作荒`】竹斜根拥断  

蓬半侵山色【`一作影`】里长在水声中此地何人到云门去【`一作间路`】亦通  

詶李端公【`一本无端字`】野寺病居见寄  

野寺钟昏【`一作昏钟`】山正隂乱藤髙竹【`一作下`】水声深田夫就饷还依草野雉惊飞不过林斋沐暂思同静室清羸巳觉助禅心寂寞日长谁问疾料君唯取古方寻  

送少微上人防蜀  

瓶鉢绕禅衣连宵宿翠微树开巴水逺山晓蜀星稀识遍中朝贵多谙外学非何当一传付道侣愿知归  

送宁国夏侯丞  

楚国青芜上秋云似白波五湖长路少九派乱【`一作断`】山多谢守通诗宴陶公许醉过怃然【`一作无钱`】饯离阻年鬓两蹉跎  

送袁偁  

谏猎名空久多因病与贫买书行几市带雨别何人客路山连水军州日映尘凄凉一分手俱恨老相亲  

赠别李纷  

头白乗驴悬布囊一回言别泪千行儿孙满眼无归防唯到尊前似故乡  

罪【`一作非`】所送苗贠外上都  

谋身当议罪宁遣友朋闻祸近防难及愁长事【`一作思`】未分寂寥惊逺语幽闭望归云亲戚如相见唯应泣向君  

送李校书赴东川幕  

长坂望青城浮云与栈平字形知国号眉势识山名编简尘封阁戈鋋雪照营男儿须聘用莫信笔堪耕  

至徳中赠内兄刘赞  

时难访亲戚相见喜还悲好学年空在従戎事巳迟听琴泉落防歩履雪深时惆怅多边信青山共有期春日灞亭同苗员外寄皇甫侍御【`一作庾侍郎`】  

坐见春云暮无因报所思川平人去逺日暖鴈飞迟对酒山长在防花鬓自衰谁堪登灞岸还作旧【`一作异`】乡悲  

送顔推官防银夏谒韩大夫  

丛篁【`一作杯`】叫寒笛满眼塞山青才子尊前画将军石上铭猎声云外响战血雨中腥苦乐従来事因君一涕零咸阳送房济侍御归太原幕【`昔尝与济同防此邑`】  

旧居无旧邻似见故鄊【`一作园`】春复对别离酒欲成衰老人客衣频染泪军旅亦多尘握手重相勉平生心所因  

寳泉寺送李益端公归邠宁幕  

参差岩障东云日晃龙宫石净非因雨松凉不为风恋泉将鹤并偷果与猨同眼界尘虽染心源蔽【`一作路`】已通莲花国何限贝叶字无穷早晚登麟阁慈门欲付公  

送何召下第后归蜀  

裦斜行客过栈道响危空路湿云初上山眀【`一作暄`】日正中水程通海货地利杂吴风一别金门逺何人复荐雄  

宿定陵寺【`寺在陵内`】  

古塔荒台出禁墙磬声初尽漏声长云生紫殿幡花湿月照青山松栢香禅室夜闻风过竹奠筵朝唘露霑裳谁悟威灵同寂灭更堪砧杵发昭阳  

送彭开府往云中觐使君兄  

一门三代贵非是主恩偏破虏山铭在承家剑艺全夺旗貂帐侧射虎雪林前鴈塞逢兄弟云州发管冻河光带日枯草净无烟儒者曾脩【`一作亲`】武因贻上将篇  

送李缃  

旧国仍连五将营儒衣何防谒公卿波翻逺水蒹葭动路入寒村机杼鸣嵇康书论多归兴谢氏家风有学名为问西来雨中客空山防防是前程  

送内弟韦宗仁归信州觐省  

常嗟外族弟兄稀转觉心孤是送归醉掩壶觞人有泪梦惊波浪日【`一作愁穿魂梦月`】无辉烹鱼绿岸烟浮【`一作迷`】草摘【`一作采`】橘青溪露湿衣闻説江楼长卷幔几回风起望胡威  

长安疾后首秋夜即事【`一作陈羽诗`】  

九重深锁禁城秋月过南宫渐映楼紫陌夜深槐露滴碧空云尽火星流清风刻漏传三殿甲第歌钟乐五侯楚客病来鄊思苦寂寥灯下不深愁  

送崔琦赴宣州慕  

五马临流待幕賔羡君谈笑出风尘身闲就养宁辞逺世难移家莫贫天际晓山三峡路津头腊市九江人何防遥知防惆怅满湖青草鴈声春  

送杨皥东归  

登楼萧瑟话归期楚树荆云发逺思日里扬帆闻戍鼔舟中酹【`一作酌`】酒见山祠西江风浪何时尽北客音【`一作鱼`】书欲寄谁若説湓城杨司马知君望国有新诗  

至徳中途中书事却寄李僴  

乱离无防不伤情况复防碑对古城路绕寒山人独去月临秋水鴈空惊顔衰重喜归鄊国身贱多惭问姓名今日主人还共醉应怜世故一儒生  

奉和太常王卿酬中书李舎人中书寓直春夜对月见寄  

露如轻雨月如霜不见星河见鴈行虚晕入池波自泛满轮当苑桂多香春台几望黄龙阙云路宁分白玉郎是夜巴歌应金石岂殊萤影对清光  

詶包佶郎中览拙卷后见寄  

令伯支离晚读书岂知词赋称相如枉【`一作狂`】逢花木无新思拙就【`一作伏`】溪潭【`一作源`】损旧居禁路防山歌【`一作珂`】自缓云司玩月漏应疎【`一作夜应初`】沈忧敢望金门召空媿巴歈并【`一作问`】子虚  

送史寀滑州谒贾仆射  

朱门洞唘俨行车金鐍装囊半是书君向东州问徐羊公何事灭吹鱼  

送鲍中丞赴太原  

分路引鸣驺喧喧似陇头暂移西掖望全觧北门忧専幕临都防分【`一作亲`】曺制督邮积氷营不下盛雪猎方休白草连胡帐黄云拥戍楼今朝送旌斾一减鲁儒羞  

送耿拾遗湋充括图书使往江淮  

传令收遗籍诸儒喜饯君孔家唯有地禹穴但生云编简知还【`一作还知`】续虫鱼亦自分如逢北山隠一为谢移文  

送郭判官赴振武  

黄河九曲流缭绕古边州鸣鴈飞初夜羌胡正晩秋凄凉【`一清`】作金管思迢遰玉人愁七叶推【`一作虽`】多庆须懐杀敌忧  

春江夕望  

洞庭芳草遍楚客莫思归经难人空老逢春鴈自飞东西兄弟逺存没友朋稀独立还垂泪天南一布衣  

送元昱尉义兴  

欲成云海别一夜梦天涯白浪縁江雨青山绕县花风标当剧部冠带称儒家去矣谢亲爱知予髪巳华  

送黎兵曺往陕府结亲【`所昏即君从母女弟`】  

郎马两如龙春朝上路逢鸳鸯初集水薜荔欲依松歩帐歌【`一作障珂`】声转妆台烛影重何言在隂者得是戴侯宗  

送乐平苖明府  

累职比紫桑清秋入楚鄊一船灯照浪两岸树凝霜亭吏趋寒雾山城敛曙光无辞折腰久仲徳在鸳行  

晚到盩厔耆老家  

老翁曾旧识相引出柴门苦话别时事因寻溪上村数年何防客近日几家存冒雨防禾黍逢人忆子孙乱藤穿井口流水到篱根惆怅不堪住空山月又昏  

卧病书懐  

苦心三十载白首遇艰难旧地成孤客全家赖钓竿貌衰縁药尽起晩为山寒老病今如此无人更问防  

落第后归终南别业  

久为名所误春尽始归山落羽羞言命逢人强破顔交疎贫病里身老是非间不及东溪月渔翁夜往还  

送朝邑【`一作夏县`】张眀【`一作少`】府【`此公善琴`】  

千室暮山西浮云与树齐剖辞云落纸拥吏雪成泥野火芦千顷河田水万畦不知琴月夜谁得听乌啼  

送李方东归【`即故李校书端亲弟`】  

故交三四人闻别共霑巾举目是陈事满城无至亲身从防日病家自俭年贫此去何堪逺遗孤在旧邻  

秋晚霁后野望忆夏侯审  

天晴禾黍平畅目亦伤情野店云日丽孤庄砧杵鸣川原唯寂寞岐路自縦横前后无俦侣此懐谁与呈  

送王尊师【`一作道士`】  

梦别一仙人霞衣满鹤身旌幢天路晚【`一作逺`】桃杏海山春种玉非求稔烧金不为贫自怜头白早【`一作向白`】难【`一作谁`】与葛洪亲  

送抚州周使君【`即侍中之壻`】  

周郎三十余天子赐鱼书龙节随云水金铙动里闾松声三楚逺鄊思百花初若转农守萧咸事不如  

赠别司空曙  

有月曾同赏无秋不共悲如何与君别又是菊花时  

送王录事赴任苏州【`即舎人堂弟`】  

古堤迎拜路万里一帆前潮作浇田雨云成煮海烟吏闲唯重法俗富不忧邉西掖今宵咏还应【`一作湏`】寄阿连  

大梵山寺院奉呈趣上人赵中丞  

渐欲【`一作散发`】休人事僧房学闭闗伴鱼浮水上防鹤向林间寺古秋仍早松深暮更闲月中随道友夜夜坐空山  

送恒操上人归江外觐省  

依佛不违亲髙堂与寺邻问安双树晓求膳一僧贫持呪过龙庙翻经化海人还同恵休去儒者亦霑巾  

上巳日陪齐相公花楼宴  

钟陵暮春月飞观延羣英晨霞耀中轩满席罗金琼持杯凝逺睇触物结幽情树色【`一作杪`】防差绿湖光潋滟眀礼卑瞻綘帐恩浃厠华缨徒记山隂兴祓褉【`一作念此一作今日`】乃为荣  

寒食  

孤客飘飘岁载华况逢寒食倍思家莺啼逺墅多従栁人哭荒坟亦有花浊水秦渠通渭急黄埃京洛上原斜驱车西近长安好宫观防差半隠霞  

舟中寒食  

寒食空江曲孤舟渺水前鬭鸡沙鸟异禁火岸花然日霁开愁望波喧警醉眠因防数茎鬓倍欲惜芳年  

元日早朝呈故省诸公  

万防淩霜布森森瑞气间垂衣当晓日上夀对南山济济延多士跹跹舞百蛮小臣无事谏空愧伴鸣环  

元日朝回中夜书情寄南宫二故人  

鸣佩随鹓鹭登堦见冕旒无能禆圣代何事别沧洲闲夜贫还醉浮名老渐羞凤城春欲晚郎吏忆同防  

裴给事宅白牡丹【`一作裴潾诗`】  

长安豪贵惜春残争翫街西【`一作赏新开`】紫牡丹别有玉承露冷无人起就月中防  

送韦判官得雨中山  

前峰后岭碧蒙蒙草拥惊泉树带风人语马嘶听不得更堪长路在云中  

送宛丘任少府  

带绶别鄊亲东为千里人俗讹唯竞祭地古不留春野戍云藏火军城树拥尘少年何所重才子又清贫  

送永阳崔明府  

鹤唳蒹葭晓【`一作岸`】中流见楚城浪清风乍息山白月犹眀废路开荒木归人种古营悬闻正讹俗邴曼更【`一作防`】知名  

割飞二刀子歌  

我家有翦刀人云鬼国铁裁罗裁绮无钝时用来三年一股折南中匠人淳用钢再令屈随手伤改鍜割飞一刀子色迎霁雪锋含霜两条神物秋氷薄刃淬初蟾鞘金错越防吴钩不足夸斩犀切玉应懐怍日试曾磨汉水边掌中恄栗声冷然神惊魄悸却收得刃头巳吐微微烟刀乎刀乎何魑魅须藏怪湏慑若非良工变尔形只向裁缝委箱箧  

送郎士元使君赴郢州  

赐衣兼授节行日郢中闻花发登山庙天晴【`一作清`】阅水军渔商三楚接郡邑九江分髙兴应难遂元戎有大勲  

春词  

北苑罗裙带尘衢锦绣鞵醉眠芳树下半被落花埋  

清如玉壶氷  

玉壶冰始结循吏政初成既有虚心鉴还如照胆清瑶池慙洞澈金镜让澄眀气若朝霜动形随夜月盈临人能不蔽待物本无情怯对圎光里妍蚩自此呈【`一作生`】  

山店【`一作王建诗`】  

登登山路行时尽决决溪泉到防闻风动叶声山犬吠一【`一作防`】家松火隔秋云  

## 御定全唐诗卷二百八十一  

崔琮  

崔琮登大厯二年进士第诗一首  

长至日上公献夀  

应律三阳首朝天万国同斗边防子月台上祥风五夜钟初动【`一作晓`】千门日正融玉阶文物盛仙仗武貔雄率舞皆羣辟称觞即上公南山为圣夀长对未央宫李竦  

李竦大厯二年登进士第官户部尚书邓岳观察使诗一首  

长至日上公献夀  

晓金门辟乗时玉【`一作寳`】厯长羽仪瞻上宰云物丽初阳汉礼方传佩尧年正捧觞日行临观阙帝锡洽珪璋盛羙超三代洪休防百祥自怜朝末坐空此咏无彊张惟俭  

张惟俭宣城当涂人大厯六年进士第官和州刺史诗一首  

赋得西戎献白玉环  

当时无外守方物四夷通列土金河北朝天玉塞东自将荆璞比不与郑环同正朔虽传汉衣冠尚带戎幸承提佩宠多媿琢磨功絶域知文教争趋上国风  

章八元  

章八元睦州桐庐人登大厯六年进士第贞元中调句容主簿卒诗一卷今存六首  

新安江行  

江源南去【`一作出`】永野渡暂维梢古戍悬鱼网空林露鸟巢雪晴山脊见沙浅浪痕交自笑无媒者逄人作【`一作即`】觧嘲  

酬刘员外月下见寄  

夜凉河汉白卷箔出南轩过月鸿争逺辞枝叶暗翻独【`一作髙`】謡闻丽曲缓歩接清言宣室思前席行防拜主恩  

寄都官刘员外  

旧宅平津邸槐隂接汉宫鸣驺驰道上寒日【`一作见月`】直庐中白雪歌偏丽青云宦早通悠然【`一作悠`】一缝掖千里限【`一作快`】清风  

题慈恩寺塔  

十层突兀在虚空四十门开面面风却怪鸟飞平地上自惊人语半天中回梯暗踏如穿洞絶顶初攀似出笼落日凤城佳气合满城春树雨蒙蒙  

归桐庐旧居寄严长史  

昨辞夫子櫂归舟家在桐庐忆旧丘三月暖时花竞发两溪分处水争流近闻江老传鄊语遥见家山减旅愁或在醉中逢夜雪怀贤应向剡川防  

天台道中示同行  

八重岩防叠晴空九色烟霞绕洞宫仙道多因迷路得莫将心事问樵翁  

张莒  

张莒长山人登大厯九年进士第大中时官吏部员外郎诗一首  

元日望元殿御扇开合【`大厯十三年吏部试`】  

万国来朝【`一作初`】岁千年【`一作秋`】觐【`一作覩`】圣君辇迎仙仗出扇匝御香焚俯对朝容近先知曙色分冕旒开处见钟磬合时闻影动承朝日花攅似庆云蒲葵那可比徒用隔炎氛  

史延  

史延登大厯九年进士第诗一首  

清眀日赐百僚新火  

上苑连侯第清眀及暮春九天初改火万井属良辰颁赐防逾洽承时庆自【`一作亦`】均翠烟和栁嫩红熖出花新宠命尊三老祥光烛万人太平当此日空复荷陶甄【`一作钧`】  

韩濬  

韩濬江东人大厯九年进士及第诗一首  

清眀日赐百僚新火  

朱【`一作玉`】骑传红烛天防赐近臣火随黄道见烟绕白榆新荣耀分他日【`一作室`】恩光共此辰更调金鼎膳还暖玉堂人灼灼千门晓煇煇万井春应怜萤聚夜【`一作者`】瞻望及东【`一作独无`】隣  

郑辕  

郑辕大厯九年进士诗一首  

清眀日赐百僚新火  

改火清明后优恩赐近臣漏残丹禁晚燧发白榆新瑞彩来双阙神光焕四隣气回侯第暖烟散帝城春利用调羮鼎余煇烛缙绅皇眀如照隐愿及聚萤人  

王濯  

王濯大厯九年进士第诗一首  

清明日赐百僚新火  

御火传香殿华光及侍臣星流中使马烛耀九衢人转【`一作传`】影连金屋分辉丽锦茵熖迎红蘂发烟染绿条春助律和风早添炉暖气新谁怜一寒士犹望照东隣独孤绶  

独孤绶大厯十年登进士第举博学宏词尝试驯象赋徳宗称之特书第三诗一首  

投珠于泉  

至道归淳朴明珠被弃捐天真来照乗成性却沈泉不是灵蛇吐非縁【`一作犹疑`】合浦还岸傍随月落波底共星悬致逺终无胫懐贪遂息肩欲知恭俭徳所寳在惟贤仲子陵  

仲子陵峨眉人大厯中登第厯官常侍诗一首  

秦镜  

万古【`一作里`】秦时镜从来抱至精依台月自吐在匣水常清烂烂金光发澄澄物象生云天皆洞鉴表里尽虚眀但见人窥胆全胜响应声妍媸定可识何防更逃情张佐  

张佐大厯中进士诗二首  

秦镜  

楼上秦时镜千秋独有名菱花寒不落氷质夏长清龙在形难掩人来胆易呈升台宜逺照开匣乍蔵眀皎色新磨出圆规旧铸成愁容如可鉴当欲拂尘缨  

忆防天台寄道流【`见众妙集`】  

忆昨天台到赤城防朝仙籁耳中生云龙出水风声急海鹤鸣皋日色清石笋半山移歩险桂花当涧拂衣轻今来尽是人间梦刘阮茫茫何防行  

丁泽  

丁泽大厯十年试东都第一诗三首  

负图【`东都试`】  

天意将垂象神出负圗五方行有配八卦义宁孤作瑞旌君徳披文叶帝谟乗流喜得路逢圣幸存躯莲叶池通泛桃花水自浮还寻九江去安曳泥途  

上元日梦王母献白玉环  

梦中朝上日阙下拜天顔仿佛瞻王母分明献玉环灵姿趋甲帐悟道契闗似见霜姿白如防月彩弯霓裳归物外凤厯晓人寰仙圣非相逺昭昭寤寐间  

良田无晩岁  

人功虽未及地力信非常不任耕耘早偏宜黍稷良无年皆有获后种亦先芳膴膴盈千青青保万箱何须祭田祖讵要察农祥况是春三月和风日又长  

阎济羙  

阎济羙大厯十年进士第元和初刺华州贞元末歴福建观察使终工部尚书诗二首  

下第献座主张谓  

謇谔王臣直文眀雅量全望炉金自跃应物镜何偏南国幽沈尽东堂礼乐宣转令防艺士更惜至公年芳树欢新景青云泣暮天唯愁凤池拜孤贱更谁怜  

天津桥望洛城残雪  

新霁洛城端千家积雪寒未收清禁色偏向上阳残张少博  

张少博大厯进士诗二首  

尚书郎上直闻春漏  

建礼香处重城待漏辰徐声传凤阙晓唱辨鸡人银箭听将尽铜壶滴更新催筹当五夜移刻及三春杳杳从天逺泠泠出禁频直庐残响曙肃穆对钩陈  

雪夜观象阙待漏  

残雪初晴后鸣珂奉阙庭九门传晓漏五夜晨扄北斗横斜汉东方落曙星烟氛初动色簪佩未分形雪重犹垂白山遥不辨青鸡人更唱防偏入此时听  

周彻  

周彻大厯进士诗一首  

尚书郎上直闻春漏  

建礼通华省含香直紫宸静闻铜史漏暗识桂宫春滴沥疑将絶清泠发更新寒声临鴈沼疎韵应鸡人逈入千门彻行催五夜频髙台闲自聴非是驻征轮  

髙拯  

髙拯大厯十三年进士第诗一首  

及第后赠试官  

公子求贤未识真欲将毛遂比常伦当时不及三千客今日何如十九人  

王表  

王表大厯十四年登进士第官至秘书少监诗三首  

赋得花发上林【`大厯十四年侍郎潘炎试`】  

御苑【`一作上院`】春何早繁花已绣【`一作满`】林笑迎眀主仗香拂羙人簪地接楼台近天垂雨露深晴光来戏蝶夕景动栖禽欲托凌云势先开捧日心方知桃李树从此别【`一作必`】成隂  

清眀日登城春望寄大夫使君  

春城闲望爱晴天何防风光不眼前寒食花开千树雪清明日出万家烟兴来促席唯同舍醉后狂歌尽少年闻説莺啼却惆怅诗成不见谢临川  

成徳乐  

赵女乗春上画楼一声歌发满城秋无端更唱闗山曲不是征人亦泪流  

独孤授  

独孤授大厯十四年登第诗一首  

花发上林  

上苑韶容早芳菲正吐花无言向春日闲笑任年华润色笼轻霭晴光艳晚霞影连千户竹香散万人家幸绕楼台近仍懐雨露賖愿君垂采摘不使落风沙  

王储  

王储大厯十四年登第诗一首  

赋得花发上林  

东陆和风至先开上苑花秾枝藏宿鸟香蘂拂行车散白怜晴日舒红爱晚霞桃间留御马梅防入胡笳城郭连增媚楼台映转华岂同幽谷草春至发犹賖  

周渭  

周渭大厯十四年登第诗二首  

赋得花发上林  

灼灼花凝雪春来发上林向风初散蘂垂叶欲成隂人过香随逺烟晴色自深净时空结雾疎防未藏禽菶茸何年植间闗防日吟一枝如可冀不负折芳心  

赠龙兴观主吴崇岳  

楮为冠子布为裳吞得丹霞夀防长混俗性灵常乐道出尘风格早休粮枕中经妙谁传与肘后方新自写将百尺松梢几飞歩鹤栖板上礼虚皇  

## 御定全唐诗卷二百八十二  

李益  

李益字君虞姑臧人大厯四年登进士第授郑县尉乆不调益不得意北游河朔幽州刘济辟为从事尝与济诗有怨望语宪宗时召为秘书少监集贤殿学士自负才地多所凌忽为众不容谏官举其幽州诗句降居散秩俄复用为秘书监迁太子宾客集贤学士判院事转右散骑常侍太和初以礼部尚书致仕卒益长于歌诗贞元末与宗人李贺齐名每作一篇教坊乐人以赂求取唱为供奉歌辞其征人歌早行篇好事画为屏障集一卷今编诗二卷  

从军有苦乐行【`时从司空鱼公北征　鱼一作冀`】  

劳者且莫【`一作勿`】歌我欲【`一作歌`】送君觞从军有苦乐此曲乐未央仆居在【`一作本居又作本起`】陇上陇水断人肠东过秦宫路宫路【`一作树`】入咸阳时逢汉帝出谏猎至长杨讵驰游  

侠窟非结少年场一旦承嘉惠轻身【`一作命`】重恩光秉笔参帷帟从军至朔方边地多隂风草木自凄凉断絶海云去出没胡沙长参差引雁翼隐辚腾军装劒文夜如水马汗冻成霜侠气五都少矜功六郡良山河起目前睚眦死路傍北逐驱獯【`一作种`】虏西临复旧疆昔还赋【`一作尠`】余资今出乃赢粮一矢弢夏服我弓不再张寄语【`一作言`】丈夫雄苦乐身自当  

登长城【`一题作塞下曲`】  

汉家今上郡秦塞古长城有日云长惨无风沙自惊当今圣天子不战四夷平  

杂曲  

妾本蚕家女不识贵门仪藁砧持玉斧交结五陵儿十日或一见九日在路岐人生此夫壻富贵欲何为杨柳徒可折南山不可移妇人贵结髪寜有再嫁资嫁女莫望髙女心愿所宜寜从贱相守不愿贵相离蓝叶郁重重蓝花若榴色少妇归少年华光【`一作光华`】自相得谁言配君子以奉百年身有义即夫壻无义还他人爱如寒炉火弃若秋风扇山岳起面前相看不相见丈夫非小儿何用强相知不见朝生菌易成还易衰征客欲临路居人还出门北风河梁上四野愁云繁岂不恋我家夫壻多感恩前程有日月勲绩在河源少妇马前立请君听一言春至草亦生谁能无别情殷勤展心素见新莫忘故遥望孟门山殷勤报君子既为随阳雁勿学西流水尝闻生别离悲莫悲于此同器不同荣堂下即千里与君贫贱交何异萍上水托身天使然同生复同死  

送辽阳使还军  

征人歌且行北上辽阳城二月戎马息悠悠边草生青山出塞断代地入云平昔者匈奴战多闻杀汉兵平生报国愤【`一作意`】日夜角弓鸣勉君万里去勿使虏尘惊  

赋得早燕送别  

碧草缦【`一作漫`】如线去来双飞燕长门未有春先入班姬殿梁空绕不【`一作复`】息檐寒窥欲遍今至随红蕚【`一作蕋`】昔还悲素扇一别与秋鸿差池讵相见  

秋晚溪中寄懐大理齐司直【`时齐分司洛下有东山之期`】  

凤翔属明代羽翼文葳蕤昆仑进琪树飞舞下瑶池振仪自西睠东夏复分厘国典唯平法伊人方在斯荒宁【`一作亭`】桁杨肃芳辉兰玉滋明质鹜髙景飘飖服缨绥天寒清洛苑秋夕白云司况复空岩侧苍苍幽桂期岁寒坐流霰山川犹别离浩思慿尊酒氛氲独含辞  

溪中月下寄杨子尉封亮  

蘅若夺幽色衔思恍无悰宵长霜雾【`一作霰`】多岁晏淮海风团团山中月三五离夕【`一作席`】同露凝朱絶觞至兰玉空清光液流波盛明难再逢尝恐河汉逺坐窥烟景穷小人谅处隂君子树大【`一作元`】功永愿厉髙翼慰我丹桂丛  

春晩赋得余花落【`得起字`】  

留春春竟去春去花如此蝶舞绕应稀鸟惊飞讵已衰红辞故蕚繁緑扶雕蕊自委不胜愁庭风那更起  

闻亡友王七嘉禾寺得素琴  

故人惜此去留琴明月前今来我访旧泪洒白云天讵欲匣孤响送君归夜泉抚琴犹可絶况此故无何必雍门奏然后泪【`一作使`】潺湲  

校书郎杨凝往年以古镜贶别今追赠以诗  

明镜出匣时明如云间月一别青春鉴囘光照华髪美人昔自爱鞶带手中【`一作所`】结愿以【`一作似`】三五期经天无玷缺  

置酒行【`一本无行字`】  

置酒命所欢凭觞遂为戚日往不再来兹辰坐成昔百龄非乆长五十将半百胡为劳我形已须【`一作鬓又作鬒`】还复白西山鸾鹤羣【`一作顾`】矫矫烟雾翮明霞【`一作诀`】发金丹隂洞潜水碧安得凌风羽崦嵫驻灵魄无然坐衰老慙叹【`一作观`】东陵柏  

长社窦明府宅夜送王屋道士常究子  

旦随三鸟去羽节凌霞光暮与防凫宿云车下紫阳天坛临月近洞水出山长海峤年年别丘陵徒自伤  

观囘军三韵  

行行上陇头陇月【`一作麦`】暗悠悠万里将军没囘旌陇戍【`一作树`】秋谁令呜咽水重入故营流  

华山南庙  

隂山临古道古庙闭山碧【`一作庙闭空山碧`】落日春草中搴芳荐瑶席明灵达精意髣髴如不隔岩【`一作微`】雨神降时囘飚入松栢当闻坑儒后此地返秦【`一作曾返`】璧自古害忠良神其辅宗祏  

喜邢校书逺至对雨同赋逺晚饭阮返五韵  

雀噪空城隂木衰羇思逺已【`一作似`】蔽青山望徒悲白云晚别离千里风雨中同一饭开径说逢康临觞方接阮旅宦竟何如劳飞思自返  

城西竹园送裴佶王达  

葳蕤凌风竹寂寞离人觞怆懐非外至沈郁自中肠逺行从此始别袂重凄霜  

月下喜邢校书至自洛  

天河夜未央漫漫复苍苍重君逺行至及此明月光华星暎衰柳暗水入寒塘客心定何似余欢方自长  

北至太原  

炎祚昔昬替皇基此郁盘命久己集抚运良乃【`一作乃良`】艰南阨羊肠险北走雁门寒始于一戎定垂此亿世安唐风本忧思王业实艰难中厯虽横溃天纪未可干圣明所兴国灵岳固不殚咄咄薄游客斯言殊不刋  

入华山访隐者经仙人石坛  

三考四【`一作西`】岳下官曹少休沐久负青山诺今还获所欲尝闻玉清洞金简受箓夙驾升天行云游恣霞宿【`一作云霞恣游宿`】平明矫轻防扪石入空曲仙人古石坛苔绕青瑶局阳桂凌烟紫隂萝冒水緑隔世【`一作山`】闻丹经悬泉注明玉前惊羽人防白日天居肃问我将致辞笑之自相目竦身云遂起仰见双白鹄堕其一纸书文字类鸟足视之了不识三返又三复归来问方士举世莫解读何必若蜉蝣然后为局促鄙哉宦游子身志俱降辱再往不及期劳歌叩山木  

罢镜  

手中青铜镜照我少年时衰飒一如此清光难复持欲令孤月掩从遣半心疑纵使逢人见犹胜自见悲华隂东泉同张处士诣藏律师兼简县内同官因寄齐中书  

苍崖抱寒泉沦照洞金碧潜鳞孕明晦山灵閟幽【`一作精`】赜前峯何其诡万变穷日夕松老风易悲山秋云更白故人邑中吏五里仙雾隔美质简琼瑶英声铿金石烦君竟相问问我此何适我因赞时理书寄西飞翮哲匠熙百工日月被光泽大国本多士荆岑无遗璧髙网弥八纮皇图明四辟羣材既兼畅顾我在草泽贵无身外名贱有区中役忽忽百龄内殷殷千虑廹人生已如寄在寄复为客旧国不得归风尘满阡陌  

答郭黄中孤云首章见赠  

孤云生西北从风东南飘帝乡日已逺苍梧无还飚已矣凤叹严霜集灵苕君其勉我懐岁暮孰不雕  

合源溪期张计不至  

霜露肃时序缅然方独寻暗溪迟仙侣寒涧闻松禽寂歴兹夜【`一作夜兹`】永清明秋序深微波澹澄夕烟景含虚林素志乆沦否幽懐方自吟【`一作今`】  

竹溪  

访竹越云崖即林若溪絶宁知脩干下漠漠秋苔洁清光溢空曲茂色临幽澈采摘愧芳鲜奉君岁暮节  

送诸暨王主簿之任  

别愁已万绪离曲方三奏逺宦一辞乡南天异风候秦城岁芳老越国春山秀落日望寒涛公门闭清昼何用慰相思裁书寄闗右  

罢秩后入华山采茯苓逢道者  

委绶来【`一作采`】名山观竒恣所停山中若有闻言此不死庭遂逢五老人一谓西岳灵或闻樵人语飞去入昴星授我出云路苍然凌石屏视之有文字乃古黄庭经左右长松列动揺风露零上蟠千年枝隂虬负青防下结九秋霰流膏为茯苓取之砂石间异若鹤形况闻秦宫女华髪变已青有如上帝心与我千万龄始疑有仙骨链魂可永宁何事逐豪游饮啄以羶腥神物亦自閟风雷防此扄欲传山中寳囘防忽已暝乃悲世上人求醒终不醒  

自朔方还与郑式瞻崔称郑子周岑赞同防法云寺三门避暑  

予本疎放士朅来非外矫误落边尘中爱山见山少始投清凉宇门值烟岫表参差互明灭彩翠竟昬晓泠泠逺风来过此羣木杪英英二三彦襟旷去烦扰【`一作挠`】游川出潜鱼息隂勌飞鸟徇物不可穷唯于此心了  

来从窦车骑行【`自朔方行作`】  

束髪逢世屯懐恩抱明义读书良有感【`一作不武`】学劒慙非智遂别鲁诸生来从窦车骑追兵赴边急络马黄金辔出入燕南陲由来重意气自经臯兰战又【`一作入`】破楼烦地西北防三边东南留一尉时过歘如云【`一作如云雨`】参差不自【`一作自不`】意将军失恩泽万事从此异置酒髙台上薄暮秋风至长防与我归归来同弃置自酌还自饮非名又非利歌出易水寒琴下雍门泪出逢平乐旧言在天阶侍问我从军苦自陈少年贵丈夫交四海徒论身自致汉将不封侯苏卿劳【`一作来又作还`】逺使今我终此曲此曲诚不易贵人难识心何由知忌讳  

夜发军中  

边马枥上惊雄劒匣中鸣半夜军书至匈奴宼六城中坚分暗阵太乙起神兵出没风云合苍黄豺虎争今日边庭战縁赏不縁名  

将赴朔方早发汉武泉  

弭盖出故闗穷秋首边路问我此何为平生重一顾风吹山下草系马河边树奉役良有期囘瞻终未屡去乡幸未逺戎衣今已故岂惟幽朔寒念我机中素去矣勿复言所酬知音【`一作者`】遇  

城傍少年【`一作汉宫少年行`】  

生长边城傍出身事弓马少年有胆气独猎隂山下偶与匈奴逢曽擒射雕者名悬壮士籍请君少相假  

游子吟  

女羞夫壻薄客耻主人贱遭遇同众流低囘媿相见君非青铜镜何事空照面莫以衣上尘不谓心如练人生当荣盛待士勿言倦君看白日驰何异上箭  

饮马歌  

百马饮一泉一马争上游一马喷成泥百马饮浊流上有沧浪客对之空叹息自顾缨上尘裵囘终日夕为问泉上翁何时见沙石  

莲塘驿【`在盱眙界`】  

五月渡淮水南行绕山陂江村逺鸡应竹里闻缲丝楚女肌髪美莲塘烟露滋菱花覆碧渚黄鸟双飞时泝洄逺凭风托微词斜光动流睇此意难自持女歌本轻艳客行多怨思女萝防幽蔓拟上青桐枝  

五城道中  

金铙随玉节落日河边路沙鸣后骑来雁起前军度五城鸣斥堠三秦新召募天寒白登道塞浊隂山雾仍闻旧兵老尚在乌兰戍笳箫汉思繁旌旗边色故寝兴倦弓甲勤役伤风露来逺赏不行锋交勲乃茂未知朔方道何年罢兵赋  

与王楚同登青龙寺上方  

连冈出古寺流睇移芳防鸟没汉诸陵草平秦故殿揺光浅深树拂木【`一作水`】参差鷰春心断易迷逺目伤难徧壮日各轻年暮年方自见  

登夏州城观送行人赋得六州胡儿歌  

六州胡儿六蕃语十岁骑羊逐【`一作射`】沙防沙头牧马孤雁飞汉军游骑貂锦衣云中征戍三千里今日征行【`一作人`】何岁归无定河边数株栁共送行人一杯酒胡儿起作和【`一作六`】蕃歌齐唱呜呜尽垂手心知旧国西州逺西向胡天望乡久回头忽作异方声一声回尽征人首蕃音虏曲一【`一作自`】难分似说边情向塞云故国闗山无限路风沙满眼堪断魂不见天边青作【`一作草`】塜古来愁杀汉昭君  

从军夜次六胡北饮马磨劒石为祝殇辞  

我行空碛见沙之磷磷与草之羃羃半没胡儿磨劒石当时洗劒血成川至今草与沙皆赤我因扣石问以言水流呜咽幽草根君寜独不怪隂燐吹火荧荧又为碧有鸟自称蜀帝魂南人伐竹湘山下交根接叶满泪痕请君先问湘江水然我此恨乃可论秦亡汉絶三十国闗山战死知何极风飘雨洒水自流此中有寃消不得为之弹劒作哀吟风【`一作蓬`】沙四起云沈沈满营战马嘶欲尽毕昴不见胡天隂东征曽吊长平苦往往晴明独风雨年移代去感精魂空山月暗闻鼙鼓秦坑赵卒四十万未若格鬭伤戎虏圣君破胡为六州六州又尽为【`一作空`】胡丘韩公三城断胡路汉甲百万屯边秋乃分司空授朔土拥以玉节临诸侯汉为一雪万世讐我今抽刀勒劒石告尔万世为唐休又闻招魂有美酒为我浇酒祝东流殇为魂兮可以归还故乡些沙场地无人兮尔独不可以久留  

登天坛夜见海【`一本海下有日字`】  

朝游碧峯三十六夜上天坛月边宿仙人携我搴玉英坛上夜半东方明僊钟撞撞近海日海中离离三山出霞梯赤城遥可分霓旌綘节倚彤云八鸾五凤纷在御王母欲上朝元君羣仙指此为我説几见尘飞沧海竭竦身别我期丹宫空山处处遗清风九州下视杳未旦一半浮生皆梦中始知武皇求不死去逐瀛洲羡门子大礼毕皇帝御丹凤门改元建中大赦  

大明曈曈天地分六龙负日升天门凤凰飞来衔帝箓言我万代金皇孙灵鸡鼓舞承天赦髙翔百尺垂朱幡宸居穆清受天厯建中甲子合上元昊穹景命即已至王【`一作三`】事乃可酬乾坤升中告成答贶泥金检玉昭鸿恩云亭之事畧可记七十二君宁独尊小臣欲上封禅表【`一作草`】久而未就【`一作召`】归文【`一作陵`】园  

轻薄篇  

豪不必驰千骑雄不在垂双鞬天生俊气自相逐出与雕鹗同飞翻朝行九衢不得意下鞭走马城西原忽闻燕雁一声去囘鞍挟弹平陵园归来青楼曲未半【`一作辛`】美人玉色当金尊淮隂少年不相下酒酣半笑倚市门安知我有不平色白日欲落红尘昬死生容易如反掌得意失意由一言少年但饮莫相问此中报讐亦【`一作兼`】报恩  

野田行【`一作于鹄诗`】  

日没出古城野田何茫茫寒狐啸【`一作上`】青塜鬼火烧白杨昔人未为泉下客行到此中曽断肠  

古别离  

双劒欲别风【`一作心`】凄然雌沈水底雄上天江囘汉转两不见云交雨合知何年古来万事皆由命何用临岐苦涕涟【`一作涕苦相连`】  

效古促促曲为河上思妇作  

促促何促促黄河九囘曲嫁与棹船郎空牀将影宿不道君心不如石那教【`一作令`】妾貌长如玉  

汉宫少年行  

君不见上宫警夜营八屯咚咚街鼓朝朱轩玉堦霜仗拥未合少年排入铜龙门暗闻管九天上宫漏沈沈清吹繁平明走马絶驰道呼鹰挟弹通缭垣玉笼金鎻飬黄口探雏取卵伴王孙分曹陆博快一掷迎欢先意笑语喧巧为柔媚学优孟儒衣嬉戯冠沐猿晩来香街经栁市行过倡舍宿桃根相逢杯酒【`一作酒后`】一言失回朱防白闻至尊金张许史伺顔色王侯将相莫敢论岂知人事无定势朝欢暮戚如掌翻椒房宠移子爱夺一夕秋风生戾园徒用黄金将买赋宁知白玉暗成痕持杯收水水已覆徙薪避火火更燔欲求四老张丞相南山如天不可上  

## 御定全唐诗卷二百八十三  

李益  

竹窗闻风寄苖发司空曙  

微风惊暮坐临牖思悠哉开门复动竹疑是故人来时滴枝上露稍沾【`一作沿`】堦下苔何当一入幌为拂緑琴埃  

赋得垣衣  

漠漠复霏霏为君垣上衣昭阳辇下草应笑此生非掩蔼【`一作奄霭一作庵薆`】青春去【`一作暮`】苍茫白露稀【`一作晞`】犹胜萍逐水流浪不相依  

送人流贬  

汉章虽约法秦律已除名谤逺人多惑官微不自明霜风先独树瘴雨失荒城畴昔长沙事三年召贾生  

送人南归  

人言下江疾君道下江迟五月江路恶南风惊浪时应知近家喜还有异乡悲无柰孤舟夕山歌闻竹枝  

水亭夜坐赋得晓雾  

月落寒雾起沈思浩通川宿禽啭木散山泽一苍然漠漠沙上路【`一作鹭`】沄沄洲外田犹当依逺树断续欲穷天  

送常曾侍御使西蕃寄题西川  

凉王宫殿尽芜没陇云西今日闻君使雄心逐鼓鼙行当收汉垒直可取蒲泥旧国无由到烦君下【`一作走`】马题  

入南山至全师兰若  

木陨【`一作落`】水归壑寂然无念【`一作始`】心南行有真子被褐息山隂石路瑶草散松门寒景深吾师亦何爱【`一作授`】自起定中吟  

送韩将军还边  

白马羽林儿扬鞭薄暮时独将轻骑出暗与伏兵期雨雪移军逺旌旗上垅迟圣心戎寄重未许让恩私  

晩春卧病喜振上人见访  

卧牀如【`一作殊`】旧日窥户易伤春灵寿扶衰力芭蕉对病身道心空寂寞时物自芳新旦夕谁相访唯当摄【`一作揖`】上人  

春行  

侍臣朝谒罢戚里自相过落日青丝骑春风白纻歌恩承三殿近猎向五陵多归路南桥望垂杨拂细波洛阳河亭奉酬留守羣公追送【`一作李逸诗`】  

离亭饯落晖腊酒减春【`一作征`】衣岁晩烟霞重川寒云树微戎装千里至旧路十年归还似汀洲雁相逢又背飞  

寻纪道士偶防诸叟  

山隂寻【`一作逢`】道士暎竹羽衣新侍坐双童子陪游五老人水花松下静坛草雪中春见说桃源洞如今犹避秦  

同萧链师宿太乙庙  

微月空山曙春祠谒少君落花坛上拂【`一作扫`】流水洞中闻酒引芝童奠香余桂子【`一作女`】焚鹤飞将羽节遥向赤城分  

送同落第者东归  

东门有行客落日满前山圣代谁知者沧洲今独还片云归海暮流水背城闲余亦依嵩颍【`一作岭`】松花深闭闗  

送柳判官赴振武  

边庭汉仪重旌甲似【`一作事`】云中虏地山川壮单于鼓角雄闗寒塞榆落月白胡天风君逐嫖姚将麒麟有战功  

述懐寄衡州令狐相公  

调元方翼圣轩盖忽言东道以中枢宻心将外理同白头生逺浪丹叶下髙枫江上萧疎雨何人对谢公  

喜入兰陵望紫阁峯呈宣上人  

薙草开三径巢林喜一枝地寛留种竹泉浅欲开池紫阁当疎牖青松入壊篱从今安僻陋萧相是吾师  

喜见外弟又言别  

十年离乱【`一作乱离`】后长大一相逢问姓惊初见称名忆旧容别来沧海事语罢暮天钟明日巴陵道秋山又几重  

立春日宁州行营因赋朔风吹飞雪  

边声日夜合朔风惊复来龙山不可望千里一裵囘捐扇破谁执素纨轻欲裁非时妬桃李自是舞阳台  

献刘济  

草緑古燕州莺声引独游雁归天北畔春尽海西头向日花偏落驰年水自流感恩知有地不上望京楼  

哭柏岩禅师  

遍与傍人别临终尽不愁影堂谁为扫坐塔自看修白日钟边晩青苔鉢上秋天涯禅弟子空到柏岩游  

赴邠宁留别  

身承汉飞将束髪即言兵侠少何相问从来事不平黄云断朔吹白雪拥沙城幸应边书募横戈防取名  

紫骝马  

争场看鬬鸡白鼻紫骝嘶漳水春闺晩丛台日向低歇鞍珠作汗试劒玉如【`一作为`】泥为谢红梁鷰年年妾独栖  

夜上受降城闻笛【`一作戎昱诗`】  

入夜思归【`一作归思`】切笛声清更哀愁人不愿听自到枕前来风起塞云断夜深闗月开平明独惆怅落【`一作飞`】尽一庭梅  

同崔邠【`一作颁`】登鹳雀楼  

鹳雀楼西【`一作南一作前`】百尺樯汀洲云树共茫茫汉家箫鼓空流水魏国山河半夕阳事去千年犹恨速愁来一日即为【`一作知`】长风烟【`一作尘`】并起【`一作是`】思归【`一作乡`】望逺目非春亦自伤  

奉酬崔员外副使携琴宿使院见示  

忽闻此夜携琴宿遂叹常时尘吏喧庭木已衰空月亮城砧自急对霜繁犹持副节留军府未荐髙词直掖垣谁问南飞长绕树官微同在谢公门  

送贾校书东归寄振上人【`一作振上人院喜见贾弇兼酬别`】  

北风吹【`一作南`】雁数声悲况指前林是别时秋草不堪频送逺白云何处更相期山随匹马行看暮路入寒城独去迟为向东州故人道江淹已拟惠休诗  

过马嵬二首  

路至墙垣问樵者顾予云是太真宫太真血染马蹄尽朱阁影随天际空丹壑不闻歌吹夜玉堦唯有薜萝风世人莫重霓裳曲曽致干戈是此中  

金甲银旌尽已囘苍茫罗袖隔风埃浓香犹自随鸾辂恨魄无由【`一作因`】离马嵬南内真人悲帐殿东溟方士问蓬莱唯留坡畔弯环月时送残辉入夜台【`此首一作李逺诗`】  

盐州过胡儿饮马泉【`一作过五原胡儿饮马泉`】  

緑杨着水草如烟旧是胡儿饮马泉【`鸊鹈泉在丰州城北胡人饮马于此`】几处吹笳明月夜何人倚劒白云天从来冻合闗山路今日分流汉使前莫遣行人照容鬓恐惊憔悴入新年  

宿冯翊夜雨赠主人  

危心惊夜雨起望漫悠悠气耿残灯暗声繁髙树秋凉轩辞夏扇风幌揽轻裯思绪蓬初断归期燕暂留闗山蔼己失脸泪迸难收赖君时一笑方能解四愁  

送襄阳李尚书  

天寒发梅柳忆昔到襄州树暖然红烛江清展碧油风烟临岘首云水接昭丘俗尚春秋学词称文选楼都门送旌节符竹领诸侯汉沔分戎寄黎元减圣忧时追山简兴本自习家流莫废思康乐诗情满沃洲  

春日晋祠同声防集得疎字韵  

风壤瞻唐本山祠阅晋余水亭开帟幕岩榭引簪裾地緑苔犹少林黄柳尚疎菱苕生皎镜金碧照澄虚翰苑声何旧宾筵醉止初中州有辽雁好为系边书  

再赴渭北使府留别  

结髪逐鸣鼙连兵追谷蠡山川搜伏虏铠甲被重犀故府旌旗在新军羽校【`一作檄`】齐报恩身未死识路马还嘶列嶂髙烽举当营太白低平戎七尺劒封检一丸泥截海取【`一作收`】蒲类跑泉饮鸊鹈汉庭中选重更事五原西  

送归中丞使新罗册立吊祭【`一作李端诗`】  

东望扶桑日何年是到时片防通雨露积水隔华夷浩风来逺虚眀鸟去迟长波静云月孤岛宿旌旗别叶传秋意廻潮动客思沧溟无旧路何处问前期  

赋得路傍一株柳送邢校书赴延州使府  

路傍一株柳此路向延州延州在何处此路起悠悠【`一作边愁`】  

重赠邢校书  

俱从四方事【`一作士`】共防九秋中断蓬与落叶相值各因风  

照镜  

衰鬓朝临镜将看却【`一作各`】自疑慙君眀似月照我白如丝  

书院无厯日以诗代书问路侍御六月大小  

野性迷尧厯松窗有道经故人为柱史为我数堦蓂  

闻鸡赠主人  

胶胶司晨鸣报尔东方旭无事恋君轩今君重鳬鹄  

登白楼见白鸟席上命鹧鸪辞  

一鸟如霜雪飞向【`一作下`】白楼前问君何以至天子太平年  

石楼山见月【`一作宿青山石楼`】  

紫塞连年戍黄砂碛路穷故人【`一作山`】今夜宿见月石楼中  

惜春伤同幕故人孟郎中【`一本有杜侍御三字`】兼呈去年看花友  

畏老身全【`一作今`】老逢春解惜春今年看花伴已少去年人  

嘉禾寺见亡友王七题壁  

今日忆君处忆君君岂知空余暗尘字读罢泪仍垂  

听唱赤白桃李花  

赤白桃李花先皇在时曲欲向西宫唱西宫官树緑  

江南词【`一作曲`】  

嫁得瞿塘贾朝朝悮妾期早知潮有信嫁与弄潮儿  

赠内兄卢纶  

世故中年别余生此防同却将悲【`一作愁`】与病来【`一作独`】对朗陵翁  

答窦二曹长留酒还榼  

榼小非由【`一作图`】榼星郎是酒星解酲元有数不用吓刘伶  

答广宣供奉问兰陵居  

居北有朝路居南无住人劳师问家第山色是南邻  

乞寛禅师瘿山罍呈宣供奉  

石色凝秋藓峰形若夏云谁留秦苑地好赠杏溪君  

观骑射  

边头射雕将走马出中军逺见平原上翻身向暮云幽州赋诗见意时佐刘幕【`一作题太原落漠驿西堠`】  

征戍在桑干年年蓟水寒殷勤驿西路【`一作堠`】北【`一作此`】去【`一作路`】向【`一作到`】长安  

军次阳城烽舍北流泉  

何地可潸然阳城烽树【`一作舍`】边今朝望乡客不饮北流泉  

金吾子  

绣帐博山鑪银鞍冯子都黄昬莫攀折惊起欲栖乌  

山鹧鸪词【`一本题上无山字`】  

湘江斑竹枝锦翅鹧鸪飞处处湘云合郎从何处归  

立秋前一日览镜  

万事销身外生涯在镜中唯将满鬓雪明日对秋风  

代人乞花  

绣户朝眠起开满地花春风解人意欲【`一作吹`】落妾西家  

上洛桥  

金谷园中柳春来似舞腰何堪好风景独上洛阳桥  

扬州懐古  

故国歌钟地长桥车马尘彭城阁边柳偏似不胜春  

水宿闻雁  

早雁忽为双惊秋风水窗夜长人自起星月满空江  

扬州早雁  

江上三千雁年年过故宫可怜江上月偏照断根蓬  

下【`一本有漏字`】楼  

话旧全【`一作今`】应老【`一作逺`】逢春喜又悲防花行拭泪倍觉下楼迟  

度破讷沙二首【`一作塞北行次度破讷沙`】  

眼见风来沙旋移经年不省草生时莫言【`一作无端`】塞北无春到【`一作色`】总有春来何处知  

破讷沙头雁正飞鸊鹈泉上战初归平明日出东南地满碛寒光生铁衣  

拂云堆  

汉将新从虏地来旌旗半【`一作送`】上拂云堆单于每【`一作马`】近【`一作向`】沙场猎南望隂山【`一作山隂`】哭始囘  

中桥北送穆质兄弟应制戏赠萧二防  

洛水桥边雁影疎陆机兄弟驻行车欲陈汉帝登封草犹待萧郎寄内书  

九月十日雨中过张伯佳【`一作雄`】期柳镇【`一作雄`】未至以诗招之  

柳吴兴近无消息张长公贫苦寂寥唯有角巾霑雨至手持残菊向西招  

汴河曲  

汴水东流无限春隋家宫阙【`一作苑`】已【`一作尽`】成尘行人莫上长堤望风【`一作吹`】起杨花愁杀人  

塞下曲  

蕃州部落能结束朝暮【`一作朝`】驰猎黄河曲燕歌未断塞鸿飞牧马羣嘶边草緑  

秦筑长城城已摧汉武北上单于台古来征战虏不尽今日还复天兵来  

黄河东流流九折沙埋恨何时絶蔡琰没去造胡笳苏武归来持汉节  

为报如今都防雄匈奴且莫下云中请书塞北隂山石愿比燕然车骑功【`一本合作一首`】  

夜上西城听梁州曲二首  

行人夜上西城宿听唱梁州双筦逐此时秋月满闗山何处闗山无此曲  

鸿雁新从北地来闻声一半却飞囘金【`一作交`】河戍客【`一作卒`】肠应断更在秋风百尺台  

暖川【`一作征人歌`】  

胡风冻合鸊鹈泉牧马千羣逐【`一作浴`】暖川塞外征行【`一作人`】无尽日年年移帐雪中天  

过马嵬  

汉将如云不直言宼来翻罪绮罗恩托君休【`一作莫`】洗莲花血留记千年妾泪痕  

答许五端公马上口号  

晩逐旌旗俱白首少游京洛共缁尘不堪身外悲前事强向杯中覔旧春  

牡丹【`一作咏牡丹赠从兄正封`】  

紫蕊【`一作艳`】丛开未到家却敎游客赏繁华始知年少求名处满眼空中别有花  

边思  

腰悬锦带佩吴钩走马曽防玉塞秋莫笑闗西将家子祗将诗思入凉州  

奉和武相公春晓闻莺【`一作蜀川闻莺`】  

蜀道山川心易惊【`一作西道山川意不平`】緑窗残梦晓闻莺分眀似【`一作自`】写【`一作雪`】文君恨万怨千愁上声  

送客还幽州  

惆怅秦城送独归蓟门云树逺依依秋来【`一作空`】莫射南飞雁从【`一作纵`】遣乘春更北飞  

柳杨送客【`一作扬州万里送客`】  

青枫江畔白苹洲楚客伤离不待秋君见隋朝更何事柳杨【`一作津`】南渡水悠悠  

从军北征  

天山雪后海风寒横笛偏吹行路难碛里征人三十万一时囘向【`一作首`】月明【`一作中`】防  

听晓【`一作鸣`】角  

边霜昨夜堕闗榆【`一作繁霜一夜落平芜`】吹角当城汉【`一作片`】月孤无限【`一作数`】塞鸿飞不度秋风卷【`一作吹`】入小单于  

宫怨  

露湿晴花春【`一作宫`】殿香月明歌吹在昭阳似将海水添宫漏共滴【`一作作`】长门一夜长  

暮过囘乐烽  

烽火髙飞百尺台黄昬遥自【`一作见`】碛西【`一作南`】来昔时征战囘应乐今日从军乐未囘  

奉和武相公郊居寓目  

黄扉晩下禁垣钟归坐南闱山万重独有月中髙兴尽雪峯明处见寒松  

诣红楼院寻广宣不遇留题  

柿叶翻红霜景秋碧天如水倚红楼隔窗爱竹无人问遣向隣房覔户钩  

囘军行  

闗城榆叶早疎黄日暮沙云古战场表请囘军掩尘骨莫敎士卒哭龙荒  

邠宁春日  

桃李年年上国新风沙日日塞垣人伤心更见庭前柳忽有千条欲占春  

古瑟怨  

破瑟悲秋巳减湘灵沈怨不知年感君拂拭遗音在更奏新声明月天  

夜宴观石将军舞  

微月东南上戍楼琵琶起舞锦纒头更闻横笛闗山逺白草胡沙西塞秋  

春夜闻笛  

寒山吹笛唤春归迁客相看【`一作逢`】泪满衣洞庭一夜无穷雁不待天明尽北飞  

扬州送客【`一本题下有闻笛二字`】  

南行直入鹧鸪羣万岁桥边一送君闻道【`一作笛里`】望乡闻【`一作听`】不得梅花暗落岭头云  

统汉峰【`一作烽`】下【`一作过降户至统漠烽`】  

统汉峰【`一作烽`】西降户营黄河战【`一作沙白`】骨拥长城只今已勒燕然石北【`一作此`】地无人空月明  

避暑女冠  

雾袖烟裾云母冠碧琉璃【`一作花瑶`】簟井氷寒焚香欲使【`一作降`】三清【`一作青`】鸟静拂【`一作扫`】桐隂上玉坛  

行舟  

柳花飞【`一作吹`】入正行舟卧引菱花信碧流闻道风光满扬子天晴共上望乡楼  

隋宫燕  

燕语如伤旧国春宫花一【`一作旋`】落已成尘自从一闭风光后几度飞来不见人  

送人归岳阳  

烟草连天枫树齐岳阳归路子规啼春江万里巴陵戍落日看沈碧水西  

上汝州郡楼  

黄昬鼓角似边州三十年前上此楼今日山城【`一作川`】对垂泪伤心不独为悲秋  

临滹沱见蕃使列名  

漠南春色到滹沱边柳青青塞马多万里闗山今不闭汉家频许郅支和  

写情  

水纹珍簟思悠悠千里佳期一夕休从此无心爱良夜任他明月下西楼  

夜上受降城闻笛  

囘乐峰【`一作烽`】前沙似雪受降城下【`一作上一作外`】月如霜不知何处吹芦管【`一作笛`】一夜征人尽望乡  

赴渭北宿石泉驿南望黄堆  

边城已在虏城中烽火南飞入汉宫汉庭议事先黄老麟阁何人定战功  

逢归信偶寄  

无事将心寄柳条等闲书字满芭蕉乡闗若有东流信遣送扬州近驿桥  

赠毛仙翁  

玉树溶溶仙气深含光混俗似无心长愁忽作鹤飞去一片孤云何处寻  

长干行【`黄鲁直云李白集中长干行二篇其后篇乃李益所作胡震亨从之增入益集`】  

忆妾深闺里烟尘不曽识嫁与长干人沙头风色五月南风兴思君下巴陵八月西风起想君发扬子去来悲如何见少离别多湘潭几日到妾梦越风波昨夜狂风度吹折江头树暗无边行人在何处好乗浮云骢佳期兰渚东鸳鸯緑浦上翡翠锦屏中自怜十五余顔色桃花红那作商人妇愁水复愁风  

和丘员外题湛长史旧居  

昔防英王顾屏身幽岩曲灵波结繁笳爽籁赴鸣玉运转春华至岁来山草緑青松掩落晖白云竟空谷伊人抚遗叹恻恻芳又缛云谁斆美香分毫寄明牧  

送客归振武  

骏马事轻车军行万里沙胡山通嗢落汉节绕浑邪桂满天西月芦吹塞北笳别离俱报主路极不为賖  

府试古镜  

旧是秦时镜今藏古匣中龙盘初挂月凤舞欲生风石黛曽留殿朱光适在宫应祥知道泰鉴物觉神通肝胆诚难隠妍媸信易穷幸居君子室长愿免尘防  

赠宣大师  

一国沙弥独解诗人人道胜惠林师先皇诏下徴还日今上龙飞入内时看月忆来松寺宿寻花思作杏溪期因论佛地求心地祗说常吟是住持  

汉宫词【`一作韩翃诗`】  

汉室【`翃集作家在`】长陵小市东【`翃集作中`】珠绣户对春风君王昨日移仙仗玉辇将迎入汉中【`翃集作宫`】  

江南曲【`一作韩翃诗`】  

长乐花枝雨防销江城日暮好相邀春楼不闭葳蕤鎻緑水囘连宛转桥  

宿石邑山中  

浮云不共此山齐山霭苍苍望转迷晓月暂飞髙树里秋河隔在数峯西  

寄赠衡州杨使君  

湘竹斑斑湘水春衡阳太守虎符新朝来笑向归鸿道早晩南飞见主人  

途中寄李二【`一作戎昱诗`】  

杨柳含烟灞岸春年年攀折为行人好风若借低枝便莫遣青丝扫路尘  

寄许链师【`一作戎昱诗`】  

扫石焚香礼碧空露华偏湿蕊珠宫如何说得天坛上万里无云月在中  

失题【`此卢纶诗题作赴虢州留别故人`】  

世故相逢各未闲百年多在别离间昨夜秋风今夜雨不知何处入空山  

塞下曲  

伏波惟愿裹尸还定逺何须生入闗莫遣只轮归海窟仍留一箭射天山  

上黄堆烽  

心期紫阁山中月身过黄堆烽上云年髪已从书劒老戎衣更逐霍将军  

句  

闲庭草色能留马当路杨花不避人【`见张为主客图`】  

## 御定全唐诗卷二百八十四  

李端  

李端字正己赵郡人大厯五年进士与卢纶吉中孚韩翃钱起司空曙苗发崔峒耿湋夏侯审唱和号大厯十才子尝客驸马郭暧第赋诗冠其坐客初授校书郎后移疾江南官杭州司马卒集三卷今编诗三卷  

古别离二首  

水国叶黄时洞庭霜落夜行舟闻【`一作问`】商估宿在枫林下此地送君还茫茫似梦间后期知几日前路转多山巫峡通湘浦迢迢隔云雨天晴见海樯【`一作峤一作桥`】月落闻津鼓人老自多愁水深难急流清宵歌一曲白首对汀洲与君桂阳别令君岳阳待后事忽差池前期日空在木落雁嗷嗷洞庭波浪髙逺山云似盖极浦树如毫朝发能几里暮来风又起如何两处愁皆在孤舟里昨夜天月明长川寒且清菊花开欲尽荠菜泊来生下江帆势  

速五两遥相逐欲问去时人知投何处宿空令猿啸时泣对湘簟【`一作潭`】竹  

折杨柳【`一作折杨柳送别`】  

东城攀柳叶柳叶低着草少壮莫轻年轻年有衰老柳发遍川冈登髙堪断肠雨烟轻漠漠何树近君乡赠君折杨柳顔色岂能乆上客莫沾巾佳人正囘首新柳送君行古柳伤君情突兀临荒渡婆娑出旧营隋家两岸尽陶宅五株荣【`一作平`】日暮偏愁望春山有鸟声【`一本截后八句为五律`】  

留别柳中庸  

惆怅流水时萧条背城路离人出古亭嘶马入寒树江海正风波相逢【`一作挂蓬`】在【`一作向`】何处  

野亭三韵送钱员外  

野菊开欲稀寒泉流渐浅【`一作缓`】幽人歩林后叹此年华晩倚杖送行云寻思故山逺  

归山招王逵  

日长原野静杖防歩幽巘雉雊麦苖隂蝶飞溪草晩我生好闲放此去殊未返自是君不来非闗故山逺  

过谷口元赞善所居【`一作赠池阳谷口`】  

入谷访君来秋泉已堪渉林间人独坐月下山相接重露湿苍苔明灯照黄【`一作红`】叶故交一不见素髪何稠叠  

旅次岐山得山友书却寄凤翔张尹  

本与戴徴君同师竹上坐偶为名利引久废论真果昨日山信回寄书来责我  

九日赠司空文明  

我有惆怅词待君醉时说长来逢九日难与菊花别摘却正开花暂言花未发  

芜城  

昔人登此地丘陇已前悲今日又非昔春风能几时风吹城上树草没城边路城里月明时精灵自来去【`洪迈取后四句为絶句`】  

送吉中孚拜官归楚州  

才子神骨清虚竦【`一作疎`】睂眼眀貌应同衞玠鬓且异潘生初戴莓苔帻来过丞相宅满堂归道师众口宗诗伯须防里巷传天子亦知贤出诏升髙士驰声在少年自为才哲爱日与侯王防匡主一言中荣亲千里外更闻仙士友往往东囘首驱石不成羊指【`一作捐`】丹空毙狗孤帆淮上归商估夜相依海雾寒将尽天星晓欲稀潮头来始歇浦口喧争发乡树尚和云邻船犹带月到洞必伤情廵房见旧名醮疎坛路涩汲少井栏倾别我长安道前期共须老方随水向山肯惜花辞岛怅望执君衣今朝风景好  

荆州泊  

南楼西下时月里闻来棹桂水舳舻回【`一作还`】荆州津济閙移帷望【`一作掩`】星汉引带思容貌今夜一江人唯应妾身觉  

春游乐【`一作曲`】  

游童苏合弹【`一作带`】倡女蒲葵扇初日映城时相思忽相见褰裳蹋路草理鬓囘花面薄暮不同归留情此芳甸  

千里思  

凉州风月美遥望居延路泛泛下天云青青縁塞树燕山苏武上海岛田横住更是草生时行人出门去  

白鹭咏  

迥起来应近髙飞去自遥映林同落雪拂水状翻潮犹有幽人兴相逢到碧霄  

冬夜与故友聚送吉校书  

途穷别则怨何必天涯去共作出门人不见归乡路殷勤执杯酒怅望送亲故月色入闲轩风声落髙树云霄望且逺齿髪行应暮九日泣黄花三秋悲白露君行过洛阳莫向青山度  

与苗员外山【`一作出`】行  

古人留路去今日共君行若待青山尽应逢白髪生谁知到兰若流落一书名  

早春同庾侍郎题青龙上方院  

相见惜余辉齐行登古寺风烟结逺恨山水含芳意车马莫前归畱看巢鹤至  

送从叔赴洪州  

荣家兼佐幕叔父似还乡王粲名虽重郗超髯未长鸣桡过夏口敛笏见浔阳后夜相思处中庭月一方  

送路司谏侍从叔赴洪州  

郗超本絶伦得意在芳春勲业耿家盛风流荀氏均声名金作赋白晢玉为身敛笏辞天子乗从丈人度闗行且猎鞍马何躞蹀猿啸暮应愁湖流春好渉浔阳水分送于越山相接梅雨细如丝蒲防轻似叶逢风鷰不定值石波先叠楼见逺公庐船经徐穉业邑人多秉笔州吏亦负笈村女解收鱼津童能用檝唯我有荆扉无成未得归见君兄弟出今日自霑衣  

病后游青龙寺  

病来形貌秽斋沐入东林境静闻神逺身羸向道深芭蕉髙自折荷叶大先沈  

夜寻司空文明逢深上人因寄晋侍御  

鹤裘笻竹杖语笑过林中正是月明夜陶家见逺公自嫌山客务不与汉官同  

长安书事寄薛戴  

朔雁去成行哀蝉响如昨时芳一憔悴暮序何萧索笑语且无聊逢迎多约略三山不可见百岁空挥霍故事尽为愁新知无复乐夫君又离别而我加寂寞惠逺纵相寻陶潜祗独酌主人恩则厚客子才自薄委曲见提携因循成蹇剥论邉书未上招隠诗还作贵者已朝餐岂能敦宿诸飞禽虽失树流水长思壑千里寄琼枝梦寐青山郭  

鲜于少府宅看花  

谢家能植药万簇相萦倚烂漫緑苔前婵姢青草里垂栏复照户映竹仍临水骤雨发芳香廻风舒锦绮孤光杂【`一作耀`】新故众色更重累散碧出疎茎分黄成细蘂游蜂髙更下惊蝶坐还起玉貌对应慙霞标【`一作橾`】方不似春隂怜弱蔓夏日同短晷回落报【`一作劳`】荣衰交闗鬬红紫花时茍未赏老至谁能止上客屡移牀幽僧劳凭几初合虽薄劣却得陪君子敢问贤主人何如种桃李  

慈恩寺懐旧【`并序`】  

余去夏五月与耿湋司空文明吉中孚同陪故考功王员外来游此寺员外相国之子雅有才称遂赋五物俾君子射而歌之其一曰凌霄花公实赋焉因次诸屋壁以识其防今夏又与二三子游集于斯流涕语旧既而擕手入院值凌霄更花遗文在目良友逝矣伤心如何陆机所谓同宴一室盖痛此也观者必不以秩位不侔则契分曽【`一作甚`】厚词理不至则悲哀在中因赋首篇故书之  

去者不可忆旧游相见时凌霄徒更发非是看花期倚玉交文友登龙年月乆东阁许聨牀西郊亦携手彼苍何暧昩薄劣飜居后重入逺师谿谁尝陶令酒伊昔防禅宫容辉在眼中篮舆来问道玉柄解谈空孔席亡顔子僧堂失谢公遗文一书壁新竹再移丛始聚终成散朝欢暮不同春霞方照日夜烛忽迎风蚁鬬声犹在鸮灾道已穷问天应黙黙归宅太匆匆凄其履还路莽苍云林暮九陌似无人五陵空有雾缅懐山阳笛永恨平原赋错莫过门栏分眀识行路上智本全真郗公况重臣唯应抚灵运暂是忆嘉賔存信松犹小缄哀草尚新鲤庭埋玉树那忍见门人  

赠薛戴  

晓雾【`一作露`】忽为霜寒蝉还罢响行人在长道日暮多归想射防本何功名登綘帐中遂矜丘室重不料阮途穷交结慙时軰龙钟似老翁机非鄙夫正懒是平生性欹枕鸿雁髙闭闗花药盛厨烟当雨絶阶竹连窗暝欲赋苦饥行无如消渴病旧业歴胡尘荒原少四邻田园空有处兄弟未成人毛义心长苦袁安家转贫今呈胷臆事当为泪沾巾  

东门送客  

緑杨新草路白髪故乡人既壮还应老游梁复滞秦逢花莫漫折能有几多春  

送韩绅卿  

春雨昨开花秋霜忽霑草荣枯催日夕去住皆须老君望汉家原髙坟渐成道  

襄阳曲  

襄阳堤路长草碧柳枝黄谁家女儿临夜妆红罗帐里有灯光雀钗翠羽动明珰欲出不出脂粉香同居女伴正衣裳中庭寒月白如霜贾生十八称才子空得门前一断肠  

胡腾儿【`一作歌`】  

胡腾身是凉州儿肌肤如玉鼻如锥桐布轻衫前后卷葡萄长带一边垂帐前跪作本音语拾【`一作拈`】襟搅【`一作摆`】袖为君舞安西旧牧収泪看洛下词人抄曲与扬睂动目踏花氊红汗交流珠防偏醉却东倾又西倒双靴柔弱满灯前环行急蹴皆应节反手义腰如却月丝桐忽奏一曲终呜呜畵角城头发胡腾儿胡腾儿故乡路断知不知  

赠康洽  

黄须康兄酒泉客平生出入王侯宅今朝醉卧又明朝忽忆故乡头巳白流年恍惚瞻西日陈事苍茫指南陌声名恒压鲍参军班位不过扬执防迩来七十遂无机空是咸阳一布衣后辈轻肥贱衰朽五侯门馆许因依自言万物有移改始信桑田变成海同时献赋人皆尽共壁题诗君独在歩出东城风景和青山满眼少年多汉家尚壮今则老髪短心长知奈何华堂举杯白日晚龙钟相见谁能免君今已反我正来朱顔宜笑能几囘借问朦胧花树下谁家畚插筑髙台  

瘦马行  

城傍牧马驱未过一马徘徊起还卧眼中有泪皮有疮骨毛焦瘦令人伤朝朝放在儿童手谁觉举头看故乡往时汉地相驰逐如雨如风过平陆岂意今朝驱不前蚊蚋满身泥上腹路人识是名马儿【`一作衰`】畴昔三军不得骑玉勒金鞍既已逺【`一作过`】追奔获兽有谁知终身枥上食君草遂与驽骀一时老傥借长鸣陇上风犹期一战安西道  

杂【`一作樵`】歌呈郑锡司空文明  

昨宵梦到亡何乡忽见一人山之阳髙冠长剑立石堂鬓睂飒爽瞳子方胡麻作饭琼作浆素书一帙在柏牀啖我还丹拍我背令【`一作命`】我延年在人代乃书数字与我持小儿归去须读之觉来知是虚无事山中雪平云覆地东岭啼猿三四声卷帘一望心堪碎蓬莱有梯不可蹑向海囘头涙盈睫且闻童子是苍蝇谁谓荘生异蝴蝶学仙去来辞故人长安道路多风尘  

杂歌  

汉水至清泥则浊松枝至坚萝则弱十三女儿事他家顔色如花终索寞兰生当门燕巢幙兰芽未吐燕泥落为姑偏忌诸嫂良作妇翻嫌壻家恶人生照镜须自知无盐何用妬西施秦庭野鹿忽为马巧伪乱真君试思伯奇掇蜂贤父逐曾参杀人慈母疑酒沽千日人不醉琴弄一心已悲常闻善交无尔汝防口甚甘良药苦山鸡锦翼岂凤凰陇鸟人言止鹦鹉向栩非才徒隠灶田文有命那闗户犀烛江行见鬼神木人登席呈歌舞乐生东去【`一作仕`】终居赵阳虎北辕飜适楚世间反覆不易陈缄此贻君泪如雨  

乌栖曲  

白马逐朱【`一作牛`】车黄昏入狭斜狭斜柳树乌争宿争枝未得飞上屋东房少妇壻从军每听乌啼知夜分  

送客东归  

昨夜东风吹尽雪两京路上梅花发行人相见便东西日暮溪头饮马别把君衫袖望垂杨两行泪下思故乡  

王敬伯歌  

妾本舟中女闻君江上琴君初感妾意【`一作叹`】妾亦感君心遂出合欢被同为交颈禽传杯唯畏浅接膝犹嫌逺侍婢奏箜篌女郎歌宛转宛转怨如何中庭霜渐多霜多叶可惜昨日非今夕徒结万重欢终成一宵客王敬伯緑水青山从此隔  

救生寺望春寄畅当  

东西南北望望逺悲潜蓄红黄緑紫花花开看不足今年与子少相随他年与子老相逐  

荆门【`一本此下有雨字`】歌送兄赴防州  

余兄佐郡经西楚饯行因赋荆门雨□□燮燮声渐緐浦里人家収市喧重隂大防过欲尽碎浪柔文相与飜云间怅望荆衡路万里青山一时暮琵琶寺里响空廊熨斗陂前湿荒戍沙尾长樯发渐稀竹竿草屩渉流归夷陵已逺【`一作逺色`】半成烧汉上游倡始濯衣船门相对多商估葛服龙钟篷下语自是湘州石鷰飞那闗齐地商羊舞曽为江客念江行肠断秋荷雨打声摩天古木不可见住岳髙僧空得名今朝拜首临欲别遥忆荆门雨中发  

妾薄命  

忆妾初嫁君花鬟如緑云回灯入绮帐转面脱罗裙折歩敎人学偷香与客熏容顔南国重名字北方闻一从失恩意转觉身顦顇对镜不梳头倚窗空落泪新人莫恃新秋至防无春从来闭在长门者必是宫中第一人  

## 御定全唐诗卷二百八十五  

李端  

闗山月  

露湿月苍苍闗头榆叶黄廻轮照海逺分彩上楼长水冻频移幕兵疲数望乡只应城影外万里共胡霜  

度闗山  

雁塞日初晴狐【`一作孤`】闗雪复【`一作覆雪`】平危楼【`一作竿`】缘广漠古窦傍长城拂剑金星出弯弧玉羽鸣【`一作轻`】谁知系虏者贾谊是书生【`洪迈取前四句为絶句`】  

巫山髙【`一作巫山髙和皇甫拾遗`】  

巫山十二峯【`一作重`】皆在碧虚中廻合云藏月【`一作日`】霏微雨带风猿声寒过涧【`一作度水`】树色暮连空愁向髙唐望清秋见楚宫  

雨雪曲  

天山一丈雪杂雨夜霏霏湿马胡歌乱经烽汉火微丁  

零苏武别【`一作住`】疎勒范羌归若看【`一作着`】闗头下【`一作过`】长榆叶定稀  

春游乐  

柘弹连钱马银钩妥【`一作倭`】堕鬟摘桑春陌上踏草夕阳间意合辞先露心诚貌却闲明朝若相忆云雨出巫山  

山下泉  

碧水暎丹霞溅溅度浅沙暗通山下草流出洞中花净色和云落喧声绕石斜眀朝更寻去应到阮【`一作刘`】郎家  

送客赴洪州【`一作送郑侍御`】  

草色随骢马悠悠共出秦水传云梦晓山接洞庭春帆影连三峡猿声在四邻青门一分手难见杜陵人  

与郑锡游春  

东门垂柳长回首独心伤日暖临芳草天晴忆故乡暎花鸎上下过水蝶飞扬借问同行客今朝泪几行  

送友人【`一作送友人南游`】  

闻说湘川路年年古木【`一作吊古`】多猿啼巫峡夜月照洞庭波穷海人还去孤城雁与过青山不同赏【`一作不可到`】来往自蹉跎  

题从叔沆林园  

阮宅闲园暮窗中见树隂樵歌依逺草僧语过长林鸟哢【`一作上`】花间曲【`一作井`】人弹竹里琴自嫌身未老已有住山心  

送少微上人入【`一作游`】蜀  

削髪本求道何方不是归松风开法席【`一作迳`】江【`一作莲`】月濯禅衣飞阁蝉鸣早漫天客过稀戴颙常执笔不觉此身非  

雨后游辋川  

骤雨归山尽頽阳入辋川防虹登晚墅踏石过春泉紫葛藏仙井黄花出野田自知无路去廻歩就人烟  

同皇甫侍御题惟一上人房  

焚香居一室尽日见空林得道轻年暮安禅爱夜深东西皆是梦存没岂闗心唯羡诸童子持经在竹隂  

同苗【`一作裵`】员外宿荐福寺僧舎  

潘安秋兴动凉夜宿僧房倚杕云离月垂竹有霜回风生【`一作吹`】逺迳落叶飒长廊一与交亲防空贻别后伤  

送客往【`一作赴`】湘江  

识君年已老孤棹向潇湘素髪临髙镜清晨入逺乡三山分夏口五两映涔阳更逐巴东【`一作江`】客南行泪几行  

送友人游蜀  

嘉陵天气好百里见双流防影缘巴字【`一作寺`】钟声出汉州緑原春草晩青木暮猿愁本是风流地游人易白头  

送友人游江东  

江上花开尽南行见杪【`一作少见`】春鸟声悲古木云影入通津返景斜连草回潮暗动苹谢公今在郡应喜得诗人  

送乐平苗明府得家字  

本自求彭泽谁云道里賖山从石【`一作古`】壁断江向弋阳斜暮【`一作草`】色随枫树隂云暗荻花诸侯旧调鼎应重宰臣家  

过宋州  

睢阳陷虏日外絶救兵来世乱忠臣死时清明主哀荒郊春草徧故垒野花开欲为将军哭东流水不廻  

茂陵山行陪韦金部【`一作招金部韦员外`】  

宿雨朝来歇空山秋气清盘云双鹤下隔水一蝉鸣古道黄花落平芜赤烧生茂陵虽有病犹得伴君行  

江上逢司空曙【`一作岳阳逢司空文明得闗中书`】  

共尔【`一作有`】髫年故相逢万里余新春两行泪故【`一作旧`】国一封书夏口帆初落【`一作泊`】涔【`一作浔一作衡`】阳雁正【`一作巳`】疎唯当执杯酒暂食汉江鱼【`襄阳耆旧传汉水中有鱼甚美`】  

逢王泌自东京至  

逢君自乡至雪涕问田园几处生乔木谁家在旧村山峰横二室水色映千门愁见游从处如今花正緐  

山中期吉中孚  

行人路不同花落到山中水暗蒹葭雾月明杨柳风年华惊已掷志业飒然空何必龙钟后方期事逺公  

酬前大理寺评事张芬  

君家旧林壑寄在乱峰西近日春云满相思路亦迷闻钟投野寺待月过前溪怅望成幽梦依依识故蹊  

赋得山泉送房造  

泉水山边去髙人月下防润松秋色净落涧夜声寒委曲穿深竹潺湲过逺【`一作浅`】滩圣朝无隠者早晩罢渔竿  

宿兴善寺后堂池【`一本无堂字`】  

草堂髙树下月向后池生野客如【`一作同`】僧静【`一作坐`】新荷共水平锦鳞沉不食绣羽乱相鸣即事思江海谁能万里行  

忆皎然上人  

未得从师去人间万事劳云门不可见山木己应髙向日开柴户惊秋问敝袍何由宿峰顶窗里望波涛  

赠衡岳隠禅师  

旧住衡州寺随縁偶北来夜禅【`一作寒`】山雪下朝汲竹门开半偈传初【`一作空皆`】尽羣生意未廻唯当与樵者杖锡入天台  

云阳观【`一作宿华阳洞`】寄袁稠【`一作元阳观寄元称`】  

花洞晚隂隂【`一作满沉沉`】仙坛隔杏林潄泉春谷冷药夜窗深石上开仙酌松间对玉琴戴家溪北住雪后去相寻  

晚游东田寄司空曙  

暮来思逺客独立在东田片雨【`一作影`】无妨景【`一作雨`】残虹不映天别愁逢夏果归兴入秋蝉莫作隳官意陶潜【`一作公`】未必贤  

题崔端公园林  

上士爱清辉开门向翠微抱琴防鹤去枕石待云归野坐苔生席髙眠竹挂衣旧山东望逺惆怅暮花飞  

早春雪夜寄卢纶兼呈秘书元丞  

闻君随谢朓春夜宿前川【`一作山前`】防竹云垂地【`一作岭`】寻僧月满田【`一作雪满船`】熊寒方入树鱼乐稍离船独夜羇愁客惟知惜故【`一作暮`】年  

早春夜集耿拾遗宅  

如何逋客防忽在侍臣家新草犹停雪寒梅未放花衔杯鸡欲唱逗月雁应斜年齿俱憔悴谁堪故国賖  

元丞宅送胡濬及第东归觐省  

登龙兼折桂归去当【`一作赏`】髙车【`一作居`】旧楚枫犹在前隋柳已疎月中逢海客浪里得乡书见说江边住知君不厌鱼  

送魏广下第归扬州寜亲  

游宦今空返浮淮一雁秋白云隂泽国青草绕扬州调膳过花下张筵到水头昆山仍有玉岁晏莫淹防  

归山与酒徒【`一作友人`】别  

野客本无事此来非有求烦君徴乐饯【`一作药送`】未免忆山愁红烛侵明月青娥促白头童心久已尽岂为艳歌畱  

冬夜寄韩【`一作韦`】弇【`一作秋夜寄司空文眀`】  

独坐知霜下开门见木衰壮应随日去老岂与人期废井虫鸣早隂阶菊发迟兴来空忆戴不似剡溪时  

闻吉道士还俗因而有赠  

闻有华阳客儒裳谒紫微旧山连药卖孤鹤带云归柳市名犹在桃源梦巳稀还乡见鸥鸟应愧背船飞  

韦员外东斋防花  

入花凡几歩此树独相【`一作将`】留发艳红枝合垂烟緑水幽并开偏觉好未落已成【`一作看`】愁一到芳菲下空招【`一作贻`】两鬓秋  

边头作  

邠郊泉脉动落日上城楼羊马水草足羌胡帐幕稠射雕过海岸传【`一作残`】箭怯【`一作胁`】边州何事归朝将今年又拜侯  

宿深上人院听逺泉  

泉声冝逺听入夜对支公断续来方尽潺湲咽又通何年出石下几里在山中君【`一作若`】问穷源处禅心与此同  

茂陵村行赠何兆  

春天黄鸟啭野迳白云闲解带依芳草支颐想故山人行九州路树老五陵间谁道临卭逺相如自忆还  

送友人还洛  

去国渡闗河蝉鸣古树多平原正超忽行子复蹉跎去事不可想旧游难再过何当嵩岳下相见在烟萝  

送戴徴士还山  

柔桑锦臆雉相送到烟霞独隠空山里闲门几树花草生杨柳岸鸟啭竹林家不是谋生拙无为末路賖【`一作肥遯超然逝优游兴味賖`】  

秋日旅舍别司空文明  

凉风飒穷巷秋思满髙【`一作同`】云吏隠俱不就此心仍别君素懐宗淡泊羇旅念功勲转忆西林寺江声月下闻  

旅舍对雪赠考功王员外  

杨花惊满路麫市忽狂风骤下揺兰叶轻飞集竹丛欲将琼树比不共玉人同独望徽之棹青山在雪中  

送丁少府往唐上  

因君灞陵别故国一廻防共食田文饭先之梅福官江风转【`一作薄`】日暮山月满潮寒不得同舟望淹畱岁月防  

赠李年  

青春事汉主白首入秦城遍识才人字【`一作时人号`】多知旧曲名风流随故事语笑合新声独有垂杨树偏伤日暮情  

送郭补阙归江阳  

东门春尚浅杨柳未成隂雁影愁斜日鸎声怨故林隋宫江上逺梁苑雪中深独有懐归客难为欲别心  

早春防王逵主人得蓬字  

今年华鬓色半在故人中欲写无穷恨先期一醉同緑丛犹覆雪红蕚已凋风莫负归山契君防陌上蓬  

宿山寺思归  

僧房秋雨歇愁卧夜更深欹枕闻鸿雁廻灯见竹林归萤入草尽落月映窗沉拭泪无人觉长謡向壁隂  

送客赴江陵寄郢州郎士元  

露下晩蝉愁诗人旧怨秋沅湘莫畱滞宛洛好遨游饮马逢黄菊离家值白头竟陵明月夜为上庾公楼  

送客赋得巴江夜猿  

巴水天边路啼猿伤客情迟迟云外尽杳杳树中生残月暗将落空霜寒欲明楚人皆掩泪闻到第三声  

秋日忆暕上人  

一从持鉢别更未到人间好静居贫寺遗名弃近山雨前缝百衲叶下闭重闗若便浔阳去须将旧客还  

寄上舍人叔  

车马朝初下防山忆独寻防知逢水尽且爱入云深残雨开斜日新蝉发迥林阮咸虽别巷遥识此时心  

送古之奇赴安西幕  

畴昔十年兄相逢五校营今宵举杯酒陇月见军城堠火经隂絶边人接晓行殷勤送书记强虏几时平  

送张芬归江东兼寄柳中庸  

乆是天涯客偏伤落木时如何故国见更欲异乡期鸟暮东西急波寒上下迟空将满眼泪千里怨相思  

送丘丹归江东  

故山霜落久才子忆荆扉旅舍寻人别秋风逐雁归梦愁枫叶尽醉惜菊花稀肻学求名者经年未拂衣  

卧病寄苗员外  

故人初未贵相见得淹留一自朝天去因成计日游月明应独醉叶下肻同愁因恨刘桢病空园卧见秋  

送杨臯擢第归江东【`一作送表文杨暭`】  

隋堤望楚国江上一归人緑气千樯暮青风万里春试才初得桂泊渚肻伤苹拜手终凄怆恭承中外亲  

题郑少府林园  

谢家今日晩【`一作暖`】词客愿抽毫枥马方廻影池鹅正理毛竹筒传水逺麈尾坐僧髙独有宗雷贱过君着【`一作防`】敝  

送吉中孚拜官归业  

南入华阳洞无人古树寒吟诗开旧帙带绶上荒坛因病求归易霑恩更隐难孟宗应献鲊家近守渔官  

送杨少府赴阳翟【`即舍人之弟`】  

冠带仁兄后光辉夀母前陆云还入洛潘岳更张筵井邑嵩山对园林颍水连东人欲相送旅舍已潸然  

慈恩寺暕上人房招耿拾遗  

悠然对惠逺共结故山期汲井树隂下闭门亭午时地闲花落厚石浅水流迟愿与神仙客同来事本师  

宿山寺雪夜寄吉中孚  

独爱僧房竹春来长到池云遮皆晃朗雪压半低垂不见侵山叶空闻拂地枝鄙夫今夜兴唯有子猷知  

赠赵神童  

圣朝殊汉令才子少登科每见先鸣早常惊后进多独居方寂寞相对觉蹉跎不是通家旧频劳文举过  

宿云际寺赠深上人  

暂别青蓝寺今来髪欲斑独眠孤烛下风雨在前山壊宅终须去空门不易还支公有方便一愿啓闗  

送从兄赴洪州别驾兄善琴  

援琴兼爱竹遥夜在湘沅鹤舞月将下乌啼霜正緐乱流喧橘岸飞雪暗荆门佐郡无辞屈其如相府恩  

山中期张芬不至  

石【`一作古`】堤春草碧双燕向西飞怅望云天暮佳人何处归药栏虫网遍苔井水痕稀谁道嵇康嬾山中自掩扉  

寄畅当  

麦秀草芊芊幽人好昼眠云霞生岭上猿鸟下牀前顔子方敦行支郎乆住禅中林轻暂别约畧已经年  

送义兴元少府  

逢君惠连第【`一作弟`】初命更光辉已得羣公祖终妨太傅讥路长人反顾草断鷰廻飞本是江南客还同衣锦归  

卧病别郑锡  

病来喜无事多卧竹林间此日一相见明朝还掩闗幽人爱【`一作怨`】芳草志士惜頺顔岁宴不我弃期君在故山  

书志赠畅当【`并序`】  

余少尚神仙且未能去友人畅当以禅门见导余心知必是未得其门因寄诗以咨焉  

少喜【`一作嘉`】神仙术未去已蹉跎壮志一为累浮生事渐多衰顔不相识岁暮定相过请问宗居士君其奈老何  

送诸暨裵少府【`公先人元相公判官`】  

山公访嵇绍赵武见韩侯事去恩犹在名成泪却流一官同北去千里赴南州才子清风后无贻相府忧  

送郑宥入蜀迎觐  

宁亲西陟险君去异王阳在世谁非客还家即是乡剑门千转尽【`大剑山即剑门也`】巴水一支长【`嘉陵江潼江小剑水皆巴水也`】请语愁猿道无烦促泪行  

送耿拾遗湋使江南括圗书  

驱传草连天囘风满树蝉将过夫子宅前【`一作亦`】问孝亷船汉使収三箧周诗采百篇别来将【`一作君终`】有泪不是怨流年  

送王少府游河南  

马卿方失意东去谒诸侯过宋人应少游梁客独愁鸟翻千室暮蝉急两河秋仆本无媒者因君泪亦流  

送别驾赴晋陵即舍人叔之兄  

诸宗称叔父从子亦光辉谢朓中书直王祥别乗归江帆冲雨上海树隔潮微南阮贫无酒唯将泪湿衣  

卧病寄阎寀  

病中贪好景强歩出幽居紫葛垂山径黄花绕野渠荒林飞老鹤败堰过游鱼纵忆同年友无人可寄书  

晩夏闻蝉寄【`一本有戴字`】广文【`一作郎士元诗`】  

昨日莺啭声【`一作始闻莺`】今朝蝉忽【`一作又`】鸣朱顔向华髪定是几年程故国白云逺闲居青草生因垂数行泪书报【`一作寄`】十年兄  

归山居寄钱起  

怅望青山下囘头泪满巾故乡多古树落日少行人髪鬓将囘色簪缨未到身谁知武陵路亦有汉家臣  

晓发州  

晓发悲行客停桡独未前寒江半有月野戍渐无烟棹唱临髙岸鸿嘶发逺田谁知避徒御对酒一潸然  

江上喜逢司空文明  

秦人江上见握手泪沾巾落日见秋草暮年逢故人非夫长作客多病浅谋身台阁旧亲友谁曽见苦辛  

同苗发慈恩寺避暑  

追凉寻寳刹畏日望璇题卧草同鸳侣临池似虎溪树闲人迹外山晚鸟行西若问无心法莲花隔淤泥  

送潘述宏词下第归江外【`第七句缺二字`】  

唱髙人不和此去泪难收上国经年住长江满目流奕棊知胜偶射防请焚舟应是田【`一作由`】　　成许尔游  

送张少府赴夏县  

虽为州县职还欲抱琴过树古闻风早山枯见雪多鸡声连綘市马色傍黄河太守新临郡还逢五袴歌  

酬秘书元丞郊园卧疾见寄  

闻说漳濵卧题诗怨岁华求医主髙手报疾到贫家撒枕销行蚁移杯失畵蛇明朝九衢上应见玉人车  

送成都韦丞还蜀  

蜀门云树合髙栈有猿愁驱传加新命之官向旧游晨装逢酒雨夜梦见刀州逺别长相忆当年莫滞畱  

晚秋旅舍寄苖员外  

争途苦不前贫病遂连牵向暮同行客当秋独长年晩花唯有菊寒叶已无蝉吏部逢今日还应瓮下眠  

送惟良上人归润州  

拟诗偏不类又送上人归寄世同髙鹤寻仙称【`一作山补`】壊衣雨行江草短露坐海帆稀正被空门缚临岐乞解围  

送何兆下第还蜀  

重江不可渉孤客莫晨装髙【`一作古`】木莎城小【`一作下`】残星【`一作霞`】栈道长褭猿枫子落过【`一作送`】雨荔枝香劝尔成都住文翁有草【`一作学`】堂【`一作旧房`】  

送友人宰湘隂  

从宦舟行逺浮湘又入闽蒹葭无朔雁柽栝有蛮神传吏闲调象山精暗讼人唯须千树橘暂救李衡贫  

送元晟归江东旧居  

泽国舟车接闗门雨雪乖春天行故楚夜月下清淮讲易居山寺论诗到郡斋蒋家人暂别三路草连堦  

送黎少府赴阳翟  

诗礼称才子神仙是丈人玉山那惜醉金谷已无春白马如风疾青袍夺草新不嫌鸣吠客愿用百年身  

送夏侯审游蜀  

西望烟绵树愁君上蜀时同林息商客隔栈见罛师石滑羊肠险山空杜宇悲琴心正幽怨莫奏凤凰诗  

单推官防前双桐咏  

封植因髙兴孤贞契素期由来得地早何事结花迟叶重凝烟后条寒过雨时还同李家树争赋角弓诗  

送宋校书赴宣州幕  

浮舟压芳草容裔逐江春逺避防书吏行当入幕宾夜潮冲老树晓雨破轻苹鸳鹭多伤别栾家徳在人  

送赵给事侄尉丹阳  

太傅怜羣从门人亦贱囘入官先爱子赐酒许同杯淮海春多雨蒹葭夜有雷遥知拜庆后梅尉称仙才  

宿洲寄柳中庸  

怀人同不寐清夜起论文月魄正出海雁行斜上云寒潮来滟滟秋叶下纷纷便送江东去徘徊祗待君  

夜宴虢县张明府宅逢宇文评事  

虢田留古宅入夜足秋风月影来窗里灯光落水中徴诗逢谢客饮酒得陶公更爱疎篱下緐霜湿菊丛  

冬夜集张尹后阁  

乗兼戴豸白面映朱衣安石还须起泉眀不得归譍门常吏在登席旧寮稀逺客长先醉那知亚相威  

将之泽潞留别王郎中  

弱年知已少前路主人稀贫病期相惜艰难又忆归事成应未卜身贱又无机幸到龙门下须因羽翼飞  

晩次巴陵  

雪后柳条新巴陵城下人烹鱼邀水客载酒奠山【`一作江`】神云去低【`一作归`】斑竹波【`一作风来`】动白苹不堪逢楚老日暮正江春  

送荀道士归庐山  

先生归有处欲别笑无言緑水到山口青林连洞门月明寻石路云霁望花源早晚还乗鹤悲歌向故园  

送张淑归觐叔父  

日惨长亭暮天髙大泽闲风中闻草木雪里见江山马向塞云去人随古道还阮家今夜乐应在竹林间  

送郭参军赴綘州  

登车君莫望故綘柳条春蒲泽逢胡雁桃源见晋人佐军髯尚短掷地思还新小谢常携手因之醉路尘  

送袁稠游江南  

江南衰草遍十里见长亭客去逢揺落鸿飞入杳防空城寒雨细深院晓灯青欲去行人起徘徊恨酒醒  

送夏中丞赴宁国任  

楚县入青枫长江一派通板桥寻谢客古邑事陶公片雨收山外连云上汉东陆机犹滞洛念子望南鸿  

送卫雄下第归同州  

不【`一作下`】才先上第词客却空还边地行人少平芜尽日闲一蝉陂树里众火陇云间【`一作陇头闗`】羡汝归茅屋书窗见逺【`一作晚`】山  

送单少府赴扶风  

少年趋盛府顔色比花枝范匄非童子杨修岂小儿叨陪丈人行常恐阿戎欺此去云霄近看君逸足驰  

题山中别业  

旧宅在山中闲门与寺通往来黄叶路交结白头翁晩笋难成竹秋花不满丛生涯祗麤粝吾岂讳言穷  

送司空文眀归江上旧居  

野菊有黄花送君千里还鸿来燕又去离别惜容颜流水通归梦行云失故闗江风正揺落宋玉莫登山  

送新城戴叔伦眀府  

遥想隋堤路春天楚国情【`一作晴`】白云当海断青草隔淮生雁起斜还直潮回逺复平莱芜不可到一醉送君行  

送雍丘任少府  

丛车饯才子路走许东偏逺水同春色緐花胜雪天鸟行侵楚邑树影向殷田莫学生乡思梅真正少年  

送雍郢州  

厌郎思出守【`一作寺`】遂领汉东军望月逢殷浩縁江送范云城闲烟草遍浦逈雪林分谁伴楼中宿吟诗估客闻  

寄王密卿  

酒乐今年少僧期近日频买山多为竹卜宅不縁贫志业归初地文章寄此身嵇康虽有病犹得见情人  

与萧逺上人游少华山寄皇甫侍御  

寻危兼采药渡水又登山独与髙僧去逍遥落日间渐防闾里逺自觉性情闲廻首知音在因令怅望还  

代村中老人答  

京洛风尘后村乡烟火稀少年曽失所衰暮欲何依夜静临江哭天寒踏雪归时清应不见言罢泪盈衣  

赠故将军  

平生在边日鞍马若星流独出间千里相知满九州恃功凌主将作气见王侯谁道廉颇老犹能报逺讐  

送陆郎中归田司空幕  

汉家分列宿东土佐诸侯结束还军府光辉过御沟农桑连紫陌分野入青州覆被恩难报西防成白头  

酬晋侍御见寄  

野客防诗赠殊恩欲报难本求文举识不在子真官细雨双林暮重阳九日寒贫斋一丛菊愿与上賔防  

送铜泽王归城  

昔闻公族出其【`一作宾`】从亦髙车为善唯求乐分贫必及疎身承汉枝叶手习鲁诗书尚说无功徳三年在石渠  

江上别柳中庸  

秦人江上见握手便霑衣近日相知少往年亲故稀逺游何处去旧业几时归更向巴陵宿堪闻雁北飞  

喜皇甫郎中拜谕徳兼集贤学士  

为郎三载后宠命一朝新望苑迁词客儒林拜丈人莺飞绮阁曙柳拂畵堂春几日调金鼎诸君欲望尘  

送黎兵曹往陜府结婚  

东方发车骑君是上头人奠雁逢良日行媒及仲春时称渡河妇宜配坦牀宾安得同门吏扬鞭入后尘  

送窦兵曹  

梨花开上苑游女着罗衣闻道情人怨应须走马归御桥迟日暖官渡早莺稀莫遣佳期过看看蝴蝶飞  

留别故人【`一作李颀诗`】  

此别不可道此心当语谁春风灞水上饮马桃花时误作好文士祗应游宦迟留书下朝客我有故山期  

奉送宋中丞使河源  

东周遣戍役才子欲离羣部领河源去悠悠陇水分笳声悲塞草马首渡闗云辛苦逢炎热何时及汉军  

都亭驿送郭判官之幽州幕府  

幕府参戎事承明伏奏归都亭使者出杯酒故人违细雨霑官骑轻风拂客衣还从大夫后吾党亦光辉  

送王羽林往秦州  

秦州贵公子汉日羽林郎事主来中禁荣亲上北堂輶车花拥路寳劒雪生光直扫三边靖承恩向建章  

送友入闗【`一本题上有代从兄衡四字`】  

闻君帝城去西望一沾巾落日见秋草暮年逢故人非才长作客有命懒谋身近更婴衰疾空思老汉濵  

代宗挽歌  

祖庭三献罢严卫百灵朝警跸移前殿宫车上渭桥寒霜凝羽葆野吹咽笳箫已向新京兆谁云天路遥  

张左丞挽歌二首  

素斾低寒水清笳出晓风鸟来伤贾傅马立葬滕公松柏青山上城池白日中一朝今古隔唯有月明同祸集钩方失灾生劒忽飞无由就日拜空忆自天归门吏看还葬宫官识赐衣东堂哀赠毕从此故臣稀奉和王元二相避暑懐杜太尉【`一作奉和王元二相公于中书东防避暑凄然懐杜太尉`】  

艰难尝共理海晏更相悲况复登堂处分明避暑时緑槐千穗绽丹药一番迟蓬荜今何幸先朝【`一作闻`】大雅诗  

青龙寺题故昙上人房  

逺公留故院一径雪中微童子逢皆老门人问亦稀飜经徒有处携履遂无归空念寻巢鹤时来傍影飞  

早春夜望  

旧雪逐泥沙新雷发草芽晓霜应傍鬓夜雨莫催花行矣前途晩归欤故国賖不劳报春尽从此惜年华  

宴伊东岸  

晴洲无逺近一树一潭春芳草留归骑朱樱掷舞人空花对酒落小翠隔林新竟日皆携手何由遇此辰  

云际中峰居喜见苗发【`一作祖咏诗`】  

自得中峰住深林亦闭闗经秋无客到入夜有僧还暗涧泉声小荒村树影闲髙窗不可望星月满空山  

宿洞庭  

白水连天暮洪波带日流风髙云梦夕月满洞庭秋沙上渔人火烟中贾客舟西园与南浦万里共悠悠  

江上赛神  

疎鼓应繁丝送神归九疑苍龙随赤凤帝子上天时骤雨归山疾长江下日迟独怜游宦子今夜泊天涯  

奉和元丞侍从游南城别业  

垂朱领孙子从宴在池塘献夀回顾和跃鲤香髙松先草晩平石助泉凉余橘期相及门生有陆郎  

送从舅成都丞广南归蜀【`一作卢纶诗`】  

巴字天边水秦人去是归栈长山雨响溪乱火田稀俗富行应乐官雄禄岂微魏舒终有泪还湿甯家衣  

## 御定全唐诗卷二百八十六  

李端  

赠郭驸马【`郭令公子暧尚升平公主令于席上成此诗`】  

青春都尉防风流二十功成便拜侯金距鬭鸡过上苑玉鞭骑马出长楸熏香荀令偏怜少傅粉何郎不解愁日暮吹箫杨柳陌路人遥指凤凰楼  

方塘似镜草芊芊初月如钩未上新开金埒看调马旧赐铜山许铸钱杨柳入楼吹玉笛芙蓉出水妬花钿今朝都尉如相顾【`一作许`】愿脱长裾学少年  

宿淮浦忆司空文明  

愁心一倍长离忧夜思千重恋旧游秦地故人成逺梦楚天凉雨在孤舟诸溪近海潮皆应独树邉淮叶尽流别恨转【`一作防`】深何处写前程唯有一登楼  

送濮阳録事赴忠州  

成名不遂【`一作莫叹`】双旌逺主【`一作空`】印还为一郡雄赤叶黄  

花随野岸青山白水映江枫巴人夜语【`一作话`】孤舟里越鸟春啼万【`一作众`】壑中闻说古书多未校肻令才子乆西东  

送马尊师【`一作送侯道士`】  

南入商山松路深石牀溪水昼隂隂云中采药随青【`一作旄`】节洞里耕田映緑林直上烟霞空举手廻经丘垅自伤心武陵花木应长在愿与渔【`一作门`】人更一寻  

题元注林园  

谢家门馆似山林碧石青苔满树隂乳鹊眄巢花巷静鸣鸠鼔翼竹园深桔橰转水兼通药方丈留僧共听琴独有野人箕踞惯过君始得一长吟  

野寺病居喜卢纶见访  

青青麦垅白云隂古寺无人新草深乳燕拾泥依古井鸣鸠拂羽歴花林千年驳藓明山履万尺垂萝入水心一卧漳滨今欲老谁知才子忽相寻  

送皎然上人归山  

适来世上岂縁名适去人间岂为情古寺山中几日到髙松月下一僧行云隂鸟道苔【`一作山`】方合雪映龙潭水更清法主欲归须有说门人流泪厌浮生  

赠道士  

姓氏不书髙士传形神自得逸人风已传花洞将秦接更指茅山与蜀通嬾说岁年齐绛老甘为乡曲号涪翁终朝卖卜无人识敝服徒行入市中  

题云际寺准上人房  

髙僧居处似天台锡杖铜瓶对緑苔竹巷雨晴春【`一作新`】鸟啭山房日午老人来园中鹿过椒枝动潭底龙游水沫开独夜焚香礼遗像空林月出始应回  

山中寄苗员外  

鸟鸣花发空山里衡岳幽人借草时既近浅流安笔砚还因平石布蓍千寻楚水横琴望万里秦城带酒思闻说潘安方寓直与君相见渐难期  

忆故山赠司空曙  

汉主金门正召才马卿多病自迟回旧山蹔别老将至芳草欲阑归去来云在髙天风防起年如流水日长【`一作相`】催知君素有栖禅意岁晏蓬门迟【`一作待`】尔开  

闲园即事赠考功王员外  

南陌晴云稍变霞东风动柳水纹斜园林带雪潜生草桃李虽【`一作迎`】春未有花幸接上宾登郑驿羞为长女似黄家今朝一望还成暮【`一作梦`】欲别芳菲恋岁华  

寄庐山真上人  

髙僧无迹本难寻更得禅行去转深青草湖中防五老白云山上宿双林月明潭色澄空性夜静猨声证道心更谢说公南座好烟萝到地几重隂  

题觉公新兰若  

头白禅师何处还独开兰若树林间鬼因巫祝传移社神见天人请施山猛虎听经金磬动狝猴献蜜雪窗闲新斋结誓如相许愿与宗雷永闭闗  

赠道者  

窗【`一作空`】中忽有鹤飞声方士因知道欲成来取图书安枕里便驱鸡犬向山行花开深洞仙门小路过悬桥羽节轻送客自伤身易老不知何处待先生  

代弃妇答贾客【`一作妾薄命`】  

玉垒城边争走马铜鞮市里共乘舟鸣环动佩恩无【`一作能`】尽掩袖低巾泪不流畴昔将歌邀客醉如今欲舞对君羞忍懐贱妾平生曲【`一作好`】独上襄阳旧酒楼  

和李舍人直中书对月见寄  

名卿歩月正淹畱上客裁诗怨别游素魄近成班女扇清光逺似庾公楼婵娟更称凭髙望皎防能传自古愁盈手入懐皆不见阳春曲丽转难酬  

卧病闻吉中孚拜官寄元秘书昆季  

汉家采使不求声自慰文章道欲行毛遂登门虽异赏韩非入传滥齐名云归暂爱青山出客去还愁白髪生年少奉亲皆愿达敢将心事向成  

江上逢柳中庸  

旧住衡山曽夜归见君江客忆荆屝星沉岭上人行早月过湖西鹤唳稀弱竹万株频碍帻新泉数歩一褰衣今来唯有禅心在乡路飜成向翠微  

戯赠韩判官绅卿  

少寻道士居嵩岭晩事髙僧住沃洲齿髪未知何处老身名且被外人愁欲随山水居茅洞已有田园在虎丘独怪子猷縁掌马雪时不肻更乘舟  

送周长史  

青枫树里宣城郡独佐诸侯上板桥江客亦能传好信山僧多解说南朝云隂出浦防帆小草色连天见雁遥别有空园落桃杏知将丝组系兰桡  

题故将军荘  

曽将数骑过【`一作战`】桑干遥对单于饬马鞍塞北征儿谙【`一作思`】用剑闗西宿将许登坛田园芜没归耕晩弓箭开离出猎难唯有老身如刻画犹期圣主解衣防  

夜投丰徳寺谒海上人【`一本作卢纶诗`】  

半夜中峰有磬声偶寻【`一作逢`】樵者问山名上方月晓闻僧语下界林疎见客行野鹤巢边松最老毒龙潜处水偏清愿得逺公知姓字焚香洗鉢过余生  

塞上【`一本作卢纶诗题作从军行`】  

二十在边城军中得勇名卷旗收败马占碛拥残兵覆阵乌鸢起烧山草木明塞闲思逺猎师老厌分营雪岭无人迹氷河足雁声李陵甘此没惆怅汉公卿  

送彭将军云中觐兄  

闻说苍鹰守今朝欲下韝因令白马将兼道觅封侯畧地闗山冷防河雨雪稠飜弓骋猨臂承箭惜貂裘设伏军谋密坑降塞邑愁报恩唯有死莫使汉家羞  

奉赠苗员外  

朱户敞髙扉青槐碍落晖八龙承庆重三虎递朝归坐竹人声絶横琴鸟语稀花慙潘岳貌年称老莱衣叶暗新樱熟丝长粉蝶飞应怜鲁儒贱空与故山违  

酬丘拱外甥览余旧文见寄  

丘迟本才子始冠即周旋舅乏郗鉴爱君如卫玠贤礼将金友等情向玉人偏鄙俗那劳似龙钟却要怜投甎聊取笑赠绮一何妍野坐临黄菊溪行踏緑钱岩髙云反下洞黒水潜穿僻岭猿偷栗枯池雁唼莲身居霞外寺思发月明田犹恨萦尘网昬昬过岁年  

赠岐山姜明府  

昨夜闻山雨归心便似迟几廻惊叶落即到白头时雁影将魂去虫声与泪期马卿兼病老宋玉对秋悲谢客才为别陶公已见思非闗口腹累自是雪霜姿酿酒栽黄菊炊粳折緑葵山河方入望风日正宜诗牧竖寒骑马边烽晩立旗兰凋犹有气柳脆不成丝别后如相问髙僧知所之  

下第上薛侍郎  

蓬荜春风起开帘却自悲如何飘梗处又到采兰时明镜方重照微诚寄一辞家贫求禄早身贱报恩迟幸得皮存矣须劳翼长之铭肌非厚荅肉骨是前期纵觉新人好宁忘旧主疑终慙太丘道不为小生私  

奉和秘书元丞杪秋忆终南旧居  

髙门有才子能履古人踪白社陶元亮青云阮仲容田园忽归去车马杳难逢废巷临秋水支頥向暮峰行鱼避杨柳惊鸭触芙蓉石窦红泉细山桥紫菜重凤雏终食竹鹤侣暂巢松愿接烟霞赏羇离计不从  

送归中丞使新罗【`一作李益诗`】  

东望扶桑日何年是到时片防通雨露积水隔华夷浩淼风来逺虚防鸟去迟长波静云月孤岛宿旌旗别叶传秋意廻潮动客思沧溟无旧路何处问前期  

暮春寻终南柳处士  

厐睂一居士鹑服隠尧时种荳初成亩还丹旧日师入溪花径逺向岭鸟行迟紫葛垂苔壁青菰映柳丝偶来尘外事暂与素心期终恨游春客同为岁月悲  

雪夜寻太白道士  

雪路夜朦胧寻师杏树东石坛连竹静醮火照山红再拜开金箓焚香使玉童蓬瀛三岛至天地一壶通别客曽留药逢舟或借风出游居鹤上避祸入羊中过洞偏廻首登门未发防桑田如可见沧海几时空  

得山中道友书寄苗钱二员外  

有谋皆轗轲非病亦迟回壮志年年减驰晖日日催还山不及伴到阙又无媒髙卧成长防微官称下才诗人识何谢居士别宗雷迹向尘中隠书从谷口来药栏遭鹿践涧户被猿开野鹤巢云窦游上水苔新欢追易失故思渺难裁自有归期在劳君示劫灰  

酬前驾部员外郎苗发  

马融方直校阅简复持铅素业髙风继青春壮思全论文多在夜宿寺不虚年自署区中职同荒郭外田山邻三径絶野意八行传煮玉矜新法留符识旧仙苔溪溜浅揺浪竹桥悬复洞潜栖鷰疎杨半翳蝉咏歌虽有和云锦独成妍应以冯唐老相讥示此篇  

宿荐福寺东池有懐故园因寄元校书  

暮雨风吹尽东池一夜凉伏流廻弱荇明月入垂杨石竹闲开碧蔷薇暗吐黄倚琴看鹤舞揺扇引桐香旧笋方辞箨新莲未满房林幽花晩发地逺草先长抚枕愁华鬓凭栏想故乡露余清汉直云卷白榆行惊鹊仍依树游鱼不过梁系舟偏忆戴炊黍愿期张末路还思借前恩讵敢忘从来叔夜嬾非是接舆狂众病婴公干羣忧集孝章慙将多误曲今日献周郎  

送王副使还并州  

并州近胡地此去事风沙铁马垂金络貂裘犯雪花曽持两郡印多比五侯家继世新恩厚从军旧国賖戍烟千里直边雁一行斜想到清油幕长谋出左车  

晩春过夏侯校书值其沉醉戱赠  

欹冠枕如意独寝落花前姚馥清时醉边韶白日眠曝禅还当屋张幕便成天谒客唯题凤偷儿欲觇氊失杯犹离席坠履反登筵本是墙东隠今为瓮下僊卧龙髯乍磔栖蝶腹何便阮借供琴韵陶潜余秫田人逢谷阳竖春似永和年顾我非工饮期君行见怜尝知渴羌好亦觉醉胡贤炙熟樽方竭车囘辖且全噀风仍作雨洒地即成泉自鄙新丰过迟廻惜十年  

哭张南史因寄南史侄叔宗  

争路忽摧车沈钩未得鱼结交唯我少防旧自君初谏草文难似围棊智不如仲宣新有赋叔夜近无书地闭滕公宅山荒谢客庐殱良从此恨福善竟成虚酿酒多同醉烹鸡或取余阮公虽永别岂共仲容疎  

长安感事呈卢纶  

十五事文翰大儿轻孔融长裾游邸第笑傲五侯中谏猎一朝寝论边素未工蹉跎潘鬓至蹭蹬阮途穷贷布怜宁与无金命未通王陵固似戅郭最遂非雄敛板辞羣彦囘车访老农咏诗懐洛下送客忆山东沈病魂神浊清斋思虑空羸将卫玠比冷共邺侯同草舍才遮雨荆窗不碍风梨教通子守酒是逺师供扪虱欣时泰迎猫达岁丰原门唯有席井饮但加葱少壮矜齐徳髙年觉宋聋寓书先论嬾读易反求防昔慕能鸣雁今怜半死桐秉心犹似矢搔首忽如蓬赤叶翻藤架黄花盖菊丛聊将呈匠伯今已学愚公  

游终南山因寄苏奉礼士尊师苗员外  

半岭逢仙驾清晨独采芝壶中开白日雾里卷朱旂猨鸟知归路松萝见防时鸡声传洞逺鹤语报家迟童子闲驱石樵夫乐看棊依稀醉后拜恍惚梦中辞海上终难接人间益自疑风尘甘独老山水但相思愿得烧丹诀流沙永待【`一作侍`】师  

长安书事寄卢纶  

弱冠家庐岳从师岁月深翻同老夫见殊寡少年心及此时方晏因之名亦沈趋途非要路避事乐空林素业在山下青泉当树隂交游有凋防离别代追寻向秀初闻笛钟期久罢琴残愁犹满貌余涙可霑襟勿以朱顔好而忘白髪侵终期入灵洞相与链黄金  

送郭良辅下第东归  

献防不得意驰车东出秦暮年千里客落日万家春  

妾薄命  

自从君弃妾憔悴不羞人唯余壊粉泪未免映衫匀  

送暕上人游春  

独将支遁去欲往戴颙家晴野人临水春山树发花  

晦日同苗员外游曲江  

晦日同携手临流一望春可怜杨柳陌愁杀故乡人  

溪行逢雨与柳中庸  

日落众山昏【`一作星分`】萧萧暮雨緐那堪两处宿共听一声猨  

和张尹忆东篱菊  

传书报刘尹何事忆陶家若为篱边菊山中有此花  

幽居作  

山舍千年树江亭万里云囘潮迎伍相骤雨送湘君  

题云际寺暕上人故院  

白髪怱怱色青山草草心逺公仍下世从此别东林  

观邻老栽松  

虽过老人宅不解老人心何事残阳里栽松欲待隂  

赠胡居士  

孔融过五十海内故人稀相府恩犹在知君未拂衣  

荐福寺送元伟  

送客攀花后寻僧坐竹时明朝莫囘望青草马行迟  

哭苗垂【`一作过故友墓`】  

旧友无由见孤坟草欲长月斜邻笛尽车马出山阳  

客行赠冯着  

旅行虽别路日暮各思归欲下今朝涙知君亦湿衣  

芜城【`一作芜城懐古`】  

风吹城上树草没城边【`一作下`】路城里月明时精灵自来去【`此首即前芜城篇末四句`】  

赠山中老人  

白首独一身青山为四邻虽行故乡陌不见故乡人  

拜新月【`一作耿湋诗`】  

开帘见新月便即下阶拜细语人不闻北风吹裙带  

听筝  

鸣筝金粟柱素手玉房前欲得周郎顾时时误拂  

赠何兆  

文章似扬马风骨又清羸江汉君犹在英灵信未衰同司空文明过坚上人故院【`一作过坚上入影堂逢司空曙`】  

我与雷居士平生事逺公无人知是旧共到影堂中  

杂诗  

主第辞髙饮石家赴宵防金谷走车来玉人骑马待  

感兴  

香炉最髙顶中有髙人住日暮下山来月明上山去  

问张山人疾  

先生沈病意何如蓬艾门前客转疎不见领徒过綘帐唯闻与婢削丹书  

江上送客  

故人南去汉江隂秋雨萧萧云梦深江上见人应下泪由来逺客易伤心  

闺情  

月落星稀天欲明孤灯未灭梦难成披衣更向门前望不忿朝来鹊喜声  

送刘侍郎  

几人同去【`一作入`】谢宣城未及酬恩隔死生唯有夜猨知客恨峄阳溪路第三声  

重送郑宥归蜀因寄何兆  

黄花西上路何如青壁连天雁亦疎为报长卿休涤器汉家思见茂陵书  

宿石涧店闻妇人哭  

山店门前一妇人哀哀夜哭向秋云自説夫因征战死朝来逢着旧将军  

与道者别  

闻说沧溟今巳浅何当白鹤更归来旧师惟有先生在忍见门人掩涙囘  

长门怨【`一作长信宫`】  

金壶漏尽禁门开飞燕昭阳侍寝囘随分独眠秋殿里遥闻语笑自天来  

忆友懐野寺旧居【`一作答司空文明懐野寺旧居`】  

自嫌野性共人疎忆向西林更结庐寄谢山隂许都讲昨来频得逺公书  

听夜雨寄卢纶  

暮雨萧条过鳯城霏霏飒飒重还轻闻君此夜东林宿听得荷池几畨【`一作度`】声  

昭君词  

李陵初送子卿囘汉月明时惆怅【`一作明照帐`】来忆着长安旧游处千门万户玉楼台  

春晩游鹤林寺寄使府诸公  

野寺寻春花已迟背岩惟有两三枝明朝擕酒犹堪醉为报春风且莫吹  

## 御定全唐诗卷二百八十七  

畅当  

畅当河东人初以子弟被召从军后登大厯七年进士第贞元初为太常博士终果州刺史与弟诸皆有诗名诗一卷  

南充谢郡客游沣州留赠宇文中丞【`一作王昌龄诗误`】  

仆本濩落人辱当州郡使量力颇及早谢归今即已萧萧若凌虚襟带顿销靡车服率然来涔阳作游子郁郁寡开顔黙黙独行李忽逢平生友一笑方在此秋情宁风日楚思浩云水为语弋林者防防鸿逺矣  

宿报恩寺精舍  

钟梵送沈景星多露渐光风中兰靡靡月下树苍苍夜殿若山横深松如涧凉羸然虎溪子迟我一虚牀杳杳空寂舍蒙蒙莲桂香拥褐依西壁纱灯霭中央  

自平阳【`一作平阿`】馆赴郡  

晨兴平阳【`一作平阿`】馆见月沈江水溶溶山雾披肃肃沙鹭起奉恩谬符竹伏轼省顽鄙何当施教化愧迎小郡吏寥落火耕俗征途青防里徳绥及吾民不徳将鹿矣【`一作刑施无乃耳`】擒奸非性能多愍防衰齿恭承共理诏恒惧坠诸地  

天柱隐所重荅江州应物【`下四字一作韦江州`】  

寂寞一怅望秋风山景清此中惟草色翻意见人行荒径饶松子深萝絶鸟声阳崖全带日寛嶂偶通耕拙昧难容世贫寒【`一作闲`】别有情烦君琼玖赠幽懒百无成  

山居酬韦苏州见寄  

孤柴【`一作茅`】泄烟处此中山叟居观云宁有事耽酒讵知余水定鹤翻去松欹峰俨如犹烦使君问更欲结深【`一作环`】庐  

春日过奉诚园【`一作曲江一作玉林园`】  

帝里阳和日【`一作早`】游人到御园暖催新景气春认旧兰荪咏徳先臣没成蹊大树存见桐犹近井看栁尚依门献地非更宅遗忠永奉恩又期攀桂后来赏百花繁  

军中醉饮寄沈八刘叟【`一作杜甫诗`】  

酒渴爱江清余酣激晩汀软莎欹坐稳冷石醉眠醒野膳随行帐华音发从伶数杯君不见都巳遣沈防  

偶宴西蜀摩诃池  

珍木郁清池风荷【`一作和风`】左右披浅觞宁及醉慢舸不知移防簟流光冷凝簪照影欹【`一作防竹簟光冷照流簪影欹`】胡为独羇者雪涕向涟漪  

奉送杜中丞赴洪州  

诏出鳯凰宫新恩连帅雄江湖经战阵草木待仁风豪右贪【`一作弱须`】威爱纡繁徳简通多慙君子顾攀饯路尘中  

九日陪皇甫使君泛江宴赤岸亭  

羇旅逄佳节逍遥【`一作追游`】忽见招同倾菊花酒缓櫂木兰桡平楚堪愁思长江去【`一作亦`】寂寥猿啼不离峡滩沸镇如潮举目闗山异伤心乡国遥徒言欢满座谁觉客魂消  

蒲中道中二首  

苍苍中条山厥形极竒磈我欲渉其崖濯足黄河水古刹栖柿林緑隂覆苍瓦岁晏来品题拾叶总堪写  

登鹳雀楼  

逈临飞鸟上髙出世尘间天势围平野河流入断山  

宿潭上二首  

夜潭有仙舸与月当水中嘉賔爱明月游子惊秋风青蒲野陂水白露明月天中夜秋风起心事坐澘然  

别卢纶  

故交君独在又欲与君离我有新秋泪非闗宋玉【`一作秋气`】悲  

题沈八斋  

江斋一入何亭亭因寄沦涟心杳防緑绮琴弹白雪引乌丝绢勒黄庭经  

畅诸  

早春  

献岁春犹浅园林未尽开雪和新雨落风带旧寒来聼鸟闻归鴈看花识早梅生涯知几日更被一年催  

## 御定全唐诗卷二百八十八  

陆贽  

陆贽字敬舆嘉兴人登进士第中博学宏词调郑尉罢归复以书判防萃补渭南尉徳宗立由监察御史召为翰林学士贞元八年拜中书侍郎同平章事裴延龄搆之贬忠州别驾顺宗立召还诏未至卒赠兵部尚书諡曰宣集二十七卷今存三首  

晓过南宫闻太常清乐  

南宫闻古乐拂曙聼初惊烟霭遥迷处丝桐暗辨名节随新律改声带绪风轻合雅将移俗同和自感情逺音兼晓漏余响过春城九奏明初日寥寥天地清  

禁中春松  

隂隂清禁里苍翠满春松雨露恩偏近阳和色更【`一作正`】浓髙枝分晓日【`一作月`】虚吹【`一作灵韵`】杂宵钟香助鑪烟逺形疑盖影重愿符千载【`一作岁`】寿不羡五株封傥【`一作长一作幸`】得  

廻天眷全胜老碧峰  

赋得御园芳草  

隂隂御园里瑶草日光长靃靡含烟雾依稀带夕阳雨余荑更宻风暖蕙初香拥仗縁驰道乘舆入建章湿烟揺不散细影乱无行恒恐韶光晩何人辨早芳  

句  

绕堦流防防来砌树隂隂【`任江淮尉题防见语林`】  

张蒙  

张蒙与陆贽同时诗一首  

晓过南宫闻太常清乐  

玉珂经礼寺金奏过南宫雅调乘清晓飞声向逺空慢随飘去雪轻逐度来风逈出重城里傍闻九陌中应将肆夏比更与五英同一聼南薫曲因知大舜功  

常沂  

常沂与陆贽同时诗一首  

禁中春松  

映殿松偏好森森列禁中攒柯霑圣泽疎盖引皇风晩色连秦苑春香满汉宫操将金【`一作真`】石固材与直臣同翠影宜青琐苍枝秀碧空还知沐天眷千载更葱茏周存  

周存与陆贽同时诗二首  

禁中春松  

防岁含贞节青青紫禁中日华留偃盖雉尾转春风不为繁霜改那将众木同千条攒翠色百尺澹晴空影宻金茎近花明鳯沼通安知幽涧侧独与散樗丛  

西戎献马  

天马从东道皇威被逺戎来叅八骏列不假贰师功影别流沙路嘶流上苑风望云时蹀足向月每争雄禀异才难状标竒志岂同驱驰如见许千里一朝通  

黎逢  

黎逢登大厯十二年进士第诗二首  

小苑春望宫池栁色  

上林新栁变小苑暮天晴始望和烟宻遥怜拂水轻色承阳气暖隂带御沟清不厌随风弱仍宜向日明垂丝遍阁榭飞絮触帘旌渐到依依处思闻出谷鸎  

首夏犹清和【`一作张聿诗`】  

早夏宜初景和光起禁城祝融将御节炎帝启朱明日送残花晩【`一作日映林花丽`】风过【`一作髙风`】御苑清郊原浮麦气池沼发荷英树影临山动【`一作爽`】禽飞入汉轻幸逢尧禹化全胜谷中情  

张昔  

张昔大厯进士第诗一首  

小苑春望宫池栁色  

小苑春初至皇衢日更清遥分万条栁逈出九重城隠映龙池润参差鳯阙明影宜宫雪曙色带禁烟晴深浅残阳变髙低晓吹轻年光正堪折欲寄一枝荣  

丁位  

丁位大厯进士第诗一首  

小苑春望宫池栁色  

小苑宜春望宫池栁色轻低昂含晓景萦转带新晴似盖芳初合如丝防渐成依依连水暗嫋嫋出墙明虽以阳和发能令旅思生他时花满路从此接迁莺  

元友直  

元友直结之子大厯进士诗一首  

小苑春望宫池栁色  

栁色新池遍春光御苑晴叶依青阁宻条向碧流倾路暗隂初重波揺影转清风从垂处度烟就望中生断续游蜂聚飘飖戏蝶轻怡然变芳节愿及一枝荣  

杨系  

杨系大厯进士第诗一首  

小苑春望宫池栁色  

胜游从小苑宫栁望春晴拂地青丝嫰萦风緑带轻光含烟色逺影透水文清玉笛吟何得金闺画岂成皇风吹欲断圣日映逾明愿驻髙枝上还同出谷莺  

崔绩  

崔绩大厯进士第诗一首  

小苑春望宫池栁色  

帝京春气早御栁已先荣嫰叶随风散浮光向日明悠扬生别意断续引芳声积翠连驰道飘花出禁城柔条依水弱逺色带烟轻南望龙池畔斜光照晩晴  

张季畧  

张季畧大厯进士第诗一首  

小苑春望宫池栁色  

韶光归汉苑栁色发春城半见离宫出才分逺水明青葱当淑景隐映媚新晴积翠烟初合防黄叶未生迎春看尚嫰照日见先荣傥得辞幽谷髙枝寄一名  

裵达  

裵达大厯进士第诗一首  

小苑春望宫池栁色  

胜游经小苑闲望上春城御路韶光发宫池栁色轻乍浓含雨润微澹带云晴羃歴残烟敛揺扬落照明几条垂广殿数树影髙旌独有风尘客思同雨露荣裵逵  

裵逵大厯进士第诗一首  

南至日太史登台书云物  

圆丘才展礼佳气近初分太史新簪笔髙台纪彩云烟空和缥缈晓色共氛氲道泰资贤辅年丰荷圣君恭惟司国瑞兼用察人【`一作天`】文应念懐铅客终朝望碧雰沈廻  

沈廻大厯进士第诗一首  

小苑春望宫池桞色  

今来游上苑春染栁条轻濯濯方含色依依若有情分行临曲沼先发媚重城拂水枝偏弱揺风丝巳生变黄随淑景吐翠逐新晴伫立徒延首裵回欲寄诚  

## 御定全唐诗卷二百八十九  

杨凭  

杨凭字虚受农人与弟凝凌皆工文辞大厯中踵擢进士第时称三杨凭重交游尚气节与穆质许孟容李相友善号杨穆许李歴事节度府召为监察御史累拜京兆尹与李夷简素有隙因擿发他罪欲抵以死宪宗以凭治京兆有绩但贬临贺尉俄徙杭州长史以太子詹事卒诗一卷  

长安春夜宿开元观  

霓裳下晩烟留客杏花前徧问人寰事新从洞府天长松皆扫月老鹤不知年为説蓬瀛路云涛几处连  

晩泊江戍  

旅櫂依遥戍清湘急晩流若为南浦宿逢此北风秋云月孤鸿晩闗山几路愁年年不得意零落对沧洲  

巴江雨夜  

五岭天无雁三巴客问津纷纷轻汉暮漠漠暗江春青草连湖防繁花忆楚人芳菲无限路几夜月明新  

边塞行  

九原临得水双足是重城独许为儒老相怜从骑行细丛榆塞逈髙防雁山晴圣主嗤炎汉无心自勒兵  

乐游园望月  

炎灵全盛地明月半秋时今古人同望盈亏节暗移彩凝双月逈轮度八川迟共惜鸣珂去金波送酒巵  

千叶桃花  

千叶桃花胜百花孤荣春晩驻年华若教避俗秦人见知向河源旧侣夸  

春中泛舟  

仙郎归奏【`一作秦`】过湘东正值三湘二月中惆怅满川桃杏醉醉看还与曲江同  

雨中怨秋  

辞家逺客怆秋风千里寒云与断蓬日暮隔山投古寺钟声何处雨蒙蒙  

秋日独游曲江  

信马闲过忆所亲秋山行尽路无尘主人莫惜松隂醉还有千钱沽酒人  

寄别  

晩烟洲雾共苍苍河雁惊飞不作行回斾转舟行数里歌声犹自逐清湘  

边情  

新种如今屡请和玉闗边上幸无他欲知北海苦辛处看取节毛余几多  

早发湘中  

按节鸣笳中贵催红旌白斾满船开迎愁湓浦登城望遥见荆门积水来  

海榴  

海榴殷色透帘栊看盛看衰意欲同若许三英随五马便将浓艳鬬繁红  

春情  

暮雨朝云几日归如丝如雾湿人衣三湘二月春光早莫逐狂风缭乱飞  

送客徃荆州  

巴丘过日又登城云水湘东一日平若爱春秋繁露学正逢元凯镇南荆  

赠马錬师  

心嫌碧落更何从月帔花冠氷雪容行雨若迷归处路近南【`一作前`】惟见祝融峰  

湘江泛舟  

湘川洛浦三千里地角天涯南北遥除却同倾百壶外不愁谁奈両魂销  

送别  

江防梅花雪不如看君驿驭向南徐相闻不必因来雁云里飞軿落素书  

赠窦牟【`一作窦洛阳牟见简篇章偶赠絶句`】  

直用天才众却瞠应欺李杜久为尘南荒不死中华老别玉翻同西国人  

## 御定全唐诗卷二百九十  

杨凝  

杨凝字懋功由恊律郎三迁侍御史为司封员外郎徙吏部稍迁右司郎中终兵部郎中集二十卷今存一卷  

送别  

樽酒邮亭暮云帆驿使归野鸥寒不起川雨冻难飞吴防家移遍轩辕梦去稀姓杨皆足泪非是强沾衣  

送客东归  

君向古营州边【`一作春`】风战地愁草青缦【`一作防`】别路栁亚拂孤楼人意伤难醉莺啼咽不流芳菲只合乐离思返如秋  

送客归湖南  

湖南树色【`一作叶`】尽了了辨【`一作见`】潭州雨散今为别云飞何处游情来偏似醉泪逬【`一作送`】不成流向萧条路縁湘篁【`一作黄`】竹愁  

送客归淮南  

画舫照河堤暄风百草齐行丝直网蝶去燕旋遗泥郡向髙天近人从别路迷非闗御沟上今日各东西  

春情  

旧宅洛川阳曽游游侠场水添杨栁色花绊绮罗香赵瑟多愁曲秦家足艳妆江潭逺相忆春梦不胜长  

秋夜聼捣衣  

砧杵闻秋夜裁缝寄逺方声微渐湿露响细未经霜兰牖唯遮树风帘不碍凉云中望何处聼此断人肠  

从军行  

都尉出居延强兵集五千还将张博望直救范祁连汉卒悲箫鼓胡姬湿采旃如今意气尽流泪挹流泉  

和直禁省  

宵直丹宫近风传碧树凉漏稀银箭滴月度网轩光鳯诏裁多暇兰灯梦更长此时顔范贵十歩旧连行  

留别  

玉节随东阁金闺别旧僚若为花满寺跃马上河桥  

送客徃洞庭  

九江归路逺万里客舟还若过巴江水湘东满碧烟  

别友人  

倦客惊危路伤禽绕树枝非逢暴公子不敢涕流离  

初渡淮北岸  

别梦虽难觉悲魂最易销慇勤淮北岸乡近去家遥  

咏雨  

尘浥多人路泥归足燕家可怜缭乱防湿尽满宫花  

栁絮  

河畔多杨栁追游尽狭斜春风一囘送乱入莫愁家  

花枕  

席上沈香枕楼中荡子妻那堪一夜里长湿两行啼  

送客徃鄜州  

新叅将相【`一作畧`】事营【`一作西`】平锦带骍弓结束轻晓上闗城吟画角暗驰【`一作驱`】羌马发支兵回中地近【`一作逺`】风常急鄜畤年多草自生近喜扶阳系戎相从来卫霍笑长缨  

送客徃夏州  

怜君此去过居延古塞黄云共渺然沙濶独行寻【`一作寻边`】马迹路迷遥指戍楼【`一作人`】烟夜投孤店愁吹笛朝望行尘避控闻有故交今从骑何须著论更言钱  

春霁晩【`一作晓`】望  

细雨晴深小苑东春云开气逐光风雄儿走马神光上静女看花佛寺中书剑学多心欲嬾田园荒废望频空南归路极天连海惟有相思明月同  

唐昌观玉蘂花  

瑶华琼蘂种何年萧史秦嬴向紫烟时控防鸾过旧邸摘花持献玉皇前  

别李协  

江边日暮不胜愁送客霑衣江上楼明月峡添明月照蛾眉似两眉愁  

初次巴陵  

西江浪接洞庭波积水遥连天上河乡信为凭谁寄去汀洲燕雁渐来多  

上已  

帝京元已足繁华细管清七贵家此日风光谁不共纷纷皆是掖垣花  

春怨  

花满帘栊欲度春此时夫壻在咸秦緑窗孤寝难成寐紫燕双飞似弄人  

送客归常州  

行到河边从此辞寒天日逺暮帆迟可怜芳草成衰草公子归时过緑时  

送别  

春愁不尽别愁来旧泪犹长新泪催相思倘寄相思字【`一作子`】君到扬州杨子廻  

送客入蜀  

剑阁迢迢梦想间行人归路绕梁山明朝骑马揺鞭去秋雨槐花子午闗  

送别  

仙花笑尽石门中石室重重掩緑空蹔下云峰能几日却廻烟驾驭春风  

残花  

五马踟蹰在路岐南来只为看花枝莺衔蝶弄红芳尽此日深闺那得知  

戏赠友人  

湘隂直与地隂连此日相逢忆醉年美酒非如平乐贵十升不用一千钱  

赠同游【`首句缺一字`】  

此　风雨后巳觉减年华若待皆无事应难更有花管临夜急榆栁向江斜且莫看归路同须醉酒家  

送人出塞  

北风吹雨雪举目巳凄凄战鬼秋频哭征鸿夜不栖沙平闗路直碛广郡楼低此去非东鲁人多事鼓鼙  

寻僧元皎因病  

此僧迷有着因病得寻师话尽山中事归当月上时髙松连寺影亚竹入窗枝闲忆草堂路相逢非素期  

夜泊渭津  

飘飘东去客一宿渭城边逺处星垂防中流月满船凉归夜深簟秋入雨余天渐觉家山小残程尚几年  

晩夏逢友人  

一别同友相思已十年长安多在客久病忽闻蝉骤雨才沾地隂云不徧天微凉堪话旧移榻晩风前  

别谪者  

此地闻犹恶人言是所之一家书絶久孤驿梦成迟八月三湘道闻猨冐雨时不须祠楚相臣节转堪疑  

行思  

千里岂云去欲归如路穷人间无暇日马上又秋风破月衔髙岳流星拂晓空此时皆在梦行色独怱怱  

感懐题从舅宅  

郗家庭树下几度醉春风今日花还发当时事不同流言应未息直道竟难通徒遣相思者悲歌向暮空  

与友人防  

蝉吟槐蘂落的的是愁端病觉离家逺贫知处事难真交无所隐深语有余欢未必闻歌吹羇心得蹔寛下第后防侍郎示意指于新先辈宣恩感谢  

才薄命如此自嗟兼自疑遭逢好交日黜落至公时倚玉甘无路穿杨却未期更慙君侍坐问许可言诗  

## 御定全唐诗卷二百九十一  

杨凌  

杨凌字恭履少以篇什着声官终侍御史诗一卷  

奉酬韦滁州寄示  

淮扬为郡暇坐惜流芳歇散懐累榭风清暑澄潭月陪燕辞三楚戒途绵百越非当逺别离雅奏何由发  

梅里旅夕  

沧洲东望路旅櫂怆羇游枫浦蝉随防沙汀鸥转流露天星上月水国夜生秋谁忍持相忆南归一叶舟  

钟陵雪夜詶友人  

穷腊催年急阳春怯和歌残灯闪壁尽夜雪透窗多归路山川险游人梦寐过龙洲不可泊岁晩足惊波  

润州水楼  

归心不可留雪桂一丛秋叶雨空江月萤飞白露洲野蝉依独树水郭带孤楼遥望山川路相思万里游  

江上秋月  

陇雁送乡心羇情属岁隂惊秋黄叶遍愁暮碧云深月色吴江上风声楚木林交亲几重别归梦倂愁侵  

阁前双槿  

羣玉开双槿丹荣对绛纱含烟疑出火隔雨怪舒霞向晩争辞蘂迎朝鬬发花非闗后桃李为欲继年华  

小苑春望宫池栁色  

上苑闲游早东风栁色轻储胥遥掩映池水隔微明春至条偏弱寒余叶未成和烟变浓淡转日异隂晴不独芳菲好还因雨露荣行人望攀折逺翠暮愁生  

送客徃睦州  

水濶尽南天孤舟去渺然惊秋路傍客日暮数声蝉  

送客之蜀  

西蜀三千里巴南水一方晓云天际断夜月峡中长  

剡溪看花  

花落千廻舞莺声百啭歌还同异方乐不奈客愁多  

江中风  

白浪暗江中南泠路不通髙樯帆自满出浦莫呼风  

咏破扇  

粉落空牀弃尘生故箧留先来无一半情断不胜愁  

贾客愁  

山水路悠悠逢滩即殢留西江风未便何日到荆州  

即事寄人  

中禁鸣钟日欲髙北窗欹枕望频搔相思寂寞青苔合唯有春风啼伯劳  

早春雪中  

新年雨雪少晴时屡失寻梅看栁期乡信忆随回鴈早江春寒带故隂迟  

北行留别  

日日山川火频山河重起旧烟尘一生孤负龙泉剑羞把诗书问故人  

秋原野望  

客鴈秋来次第逢家书频寄两三封夕阳天外云归尽乱见青山无数峰  

春霁花蕚楼南闻宫莺  

祥烟瑞气晓来轻栁变花开共作晴黄鸟逺啼鳷鹊观春风流出鳯皇城  

明妃怨  

汉国明妃去不还马防弦管向隂山匣中纵有菱花镜羞对单于照旧顔  

句  

南园桃李花落尽春风寂寞揺空枝【`诗式`】  

## 御定全唐诗卷二百九十二  

司空曙  

司空曙字文明【`一作初`】广平人登进士第从韦臯于剑南贞元中为水部郎中终虞部郎中诗格清华为大厯十才子之一集三卷今编诗二卷  

题玉眞观公主山池院  

香殿留遗影春朝玉户开羽衣重素几珠网俨轻【`一作尘`】埃石自蓬山得泉经太液来桞丝遮緑浪花粉落青苔镜掩鸾空在霞消鳯不廻唯余古桃【`一作坛`】树传是上仙栽  

送永阳崔明府  

古国羣舒地前当桐柏闗连绵江上雨稠叠楚南山沙馆行帆息枫洲【`一作州又作舟`】候吏还乗篮若有暇精舍在林间  

送曹三同【`一作原`】猗【`一作桐椅`】游山寺  

山蹋青芜尽凉秋古寺深何时得连策此夜更闻琴穷水云同穴过僧虎共林殷勤如念我遗尔挂冠心  

送崔校书赴梓幕  

碧峰天柱下鼓角镇南军管记催飞檄蓬莱辍校文栈霜朝似雪江雾晩成云想出褒中望巴庸方路分  

送夔州班使君  

鱼【`一作蜀`】国巴庸路麾幢汉守过晓樯争市隘夜鼓祭神多云白当山雨风清满峡波夷陵旧人吏犹诵两岐歌  

送菊潭王明府  

业成洙泗客皓髪着儒衣一与游人别仍闻带印归林多宛地古云尽汉山稀莫爱浔阳隐嫌官计亦非  

送太易上人赴东洛  

遥见登山处青芜雪后春云深岳庙火寺宿洛阳人饵药将斋折唯诗与道亲凡经几回别麈尾不离身  

和王卿【`一作太常`】立秋即事  

秋宜何处看试问白云官暗入蝉鸣树微侵蝶绕兰向风凉稍动近日暑犹残九陌浮埃减千峯爽气攅换衣防竹暮沈果讶泉寒宫响传花杵天清出露盘髙禽当侧弁游鲔对凭栏一奏招商曲空人继唱难  

和李员外与舍人咏玫【`一作冬`】瑰花寄徐侍郎  

仙吏紫薇郎竒花共翫芳攒星排緑蒂照眼发红光暗妬翻堦药【`一作叶`】遥连直署香游枝蜂绕易碍刺鸟衔妨露湿凝衣粉风吹散蕊黄防茏珠树合焕烂锦屛张留客胜看竹思人比爱棠如传采苹咏逺思满潇湘  

冬夜耿拾遗王秀才就宿因伤故人  

旧时闻笛泪今夜重沾衣方恨同人【`一作`】少何堪相见稀竹烟凝涧壑林雪似芳菲多谢劳车马应怜独掩扉  

早春游慈【`一作报`】恩南池  

山寺临池水春愁望逺生蹋桥逢鹤起寻竹值泉横新栁丝犹短轻【`一作柔`】苹叶未成还如虎溪上日暮伴僧行  

雨夜见投之作  

出户繁星尽池塘暗不开动衣凉气度遰树逺声来灯外初行电城隅偶【`一作忽`】隐雷因知谢文学晓望比尘埃  

龙池寺望月寄韦使君阎别驾  

清光此夜中万古望应同当野山沈雾低城树有风花宫纷共邃水府皓相空遥想髙楼上唯君对【`一作望`】庾公  

秋夜忆兴善院寄苖发  

右军多住寺此夜后池秋自与山僧伴那因洛客愁卷帘霜霭霭满目水悠悠若有诗相赠期君忆惠休  

病中寄郑十六兄【`一本题下有防字`】  

倦枕欲徐行开帘秋月明手便笻杖冷头喜葛巾轻緑草前侵水黄花半上城虚消此尘景不见十年兄  

卫明府寄枇杷叶以诗答  

倾筐呈緑叶重叠色何鲜讵是秋风里犹如晓露前【`一作传`】仙方当见重消疾本应便全胜甘蕉赠空投谢氏篇  

过庆寳寺【`一作耿湋诗题作废宝光寺`】  

黄叶前朝寺无僧寒【`一作闲`】殿开池晴出曝松暮【`一作暝`】鹤飞廻古井【`一作砌`】碑横草隂廊画杂苔禅宫亦销【`一作衰`】歇尘世转堪哀  

奉和张大夫酬髙山人  

野客居铃阁重门将校稀豸冠亲谷弁印识荷衣座右【`一作坐久`】寒飚【`一作泉`】爽谈余暮角微苍生须太傅山在岂容归  

送严使君游山  

家楚依三戸辞州选一钱酒杯同寄世客櫂任销年赤烧兼山逺青芜与浪连青春明月夜知上鄂君船  

送栁震归蜀  

白日双流静西看蜀国春桐花能乳鸟竹节竞祠神蹇歩徒相望先鞭不可亲知从江仆射登榻更何人  

送乐平苖明府  

天际山多处东安古邑【`一作邑更`】深緑田通竹里白浪隔枫林诗有江僧和门唯越客寻应将放鱼化一境表吾心  

赠送郑钱二郎中  

梅含栁已动昨日起东风惆怅心徒壮无如鬓作翁百年飘若水万绪尽归空何可宗禅客迟廻岐路中酬郑十四望驿不得同宿见赠因寄张参军  

逢君喜成泪暂似故乡中谪宦犹多惧清宵不得终月烟髙有鹤宿【`一作霜`】草净无虫明日郄超防应思下客同  

暮春野望寄钱起【`一作耿湋诗`】  

草长花落树羸病强寻春无复少年意空余华髪新青原髙【`一作晴`】见水白社静逢人寄谢南宫客轩车不可【`一作见`】亲  

送王使君小子孝亷登科归省  

年少通经学登科尚佩觿张冯本名士蔡廓是佳儿鞍马临岐路龙钟对别离寄书胡太守请【`一作清`】与故人知  

云阳寺石竹花  

一自幽山别相逢此寺中髙低俱出【`一作有`】叶深浅不分丛野蝶难争白庭榴暗让红谁怜芳最久春露到秋风  

送髙胜重谒曹王  

江上【`一作水`】青枫岸隂隂万里春朝辞郢城酒暮见洞庭人兴比乗舟访恩懐倒屣亲想君登旧榭重喜扫芳尘  

闲园书事招畅当  

闻蝉昼眠后欹枕对蓬蒿羸病嬾寻戴田园方咏陶傍檐虫挂静出树蝶飞髙惆怅临清镜思君见鬓毛  

过钱员外  

为郎头已白迹向市朝稀移病居荒宅安贫着败衣野园随客醉雪寺伴僧归自説东峰下松萝满故扉  

赠庾侍御  

年少身无累相逢忆此时雪过云寺宿酒向竹园期白髪今催老清琴但起悲唯应逐宗炳内学愿为师  

赠李端  

共忆南浮【`一作楼`】日登髙望若何楚田湖草逺江寺海榴多载酒寻山宿思人带雪过东西几回别此防各蹉跎  

送流人  

闻説南中事悲君重窜身山村枫子鬼江庙石郎神童稚留荒宅图书托故人青门好风景为尔一沾巾  

过胡居士【`一作湖上`】覩王右丞遗文  

旧日相知尽深居独一身闭门空【`一作唯`】有雪看竹永无人毎许前山隐曽怜陋巷贫题诗今尚在暂为拂流【`一作留`】尘  

送郎使君赴郢州  

使君持节去云水满前程楚寺多连竹江樯逺暎城登楼向月望赛庙傍山行若动思乡咏应贻谢歩兵  

贼平后送人北归  

世乱同南去时清独北还他乡生白髪旧国见青山晓月过残垒繁星宿故闗寒禽与衰草处处伴愁顔  

观猎骑【`一作公子行`】  

纒臂绣纶巾貂裘窄称身射禽风助箭走【`一作骤`】马雪翻【`一作飞`】尘金埒争开道香车为驻轮翩翩不知处传【`一作应`】是霍家亲  

同苖员外宿荐福常师房【`一作秋喜卢纶同宿寺`】  

浮生共多故聚宿喜君同人息时闻磬灯揺乍有风霜堦疑【`一作寒霜疑`】水际夜木似山中一愿持【`一作投`】如意长来事逺公  

送乔广下第归淮南  

遥想长淮尽荒堤楚路斜戍旌标白浪罟网入青葭啼【`一作归`】鸟仍临水愁人更见【`一作看`】花东堂一枝在为子惜年华  

风筝  

髙风吹玉柱万籁忽齐飘飒树迟难度萦空细渐销松泉鹿门夜笙鹤洛滨朝坐与真僧聼支颐向寂寥  

闲居寄苖发  

渐向浮生老前期竟若何独身居处静永夜坐时多厌逐青林客休吟白雪歌支公有遗寺重与谢【`一作戴`】安过  

送王先生归南山  

儒中年最老独有济南生爱子方传业无官自耦耕竹通山舍逺云接雪【`一作玉`】田平愿作门人去相随隐姓名  

寄天台秀师  

天台瀑布寺传有白头师幻迹示【`一作是`】羸病空门无住持雪晴看鹤去海夜与龙期永愿亲缾屦呈功【`一作澄心`】得问疑  

送夏侯审赴宁国  

青圻连白浪晓日渡南津山叠陵阳树舟多建业人烟霞髙占【`一作古`】寺枫竹暗停【`一作亭`】神如接晖集江丞独【`一作城犹`】见亲  

云阳馆与韩绅【`一作韩升卿`】宿别  

故人江海别几度隔山川乍见翻疑梦相悲各问年孤灯寒照雨湿竹暗浮烟更有明朝恨离杯惜共传  

送卢使君赴防州  

铙管随旌斾髙秋逺上巴白波连雾雨青壁断蒹葭凭几双童静登楼万井斜政成知变俗当应画轮车  

夜闻回雁  

雁响天边过髙髙望不分飕飗传细雨嘹唳隔长云散向谁家尽归来几客闻还将今夜意西海话苏君  

赋得的的帆向浦  

向浦参差去随波逺近还初移芳草里正在夕阳间隐暎回孤驿微明出乱山向空看不尽归思满江闗  

秋思呈尹植裵説【`一本题下有郑洞二字`】  

静向嬾相偶年将衰共催前途懽不【`一作未`】集徃事恨空来昼景委红叶月华销【`一作铺`】緑苔沈思竟何有坐结玉琴哀  

闲园即事寄暕公  

欲就东林寄一身尚怜儿女未成人柴门客去残阳在药圃虫喧秋雨频近水方同梅市隐曝衣多笑阮家贫深山兰若何时到羡与闲云作四隣  

题暕上人院  

闭门不出自焚香拥褐看山岁月长雨后緑苔生石井秋来黄叶遍绳牀身闲何处无真性年老曽言【`一作来`】隐故乡更説本师同学在几时携手见【`一作向`】衡阳  

长安晓望寄程补阙【`一作包何诗`】  

迢遰山河拥帝京参差宫殿接云平风吹晓漏经长乐栁带晴烟出禁城天净笙歌临路发【`一作奏`】日髙车马隔尘行独有浅才甘未逹多慙名在鲁诸生  

下第日书情寄上叔父  

微才空觉滞京师末学曽为叔父知雪里题诗偏见赏林间饮酒独令随游客尽伤春色老贫居还惜暮隂移欲归江海寻山去愿报何人得桂枝  

南原【`一作浦`】望汉宫  

荒原空有汉宫名衰草茫茫雉堞平连雁下时秋水在行人过尽暮烟生西陵歌吹何年絶南陌登临此日情故事悠悠不可问寒禽野水自纵横  

早夏寄元校书  

独游野径送【`一作自`】芳菲髙竹林居接翠微緑岸草深虫入徧青藂花尽蝶来稀珠荷荐果香寒簟玉柄揺风满夏衣蓬荜永无车马到更当斋夜忆元晖  

赠衡岳【`一作岳阳`】隐禅师  

拥褐安居南岳头白云髙寺见衡州石窗湖水揺寒月枫树猨声报夜秋讲席旧逢山【`一作沙`】鸟至梵经初向竺僧求垂垂【`一作自知`】身老将传法因下人间遂北【`一作逐此`】游  

题凌云寺  

春山古寺绕沧波石磴盘空鸟道过百丈金身开翠壁万龛灯熖隔烟萝云生客到侵衣湿花落僧禅覆地多不与方袍同结社下归尘世竟如何  

晦日益州北池陪宴  

临泛从公日仙舟翠幕张七桥通碧沼【`一作涧`】双树接花塘玉烛收寒气金波隐夕光野闻【`一作闲`】歌管思水静绮罗香游骑萦林逺飞桡截岸长郊原懐灞浐陂溠写江潢常侍传花诏偏禆问羽觞岂令南岘首千载播余芳  

送曲山人之衡州  

白石先生眉髪光【`一作老`】已分甜【`一作绀`】雪饮红浆衣巾半染烟霞气【`一作色`】语笑兼和药草香茅洞玉声流暗水衡山碧色【`一作气`】暎朝阳千年城郭如相问华表峩峩有夜霜  

立秋日  

律变新秋至萧条自此初花酣莲报谢叶在栁呈疎澹日非【`一作月多`】云暎清风似雨余卷凉暗度迎【`一作却`】扇暑先除草静多翻燕波澄乍露鱼今朝散骑省作赋兴何如  

咏古寺花  

共爱芳菲此树中千跗万蕚【`一作蕊`】裹【`一作裛`】枝红迟迟欲去犹回望覆地无人满寺风  

酬张芬有赦后见赠【`一作司空图诗`】  

紫鳯朝衔五色书阳春忽布【`一作报`】网罗除已将心变寒灰后岂料光生腐草余建水风烟收客泪杜陵花竹梦郊居劳君故有诗相赠欲报琼瑶恨不如  

哭苖员外呈张参军【`苖公即参军舅氏`】  

思君甯家宅久接竹林期尝值偷琴处亲闻比玉时髙人不易合弱冠早相知【`一作追`】试艺临诸友能文即我师凌寒松未老先暮槿何衰季子生前别羊昙醉后悲寿堂乖一恸奠席阻长辞因沥殊方泪遥成墓下诗  

金陵懐古  

辇路江枫暗宫庭野草春伤心庾开府老作北朝臣  

发渝州却寄韦判官  

红烛津亭夜见君繁急管两纷纷平明分【`一作携`】手空江转唯有猨声满【`一作啸`】水云  

送卢彻之太原谒马尚书  

榆落雕飞闗塞秋黄云画角见并州翩翩羽骑双旌后上客亲【`一作新`】随郭细侯  

峡口送友人  

峡口花飞欲尽春天涯去住泪沾巾来时万里同为客今日翻成送故人  

故郭婉仪挽歌  

一日辞秦镜千秋别汉宫岂唯泉路掩长使月轮空苦色凝朝露悲声切暝风婉仪余旧徳仍载礼经中  

送翰林张学士岭南勒圣碑  

汉恩天外洽周颂日边称文独司空羡书兼太尉能出闗逢北雁度岭逐南鹏使者翰林客余春归灞陵  

送吉校书东归  

少年芸阁吏罢直暂归休独与亲知别行逢江海秋聼猨看楚岫随雁到吴洲处处园林好何人待子猷  

早春游望  

东风春未足试望秦城曲青草状寒芜黄花似秋菊壮将欢共去老与悲相逐独作游社人暮过威辇宿  

秋日趋府上张大夫  

重城洞启肃秋烟共説羊公在镇年鞞鼓暗惊林叶落旌旗遥拂雁行偏石过桥下书曽受星降人间梦巳传谪吏何能沐风化空将歌颂拜车前  

竹里径  

幽径行迹稀清隂苔色古萧萧风欲来乍似蓬【`一作逢`】山雨  

黄子陂  

岸芳春色晓水影夕阳微寂寂深烟里渔舟夜不归  

田鹤  

散下渚田中隐见菰蒲里哀鸣自相应欲作凌风起  

药园  

春园芳巳遍緑蔓杂红英独有深山客时来辨药名  

石井  

苔色遍春石桐隂入寒井幽人独汲时先乐残阳影  

板桥  

横遮野水石前带荒村道来徃见愁人清风栁隂好  

石莲花  

今逢石上生本自波中有红艳秋风里谁怜众芳后  

逺寺钟  

杳杳疎钟发因【`一作月`】风清复引中宵独聼之似与东林近  

松下雪  

不随晴野尽独向深松积落照入寒光偏能伴幽寂  

新栁  

全欺芳蕙晩似妬寒梅疾撩乱发青条春风来几日  

唐昌公主院看花  

遗殿空长闭乘鸾自不回至今荒草上寥落旧花开  

别张赞  

今日山晴后残蝉菊发时登楼见秋色何处最相思  

晩思  

蛩余窗下月草湿堦前露晩景凄我衣秋风入庭【`一作何`】树  

留【`一作别`】卢秦卿【`一作郎士元诗`】  

知有前期在难分【`一作欢如`】此夜中无将故人酒不及石尤【`一作古淳`】风  

登岘亭  

岘山回首望秦闗南向荆州几日还【`一作一身放放向荆蛮平楚茫茫失路闗`】今日登临唯有泪不知风景在何山  

哭麴山人【`一作耿湋诗`】  

忆昔秋风起君曽叹逐臣何言芳草日自作九泉人  

过坚上人故院与李端同赋  

旧依支遁宿曽与戴颙来今日空林下唯知见緑苔  

病中嫁女妓  

万事伤心在目前一身垂泪对花筵黄金用尽教歌舞留与他人乐少年  

江村即事  

钓罢归来不系船江村月落正堪眠纵然一夜风吹去只在芦花浅水边  

## 御定全唐诗卷二百九十三  

司空曙  

送郑明府贬岭南  

青枫江色晩楚客独伤春共对一尊酒相看万里人猜嫌成谪宦正直不防身莫畏炎方久年年雨露新寄卫明府常见短靴褐裘又务持诵是以有末句之赠  

柴桑官舍近东林儿稚初髫即道心侧寄绳牀嫌凭几斜安苔帻嬾穿簪髙僧静望山僮逐走吏喧来水鸭沈翠竹黄花皆佛性莫教尘境误相侵  

酬李端校书见赠  

緑槐垂【`一作初`】穗乳乌飞忽忆山中独未归青镜流年看髪变白云芳草与心违乍【`一作多`】逢酒客春【`一作朝`】游惯久别林僧夜坐稀昨日闻君到城阙莫将簪弁胜【`一作责`】荷衣  

过卢秦卿旧居  

五栁茅茨楚国贤桔橰蔬圃水涓涓黄花寒后难逢蝶红叶晴来忽有蝉韩康助采君臣药支遁同看内外篇为问濳夫空著论如何【`一作何如`】侍从赋甘泉  

秋园【`一本题下有戏题二字`】  

伤秋不是惜年华别忆春风碧玉家强向衰藂见芳意茱茰红实似繁花  

送王使君赴太原拜节度副使  

新从刘太尉结束向并州络脑青丝骑盘囊锦带钩出闗逢将校下岭拥戈矛匣【`一作雪`】闭黄云冷山传画角秋劒锋将破虏函【`一作逺`】道罢登楼岂作书生老当封万戸侯  

拟百劳歌  

朱丝纽【`一作细`】金防杂双蔕芙蓉共开合谁家稚女着罗裳红粉青眉娇暮妆木难【`一作栖`】作牀牙作席云毋屏风光照壁玉顔年几新上头廻身【`一作头`】敛笑多自羞红销月落不复见可惜当时谁拂面  

迎神  

吉日兮临水沐青兰兮白芷假山鬼兮请东皇托灵均兮邀帝子次参差兮正苦舞婆娑兮未巳鸾旌圆盖望欲来山雨霏霏江浪起神既降兮我独知目成再拜为陈词  

送神  

神之去廻风嫋嫋云容与桂尊瑶席不复陈苍山緑水暮愁人  

残莺百啭歌同王员外耿拾遗吉中孚李端游慈恩各赋一物  

残莺一何怨百啭相寻续始辨下将髙稍分长复促绵蛮巧状语机节终如曲野客赏应迟幽増闻讵足禅斋深树夏隂清零落空余三两声金谷筝中传不似山阳笛里写难成忆昨乱啼无逺近晴宫晓色偏相引送暖初随栁色来辞芳暗逐花枝尽歌残莺歌残莺悠然万感生谢朓羇懐方一聼何郎闲吟本多情乃知众鸟非俦比暮噪晨鸣倦人耳共爱竒音那可亲年年出谷待新春此时断絶为君惜明日蝉催髪白  

过终南【`一本有山字`】栁处士  

云起山苍苍林居萝薜荒幽人老深境素髪与青裳【`一作囊`】雨涤莓苔緑风揺松桂【`一作菡萏`】香洞泉分溜【`一作`】浅岩笋出藂长败屦安松砌余棊在石牀书名一为别还路已堪伤  

春送郭大之官  

明府之官官舍春春风辞我两三人可怜江县闲无事手板支颐独咏贫  

送郑锡【`曙曽事此公季父`】  

汉阳云树清无极蜀国风烟思不堪莫怪别君偏有泪十年曽事晋征南  

同张参军喜李尚书寄新琴  

新琴传鳯凰晴景称髙张白玉连徽净朱丝系【`一作击`】爪长轻埃随拂拭杂【`一作新`】籁满铿锵暗想山泉合如亲兰蕙芳正声消郑卫古状掩笙簧逺识贤人意清风愿激扬  

苦热  

暑气发炎州焦烟逺未收啸风兼炽焰挥汗讶成流鹳鹊投林尽鱼拥石稠漱泉齐饮酎衣葛剧兼裘长簟贪欹枕轻巾嬾挂头招商如有曲一为取新秋  

送人归黔府  

伏波箫鼓水云中长防如霜大斾红油幕晓开飞鸟絶翩翩上将独趋风  

杂兴  

月没辽城暗出师双龙金角晓天悲黄尘满目随风散不认将军燕尾旗  

岁暮懐崔峒耿湋  

腊月江天见春色白花青栁疑寒食洛阳旧社各东西楚国游人不相识  

观妓  

翠蛾红脸不胜情管絶余发一声银烛揺揺尘暗下却愁红粉泪防生  

过长林湖西酒家  

湖草青青三两家门前桃杏一般花迁人到处唯求醉闻説渔翁有酒赊  

过阎采病居  

每逢佳节何曽坐唯有今年不得游张邴卧来休送客菊花枫叶向谁秋  

送程秀才  

悠悠多路岐相见又别离东风催节换焰焰春阳散楚草渐烟绵江云亦芜漫送子恨何穷故闗如梦中游人尽还北旅雁辞南国枫树几回青逐臣归不得  

长林令卫象饧丝结歌  

主人雕盘盘素丝寒女眷眷墨子悲乃言【`一作荅乃`】假使饧为之八珍重沓失顔色手援玉筯不敢持始状芙蓉新出水仰坼重衣倾万蕊又如合欢交乱枝红茸向暮花参差吴蚕络蠒抽尚絶细缕纎毫看欲灭雪髪羞垂倭堕鬟绣囊畏并茱茰结我爱此丝巧妙絶世间无为君作歌陈座隅  

酬崔峒见寄【`一作江湖秋思`】  

趋陪禁掖雁行随【`一作稀`】迁放江潭鹤髪垂素浪遥疑太液水青枫忽似万年枝嵩南春遍愁【`一作伤`】防梦壶【`一作湖`】口云深隔路岐共望汉朝多沛泽苍蝇早晩得先知  

闻春雷  

水国春雷早阗阗若众车自怜迁逐者犹滞蛰藏余  

晩秋西省寄上李韩二舍人  

昼漏传清唱天恩【`一作隅一本缺`】禁旅秋雁亲承露掌砧隔曝衣楼赐膳中人送余香侍女收仍闻劳上直晩歩鳯池头  

下武昌江行望涔阳  

悠悠次【`一作向`】楚乡楚【`一作樊`】口下涔阳雪隐洲渚暗沙髙芦荻黄渔人共留滞水鸟自喧翔懐土年空尽春风又淼茫  

送史申之峡州  

峡口巴江外【`一作水`】无风浪亦翻蒹葭新有雁云雨不离猨行客思乡逺愁人赖酒昬檀郎好聨句共【`一作莫`】滞谢家门  

送王闰  

相送临寒水苍然望故闗江芜连梦泽楚雪入商山话我他年旧看君此日还【`一作闲`】因将自悲泪一洒别离间  

江园书事寄卢纶  

种栁南江边闭门三四年艳花【`一作俗人`】那胜竹凡鸟不如蝉嗜酒渐婴【`一作思`】渴读书多欲眠平生故交在白首逺相怜  

送郑况徃淮南  

西楚见南闗苍苍落日间云离大雷树潮入秣陵山登戍因髙望停桡放溜闲陈公有贤榻君去岂空还  

题江陵临沙驿楼  

江天清更愁风栁入江楼雁惜楚山晩蝉知秦树秋凄凉多独醉零落半同游岂复【`一作获`】平生意苍然兰杜洲  

新蝉【`一作耿湋诗`】  

今朝蝉忽鸣迁【`一作覉`】客若为情便【`一作渐`】觉一年老【`一作谢`】能令万感生微风方【`一作初`】满树落日稍沈城为问同懐者凄凉聼几声  

送张弋  

拥櫂江天旷苍然下郢城氷霜葭菼变云泽鹧鸪鸣酒倦临流醉人逢置榻迎尝闻借东观不独鲁诸生  

送僧无言归山  

袈裟出尘外山径几盘縁人到白云树鹤沈青草田龛泉朝请盥松籁夜和禅自昔闻多学逍遥注一篇和卢校书文若早入使院书事【`第六句缺一字`】  

解带独裵回秋风如水来轩墀湿繁露琴几拂轻埃晨鸟犹在叶夕虫余　苔苍然发髙兴相仰坐难陪  

送史泽之长沙  

谢朓懐西府单车触火云野蕉依戍客庙竹暎湘君梦渚巴山断长沙楚路分一杯从别后风月不相闻  

田家  

田家喜雨足邻老相招携泉溢沟塍壊麦髙桑柘低呼儿催放犊宿【`一作邀`】客待烹鸡搔首蓬门下如【`一作知`】将轩冕齐  

送卢堪  

羇贫不易去此日始西东旅舍秋霖叶【`一作林夜`】行人寒【`一作塞`】草风酒醒余恨在野饯暂游同莫使祢生刺空留懐防中  

送栁震入蜀  

粉堞连青气喧喧杂万家夷人祠竹节蜀鸟乳桐花酒报新丰景琴迎抵峡斜多闻滞游客不似在天涯送李嘉祐正字括图书兼徃扬州觐省  

不事兰台贵全多韦带风儒官比刘向使者得陈农晩烧平芜外朝阳叠浪东归来喜调膳寒笋出林中  

送刘侍御  

狱成收夜烛整豸出登车黄叶辞荆楚青山背汉初早朝新羽卫晩下歩徒胥应念长沙谪思乡不食鱼  

送厐判官赴黔中  

天逺风烟异西南见一方乱山来蜀道诸水出辰阳堆案青油暮看棋画角长论【`一作谕`】文谁可制记室有何郎  

送人游岭南  

万里南游客交州见桞条逢迎人易合时日酒能消浪晓浮青雀风温解黒貂囊金如未足莫恨故乡遥  

送曹同【`一作桐`】椅  

青春【`一作山`】三十余众艺尽无如中散诗传画将军扇续书楚田晴下雁江日暖游【`一作多`】鱼惆怅空相送欢游自此疎  

送鄂州张别驾襄阳觐省  

苍苍岘亭【`一作峯`】路腊月汉阳【`一作江`】春带雪半山寺行沙隔水人王祥因就宦莱子不违亲正恨殊乡别千条楚栁新  

送魏季羔游长沙觐兄【`一本无季字`】  

芦荻湘江水萧萧万里秋鹤髙看迥野蝉逺入中流访友多成滞携家不厌游惠连仍有作知得从兄酬  

杂言  

伏余西景移风雨【`一作与`】洒轻絺燕拂青芜地蝉鸣红叶枝  

翫花与卫象【`一作卫长林`】同醉  

衰鬓千茎雪【`一作白`】他乡一树花今朝与君醉忘却在长沙  

送王尊师归湖州  

烟芜满洞青山绕幢节飘空紫鳯飞金阙乍看迎日丽玉箫遥聼隔花微多开石髓供调膳时御霓裳奉易衣莫学辽东华表上千年始欲一廻归  

九日洛【`一作落`】东亭  

风息斜阳尽游人曲落间采花因覆酒行草转看山栁散新霜下天晴早雁还伤秋非骑省髪白成斑  

九日送人  

送人冠獬豸值节佩茱茰均赋徴三壤登车出五湖水风凄落日岸叶防衰芜自恨尘中使何因在路隅  

哭王注  

已叹漳滨卧何言驻隙难异才伤促短诸友哭门阑古道松声暮荒阡草色寒延陵今葬子空使鲁人观  

遇谷口道士  

一见林中客闲知州县劳白云秋色逺苍岭夕阳髙自説名因石谁逢手种桃丹经傥相授何用恋青袍  

喜外弟卢纶见【`一作访`】宿  

静夜四无隣荒居旧业贫雨中黄叶树灯下白头人以我独沈久愧君相见频平生自有【`一作有深`】分况是蔡家亲  

深上人见访忆李端  

雁稀秋色尽落日对寒山避事多称疾留僧独闭闗心归尘俗外道胜有无间仍忆东林友相期久不还  

宿青龙寺故昙上人院  

年深宫院在旧客自相逢闭戸临寒竹无人有夜钟降龙今已去巢鹤竟何从坐见繁星晓凄凉识旧峯  

送张錬师还峩嵋山  

太一天坛天柱西垂萝为幌【`一作挽`】石为梯前登灵境青霄絶下视人间白日低松籁【`一作韵`】万声和管磬丹光五色杂虹【`一作云`】蜺春山一入寻无路鸟响烟深【`一作深林`】水满溪  

逢江客问南中故人因以诗寄  

南客何时去相逢问故人望乡空泪落嗜酒转家贫疎嬾辞微禄东西任老身上楼多看月临水共伤春五栁终期隐双鸥自可亲应怜折腰吏冉冉在风尘  

送臯法师  

江草知寒栁半衰行吟怨别独迟迟何人讲席投如意唯有东林逺法师  

送郑佶归洛阳  

苍苍楚色水云间一醉春风送尔还何处乡心最堪羡汝南初见洛阳山  

分流水  

古时愁别泪滴作分流水日夜东西流分流几千里通塞两不见波澜各自起与君相背飞去去心如此  

和耿拾遗元日观早朝  

元日【`一作朔`】争朝阙奔流若防溟路尘和薄雾骑火接低星门响【`一作漏促`】双鱼钥车喧百子铃冕旒当翠殿幢防满彤庭积【`一作表`】岁方编瑞乘春即省【`一作宥`】刑大官【`一作诸侯`】陈禹玉司厯献尧蓂夀酒三觞退箫韶九奏停太阳开物象霈泽及生灵南陌髙山碧【`一作祥光紫`】东方晓气青自怜扬子贱归草太经  

塞下【`一作上`】曲  

寒栁接胡桑军门向大荒幕营随月兵气长星芒横吹催春酒重裘隔夜霜氷开不防虏青草满辽阳  

闗山月  

苍茫明月上夜久光如积野幕冷胡霜闗楼宿边客陇头秋露暗碛外寒沙白唯有故乡人霑裳此闻笛御制雨后出城观览敕朝臣已下属和  

上上开鹑野师师出鳯城因知圣主念得【`一作能`】遂老农情陇麦垂秋合郊尘得雨清时新荐祖岁足富【`一作布`】苍生却马川原静闻鸡水土平薫歌舜徳和鼎致尧名览物欣多稼垂衣御大明史官何所録称瑞满天京奉和常舍人【`一本有衮字`】晩秋集贤院即事寄徐薛二侍郎  

蔼蔼鳯凰宫兰台玉署通夜霜凝树羽朝日照相风官附【`一作亚`】三台贵儒开百氏宗司言陈禹命【`一作拜`】侍讲发尧聦香卷青编内铅分緑字中缀籖从太史锵佩揖羣公池接天泉碧林交御果红寒登故【`一作败`】叶秋蝶恋疎藂顔谢徴文并钟裵直【`一作议`】事同离羣惊海鹤属思怨江枫地逺姑苏外山长越絶东慙当哲匠后下曲本难工  

题鲜于秋【`一作暎`】林园  

雨后园林好幽行迥【`一作回又作向`】野通逺山芳草外流水落花中客醉悠悠惯莺啼处处同夕阳【`一作伤春`】自一望日暮杜陵东  

登秦岭  

南登秦岭头回首始堪忧汉阙青门逺商山蓝水流三湘迁客去九陌故人游从此思乡泪双垂不复收  

独游寄卫长林  

草緑春阳动迟迟泽畔游恋花同野蝶爱水剧江鸥身外唯须醉人间尽【`一作半`】是愁那知鸣玉者不羡卖侯  

望水  

髙楼【`一作原`】晴见水楚色霭相和野极空如练【`一作雪`】天遥不辨波永无人迹到时有鸟行过况是苍茫外残阳照最【`一作更`】多  

望商山路  

南见青山道依然去国时已甘长避地谁料有还期雨霁残阳薄人愁独望迟空残华髪在前事不堪思  

题落叶  

霜景催危叶今朝半树空萧条故国异零落旅人同飘岸浮寒水依堦拥夜虫随风偏可羡得到洛阳宫【`一作城中`】  

寄准上人  

昨闻归旧寺暂别欲经年樵客应同歩【`一作出`】邻僧定伴禅后峯秋有雪逺涧夜鸣泉偶与支公论人间自共传  

送况上人还荆州因寄卫侍御象  

惠持游蜀久防杖欲【`一作忽`】西还共别此宵月独归何处山对鸥沙草畔洗足野云间知有元晖防斋心受八闗  

别卢纶【`一作纶别曙诗`】  

有月多同赏无秋不共悲如何与君别又是菊黄时  

雪二首  

乐游春苑望鹅毛宫殿如星树似毫漫漫一川横渭水太阳初出五陵髙  

王屋南崖见洛城石龛松寺上方平半山槲叶当窗下一夜曽闻雪打声  

酬卫长林岁日见呈  

地暖雪花摧天春斗柄廻朱泥一丸药柏叶万年杯旅雁辞人去繁霜满镜来今朝彩盘上神燕不须雷  

杜鹃行【`一作杜甫诗`】  

古时杜宇称望帝魂作杜鹃何微细跳枝窜叶树木中抢翔瞥捩雌随雄毛衣惨黒自顦顇众鸟安肎相尊崇隳形不敢栖华屋短翮唯愿巢深丛穿皮啄朽觜欲秃苦饥始得食一虫谁言养雏不自哺此语亦足为愚防声音咽哕若有谓号啼畧与婴儿同口干垂血转廹促似欲上诉于苍穹蜀人闻之皆起立至今相效传遗风乃知变化不可穷岂知昔日居深宫嫔妃左右如花红  

寄胡居士  

日暖风微南陌头青田红树起春愁伯劳相逐行人别岐路空归野水流徧地寻僧同看雪谁期载酒共登楼为言惆怅嵩阳寺明月髙松应独游  

寒塘  

晓髪梳临水寒塘坐见秋乡心正无限一雁度南楼  

为李魏公赋谢汧公  

白云髙吟际青霄逺望中谁言路遐旷宫徴暗相通  

梁城老人怨【`一作陈羽诗`】  

朝为耕种人暮作刀枪鬼相看父子血共染城壕水  

## 御定全唐诗卷二百九十四  

崔峒  

崔峒慱陵人登进士第为拾遗集贤学士终于州刺史艺文传云终右补阙大厯十才子之一也诗一卷  

扬州选防相公赏判雪后呈上  

自得山公许休畊海上田慙看长史传欲弃钓鱼船穷巷殷忧日芜城雨雪天此时瞻相府心事比旌悬  

客舍书情寄赵中丞  

东楚复西秦浮云类此身闗山劳防蹇僮仆惯投人孤客来千里全家托四邻生涯难自料中夜问【`一作见`】亲情  

客舍有懐因呈诸在事  

读书常苦节待诏岂辞贫暮雪犹驱马晡飡又寄人愁来占吉梦老去惜良辰延首平津阁家山日已春  

书懐寄杨郭李王判官  

惯作云林客因成懒漫人吏欺从政拙妻笑理家贫李  

郭应时望王杨入幕频从容丞相阁知忆故园春  

奉和给事寓直  

桂枝家共折鸡树代相传忝向鸾台下仍看鴈影连夜闲方歩月漏尽欲朝天知去丹墀近明王许荐贤  

初入集贤院赠李献仁【`曽于常山聨官`】  

燕代官初罢江湖路便分九迁从命薄四十幸人闻迹愧趋丹禁身曽系白云何由返沧海昨日谒明君  

酬李补阙雨中寄赠  

十年随马宿几度受人恩白髪还乡井微官有子孙竹窗寒雨滴苦砌夜虫喧独媿东垣友新诗慰旅魂初除拾遗酬丘二十二见寄【`一作初拜命酬丘丹见赠`】  

江海久垂纶朝衣忽挂身丹墀初【`一作方`】谒帝白髪免羞人才愧文章士名当諌诤臣空余荐贤分【`一作力`】不敢负交亲  

刘展下判官相招以诗答之  

国有非常宠家承异姓勲背恩慙皎日不义若浮云但使忠贞在甘从玉石焚窜身如有地梦寐见明君  

送侯山人赴防稽  

仙客辞萝月东来就一官且归沧海住犹向白云看猨呌江天暮虫声野浦寒时游镜湖里为我把鱼竿  

宿禅智寺上方演大师院  

石林【`一作床`】髙几许金刹在中峰白日空山梵清【`一作晴`】霜后夜钟竹窗廻翠壁苔径入寒松幸接无生法疑心怯所从  

题空山人石室  

早晩悟无生头陀不到城云山知夏腊猨鸟见修行地僻无溪路人寻逐水声年年深谷里谁识逺公名  

登蒋山开善寺【`一作李嘉祐诗`】  

山殿秋云里香烟出翠微客寻朝磬至【`一作食`】僧背夕阳归下界千门见前朝【`一作期`】万事非看心兼送目葭菼暮依依  

题崇福寺禅院  

僧家竟何【`一作更无`】事扫地与焚香清磬度山翠闲云来竹房身心尘外逺岁月坐中长向晩禅堂掩【`一作闭`】无人空夕阳  

秋晩送丹徒许明府赴上国因寄江南故人  

秋暮之彭泽篱花逺近逢君书前日至别后此时重寒夜江边月晴天海上峰还知南地【`一作北`】客招引住新丰  

送薛仲方归扬州  

佳句应无敌贞心不有猜【`一作暂回`】慙为丈人行怯见后生才泛舸贪斜月浮桡值早梅緑杨新过雨芳草待君来  

送韦员外还京  

十年离乱后此去若为情春晩香山緑人稀豫【`一作颍`】水清野陂看独树闗路逐残莺前殿朝明主应怜白髪生  

润州送友人  

见君还此地洒泪向江边国士劳相问家书无处传荒城胡【`一作闲`】马迹塞木戍人烟一路堪愁思孤舟何渺然  

送张芬东归  

喧喧五衢上鞍马自驱驰落日临阡陌贫交欲别离早知时事异堪【`一作岂`】与世人随握手将何赠君心我独知  

送苏脩游上饶  

爱尔无羁束云山恣意过一身随逺岫孤棹任轻波世事闗情少渔家寄宿多芦花浅淡【`一作泊船`】处江月奈人何  

送陆明府之盱眙  

陶令之官去穷愁惨别魂白烟横海戍红叶下【`一作近`】淮村澹浪揺山郭平芜到县门政成堪吏隐免负【`一作就`】府公恩  

江南廻逢赵曜因送任十一赴交城主簿  

江上长相忆因髙北望看不知携老幼何处度艰难屈指同人尽伤心故里残遥怜驱疋马白首到微官  

送薛良史徃越州谒从叔  

辞家年【`一作日`】已久与子分偏【`一作仍`】深易得相思【`一作思乡`】泪难为欲别心孤云随浦口几日到山隂遥想兰亭下清风满竹林  

送丘二十二之【`一作归`】苏州  

积水与寒烟嘉禾路几千孤猨啼海岛羣雁起湖田曽见【`一作寄`】长洲苑【`一作沙什`】尝闻大雅篇却将封事去知尔爱【`一作意`】闲眠  

登润州芙蓉楼  

上古人何在东流水不归徃来潮有信朝暮事成非烟树临沙静云帆入海稀郡楼多逸兴良牧谢晖  

江上书懐  

骨肉天涯别江山日落时泪流襟上血髪变【`一作白`】镜中丝胡越书难到存亡梦岂知登髙回首罢形影自相随  

春日忆姚氏外甥  

离乱人相失春秋鴈自飞祗縁行路逺未必寄书稀二月花无数频年意有违落晖看过后独坐泪沾衣  

送真上人还兰若  

得道云林久【`一作下`】年深暂一归出山逢世乱乞食觉人稀半偈初传法中【`一作千`】峰又掩扉爱憎【`一作离`】应不染尘俗自依依  

润州送师弟自江夏徃台州  

逺客乘流去孤帆向夜开春风江上使前日汉阳来别路犹千里离心重一杯剡溪木未落羡尔过天台  

送李道士归山  

秋城临古路城上望君还旷野入寒草独行随逺山授人鸿寳内将犬白云间早晩烧丹罢遥知氷雪寒  

宿江西窦主簿防【`与此公亡兄聨官`】  

广庭方缓歩星汉话中移月满闗山【`一作水闗`】道乌【`一作鸟`】啼霜树枝时艰难防合年长重亲知前事成金石凄然泪欲垂  

喜逢妻弟郑损因送入京  

乱后自江城相逢喜复惊为经多载别欲问小时名对酒悲前事论文畏后生遥知盈卷轴纸贵在江城咏门下画小松上元王杜三相公【`一作钱起诗`】  

昔闻生涧底今见起毫端众草此时没何人知岁寒岂能禆栋宇且贵出门阑只在丹青意凌云也不难  

寄上礼部李侍郎  

吴楚相逢处江湖共泛时任风舟去逺待月酒行迟白髪常同叹青云本要期贵来君却少秋至老偏【`一作堪`】悲【`一作愁去我先悲`】玉佩明朝盛苍苔陋巷滋追寻恨无路唯有梦相思  

书情寄上苏州韦使君兼呈吴县李明府  

数年湖上谢浮名竹杖纱巾遂性情云外有时逢寺宿日西无事傍江行陶潜县里看花发庾亮楼中对月明谁念献书来万里君王深在九重城  

题桐庐李明府官舍【`一作赠同官李明府`】  

讼堂寂寂对烟霞五栁门前聚晓【`一作集晩`】鵶流水声中视公事寒山影里见人家观风竞【`一作共`】美新为政计日还知旧【`一作应更`】触邪可惜陶潜无限酒【`一作兴`】不逢篱菊正开花  

赠窦十九【`时公车待诏长安`】  

灵台暮宿意多违木落花开羡客归江海几时传锦字风尘不觉化缁衣山阳防里同人少灞曲农时故老稀幸得汉皇容直谏怜君未遇觉人非  

防州见郑表新诗因以寄赠  

梅花岭里见新诗感激情深过楚词平子四愁今莫比休文八咏自同时萍乡露冕真堪惜鳯沼鸣珂已讶迟才子风流定难见湖南春草但相思  

赠元秘书  

旧书稍稍出风尘孤客逢秋感此身秦地谬为门下客淮隂徒笑市中人也闻阮籍寻常醉见説陈平不久贫幸有故人茅屋在更将心【`一作闲`】事问情亲  

送韦八少府判官归东京  

成世业紫真官文似相如貌胜潘鸿鴈南飞人独去云山一别岁将阑清淮水急桑林晩古驿霜多柿叶寒琼树相思何日见银钩数字莫为难  

送冯八将军奏事毕归滑台幕府  

王门别后到沧洲帝里相逢俱白头自叹马卿常带疾还嗟李广不封侯棠梨宫里瞻龙衮细栁营中着虎裘想到滑台桑叶落黄河东注杏园秋  

送王侍御佐婺州【`一作郎士元诗题云盖少府新除江南尉问风俗`】  

闻君作尉【`一作不须惆怅`】向江潭吴越风烟到自谙客路寻常经竹径【`一作随竹影`】人家大底傍山岚縁溪花木偏宜逺避地衣冠尽向【`一作在`】南惟有夜猨啼海树思乡望北【`一作国`】意难堪  

越中送王使君赴江华  

皂盖春风自越溪独寻芳树【`一作草`】桂阳西逺水浮云随马去空山弱篠向云低遥知异政荆门北旧许新诗康乐齐万里相思在何处九疑残雪白猿啼  

送皇甫冉徃白田  

江边尽日雉鸣飞君向白田何日归楚地蒹葭连海逈隋朝杨栁映堤稀津楼故市无行客山馆空庭闭落晖试问疲人与征战使君双泪定沾衣  

题兰若  

絶顶茅庵老此生寒云孤木独经行世人那得知幽迳遥向青【`一作中`】峰礼磬声  

送贺兰广赴选  

而今用武尔攻文流軰干时独卧云白髪青趋防府定应衡镜却慙君  

清江曲内一絶【`折腰体`】  

八月长江去浪平片帆一道带风轻极目不分天水色南山南是岳阳城  

武康郭外望许纬先生山居  

湖上千峰带落晖白云开处见柴扉松门一迳仍生草应是仙人【`一作先生`】向郭稀  

## 御定全唐诗卷二百九十五  

苖发  

苖发宰相晋卿之子终都官员外郎大厯十才子之一也诗二首  

送司空曙之苏州  

盘门吴旧地蝉尽草秋时归国人皆久移家君独迟广陵经水宿建邺有僧期若到西霞寺应看江总碑送孙徳谕罢官【`一作任`】徃黔州【`孙父曽牧此州因寄家也`】  

中岁分符典石城两朝趋陛谒承明阙下昨承归老疏天南今切去乡情亲知握手三秋【`一作回`】别几杖扶身万里行伯道暮年无嗣子欲将家事托门生  

吉中孚  

吉中孚鄱阳人大厯十才子之一始为道士后官校书郎登宏辞兴元中歴翰林学士户部侍郎诗一卷今存一首  

送归中丞使新罗册立吊祭  

官称汉独坐身是鲁诸生絶域通王制穷天向水程岛中分万象日处转双旌气积鱼龙窟涛翻水浪声路长经岁去海尽向山行复道殊方礼人瞻汉使荣  

夏侯审  

夏侯审大厯十才子之一官侍御史诗一首  

咏被中绣鞵  

云里蟾钩落鳯窝玉郎沈醉也摩挲陈王当日风流减只向波间见袜罗  

王烈  

王烈大厯间人诗五首  

行路难  

行客满长路路长【`一作难`】良足哀白日持角弓射人而取财千金谁家子纷纷死黄埃见者不敢言言者不得回家人各望归岂知长不来  

雪  

雪飞当梦蝶风度几惊人半夜一窗晓平明千树春花园应失路白屋忽为邻散入仙厨里还如云母尘  

酬崔峝  

徇世甘长徃逢时忝一官欲朝青琐去羞向白云看荣宠无心易艰危抗节难思君写懐抱非敢和幽兰  

塞上曲二首  

红顔岁岁老金微砂碛年年卧铁衣白草城中春不入黄花戍上鴈长飞  

孤城夕对戍楼闲廻合青冥万仞山明镜不须生白髪风沙自解老红顔  

卫象  

卫象大厯间江南诗人官侍御诗二首  

伤李端  

才子浮生促泉台此路赊官卑杨执防年少贾长沙人去门栖鵩灾成酒误虵唯余封禅草留在茂陵家  

古词  

鹊血雕【`一作调`】弓湿未干鸊鹈新淬【`一作染`】劒光【`一作花`】寒辽东老将鬓成雪犹向旄头夜夜看  

崔季卿  

崔季卿峝之从孙诗一首  

晴江秋望  

八月长江万里晴千帆一道带风轻尽日不分天水色洞庭南是岳阳城  

何兆  

何兆蜀人诗二首  

赠兄  

洛阳纸价因兄贵蜀地红牋为弟贫南北东西九千里除兄与弟更无人  

玉蘂花【`一作严休复诗`】  

羽车潜下玉山尘世何縁覩舜顔惟有多情天上雪好风吹上緑云鬟  

句  

芙蓉十二池心漏薝卜三千灌顶香【`见蕉氏笔乘`】  

奚贾  

奚贾富春人诗三首  

严陵滩下寄常建  

日入溪水静寻真此亦难乃知沧洲人道成仍【`一作成道因`】钓竿漾檝乘【`一作坐`】微月振衣生早寒纷吾成独徃自速耽考槃巳息汉隂诮且同濠上观旷然心无涯谁问容膝安  

谒李尊师  

万物返常性惟道贵自然先生容【`一作亦`】其微隐几为列仙錬魄闭琼戸养毛飞洞天将知逍遥久得道无岁年  

寻许山人亭子  

桃源若逺近渔子櫂轻舟川路行难尽人家到渐幽山禽拂席起溪水入庭流君是何年隐如今成白头  

句  

眠涧花自落歩林鸟不飞　谿谷何萧条日入人独行落日下平楚孤烟生洞庭【`见诗式`】  

## 御定全唐诗卷二百九十六  

张南史  

张南史字季直幽州人好奕棊其后折节读书遂入诗境以试参军避乱居扬州再召未赴而卒诗一卷  

富阳南楼望浙江风起  

南楼渚风起树杪见沧波稍觉征帆上萧萧暮雨【`一作五两`】多沙洲殊未极云水更相和欲问任公子垂纶意若何  

奉酬李舍人秋日寓直见寄  

秋日金华直遥知玉佩清九重门更肃五色诏初成槐落宫中影鸿髙苑外声飜从魏阙下江海寄幽情  

同韩侍郎秋朝使院  

重门啓曙闗一叶报秋还露井桐柯湿风庭鹤翅闲忘情簪白笔假梦入青山惆怅只应此难裁语黙间  

送朱大【`一作文`】游塞【`一作送朱大北游`】  

岁暮一【`一作欲`】为别江湖聊自寛且无人事处【`一作恋`】谁谓  

客行难郢曲怜公子吴州忆伯鸾苍苍逺山际松柏独宜寒  

送郑録事赴太原  

叹息不相见红顔今白头重为西候别方起北风愁六月胡天冷双城汾水流卢谌即故吏还复向并州  

送余赞善使还赴薛尚书幕  

音书不可论河塞雪纷纷雁足期苏武狐裘见薛君城池通紫陌鞍马入黄云逺棹【`一作忆`】漳渠水平流几处分  

送李侍御入茅山采药  

苦县家风在茅山道録传聊聼骢马使却就紫阳仙江海生岐路云霞入洞天莫令千岁鹤飞到草堂前  

寄中书李舍人  

昨宵凄断处对月与临风鹤病三江上兰衰百草中题诗随谢客饮酒寄黄翁早岁心相待还因贵贱同  

和崔中丞中秋月  

秋夜月偏明西楼独有情千家看露湿万里觉天清映水金波动衔山桂树生不知飞鹊意何用此时惊  

西陵懐灵一上人兼寄朱放  

淮海风涛起江闗忧思长同悲鹊绕树独坐雁随阳山晩云藏【`一作和`】雪汀寒月照霜由来濯缨处渔父爱沧浪  

寄静虚上人云门  

寒日白云里法侣自提携竹径通城下松门隔水西方同沃洲去不自武陵迷髣髴心疑【`一作知`】处髙峯是防稽  

送司空十四北游宋州  

九拒危城下萧条送尔归寒风吹画角暮雪犯征衣道里犹成间亲朋重与违白云愁欲断看入大梁飞  

殷卿宅夜宴  

日暗城乌宿天寒枥马嘶词人留上客妓女出中闺积雪连灯照廻廊映竹迷太常今夜宴谁不醉如泥宣城雪后还望郡中寄孟侍御【`一作立春后开元观送强文学还京`】  

腊后年华变闗西驿骑遥塞鸿连暮雪江栁动寒条山水还鄣郡图书入汉朝髙楼非别处故使百忧销  

独孤常州北亭  

北洫敞髙明凭轩见野情朝回五马迹更胜百花名海树凝烟逺湖田见鹤清云光侵素壁水影荡闲楹俗赖褰帷谒人欢倒屣迎始能崇结构独有谢宣城  

早春书事奉寄中书李舍人  

儒服山东士衡门洛下居风尘游上路简册委空庐戎马生郊日贤人避地初窜身初浩荡投迹岂踌躇翠羽怜穷鸟琼枝顾散樗还令亲道术倒欲混樵渔敝緼多补飞蓬鬓少梳诵诗陪贾谊酌酒伴应璩鹤膝兵家僃鳬茨俭岁储泊舟依野水开迳接园蔬暂阅新山泽长懐故里闾思贤乘朗月览古到荒墟在竹慙充箭为兰幸免锄那堪闻相府更遣诣公车蹇足终难进嚬眉竟未舒事从因病止生寄负恩余不见神仙久无由鄙恡祛帝庭张礼乐天阁绣簪日色浮青琐香烟近玉除神清王子敬气逐马相如铜漏时常静金门歩转徐唯看五字表不记八行书宿昔投知已周旋谢起予祗应髙位隔讵是故情疎为报周多士须怜楚子虚一身从弃置四节苦居诸栁发三条陌花飞六辅渠灵盘浸沆瀣龙首映储胥北海樽留客西江水救鱼长安同日逺不敢咏归欤  

陆胜【`一作瑛`】宅秋暮雨中探韵同作  

同人永日自相将深竹闲园偶辟疆已被秋风教忆鲙更闻寒雨劝飞觞归心莫问三江水旅服徒【`一作从`】沾九日【`一作月`】霜醉里欲寻骑马路萧条几处有垂杨  

春日道中寄孟侍御  

春来游子傍【`一作伤`】归路时有白云遮【`一作邀`】独行水流乱赴石潭响花开【`一作发`】不知山树名谁家鱼网求鲜食几处人烟事火耕昨日已尝村酒熟一杯思与孟嘉倾  

江北春望赠皇甫补阙  

闲园栁緑井桃红野迳荒墟左右通清逈独连江水北芳菲更似洛城东时看雨歇人【`一作云`】归岫每觉潮来树起风闻道金门堪避世何须身与海鸥同  

酬张二仓曹杨子闲居见寄兼呈韩郎中左补阙皇甫冉  

孤云独鹤自悠悠别后经年尚泊舟渔父致词相借问仙郎能赋许依投折芳逺计三春草乘兴闲看万里流莫怪杜门频乞假不堪扶病拜龙楼  

秋夜闻鴈寄南十五兼呈空和尚【`一作和空上人`】  

晩节闻君道趣深结茅栽树近东林禅【`一作大`】师几度曽摩顶髙士何年更发心北渚三更闻过鴈西城万木动寒砧不见支公与度相思拥膝坐长吟  

雪【`以下六首俱一字至七字`】  

雪雪花片玉屑结隂风凝暮节髙岭虚晶平原广防初从云外飘还向空中噎千门万户皆静兽炭皮裘自热此时双舞洛阳人谁悟郢中歌断絶  

月  

月月暂盈还缺上虚空生溟渤散彩无际移轮不歇桂殿入西秦菱歌映南越正看云雾秋卷莫待闗山晓没天涯地角不可寻清光永夜何超忽  

泉  

泉泉色净苔鲜石上激云中悬津流竹树脉乱山川扣玉千声应含风百道连太液倂归池上云阳旧出宫边北陵井深凿不到我欲添泪作潺湲  

竹  

竹竹披山连谷出东南殊草木叶细枝劲霜停露宿成林处处云抽笋年年玉天风乍起争韵池水相涵更緑却寻庾信小园中闲对数竿心自足  

花  

花花深浅芬葩凝为雪错为霞莺和蝶到苑占宫遮已迷金谷路频驻玉人车芳草欲陵芳树东家半落西家愿得春风相伴去一攀一折向天涯  

草  

草草折宜看好满地生催人老金殿玉砌荒城古道青青千里遥怅怅三春早每逢南北离别乍逐东西倾倒一身本是山中人聊与王孙慰懐抱  

## 御定全唐诗卷二百九十七  

王建  

王建字仲初颍川人大厯十年进士初为渭南尉歴秘书丞侍御史太和中出为陜州司马从军塞上后归咸阳卜居原上建工乐府与张籍齐名宫词百首尤传诵人口诗集十卷今编为六卷  

送人  

白日向西【`一作天`】没黄河复东流人生足着地宁免四方游我行无返顾祝【`一作况`】子勿囘头当须向前去何用起离忧但恐无广路平地作山丘令我车与马欲疾反停留蜀客多积货边人易封侯男儿恋家鄊欢乐为仇讐丁宁相劝勉苦口幸无尤对面无相识不如豺虎俦彼逺不寄书此寒莫寄裘与君俱絶迹两念无因由  

主人故亭  

主人昔专城城南起髙亭贵与賔客游工【`一作上`】者夜不  

宁酒食宴圃人栽接望早成经年使家僮逺道求异英郡中暂闲暇绕树引诸生开泉浴山禽为爱山中声世间事难保一日各徂征死生不相及花落实方荣我来至此中守吏非本名重君昔为主相与下马行旧岛日日摧池水不复清岂无后人赏所贵手自营浇酒向所思风起如有灵此去不重来重来伤我形  

古从军  

汉家【`一作军`】逐单于日没防【`一作交`】河曲浮云道旁起行子车下宿枪城围鼓角毡帐依山谷马上悬壶浆刀头分颊【`一作顿`】肉来时髙堂上父母亲结束回面【`一作首`】不见家【`一作客`】风吹破衣服金疮在【`一作生`】肢节相与防【`一作取`】箭镞闻道西凉州家家妇女【`一作人`】哭  

邯郸主人  

逺客无主人夜投邯郸市飞蛾绕残烛半夜人醉起垆边酒家女遗我湘绮被合成防鳯花宛转不相离縦令顔色改【`一作故`】勿遣合欢异一念始为难万金谁足贵门前长安道去者如流水晨风羣鸟翔裵回别离此  

泛水曲  

载酒入烟浦方舟泛緑波子酌我复饮子饮我还歌莲深微路通【`一作通路`】峰曲幽气【`一作风`】多阅芳无留瞬弄桂不停柯水上秋日【`一作月`】鲜西山碧峩峩兹欢良可贵谁复更来过  

江南杂体二首  

江上风翛翛竹间湘水流日夜桂花落行人去悠悠复见离别处虫声阴雨秋  

处处江草【`一作山`】緑行人发潇湘潇湘回雁多日夜思故乡春梦不知数空山兰蕙【`一作桂`】芳  

逺征归  

万里发辽阳处处问家乡囘车不淹辙雨雪满衣裳行见日月疾坐思道路长但令不征戍暗镜生重光  

思逺人  

妾思常悬悬君行复绵绵征途向何处碧海与青天岁乆【`一作覊人`】自有念谁令长在边少年若不归兰室如黄泉  

伤近者不见  

离人隔中庭幸不为逺征雕梁下有壁闻语亦闻行天涯尚寄信此处不传情君能并照水形影自分眀  

元日早朝  

大国礼乐备万邦朝元正东方色未动冠剑门已盈帝居在蓬莱肃肃钟漏清将军领羽林持防巡宫城翠华皆宿陈雪仗罗天兵庭燎逺煌煌旗上日月明圣人龙火衣寝殿开璇扄龙楼横紫烟宫女天中行六蕃倍【`一作陪`】位次衣服各异形举头看玉牌不识宫殿名左右雉【`一作翟又作翣`】扇开蹈舞分满庭朝服带金玉珊珊相触声泰阶备雅乐九奏鸾鳯鸣裵回庆云中竽【`一作笙`】磬寒铮铮三公再献寿上帝锡永贞天明告四方羣后保太平  

闻故人自征戍回  

昔闻着征戍三年一还乡今来不换兵须死在战场念子无气力徒学事戎行少年得生还【`一作随`】有同堕穹苍自去报尔家再行上髙堂尔弟脩废枥尔母缝新裳恍恍恐不真犹未苦【`一作来若`】承望每日空出城畏渇携壶浆安得缩地经忽使在我傍亦知逺行劳人悴马黄慎莫多停留苦我【`一作哉`】居者肠  

七泉寺上方  

长年好名山本性今得从回看尘迹遥稍见麋鹿踪老僧云中居石门青重重阴泉养成龟古壁飞却【`一作虬`】龙扫石礼新经悬幡上髙峰日夕猿鸟合觅食听山钟将火寻逺泉煮茶傍寒松晩随收药人便宿南涧中晨起冲露行湿花枝茸茸归依向禅师愿作香火翁  

从元太守夏防西楼  

六月晨亦热卑居多烦昏五马逰西城几杖随朱轮西楼临方塘嘉木当华轩鳬鹥满中流有酒复盈樽山东地无山平视大海垠髙风凉气来灏景沈清源青衿俨坐傍礼容益敦敦【`一作存存`】愿为顔氏徒歌咏夫子门酬栢侍御闻与韦处士同游灵台寺见寄  

西域传中説灵台属雍州有泉皆圣迹有石皆佛头所出薝卜香外国俗【`一作欲`】来求毒蛇防其下樵者不可偷古碑在云巅备载置寺由魏家移下来后人始增修近与韦处士爱此山之幽各自具所须竹笼盛茶瓯牵马过危栈襞衣渉奔流草间平路尽林下大石稠过郭【`一作廻廊`】转经峰忽见东西楼瀑布当寺门迸落衣裳秋石苔铺紫花溪叶裁碧油【`一作流`】松根载【`一作戴`】殿髙飘飖仙山浮县中贤大夫一月前此逰赛神贺得雨岂暇多停留二十韵新诗逺寄寻山俦清泠玉涧泣冷切石磬愁君名髙难闲余身愚终休相将长无因从今生离忧  

荆南赠别李肇著作转韵诗  

辉天复耀【`一作辉`】地再为歌咏始素传学道徒【`一作素业传学徒`】清门有君子文涧泻潺潺徳峰来垒垒两京二十【`一作十二`】年投食公卿【`一作卿相`】间封章既不下故旧多慙顔卖马市耕牛却归湘浦山麦收【`一作秋`】蚕上簇衣食应丰足碧涧伴僧禅秋山对雨宿且欢身体适【`一作遥`】幸免缨组束上宰镇荆州敬重同岁游欢逢通世友简授画【`一作尽`】戎筹迟迟就公食怆怆别野裘主人开宴席礼数无形迹醉笑或颠吟发谈皆损益临甃理芳鲜升堂引賔客早岁慕嘉名逺思今始平孔门忝同辙潘馆【`一作室`】幸诸甥自知再婚娶岂望为亲情欣欣还切切又二千里别楚笔防寄书蜀茶忧逺热关山足【`一作正`】重疉会合何时节莫叹【`一作劝`】各从军且愁岐路分美人停玉指离瑟不中闻争向巴山夜猿声满碧云  

早发金堤驿  

虫声四野合月色满城白家家闭户眠行人发孤驿离家尚苦热衣服唯轻绤时节忽复迁秋风彻经脉人睡落堑辙马惊入芦荻慰逺时问程惊昏忽揺防从军岂云乐忧患常萦积唯愿在【`一作住`】贫家【`一作在家贫`】团圆过朝夕  

和裴相公道中赠别张相公  

云间双鳯鸣一去一归城鞍马朝天色【`一作邑`】封章恋阙情日临宫【`一作官`】树髙烟盖沙草平会当戎事息联影绕池【`一作江`】行  

和钱舎人水植诗  

盆里盛野泉晩鲜幽更【`一作池`】好初活草根浮重生荷叶小多时水马【`一作鸟`】出尽日蜻蜓绕朝早独来看冷星沈碧晓  

题寿安南馆  

明防【`一作发`】竹间亭天暖幽桂碧云生四面山水接当阶石湿树【`一作堤`】浴鸟痕破苔卧鹿迹不縁尘驾触堪【`一作复`】作商皓宅  

送张籍归江东  

清泉澣尘缁灵药释昏狂君诗发大雅正气回我肠复令五彩姿洁白归天常昔歳同讲道青襟在师傍出处两相因如彼衣与裳行行成此归【`一作行成归此去一作归计`】离我适咸阳失意未还家马蹄尽四方访余咏新文不倦道路长僮仆懐昔念亦如还故乡相亲惜昼夜寝息不异牀犹将在逺道忽忽起思量黄金未为罍无以挹酒浆所念俱贫贱安得相发扬回车逺归省旧宅江南厢归乡非得意【`一本缺此五字`】但贵情意彰五月天气热波涛毒于汤慎勿多饮酒药膳愿自强  

励学  

买地不肥实其繁系耕凿良田少锄理兰焦香亦薄勿以听者迷故使宫徴错谁言三歳童还能分善恶孜孜日求益犹恐业未博况我性顽防复不勤修学有如朝暮食暂亏忧陨获若使无六经贤愚何所托  

山中寄及第故人  

长长南山松短短北磵杨俱承日月照幸免斤斧伤去年与子别诚言暂还乡如何弃我去天路忽腾骧谁谓有双目识貌不识肠岂知心内乖着我薜萝裳寻君向前事不叹今异翔往往空室中寤寐【`一作语`】説珪璋十年居此溪松桂日苍苍自从无佳【`一作故`】人山中不【`一作少`】辉光尽弃所留药亦焚旧草堂还君誓已书归我学仙方既为参与辰各愿【`一作愿各`】不相望始终名利途慎勿罹咎殃  

求友  

鉴形须明【`一作初`】镜疗疾须良医若无傍人见形疾安自知世路薄言行学成弃其师每懐一饭恩不重劝勉词斆学旣不诚朋友道日亏遂作名利交四海争奔驰常慕正直人生死不相离茍能成我身甘与【`一作为`】僮仆随我言彼当信彼道我无疑针药及病源以石投【`一作探`】深池终朝举善道敬爱当行之纵令误所见亦贵本相规不求立名声所贵去瑕玼【`一作疵`】各愿贻子孙永为后世资  

寄李益少监兼送张实游幽州  

大雅废已乆人伦失其常天若不生君谁复为文纲迷者得道路溺者遇舟航国风人已变山泽增辉光星辰有其位岂合离帝傍贤人既遐征鳯鸟【`一作皇`】安来翔少小慕髙名所念隔山冈集卷新纸封每读常焚香古来难【`一作谁`】自逹取鉴在【`一作有`】贤良未为知音故徒恨名不彰谅无金石坚性命岂能长常恐一世中不上君子堂伟【`一作倞`】哉清河子少年志坚强箧中有素文千里求发扬自顾音韵乖无因合宫商幸君达精诚为我求回章  

寄崔列中丞  

火山无冷地【`一作气`】浊流无清源人生在艰世何处避防言诸侯镇九州天子开四门尚有忠义士不得申其寃嘉木移逺植为我当行轩君子居要途易失主人恩我爱古人道师君直且温贪泉誓不饮邪路誓不奔如何非冈坂故使车轮翻妓妾随他人家事幸获【`一作防`】存当时门前客黙黙空寃烦从今遇明代善恶亦须论莫以曾见疑直道遂不敦  

喻时  

去者如弊帷来者如新衣鲜华非乆长色落还弃遗讵知行者夭岂悟壮者衰区区未死间回面相是非好闻苦不乐好视忽生疵乃明万物情皆逐人心移古今尽如此达士将何为  

赠王侍御  

愚者昧邪正贵将平道行君子抱仁义不惧【`一作罹`】天地倾三受主人辟方出咸阳城迟疑匪自崇将显求贤名自来掌军书无不尽臣诚何必操白刃始致海内平恭【`一作忝`】事四海人甚于敬公卿有恶如已辱闻善如巳荣或人居饥寒进退陈中情彻晏【`一作宴`】听苦辛坐卧身不寕以心应所求尽家犹为轻衣食有亲踈但恐逾礼经我今愿求益讵敢为友生幸君扬素风永作来者程  

宋氏五女  

贝州宋处士若【`一作廷`】芬五女若华若昭若伦若宪若茵【`一作荀`】  

五女誓终养贞孝内自持兎丝自萦纡不上青松枝晨昏在亲傍闲则读书诗自得圣人心不因儒者知【`一作资`】少年絶音华贵絶父母词素钗垂两髦短窄【`一作穿`】古时衣【`一作仪`】行成闻四方徴诏环佩随同时入皇宫聨影步玉墀乡中尚其风重为修茅茨圣朝有良史将此为女师  

送于丹移家洺州  

忆昔门馆前君当童子年今来见成长俱过逺【`一作述`】所传诗礼不外学兄弟相攻研如彼贩海翁岂种溪中田四方尚尔文独我敬尔贤但爱金玉声不贵金玉【`一作石`】坚孤遗一室中寝食不相捐饱如肠胃同疾若肤体连耕【`一作居`】者求沃土沤者求深源彼邦君子居一日可徂【`一作得`】迁念此居处近各为衣食牵从今不见靣犹胜异山川既乖欢会期郁郁两难宣素琴苦【`一作若`】无徽安得宫商全他皆缓别日我愿促行轩送人莫长歌长歌离恨延羸马不知去过门常盘旋会当为尔邻有地容一泉  

留别舎弟  

孤贱相长【`一作长相`】育未曾为逺逰谁不重欢爱晨昏阙珍羞出门念衣单草木当穷秋非疾有忧叹实为人子尤世情本难合对面隔山丘况复干戈地懦夫何所投与尔俱长成尚为沟壑忧岂非轻岁月少小不勤修从今解思量勉力谋善猷但【`一作伊`】得成尔身衣食寜我求固合受此训堕【`一作惰`】慢为身羞【`一作讐`】岁暮当归来慎莫懐逺游  

壊屋  

官家有壊屋居者愿离得茍或幸其迁【`一作还`】回【`一作因`】循任倾侧若当君子住一日还修餙必使换榱【`一作椽`】楹先须木端直永令雀与防无处求栖息坚固传后人从今勉劳力以兹喻臣下亦可成邦国虽曰愚者词将来幸无惑  

送薛蔓应举  

四海重贡献珠賮【`一作贝`】称至珍圣朝开礼闱所贵集嘉賔若生在世间此路出常伦一士登甲科九族光彩新憧憧车马徒争路【`一作踏`】长安尘万目视髙天【`一作天髙`】升者得【`一作寜`】苦辛况子当少年丈【`一作文`】人在咸秦出门见宫阙献赋侍【`一作待`】朱轮有贤大国丰无子一家贫男儿富邦家岂为荣其身煌煌文明代俱幸生此辰自顾非国风难以合圣人子去东堂上我归南涧濵愿君勤作书与我山中邻  

将归故山留别杜侍御【`一作郎`】  

有川不得渉有路不得行沈沈百忧中一日如一生错来干诸侯石田废春耕虎防卫重门何因达中诚日月俱照辉【`一作耀`】山川异隂晴如何百里间开目不见明我今归故山誓与草木并愿君去丘坂长使道路平  

送韦防士老舅  

忆昨痴小年不知有经籍常随童子逰多向外家【`一作人`】剧偷花入隣里弄笔书墙壁照水学梳头应门未穿帻人前赏文性棃果蒙不惜赋字咏新泉探题得幽石自从出关辅三十年作客风雨一飘飖亲情多阻隔如何二千里尘土驱蹇瘠良乆陈苦辛从头叹衰白既来今又去暂笑还成戚落日动征车春风卷离席云台观西路华岳祠【`一作峰`】前栢会得过帝乡重寻旧行迹  

送同学故人  

各为四方人此地同事师业成有先后不得长相随出林多道路縁冈复绕陂念君辛苦行令我形体疲黄叶堕车前四防当此时亭上夜萧索山风水离离  

幽州送申稷评事归平卢  

行子绕天北山髙塞【`一作寒`】复深升堂展客礼临水濯缨襟【`一作衿一作尘缨`】驱驰戎地马聚散林间禽一杯泻东流各愿无异心蓟亭虽苦寒春夕勿重衾従军任白头莫卖故山岑  

温门山  

早入温门山羣峰乱如防崩崖欲相触呀【`一作谺`】豁断行迹脱屐寻浅流定足畏欹石路尽十里溪地多千岁柏洞门昼隂黒深处惟石壁似见丹砂光亦闻钟乳滴灵池出山底沸水冲地脉暖气成湿烟蒙蒙窗中白随僧入古寺便是云外客月出天气凉夜钟山寂寂  

代故人新姬侍疾  

双毂不回辙子疾巳在旁侍坐常揺扇迎医渐【`一作暂`】下床【`一作近医惭下牀`】新施箱中幔未洗来时妆奉君纒绵意幸愿莫相忘  

采桑  

鸟鸣【`一作啼`】桑叶间緑条复柔柔【`一作叶緑条复柔`】攀看去手近放【`一作防`】下长长钩黄花盖野田白马少年逰所念岂囘顾【`一作志`】良人在髙楼  

晓思  

晓气生緑水春条露霏霏【`一作靡靡`】林间栖鸟防逺念征人起幽花宿含彩早蝶寒弄翅君行非晨风讵能従门至【`首聨一作春条露霏霏晓气生緑水`】  

早起  

囘灯正衣裳【`一作冠`】出户星未稀堂前姑【`一作始`】起环佩生晨辉暗池光羃防宻树花葳防九城钟漏絶遥听直郎归  

酬张十八病中寄诗  

本性慵逺行绵绵病自生见君绸缪思慰我寂寞情风幌夜不掩秋灯照雨眀彼愁此又忆一夕两盈盈  

## 御定全唐诗卷二百九十八  

王建  

凉州行  

凉州四边沙皓皓【`一作浩浩`】汉家无人开道边头州县尽胡兵将军别【`一作当`】筑防秋城万里人家【`一作征人`】皆巳没年年旌节发西京多来中国収妇女一半生男【`一作来`】为汉语蕃人旧日不耕犂相学如今种禾黍驱羊亦着锦为衣为惜毡裘防鬬【`一作树`】时养蚕缲茧成疋帛那堪【`一作得一作将`】绕帐作旌旗城头山鸡鸣角角洛阳家家学【`一作教`】胡乐  

寒食行  

寒食家家出古城老人看屋少年行丘垅年年无旧道车徒散行【`一作车踪散乱`】入衰草牧儿【`一作童`】驱牛下塜头【`一作边`】畏有家人来洒扫逺人无坟水头祭还引妇姑望乡拜三日无火烧纸钱纸钱【`一作哀哀`】那得到黄泉但看垅上无  

新土此中白骨应无主  

促刺词【`一作促促行`】  

促刺复促刺【`一作促促复刺刺`】水中无鱼山无石少年虽嫁不得【`一作将`】归头白犹着父母衣田边旧宅【`一作四边田宅`】非所【`一作我`】有我身不及逐鸡飞出门若有归死处猛虎当衢【`一作途`】向前去百年不遣踏君【`一作居`】门在家谁唤为新妇岂不见他邻舎娘嫁来常在舅姑傍  

垅【`一作陇`】头水  

垅水何年垅头别不在山中亦呜咽征人塞耳马不行未到垅头闻水声谓是西流入蒲海还闻北去【`一作海`】绕龙城垅东垅西多屈曲野麋饮水长簇簇胡兵夜回水旁住忆着来时磨劒处向前无井复【`一作亦`】无泉放马回看垅头【`一作西`】树  

北邙行【`一作北邙山`】  

北邙山头少闲土【`一作坐`】尽是洛阳人旧墓旧墓【`一作洛阳`】人家归葬多堆着黄金无买处天涯悠悠葬日促冈坂﨑岖不停毂髙张素幙绕铭旌夜唱挽歌山下宿洛阳城北复【`一作西并`】城东魂车祖马长相逢车辙广若长安路蒿草少【`一作多`】于松栢树涧底盘陀【`一作山头涧底`】石【`一作古`】渐稀尽向坟前作羊虎谁家石碑文字灭后人重取书年月朝朝车马送葬回还起大宅与髙台  

温泉宫行  

十月一日天子来青绳御路无尘埃宫前内里汤各别每个白玉芙蓉开朝元阁向山上起城绕青山龙【`一作笼`】暖水夜开金殿看星河宫女知更月眀里武皇得仙王母去山鸡昼鸣【`一作啼`】宫中树温泉决决出宫流宫使年年修玉楼禁兵去尽无射猎日西麋鹿登城头棃园弟子偷曲谱头白人间教歌舞  

春词  

红烟满戸日照梁天丝软弱【`一本缺`】虫飞扬菱花霍霍绕帷光美人对镜着衣裳庭中并种相思树夜夜还栖防凤凰  

辽东行  

辽东万里辽水曲古戍无城复无屋黄云盖地雪【`一本缺此三字`】作山不惜黄金买【`一作贵`】衣服战回各自収弓箭正西囘面家乡逺年年郡县送征人将与辽东作丘坂宁为草木乡中生有身不向辽东行  

塞上梅【`一作曲`】  

天山路傍一株【`一作枝`】梅年年花发黄云下昭君巳殁汉使囘前后征人惟繋马日夜风吹满陇头还随陇水东西流此花若近长安路九衢年少无攀处  

戴胜词  

戴胜谁与尔为名木【`一作水`】中作窠墙上鸣声声催我急种谷人家向田不归宿紫冠采采【`一作深深`】褐羽斑衔得蜻蜓飞过屋可怜白鹭满緑池不如戴胜知天时  

秋千【`一作秋千`】词  

长长丝绳紫复碧嫋嫋横枝髙百尺少年儿女重秋千盘巾【`一作中`】结带分两边身轻裙薄易生力防手向空如鸟翼下来立定【`一作地`】重繋衣复畏斜风髙不得傍人送上那足贵终赌【`一作睹`】鸣【`一作明`】珰鬬【`一作闻`】自【`一作鬬身`】起囘囘若与髙树齐头上寳钗从堕地眼前争胜难为休足踏平地看始愁  

开池得古钗  

美人开池北堂下拾得寳钗金【`一作全`】未化凤凰半在双股齐钿花落处生【`一作作`】黄泥当时堕地觅不得暗想窗中还夜啼可知将来对夫婿镜前学梳古时髻莫言至死亦不遗还似前人初得时  

赛神曲  

男抱琵琶女作舞主人再拜听神语新妇上酒勿【`一作莫`】辞勤使尔舅姑无所苦椒浆湛湛桂座新一双长箭系红巾但愿牛羊满家宅十月报赛南山神青天无风水复【`一作损`】碧龙马上鞍牛服轭纷纷醉舞踏衣裳把酒路旁劝行客  

田家留客  

人家【`一作客`】少能留我屋客有新浆马有粟逺行僮仆应苦饥新妇防中炊欲熟不嫌田家破门戸蚕房新泥无风土行人但饮【`一作饭`】莫畏贫明府上来何【`一作可`】苦辛丁宁囘语屋【`一作房`】中妻有客勿令儿夜啼双冢【`一作井`】直西有县路我敎丁男送君去  

精衞词  

精衞谁敎尔塡海海边石子青磊磊但得海水作枯池海中鱼龙【`一作鼈`】何所为口穿岂为空衔石山中草木无全枝朝在树头暮海里飞多羽折时堕水髙山未尽海未平愿我身死子还生  

老妇叹镜  

嫁时明镜老犹在黄金镂画【`一作缕尽`】双凤背忆昔咸阳初买来【`一作时`】灯前自绣芙蓉带十年不开一片铁长向暗中梳白发今日后牀重照看生死终当此长别  

望夫石  

望夫处江悠悠化为石不囘头上【`一作山`】头日日风复雨行人归来石应语  

别鹤曲  

主人一去池水絶池鹤散飞不相别青天漫漫碧水【`一作海`】重知向何山风雪中万里虽然音影在【`一作隔`】两心终是死生同池边巢破松树死树头年年乌生子  

乌栖曲  

章华宫人【`一作中`】夜上楼君王望月西山头夜深宫殿门不锁白露满山山叶堕  

雉将雏  

雉吚喔雏出□毛斑斑觜啄啄学飞未【`一作不`】得一尺髙还逐母行旋母脚麦垄浅浅难【`一作虽`】蔽身逺去恋雏低怕人时时土中鼓两翅引雏拾虫不相离  

白纻歌二首  

天河漫漫北斗璨【`一作灿`】宫中乌啼知夜半新缝白纻舞衣成来迟邀得吴王迎低鬟转面掩防袖玉钗浮动秋风生酒多夜长夜【`一作天`】未【`一作不`】晓月明灯光两相照后庭歌声【`一作舞`】更窈窕  

馆娃宫中春日暮茘枝木花满树城头乌栖休击鼓靑娥弹瑟白纻舞夜天曈曈不见星宫中火照西江眀美人醉起无次第堕钗遗佩满中庭此时但愿可君意囘昼为宵亦不寐年年奉君君莫弃  

短歌行  

人初生日初岀上山迟下山疾百年三万六千朝夜里分将强半日有歌有舞须早为昨日健于今日时人家见生男女好不知男女催人老短歌行无乐声  

饮马长城窟  

长城窟长城窟边多马骨古来此地无井泉赖得秦家筑城卒征人饮马愁不囘长城变作望乡堆蹄踪【`一作迹`】未【`一作不`】干人去近续后马来泥汚【`一作泞`】尽枕弓睡着待水生不见隂山在前阵马蹄足脱装马头【`一作马装头`】健儿战死谁封侯  

乌夜啼  

庭树乌尔何不向别处栖夜夜夜半当戸啼家人把烛岀洞戸【`一作房`】惊栖失羣飞落树一飞直欲飞上天囘囘不离旧栖处未明重绕主人屋欲下空中黒相触风飘雨湿亦不移君家树头多好枝  

簇蚕辞  

蚕欲老箔【`一作薄`】头作茧丝皓皓场寛地髙风日多不向中庭防【`一作燃`】蒿草神蚕急作莫悠扬年来【`一作老`】为尔祭神桑但得青天不下雨上无苍蝇下无鼠新妇拜簇愿茧稠女洒桃浆男打鼓三日开箔【`一作薄`】雪团团先将新茧送县官巳闻乡里催织作去【`一作送`】与谁人身上着  

渡辽水  

渡辽水此去咸阳五千里来时父母知隔生重【`一作里一作褁`】着衣裳如送死亦有白骨归咸阳营家【`一作茔冢`】各与题本乡身在应无囘渡【`一作渡辽`】日驻马相看辽水傍  

空城雀  

空城雀何不飞来人家住空城无人种禾黍土间生子草间长满地蓬蒿幸无主近村虽有髙树枝雨中无食长苦饥八月小儿挟弓箭家家畏向【`一作我`】田头飞但能不出空城里秋时百草皆有子报言【`一作黄口`】黄口莫啾啾长尔得成无横死  

水运行  

西江运船立红帜万棹干帆绕江水【`一作去`】去年六月无稻苖巳说水乡人饿【`一作饥`】死县官部船日算程暴风恶雨亦不停在生有乐当有苦三年作官一年行坏舟畏鼠复畏漏恐向太仓折升防辛勤耕种非毒药看着不入农夫口用尽百金不为费但得一金即为利逺征海稻供边食岂如多种边头地  

当窗织  

叹息复叹息园中有枣行人食贫家女为富家【`一作人当窗`】织翁母隔墙不得力水寒手澁丝脆断续来续去心肠烂【`一作急`】草虫促促【`一作织`】机下啼【`一作鸣`】两日催成一疋半输官上顶【`一作头`】有零落姑未得衣身不着当窗却羡靑楼倡十指不动衣盈箱  

失钗怨【`一作叹`】  

贫女铜钗惜于【`一作如`】玉失却来寻【`一本缺`】一【`一作三`】日哭嫁时女伴与【`一作为`】作妆头戴此钗如凤凰双杯行酒六亲喜我家新妇宜拜堂镜中乍无失髻【`一作髻无`】样初起犹疑在【`一作堕`】牀上髙楼翠钿飘舞尘明日从头一遍新  

春燕词  

新燕新燕【`一作春燕春燕`】何不定东家緑池西家井飞鸣当戸影悠扬一绕檐头一绕梁黄姑说向新妇女【`一作去`】去年堕子污衣箱已能辞山复过海幸我堂前故巢在求食愼勿爱髙飞空中饥鸢为尔害辛勤作窠【`一作巢`】在画梁【`一本缺此三字`】愿得年年主人富  

主人故池  

髙【`一作曲一作西`】池髙阁上【`一作相`】连起荷叶团团盖秋水主人巳逺凉风生旧客不来芙蓉死  

古宫怨  

乳【`一作乱`】乌哑哑飞复啼城【`一作宫`】头晨夕宫中栖吴王别殿绕江水后宫不开美人死  

关山月  

关山月营开道白前军发冻轮当碛光悠悠照见三堆两堆骨边风割面天欲明金沙岭西【`一作头`】看看没  

赠离曲  

合欢叶堕梧桐秋鸳鸯背飞水分流少年使我忽相弃雌号雄鸣夜悠悠夜长月没虫切切冷风入房灯焰灭若知中【`一作去`】路各西东彼此不忘【`一作结`】同心结収取头边蛟龙枕留着箱中双雉裳我今焚却旧房物免使他人登尔牀  

宛转词【`一作古謡`】  

宛宛转转胜上纱红红緑緑苑中花纷纷泊泊夜飞鵶寂寂寞寞离人家  

水夫謡  

苦哉生长当驿边官家使我牵驿船辛苦日多乐日少水宿沙行如海鸟逆风上水万斛重前驿迢迢后【`一作波`】淼淼半夜縁堤雪和雨受他驱遣还复去衣【`一作夜`】寒衣湿披短蓑【`一作莎`】臆穿足裂忍痛何到明辛苦无【`一作何`】处说齐声腾踏牵船出【`一作歌`】一间茆屋何所直父母之乡【`一作邦`】去不得我愿此水作平田长使水夫不怨天  

田家行  

男声欣欣女顔恱人家不怨言语别五月虽热麦风清檐头索索缲车鸣野蚕作蠒人不取叶间扑扑秋蛾生麦収上场绢在轴的知输得官家足不望【`一作愿`】入口复上身且免向城卖黄犊囘【`一作田`】家衣食无厚薄不见县门身即乐  

去妇  

新妇去年腁【`一作胝`】手足衣不暇缝蚕废簇白头使我忧家事还如夜里烧残烛当初为取【`一作信`】傍人语岂道如今自辛苦在时纵嫌织绢迟有丝不上邻家【`一作人`】机  

神树词  

我家家西老棠树须晴即晴雨即雨四时八节上杯盘愿神莫【`一作不`】离神处所男不着丁女在舎官事上下无言语老身长健树婆娑万岁千年作神主  

祝鹊  

神鹊神鹊好言语行人早囘多利赂我今庭中栽好树与汝作巢当报汝  

古謡【`一作杂咏`】  

一东一西垅【`一作陇`】头水一聚一散天边霞一来一去道上客一顚一倒池中【`一作上`】麻  

公无渡河  

渡头恶天【`一作风`】两岸逺波涛塞川如疉坂幸无白刃驱向前何用将身自弃捐蛟龙啮骨【`一作尸`】鱼食血【`一作肉`】黄泥直下无靑天男儿纵轻妇人语惜君性命还须取妇人无力挽断【`一作短`】衣舟沈身死悔难追公无渡河公须【`一本无须字`】自为  

海人謡  

海人无家海里住采珠役【`一作毅`】象为岁赋恶波横天山塞路未央宫中常满库  

行见月  

月初生居人见月一月行行【`一作月`】行一年十二月强半马上看盈【`一作图`】缺百年欢乐能几何在家见少行见多不縁衣食相驱遣此身谁愿长奔波箧中有帛仓有粟岂向天涯走碌碌家人【`一作中`】见月望我归正是道上思家时  

七夕曲  

河边独自看【`一作对`】星宿夜织天丝【`一作孙`】难接续抛梭振镊【`一作蹑`】动明【`一作鸣`】珰为有秋期眠【`一作恨`】不足遥愁【`一作想`】今夜河水隔龙驾车辕鹊塡石流苏翠帐星渚间环佩无声灯寂寂两情纒绵忽如故复畏秋风生晓路【`一作露`】幸囘郎意且【`一作住`】斯须一年中别今始初明星未出【`一作明`】少停车  

两头纎纎  

两头纎纎青玉玦半白半黒头上髪偪偪仆仆【`一作腷腷膊膊`】春氷裂磊磊落落桃花【`一作初`】结  

独漉歌  

独独漉漉【`一作独漉独漉`】鼠食猫肉乌日中鹤【`一作雀`】露宿黄河水直人心曲  

寄逺曲  

美人别来无处所巫山月明湘江雨千囘相【`一作想`】见不分明井底看星梦中语两心相对尚难知何况万里不相疑【`一本无后二句`】  

伤韦令孔雀词  

可怜孔雀初得时美人为尔别开池池边凤凰作伴侣羌声鹦鹉无言语【`一作寻花飞`】雕笼玉架嫌不栖夜夜思归向南舞【`一作南海枝`】如今憔悴人见恶万里更求新孔雀热眠雨水饥拾【`一作食`】虫翠尾盘泥金彩【`一作粉`】落多时人养不解飞海山风黒何处归  

伤邻家鹦鹉词  

东家小女不惜钱买得鹦鹉独自怜自从死却家中女无人更【`一作复`】共鹦鹉语十日不饮【`一作食`】一滴浆泪渍緑毛头似鼠舌关哑咽畜哀怨开笼放飞离人眼短声亦絶翠臆翻新墓崔嵬旧巢逺此禽有志女有灵定为连理相并生  

春来曲  

春欲来每日望春门早开黄衫白马带尘土逢着探春人却囘御堤内园晓过急九衢大宅家家入青帝【`一作看春`】少女染桃花露妆初出红犹湿光风暾暾蝶宛宛绕【`一作庭`】树气匝枝【`一作花`】柯软可怜寒食街中郎早起着得单衣裳少年即见【`一作是`】春好处似我白头无好树  

春去曲  

春巳去花亦不知春去处縁冈绕涧却归来百囘【`一作一日`】看着无花树就中一夜东风恶収红拾紫无遗落老夫不比少年儿不中数与春别离  

东征行  

桐栢水西贼星落枭雏夜飞林木恶相国刻日波涛淸当朝自请东南征舎人为賔侍郎副晓觉蓬莱欠佩声玉阶舞蹈谢旌节生死向前山可穴同时赐马幷赐衣御楼看带弓刀发马前猛士三百人金书左右红旗新司庖常【`一作掌`】膳皆得对好事将军封尔身男儿生杀在手里营门老将皆忧死曈曈白日当南山不立功名终不还  

荆门行  

江边行人暮悠悠山头殊未见荆州岘亭西南路多曲栎林深深石镞镞【`一作簇簇`】看炊红米煮白鱼夜向鸡鸣店家宿南中三月蚊蚋生黄昏不闻人语声生纱帷疎薄如雾隔衣噆【`作答切`】肤耳边鸣欲明不待灯火起唤得官船过蛮水女儿停客茆屋新开门扫地桐花里犬声扑扑寒溪烟人家烧竹种山田巴云欲雨薫石热麋鹿度【`一作过一作饮`】江虫出穴大蛇过处一山腥野牛惊跳防角折斜分汉水横千【`一作湘`】山山靑水緑荆门关向前问个长沙路旧是屈原沈溺处谁家丹旐已南来逢着流人从此【`一作北`】去月明山鸟多不栖下枝飞上髙枝啼主人念逺心不怿罗衫卧对【`一作对舞`】章台【`一作对卧章华`】夕红烛交横各自归酒醒还是他乡客壮年留滞尚思家况复【`一作是`】白头在天涯  

镜听词  

重重摩挲嫁时镜夫婿逺行凭镜听囘身不遣别人知人意丁宁镜神圣怀中収拾防锦带恐畏街头见惊怪嗟嗟防防【`音切`】下堂阶独自灶前来跪拜出门愿不闻悲哀郎【`一作身`】在任郎囘未【`一作不`】囘月明地上人过尽好语多同皆道来卷帷上牀喜不定与郎裁衣失翻正可中三日得相见重绣锦【`一作镜`】嚢磨镜面  

行宫词  

上阳宫到蓬莱殿行宫岩岩遥相见向前天子行幸多马蹄车辙山川遍当【`一作常`】时州县每年修皆留内人看玉案禁兵夺得明堂后长闭【`一作闲`】桃源与绮绣【`一作岫`】开元歌舞古【`一作百`】草头梁州乐人世嫌旧官家乏人作宫戸不泥宫墙斫宫树两边仗屋半崩摧夜火入林烧殿柱休封中岳六十年行宫不见人眼穿  

羽林行  

长安恶少出名字楼下劫商楼上醉天明下直明光宫散入五陵松栢中百囘杀人身合死赦书尚有収城功九衢一日消息定乡吏籍中重改姓出来依旧属羽林立在前射飞禽  

射虎行  

自去射虎得虎归官差射虎得虎迟独行以死当虎命两人因【`一作相`】疑终不定朝朝暮暮空手囘山下緑苖成道径逺立不敢【`一作敎`】汚箭镞闻死还来分虎肉惜留猛虎着【`一作看`】深山射杀恐畏终身闲  

逺将归  

逺将归胜未别离时在家相见熟新归【`一作妇`】欢不足去愿车轮迟囘思马蹄速但令在舍【`一作家`】相对贫不向【`一作愿`】天涯金绕身  

寻橦歌  

人间百戏皆可学寻橦不比诸余乐重梳短髻下金钿红帽靑巾各一边身轻足防胜男子绕竿四面争先縁习多倚附欹【`一作欺`】竿滑上下蹁跹皆着袜翻身垂颈欲落地却住把腰【`一作橦`】初似歇大竿百夫擎不起褭褭半在靑云【`一作天`】里纎腰女儿不动容戴行直舞一曲终囘头但觉人眼见矜难恐畏天无风险中更险何曾【`一作无蹉`】失山鼠悬头猿挂膝小垂一手当舞盘斜惨双蛾看落日斯须改变【`一作遍`】曲解新贵欲【`一作舞`】欢他平地人散时满面【`一作自觉一作地`】生顔色行歩依前无气力  

铜雀台  

娇爱更何日髙台空数层含啼暎双袖不忍看西陵漳水东流无复来百花辇路为苍苔靑楼月夜长寂寞碧云日莫空裵囘君不见邺中万事非昔时古人不在今人悲春风不逐君王去草色年年旧宫路宫中歌舞已浮云空指行人徃来处  

鸡鸣曲  

鸡初鸣明星照东屋鸡再鸣红霞生海腹百官待漏双阙前圣人亦挂山龙服寳钗命妇灯下起环佩玲珑晓光里直内初烧玉案香司更尚【`一作常`】滴铜壶水金吾衞里直【`一作更`】郎妻到明不睡听晨鸡天头日月相送迎夜栖旦鸣人不迷  

送衣曲  

去秋送衣渡黄河今秋送衣上陇【`一作龙`】坂妇人不知道径处但问【`一作闻`】新移军近逺半年着道经雨湿开笼见风衣领急旧来十月初防衣与郎着向营中集絮时厚厚绵纂纂贵欲征人身上暖愿身莫着裹尸归愿妾不死长送衣  

斜路行  

世间娶容非【`一作不`】娶妇中庭牡丹胜松树九衢大道人不行走马奔车逐斜路斜路行熟直路荒东西岂是【`一作不`】横太行南楼弹北戸舞行人到此多囘【`一作彷`】徨头白如丝面如蠒亦学少年行不返纵令自解思故乡轮折蹄穿白日晩谁将古曲换斜音囘取行人斜路心  

织锦曲  

大【`一作一`】女身为织锦戸名在县家供进簿长头起样呈作官闻道官家中苦难囘花侧叶与人别唯恐【`一作愁`】秋天丝线干红缕葳防紫茸软蝶飞参差花宛转一梭声尽重一梭玉腕不停罗袖卷窗中夜乆睡髻偏横钗欲堕垂着肩合衣卧时参没后停灯起在鸡鸣前一匹千金亦不卖限日未成宫【`一作官`】里怪锦江水涸贡转多宫中尽着单丝罗莫言山积无尽日百尺髙楼一曲歌  

捣衣曲【`一作送衣曲`】  

月明中庭捣衣石掩帷下堂来捣帛妇姑相对神【`一作初`】力生双揎白腕调杵声髙楼敲玉节防成家家不睡皆起听秋天丁丁复冻冻玉钗低昂衣带动夜深月落冷如刀湿着一防纎手痛囘编易裂看生熟鸳鸯纹成水波曲重烧熨斗帖两头与郎裁作迎寒裘  

秋夜曲二首  

天清漏长霜泊泊兰緑収荣桂膏涸髙楼云鬟弄婵娟古瑟暗断秋风玉关遥隔万里道金刀不剪双泪泉香嚢火死香气少向帷合眼何时晓【`一作向谁眠阁何时晓`】城乌作营啼野月秦州【`一作川`】少妇生离别  

秋灯向壁掩洞房良人此夜直眀光天河悠悠漏水长南楼【`一作南斗`】北斗两相当  

题台州【`一作天台`】隠静寺  

隠静灵仙【`一作山`】寺天凿杯度飞来建岩壑五峰直上插银河一涧当空泻寥廓崆峒黯淡碧琉璃【`一作琉璃`】白云吞吐红莲阁不知势压天几重钟声常闻【`一作在`】月中落  

## 御定全唐诗卷二百九十九  

王建  

送人游塞  

初晴天堕丝晩色上春枝城下路分处边头人去时停车数行日劝酒问回期亦是茫茫客还从此别离  

塞上逢故人  

百战一身在相逢白发生何时得乡信每日算归程走马登寒垅驱羊入废城羌笳三两曲人醉海西营  

南中  

天南多鸟声州县半无城野市依蛮姓山邨逐水名瘴烟沙上起隂火雨中生独有求珠客年年入海行  

汴路水驿  

晩泊水边驿柳塘初起风蛙鸣蒲叶下鱼入稻花中去舍已云逺问程犹向东近来多怨别不与少年同  

淮南使廻留别窦侍御  

恋恋春恨结绵绵淮草防病身愁至夜逺道畏逢隂忽逐酒杯防暂同风景心从今一分散还是晓枝禽  

汴路即事  

千里河【`一作何`】烟直靑槐夹防长天涯同此路人语各殊方草市迎江货津桥税海商廻看故宫栁憔悴不成行  

山居  

屋在瀑泉西茅檐【`一作房一作屋`】下有溪闭门留野鹿分食养【`一作与`】山鸡桂熟长収子兰生不作畦初开洞中路深处转松梯  

醉后忆山中故人【`一作故人山中`】  

花开草复秋云水自悠悠因醉暂无事在山【`一作生`】难免愁遇晴须看月鬬【`一作闻`】健且登楼暗想山中伴如今尽白头  

送流人  

见说长沙去【`一作路`】无亲亦共愁隂云鬼门夜寒雨瘴江秋水国山魈引蛮乡洞主留渐看归处逺【`一作阻`】垂白住炎州  

贫居  

眼底贫家计多时总莫嫌蠧生腾药纸【`一作箧`】字暗【`一作脱`】换书籖避雨拾【`一作湿`】黄叶【`一作避湿堆黄叶`】遮风下黑帘近来身不健时就六壬占  

过赵居士拟置草堂处所  

休师竹林北空可两三间虽爱独居好终来相伴闲犹嫌近前树为碍【`一作爱`】看南山的有深耕处春初须早还  

新开望山处  

新开望山处今朝减病眠应移千里道犹【`一作独`】自数峰偏故欲遮春巷还来绕暮天老夫行歩弱免到寺门前  

题东华观  

路尽烟水【`一作光`】外院门题上清鹤雏灵【`一作虚`】解语琼叶软无声白发道心熟黄衣仙骨轻寂寥虚境里【`一作还归对忧乐`】何处觅长生  

饭僧  

别屋炊香饭薰辛不入家温【`一作滤`】泉调葛面【`一作粉`】净手摘藤花蒲鲊除靑叶芹虀带紫芽愿师常伴食消气有姜茶  

照镜  

忽自见憔悴壮年人亦疑发缘多病落力为不行衰暖手揉双目看图引四肢老来眞爱道所恨觉还迟  

归昭应留别城中  

喜得近京城官卑意亦荣竝牀欢未定离室思还生计拙偷闲住经过买日行如无自来分一驿是遥程  

答寄芙蓉冠子  

一学芙蓉叶初开映水幽虽经小【`一作巧`】儿手不称老夫头枕上眠常【`一作初`】戴风前醉恐柔明年有闺阁此様必难求  

长安春游  

骑马傍闲坊新【`一作春`】衣着雨香桃花红粉醉柳树【`一作絮`】白云狂不觉愁春去何曾得日长牡丹相次发城里又须忙  

冬夜感怀  

晚年恩爱少耳目静于僧竟【`一作一`】夜不闻语空房唯有灯气嘘寒被湿霜入破牕【`一作冷阶月照一作月照冷阶`】凝断得人间事长如此亦能  

初到昭应呈同僚  

白发初为吏有慙年少郎自知身上拙不称世间忙【`一作强`】秋雨县墙绿暮山宫【`一作官`】树黄同官若容许长借老僧房  

县丞防卽事  

宫半山上人家髙下居古防眠受魇老吏语多虚雨水洗荒竹溪沙塡废渠圣朝収外府皆自九天除  

闲居卽事  

老病贪光景寻常不下帘妻愁耽酒僻人怪考诗严小婢偷红纸娇儿弄白髯有时看旧卷未免意中嫌  

林居  

荒林四面通门在野田中顽仆长如客【`一作友`】贫居未胜蓬旧绵衣不暖新草屋多风唯去山南近闲亲贩药翁  

原上新居十三首  

新占原头地本无山可归荒藤生叶晩老杏着花稀防舍近【`一作新`】泥灶家人初饱薇弟兄今四散何日更相依一家榆柳新四面逺无邻人少愁闻病庄孤幸得贫【`一作邻`】耕牛长愿饱樵仆每怜勤终日忧衣食何由得此身长安无旧识百里是天【`一作生`】涯寂寞思逢客【`一作友`】荒凉喜见花访僧求贱药将【`一作将`】马中【`一作市`】豪家乍【`一作昨`】得新蔬菜朝盘忽觉奢  

鸡鸣村舍遥花发亦萧条野竹初生笋溪田未得苗家贫僮仆瘦春冷菜蔬焦甘分长如此无名在圣朝春来梨枣尽啼哭小儿饥邻富鸡常【`一作长`】去庄贫客渐稀借牛畊地晩卖树【`一作谷`】纳钱迟墙下当官路依山补竹篱  

自埽一间房唯铺独卧牀野羮溪菜滑山纸水苔香陈药初和白【`一作蜜`】新经未入黄近来心力少休读养生方拟作读经人空房置净巾锁茶藤箧密曝药竹牀新老病应随业因缘不离身焚香向居士无计出诸尘移家近住邨贫苦自安存细问梨果植逺求花药根倩人开废井趂犊入新园长爱当山立黄昏不闭门和暖绕林行新贫足喜声埽渠忧竹旱浇【`一作洗`】地引兰生山客慿栽【`一作移`】树家僮使入城门前粉壁上书着县官名  

住处钟鼓外免争当路桥身闲时却困儿病可【`一作向`】来娇鸡睡日阳暖蜂【`一作蝶`】狂【`一作忙`】花艶烧长安足门戸疉疉看登朝  

近来年纪到世事总无心古碣慿人搨闲诗任客吟送经还野苑移石入幽林谷口春风恶梨花盖地深嬾更学诸余林中埽地居腻衣穿不洗白发短慵梳苦相常多泪劳生【`一作心`】自悟虚【`一作少娱`】闲行人事絶亲故亦无书  

住处去山近傍园麋鹿行野桑穿井长荒竹过墙生新识邻里面未谙邨社情石田无力及贱赁与人耕  

送李评事使蜀  

劝酒不依廵明朝万里人转江云栈细近驿板桥【`一作柳条`】新石冷啼猿影松昏戏鹿尘少年为客好况是益州春  

新修道居  

世间无所入学道处新成两面有山色六时闻磬声闲加经遍数老爱字分明若得离烦恼焚香过一生  

赠洪誓【`一作哲`】师  

老僧眞古画闲坐语中听识病方书圣谙山草木灵人来多【`一作还`】施药愿满不持经相伴寻溪竹秋苔袜履青  

题法云禅院僧  

不剃头多日禅来白发长合邨迎住寺同学乞修房觉少持经力忧无养病粮上山犹得在自解衲衣裳  

赠溪翁  

溪田借四邻不省解忧身看日和仙药书符救病人伴僧斋过夏中酒卧经旬应得丹砂【`一作霜`】力春来黑发新  

谢李续【`一作绩`】主簿  

馆舍幸相近因风及病身一官虽隔水四韵【`一作五字`】是同人衰卧朦胧晓贫居冷落春少年无不好莫恨满头尘  

寒食【`一作张籍诗`】  

田舎清明日家家出火迟白衫眠古巷红索搭髙枝纱带生难结铜钗重欲垂斩新衣踏【`一作着`】尽还似去年时  

贻小尼师  

新剃靑头发生来未埽【`一作画`】睂身轻礼拜稳心慢记经迟唤起犹侵晓催斋已过时春晴堦下立私地弄花枝  

惜欢  

当欢须且欢过后买应难岁去停灯守花开把火【`一作烛`】看狂来欺酒浅愁尽觉天寛次第头皆白齐年人已【`一作几个`】残  

山中惜花  

忽【`一作愁`】看花渐稀罪【`一本缺`】过酒醒时【`一作迟`】寻觅风来处惊张夜落时游丝纒【`一作萦`】故蘂宿叶守空枝开取当轩【`一作溪`】地年年树底期  

和武门下伤韦令孔雀  

孤号秋阁隂韦令在时禽觅伴海山黑思乡橘柚深举头闻旧曲顾尾惜残金顦顇不飞去重君池上心  

题所赁宅牡丹花  

赁宅得花饶初开恐是妖粉【`一作霞`】光深紫腻肉色退【`一作逺`】红娇且愿风留着惟愁日炙燋【`一作销`】可怜零落蘂収取作香烧  

隠者居  

山人住处髙看日上蟠桃雪缕靑山脉云生白鹤毛朱书防身咒水噀断邪刀何物中【`一作堪`】长食胡麻慢火熬  

昭应官舍  

绕防春草合知道县家闲行见雨遮院卧看人上山避风新浴后请假未醒间朝客轻卑吏从他不徃还  

送严大夫赴桂州  

岭头分界【`一作堠`】一半属湘潭水驿门旗出山峦洞主叅辟邪犀角重解酒茘枝甘莫叹京华逺安南更有南  

望行人  

自从江树秋日日望江楼梦见离珠浦书来在桂州不【`一作愿`】同鱼比目【`一作比目鱼`】终恨水分流乆不开明镜多应是白头  

塞上  

漫漫复凄凄黄沙暮渐迷人当故乡立马过旧营嘶断雁逢冰碛回军占雪溪夜来山下哭应是送降奚  

杜中丞书院新移小竹  

此地本无竹逺从山寺移经年求养法隔日记浇时嫩绿卷新叶残黄収故枝色经寒不动声与静相宜爱防出常数稀稠看自知贫来缘【`一作原`】未有客散独行迟  

同于汝锡赏白牡丹  

晓日花初吐春寒白未凝月光裁【`一作栽`】不得苏合防难胜柔腻于【`一作霑`】云叶新鲜掩鹤膺统心黄倒晕侧茎【`一作面`】紫重棱乍敛看如睡初开问欲譍竝香幽蕙死比艳美人憎价数千金贵形相两眼疼自知顔色好愁被彩光凌  

送吴【`一作李`】郎中赴忠州  

西台复南省淸白上天知家每因穷【`一作贫`】散官多为直移遥【`一作廵`】边【`一作遥装一作揺鞭`】过驿近买药出城迟朝野【`一作逹`】凭人【`一作朝逹留诗`】别亲情伴酒悲故园愁去后白发想回时何处忠州界山头卓【`一作立`】望旗  

照镜  

终日自纒绕此身无适缘万愁生旅夜百病凑衰年少睡憎明屋慵行待暖【`一作晩`】天痒头梳有虱风耳炙闻蝉揺【`一作换`】白方多错回金法不全家贫【`一作悲`】何所恋时在老僧边  

秋日送杜防州  

忆【`一作记`】得宿新宅别来余蕙香初闻守郡逺【`一作逺郡`】一日卧空牀野【`一作井`】驿烟火湿路人消息狂山楼添鼓角村栅立旗枪晚渚露荷败早衙风桂凉谢家章句出江月少辉光  

送郑权尚书南海  

七郡双旌贵人皆不忆廻戍头龙脑铺关口象牙堆勅设薫鑪出蛮辞呪节开市喧山贼破金贱海船来白氎家家织红蕉处处栽已将身报国莫起望乡台题别遗爱草堂兼呈李十使君【`李十亦尝隠庐山白鹿洞`】  

曾住鑪峰下书堂对药台斩新萝径合依旧竹牕开砌水亲看决池荷手自栽五年方蹔至一宿又须回纵未长归得犹胜不到来君家白鹿洞闻道亦生苔  

赏牡丹  

此花名价别开艳益皇都香遍苓菱【`一作蔆`】死红烧踯躅枯软光笼细脉妖色暖鲜肤满蘂攒黄粉含棱缕绛苏好和薰御服堪画入宫图晚态愁新妇残妆望病夫敎人知个数畱客赏斯须一夜轻风起千金买亦无  

## 御定全唐诗卷三百  

王建  

赠王枢密【`建初为渭南尉值内官王守澄尽宗人之分因过饮语及汉桓灵信任中官起党锢兴废之事守澄深憾曰吾弟所作宫词天下皆诵于口禁掖深邃何以知之建不能对为诗以赠其事遂寝`】  

三【`一作先`】朝行坐镇相随今上春宫见小【`一作长`】时脱下御衣先赐【`一作偏得`】着进来龙马每【`一作便`】敎骑长承密防归家少独奏【`一作对`】边机【`一作情`】出殿迟自是姓同亲向说【`一作不是当家频向说一作不为姓同偏向说`】九重争得【`一作遣`】外人知  

早秋过龙武李将军书斋  

髙树【`一作寺`】蝉声秋巷里朱门冷静似闲居重装【`一作修`】墨画数茎竹长着香薫一架书语笑侍儿知礼数吟哦野客任狂疎就中爱读英雄传欲立功勲恐不如  

江陵即事  

瘴云梅雨不成泥十里津楼【`一作头`】压大堤蜀女下沙迎  

水客巴童傍驿卖山鸡寺多红药烧人眼地足靑苔染马蹄夜半独眠愁在逺北看归路隔蛮溪  

题花子赠渭州陈判官  

腻如云母轻如粉艳胜香黄薄胜蝉防緑斜蒿新叶嫩添红石竹晚花鲜鸳鸯比翼人初帖蛱蝶重飞样未传况复萧郎有情思可怜春日镜台前  

送从侄拟赴江陵少尹  

江陵【`一作荆州`】少尹好闲官亲故皆来劝自寛无事日长贫不易有才年少屈终难沙头欲【`一作且`】买红螺盏渡口多呈白角盘应向章华台下醉莫冲云雨夜深寒  

华淸宫感旧  

尘到朝元【`一作火照中原`】边使急【`一作闻道朝元天使急`】千官夜发六龙囘辇前月照罗衫【`一作衣`】泪马上【`一作宫里`】风吹蜡烛【`一作炬`】灰公主妆楼金锁涩贵妃汤殿玉莲【`一作池`】开有时云外闻天乐知【`一作疑一作即一作应`】是先皇沐浴来  

九仙公主旧庄  

仙居五里外门西石路亲回御马蹄天使来栽宫里树罗衣自买院前溪野牛行傍【`一作渡`】浇花井本主分将灌药畦楼上凤皇飞去后白云红叶属山鸡  

郭家溪亭  

髙亭望见长安树春草冈西旧院斜光动緑烟遮岸竹粉开红艳塞溪花野泉闻洗亲王马古柳曾停贵主车妆阁书楼倾侧尽云山新卖与官家  

题金家竹溪  

少年因病离天仗乞得归家自养【`一作养病`】身买断竹溪无别主散分泉水与新邻山头鹿下长惊犬池面鱼行不怕人乡使到来【`一作门`】常欵语还闻世上有功臣  

题应圣观【`观即李林甫旧宅`】  

精思堂上画三身囘作仙宫度美人赐额御书金字贵行香天乐羽衣新空廊鸟啄【`一作雨滴`】花甎缝小殿虫縁玉像尘头白女冠【`一作官`】犹说得蔷薇【`一作枯株`】不似已前春  

同于汝锡游降圣观  

秦时桃树满山坡骑鹿先生降大罗路尽溪头逢地少门连内里见天多荒泉坏简朱砂暗古塔残经篆字讹闻说开元斋醮日晓移行漏帝亲过  

逍遥翁溪亭  

逍遥翁【`一作公`】在此裵囘帝改溪名起石台车马到春常借问子孙因选暂归来稀疎野竹人移折零落蕉花雨打开无主靑山何所直卖供官税不如灰  

寻李山人不遇  

山客长须【`一作闲`】少在时溪中放鹤洞中碁生金有气寻还逺仙药成窠见即移莫为无家陪寺食【`一作宿`】应縁将米寄人炊从头石上留名去独向南峰问老师  

题石瓮寺  

青崖白石【`一作古寺`】夹城东泉脉钟声内里通地压龙蛇【`一作神龙`】山色别屋连宫殿匠名同檐灯经夏纱笼黑溪叶先秋腊树红天子亲题诗总在画扉长鏁碧【`一作壁`】龛中  

早登西禅寺阁  

上方台殿第三层朝壁红窗日气凝烟雾开时分逺寺【`一作渚`】山川晴处见崇陵沙湾漾水图新粉緑野荒阡晕色缯莫说城南月灯【`一作灯月`】阁自诸楼看总难胜  

题江寺兼求药子  

隋朝旧寺楚江头深谢师僧引客游空赏野花无过夜若看琪树即须秋红珠落地求谁与靑角垂阶自不収愿乞野人三两粒归家将助小庭幽  

题诜法师院  

三年说戒龙宫里巡礼还来向水行多爱贫穷人逺请长修破落寺先成秋天盆底新荷色夜地房前小竹声僧院不求诸处好转经唯有一窗明  

酬于汝锡晓雪见寄  

欲明天色【`一作风定`】白漫漫打叶穿帘雪【`一作正`】未干【`一作雪打书窗竹叶干`】薄落堦前人踏尽差池树里鸟衔残旋销迎暖沾墙少斜舞遮春到地难劳动更裁新样绮红灯一夜剪刀寒  

从军后寄山中友人  

爱仙无药【`一作计`】住溪贫脱却山衣事【`一作伴`】汉臣夜半听鸡梳白发天明走马入红尘村童近去嫌腥食野鹤髙飞避俗人劳动先生逺相示【`一作视`】别来弓箭不离身  

寄汴州令狐相公  

三军江口拥双旌虎帐长开自敎兵机鏁恶徒狂防尽恩驱老将壮心生水门向晩茶商閙桥市通宵酒客行秋日梁王池阁好新歌散入管弦声  

别李赞侍御  

同受艰难骠骑营半年中听揭枪声草头送酒驱村乐贼里看花着探兵讲易工夫寻已圣说诗门戸别来情荐书自入无消息卖尽寒衣却出城  

和蒋【`一作滕`】学士新授章服  

五色箱中绛服春笏花成就白鱼新看宣赐处惊囘眼着谢恩时便称身瑞草唯承天上露红鸾不受世间尘翰林同贺文章出惊动茫茫下界人  

岁晩自感  

人皆欲得长年少无那排门白发催一向破除愁不尽百方囘避老须来草堂未办终须置松树难成亦且栽沥酒愿从今日后更逢三十度花开  

昭应官舍  

痴顽终日羡人闲却喜因官得近山斜对寺楼分寂寂逺从溪路借潺潺眇身多病唯亲药空院无钱不要关文案把来看未防虽【`一作须`】书一字甚慙顔  

寄旧山僧  

因依老宿发心初半学修【`一作观`】心半读书雪后【`一作夜`】每常同席【`一作屋`】卧花时未省两山居猎人箭底求伤雁钓戸竿头乞【`一作救`】活鱼一【`一作自`】向风尘取烦恼不知【`一作一身`】衰病日难除  

武陵春日  

寻春何事却悲凉春到他乡忆故乡秦女洞桃欹涧碧楚王堤柳舞烟黄波涛入梦家山逺名利关身客路长不似冥心叩尘寂玉编金轴有仙方  

寄分司张郎中  

一别京华年岁乆卷中多见岭南诗声名巳压众人上愁思未平双鬓知江郡迁移犹逺地仙官荣宠是分司靑天白日当头上防有求闲不得时  

上武元衡相公  

旌旗坐镇蜀江防帝命重开旧閤崇襃贬唐书天厯上捧持尧日庆云中孤情逈出鸾皇逺健思潜搜海岳空长得萧何为国相自西流水尽朝宗  

上张靖相公  

传封三世尽河东【`一作河东三世尽传封`】家占中条第一峰旱【`一作早`】岁天敎作霖雨明时帝用补山龙草开旧路沙痕在日照新池凤迹重卑散自知霄汉隔若为门下赐从容  

上裴度舍人  

小松双对凤池开履迹衣香【`一作重`】逼上台天意皆从彩毫出宸心尽向紫烟来非时玉案呈宣防每日金堦谢赐【`一作赐对`】囘仙侣何因记名姓县丞头白走尘埃  

上杜元颍相公  

学士金銮殿后居天中行坐侍龙舆承恩不许离牀谢密诏常敎倚案书马上唤遮红觜鸭船头看钓赤鳞鱼闲曹散吏无相识犹记荆州拜谒初  

赠卢汀谏议  

靑蛾不得在牀前空室焚香独自眠功证诗篇离景象药【`一作乐`】成官位属神仙闲过寺观长冲夜立送封章直上天近见兰台诸吏说御诗【`一作题`】新集未敎传  

贺杨巨源博士拜虞部员外  

合归兰署巳多时上得金梯亦未迟两省郎官开道路九州山泽属曹司诸生拜别収书卷旧客看来读制词残着几丸仙【`一作丹`】药在分张【`一作章`】还遣病夫知  

赠郭将军  

承恩新拜上将军当直廵更近五云天下表章经院过宫中语笑隔墙闻密封计策非时奏别赐衣裳到处薫向晩临堦看号簿眼前风景任支分  

赠田将军  

初从学院别先生便领偏师得战名大小独当三百阵纵横只用五千兵囘残疋帛归天库分好旌旗入禁营自执金吾长上直蓬莱宫里夜廵更  

赠胡泟【`一作证`】将军  

书生难得是金吾近日登科记总无半夜进傩当玉殿未明排仗到铜壶朱牌面上分官契黄纸头边押勅符恐要蕃中新道路指挥重画五城图  

留别田尚书  

拟报平生未杀身难离门馆起居频不看匣里钗头古犹恋机中锦样新一旦甘为漳岸老全家却作杜陵人朝天路在骊山下专望红旗拜旧尘  

送唐大夫罢节归山  

年少平戎老学仙表求【`一作成`】骸骨乞生全不堪腰下悬金印巳向云西【`一作间`】寄玉田旄节抱归官路上公卿送到国门前人间鸡犬同时去遥听笙【`一作僊`】歌隔水烟  

送司空神童  

杏花坛上授书时不废中庭趂蝶飞暗写五经収部秩初年七岁着衫衣秋堂白发先生别古巷靑襟旧伴归独向凤城持荐表万人丛里有光辉  

送振武张尚书  

囘天转地是将军扶助【`一作册`】春宫上五云抚背恩虽同骨肉拥旄名未敌功勲尽収壮勇塡兵数不向蕃浑夺马羣□即单于台下猎威声直到海西闻  

送吴谏议上饶州  

鄱阳太守是真人琴在牀头箓在身曾向先皇边谏事还应上帝处称臣养生自有年支药税戸应停月进银净扫水堂无侍女下街【`一作衙`】唯共鹤殷勤  

赠阎少保  

髭鬒虽白体轻健九十三来却少年问【`一作闻`】事爱知天寳里识人皆是武皇前玉装劒佩身长带绢写方书子不传侍女常时敎合药亦闻私地学求仙  

送魏州李相公  

百代功勲一日成三年五度换双旌闲来不对人论战难处长先自请行旗下可闻诛败将阵头多是用降兵当朝面受新恩去算料妖星不敢生  

赠索暹将军  

浑身着箭瘢犹在万槊千刀总过来轮劒直冲生马队抽旗旋踏死人堆闻休鬬战心还痒见说烟尘眼即开泪滴先皇堦下土南衙班里趁朝囘  

赠王屋道士赴诏  

玉皇符诏【`一作到`】下天坛玳瑁头簪白角冠鹤遣院【`一作洞`】中童予养鹿凭山下老人看法成不怕刀枪利【`一作丹梯峻`】体【`一作髓`】实常欺石榻寒能断世【`一作人`】间腥血味长生只要一丸丹  

赠王处士  

松树当轩雪满池靑山掩障【`一作帐`】碧纱防【`一作帷`】鼠来案上常偷水鹤在牀前亦看碁道士写将行气法家童授与歩虚词世间有似君应少便【`一作愿`】乞从今作我师  

洛中张籍新居  

最是城中闲静处更囘门向寺前开云山且喜重重见亲故应须得得来借倩学生排药合留连处士乞松栽自君移到无多日墙上人名满緑苔  

题裴处士碧虚溪居  

鸟声眞似深山里平地人间自【`一作也`】不同春圃紫芹【`一作苖`】长卓卓暖泉青草一丛丛松台前后花皆别竹崦髙低水尽通细问来时从近逺溪名载入县图中  

送阿史那将军安西迎旧使灵榇【`一作送史将军`】  

汉家都防边头没旧将麻衣万里迎隂地背行山下火风天错到【`一作上`】碛西城单于送葬还垂泪部曲招魂亦道名却入杜陵秋巷里路人来去读铭旌  

赠崔礼驸马【`按唐书肃代诸宗时驸马无崔礼其人顺宗东阳公主下嫁崔杞恐作杞是`】  

凤皇楼阁连宫树天子崔郎自爱贫金埒减添栽药地玉鞭平与卖书人家中管听常少分外诗篇看【`一作有`】即新一月一囘陪内宴马蹄犹厌踏香尘  

赠太清卢【`一作宫`】道士  

上淸道士未升天南岳中华作散仙书卖八分通字学丹烧九转定人年修行近日形如鹤【`一作穉`】导引多时骨似绵想向诸山寻【`一作廵`】礼遍却囘还守老君前  

送宫人入道  

休梳丛鬓洗红妆头戴芙蓉出未央弟子抄将【`一作留`】歌遍疉宫人分散舞衣裳问师初得经中字入静犹烧内里香发愿蓬莱见王母却归人世【`一作城阙又作阙下`】施仙方  

上李吉甫相公  

圣朝齐贺说逢殷霄汉无云日月真金鼎调和【`一作元`】天膳美瑶池沐浴赐衣新两河开地山川正四海休兵造化仁曾向山东为散吏当今窦宪是贤臣  

上李益庶子  

紫烟楼阁碧纱亭上界诗仙独自行奇险驱回还寂寞云山经用始鲜明藕绡纹缕裁来滑镜水波涛滤得清昏思愿因秋露洗幸容堦下礼先生  

题元郎中新宅  

近移松树初栽药经帙书籖一切新铺设暖房迎道士支分闲院着医人买来髙石虽然贵入得朱门未免贫惟【`一作虽`】有好诗名字出倍敎年少损心神  

初授太府丞言怀  

除书亦下【`一作不`】属微班唤作官曹便不闲检案事多关市井听人言志【`一作不`】在云山病童唤【`一作嗔`】着唯行慢老马鞭多转放顽此去仙宫无一里遥看松树众家【`一作皆`】攀  

赠李愬仆射  

唐州将士死生同尽逐双旌旧镇空独破淮西功业【`一作家传`】大新除陇右世家雄知时每笑论兵法识势还轻立战功次第各分茅土贵殊勲并在一门中  

书赠旧浑二曹长  

二年同在华淸下入县门中最近邻替饮觥筹知戸小助成书屋见家贫夜碁临散停分客朝浴先囘各送人僮仆使来传语熟至今行酒校殷勤  

上崔相公  

枯桂衰兰一遍春唯将道德定君臣施行圣泽山川润图画天文彩色新开阁覆看祥瑞厯封名直进薜萝人应【`一作愁`】怜老病【`一作渐老`】无知己自别溪中满鬓尘  

寄杨十二秘书  

初移古寺正南方静是浮山逺是庄人定犹行背街鼓月髙还去打僧房新诗欲写中朝满旧卷常抄外国将闲出天门醉骑马可怜蓬阁秘书郎  

谢田赞善见寄  

五侯三任【`一作仕一作贵`】未相【`一作将`】称头白如丝作县丞错判符曹羣吏笑乱书岩石一山憎自知酒病衰肠怯遥怕春残百鸟凌年少力生犹不敌况加顦顇闷腾腾  

晚秋病中  

万事风吹过耳轮贫儿活计亦曾闻偶逢新语书红叶难得闲人话白云霜下野花浑着地寒来溪鸟不成羣病多体痛无心力更被头边药气薫  

薛二十【`一作十二`】池亭  

每个树边消一日绕池行匝又须行异花多是非时有好竹皆当要处生斜竪小桥看岛势逺移山石作泉声浮萍着岸风吹歇【`一作散`】水面无尘晩更淸  

故梁国公主池亭  

平阳池馆枕秦川门锁南山一朶烟素柰花开西子面緑榆枝散沈郎钱装檐玳瑁随风落傍岸防防逐暖眠寂寞空余歌舞地玉箫声絶凤归天  

题柱国寺  

皇帝施钱修此院半居天上半人间丹梯暗出三重阁古像斜开一面山松栢自穿空地少川原不税小僧闲行香天使长相续早起离城日午【`一作暮`】还  

昭应官舎书事  

县在华清宫北面晓看楼殿正相当庆云出处依时报御果呈【`一作颁`】来每度尝腊月近汤泉不冻夏天临渭屋多凉两衙【`一作年`】早被官拘束登阁廵溪亦属忙  

昭应李郎中见贻佳作次韵奉酬  

窗戸风凉【`一作吹`】四面开陶公爱晩上髙台中庭不热靑山入野水初晴白鸟来精思道心縁境熟麤疎文字见【`一作和`】诗囘诸生围绕新篇读玉阙仙官少此才  

闲说【`一作闻说`】  

桃花百叶不成春鹤寿千年也未神秦陇州縁鹦鹉贵王侯家为牡丹贫歌头舞遍囘囘别鬓样睂心【`一作分`】日日新鼓动六街骑马出相逢总是学狂人  

自伤  

衰门海内几多人满眼公卿总不亲四授官资元七品再经婚娶尚单身图书亦为频移尽兄弟还因数散贫独自在家长似客黄昏哭向野田春  

田侍中宴席  

香熏罗幕暖成烟火照中庭烛满筵整顿舞衣呈玉腕动揺謌扇露金钿靑蛾侧坐【`一作华堂闲坐`】调双管彩凤斜飞入五虽是沂公门下客争将肉眼看云天【`一作神仙`】  

寒食日看花  

早入公门到夜归不因寒食少闲时颠狂绕树猿离鏁跳踯縁冈马断羇酒污衣裳从客笑醉饶言语觅花知老来自喜身无事仰面西园得咏诗  

和少府崔卿微雪早朝  

蓬莱春雪晓犹残防地成花绕百官巳傍祥鸾迷殿角还穿瑞草入袍襴无多白玉阶前湿积渐靑松叶上干粉画南山棱【`一作城`】郭出初晴一半隔云看  

和胡将军寓直  

宫鸦栖定【`一作尽`】禁枪攒楼殿深严【`一作沈`】月色寒进状直穿金防槊探更先傍玉钩栏漏传五防班初合鼓动三声仗巳端遥见正南宣不坐新栽松树唤人看  

春日五【`一作午`】门西望  

百官朝下五门西尘起春风过玉堤【`一作满御堤`】黄帕盖鞍呈了【`一作过`】马红罗系顶【`一作顶一作纒项`】鬬囘鸡【`江邻几杂志晏元献改此联为呈马了鬬鸡囘`】馆【`一作宫`】松枝【`一作叶`】重【`一作古城叶重`】墙头出御【`一作渠`】柳条长水面齐唯有敎坊南草緑【`一作色`】古苔【`一作城`】隂地【`一作处`】冷凄凄  

长安早春  

霏霏漠漠绕皇州销雪欺寒不自由先向红妆添晓梦争来白髪送新愁暖催衣上缝罗【`一作人`】胜晴报窗中防防毬每度暗来还暗去今【`一作年`】年须遣蝶迟【`一作蜂一作遮`】留  

早春病中  

日日春风阶下起不吹光彩上寒株师敎绛服禳衰月妻许靑衣侍病夫健羡人家多力子祈求道士有神符世间方法从谁问【`一作六法从难信`】卧处还看药草图  

上阳宫  

上阳花木不曾秋洛水穿宫处处流画阁红楼宫女笑玉箫金管路人愁幔城入涧橙花发玉辇登山桂叶稠曾读列仙王母传九天未胜此中游  

李处士故居  

露浓烟重草萋萋树映防干柳拂隄一院落花无客醉半窗残月有莺啼芳筵想像情难尽故榭荒凉路欲迷风景宛然人自改却经【`一作惊`】门外【`一作巷`】马频嘶  

寄贾岛【`一作张籍赠项斯诗`】  

尽日吟诗坐忍饥万人中觅似君稀僮眠冷榻朝犹卧【`一作门当古巷风偏入`】驴【`一作寉`】放秋田夜不归傍防旋【`一作并`】収红【`一作新`】落叶觉【`一作欲`】寒犹【`一作重`】着旧生衣曲江池畔【`一作北`】时时到为【`一作尤`】爱鸬鷀雨后飞【`一作两翼飞一作水里飞`】  

村居即事  

休看小字大书名向日持经眼却明时过无心求富贵身闲不梦见公卿因寻寺里薫辛断自别城中礼数生斜月照房新睡觉西峰半夜鹤来声  

维扬冬末寄幙中二从事  

江上数株桑枣树自从离乱更荒凉那堪旅馆经残腊秪把空书寄故乡典尽客衣三尺雪链精诗句一头霜故人多在芙蓉幙应笑孜孜道未光  

寄杜侍御  

何须服药觅升天粉阁为郎即是仙买宅但幽从索价栽松取活不争钱退朝寺里寻荒塔经宿城南看野泉道气清凝【`一作宁`】分晓爽诗情冷瘦【`一作秀`】滴秋鲜学通儒【`一作传`】释三千卷身拥旌旗二十年春巷偶过同戸饮暖窗时与【`一作语`】对床眠破除心力縁书癖伤瘦【`一作损`】花枝为酒顚今日总【`一作愁`】来归圣代【`一作今日总离车马地`】丈人先逹幸相怜  

寄上韩愈侍郎  

重登【`一作于`】大学领儒流学浪词锋压九州不以雄名疎【`一作殊`】野贱唯将直气折王侯咏伤松桂【`一作柏`】靑山瘦取尽珠玑碧海愁叙述异篇经总别【`一作核`】鞭驱险句最【`一作物`】先投碑文合遣贞魂谢史笔应令谄骨羞清俸探将还酒债黄金旋得起书楼防【`一作客`】来拟设官人礼朝退多逢月阁【`一作下`】游见说【`一作向`】云泉求住处若无知荐一生休  

赠华州郑大夫  

此官出入凤池头通化门前第一州少华山云当驿起小敷溪水入城流空闲地内人初满词讼牌前草渐稠报状拆开知足雨赦书宣过喜无囚自来不说双旌贵恐替长敎百姓愁公退晩凉无一事【`一作吏散月髙衙府静`】歩行携客上南楼  

寄贺田侍中东平功成  

使囘髙品满城传亲见沂公在阵前百里旗幡冲即断两重衣甲射皆穿探知防检兵应怯算得新移栅未坚营被数惊乘势破将经频败遂生全密招残防防人觉遥斩元凶恐自专首让诸军无敢近功归部曲不争先开通州县斜连海交割山河直到燕战马散驱还逐草肉牛齐散却耕田府中独拜将军贵门下兼分宰相权唐史上头功第一春风双节好朝天  

送裴相公上太原  

还携堂印向幷州将相兼权是武侯时难独当天下事功成却进手中筹再三陈乞罏烟里前后封章玉案头朱架【`一作棨`】早朝立【`一作排`】劒防緑槐残雨【`一作花里`】看张油遥知塞雁从今好直得渔阳巳北愁边铺警廵旗尽换山城馆【`一作欲过`】壁重修千羣白刃兵迎节十对红妆妓打毬圣主分明交暂去不须髙起见京楼  

## 御定全唐诗卷三百一  

王建  

题栢岩禅师影堂  

山中砖塔闭松下影堂新恨不生前识今朝礼画身  

送人  

河亭収酒器语尽各西东囘首不相见行车秋雨中  

春意二首  

去日丁宁别情知寒食归縁逢好天气敎熨看花衣谁是杏园主一株临古岐从伤早春意乞取欲【`一作旧`】开枝  

夜闻子规  

子规啼不歇到晓口应穿况是不眠夜声声在耳边  

四望驿松  

当初北涧【`一作此间`】别直至此庭中何意闻鞞【`一作声`】耳听君【`一作他`】枝上风  

江馆  

水面细风生菱歌慢慢声客亭临小市灯火夜妆明  

题江台驿【`一作江台驿有题`】  

水北金台路年年行客稀近闻天子使多取雁门归  

赠谪者  

何罪过长沙年年北望家重封岭头信一树海边花  

戏酬卢秘书  

芸香阁里人采【`一作手`】摘御园春取此和仙药犹治老病身  

小松  

小松初数尺未有直生枝闲即傍边立看多长却迟  

秋夜  

夜久叶露滴秋虫入戸飞卧多骨髓冷起覆旧绵衣  

水精  

映水色不别向月光还度倾在荷叶中有时看是露  

香印  

闲坐烧印香【`一作香印`】满戸松柏气火尽转分明靑苔碑上字  

秋灯  

白壁暖悠悠【`一作对孤灯`】罗【`一作秋`】帏寒寂寂斜照碧山圗松间一片石  

落叶  

陈緑向【`一作尚`】参差初红巳重叠中庭初【`一作新`】扫地绕树【`一作池`】三两叶  

园果  

雨中梨果病每树无数个小儿出入【`一作戸`】看一半鸟啄破  

野菊  

晩艳出荒篱冷香着秋水忆向山中见【`一作寻`】伴蛩【`一作虫`】石壁里  

荒园  

朝日满园霜牛冲篱落坏扫掠黄叶中时时一窠薤  

南涧  

野桂香满溪石莎寒覆水爱此南涧头终日潺湲【`一作潺`】里  

晩蝶  

粉翅嫩如水绕砌乍依风日髙山露解飞入菊【`一作枣`】花中  

田家  

啾啾雀满树霭霭东坡雨田家夜无食水中摘禾黍  

新嫁娘词三首  

邻家人未【`一作不`】识牀上坐堆堆郎来傍门戸满口索钱财  

锦幛两边横遮掩侍【`一作待`】娘行遣郎铺簟席相并拜亲情  

三日入厨下洗手作羮汤未谙姑食性先遣小姑【`一作娘`】尝  

故行宫  

寥落古行宫宫花寂寞红白头宫女在闲坐说宗  

酬从侄再看诗本【`一作酬从侄借诗本`】  

眼【`一作看`】暗没功夫慵来翦刻麤【`一作磨一作客鬒`】自看花样古称得少年无  

别自栽小树  

去年今日栽临去见花开好住守空院夜间人不来  

早发汾南  

桥上车马发桥南烟树开靑山斜不断迢递故乡来  

宫中三台词二首  

鱼藻池边射鸭芙蓉园里看花日色柘袍【`一作黄`】相似不着红鸾扇遮  

池北池南草緑【`一作色`】殿前殿后花红天子千年【`一作秋`】万岁未央明月清风  

江南三台词四首  

扬州桥边少【`一作小`】妇长安【`一作干`】城【`一作市`】里商人二【`一作三`】年不得消息各自拜鬼求神  

靑草湖【`一作台`】边草色飞猿岭上猿声万里湘江【`一作三湘`】客到有风有雨人行  

树头花落花开道【`一作岸`】上人去人来朝愁暮愁【`一作恨`】即老百年几度三台  

闻【`一作鬬`】身强健且【`一作早`】为头白齿落难追凖拟百年千岁能得【`一作不知`】几许多时  

御猎  

靑山直绕【`一作入`】凤城头浐水斜分入御沟新敎【`一作校`】内人唯射鸭长随天子苑东游  

长门烛  

秋夜牀前蜡烛微铜壶滴尽晓钟迟残光【`一作花`】欲【`一作吹`】防还吹着年少宫人未【`一作不`】睡时  

过绮岫宫【`东都永宁县西五里`】  

玉楼倾倒【`一作侧`】粉墙空重叠靑山绕故宫武帝去来罗袖尽野花黄蝶领春风  

朝天词十首寄上魏博田侍中  

山川初展【`一作定`】国圗寛未识龙顔坐不安风动白髯旌节下过时天子御楼看  

相感君臣总泪流恩深舞蹈不知休初从战地来无物唯奏新添十八州  

催修水【`一作奏催三`】殿宴沂公与别【`一作别与`】诸侯总不同隔月太常先习乐金书牌纛彩云中  

无人敢夺在先筹天子门边送与毬遥索防【`一作十`】箱新样锦内人舁出【`一作到`】马前头  

御马牵来亲自试珠毬到处玉蹄知殿头宣赐连催上未解红缨不敢骑  

老作三公经献寿临时犹自语差池私从班里来长跪捧上金杯便合仪  

四海无波乞放闲三封手疏【`一作跪`】犯【`一作献`】龙顔他时若有边尘动不待天书自出山  

胡马悠悠未尽归玉关犹隔吐蕃旗老臣一【`一作三`】表求髙卧边事从今欲【`一作遣`】问谁  

威容难画改频频睂目分毫恐不真有诏别图书阁上先敎粉本定风神  

重赐弓刀内宴囘看人城外满楼【`一作髙`】台君臣不作多时别収尽边旗当日来  

霓裳词十首  

弟子部中留一色听风听水【`一作雨`】作霓裳散声未足重来授直到牀前见上皇  

中管五初半曲遥敎合上隔帘听一声声向天头落效【`一作学`】得仙人夜唱经  

自直【`一作入`】棃园得出稀更番上曲不敎归一时跪拜霓裳彻立地阶前赐紫【`一作彩`】衣  

旋翻新【`一作自修曲`】谱声初足【`一作起`】除却【`一作在`】棃园未敎人宣与【`一作示`】书家分手写中官走马赐功臣  

伴敎霓裳有贵妃从初直到曲成时日长耳里闻声熟拍数分毫错总知  

索摐摐隔彩云五更初发一山【`一作满宫`】闻武皇自【`一作目`】送西王母新换【`一作染`】霓裳月【`一作日`】色裙  

敕赐宫人澡浴囘遥看美女院门开一山星月霓裳动好字先从殿里【`一作后`】来  

传呼法部按霓裳新得承恩别作行应是【`一作日晩`】贵妃楼上看内人舁下【`一作出`】防罗箱  

朝元阁上山风起【`一作风初起`】夜听霓裳玉露【`一作露坐`】寒宫女月中【`一作明`】更替【`一作潜`】立黄金梯滑并行难  

知向【`一作在`】华清年【`一作秋`】月满山头山底种长生去时留下霓裳曲总【`一作半`】是离宫别馆声  

宫前早春【`一作华清宫`】  

酒幔髙楼一百家宫前杨柳寺前花内园分得温汤水二【`一作三`】月中旬巳进【`一作破`】瓜  

奉同曾郎中题石瓮寺得嵌韵  

寺门【`一作天宫`】连内绕丹岩下界云开数过帆【`一作尘盖云间落数帆`】遥指上皇翻曲处百官题字满西嵌  

旧宫人  

先帝旧宫宫女在乱丝犹挂凤皇钗霓裳法曲浑抛却独自花间埽玉堦  

新授戒尼师  

新短方裙叠作棱听钟洗鉢绕靑蝇自知戒相分明后先出坛场礼大僧  

太和公主和蕃  

塞黑云黄欲渡河风沙眯眼雪相和琵琶泪湿行声小断得人肠不在多  

元太守同游七泉寺  

盘磴囘廊古塔深紫芝红药入云寻晩吹箫管秋山里引得狝猴出象【`一作橡`】林  

望定州寺  

囘看佛阁青山半三四年前到上头省得老僧留不住重寻更可【`一作可更`】有因由  

道中寄杜书记  

西南东北暮天斜巴字江边楚树花珍重荆州杜书记闲时多在广师家  

听琴  

无事此身离白云松风溪水不曾闻至心听着仙翁引今看靑山围绕君  

赠陈评事  

识君虽向歌钟防说事不离云水间春夜酒醒长起坐灯前一纸洞庭山  

寄画松僧  

天香寺里古松僧不画枯松落石层最爱临江两三树水禽栖处解无藤  

花褐裘  

对织芭蕉雪毳新长缝双袖窄裁身到头须向边城着消杀秋风称猎尘【`一作愁杀秋风射猎尘`】  

夜看美人宫棊  

宫棊布局不依经黒白分明【`一作相和`】子数停廵拾玉沙天汉晓犹残织女两三星  

上田仆射  

一方新地隔河烟曾【`一作防`】接诸生听管却忆去年寒食防看花犹在水堂前  

江陵道中  

菱叶参差萍叶重新蒲半折夜来风江村水落平地出溪畔渔船青草中  

冬至后招于秀才  

日近山红暖气新一阳先入御沟春闻闲【`一作君`】立马【`一作乘闲走马`】重来此沐浴明年称意身  

别曲  

毒蛇在肠疮满背去年别家今别弟马头对哭各东西天边柳絮无根蔕  

长安别  

长安清明好时节只宜相送不冝别恶心【`一作他`】牀上铜片明照见离人白头发  

宫人斜  

未央墙西青草路宫人斜里红妆墓一边载出一边来更衣不减寻常数  

春词  

良人朝早【`一作早朝`】半夜起樱桃如珠露如水下堂把火送郎囘移枕重眠晓窗里  

野池  

野池水满连秋隄菱花结实蒲叶齐川口雨晴风复止蜻蜓上下鱼东西  

题崔秀才里居  

自知名出休呈卷爱去人家逺处居时复打门无别事铺头来索买残书  

酬栢侍御荅酒  

茱萸酒法大家同好是盛来白椀中这度自知顔色重不消诗里弄溪翁  

别药栏  

芍药丁香手里栽临行一日绕千囘外人应怪难辞别总是山中自取来  

长门  

长门闭定不求生烧却头花卸却筝病卧玉窗秋雨下遥闻别院唤人声  

题渭亭  

云开逺水傍秋天沙岸蒲帆隔野烟一片蔡州青草色日西铺在古台边  

过喜祥山馆  

夜过深山算驿程三囘黒地听泉声自离军马身轻健得向溪边尽足行  

送迁客  

万里潮州一逐臣悠悠青草海边春天涯莫道无囘日上岭还逢向北人  

废寺  

废寺乱来为县驿荒松老柏不生烟空廊屋漏画僧尽梁上犹书天寳年  

题禅师房  

浮生不住叶随风塡海移山总是空长向人间愁老病谁来闲坐此房中  

看石楠花  

留得行人忘却归雨中须是石楠枝明朝独上铜台路容见花开少许时  

长安县后亭看画  

水冻横桥雪满池新排石笋绕巴篱县门斜掩无人吏看画双飞白鹭鸶  

华岳庙二首  

女巫遮客买神盘争取琵琶庙里弹闻有马蹄生拍树路人来去向南看  

自移西岳门长锁一个行人一遍开上庙参天今见在夜头风起觉神来  

酬赵侍御  

年少同为邺下游门寻野寺醉登楼别来衣马从胜旧争向边尘满白头  

镊白  

总道老来无用处何须白髪在前生如今不用偷年少拔却三茎又五茎  

送山人二首  

嵩山古寺离来久囘见溪桥野叶黄辛苦老师看守处为悬秋药闭空房  

山客狂来跨白驴袖中遗却颍阳书人间亦有妻儿在抛向嵩阳古观居  

扬州寻张籍不见  

别后知君在楚城扬州寺里觅君名西江水阔吴山逺却打船头向北行  

宿长安县后斋  

新向金阶奏罢兵长安县里绕池行喜欢得伴山僧宿看雪吟诗直到明  

夜看扬州市  

夜市千灯照碧云髙楼红袖客纷纷如今不似时平日犹自笙歌彻晓闻  

寄韦谏议  

百年看似暂【`一作片`】时间头白【`一作白首`】求官亦未闲独有龙门韦谏议三征不起恋靑山  

寻补阙旧宅  

知得清名二十年登山上坂乞新篇除书近拜侍臣去空院鸟啼风竹前  

初冬旅游  

逺投人宿趁房迟童仆伤寒马亦饥为客悠悠十月尽庄头栽竹巳过时  

江馆对雨  

鸟声愁雨似秋天病客思家一向眠草馆门临广州路夜闻蛮语小江边  

雨过山村  

雨里鸡鸣一两家竹溪村路板桥斜妇姑相唤浴蚕去闲看【`一作着`】中庭栀子花  

山店【`一作卢纶诗`】  

登登石路何时尽决决溪泉到处闻风动叶声山犬吠一【`一作几`】家松火隔秋云  

雨中寄东溪韦处士  

雨中溪破无干地浸着牀头湿著书一个月来山水隔不知茅屋若为居  

乞竹  

乞取池西三两竿房前栽着病时看亦知自惜难判割犹胜横根引出栏  

人家看花  

年少狂疎逐君马去来憔悴到京华恨无闲地栽仙药长傍人家看好花  

未央风  

五更先起玉阶东渐入千门万戸中总向髙楼吹舞袖秋风还不及春风  

归山庄  

长安寄食半年余重向人边乞荐书山路独归冲夜雪落斜骑马避柴车  

寒食忆归  

京中曹局无多事寒食贫儿要在家遮莫杏园胜别处亦须归看傍村花  

留别张广文  

谢恩新入凤皇城乱定相逢合眼明千万求方好将息杏花寒食约同行  

送郑山人归山  

玉作车辕蒲作轮当初不起【`一作记`】颍阳人一家总入嵩山去天子何因【`一作因何`】得谏臣  

伤堕水乌  

一乌堕水百乌啼相吊相号绕故堤眼见行人车辗过不妨同伴各东西  

看碁  

彼此抽先局势平傍人道死的还生两边对坐无言语尽日时闻下子声  

设【`一作税`】酒寄独孤少府  

自看和醸一依方縁看【`一作緑着`】松花色较黄不分君家新酒熟好诗【`一作时`】収得被囘将  

赠人二首【`一作赠工部郎中`】  

金炉烟里要班头欲得归山可自由每度报朝愁入阁【`一作閤`】在先敎示小千牛  

多在蓬莱少【`一作可`】在家越绯衫上有红霞朝囘不向诸余处骑马城西检校花  

楼前  

天寳年前勤政楼每年三日作千秋【`一作千秋`】飞龙老马曾敎舞闻着音声总【`一作忽`】举头  

寄刘蕡问疾  

年少病多应为酒谁家将息过今春賖来半夏重熏【`一作煎`】尽投着山中旧主人  

听雨【`一作司空图诗`】  

半夜思家睡里愁雨声落落【`一作滴滴`】屋檐头照泥星出依前黒淹烂庭花不肯休  

新晴  

夏夜新晴星校少雨収残水入天河檐前熟着【`一作着熟`】衣裳坐风冷浑无仆火蛾  

秋日后【`一作新晴后`】  

住处近山常足雨闻晴防曝旧芳茵立秋日后无多热渐觉生衣不着身  

哭孟东野二首  

吟损【`一作哭尽`】秋天月不明兰无香气鹤无声自从东野先生死侧近云山得散行  

老松临死不生枝东野先生早哭儿但是洛阳城里客家传一本杏【`一作长`】殇诗  

寄蜀中薛涛校书【`一作胡曾诗`】  

万里桥边女校书枇杷花里闭门【`一作寄闲`】居扫睂才子于今【`一作无多`】少【`一作知多少`】管领春风总不如  

路中上田尚书  

去路【`一作妇`】何词见六亲手中刀尺不如人可怜池阁秋风夜愁【`一作怨`】緑娇红一遍新  

于主簿防看花  

小叶稠枝粉压摧暖风吹动鹤翎开若无别事为留滞应便抛【`一作抛却贫`】家宿看来  

江楼对雨【`一作面`】寄杜书记  

竹烟花雨【`一作竹风斜雨又作竹烟江雨`】细相和看着闲书睡更多好是主人无事日应持小酒【`一作拍`】按新歌  

观蛮妓  

欲说昭君敛翠蛾清声委曲怨于歌谁家年少春风里抛与金钱唱好多  

送顾非熊秀才归丹阳  

江城柳色海门烟欲到茅山始下船知道君家当瀑布菖蒲潭在草堂前  

老人歌  

白发老【`一作歌`】人垂泪行上皇生日出京城如今供奉多新意错唱当时一半声  

和元郎中从八月十二【`一作一`】至十五夜翫月五首  

半秋【`一作夜`】初入中旬夜巳向堦前守月明从未圆时看却好一分分【`一作一`】见傍轮生  

乱云遮却台东月不许敎依次第看莫为诗家先见镜【`一作境一作影`】被他笼与作艰难  

今夜月明胜昨夜新添桂树近东枝立多地湿舁牀坐看过墙西寸寸迟  

月似圆来色渐【`一作渐渐`】凝玉盆盛水欲侵棱夜深尽放家【`一作佳`】人睡【`一作醉`】直到天明不炷灯  

合望月时常望月分明不得似今年仰头五【`一作午`】夜风中立【`一作坐`】从未圆时【`一作团圆`】直到圆  

对酒  

为病比来浑断絶【`一作酒`】縁【`一作因`】花不免却知闻从来事【`一作乐`】事关身少主领春风只在君  

晓望华清宫  

晓来楼阁更鲜明日出阑干见鹿行武帝自知身不死看修玉殿号长生  

赠李愬仆射二首  

和雪翻营一夜行神旗冻定马无声遥看火号连营赤知是先锋巳上城  

旗旛四面下【`一作着`】营稠手诏频来老将忧【`一作愁`】毎日城南空挑战不知生缚入唐州  

秋夜对雨寄石瓮寺二秀才  

夜山秋雨【`一作秋山夜雨`】滴空廊灯照堂【`一作房`】前树叶光对坐读书终【`一作经`】卷后自披【`一作铺`】衣被【`一作服`】扫僧房  

华清宫前柳  

杨柳宫前忽地春在先【`一作先归`】惊动探春人晓来唯欠骊山雨洗却枝头【`一作秋条`】緑上【`一作土`】尘  

别杨校书  

从军秣【`一作抹一作走`】马十三年白髪营中听早蝉故作老丞身不避县名昭应管山泉  

和门下武相公春晓闻莺  

侵黒行飞一两声春寒啭小未分明若敎更解诸余语应向宫花不惜【`一作说`】情  

田侍郎【`一作中`】归镇【`一作上魏博田侍中八首`】  

去处长将决胜筹囘囘身在阵前头贼城破后先锋入看着红妆不敢収  

熨帖朝衣抛战袍夔龙班里侍中髙对时先奏牙间【`一作门`】将次第天恩与节旄  

踏着家乡马脚轻暮山秋色眼前明老人上酒齐头【`一作行`】拜得侍中来尽再生  

功成谁不拥藩方富贵还须是本乡万里双旌汾水上玉鞭遥指白云庄  

鼓吹旛旗【`一作旗旛`】道两边行男走女喜騈阗【`一作阗阗`】旧交省得当时别指防如今却少年  

广场破阵乐初休彩纛髙于百尺楼老将气雄争起舞管囘作大纒头  

笳【`一作威`】声万里动燕山【`一作寒烟`】草白天清塞马闲触处不如【`一作知生`】别处乐【`一作不知生处乐`】可怜秋月照江关【`一作山`】将士请衣忘却贫緑窗红烛酒楼新家家尽踏还乡曲明月街中不絶人  

寄广文张博士  

春明门外作卑官病友经年不得看莫道长安近于日升天却易到城难  

早春书情  

渐老风光不着人花溪柳陌早逢【`一作大家`】春近来行到门前少趁暖闲眠似病人  

唐昌观玉蕋花  

一树笼玉刻成飘廊防地色轻轻女冠夜觅香来处唯见阶前碎【`一作璧`】月明  

眼病寄同官  

天寒眼痛少心情隔雾看人夜里行年少徃来常不住墙西冻地马蹄声  

九日登丛台  

平原池阁在谁家双塔丛台野菊花零落故宫无入路西来涧水绕城斜  

题酸枣县蔡中郎碑  

苍苔满字土埋风雨销磨絶妙词不向图经中旧见无人知是蔡邕碑  

江陵使至汝州  

囘看巴路在云间寒食离家麦熟还日暮数峰青似染商人说是汝州山  

十五夜望月寄杜郎中  

中庭地白树栖鸦冷露无声湿桂花今夜月明人尽望不知秋思在【`一作落`】谁家  

寄同州田长史  

除听好语耳常聋不见诗人眼底【`一作亦`】空莫怪出城为长史总　【`作秪`】縁山在白云中  

外按  

夹城门向野田开白鹿非时出洞来日暮秦陵尘土起从东外按使初囘  
