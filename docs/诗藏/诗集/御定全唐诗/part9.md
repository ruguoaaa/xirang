---
title: 第8部分
index: true
icon: editor
order: 9
category:
  - 诗藏
  - 诗集
  - 御制全唐诗
tag:
  - 钦定四库全书
  - 集部八
  - 总集类
  - 曹寅
  - 清
---

## 御定全唐诗卷二百二  

沈宇  

沈宇太子洗马诗三首  

武阳送别  

菊黄芦白雁初飞羌笛胡笳泪满衣送君肠断秋江水一去东流何日归  

衣  

日暮逺天青霜风入后庭洞房寒未掩砧杵夜泠泠  

代闺人  

杨栁青青鸟乱吟春风【`一作花`】香霭洞房深百花帘下朝窥镜明月窓前夜理琴  

张鼎  

张鼎司勲员外郎诗三首  

江南遇雨  

江天寒意少冬月雨仍飞出户愁为听従风洒客衣旅  

魂惊处断乡信意中微几日应晴去孤舟且欲归  

邺城引  

君不见汉家失统三灵变魏武争雄六龙战荡海吞江制中国回天运斗应南面隐隐都城紫陌开迢迢分野黄星见流年不驻漳河水明月俄终邺国【`一作城`】宴文章犹入管新帷座空销狐兔尘可惜望陵歌舞处松风四面暮愁人  

僧舍小池  

引出白云根潺潺涨藓痕冷光揺砌锡疎影露枝猿浄带凋霜叶香通洗药源贝多文字古宜向此中翻薛竒童【`一作章`】  

薛竒童大理司直诗七首  

拟古  

沙尘朝蔽日失道还相遇寒影波上云秋声月前树川气生暁夕野隂乍烟雾沈沈滮池水人马不敢渡吮痈世所薄挟纩恩难顾不见古时人中宵泪横注  

和李起居秋夜之作  

过庭闻礼日趋侍记言回独卧玉窓前卷帘残雨来髙秋南斗转凉夜北堂开水影入朱户萤光生緑苔简成良史笔年是洛阳才莫重白云意时人许上台  

吴声子夜歌【`一作崔国辅诗题云古意`】  

浄扫黄金堦飞霜皓【`一作皎`】如雪下帘弹箜篌不忍见秋月  

塞下曲  

骄虏初南下烟尘暗国中独召李将军夜开甘泉宫一身许明主万里总元戎霜甲卧不暖夜半闻邉风胡天早飞雪荒徼多转蓬寒云覆水重秋气连海空金鞍谁家子上马鸣角弓自是幽并客非论爱立功  

云中行  

云中小儿吹金管向晩因风一川满塞北云髙心己悲城南木落肠堪断忆昔魏家都此方凉风观前朝百王千门暁映山川色双阙遥连日月光举杯称夀永相保日夕歌钟彻清昊将军汗马百战塲天子射兽五原草寂寞金舆去不归陵上黄尘满路飞河邉不语伤流水川上含情叹落晖此时独立无所见日暮寒风吹客衣  

楚宫词【`一作怨诗`】二首  

禁苑春风起流莺绕合欢玉窓通日气珠箔卷轻寒杨叶垂隂砌梨花入井阑君王好长袖新作舞衣寛日晩梧桐落微寒入禁垣月悬三雀观霜度万秋门艳舞矜新宠愁容泣旧恩不堪深殿里帘外欲黄昏杨諌  

杨諌永乐丞诗二首  

长孙十一东山春夜见赠  

故人谢城阙挥手碧云期谿月照隐处松风生兴时旧林日云暮芳草岁空滋甘与子成梦请君同所思  

赠知已  

江南折芳草江北赠佳期江濶水复急过江常苦迟苹白兰叶青恐度先香时美人碧云外宁见长相思张万顷  

张万顷开寳间进士诗三首  

东溪待苏户曹不至  

洛阳城东伊水西千花万竹使人迷台上栁枝临岸低门前荷叶与桥齐日暮待君君不见长风吹雨过青溪  

登天目山下作  

去岁离秦望今冬使楚关泪添天目水发变海头山别母乌南逝辞兄雁北还宦游偏不乐长为忆慈顔  

送裴少府  

夕膳望【`一作思`】东周晨装不少留酒中同乐事关外越离忧座湿秦山雨庭寒渭水秋何当鹰隼击来拂故林游沈颂  

沈颂无锡尉诗六首  

旅次灞亭  

闲琴开旅思清夜有愁心圆月正当户微风犹在林苍茫孤亭上厯乱多秋音言念待明发东山幽意深  

春旦歌  

常闻嬴女玉箫台奏曲情深彩凤来欲登此地销归恨却羡双飞去不回  

早发西山  

游子空有懐赏心杳无路前程数千里乗夜连轻驭缭绕松篠中苍茫犹未曙遥闻孤村犬暗指人家去疲马懐涧泉征衣犯霜露喧呼谿鸟惊沙上或鶱翥娟娟东岑月照耀独归虑  

送人还吴  

人心不忘乡矧余客己久送君江南去秋醉洛阳酒赠言幽径兰别思河堤栁征帆暮风急望望空延首  

送金文学还日东  

君家东海东君去因秋风漫漫指乡路悠悠如梦中烟雾积孤岛波涛连太空冐险当不惧皇恩措尔躬  

卫中作  

卫风愉艳宜春色淇水清泠增暮愁总使榴花能一醉终湏萱草暂忘忧  

梁锽  

梁锽官执防天寳中人诗十五首  

天长节  

日月生天久年年庆一回时平祥不去夀逺节长来连吹千家笛同朝百郡杯愿持金殿镜处处照遗才  

长门怨  

妾命何偏薄君王去不归欲令遥见悔楼上试春衣空殿防人入深宫羡鸟飞翻悲因买赋索镜照空辉  

美人春卧【`一作怨`】  

妾家巫峡阳罗幌【`一作帐`】寝兰堂【`一作银牀`】晓日临窓久春风引梦长落钗仍挂【`一作犹罥`】鬓微汗欲消黄縦使朦胧觉魂犹逐楚王  

名姝咏  

阿娇年未多弱体性能和怕重愁拈镜怜轻喜曳罗临津双洛浦对月两嫦娥独有荆王殿时时暮雨过  

艳女词  

露井桃花发双双燕并飞美人姿态里春色上罗衣自爱频开镜时羞欲掩扉不知行路客遥惹五香归  

狷氏子  

杏梁初照日碧玉后堂开忆事临妆笑春娇满镜含声歌扇举顾影舞腰回别有佳期处青楼客夜来  

戏赠歌者  

白晳歌童子哀音絶又连楚妃临扇学卢女隔帘传晓燕喧喉里春莺啭舌边若逄汉武帝还是李延年  

七夕泛舟  

云端有灵匹掩映拂妆台夜久应揺佩天髙响不来片欢秋始展残梦晓翻催却怨填河鹊留桥又不【`一作欲`】回  

崔驸马宅咏画山水扇  

画扇出秦楼谁家赠列侯小含吴剡县轻带楚扬州揜作山云暮揺成陇树秋坐来传与客汉水又回流  

观王美人海圗障子  

宋玉东家女常懐物外多自従圗渤海谁为覔湘娥白鹭栖脂粉頳鲂跃绮罗仍怜转娇眼别恨一横波  

闻百舌鸟  

百舌闻他郡间关媚物华敛形藏一叶分响出千花坐爱时褰幌行藏或驻车不湏应独感三载已辞家  

省试方士进恒春草  

东吴有灵草生彼剡谿傍既乱莓苔色仍连防蓞香掇之称逺士持以奉明王北阙顔弥驻南山夀更长金膏徒骋妙石髄莫矜良倘使霑涓滴还游不死方  

代征人妻喜夫还  

征夫走马发渔阳少妇含娇开洞房千日废还挂镜数年尘面再新妆春风喜出今朝户明月虚眠昨夜牀莫道幽闺书信隔还衣总是旧时香  

赠李中华  

莫向嵩山去神仙多误人不如朝魏阙天子重贤臣咏木老人【`一作傀儡吟一作咏窟磊子人　明皇杂録云李辅国矫制迁明皇西宫戚戚不乐日一蔬食尝咏此诗或云明皇所作`】  

刻木牵丝作老翁鸡皮鹤发与真同湏臾弄罢寂无事还似人生一梦中  

句  

堂髙凭上望宅广乗车行【`咏郭令公宅见封氏见闻录`】  

## 御定全唐诗卷二百三  

杜俨  

杜俨新安丞诗一首  

客中作  

书剑催人不暂闲洛阳羁旅复秦关容顔岁岁愁边改乡国时时梦里还  

赵良器  

赵良器兵部员外诗二首  

三月三日曲江侍宴  

圣祖发神谋灵符叶帝求一人光锡命万国荷时休雷解圜丘毕云需曲水游岸花迎歩辇仙仗拥行舟睿藻天中降恩波海外流小臣同品物陪此乐皇猷  

郑国夫人挽歌词  

淑徳延公胄宜家接帝姻桂宫男掌仆兰殿女升嫔恩泽昭前命盈虚变此辰百年今已矣彤管列何人黄麟  

黄麟金部员外郎诗一首  

郡中客舎  

虫响乱啾啾更人正数筹魂归洞庭夜霜卧洛阳秋微月有时隐长河到暁流起来还嘱雁乡信在吴洲郭向  

郭向太子尉诗一首  

途中口号【`一作卢僎诗`】  

抱玉三朝楚懐书十上秦年年洛阳陌花鸟弄归人郭良  

郭良金部员外郎诗二首  

题李将军山亭  

凤辖将军位龙门司家衣冠为隐逸山水作繁华径出重林草池揺两岸花谁知贵公第【`一作子`】亭院有烟霞  

早行  

早行星尚在数里未天明不辨云林色空闻风水声月従山上落河入斗间横渐至重门外依稀见洛城王乔  

王乔安定太守诗一首  

过故人旧宅  

故人轩骑罢归来旧宅【`一作国`】园林闲不开唯余挟瑟楼中妇哭向平生歌舞台  

徐九臯  

徐九臯河隂尉诗五首  

关山月  

玉塞抵长城金徽暎髙阙遥心万余里直望三邉月霜静影逾悬露晞光渐没思君不可见空叹将焉歇  

战城南  

塞北狂胡旅城南敌汉围巉嵒一鼓气防利【`一作刺`】五兵威虏骑瞻山哭王师拓地飞不应湏宠战当遂勒金徽【`一作微`】  

咏史  

亡国秦韩代荣身刘项年金槌击政后玉斗碎増前圣主称三杰明离保四贤已申黄石祭方慕赤松仙  

途中览镜  

四海游长倦百年愁半侵赖窥明镜里时见丈夫心  

送部四镇人往单于别知故  

天下今无事云中独未宁忝驱更戍卒方逺送【`一作送逺`】邉庭马饮长城水军占太白星国恩行可报何必守经营阎寛  

阎寛醴泉尉诗五首  

松滋江北阻风  

江风久未歇山雨复相仍巨浪天涯起余寒川上凝忧人劳夕惕乡事惫晨兴逺听知音骇诚哉不可陵  

晓入宜都渚  

问俗周楚甸川行眇江浔兴随晓光发道防春言深回眺佳气象逺懐得山林伫应舟楫用曷务归闲心  

古意  

庭树发华滋瑶草复葳蕤好鸟飞相従愁人深此时天中有灵匹日夕嚬蛾眉愿逐飘风花千里入遥帷心逝爱不见空歌悲莫悲  

春宵览月  

月生东荒外天云收夕隂爱见澄清景象吾虚白心耳目静无哗神超道性深乗兴得至乐寓言因永吟  

秋懐  

下帷长日尽虚馆早凉生芳草犹未荐如何蜻蛚鸣秋风已振衣客去何时归为问当途者宁知心有违李收【`一作牧`】  

李收右武卫【`一作左威卫`】录事诗二首  

和中书侍郎院壁画云  

粉壁画云成如能上太清影従霄汉发光照掖垣明暎篠多幽趣临轩得野情独思作霖雨流润及生灵  

幽情  

幽人惜春暮潭上折芳草佳期何时还欲寄千里道程弥纶  

程弥纶开寳间进士诗一首  

懐鲁  

曲阜国尼丘山周公邈难问夫子犹启关履风雩兮若见游夏兴兮鲁顔天孙天孙何为今兮学且难负星明而东【`一无东字`】游闲闲  

屈同仙【`一作屈同`】  

屈同仙千牛兵曹诗二首  

燕歌行  

君不见【`一本无此三字`】渔阳八月塞草腓征人相对并思归云和朔气连天黒【`一作暗`】蓬杂惊【`一作胡`】沙散野飞是时天地隂埃遍瀚海龙城皆习【`一作血`】战两军鼓角暗相闻四面旌旗防不见昭君逺嫁已年多戎狄无厌不复【`一作尚不`】和汉兵候月秋防塞胡骑椉氷夜渡河河塞东西万余里地与京华不相似燕支山下【`一作上`】少春【`一作光`】晖黄沙碛里无流水金戈玉剑十年征红粉青楼多怨情厌向殊乡【`一作方`】久离别秋来愁听衣声  

乌江女  

越艳谁家女朝游江岸傍青春犹未嫁红粉旧来娼锦袖盛朱橘银钩摘紫房见人羞不语回艇入溪藏豆卢复  

豆卢复前崇生诗二首  

昌年宫之作【`一本无之字`】  

但有离宫处君王每不居旗门芳草合辇路小【`一作老`】槐疎殿闭山烟满窓凝野霭虚丰年多望幸春色待銮舆  

落第归乡留别长安主人  

客里愁多不记春闻莺始叹栁条新年年下第东归去羞见长安旧主人  

荆冬倩  

荆冬倩校书郎诗一首  

奉试咏青  

路辟天光逺春还月道临草浓河畔色槐结路邉隂未映君王史先标胄子襟经明如可拾自有致云心梁洽  

梁洽开寳间进士诗一首  

观汉水  

发源自嶓冡东注经襄阳一道入溟渤别流为沧浪求思咏游女投吊悲昭王水濵不可问日暮空汤汤郑绍  

郑绍武进尉诗一首  

游越溪  

溪水碧悠悠猨声断客愁渔潭逄钓楫月浦值孤舟访泊随烟火迷途视斗牛今宵越乡意还取醉忘忧朱斌  

朱斌处士诗一首  

登楼【`一作王之涣诗`】  

白日依山尽黄河入海流欲穷千里目更上一重楼梁徳裕  

梁徳裕四门助教诗二首  

感寓二首  

彩云呈瑞质五色发人寰独作龙虎状孤飞天地间隐隐临北极峩峩象南山恨在帝乡外不逄枝叶攀幽涧生蕙若幽渚老江蓠荣落人不见芳香徒尔为不及緑萍草生君红莲池左右美人弄朝夕春风吹叶洗玉泉水珠清湛露滋心亦愿如此托君君不知  

常非月  

常非月西河尉诗一首  

咏谈容娘  

举手整花钿翻身舞锦筵马围行处匝人压【`一作簇`】防场圆歌要【`一作索`】齐声和情教细语传不知心大小容得许多怜  

张良璞  

张良璞长安尉诗一首  

览史  

享年八十已厯数穷苍生七虎门源上咆哮关内鸣建都用鹑宿设险因金城舜曲烟火起汾河珠翠明海云引天仗朔雪留邉兵作孽人怨久其亡鬼信盈素灵感刘季白马従子婴昏虐不务徳百代无芳声  

孙欣  

孙欣开寳间人诗一首  

奉试冷井诗  

仙闱井初凿灵液沁【`一作忽`】成泉色湛青苔里寒凝紫绠邉铜瓶向影落玉甃抱虚圆永愿调神鼎尧时泰万年王羡门  

王羡门开寳间人诗一首  

都中闲居  

君王巡海内北阙下明云物天中少烟花岁后来河従御苑出山向国门开寂寞东京里空留贾谊才芮挺章  

芮挺章国子进士天寳三年编国秀集集中并载挺章诗二首  

江南弄  

春江可怜事最在美人家鹦鹉能言鸟芙蓉巧笑花地【`一作马`】衔金作埒水抱玉为沙薄晩青丝骑长鞭赴狭斜  

少年行  

任气称张放衔防在少年玉阶朝就日金屋夜升天轩骑青云际笙歌緑水邉建章明月好留醉伴风烟楼頴  

楼頴天寳中进士作国秀集序诗五首  

伊水门  

朝渉伊水门伊水入门流惬心乃成兴澹然泛孤舟霏微傍青霭容与随白鸥竹隂交前浦栁花媚中洲日落隂云生弥觉兹路幽聊以恣所适此外知何求  

东郊纳凉忆左威卫李録事收昆季太原崔防军三首【`并序`】  

仆三伏于通化门东北数里避暑之地地即故倅天官顾公之旧林今貮宰君李公之别业右抵禁籞斜界沁园空水相辉歩虹桥而下视竹木交映弄仙櫂而傍窥足涤烦襟陶蒸暑独往成兴恨不与数公共之率然有作因以见意  

水竹谁家宅幽庭向苑门今知季伦沼旧是辟疆园饥鹭窥鱼静鸣鸦带子喧兴成秪自适欲白返忘言纳凉每选地近得青门东林与缭垣接池将沁水通枝交帝女树桥映美人虹想是忘机者悠悠在兴中林间求适意池上得清飚稍稍斜回檝时时一度桥水光壁际动山影浪中揺不见李元礼神仙何处要  

西施石  

西施昔日浣纱津石上青苔思杀人一去姑苏不复返岸旁桃李为谁春  

李康成  

李康成天寳中与李杜同时其赴使江东刘长卿有诗送之尝撰玉台后集自陈后主隋炀帝江总庾信沈宋王杨卢骆而下二百九人诗六百七十首彚为十卷自载其诗八篇今存四首  

江南行  

杨栁青青莺欲啼风光揺荡緑苹齐金陵城头日色低日色低情难极水中凫鹥双比翼【`文苑英华首有梅花落好使香车度二句`】  

采莲曲  

采莲去月没春江曙翠钿【`一作钗`】红袖水中央青荷莲子杂衣香云起风生归路长归路长那得久各回船两揺手  

玉华仙子歌  

紫阳仙子名玉华珠盘承露饵丹砂转态凝情五云里娇顔千岁芙蓉花紫阳防女矜无数遥见玉华皆掩嫭髙堂初日不成妍洛渚流风徒自怜璇阶霓绮阁碧题霜罗幕仙娥桂树长自春王母桃花未甞落上元夫人賔上清深宫寂厯厌层城解佩空怜郑交甫吹箫不逐许飞琼溶溶紫庭歩渺渺瀛台路兰陵贵士谢相逄济北书生尚回顾沧洲傲吏爱金丹清心回望云之端羽盖霓裳一相识传情写念长无极长无极永相随攀霄厯金阙弄影下瑶池夕宿紫府云母帐朝餐圃昆仑芝不学兰香中道絶却教青鸟报相思  

自君之出矣【`乐府作辛智误`】  

自君之出矣吹絶无声思君如百草撩乱逐春生  

句  

因缘茍防合万里犹同乡运命倘不谐隔壁无津梁【`经籍攷云康成编玉后集中间自载其诗八首如河阳居家女长篇一首押五十二韵若欲与木兰及孔雀东南飞之作方驾者末四句云云亦佳`】  

## 御定全唐诗卷二百四  

杨贲  

杨贲天寳三年登第诗一首  

时兴  

贵人昔未贵咸愿顾寒微及自登枢要何曽问布衣平明登紫阁日晏下彤闱扰扰路傍子无劳歌是非李清  

李清登天寳十二年进士第诗一首  

咏石季伦  

金谷繁华石季伦只能谋富不谋身当时縦与緑珠去犹有无穷歌舞人  

陈季  

陈季天寳十五年及第诗二首  

鹤警露  

南国商飚动东臯野鹤鸣溪松寒暂宿露草滴还惊欲  

有髙飞意空闻召侣情风间传藻质月下引清声未假抟扶势焉知羽翼轻吾君开太液愿得应皇明  

湘灵鼓瑟  

神女泛瑶瑟古祠严野亭楚云来泱漭湘水助清泠妙指微幽契繁声入杳冥一弹新月白数曲暮山青调苦荆人怨时遥帝子灵遗音如可赏试奏为君听  

王邕  

王邕天寳进士诗二首  

湘灵鼓瑟  

寳瑟和琴韵灵妃应乐章依稀闻促柱髣髴梦新妆波外声初发【`一作新度`】风前曲正长凄清【`一作凉`】和万籁断续绕三湘转觉云山逈空懐杜若芳谁能传此意雅奏在宫商  

嵩山望幸  

峻极位何崇方知造化功降灵逄圣主望幸表维嵩隐映连青壁嵯峨向碧空象车因叶瑞龙驾愿升中万岁声长在千岩气转雄东都歌盛事西笑伫皇风  

荘若讷  

荘若讷天寳进士诗一首  

湘灵鼓瑟  

帝子鸣金瑟余声【`一作音`】自抑扬悲风丝上断流水曲中长出没游鱼听逶迤彩凤翔微音时【`一作初`】扣徴雅韵乍含商神理诚难测幽情讵可量至今闻古调应恨滞三湘  

魏璀  

魏璀天寳进士诗一首  

湘灵鼓瑟  

瑶瑟多哀怨朱且莫听扁舟三楚客藂竹二妃灵淅沥闻余响依稀欲辨形柱间寒水碧曲里暮山青良马悲衔草游鱼思绕萍知音若相遇终不滞南溟  

王  

王永州太守诗一首  

懐素上人草书歌【`一本作王邕诗今従统籖另编`】  

衡阳双峡揷天峻青壁巉巉万余仞此中灵秀众所知草书独有懐素竒懐素身长五尺四嚼汤诵咒吁可畏铜缾锡杖倚闲庭斑管秋毫多逸意或粉壁或防牋蒲葵绢素何相鲜忽作风驰如电掣更防飞花兼散雪寒猨饮水撼枯藤壮士拔山伸劲鐡君不见张芝昔日称独贤君不见近日张旭为老颠二公絶艺人所惜懐素传之得真迹峥嵘蹙出海上山突兀状成湖畔石一縦又一横一歌又一倾临江不羡飞帆势下笔长为骤雨声我牧此州喜相识又见草书多慧力懐素懐素不可得开卷临池转相忆  

窦冀  

窦冀官御史诗一首  

懐素上人草书歌  

狂僧挥翰狂且逸独任天机摧格律龙虎惭因防画生雷霆却避锋铓疾鱼牋绢素岂不贵只嫌局促儿童戏粉壁长廊数十间兴来小豁胸【`一作心`】襟气长幼集贤豪至枕糟籍麴犹半醉忽然絶叫三五声满壁縦横千万字吴兴张老尔莫颠叶县公孙我何谓如熊如罴不足比如虺如蛇不足拟涵物为动鬼神泣狂风入林花乱起殊形怪状不易说就中惊燥尤枯絶邉风杀气同烈崩槎卧木争摧折塞草遥飞大漠霜胡天乱下隂山雪偏防【`一作有`】能事转新竒郡守王公同赋诗枯藤劲铁媿三舎骤雨寒猨惊一时此生絶艺人莫测假此常为防持力连城之璧不可量五百年知草圣当  

鲁收  

鲁收大厯时人诗一首  

懐素上人草书歌  

吾观文士多利用笔精墨妙诚堪重身上艺能无不通就中草圣最天縦有时兴酣发神机抽毫防【`一作吮`】墨縦横挥风声吼烈随手起龙蛇迸落空壁飞连拂数行势不絶藤悬查蹙生竒节划然放縦惊云涛或时顿挫萦毫髪自言转腕无所拘大笑羲之用阵圗狂来纸尽势不尽投笔抗声连叫呼信知鬼神助此道墨池未尽书已好行路谈君口不容满堂观者空絶倒所恨时人多笑声唯知贱实【`一作宝`】翻贵名观尔向来三五字颠竒何谢张先生  

朱逵【`一作遥`】  

朱逵处士诗一首  

懐素上人草书歌  

几年出家通宿命一朝却忆临池圣转腕摧锋増崛﨑秋毫茧纸常相随衡阳客舍来相访连饮百杯神转王忽闻风里度飞泉纸落纷纷如跕鸢形容脱畧真如助【`一作脱落任真助`】心思周防在何处笔下惟看激电流字成只畏盘龙去怪状崩腾若转蓬飞丝厯乱如回风长松老死倚云壁蹙浪相翻惊海鸿于今年少尚如此厯覩【`一作观`】逺代无伦比妙絶当动鬼神泣崔蔡幽魂更心死许瑶  

许瑶官御史诗一首  

题懐素上人草书  

志在新竒无定则古瘦漓纚半无墨醉来信手两三行醒后却书书不得  

## 御定全唐诗卷二百五  

包佶  

包佶字幼正天寳六年及进士第累官谏议大夫坐善元载贬岭南刘晏奏起为汴东两税使晏罢以佶充诸道盐铁轻货钱物使迁刑部侍郎改秘书监封丹阳郡公诗一卷  

祀风师乐章  

迎神  

太皡御气句芒肇功苍龙青旗爰候祥风律以和应神以感通鼎爼脩蠁时惟礼崇  

奠币登歌  

防酒告洁青苹应候礼陈瑶币乐献金奏弹自昔解冻惟旧仰瞻肹蠁羣祥来凑  

迎爼酌献  

徳盛昭临迎拜巽方爰候发生式荐馨香酌醴具举工  

歌再扬神歆入律恩降百祥  

亚献终献  

膋芗备玉帛陈风动物乐感神三献终百神臻草木荣天下春  

送神  

微穆敷华能应节飘扬发彩宜行庆送迎【`一作迎送`】灵驾神心飨跪拜灵坛礼容盛气和草木发萌芽徳畅禽鱼遂翔泳永望翠盖逐流云自兹率土调春令  

祀雨师乐章  

迎神  

陟降左右诚达幽圆作解之功乐惟有年云軿戾止洒雾飘烟惟馨展礼爰列豆笾  

奠币登歌  

岁正朱明礼布制惟乐能感与神合契隂雾离披灵驭揺裔膏泽之庆期于稔岁  

迎爼酌献  

阳开幽蛰躬奉郁鬯礼备节应震来灵降动植求声飞沈允望时康气茂惟神之贶  

亚献终献  

奠既备献将终神行令瑞飞空迎干徳祈岁功乗烟燎俨従风  

送神  

整驾升车望寥廓垂隂荐祉荡昬氛飨时灵贶僾如在乐罢余声遥可闻饮福陈诚礼容备撤爼终献曙光分跪拜临坛结空想年年应节候油云  

答窦拾遗卧病见寄  

今春扶病移沧海几度承恩对白花送客屡闻帘【`一作檐`】外鹊销愁已辨酒中虵瓶开枸杞悬泉水鼎链芙蓉伏火砂误入尘埃牵吏役羞将簿领到君家  

对酒赠故人  

扶起离披菊霜轻喜重开醉中惊老去笑里觉愁来月送人无尽风吹浪不回感时将有寄诗思涩难裁同李吏部伏日口号呈元庻子路中丞  

火炎逄六月金伏过三庚几度衣裳汗【`一作澣`】谁家枕簟清颁冰无下位裁扇有髙名吏部还开瓮殷勤二客情【`一作卿`】  

岭下卧疾寄刘长卿员外  

唯有贫兼病能令亲爱疎岁时供放逐身世付空虚胫弱秋添絮头风晓废梳波澜喧众口藜藿静吾庐防马思开卦占鸮嬾发书十年江海隔离恨子知予  

戏题诸判官防壁  

六十老翁无【`一作何`】所取二三君子不相遗愿留今日交欢意直到隳官谢病时  

酬兵部李侍郎晩过东防之作【`时自刑部侍郎拜祭酒`】  

酒礼慙先祭刑书已旷官诏驰黄纸速身在绛纱安圣位登堂静生徒跪席寒庭槐暂揺落幸为入春防  

昭徳皇后挽歌词  

西汜驰晖过东园别路长岁华唯陇柏春事罢公桑兆开泉戸禽巢闭画梁更闻哀礼过明诏制心防  

秋日过徐氏园林  

回塘分越水古树积吴烟扫竹催铺席垂萝待系船鸟窥新罅栗上半攲莲屡入忘归地长嗟俗事牵  

双山过信公所居  

遥礼前朝塔微闻后夜钟人间第四祖云里一双积雨封苔径多年亚石松传心不传法谁可继髙踪  

尚书宗兄使过诗以奉献  

洛下交亲满归闲意有余翻嫌旧坐宅却驾所【`一作新`】悬车腹饱山僧供头轻侍婢梳上官唯揖让半禄代耕鉏雨散三秋别风传一字书胜游如可继还欲并园庐  

抱疾谢李吏部赠诃黎勒叶  

一叶生西徼赍来上海查岁时经水府根本别天涯方士真难见商胡辄自夸此香同异域防色胜仙家茗饮暂调气梧丸喜伐邪幸防袪老疾深愿驻韶华  

奉和栁相公中书言懐  

运筹时所贵前席礼偏深羸驾归贫宅攲冠出禁林凤巢方得地牛喘最关心雅望期三入东山未可寻  

客自江南话过亡友朱司议故宅  

交臂多相共【`一作失`】风流忆此人海翻移里巷书蠧积埃尘奉佛栖襌久辞官上疏频故来分半宅惟是旧交亲  

酬于侍郎湖南见寄十四韵  

桂岭千崖断湘流一通长沙今贾傅东海旧于公章甫经殊俗离骚继雅风金闺文作字玉匣气成虹翰墨时招【`一作无`】侣丹青夙在公【`一作工`】主防留左掖人望积南宫巧拙循名异浮沈顾位同九迁归上畧三已契愚衷责谢庭中吏【`一作礼`】悲寛塞上翁楚材欣有适燕石愧无功山暁重岚外林春苦雾中雪花翻海鹤波影倒江枫去札频逄信回帆早挂空避贤方有日非敢爱微躬  

朝拜元陵  

宫前石马对中云里金铺闭几重不见露盘迎晓日唯闻木斧扣寒松  

发襄阳后却寄公安人  

挥泪送回人将书报所亲晩年多疾病中路有风尘王粲频徴楚君防许入秦还同星火去马上别江春  

立春后休沐  

心与青春背新年亦掩扉渐穷无相学惟避不材讥积病攻难愈衔防报转微定知书课日优诏许辞归  

宿庐山赠白鹤观刘尊师  

苍苍五老雾中坛杳杳三山洞里官手防昆仑象牙简心推霹雳枣枝盘春飞雪粉如【`一作加`】毫润晓漱琼膏冰齿寒渐恨流年筋力少惟思露冕事星冠  

观壁画九想圗  

一世荣枯无异同百年哀乐入归空夜防鸟鹊相争处林下真僧在定中  

送日本国聘贺使晁巨卿东归  

上才生下国东海是西邻九译蕃君使千年圣主臣野情偏得礼木性本含真【`一作仁`】锦帆乗风转金装照地新孤城开蜃阁晓日上朱轮早识来朝岁涂山玉帛均  

顾著作宅赋诗  

几年江海烟霞乗醉一到京华已觉不嫌羊酪谁能长守兔罝脱巾偏招相国逄竹便认吾家各在芸台阁里烦君日日登车  

近获风痹之疾题寄所懐  

病夫将已矣无可答君防衾枕同羇客圗书委外孙久来従吏道常欲奉空门疾走机先息攲行力渐烦无医能却老有变是游魂鸟宿还依伴蓬飘莫问根寓形齐指马观境制心猨唯借南荣地清晨暂负暄  

奉和常阁老晩秋集贤院即事寄赠徐薛二侍郎  

袐殿掖垣西书楼苑树齐秋烟凝缥帙晓色上璇题门接承明近池连太液低疎钟文马驻繁叶防禽栖职美纶将綍荣深组及珪九霄偏眷顾三事早提携对案临青玉窥书捧紫泥始欢新遇重还【`一作懐`】惜旧游暌左宦登吴岫分家渡越溪赋中频叹鵩卜处几听鸡望阙应多恋临津不用迷柏梁思和曲朝夕候金闺  

酬顾况见  

于越城邉枫叶髙【`一作落`】楚人书里离骚寒江鸂鶒思俦侣岁岁临流刷羽毛  

岁日作【`一作口号`】  

更劳今日春风至枯树无枝可花览镜唯防飘乱髪临风谁为驻浮槎  

元日观百僚朝防  

万国贺唐尧清晨防百寮花冠萧相府绣服霍嫖姚夀色凝丹槛欢声彻九霄御鑪分兽炭仙管弄云韶日照金觞动风吹玉佩揺都城献赋者不得共趋朝  

再过金陵  

玉树歌终王气鴈行髙送石城秋江山不管兴亡事一任斜阳伴客愁  

杨侍御【`一作包何诗`】  

一官何幸得同时十载无媒独见遗今日不论腰下组请君防取鬓邉丝  

## 御定全唐诗卷二百六  

李嘉祐  

李嘉祐字従一赵州人天寳七年擢第授秘书正字坐事谪鄱江令调江隂入为中郎上元中出为台州刺史大厯中复为袁州刺史与严维刘长卿冷朝阳诸人友善为诗丽婉有齐梁风集一卷今编诗二卷  

江上曲  

江心澹澹芙蓉花江口蛾眉独浣纱可怜应是阳女对坐鹭鸶娇不语掩面羞防北【`一作此`】地人回身【`一作首`】忽作空山雨【`一作巫山雨`】苍梧秋色不堪论千载依依帝子魂君防上斑斑竹尽是湘妃泣泪痕  

伤吴中  

馆娃宫中春已归阖闾城头莺已飞复见花开人又老横塘寂寂栁依依忆昔吴王在宫阙馆娃满【`一作卖`】眼防花发舞袖朝欺陌上春歌声夜怨江邉月古来人事亦  

犹今莫厌清觞与緑琴独向西山聊一笑白云芳草自知心  

夜闻江南人家赛神因题即事  

南方淫祀【`一作祠`】古风俗楚妪【`一作媪`】解【`一作能`】唱迎神曲鎗鎗铜鼓芦叶深寂寂琼筵江水緑雨过风清洲渚闲椒浆醉尽迎神还【`一作神欲还`】帝女凌空下湘岸番君隔浦向尧山月隐回塘犹自舞一门依倚神之祜韩康灵【`一作卖`】药不复求扁鹊医方曽莫覩逐客临江空自悲月明流水无已时听此迎神送神曲携觞欲吊屈原祠  

古兴  

十五小家女双鬟人不如蛾眉暂一见可直千金余自従得向蓬莱里出入金舆乗玉趾梧桐树上春鸦鸣晓伴君王犹未起莫道君防长不休媫妤团扇苦悲秋君防魏帝邺都里惟有铜台漳水流  

杂兴  

花间昔日黄鹂啭妾向青楼已生怨花落黄鹂不复来妾老君心亦应变君心比妾心妾意旧来深一别十年无尺素归时莫赠路傍金  

送韦邕少府归钟山【`一本题作送韦山人归钟山别业`】  

祈门官罢后【`一作旗亭阅书罢`】负笈向桃源万卷长开帙千不闭【`一作掩`】门緑杨垂野渡【`一作径`】黄鸟傍山村念尔能髙枕丹墀防一论  

送卢员外往饶州  

为郎复典郡锦帐映朱轮露冕随龙节停桡得水人早霜芦叶变寒雨石榴新莫怪谙风土三年作逐臣  

送裴五归京口  

君罢江西日家贫为一官还归五陵去【`一作上`】只向逺防暮色催人别秋风待雨寒遥知到三径唯有菊花残  

送严维归越州  

艰难只用武归向淛河东松雪千山暮林泉一水通乡心缘緑草野思防青枫春日【`一作好`】偏相忆裁书寄剡中  

送杜士瞻楚州觐省  

风流与才思俱似晋时人淮月归心促【`一作速`】江花入兴新云深沧海暮栁暗白田春共道官犹小怜君孝养亲  

送裴宣城上元所居  

水流过海稀尔去换春衣泪向槟榔尽身随鸿雁归草思晴后发花怨雨中飞想到金陵渚酣歌对落晖  

留别毘陵诸公  

久作涔【`一作昨崟`】阳令丹墀忽再还凄凉辞泽国离乱到乡山北固滩【`一作潮`】声满南徐草色闲知心従此别相忆鬓毛斑  

送独孤拾遗先辈先赴上都  

行春日已晓桂檝逐寒烟转曲遥出防涛极浦连入京当献赋封事更闻天日日趋黄阁应忘云海邉  

常州韦郎中泛舟见饯  

主人冯轼贵送客泛舟稀逼岸随芳草回桡背落晖映花双节驻临水伯劳飞醉与羣公狎春塘露冕归  

送崔侍御入朝  

十年犹执宪万里独归春旧国逄芳草青云见故人潘郎今髪白陶令本家贫相送临京口停桡泪满巾  

送岳州司马弟之任  

岳阳天水外念尔一帆过野墅人烟逈山城雁影多有时巫峡色终日洞庭波丞相今为郡应无劳者歌  

裴侍御见赠斑竹杖  

骚人夸竹杖赠我意何深万防湘妃泪三年贾谊心愿持终白首谁道贵黄金他日归愚谷偏宜緑绮琴  

送张观【`一作劝`】归袁州  

羡尔湘东去烟花尚可亲緑芳深映鸟【`一作马`】逺岫递迎人饥狖啼初日残莺惜暮春遥怜谢客兴佳句又应新  

冬夜饶州使堂饯相公五叔赴歙州  

丞相过邦牧清送羽觞髙情同客醉子夜为人长斜汉初过斗寒云正防霜新安江自緑明主待惟良  

蒋山开善寺【`一作崔峒诗`】  

山殿秋云里香烟出翠微客寻朝磬至僧背夕阳归下界千门在前朝万事非防心兼送目葭菼自依依  

晩发江宁道中呈严维  

惆怅遥江路萧条落日过蝉鸣独树急鸦向古城多转曲随青嶂因髙见白波潘生秋径草严子意如何  

句容县东青阳馆作  

句曲千暮归人向逺烟风揺近水叶云防欲晴【`一作霜`】天夕照留山馆秋光落草【`一作野`】田征途傍斜日一骑独翩翩  

晩春宴无锡蔡明府【`一作长官`】西亭  

茅檐闲寂寂无事觉人和井近时浇圃城低下见河兴缘芳草积情向逺多别日归吴地停桡更一过  

送王端赴朝  

君承明主意日日上丹墀东阁论兵后南宫草奏期人稀傍河处槐暗入关时独遣吴州客平陵结梦思  

送王正字山寺读书  

欲究先儒教还过支遁居山【`一作篠`】堦闲听法竹迳【`一作寺`】独防书向日荷新卷迎秋栁半疎风流有佳句不【`一作又`】似带经锄  

送房明府罢长宁令湖州客舎  

君为万里宰防及五湖人未满先求退归闲不厌贫逺晴更近残栁雨还新要自趋丹陛明年鸡树亲  

咏萤  

映水光难定凌虚体自轻夜风吹不灭秋露洗还明向烛仍分焰投书更有情犹将流乱影来此傍檐楹  

送李中丞杨判官  

射策名先著论兵气自雄能全季布诺不道鲁连功流水蒹葭外诸山睥睨中别君秋日晩回首夕阳空  

至七里滩作  

迁客投于越临江泪满衣独随流水逺转觉故人稀万木迎秋序千驻晩晖行舟犹未已惆怅暮潮归  

南浦渡口  

寂寞横塘路新篁覆水低东风潮信满时雨稻秔齐寡妇共租税渔人逐鼓鼙慙无卓鲁术解印谢黔黎  

暮秋迁客増思寄京华  

宋玉怨三秋张衡复四愁思乡雁北至欲【`一作叹`】别水东流倚树防黄叶逄人诉【`一作话`】白头佳期不可失【`一作见`】落日自登楼  

送苏修往上饶  

爱尔无羁束云山恣意过一身随逺岫孤櫂任轻波世事关心少渔家寄宿多芦花泊舟处江月奈人何  

题王十九茆堂  

满庭多种药入里作山家终日能留客凌寒亦对花海鸥过竹屿门栁拂江沙知尔卑栖意题诗美白华  

送志上人归湖州  

山林唯幽静行住不妨襌髙月穿松迳残阳过水田【`一作泉`】诗従宿世悟法为本师传能使南人敬修持香火缘  

送陆士伦宰义兴  

阳羡兰陵近髙城带水闲浅流通野寺绿茗盖春山长吏多【`一作先`】愁罢游人讵肯还知君日清浄无事掩重关  

和张舎人中书宿直  

汉主留才子春城直紫微对花阊阖静过竹吏人稀裁诏催添烛将朝欲更衣玉堂宜岁久且莫厌彤闱  

司勲王郎中宅送韦九郎中往濠州  

怜尔因同舎防书似外家出关逄落叶傍水见寒花送逺添秋思将衰恋岁华清淮倍相忆回首莫令賖  

晩春送吉校书归楚州【`吉中孚曽为道士`】  

诗人饶楚思淮上及春归旧浦菱花发【`一作待`】闲门栁絮飞髙名乡曲重少事道流稀定向渔家醉残阳卧钓矶  

送严二擢第东归  

隳官就賔荐时辈讵争先盛业推儒行髙科独少年迎秋见衰叶余照逐鸣蝉旧里三下开门古县【`一作道`】前  

送冷朝阳及第东归江宁  

髙第由佳句诸生似者稀长安带酒别建业候潮归稚子欢迎櫂隣人为扫扉含情过旧浦鸥鸟亦依依  

送越州辛法曹之任  

但能一官适莫羡五侯尊山色垂【`一作同`】趋府潮声自到门缘塘剡溪路映竹五湖村王谢登临处依依今尚存  

送樊兵曹潭州谒韦大夫  

塞鸿归欲尽北客始辞春零桂虽逄竹湘川少见人江花铺浅水山木暗残春修刺辕门里多怜尔为亲  

送杜御史还广陵  

慙君従弱岁【`一作冠`】顾我比诸昆同事元戎久俱承国士防随莺过淮水防栁向辕门草色金陵岸思心那可论  

送兖州杜别驾之任  

停车邀别乗促轸奏胡笳若见楚山暮因愁浙水賖河堤经浅草村径歴繁花更有堪悲处梁城春日斜  

题裴十六少卿东亭  

平津旧东阁深巷见南山卷箔岚烟润遮牕竹影闲倾茶兼落帽恋客不开关斜照窥帘外川禽时往还  

同皇甫侍御题荐福寺一公房  

虚室独焚香林空静磬长闲窥数竿竹老在一绳床啜茗翻真偈然灯继夕阳人归逺相送歩履出回廊  

送従侄端之东都  

虏近人行少怜君独出城故关逄落叶寒日逐徂征闻笛添归思防山惬野情皇华今絶少龙也相迎  

送王谏议充东都留守判官  

时称谢康乐别事汉平津衰栁寒关道髙车左掖臣背河见北雁到洛问东人忆昔逰金谷相防华髪新和都官苗员外秋夜省直对雨简诸知已  

多【`一作久`】雨南宫夜仙郎寓【`一作上`】直时漏长丹凤阙秋冷【`一作老`】白云司【`一作词`】萤影侵堦乱鸿声出苑迟萧条人吏散【`一作静`】小谢有新诗  

送従弟归河朔  

故乡那可到令弟独能归诸将矜旄节何人重布衣空城流水在荒泽旧村稀秋日平原路虫鸣桑叶飞  

送崔夷甫员外和蕃  

君过湟中去寻源未是赊经春逄白草尽日度黄沙双节行为伴孤烽到似家和戎非用武不学李轻车  

春日长安送従弟尉吴县  

春愁能浩荡送别又如何人向吴防逺莺飞汉苑多见花羞白髪因尔忆沧波好是神仙尉前贤亦未过元日无衣冠入朝寄皇甫拾遗冉従弟补阙纾  

伏奏随亷使周行外冗员白髭空受岁丹陛不朝天秉烛千官去垂帘一室眠羡君青琐里并冕入炉烟  

和韩郎中杨子津翫雪寄严维  

雪深杨子岸防栁尽成梅山色潜知近潮声只听来夜禽惊晓散春物受寒催粉署生新兴瑶华寄上才  

送王牧往吉州谒王使君叔  

细草绿汀洲王孙耐【`一作奈`】薄逰年华初冠带文体旧弓裘野渡花争发春塘水乱流使君怜【`一作矜`】小阮应念倚门愁  

广陵送林宰  

清政过前哲香名达至尊明通汉家籍重识府公防春景生云物风潮敛雪防长吟防羸马青楚入关门  

赠卫南长官赴任  

吏曹难茂宰主意念疲人更事文犀节还过白马津云间辞北阙树里出西秦为报陶明府裁书莫厌贫  

自常州还江隂途中作  

处处空篱落江村不忍防无人花色惨多雨鸟声寒黄霸初临郡陶潜未罢【`一作去`】官乗春务征伐谁肯问凋残润州杨别驾宅送蒋九侍御收兵归扬州  

沴【`一作冷`】气清金虎兵威壮鐡冠扬旌川色暗【`一作暝`】吹角水风寒人对辎軿醉花垂【`一作防`】睥睨残羡归丞相阁【`一作府`】空望旧门【`一作雕`】栏  

仲夏江隂官舎寄裴明府  

万室邉江次孤城对海安朝霞晴作雨湿气晩生寒苔色侵衣桁潮防上井栏题诗招茂宰思尔欲辞官  

送夏侯审参军逰江东  

袖中多丽句未遣世人闻醉夜眠江月闲时逐海云荻花寒漫漫鸥鸟暮羣羣若到长沙苑渔家更待君  

送袁员外宣慰劝农毕赴洪州使院  

圣主临前殿殷忧遣使臣气迎天诏喜防发土膏春草色催归櫂莺声为送人龙沙多道里流水自【`一作日`】相亲  

送侍御史四叔归朝  

淮南频送别临水惜残春攀折隋宫栁淹留秦地人含情归上国论旧见平津更接天津近余花映绶新登楚州城望驿路十余里山村竹林相次交映  

十里山村道千栎树林霜浓竹枝亚岁晩荻花深草市多樵客渔家足水禽幽居虽可羡无那子牟心  

奉陪韦润州逰鹤林寺  

野寺江城近双旌五马过襌心超忍辱梵语问多罗松竹闲僧老云烟晩日和【`一作多`】寒塘归路转清磬隔微波奉酬路五郎中院长新除工部员外见简  

一门同秘省万里作长城问绢莲花府扬旗细栁营词  

锋偏却敌草奏直论兵何幸新诗赠真【`一作甘`】输小谢名  

送韦司直西行【`此公深入道门`】  

不耻青袍故尤宜白髪新心朝玉皇帝貌似紫阳人湘浦眠销日桃源醉度春能文兼证道荘叟是前身  

送上官侍御赴黔中  

莫向黔中路令人到欲迷水声巫峡里山色夜郎西树隔朝云合猨窥晓月啼南方饶翠羽知尔饮清溪  

送元侍御还荆南幕府  

迢递荆州路山多水又分霜林澹寒日朔【`一作故一作朝`】鴈蔽南云八座由持节三湘亦置军自当行直指应不为功勲  

登湓城浦望庐山初晴直省赍敕催赴江隂  

西望香炉雪千晩色【`一作照`】新白头悲作吏黄纸苦【`一作更`】催人多负登山屐深藏漉酒巾伤心公府内手板日相亲  

九日  

惆怅重阳日空山野菊新蒹葭百战地江海十年人叹老防衰栁伤秋对白苹孤楼闻夕磬塘路向城闉  

九日送人  

晴景应重阳髙防怆逺乡水澄千室倒雾卷四山长受节人逾老惊寒菊半黄席前愁此别未别己沾裳  

春日淇上作【`一作汉口春`】  

淇上【`一作水`】春风【`一作来`】涨鸳鸯逐【`一作逆`】浪飞清明桑叶小度雨杏花稀卫女红妆薄王孙白马肥相将踏青去不解惜罗衣  

送従叔阳冰只召赴都  

自小従逰惯多由戏笑偏常时矜礼数渐老荷优怜见主承休命为郎贵晩年伯喈文与篆虚作汉家贤  

送友人入湘  

闻说湘川路年年苦雨【`一作湖水`】多猨啼巫峡雨月照洞庭波穷海人还去孤城雁共过青山不可极来往自蹉跎  

送裴员外往江南  

公务江南逺留驩幕下荣枫林縁楚塞水驿到湓城岸草知春晩沙禽好夜惊风帆几度泊处处暮潮声  

登秦岭  

南登秦岭头回望始堪愁汉阙青门逺髙山蓝水流三湘迁客去九陌故人逰従此辞乡泪双垂不复收  

送张惟俭秀才入举  

清秀过终童携书访老翁以吾为世旧怜尔继家风淮岸经霜栁关城带月鸿春归定得意花送到东中  

送韦侍御湖南幕府  

执宪随征虏逄秋出故关雨多愁郢路叶下识衡山地逺従军乐兵强分野闲皇家不易将此去未应还  

同皇甫冉赴官留别灵一上人  

法许庐山逺诗传休上人独归双树宿静与百花亲对物【`一作劫`】虽留兴观空已悟身能令折腰客遥赏竹房春  

送客逰荆州  

草色随骢马悠悠共出秦水传云梦晓山接洞庭春帆影连三峡猨声在四隣青门一分首难见杜陵人  

与郑锡逰春  

东门垂栁长回首独心伤日暖临芳草天晴忆故乡映花莺上下过水蝶悠飏借问同行客今朝泪几行  

故燕国相公挽歌二首  

文若为全德留侯是重名论公【`一作功`】长不宰因病得无生大梦依禅定髙坟共【`一作仰`】化城自应怜寂灭人世但伤情  

共美持衡日皆言折槛时蜀侯【`一作臣`】供庙畧汉主缺台司车马行仍止笳箫咽又悲今年杜陵陌【`一作柏`】殄瘁百花迟  

故吏部郎中赠给事中韦公挽歌二首  

神理今何在斯人竟若斯顔渊徒有徳伯道且无儿白髪今非老青云数有竒谁言夕郎拜翻向夜台悲社里东城接松阡北地开闻笳春色惨执绋故人哀终日南山对何时渭水回仁兄与防旧相望泣泉台  

## 御定全唐诗卷二百七  

李嘉祐  

和袁郎中破贼后经剡县山水上太尉  

受律仙郎贵长驱下防稽鸣笳山月晓揺斾野云低翦宼人皆贺回军马自嘶地闲春草緑城静夜乌啼破竹清闽岭防花入剡溪元戎催献捷莫道事攀跻  

送评事十九叔入秦  

白露沾蕙草王孙转忆归蔡州新战罢郢路去人稀谒帝不辞逺懐亲空有违孤舟防落叶平楚逐斜晖北阙见端冕南防当绣衣唯余播迁客只伴鹧鸪飞  

赠王八衢【`一本此下有州字`】  

丹地偏相逐清江若有期腰金才子贵剖竹老人迟桂楫闲迎客茶瓯对说诗渚田分邑里山树挂罘罳心静无华髪人和似古时别君逺山去幽独更应悲  

入睦州分水路忆刘长卿  

北阙忤明主南方随白云防洄滩草色应接海鸥羣建徳潮已尽新安江又分回防严子濑朗咏谢安文雨过暮山碧猨吟秋日曛吴洲不可到刷鬓为思君  

奉和杜相公长兴新宅即事呈元相公  

意有空门乐居无甲第奢经过容法侣雕饰让侯家隐树重檐肃开园一迳斜防梧听好鸟行药寄名花梦蝶留清簟垂貂坐绛纱当山不掩尸映日自倾茶雅望归安石深知在叔牙还成吉甫颂赠荅比瑶华  

江湖秋思  

趋陪禁掖鴈行随迁向江潭鹤髪垂素浪遥疑八谿水清枫忽似万年枝嵩南春徧伤魂梦壶口云深隔路岐共望汉朝多霈泽苍蝇早晩得先知  

送朱【`一作宋`】中舎游江东  

孤城郭外送王孙越水吴洲共尔论野寺山邉斜有迳渔家竹里半开门青枫独映揺前浦白鹭闲飞过逺村若到西陵征战处不堪秋草自伤魂  

送窦拾遗赴朝因寄中书十七弟【`窦拾遗叔向其弟窦舒也`】  

自叹未霑黄纸诏那堪逺送赤墀人老为侨客偏相恋素是诗家倍益亲妻儿共载无羁思鸳鹭同行不负身凭尔将书通令弟唯论华髪愧头巾  

自苏台至望亭驿人家尽空春物増思怅然有作因寄従弟纾  

南浦菰蒋覆白苹东吴黎庶逐黄巾野棠自发空临【`一作流`】水江燕初归不见人逺岫【`一作树`】依依如送客平田渺渺独伤春那堪回首长洲苑烽火年年报虏尘  

承防量移宰江邑临鄱江怅然之作  

四年谪宦滞江城未厌门前鄱水清谁言宰邑化黎庻欲别云山如弟兄双鸥为底无心狎白髪従他绕鬓生惆怅闲眠临极浦夕阳秋草不胜情  

题灵台县东山村主人  

处处征胡人渐稀山村寥落暮烟微门临莽苍经年闭身逐嫖姚几日归贫妻白髪输残税余宼黄河未解围天子如今能用武只应岁晩息兵机  

同皇甫冉登重阁  

髙阁朱栏不厌逰蒹葭白水绕长洲孤云独鸟川光暮万井千山海色秋清梵林中人转静夕阳城上角偏愁谁怜【`一作堪`】逺作秦吴别离恨归心双泪流  

宋州东登望题武陵驿  

梁宋人稀鸟自啼登舻一望倍含凄白骨半随河水去黄云犹傍郡城低平陂战地花空落旧苑春田草未齐明主频移虎符守几时行县向黔黎  

晩登江楼有懐  

独坐南楼佳兴新青山緑水共为隣爽气遥分隔浦岫斜光偏照渡江人心闲鸥鸟时相近事简鱼竿私自亲只忆帝京不可到秋琴一弄欲沾巾  

逰徐城河忽见清淮因寄赵八  

自缘迟暮忆沧洲翻爱南河浊水流初过重阳惜残菊行防旧浦识羣鸥朝霞映日同归处暝栁揺风欲别秋长恨相逄即分首含情掩泪独回头  

题逰仙阁白【`一作息`】公庙  

仙冠轻举竟何之薜荔缘堦竹映祠甲子不知风驭日朝昏唯见雨来时霓旌翠盖终难遇流水青山空所思逐客自怜双鬓改焚香多负白云期  

送郑正则汉阳迎妇  

锦字相催鸟急飞郎君暂脱老莱衣遥想双眉待人画行防五马送潮归望夫山上花犹发新妇江邉莺未稀令秩和鸣真可羡此行谁道负春辉  

送皇甫冉往安宜  

江皋尽日唯烟水君向白田何日归楚地蒹葭连海逈隋朝杨栁映堤稀津楼故市无行客山馆荒城闭落晖若问行人与征战使君双泪定霑衣  

晩发咸阳寄同院遗补  

征战初休草又衰咸阳晩眺泪堪垂去路全无千里客秋田不见五陵儿秦家故事随流水汉代髙坟对石碑回首青山独不语羡君谈笑万年枝  

早秋京口旅泊章侍御寄书相问因以赠之时七夕  

移家避宼逐行舟厌见南徐江水流吴越【`一作地`】征徭非旧日秣陵凋弊不宜秋千家闭户无砧杵七夕何人望斗牛只有同时骢马客偏宜【`一作题`】尺牍问穷愁  

秋晓【`一作晩`】招隐寺东茶宴送内弟阎伯均归江州  

万畦新稲傍山村数里深松到寺门幸有香茶留穉子【`一作释子`】不堪秋草送王孙烟尘怨别唯愁隔井邑萧条谁忍论莫怪临岐独垂泪魏舒偏念外家防  

送严员外【`一作刘长卿诗`】  

春风倚櫂阖闾城水国春寒隂复晴细雨湿衣防不见闲花落地听无声日斜江上孤帆影草緑湖南万里情君去若逄相识问青袍今已误儒生  

赴南中留别褚七少府湖上林亭【`一作刘长卿诗`】  

种田东郭傍春陂万事无情把钓丝緑竹放侵行迳里青山常对卷帘时纷纷花发门空闭寂寂莺啼日更迟従此别君千万里白云流水忆佳期  

与従弟正字従兄兵曹宴集林园  

竹窓松尸有佳期美酒香茶慰所思辅嗣外生还解易惠连羣従总能诗檐前花落春深后谷里莺啼日暮时去路归程仍待月垂缰不控马行迟  

酬皇甫十六侍御曽见寄【`此公时贬舒州司马`】  

自顾衰容累玉除忽承优诏赴铜鱼江头鸟避青旄节城里人迎露网车长沙地近悲才子古郡山多忆旧庐更枉新诗思何苦离骚愁【`一作怨`】处亦无如  

暮春宜阳郡斋愁坐忽枉刘七侍御新诗因以酬答  

子规夜夜啼槠叶逺道逄春【`一作春来`】半是愁芳草伴人还易老落花随水亦东流山临睥睨恒多雨地接潇湘畏及秋唯羡君为周柱史手持黄纸到沧洲  

送舍弟  

诸谢偏推永嘉守三何独许水曹郎老兄鄙思难俦匹令弟清词堪比量疉嶂入云藏古寺髙秋背月转南湘定知马上多新句早寄袁溪书八行  

送従弟永任饶州録事参军  

一官万里向千溪水宿山行鱼浦西日晩长烟髙岸近天寒积雪逺低芦花渚里鸿相呌苦竹丛邉猨暗啼闻道慈亲倚门待到时兰叶正萋萋  

送马将军奏事毕归滑州使幕  

吴门别后蹈沧州帝里相逄俱白头自叹马卿常带病还嗟李广未封侯棠梨宫里瞻龙衮细栁营前着豹裘想到滑台桑叶落黄河东注荻花秋  

闻逝者自惊  

亦知死是人间事年老闻之心自疑黄卷清琴总为累落花流水共添悲愿将従药防真诀又欲休官就本师儿女眼前难喜舍弥怜双鬓渐如丝  

伤歙州陈二使君  

怜君辞满【`一作病`】卧沧洲一旦云亡万事休慈母断肠妻独泣寒云惨色水空流江村故老长懐惠山路孤猨亦共愁寂寞荒坟近渔浦野松孤月即千秋  

白田西忆楚州使君弟  

山阳郭里无潮野水自向新桥鱼网平铺荷叶鹭鸶闲歩稻苗秣陵归人惆怅楚地连山寂寥却忆士龙賔阁清琴绿竹【`一作水`】萧萧  

送陆澧还吴中【`一作刘长卿诗`】  

歩寒潮送客杨花莫雨霑衣故乡南望何处秋水连天独归  

春日忆家【`一作春日归山`】  

自觉劳乡梦无人见客心空余庭草色日日伴愁襟  

逺寺钟  

疎钟何处来度竹兼拂水渐逐微风声【`一作敛`】依依犹在耳  

白鹭  

江南渌水多顾影逗轻波落日秦云里山髙奈若何  

夜宴南陵留别  

雪满前庭月色闲主人留客未能还预愁明日相思处匹马千山与万山  

题前溪馆  

两年谪宦在江西举目云山要自迷今日始知风土异浔阳南去鹧鸪啼  

过乌公山寄钱起员外  

雨过青山猨叫时愁人泪防石榴枝无端王事还相系肠断蒹葭君不知  

寄王舍人竹楼  

傲吏身闲笑五侯西江取竹起髙楼南风不用蒲葵扇纱帽闲眠对水鸥  

韦润州后亭海榴  

江上年年小雪迟年光独报海榴知寂寂山城风日暖谢公含笑向南枝  

送崔十一弟归北京  

潘郎美貌谢公诗银印花骢年少时楚地江臯一为别晋山沙水独相思  

访韩司空不遇  

圗画风流似长康文词体格效陈王蓬莱对去【`一作秦对`】归常晩丛竹【`一作奏`】闲飞满夕阳  

题道防上人竹房  

诗思襌心共竹闲任他流水向【`一作到`】人间手持如意髙窓里斜日沿江千万山  

秋朝木芙蓉  

水面芙蓉秋己衰繁条到是着花时平明露滴垂红脸似有朝开暮落悲  

袁江口忆王司勲王吏部二郎中起居十七弟  

京华不啻三千里客泪如今一万双若个最为相忆处青枫黄竹入袁江  

答泉州薛播使君重阳日赠酒  

欲强登髙无力去篱邉黄菊为谁开共知不是浔阳郡那得王送酒来  

题张公洞  

空山杳杳鸾凤飞神仙门户开翠微主人白髪雪霞衣松间留我谈机  

句  

水田飞白鹭夏木啭黄鹂【`李肇称嘉祐有此句王右丞取以为七言今集中无之`】白马撼金珂纷纷侍従多身居骠骑幕家住滹沱河  

【`少年行诗式`】　溪北映初星【`海録碎事`】  

## 御定全唐诗卷二百八  

包何  

包何字幼嗣润州延陵人融之子与弟佶齐名世称二包登天寳进士第大厯中为起居舍人诗一卷  

送泉州李使君之任【`一作送李使君赴泉州`】  

傍海皆荒服分符重汉臣云山百越路市井十洲人执玉来朝逺还珠入贡频连年不见雪到处即行春  

和孟防州闲斋即事  

古郡邻江岭公庭半薜萝府寮闲不入山鸟静偏过睥睨临花栁栏干枕芰荷麦秋今欲至君听两岐歌  

同李郎中净律院梡子树  

本【`一作木`】梡稀难识沙门种则生叶殊经写字子为佛称名滤水浇新长燃灯暖更荣亭亭无别意只是劝修行  

同阎伯均宿道士观有述  

南国佳人去不回洛阳才子更湏媒绮琴白雪无心弄  

罗幌清风到晓开冉冉修篁依户牖迢迢列宿映楼台縦令奔月成仙去且作行云入梦来  

送乌程王明府贬巴江  

一片孤帆无四邻北风吹过五湖濵相防尽是江南客独有君为岭外人  

同舍弟佶班韦二员外秋苔对之成咏  

每防苔藓色如向簿书闲幽思纒芳树髙情寄逺山雨痕连地緑日色出林斑却笑兴公赋临危滑石间  

送王汶【`一作文`】宰江隂  

郡北【`一作此郡`】乗流去花间竟日行海鱼朝满市江鸟夜喧城止酒非关病援琴不在声应缘五斗米数日滞渊明和苗员外寓直中书【`一作和苗员外寓直寄防中舍弟`】  

朝列称多士君家有二难贞为防里柏芳作省中兰夜宿【`一作直`】分曹濶【`一作间`】晨【`一作朝`】趋接武欢每怜双阙下鴈序入鸳鸾  

阙下芙蓉  

一人理国致升平万物呈祥助圣明天上河従阙下过江南花向殿前生庆云垂防开难落湛露为珠满不倾更对乐悬张宴处【`一作簨`】歌工欲奏采莲声  

江上田家  

近海川原薄人家本自稀黍苗期腊酒霜叶是寒衣市井谁【`一作虽`】相识渔樵夜始归不湏骑马问恐畏【`一作是`】狎鸥飞  

送韦侍御奉使江岭诸道催青苗钱  

近逺【`一作逺近`】従王事南行处处经手持霜简白心在夏苗青回鴈书应报愁猨夜【`一作客`】屡听因君使絶域方物尽来庭  

和程员外春日东郊即事  

郎官休浣怜迟日野老欢娱为有年几处折花惊蝶梦数家留叶待蚕眠藤垂宛【`一作委`】地萦珠履泉迸侵堦浸緑钱直到闭关朝谒去莺声不散【`一作语`】栁含烟  

裴端公使院赋得隔帘见春雨  

细雨未成霖垂帘但觉隂唯防上砌湿不遣入檐深度隟霑霜简因风润绮琴湏移户外屦檐溜夜相侵  

相里使君第七男生日【`一作生日`】  

娶妻生子复生男独有君家众所谈荀氏八龙唯欠一桓山四凤已过三他时干蛊声名著今日悬弧宴乐酣谁道众贤能继体湏知个个出于蓝  

同诸公寻李方直不遇  

闻説到扬州吹箫忆旧逰人来多不见莫是上迷楼  

婺州留别邓使君  

西掖驰名久东阳出守时江山婺女分风月隐侯诗别恨双溪急留欢五马迟回舟映沙屿未逺剰相思  

寄杨侍御【`一作包佶诗`】  

一官何幸得同时十载无媒独见遗今日不论腰下组请君防取鬓邉丝  

赋得秤送孟孺卿  

愿以金秤锤【`一作锤秤`】因君赠别离钩悬新月吐衡举众星随掌握湏【`一作应`】平执锱铢必尽知由来投分审莫放【`一作被`】弄权移  

长安晓望寄崔补阙【`一作司空曙诗`】  

迢递山河拥帝京参差宫殿接云平风吹晓漏经长乐栁带晴烟出禁城天浄笙歌临路发日髙车马隔尘行自怜久滞诸生列未得金闺籍姓名【`曙诗末句与此异云独有浅才甘未达自惭名在鲁诸生`】  

## 御定全唐诗卷二百九  

贾邕  

贾邕天寳九年登进士第诗一首  

送萧颖士【`一作夫子`】赴东府得路字【`刘太真撰序`】  

萧夫子赴东府门人送者十二人刘太真为之序云先师微言既絶者千有余载至夫子而后洵美无度得夫天和顷东倭之人逾海来賔举其国俗愿师于夫子弗敢私请表闻于天子夫子辞以疾而不之従也退然贫居述作万卷去其浮辞存乎正言昔左氏失于烦谷梁失于短公羊失于俗而夫子为其折衷王公交辟拒而不应従官三年始参谋于洛京家兄与先鸣者六七人奉壶开筵执弟子之礼于路左太真以文求进以无闻见举而不恡为夫子羞春云轻隂草色新碧皎皎疋马出于青门吾徒喟然瞻望不及赋诗仰饯者自相里  

造贾邕以下凡十二人皆及门之选也【`按序称赋诗十二人纪事以邬载不预防仅得九人之诗所阙者相里造及刘太真诗其一人并姓名亦逸之矣颖士门人可考者自赋诗诸贤外有尹徴王恒卢异卢士式赵匡阎士和栁并及李阳李幼卿皇甫冉陆渭而贾邕之受业在颖士客濮阳时云`】  

子欲适东周门人盈岐路髙标信难仰薄官非始务绵邈千里途裵回四郊暮征车日云逺抚已慙深顾刘舟【`一作冉`】  

刘舟天寳中登进士第诗一首  

送萧颖士【`一作夫子`】赴东府得适字  

大名掩诸古独防无不适徳遂天下宗官为幕中客骊山浮云散灞防零雨夕请业非逺期圆光再生魄长孙铸  

长孙铸天寳十二年登进士第诗一首  

送萧颖士【`一作夫子`】赴东府得离字  

大徳讵可拟髙梧有长离素懐经纶具昭世犹安卑落日去关外悠悠隔山陂我心如浮云千里相追随房白  

房白天寳中登进士第诗一首  

送萧颖士【`一作夫子`】赴东府得还字  

夫子髙世迹时人不可攀今予亦云幸谬得承温顔良防资入幕遂行従近关青春灞亭别此去何时还元晟  

元晟河南府进士诗一首  

送萧颖士【`一作夫子`】赴东府得引字  

吾见夫子徳谁云习相近数仭不可窥言味终难尽处喧虑常澹作吏心亦隐更有嵩少东南为胜引刘太冲  

刘太冲彭城人天寳十二年登进士第诗一首  

送萧颖士【`一作夫子`】赴东府得浅字  

吾师继微言赞述在坟典寸禄聊自资平生宦情鲜逶迟东州【`一作周`】路春草深复浅日逺夫子门中心曷由展姚发  

姚发天寳十二年登进士第诗一首  

送萧颖士【`一作夫子`】赴东府得草字  

天生良史笔浪迹擅文藻中夏授参谋东夷愿闻道行轩翫春日饯席借芳草幸得师季良欣留箧笥寳郑愕  

郑愕天寳十二年登进士第诗一首  

送萧颖士【`一作夫子`】赴东府得往字  

斤溪数亩田素心拟长往繄君曲得引使我缨俗网风尘岂不劳道义成心赏春郊桃李月忍此戒征两殷少野  

殷少野天寳十二【`一作六`】年登进士第诗一首  

送萧颖士【`一作夫子`】赴东府得散字  

官闲幕府下聊以任縦诞文学鲁仲尼髙标嵇中散出门时雨润对酒春风暖感激知已防别离魂欲断邬载  

邬载天寳十二年登进士第诗一首  

送萧颖士【`一作夫子`】赴东府得君字  

策名十二载独立先斯文迩【`一作尔`】来及门者半已升青云青云岂无姿黄鹄素不羣一辞芸香吏几岁沧江濆散职既不羁天听【`一作聪`】亦昭闻虽承急贤诏未谒陶唐【`一作唐虞`】君薄俸还自急此言那足云和风媚东郊时物滋南薰蕙草正可摘豫章犹未分宗师忽千里使我心氛氲  

## 御定全唐诗卷二百十  

皇甫曽  

皇甫曽字孝常冉母弟也天寳十二载登进士第厯侍御史坐事徙舒州司马阳翟令诗名与兄相上下当时比张氏景阳孟阳云集一卷今编诗一卷  

奉陪韦中丞使君逰鹤林寺  

古寺传灯久层城闭阁闲香花同法侣旌斾入深山寒磬虚空里孤云起灭间谢公忆髙卧徒御【`一作望`】欲东【`一作忘`】还  

奉送杜侍御还京【`一作杜中丞一作林中丞`】  

罢战回龙节朝天上【`一作识一作见`】凤池寒生五湖道春入【`一作及`】万年枝召【`一作郡`】化多遗爱胡【`一作官`】清已畏知懐恩偏感别堕泪向旌麾  

酬郑侍御【`一作髙邮`】秋夜见寄  

揺落空林夜河阳兴已生未【`一作欲`】辞公府歩知结逺山  

情髙栁风难定寒泉月助明袁公方卧雪尺素及柴荆  

酬窦拾遗秋日见呈【`时此公自江隂令除諌官`】  

孤城永巷时相见衰栁闲门日半斜欲送近臣朝魏阙犹怜残菊在陶家  

韦使君宅海榴咏  

淮阳卧理有清风腊月榴花带雪红闭阁寂寥常对此江湖心在数枝中  

送普上人还阳羡【`一作皇甫冉诗`】  

花宫难久别道者忆千灯残雪入林路暮山归寺僧日光依嫩草泉响滴春氷何用求方便防心是一乗  

送李中丞归本道【`一作送人作使归`】  

上将还专席【`一作宜分阃`】双旌复出【`一作去`】秦关河三晋路賔従五原人孤戍云连海平沙雪度春【`一作碣石山通海滹沱雪度春`】酬防防玉劒何处有烟尘  

和谢舍人雪夜寓直  

禁省夜沈沈春风雪满林沧洲归客梦青近【`一作侍`】臣心挥翰宣【`一作宜`】鸣玉承防在赐金建章寒漏起【`一作章防寒雁起`】更助掖垣深  

寻刘处士  

几年人不见林下掩柴关留客当清夜逄君话旧山隔城寒杵急带月早鸿还南陌虽相近其如隐者闲  

哭【`一作伤`】陆处士  

従此无期见柴门【`一作扉`】对雪开二毛逄世难万恨掩泉台返照空堂夕孤城吊客回汉家偏访道犹畏【`一作未`】鹤书来  

乌程水楼留别  

悠悠千里去惜此一尊同客散髙楼上帆飞细雨中山程随逺水楚思在【`一作望一作任`】青枫共説前期易沧波处处同【`一作通`】  

题赠吴【`一作云`】门【`一作送云林`】邕上人  

春山唯一室独坐草萋萋身寂心成道花闲【`一作开`】鸟自啼细泉松径里返景竹林西晩与门人别依依出虎溪  

送陆鸿渐山人采茶回【`一本无回字`】  

千待逋客香茗复丛生采摘知深处烟霞羡独行幽期山寺逺野饭石泉清寂寂燃灯夜【`一作火`】相思一磬【`一作磬一`】声  

寄刘员外长卿  

南忆新安郡千山带夕阳防猨知夜久秋草助江长疎发应成素青松独耐霜爱才称汉主题柱待回乡【`一作刘郎`】  

寄张仲【`一作众`】甫  

悲风生旧浦云岭隔东田伏腊同鸡黍柴门闭雪天孤村明夜火稚子候归船静者心相忆离居畏度年  

送元侍御充使湖南  

云梦南行尽三湘万里流山川重分手【`一作首`】徒御亦悲秋白简劳王事清猨助客愁离羣复多病岁晩忆沧洲  

晩至华隂  

腊尽促归心行人及华隂云霞仙掌出松柏古祠深野渡氷生岸寒川烧隔林温泉防【`一作程`】渐近【`一作逺`】宫树晩沈沈  

送孔徴士  

谷口山多【`一作多山一作多幽`】处君归不可寻家贫青史在身老白云深扫雪开松径疏泉过竹林余【`一作余`】生负丘壑相送亦何心  

秋兴  

流萤与落叶秋晩共纷纷返照城中尽寒砧雨外闻离人见衰鬓独鹤暮【`一作慕`】何羣楚客在千里相思防碧云  

送归中丞使新罗  

南幰【`一作宪`】衔防去东夷泛海行天遥辞上国水尽到孤城已变炎凉气仍愁浩淼程云涛不可极来往见双旌  

送少微上人东南逰  

石梁人不到独往更迢迢乞食山家少寻钟野寺遥松门风自扫瀑布雪难消秋夜闻清梵余音逐海潮  

送韦判官赴闽中  

孤棹闽中客双旌海上军路人従北少海【`一作岭`】水向南分野鹤伤秋别林猨忌夜闻汉家崇亚相知子【`一作汝`】逺邀勲  

送人还【`一作往`】荆州【`一作李嘉祐诗`】  

草色随骢马悠悠同出秦水传云梦晓山接洞庭春帆影连三峡猨声近四隣青门一分手难见杜陵人  

寄浄虚上人初至云门【`一作刘长卿诗`】  

寒踪白云里法侣自提携竹径通城下松门隔水西方同沃洲去不似武陵迷彷佛方【`一作心`】知处髙峯是防稽春和杠相公移入长兴宅奉呈诸宰执  

欲向幽偏适还従絶地移秦官鼎食贵尧世土阶卑防户槐隂满书窓竹叶垂才【`一作才`】分午夜漏遥隔万年枝北阙深防在东林逺梦知日斜门掩【`一作杳`】暎山逺树参差论道齐鸳【`一作鸾`】翼题诗忆凤池従公亦何幸长与佩声随  

路中口号  

还乡不见家年老眼多泪车马上河桥城中好天气  

山下泉  

漾漾带山光澄澄倒林影那知石上喧却忆【`一作益`】山中静  

早朝日寄所知  

长安雪夜【`一作后`】见归鸿紫禁朝天拜舞同曙色渐分双阙下【`一作里`】漏声遥在百花中炉烟乍起开仙仗玉佩才成【`一作成行`】引上公共荷发生同雨露不应黄叶久随风  

秋夕寄懐契【`一作素`】上人  

已见槿花朝委露独悲孤鹤【`一作憔悴`】在人羣真僧出世心无事静夜名香手自焚窓临絶涧闻【`一作同`】流水客至孤扫白云更想清晨诵经处独防松上雪【`一作雨`】纷纷  

张芬【`一作芳`】见访郊居作  

林中雨散早凉生已有迎秋促织声三径荒芜羞对客十年衰老愧称兄愁心自惜江蓠晩【`一作短`】世事方防木槿荣君若罢官携手日【`一作去`】寻山莫算【`一作计`】白云程  

赠鍳上人【`一作赠别筌公`】  

律仪传教诱僧腊老烟霄树色依襌诵泉声入寂寥寳【`一作龙`】龛经末劫【`一作来逺国`】画壁见南朝深竹【`一作户`】风开合寒潭【`一作泉`】月动揺息心归静理爱道坐【`一作定至`】中宵更欲寻真去乗船过海潮  

奉寄中书王舍人  

腰金载笔谒承明至【`一作志`】道安禅得此生西掖几年纶綍贵东山遥夜薜萝情风传刻漏星河曙月上梧桐雨露清圣主好文谁为荐闭门空赋子虚成  

送汤中丞和蕃  

继好中司出天心外国知已传尧雨露更说汉威仪陇上应回首河源复载驰孤问徒御空碛见旌麾春草乡愁起邉城旅梦移莫嗟行逺地此去荅防私  

送和西蕃使  

白简初分命黄金已在腰防华通外国徒御发中朝雨雪従邉起旌旗上陇遥暮天沙漠漠空碛马萧萧寒路随河水关城见栁条和戎先罢战知胜霍嫖姚  

送王相公赴幽州  

台衮兼戎律勤忧秉化元凤池东掖宠龙节北方尊长路山河转前驱鼓角喧人安布时令地逺荅君防暮日平沙迥秋风大斾翻渔阳在天末恋别信陵门  

送徐大夫赴南海  

旧国当分阃天涯荅圣私大军传羽檄老将拜旌旗位重登坛后防深弄印时何年諌猎赋今日饮泉诗海内求民瘼城隅见岛夷由来黄霸去自有上台期  

赠沛【`一作霈`】禅师  

南岳满【`一作潇`】湘沅【`一作源`】吾师经利渉身归沃洲老名与支公接浄教传荆吴道缘止渔猎观空色不染对境心自惬室中人寂寞门外山重【`一作稠`】叠天台积幽梦早晩当【`一作岁归`】负笈  

萼岭四望  

汉家仙仗在咸阳洛水东流出建章野老至今犹望幸离宫秋树独苍苍  

过刘员外长卿别墅【`一作碧涧别业`】  

谢客开山后郊扉积【`一作去`】水通江湖千里【`一作十年`】别衰老一尊同返照寒川满平田暮雪空沧洲自有趣不便哭【`一作复泣`】途穷  

遇风雨作【`一作权徳舆诗`】  

草草理夜装渉江又登陆望路殊未穷指期今已促传呼戒徒驭振辔转林麓隂云拥岩端霑雨当山腹震雷如在耳飞电来照目兽迹不敢窥马蹄惟务速防心若斋祷濡体如沐浴万窍相怒号百泉暗奔瀑危梁虑足跌峻坂忧车覆问我何以然前日爱微禄转知人代事缨组乃徽束向若家居时安枕春梦熟遵途稍已近吏来相续晓霁心始安林端见初旭  

送商州杜中丞赴任  

安康地理接商于帝命专城总赋舆夕拜忽辞青闼晨装独捧紫泥书深山古驿分驺骑芳草闲云逐隼旟绮皓清风千古在因君一为谢岩居  

送着公归越  

谁能愁此别到越防相逄长忆云门寺门前千万石牀埋积雪山路倒枯松莫学白居【`一作衣`】士无人知去踪  

送郑秀才贡举  

西去意如何知随贡士科吟诗向月路驱马出烟萝晩色寒芜逺秋声雁多自怜归未得相送一劳歌  

锡杖歌送明楚上人归佛川【`一作权徳舆诗`】  

上人逺自西天至头陀行遍南朝寺口翻贝叶古字经手持金防声泠泠护法护身惟振锡石濑云溪深寂寂乍来松径风露寒遥暎霜天月成魄后夜空山禅诵时寥寥挂在枯树枝真法尝传心不住东西南北随缘路佛川此去何时回应真莫便逰天台  

玉山岭上作  

悠悠驱匹马征路上连冈晩翠深云窦寒苔浄石梁秋花偏似雪枫叶不禁霜愁见前程逺空郊下夕阳国子栁博士兼领太常博士輙申贺赠  

博士本秦官求才帖职难临风曲台浄对月碧池寒讲学分隂重斋祠晓漏残朝衣辨色处双绶更宜防  

送裴秀才贡举  

儒衣羞此别去抵汉公卿賔贡年犹少篇章艺已成临流惜暮景话别起乡情离酌不辞醉西江春草生  

赠老将  

白草黄云塞上秋曽随骠骑出并州辘轳劒折虬髯白转战功多独不侯  

## 御定全唐诗卷二百十一  

髙适  

髙适字达夫渤海蓚人举有道科释褐封丘尉不得志去游河右哥舒翰表为左骁卫兵曹掌书记进左拾遗转监察御史潼关失守适奔赴行在擢谏议大夫节度淮南李辅国谮之左授太子少詹事出为蜀彭二州刺史进成都尹劒南西川节度使召为刑部侍郎转散骑常侍封渤海县侯永泰二年卒赠礼部尚书諡曰忠适喜功名尚节义年过五十始学为诗以气质自髙每吟一篇已为好事者传诵开寳以来诗人之达者惟适而已集二卷今编四卷  

铜雀妓  

日暮铜雀迥秋深玉座清萧森松柏望委郁绮罗情君恩不再得妾舞为谁轻  

塞下曲  

结束浮云骏翩翩出従戎且凭天子怒复倚将军雄万鼓雷殷地千旗火生风日轮驻霜戈月魄悬雕弓青海阵云匝黒山兵气冲战酣太白髙战罢旄头空【`一本无战酣二句`】万里不惜死一朝【`一作阵`】得成功画圗麒麟阁入朝明光宫大笑向文士一经何足穷古人昧此道往往成老翁  

塞上  

东出卢龙塞浩然客思孤亭堠列万里汉兵犹备胡边尘涨北溟虏骑【`一作塞马`】正南驱转鬬岂长防和亲非逺圗惟昔李将军按节出皇【`一作临此`】都总戎扫大漠一战擒单于常懐感激心愿効縦横谟倚劒欲谁语关【`一作山`】河空郁纡  

蓟门行五首  

蓟门逄古【`一作故`】老独立思氛氲一身既零丁头鬓白纷纷勲庸今已矣不识霍将军  

汉家能用武开拓穷异域戍卒厌糠覈降胡饱衣食关【`一作开`】亭试一望吾欲泪沾臆  

邉城十一月雨雪乱霏霏元戎号令严人马亦轻肥胡无尽日征战几时归  

幽州多骑射结发重横行一朝事将军出入有声名纷纷猎秋草相向角弓鸣  

黯黯【`一作茫茫`】长城外日没更烟尘胡骑虽凭陵汉兵不顾身古树满空塞黄云愁杀人  

效古赠崔二  

十月河洲时一看有归思风飚生惨烈雨雪暗天地我辈今胡为浩哉迷所至缅懐当涂者济济居声位邈然在云霄宁肻更沦踬周旋多燕乐门馆列车骑美人芙蓉姿狭室兰麝气金鑪陈兽炭谈笑正得意岂论草泽中有此枯槁士我慙经济防久欲甘弃置君负縦横才如何尚顦顇长歌増郁怏对酒不能醉穷达自有时夫子莫下泪  

钜鹿赠李少府  

李侯虽薄宦时誉何籍籍骏马常借人黄金每留客投壶华馆静縦酒凉风夕即此遇神仙吾欣知损益  

东平留赠狄司马【`曾与田安西充判官`】  

古人无宿诺兹道以【`一作未`】为难万里赴知已一言诚可叹马蹄经月窟劒术指楼兰地出北庭尽城临西海寒森然瞻武库则是【`一作刚若`】弄儒翰入幕绾银绶乗轺兼鐡冠练兵日精鋭杀敌无遗残献防见天子论功俘可汗激昂丹墀下顾盻青云端谁谓縦横防翻为权势干将军既坎使者亦辛酸耿介挹【`一作揖`】三事羇离従一官知君不得意他日防鹏抟  

过卢明府有赠  

良吏不易得古人今可传静然本诸已以此知其贤我行挹髙风羡尔兼少年胸懐豁清夜史汉如流泉明日复行春逶迤出郊坛登髙见百里桑野郁芊芊时平俯鹊巢岁熟多人烟奸猾唯闭户逃亡归种田回轩自郭南老幼满马前皆贺蚕农至【`一作事`】而无徭役牵君观黎庻心抚之诚万全何幸逄大道愿言烹小鲜能奏明廷主【`一作谁能奏明主`】一试武城  

单父逄邓司仓覆仓库因而有赠  

邦牧今坐啸羣贤趋纪纲四人忽不扰耕者遥相望粲粲府中妙授词如履霜炎炎伏热时草木无晶光匹马度睢水清风何激扬校缗阅帑藏发廪欣斯箱邂逅得相逄欢言至夕阳开襟自公余载酒登琴堂举桮挹山川寓目穷毫芒白鸟向田尽青蝉归路长醉中不惜别况乃正游梁  

蓟门不遇王之焕郭密之因以留赠  

适逺登蓟丘兹晨独搔屑贤交不可见吾愿终难説迢递千里游羇离十年别才华仰清兴功业嗟芳节旷荡阻云海萧条带风雪逄时事多谬失路心弥折行矣勿重陈懐君但愁絶  

寄孟五少府  

秋气【`一作风`】落穷巷离忧兼暮蝉后时已如此髙兴亦徒然知君念淹泊忆我屡周旋征路见来雁归人悲逺天平生感【`一作各`】千里相望在贞坚【`一作贤`】  

苦雨寄房四【`一作休`】昆季  

独坐见多雨况兹兼索居茫茫十月交穷隂千里余弥望无端倪北风击林箊白日【`一作月`】渺难覩【`一作见`】黄云争卷舒安【`一作焉`】得造化功旷然一扫除滴沥檐宇愁寥【`一作寂`】寥谈笑疎泥涂拥城郭水潦盘丘墟惆怅悯田农裵回伤里闾曽是力井【`一作耕`】税曷为【`一作云`】无斗储万事切中懐十年思上书君门嗟缅邈身计念居诸沈吟顾草茅郁怏任盈虚黄鹄【`一作鹤`】不可羡鸡鸣时起予故人平台侧髙馆临通衢兄弟方荀陈才华冠应徐弹棊自多暇饮酒更【`一作复`】何如知人想林宗直道慙史鱼携手风流【`一作流风`】在开襟鄙吝袪宁能访穷巷相与对园【`一作嘉一作家`】蔬  

和贺兰判官望北海作  

圣代务平典輶轩推上才迢遥【`一作亭`】溟海际旷望沧波开四牡未遑息三山安在哉巨鼇不可钓髙浪何崔嵬湛湛朝百谷茫茫连九垓挹流纳广大观异増迟回日出见鱼目月圆知蚌胎迹非想像到心以精灵猜逺色带孤屿虚声涵殷雷风行越裳贡水遏天吴灾揽辔隼将击忘机鸥复来縁情韵骚雅独立遗尘埃吏道竟殊【`一作吾`】用翰林仍忝陪长鸣谢知己所媿非龙媒  

和崔二少府登楚丘城作  

故人亦不遇异县久栖托辛勤失路意感叹登楼作清晨眺原野独立穷寥廓云散芒砀山水还睢阳郭绕梁即襟带封卫多漂泊事古悲城池年丰爱墟落相逄俱未展携手空萧索何意千里心仍求百金诺公侯皆我辈动用在谋畧圣心思贤才朅来刈葵藿  

酬司空璲少府  

飘飖未得意感激与谁论昨日遇夫子仍欣吾道存江山满词赋札翰起凉温吾见风雅作人知徳业尊惊飚荡万木秋气屯髙原燕赵何苍茫鸿雁来翩翻此时与君别握手欲无言  

酬李少府  

出塞魂屡【`一作犹`】惊懐贤意难説谁知吾道间乃在客中别日夕捧琼瑶相思无休歇伊人虽薄宦举代推髙节述作凌江山声华满冰雪一登蓟丘上【`一作山`】四顾何惨烈来雁无尽时邉风正骚屑将従崖谷遁且与沈浮絶君若登青云余当投魏阙  

酬裴秀才  

男儿贵得意何必相知早飘荡与物永【`一作华`】蹉跎觉年【`一作身`】老长卿无产业季子慙妻嫂此事难重陈未于【`一作为`】众人道  

酬陆少府  

朝临淇水岸还望卫人邑别意在山阿征途背原隰萧萧【`一作稍稍`】前村口唯见转蓬入水渚人去迟霜天雁飞急固应不逺别【`一作我行应不逺`】所与路【`一作终`】未及欲济川上舟相思空伫立  

奉酬北海李太守丈人夏日平隂亭  

天子股肱守丈人山岳灵出身侍丹墀举翮凌青防当昔皇运否人神俱未宁谏官莫敢议酷吏方专刑谷永独言事匡衡多引经两朝纳深衷万乗无不听盛烈播南史雄词豁东溟谁谓整隼旟翻然忆柴扃寄书汶阳客回首平隂亭开封见千里结念存百龄隐轸江山丽【`一作来`】氛氲兰茝馨自怜遇时休漂泊随流萍春野变木徳夏天临火星一生徒羡鱼四十犹聚萤従此日闲放焉能懐拾青  

酬马八效古见赠  

深【`一作谿`】崖无緑竹秀色徒氛氲时代种桃李无人顾此君奈何冰雪操尚与蒿莱羣愿托灵仙子一声吹入云酬鸿胪裴主簿雨后睢阳北楼见赠之作【`一作王昌龄诗`】  

幕霞照新晴归云犹相逐有懐晨昏暇想见登眺目问礼侍彤襜题诗访茅屋髙楼多古今陈事满陵谷地久微子封台余孝王筑裵回顾霄汉豁达俯川陆逺水对秋城长天向乔木公门何清浄列防森已肃不叹携手稀恒思着鞭速终当拂羽翰轻举随鸿鹄  

酬裴员外以诗代书  

少时方浩荡遇物犹尘埃脱畧身外事交游天下才单车入燕赵独立心悠哉宁知戎马间忽展平生懐且欣清论髙岂顾夕阳頽题诗碣石馆縦酒燕王台北望沙漠垂漫天雪皑皑临边无防畧覧古空裵回乐毅吾所怜拔齐翻见猜荆卿吾所悲适秦不复廻然诺多死地公忠成祸胎与君従此辞每恐流年催如何俱老大始复忘形骸兄弟真二陆声名连八裴乙未将星变贼臣天灾胡骑犯龙山乗舆经马嵬千官无倚着万姓徒悲哀诛吕鬼神动安刘天地开奔波走风尘倐忽值云雷拥旄出淮甸入幕徴楚材誓当剪鲸鲵永以竭驽骀小人胡不仁谗我成死灰赖得日月明照耀无不该留司洛阳宫詹府唯蒿莱是时扫氛祲尚未殱渠魁背河列长围师老将亦乖归军剧风火散卒争椎埋一夕瀍洛空生灵悲曝腮衣冠投草莽予欲驰江淮登顿宛叶下栖遑襄邓隈城池何萧条邑屋更崩摧縦横荆棘丛但见瓦砾堆行人无血色战骨多青苔遂除彭门守因得朝玉阶激昻仰鹓鹭献替欣盐梅驱传及逺蕃忧思郁难排罢人纷争讼赋税如山崖所思在畿甸曽是鲁宓侪自従拜郎官列宿焕天街那能访遐僻还复寄琼瓌金玉本髙价埙箎终易谐朗咏临清秋凉风下庭槐何意宼盗间独称名义偕辛酸陈侯诔【`陈二补阙铭诔即裴所为`】叹息李膺杯白日屡分手青春不再来卧看中散论愁忆太常斋酬赠徒为尔长歌还自咍  

酬厐十兵曹  

忆昔游京华自言生羽翼懐书访知己末路空相识许国不成名还家有慙色托身従亩浪迹初自得雨泽感天时耕耘忘帝力同人洛阳至问我睢水北遂尔欵津涯浄然见胸臆髙谈悬物象逸韵投翰墨别岸迥无垠海鹤鸣不息梁城多古意携手共凄恻懐贤想邹枚登髙思荆棘世情恶疵贱之子怜孤直酬赠感并深离忧岂终极  

同吕员外酬田著作幕【`一作莫`】门军西宿盘山秋夜作  

碛路天早秋邉城夜应永遥传戎旅作己报关山冷上将顿盘阪诸军徧泉井绸缪阃外书慷慨幕中请能使勲业髙动令氛雾屏逺途能自致短歩终难骋羽翮时一看穷愁始三省人生感然诺何啻若形影白发知苦心阳春见佳境【`一作景`】星河连塞络刁斗兼山静忆君霜露时使我空引领  

酬秘书弟兼寄幕下诸公【`并序`】  

乙亥岁适徴诣长安时侍御杨公任通事舎人诗书起予盖终日矣今年适自封丘尉统吏卒于青夷途经博陵得太守贾公之政相见如旧他日之意存焉司业张侯周旋迨兹仅三十载将畴昔是好匪穷达之异乎族弟秘书鴈序之白眉者风尘一别俱东西南北之人怆然相逄适与愿契旅馆之暇长懐益増因赋是诗愧非六义之流也  

亚相膺时杰羣才遇良工翩翩幕下来拜赐甘泉宫信知命世竒适防非常功侍御执邦宪清词焕春丛末路望绣衣他时常发防孰云三军壮惧我弹射雄谁谓万里遥在我樽爼中光禄经济器精微自深衷前席屡荣问长城兼在躬髙踪激頽波逸翮驰苍穹将副节制筹欲令沙漠空司业志应徐雅度思冲融相思三十年忆昨犹儿童今来抱青紫忽若披鹓鸿説劒増慷慨论交持始终秘书即吾门虚白无不通多才陆平原硕学郑司农献封到关西独歩归山东永意久知处嘉言能亢宗客従梁宋来行役随转蓬酬赠欣元弟忆贤瞻数公游鳞戏沧浪鸣凤栖梧桐并负垂天翼俱乗破浪风眈眈天府间偃仰谁敢同何意搆广厦翻然顾雕虫应知阮歩兵惆怅此途穷  

淇上酬薛三据兼寄郭少府微【`一作王龄昌诗`】  

自従别京华我心乃萧索十年守章句万事空寥落北上登蓟门茫茫见沙漠倚劒对风尘慨然思衞霍拂衣去燕赵驱马怅不乐天长沧洲路日暮邯郸郭酒肆或淹留渔潭屡栖泊独行备艰险所见穷善恶永愿拯刍荛孰云【`一作辞`】干鼎镬皇情念淳古时俗何浮薄理道资【`一作湏`】任贤安人在求瘼故交负灵竒逸气抱謇谔隐轸经济具縦横建安作才望忽先鸣风期无宿诺飘飖劳州县迢递限言谑东驰眇贝丘西顾弥虢畧淇水徒自流浮云不堪托吾谋适可用天路岂寥廓不然买山田一身与耕凿且欲同鹪鹩焉能志鸿鹄【`一作鹤`】  

酬岑二十主簿秋夜见赠之作  

舍下蛩乱鸣居然自萧索缅懐髙秋兴忽枉清夜作感物我心劳凉风惊二毛池枯菡蓞死月出梧桐髙如何异乡【`一作州`】县复得交才彦汨没嗟后时蹉跎耻相见箕山别来久魏阙谁不恋独有江海心悠悠【`一作然`】未尝倦  

答侯少府  

常日好读书晚年学垂纶漆园多乔木睢水清诏书下柴门天命敢逡巡赫赫三伏时十日到咸秦褐衣不得见黄绶翻在身吏道顿羁束生涯难重陈北使经大寒关山饶苦辛邉兵若刍狗战骨成埃尘行矣勿复言归欤伤我神如何燕赵陲忽遇平生亲开馆纳征骑弹娱逺賔飘飖天地间一别方兹晨东道有佳作南朝无此人性灵出万象风骨超常伦吾党谢王粲羣贤推郄诜明时取秀才落日过蒲津节苦名已富禄微家转贫相逄愧薄游抚己荷陶钧心事正堪尽离居【`一作忧`】宁太频两河归路遥二月芳草新栁接滹沱暗莺连渤海春谁谓行路难猥当希代珍提握每终日相思犹比邻江海有扁舟丘园有角巾君意定何适我懐知所遵浮沈各异宜老大贵全真莫作云霄计遑遑随搢绅  

宋中别周梁李三子  

曾是不得意适来兼别离如何一尊酒翻作满堂悲周子负髙价梁生多逸词周旋梁宋间感激建安时白雪【`一作云`】正如此青云【`一作天`】无自疑李侯懐英雄【`一作清英`】肮脏乃天资方寸且无间衣冠当在斯俱为千里游忽【`一作勿`】念两乡辞且见壮心在莫嗟携手迟凉风吹北原落日满【`一作照`】西陂露下草初白天长云屡滋我心不可问【`一作得`】君去【`一作兮`】定何之京洛多知已谁能忆左思  

宋中别李八  

岁晏谁不归君归意可説将趋倚门望还念同人别驻马临长亭飘然事明发苍茫眺千里正值苦寒节旧国多转蓬平台下明月世情薄疵贱夫子懐贤哲行矣各勉旃吾当挹余烈  

别王彻  

归客自南楚怅然思北林【`一作临`】萧条秋风暮廻首江淮深留君终日【`一作留连愁作`】欢或为梁父吟时辈想鹏举他人嗟陆沈载酒登平台赠君千里心浮云暗长路落日有归禽离别未足悲辛勤当自任吾知十年后季子多黄金  

送萧十八与房侍御廻还  

常苦【`一作悲`】古人逺今见斯人古澹泊遗声华周旋必邹鲁故交在梁宋游方出庭户匹马鸣朔风一身济河浒辛勤采兰咏欵曲翰林主岁月催别离庭闱逺风土寥寥寒烟静莽莽夕隂吐【`一作云苦`】明发不在兹青天眇难覩宋中送族侄式顔【`时张大夫贬括州使人召式顔遂有此作`】  

大夫击东胡胡尘不敢起胡人山下哭胡马海邉死部曲尽公侯舆台亦朱紫当时有勲业末路遭谗毁转斾燕赵间剖符括苍里弟兄莫相见亲族逺枌梓不改青云心仍招布衣士平生懐感激本欲候知已去矣难重陈飘然自兹始游梁且未遇适越今何以乡山西北愁竹箭东南美峥嵘缙云外苍莽几千里旅雁悲啾啾朝昏孰云己登临多瘴疠动息在风水虽有贤主人终为客行子我携一尊酒满酌聊劝尔劝尔惟一言家声勿沦滓  

又送族侄式顔  

惜君才未遇爱君才若此世上五百年吾家一千里俱游帝城下忽在梁园里我今行山东离忧不能已  

赠别王十七管记  

故交吾未测薄宦空年岁晩节踪曩贤雄词冠当世堂中皆食客门外多酒债产业曽未言衣裘与人敝飘飖戎幕下出入关山际转战轻壮心立谈有邉计云沙自迥合天海空迢递星髙汉将骄月盛胡兵鋭沙深冷陉防雪暗辽阳闭亦谓扫欃枪旋惊陷蜂虿归旌告东防鬬骑传西败遥飞絶汉书已筑长安第画龙俱在叶宠鹤先居卫勿辞部曲勲不借将军势相逄季冬月怅望穷海裔折劒留赠人严装遂云迈我行将悠【`説文与缅同`】及此还羁滞曽非济代谋且有临深诫随波混清浊与物同丑丽眇忆青巗栖宁忘褐衣拜自言爱【`一作偕`】水石本欲亲兰蕙何意薄松筠翻然重菅蒯恒深取与分孰慢平生契欵曲鸡黍期酸辛别离袂逄时愧名节遇坎悲沦替适赵非解纷游燕往【`一作独`】无説浩歌方振荡逸翮思凌励倐若异鹏抟吾当学蝉蜕  

涟上别王秀才  

飘飖经逺道客思满穷秋浩荡对长涟君行殊未休﨑岖山海侧想像无前俦何意【`一作岂谓`】照乗珠忽然欲暗投东路方萧条楚歌复悲愁暮帆使人感去鸟兼离忧行矣当自爱壮年莫悠悠余亦従此辞异乡难久留赠言岂终极慎勿滞沧洲  

赠别沈四逸人【`一作士`】  

沈侯未可测其况信浮沈十载常独坐几人知此心乗舟蹈沧海买劒投黄金世务不足烦有田西山岑我来遇知己遂得开清襟何意阃阈间沛然江海深疾风扫秋树濮上多鸣砧耿耿尊酒前聨雁飞愁音【`一作隂`】平生重离别感激对孤琴【`一作吟`】  

送韩九  

惆怅别离日裵回岐路前归人望独树匹马随秋蝉常与天下士许君兄弟贤良时正可用行矣莫徒然  

送崔録事赴宣城  

大国非不理小官皆用才欲行宣城印住饮洛阳桮晩景为人别长天无鸟回举帆风波倚棹江山来羡尔兼乗兴芜湖千里开  

别【`一作送`】张少府  

归客留不住朝云縦复横马头向春草斗柄临髙城嗟我久离别羡君看弟兄归心更难道回首一【`一作益`】伤情  

淇上别刘少府子英  

近来住淇上萧条惟空林又非耕种时闲散多自任伊君独知我驱马欲招寻千里忽携手十年同苦心求仁见交态于道喜甘临逸思乃天縦微才应陆沈飘然归故乡不复问离襟南登黎阳渡莽苍寒云隂桑叶原上起河凌山下深途穷更逺别相对益【`一作一`】悲吟  

别耿都尉  

四十能学劒时人无此心如何耿夫子感激投知音翩翩白马来二月青草深别易小千里兴酣倾百金  

## 御定全唐诗卷二百十二  

髙适  

宋中遇林虑杨十七山人因而有别  

昔余渉漳水驱车行邺西遥见林虑山苍苍戞天倪邂逅逢尔曹说君彼岩栖萝径垂野蔓石房倚云梯秋韭何青青药苖数百畦栗林隘谷口栝树森回谿耕耘有山田纺绩有山妻人生茍【`一作但`】如此何必组与珪谁谓逺相访曩情殊不迷檐前举醇醪灶下烹只鸡朔风忽振荡昨夜寒螀啼游子益思归罢琴伤解携出门尽原野白日黯已低始惊道路难终念言笑暌因声谢岑壑岁暮一攀跻  

酬别薛三蔡大留简韩十四主簿  

迢递辞京华辛勤异乡县登髙俯沧海逥首泪如霰同人久离别失路还相见薛侯懐直道徳业应时选蔡子负清才当年擢宾荐韩公有竒节词赋凌羣彦读书嵩  

岑间作吏沧海甸伊余寡栖托感激多愠见纵诞非尔情飘沦任疵贱忽枉琼瑶作乃深平生眷始谓吾道存终嗟客游倦归心无昼夜别事除言宴复值凉风时苍茫夏云变  

送虞城刘明府谒魏郡苖太守  

天官苍生望出入承眀庐肃肃领旧藩皇皇降玺书茂宰多感激良将复吹嘘永懐一言合谁谓千里踈对酒忽命驾兹情何起予炎天昼如火极目无行车长路出雷泽浮云归孟诸魏郡十万家歌钟喧里闾传道贤君至闭闗常晏如君将挹髙论定是问樵渔今日逢眀圣吾为陶隠居  

途中酬李少府赠别之作  

西上逢节换东征私自怜故人今卧疾欲别还留连举酒临南轩夕阳满中筵宁知江上兴乃在河梁偏行李多光辉札翰忽相鲜谁谓岁月晩交情尚贞坚终嗟州县劳官谤复迍邅虽负忠信羙其如方寸悬连帅扇清风千里犹眼前曾是趋藻镜不应翻弃捐日来知自强风气殊未痊可以加药物胡为輙忧煎驱马出大梁原野一悠然栁色感行客云隂愁逺天皇眀烛幽遐徳泽普照宣鹓鸿列霄汉燕雀何翩翩余亦惬所从渔樵十二年种漆园里凿井卢门邉去去勿重陈生涯难勉旃或期遇春事与尔复周旋投报空回首狂歌谢比肩  

睢阳酬别畅大判官  

吾友遇知已防名逢圣朝髙才擅白雪逸翰懐青霄承诏选嘉宾【`一作兵一作贤`】慨然即驰轺清昼下公馆尺书忽相邀留欢惜别离毕景驻行镳言及沙漠事益令胡马骄丈夫防东蕃声冠霍嫖姚兠鍪冲矢石鐡甲生风飚诸将出冷【`一作井`】陉连营济石桥酋豪尽俘馘子弟输征徭邉庭絶刁斗战地成渔樵榆闗夜不扃塞口长萧萧降胡满蓟门一一能射雕军中多宴乐马上何轻趫戎狄本无厌羇縻非一朝饥附诚足用饱飞安可招李牧制儋蓝遗风岂寂寥君还谢幕府慎勿轻刍荛  

宴韦司户山亭院  

人幽想灵山意惬怜逺水习静务为适所居还复尔汲流涨华池开酌宴君子苔迳试窥践石屏可攀倚入门见中峰携手如万里横琴了无事垂钓应有以髙馆何沈沈飒然凉风起  

同诸公登慈恩寺浮图  

香界冺羣有浮图岂诸相登临骇孤髙披拂欣大壮言是羽翼生迥出虚空上顿疑身世别乃觉形神王宫阙皆户前山河尽檐向秋风昨夜至秦塞多清旷千里何苍苍五陵鬰相望盛时惭阮歩末宦知周防输效独无因斯焉可游放  

同薛司直诸公秋霁曲江俯见南山作  

南山鬰初霁曲江湛不流若临瑶池前想望昆仑丘逥首见黛色眇然波上秋深沈俯峥嵘清浅延阻脩连潭万木影挿防千巗幽杳霭信难测渊沦无暗投片云对渔父独鸟随虚舟我心寄青霞世事惭白鸥得意在乘兴忘懐非外求良辰自多暇欣与数子游  

登广陵栖灵寺塔  

淮南富登临兹塔信竒最直上造云族凭虚纳天籁迥然碧海西独立飞鸟外始知髙兴尽适与赏心防连山黯吴门乔木吞楚塞城池满窗下物象【`一作华`】归掌内逺思驻江防暮时【`一作情一作晴`】结春霭轩车疑蠢动造化资大块何必了无身然后知所退  

登百丈峰二首  

朝登百丈峰遥望燕支道汉垒青防间胡天白如扫忆昔霍将军连年此【`一作北`】征讨匈奴终不灭寒山徒草草唯见【`一作有`】鸿雁飞令人伤懐抱  

晋武轻后事恵皇终已昏豺狼塞瀍洛胡羯争乾坤四海如鼎沸五原徒自尊而今白庭路犹对青阳门朝市不足问君臣随草根  

同羣公秋登琴台  

古迹使人感琴台空寂寥静然顾遗尘千载如昨朝临眺自兹始羣贤久相邀徳与形神髙孰知天地遥四时何倐忽六月鸣秋蜩万象归白帝平川横赤霄犹是对夏伏几时有凉飚燕雀满檐楹鸿鹄抟扶揺物性各自得我心在渔樵兀然还复醉尚握尊中瓢  

同羣公出猎海上  

畋猎自古昔况伊心赏俱偶与羣公游旷然出平芜层隂涨溟海杀气穷幽都鹰隼何翩翩驰骤相传呼豺狼窜榛莽麋鹿罹艰虞髙鸟下骍弓困兽鬬匹夫尘惊大泽晦火燎深林枯失之有余恨获者无全躯咄彼工拙间恨非指踪徒犹懐老氏训感叹此欢娱  

同羣公题郑少府田家【`此公昔任白马尉今寄住滑台`】  

郑侯应凄惶五十头尽白昔为南昌尉今作东郡客与语多逺情谕心知所益秋林既清旷穷巷空淅沥蝶舞园更闲鸡鸣日云夕男儿未称意其道固无适劝君且杜门勿叹人事隔  

同羣公题中山寺  

平原十里外稍稍云岩深遂及清净所都无人世心名僧既礼谒髙阁复登临石壁倚松径山田多栗林超遥尽巘崿偪侧仍岖嵚吾欲休世事于焉聊自任  

同羣公宿开善寺赠陈十六所居  

驾车出人境避暑投僧家裵徊龙象侧始【`一作如`】见香林花读书不及经饮酒不胜茶知君悟此道【`一作理`】所未搜【`一作披`】袈裟谈空忘外物持戒破诸邪则是无心地相看【`一作知`】唯月华  

同韩四薛三东亭翫月  

逺游怅不乐兹赏吾道存款曲故人意辛勤清夜言东亭何寥寥佳境无朝昏堦墀近洲渚户牖当郊【`一作髙`】原矧乃穷周旋游时【`一作日`】怡讨论树隂荡瑶瑟月气延清尊眀河【`一作月`】带飞雁野火连荒村对此更愁予悠哉懐故园  

同敬八卢五泛河间清河  

清川在城下沿泛多所宜同济惬数公翫物欣良时飘飖波上兴燕婉舟中词昔渉乃平原今来忽涟漪东流逹沧海西流延滹池云树共晦眀井邑相逶迤稍随归月防若与沙鸥期渔父更留我前潭水未滋  

同房侍御山园新亭与邢判官同游  

隠隠春城外朦胧陈迹深君子顾榛莽兴言伤古今决河导新流防迳踪旧林开亭俯川陆时景宜招寻肃穆逢使轩夤縁事登临忝游芝兰室还对桃李隂岸逺白波来气喧【`一作暄`】黄鸟吟因睹歌颂作始知经济心灌坛有遗风单父多鸣琴谁为久州县苍生懐徳音  

同马太守听九思法师讲金刚经  

吾师晋阳寳杰出山河最途经世谛间心到空王外鸣钟山虎伏説法天龙防了义同建瓴梵法若吹籁深知亿刼苦善喻恒沙大舍施割肌肤攀縁去亲爱招提何清净良牧驻轻盖露冕众香中临人觉苑内心持佛印久标割魔军【`一作鬼`】退愿开【`一作闻`】初地因永奉弥天对  

涟上题樊氏水亭  

涟上非所趣偶爲世务牵经时驻归棹日夕对平川莫论行子愁且得主人贤亭上酒初熟厨中鱼每鲜自説宦游来因之居住偏煮盐沧海曲种稲长淮邉四时常晏如百口无饥年菱芋藩篱下渔樵耳目前异县少朋从我行复迍邅向不逢此君孤舟已言旋明日又分首【`一作手`】风涛还渺然  

同吕判官从哥舒大夫破洪济城逥登积石军多福【`一本有寺字`】七级浮图  

塞口连浊河辕门对山寺宁知鞍马上独有登临事七级凌太虚千崕列苍翠飘飘【`一作飖`】方寓目想像见深意髙兴殊未平凉风飒然至防城阵云合转斾胡星坠大将何英灵官军动天地君【`一作常`】懐生羽翼本欲附骐骥款叚苦不前青防信难致一歌阳春后三叹终自愧  

三君咏【`并序`】  

开元中适游于魏郡郡北有故太师郑公旧馆里中有故尚书郭公遗业邑外又有故太守狄公生祠焉覩物増懐遂爲三君咏  

魏郑公【`徴`】  

郑公经纶日隋氏风尘昏济代取髙位逢时敢直言道光先帝业义激旧君恩寂寞卧龙处英灵千载魂  

郭代公【`元振`】  

代公实英迈津涯浩难识拥兵抗矫徴仗节归有徳纵横负才智顾盻安社稷流落勿重陈懐哉为凄恻  

狄梁公【`仁杰`】  

梁公乃贞固勳烈垂竹帛昌言太后朝潜运储君策待贤开相府共理登方伯至今青云【`一作霄`】人犹是门下客  

宓公琴台诗三首  

甲申岁适登子贱琴台赋诗三首首章懐宓公之徳千祀不朽次章美太守李公能嗣子贱之政再造琴台末章多邑宰崔公能继子贱之理  

宓子昔为政鸣琴登此台琴和人亦闲千载称其才临眺忽凄怆人琴安在哉悠悠此天壤唯有颂声来邦伯感遗事慨然建琴堂乃知静者心千载犹相望入室想其人出门何茫茫唯见白云合东临邹鲁乡皤皤邑【`一作巴`】中老自夸邑中理何必升君堂然后知君美开门无犬吠早卧常晏起昔人不我欺今我还复尔  

李云南征蛮诗【`并序`】  

天寳十一载有诏伐西南夷右相杨公兼节制之寄乃奏前云南太守李宓渉海自交趾击之道路险艰往复数万里盖百王所未通也十二载四月至于长安君子是以知庙堂使能而李公効节适忝斯人之旧因赋是诗  

圣人赫斯怒诏伐西南戎肃穆庙堂上深沈节制雄遂令感激士得建【`一作见`】非常功料死不料敌顾恩宁顾终鼔行天海外转战蛮夷中梯巘近髙鸟穿林经毒虫鬼门无归客北户多南风蜂虿隔万里云雷随九攻长驱大浪破急击羣山空饷道忽已逺悬军垂欲穷精诚动白日愤薄连苍穹野食掘田防晡餐兼僮收兵列亭堠拓地弥西东临事耻茍免履危能饬躬将星独照耀邉色何溟蒙泸水夜可渉交州今始通归来长安道召见甘泉宫廉蔺若未死孙吴知暗同相逢论意气慷慨谢深衷  

题尉迟将军新庙  

周室既板荡贼臣立婴儿将军独激昂誓欲酬恩私孤城日无援髙节终可悲家国共沦亡精魂空在斯沈沈积寃气寂寂无人知良牧懐深仁与君建眀祠父子俱血食轩车每逶迤我来荐苹蘩感叹兴此词晨光上阶闼杀气翻旌旗眀眀幽防理至诚信莫欺唯夫二千石多庆方自兹  

观李九少府翥树宓子贱神祠碑  

吾友吏兹邑亦尝懐宓公安知梦寐间忽与精灵通一见兴永叹再来激深衷宾从何逶迤二十四老翁于焉建层碑突兀长林东作者无愧色行人感遗风坐令髙防尽独对秋山空片石勿谓轻斯言固难穷龙盘色外鹊顾偃波中形胜驻羣目坚贞指苍穹我非王仲宣去矣徒发防  

同观陈十六史兴碑【`并序`】  

楚人陈章甫继毛诗而作史兴碑逺自周末迨乎隋季善恶不隠盖国风之流未藏名山刋在乐石仆美其事而赋是诗焉  

荆衡气偏秀江汉流不歇此地多精灵有时生才杰伊人今独歩逸思能间发永懐掩风骚千载常矻矻新碑亦崔嵬佳句悬日月则是刋石经终然继梼杌我来观雅制慷慨变毛发季主尽荒滛前王徒贻厥东周既削弱两汉更沦没西晋何披猖五胡相唐突作歌乃彰善比物仍恶讦感叹将谓谁对之空咄咄  

宋中十首  

梁王昔全盛宾客复多才悠悠一千年陈迹唯髙台寂寞向秋草悲风千里来  

朝临孟诸上忽见芒砀间赤帝终已矣白云长不还时清更何有禾黍徧空山  

景公徳何广临变莫能欺三请皆不忍妖星终自移君心本如此天道岂无知  

梁苑白日暮梁山秋草时君王不可见脩竹令人悲九月桑叶尽【`一作落`】寒风鸣树枝  

登髙临旧国懐古对穷秋落日鸿雁度寒城砧杵愁昔贤不复有行矣莫淹留  

出门望终古独立悲且歌忆昔鲁仲尼凄凄此经过众人不可向伐树将如何  

逍遥漆园吏防没不知年世事浮云外闲居大道邉古来同一马今我亦忘筌  

五覇递征伐宋人无战功解围幸竒説易子伤吾衷唯见卢门外萧条多转蓬  

常爱宓子贱鸣琴能自亲邑中静无事岂不由其身何意千年后寂寞【`一作寥`】无此人  

阏伯去已久【`一作逺`】髙丘临道傍人皆有兄弟尔独为参商终古犹如此而今【`一作人`】安可量  

蓟中【`一作送兵还`】作  

策马自沙漠【`一作海`】长【`一作上`】驱登塞垣邉城何【`一作髙`】萧条白日黄云昏一到征战处每愁胡虏翻岂无安邉书诸将已承恩惆怅孙吴事归来独闭门  

自淇渉黄河途中作十三首  

川上常极目世情今已闲去防带落日征路随长山亲友若云霄可望不可攀于兹任所惬浩荡风波间清晨泛中流羽族满汀渚黄鹄何处来昂藏寡俦侣飞鸣无人见饮啄岂得所云汉尔固知胡为不轻举野人头尽白与我忽相访手持青竹竿日暮淇水上虽老美容色虽贫亦闲放钓鱼三十年中心无所向南登滑台上却望河淇间竹树夹流水孤城【`一作邨`】对逺山念兹川路濶羡尔沙鸥闲长想【`一作遥忆`】别离处犹【`一作独`】无音信还  

东入黄河水茫茫泛纡直北望太行山峩峩半天色山河相映带深浅未可测自昔有贤才相逢不相识秋日登滑台台髙秋已暮独行既未惬懐土怅无趣晋宋何萧条胡散驰骛当时无战畧此地即邉戍兵革徒自勤山河孰云固乘闲喜临眺感物伤游寓惆怅落日前飘飖逺帆处北风吹万里南雁不知数归意方浩然云沙更廻互  

乱流自兹逺【`一作始`】倚檝时一望遥见楚汉城崔嵬髙山上天道昔未测人心无所向屠钓称侯王龙蛇争覇王缅懐多杀戮顾此生惨怆圣代休甲兵吾其得闲放兹川方悠邈【`一作悠`】云沙无前后古堰【`一作塔`】对河壖长林出淇口独行非吾意东向【`一作南`】日已久忧来谁得知且酌尊中酒  

朝从北防来泊船南河【`一作河南`】浒试共野人言深觉农夫苦去秋虽薄熟今夏犹未雨耕耘日勤【`一作自劬`】劳租税兼舄卤园蔬空【`一作定`】寥落产业【`一作薄产`】不足数尚有献芹心无因见眀主  

茫茫浊河注懐古临河滨禹功夲豁达汉迹方因循坎徳昔【`一作竟`】滂沱冯夷胡不仁激【`一作渤`】潏陵隄防东郡多悲辛天子忽惊悼从官皆负薪畚筑岂无谋祈祷如有神宣房今安在髙防空嶙峋  

我行倦风湍辍棹将问津空传歌瓠子感慨独愁人孟夏桑叶肥秾隂【`一作蒙蒙`】夹长津蚕农有时节田野无闲人临水狎渔樵【`一作商`】望山懐隠沦谁能去京洛顦顇对风尘【`自孟夏以下英华作一首`】  

朝景入平川川长复垂栁遥看魏公墓突兀前山后忆昔大业时羣雄角【`一作各`】奔走伊人何电迈独立风尘首传檄举敖仓拥兵屯洛口连营一百万六合如可有方项终比肩乱隋将假手力争固难恃骄战曷能久若使学萧曹功名当不朽  

皤皤河滨叟相遇似有耻辍榜聊问之荅言尽终始一生虽贫贱九十年未死且喜对儿孙弥慙逺城市结庐黄河曲垂钓长河里漫【`一作溟`】漫望云沙萧条听风水所思强饭食永愿在乡里万事吾不知其心只如此  

宋中遇陈二【`一作兼`】  

常忝【`一作参`】鲍叔义所期【`一作寄`】王佐才如何守苦节独此【`一作自一作归`】无良媒离别十年外【`一作内`】飘飖千里来安知【`一作能`】罢官后惟见柴门开穷巷隠东郭髙堂咏南陔篱根长花草井上【`一作口`】生【`一作垂`】莓苔伊昔【`一作寕敢`】望霄汉于今倦蒿莱【`一作终然俟尘埃`】男儿命未【`一作须命`】逹【`一作须逹命又作人生各有命`】且尽【`一作醉`】手中桮  

宋中遇刘书记有别  

何代无秀士髙门生此才森然覩毛髪若见河【`一作江`】山来几载困常调一朝时运催白身谒眀主待诏登云台相逢梁宋间与我醉蒿莱寒楚眇千里雪天昼【`一作闭`】不开末路终离别不能强悲哀男儿争富贵劝尔莫迟回  

鲁郡途中遇徐十八録事【`时此公学王书嗟别`】  

谁谓嵩颍客遂经邹鲁乡前临少昊墟始觉东防长独行岂吾心懐古激中肠圣人久已矣游夏遥相望裵回野泽间左右多悲伤日出见阙里川平知汶阳弱冠负髙节十年思自强终然不得意去去任行蔵  

遇冲和先生  

冲和生何代或谓游东溟三命谒金殿一言拜【`一作授`】银青自云多方术往往通神【`一作精`】灵万乘亲问道六宫无敢听昔去【`一作者`】限霄汉今来覩仪形头戴鹖鸟【`一作雏凤`】冠手揺白鹤翎终日饮醇酒不醉复不醒常【`一作犹`】忆鸡鸣山每诵西升经拊背念离别依然出户庭莫见今如此曽为一客星  

鲁西至东平  

沙防拍不定石桥水横流问津见鲁俗【`一作叟`】懐古伤家丘寥落千载后空传褒圣侯  

东平路作三首  

南图适不就东走岂吾心索索凉风动行行秋水深蝉鸣木叶落兹夕更愁霖  

眀时好画策动欲干王公今日无成事依依亲老农扁舟向何处吾爱汶阳中  

清旷凉夜月裵囬孤客舟渺然风波上独爱【`一作夣`】前山秋秋至复揺落空令行者愁  

东平路中遇大水  

天灾自古有昏垫弥今秋霖霪【`一作霔`】溢川原澒洞涵田畴指途适汶阳挂席经芦洲永望齐鲁郊白云何悠悠傍沿钜野泽大水纵横流虫蛇拥独树麋鹿奔行舟稼穑随波澜西成不可求室居相枕籍蛙黾声啾啾仍怜穴蚁漂益羡云禽游农夫无倚着野老生殷忧圣主当【`一作多`】深仁庙堂运良筹仓廪终尔给田租应罢收我心胡鬰陶征旅亦悲愁纵懐济时策谁肻论吾谋  

登垅【`应作陇诗同`】  

垅头逺行客垅上分流水流水无尽期行人未云巳浅才登一命孤剑通万里岂不思故乡从来感知已  

苦雪四首  

二月犹北风天隂雪防防寥落一室中怅然惭百龄苦愁正如此门栁复青青  

恵连发清兴袁安念髙卧余故非斯人为性兼懒惰頼兹尊中酒终日聊自过  

蒙蒙洒平陆淅沥至幽居且喜润羣物焉能悲斗储故交久不见鸟雀投吾庐  

孰云久闲旷本自保知寡穷巷独无成春条秪盈把安能羡鹏举且欲歌牛下乃知古时人亦有如我者  

哭单父梁九【`一作洽`】少府  

开箧泪沾臆见君前日书夜台今【`一作空`】寂寞犹是子云居畴昔探【`一作贪`】灵竒登临赋山水同舟南浦【`一作楚`】下【`一作夜`】望月西江里契濶多别离绸缪到生死九原即【`一作知`】何处【`一作在`】万事皆如此晋山徒峩峩斯人已防防常时禄且薄殁后家复贫妻子在逺道弟兄无一人十上多苦辛一官恒自哂青云将可【`一作何`】致白日忽先【`一作西`】尽唯有【`一作独`】身后名空留【`一作流`】无逺近  

哭裴少府  

世人谁不死嗟君非生虑扶【`一作无`】病适到官田园在何处公才羣吏感事他人助余亦未识君深悲哭君去  

## 御定全唐诗卷二百十三  

髙适  

行路难二首  

长安少年不少钱能骑骏马鸣金鞭五侯相逢大道邉美人管争留连黄金如斗不敢惜片言如山莫弃捐安知顦顇读书者暮宿灵【`一作虚`】台私自怜  

君不见富家翁旧时贫贱谁比数一朝金多结豪贵万事胜人健如虎子孙成行【`一作生长`】满眼前妻能管妾能舞自矜一身忽【`一作朝见`】如此却笑傍人独愁苦东邻少年安所如席门穷巷出无车有才不肻学干谒何用年年空读书  

秋胡行【`一作鲁秋胡`】  

妾本邯郸未嫁时容华倚翠人未知一朝结髪从君子将妾迢迢东鲁【`一作路`】陲时逢大道无艰阻君方逰宦从陈汝蕙楼独卧频度春彩阁辞君几徂暑三月垂杨蚕  

未眠携笼结侣南陌邉道逢行子不相识赠妾黄金买少年妾家夫壻经离久寸心誓与长相守愿言行路莫多情道【`一作送`】妾贞心在人口日暮蚕饥相命归携笼端饰来庭闱劳心苦力终无恨所冀【`一作贵`】君恩即【`一作那`】可依闻説行人已归止乃是向来赠金子相看顔色不复言相顾懐惭有何已从来自隠无疑背直为君情也相防如何咫尺仍有情况复迢迢千里外誓将【`一作此时`】顾恩不顾身念君此日赴河津莫道向来不得意故欲留规诫后人  

古大梁行  

古城莽苍【`一作苍茫`】饶荆榛驱马荒城愁杀人魏王宫观【`一作馆一作殿`】尽禾黍信陵宾客随灰尘忆昨雄都旧朝市轩车照耀歌钟起军容带甲三十万国歩连营【`一作衡`】一【`一作五`】千里全盛须防那可论髙台曲池无复存遗墟但见狐狸迹【`一作窟`】古地空余草木根暮天揺落伤懐抱倚劒悲歌对秋草侠客犹传朱亥名行人尚识夷门道白璧黄金万户侯寳刀骏马填山丘年代凄凉不可问往来唯有水东流  

邯郸少年行  

邯郸城南【`一作西`】游侠子自矜【`一作言`】生长邯郸里千塲纵博家仍富几度报讐身不死宅中歌笑日纷纷门外车马常【`一作矗`】如云【`一作如云屯`】未知肝胆向谁是令人却忆平原君君不见今人【`一作即今`】交态薄黄金用尽还踈索以兹感叹【`一作激`】辞旧游更于时事无所求且与少年饮美酒往来射猎西山头  

燕歌行【`并序`】  

开元二十六年【`英华作十六年`】客有从御史大夫张公出塞而还者作燕歌行以示适感征戍之事因而和焉  

汉家烟尘在东北汉将辞家破残贼男儿夲自重横行天子非常赐【`一作借`】顔色摐金伐鼔下榆闗旌斾逶迤碣石间校尉羽书飞瀚海单于猎火照狼山山川萧条极邉土胡骑凭陵杂风雨战士军前半死生美人帐下犹歌舞大漠穷秋塞草腓【`一作哀`】孤城落日鬬兵稀身当恩遇恒轻敌力尽闗山未解围铁衣逺戍辛勤久玉筯应啼别离后少妇城南欲断肠征人蓟北空囬首邉庭【`一作风`】飘飖那可度【`一作越`】絶域苍茫【`一作黄`】更何【`一作何所`】有杀气三时【`一作日`】作阵云寒声【`一作风`】一夜传刁斗相看白刃血【`一作雪一作徒`】纷纷死节从来岂顾勳君不见沙塲征战苦至今犹忆李将军  

古歌行  

君不见汉家三叶从代至髙皇旧臣多富贵天子垂衣方晏如庙堂拱手无余议苍生偃卧休征战露台百金以为费田舎老翁不出门洛阳少年莫论事  

人日寄杜二拾遗  

人日题诗寄草堂遥怜故人思故乡栁条防色不忍见梅花满枝空【`一作堪`】断肠身在逺藩【`一作南蕃`】无所预心懐百忧复千虑今年人日空相忆眀年人【`一作此`】日知何处一卧东山三十春岂知书劒老风尘龙钟还忝二千石愧尔东西南北人  

九日酬顔少府  

檐前白日应可惜篱下黄花为谁有行【`一作客`】子迎霜未授衣主人得钱始【`一作肻`】沽酒苏秦顦顇人【`一作时`】多厌蔡泽栖迟【`一作栖遑`】世看丑纵使登髙只断肠不如独坐空搔首  

留别郑三韦九兼洛下诸公  

忆昨相逢论久要顾君哂我轻常调羁旅虽同白社游诗书已作青云料蹇质【`一作踬`】蹉跎竟不成年过四十尚躬耕长歌逹者【`一作士`】桮中物大【`一作冷`】笑前人身后名幸逢眀盛多招隠髙山大泽徴求尽此时亦【`一作也一作茍`】得辞渔樵青袍里身荷圣朝犂牛钓竿不复见县人邑吏来相邀逺路鸣蝉秋兴发华堂美酒离忧销不知何日更携手应念兹晨去【`一作尚`】折腰【`一作去遥`】  

送杨山人归嵩阳  

不到嵩阳动十年旧时【`一作家`】心事已徒然一二故人不复见三十六峰犹眼前夷门二月栁条色流莺数声泪沾臆凿井耕田不我招知君以此忘帝力山人好去嵩阳路惟余眷眷长相忆  

送别  

昨夜离心正鬰陶三更白露西风髙萤飞木落何淅沥此时夣见西归客曙钟寥亮三四声东隣嘶马使人惊揽衣出户一相送唯见归云纵复横  

赠别晋三处士  

有人家住清河源渡河问我游梁园手持道经注已毕心知内萹口不言卢门十年见秋草此心惆怅谁能道知已从来不易知慕君为人与君好别时九月桑叶踈出门千里无行车爱君且欲君先逹今上求贤早上书  

送浑将军出塞  

将军族贵兵且强汉家已是浑邪王子孙相承在朝野至今部曲燕支下控尽用隂山儿登【`一作临`】阵常骑大宛马银鞍玉勒绣蝥弧每逐嫖姚破骨都李广从来先将士卫青未肻学孙吴传有沙塲千万骑昨日邉庭羽书至城头画角三四声匣里寳刀昼夜鸣意气能甘万里去辛勤判【`一作动`】作一年行黄云白草无前后朝建旌旄夕刁斗塞下应多侠少年闗西不见春杨栁从军借问所从谁击剑酣歌当此时逺别无轻绕朝策平戎早寄仲宣诗  

送蔡山人  

东山布衣眀古今自言独未逢知音识者阅见一生事到处豁然千里心看书学剑长辛苦近日方思谒眀主斗酒相留醉复醒悲歌数年泪如雨丈夫遭遇不可知买臣主父皆如斯我今蹭蹬无所似看尔崩腾何若为  

封丘作【`一作县`】  

我夲渔樵孟诸野一生自是悠悠者乍可狂歌草泽中宁堪作吏风尘下秪言小邑无所为公门百事皆有期拜迎官长心欲碎【`一作破`】鞭挞黎庶令人悲归【`一作悲`】来向家问妻子举家尽笑今如此生事应须南亩田世情付与东流水梦想旧山安在哉为衔君命且【`一作日`】迟廻乃知梅福徒为尔转忆陶潜归去来  

题李别驾壁  

去乡不逺逢知已握手相欢得如此礼乐遥传鲁伯禽宾客争过魏公子酒筵暮散眀月上枥马长鸣春风起一生称意能几人今日从君问终始  

寄宿田家  

田家老翁住东陂説道平生隠在兹鬓白未曽记日月山青每到识春时门前种栁深成巷野谷流泉添入池牛壮日耕十亩地人闲常扫一茅茨客来满酌清尊酒感兴平吟才子诗岩际窟中藏鼹防潭邉竹里隠鸬鷀村墟日落行人少醉后无心怯路岐今夜只应还寄宿眀朝拂曙与君辞  

别韦叅军【`英华作二首`】  

二十解【`一作辞`】书剑西游长安城举头望君门屈指取公卿国风冲融迈三五朝廷欢【`一作礼`】乐弥寰宇白璧皆言赐近臣布衣不得干眀主归来洛阳无负郭东过梁宋非吾土苑为农岁不登雁池垂钓心长苦世人遇【`一作向`】我同众人唯君于我最【`一作情`】相亲且喜百年有【`一作见`】交态未尝【`一作当`】一日辞家贫【`以下英华另作一首`】弹棋击筑白日晩纵酒髙歌杨栁春欢娱未尽分散去使我惆怅惊心神丈夫【`一作终当`】不作儿女别【`一作悲`】临岐涕泪沾衣巾  

送田少府贬苍梧  

沈吟对迁客惆怅西南天昔为一官未得意今向万里令人怜念兹斗酒成暌间停舟叹君日将晏逺树应怜北地春行人却羡南归雁丈夫穷逹未可知看君不合长数竒江山到处堪乘兴杨栁青青那足悲  

平台夜遇李景参有别  

离心【`一作忧`】忽怅【`一作浩`】然【`一作离忧心忽怅`】策马对秋天孟诸薄暮凉风起归客相逢渡睢水昨时【`一作忆昨`】携手已【`一作向`】十年今【`一作眀`】日分途各千里岁物萧条满路岐此行浩荡令人悲家贫羡尔有微禄欲往从之何所之  

送郭处士往莱芜兼寄茍山人  

君为东防客往来东防畔云卧临峄阳山行穷日观少年词赋皆可听秀眉白面风清冷身上未曽染名利口中犹未知膻腥今日还山意无极岂辞世路多相识归见莱芜九十翁为论别后长相忆  

赋得还山吟送沈四山人  

还山吟天髙日暮寒山深送君还山识君心人生老大须恣意看君解作一生事山间偃仰无不至石泉淙淙若风雨桂花松子常满地卖药嚢中应有钱还山服药又长年白云劝尽桮中物眀月相随何处眠眠时忆问醒时事梦魂可以相周旋  

崔司録宅燕大理李卿  

多雨殊未巳秋云更沈沈洛阳故人初解印山东小吏来相寻上卿才大名不朽早朝至尊暮求友豁逹常推海内贤殷勤但酌尊中酒饮醉欲言归剡溪门前驷马光照衣路傍观者徒唧唧我公不以为是非  

同鲜于洛阳于毕员外宅观画马歌  

知君爱鸣琴仍好千里马永日恒思单父中有时心到宛城下遇客丹青天下才白生胡雏控龙媒主人娱宾画障开只言骐骥西极来半壁防势不住满堂风飘飒然度家僮愕视欲先鞭枥马惊嘶还屡顾始知物妙皆可怜燕昭市骏岂徒然縦令剪拂无所用犹胜驽骀在眼前  

同河南李少尹毕员外宅夜饮时洛阳告防遂作春酒歌  

故人美酒胜浊醪故人清词合风骚长歌满酌惟吾曹髙谈正可挥尘毛半醉忽然持蟹螯洛阳告防倾前后武侯腰间印如斗郎官无事时饮酒桮中緑蚁吹转来瓮上飞花拂还有前年持节将楚兵去年留司在东京今年复拜二千石盛夏五月西南行彭门剑门蜀山里昨逢军人劫夺我到家但见妻与子頼得饮君春酒数十桮不然令我愁欲死  

同李九士曹观壁画云作  

始知帝乡客能画苍梧云秋天万里一片色只疑飞尽犹氛氲  

见薛大臂鹰作【`一作李白诗`】  

寒楚十二月苍鹰八九毛寄言燕雀莫相啅【`一作忌`】自有云霄万里髙  

画马篇【`同诸公宴睢阳李太守各赋一物`】  

君侯枥上骢貎在丹青中马毛连钱蹄铁色图畵光辉骄玉勒马行不动势若来权竒蹴踏无尘埃感兹絶代称妙手遂令谈者不容口麒麟独歩自可珍驽骀万匹知何有终未如他枥上骢载华毂骋飞鸿荷君剪拂与君用一日千里如旋风  

咏马鞭  

龙竹养根凡几年工人截之为长鞭一节一目皆天然珠重重星连连绕指柔纯金坚绳不直规不圆把向空中捎一声良马有心日驰千  

塞下曲【`贺兰作`】  

君不见芳树枝春花落尽蜂不窥君不见梁上泥秋风始髙燕不栖荡子从军事征战蛾睂婵娟守空闺独宿自然堪下泪况复时闻鸟【`一作乌`】夜啼  

渔父歌  

曲防深潭一山叟驻眼看钩不移手世人欲得知姓名良久问他不开口笋皮笠子荷叶衣心无所营守钓矶料得孤舟无定止日暮持竿何处归  

## 御定全唐诗卷二百十四  

髙适  

部落曲  

蕃军傍塞游代马喷风秋老将垂金甲阏支着锦裘雕戈防豹尾红斾挿狼头日暮天山下鸣笳汉使愁  

赠杜二拾遗  

传道招提客诗书自讨论佛香时入院僧饭屡过门听法还应难【`一作説`】寻经剰欲翻草今已毕此外复【`一作后更`】何言  

醉后赠张九旭  

世上谩相识此翁殊不然兴来书自圣醉后语尤颠白髪老闲事青云在目前牀头一壶酒能更几囬眠  

途中寄徐録事【`比以王书见赠`】  

落日风雨至秋天鸿雁初离忧不堪比旅舘复何如君又几时去我知音信踈空多箧中赠长见右军书  

酬卫八雪中见寄  

季冬忆淇上落日归山樊旧宅带流水平田临古村雪中望来信醉里开衡门果得希代寳缄之那可论  

送白少府送兵之陇右  

践更登陇首逺别指临洮为问闗山【`一作中`】事何如州县劳军容随赤羽树色引青袍谁断单于臂今年太白髙  

河西送李十七  

邉城多逺别此去莫徒然问礼知才子登科及少年出门看落日驱马向秋天髙价人争重行当早着鞭  

送张瑶贬五谿尉  

他日维桢干眀时悬镆铘江山遥去国妻子独还家离别无嫌逺沈浮勿强嗟南登有词赋知尔吊长沙  

别韦五  

徒然酌桮酒不觉散人愁相识仍逺别欲归翻旅游夏云满郊甸眀月照河洲莫恨征途逺东看漳水流  

别刘大校书  

昔日京华去知君才望新应犹作赋好莫叹在官贫且复伤逺别不然愁此身清风【`一作青枫`】几万里江上一归人  

宋中别司功叔各赋一物得商丘  

商丘试一望隠隠带秋天地与辰星在城将大路迁干戈悲昔事墟落对穷年即此伤离绪凄凄赋酒筵  

送蔡十二之海上【`时在卫中`】  

黯然何所为相对但悲酸季弟念离别贤兄救急难河流氷处尽海路雪中寒尚有南飞雁知君不忍看  

别韦兵曹  

离别长千里相逢数十年此心应不变他事已徒然惆怅春光里蹉跎栁色前逢时当自取看尔欲先鞭  

独孤判官部送兵  

饯君嗟逺别为客念周旋征路今如此前军犹眇然出闗逢汉壁登陇望胡天亦是封侯地期君早着鞭  

别从甥万盈  

诸生曰万盈四十乃知名宅相予偏重家丘人莫轻美才应自料苦节岂无成莫以山田薄今春又不耕  

别崔少府  

知君少得意汶上掩柴扉寒食仍留火春风未授衣皆言黄绶屈早向青云飞借问他乡事今年归不归  

别【`一作送`】冯判官  

碣石辽西地渔阳蓟北天闗山唯一道雨雪尽三邉才子方为客将军正渴【`一作爱一作慕`】贤遥知幕府下书记日翩翩  

淇上送韦司仓往滑台  

饮酒莫辞醉醉多适不愁孰知非逺别终念对穷【`一作新`】秋滑台门外见淇水眼前流君去应回首风波满渡头  

送崔功曹赴越  

传有东南别题诗报客居江山知不厌州县复何如莫恨吴歈曲尝看越絶书今朝欲乘兴随尔食鲈鱼  

送蹇秀才赴临洮  

怅望日千里如何今二毛犹思阳谷去莫厌陇山髙倚马见防笔随身唯寳刀料君终自致勳业在临洮  

广陵别郑处士  

落日知分手春风莫断肠兴来无不惬才在亦何伤溪水堪垂钓江田耐挿秧人生只为此亦足傲羲皇  

别孙防  

离人去复留白马黒貂裘屈指论前事停鞭惜旧游帝乡那可忘旅舘日堪愁谁念无知已年年睢水流  

送刘评事充朔方判官赋得征马嘶  

征马向邉州萧萧嘶不休思深应带别声断为兼秋岐路风将逺闗山月共愁赠君从此去何日大刀头  

送魏八  

更沽淇上酒还泛驿前舟为惜故人去复怜嘶马愁云山行处合风雨兴中秋此路无知已眀珠莫暗投  

赠别褚山人  

携手赠将行山人道姓名光隂蓟子训才术褚先生墙上梨花白尊中桂酒清洛阳无二价犹是慕风声  

别王八  

征马嘶长路离人挹佩刀客来东道逺归去北风髙时何萧索乡心正【`一作更`】鬰陶传君遇知己行日有绨袍  

送董判官  

逢君説行迈倚剑别交亲幕府为才子将军作主人近闗多雨雪出塞有风尘长防须当用男儿莫顾身  

送郑侍御谪闽中  

谪去君无恨闽中我旧过大都秋雁少只是夜猿多东路云山合南天瘴疠和自当逢雨露行矣慎风波  

送李侍御赴安西  

行子对飞蓬金鞭指铁骢功名万里外心事一桮中虏障燕支北秦城太白东离魂莫惆怅看取寳刀雄  

送裴别将之安西  

絶域眇难跻悠然信马蹄风尘经跋渉揺落怨暌携地出流沙外天长甲子西少年无不可行矣莫凄凄  

宴郭校书因之有别  

防服趋庭训分交载酒过芸香名早着蓬转事仍多苦战【`一作战吕`】知机息穷愁奈别何云霄莫相待年鬓已蹉跎  

同李太守北池泛舟宴髙平郑太守  

每揖龚黄事还陪李郭舟云从四岳起【`一作去`】水向百城流幽意随登渉嘉言即献酬乃知缝掖贵今日对诸侯同崔员外綦母拾遗九日宴京兆府李士曹  

今日好相见羣贤仍废曹晩晴催翰墨秋兴引风骚綘叶拥虚砌黄花随浊醪闭门无不可何事更登髙  

同羣公十月朝宴李太守宅  

良牧徴髙赏褰帷问考槃岁时当正月甲子入初寒已听甘棠颂欣陪防酒欢仍怜门下客不作布衣看  

武威同诸公过杨七山人得藤字  

幕府日多暇田家岁复登相知恨不早乘兴乃无恒穷巷在乔木深斋垂古藤邉城唯有醉此外更何能  

同羣公登濮阳圣佛寺阁  

落日登临处悠然意不穷佛因初地识人觉四天空来雁清霜后孤防逺树中裵囬伤寓目萧索对寒风  

同卫八题陆少府书斋  

知君薄州县好静无冬春散帙至栖鸟眀灯留故人深房腊酒熟髙院梅花新若是周旋地当令风义亲  

淇上别业  

依依西山下别业桑林邉庭鸭喜多雨隣鸡知暮天野人种秋菜古老开原田且向世情逺吾今聊自然  

入昌松东界山行  

鸟道几登顿马蹄无暂【`一作复`】闲﨑岖出长阪合杳犹前山石激水流处天寒松色间王程应未尽且莫顾刀环  

使青夷军入居庸三首  

匹马行将久征途去转难不知邉地别只讶客衣单谿冷泉声苦山空木叶干莫言闗塞极云雪尚漫漫古镇青山口寒风落日时岩峦鸟不过氷雪马堪迟出塞应无策还家頼有期东山足松桂归去结茅茨登顿驱征骑栖迟愧寳刀逺行今若此微禄果徒劳絶坂水连下羣峰云共髙自堪成白首何事一青袍  

自蓟北归  

驱马蓟门北北风邉马哀苍茫逺山口豁达胡天开五将已深入前军止半逥谁怜不得意长剑独归来  

东平别前卫县李宷少府  

黄鸟翩翩杨栁垂春风送客使人悲怨别自惊千里外论交却忆十年时云开汶水孤帆逺路绕梁山匹马迟此地从来可乘兴留君不住益凄其  

夜别韦司士得城字  

髙馆张灯酒复清夜钟残月雁归声只言啼鸟堪求侣无那春风欲送行黄河曲里沙为防白马津邉栁向城莫怨他乡暂离别知君到处有逢迎  

送李少府贬峡中王少府贬长沙  

嗟君此别意何如驻马衔桮问谪居巫峡啼猿数行泪衡阳归雁几封书青枫江上秋天逺白帝城邉古木踈圣代即【`一作祗`】今多雨露暂时分手莫踌躇  

同陈留崔司户早春宴蓬池  

同官载酒出郊圻晴日东驰雁北飞隔防春云邀翰墨傍檐垂栁报芳菲池邉转觉虚无尽台上偏宜酩酊归州县徒劳那可度后时连骑莫相违  

金城北楼  

北楼西望满晴空积水连山胜畵中湍上急流声若箭城头残月势如弓垂竿已羡磻溪老体道犹思塞上翁为问邉庭更何事至今笛怨无穷  

同顔六少府旅宦秋中之作  

传君昨夜怅然悲独坐新斋木落时逸气旧来凌燕雀髙才何得混妍媸迹留【`一作劳`】黄绶人多叹心在青云世莫知不是鬼神无正直从来州县有瑕疵  

重阳  

节物惊心两鬓华东篱空绕未开花百年将半仕三已五亩就荒天一涯岂有白衣来剥啄一从乌帽自欹斜真成独坐空搔首门柳萧萧噪暮鸦  

古乐府飞龙曲留上陈左相【`陈希烈`】  

徳以精灵降时膺夣寐求苍生谢安石天子富平侯尊爼资髙论岩廊挹【`一作揖`】大猷相门连户牖卿族嗣弓裘【`一作卿才传世业相府盛嘉谋`】豁达云开霁【`一作景`】清眀月映秋能为吉甫颂善用子房筹阶砌【`一作户牖`】思攀陟门阑尚阻脩髙山不易仰大匠本难投迹与松乔合心縁启沃留公才山吏部书癖杜荆州幸沐千年圣何辞一尉休折腰知宠辱回首见沈浮天地庄生马江湖范蠡舟逍遥堪自乐浩荡信无忧去此从黄绶归欤任白头风尘与霄汉瞻望日悠悠  

留上李右相【`一作奉赠李右相林甫`】  

风俗登淳古君臣挹大庭深沉谋九徳宻勿契千龄独立调元气清心豁窅防本枝连帝系长策冠生灵傅说眀殷道萧何律汉刑钧衡持国柄柱石总朝【`一作贤`】经隠轸江山藻氛氤鼎鼐铭兴中皆白雪【`一作洁白`】身外即【`一作尽`】丹青江海呼穷鸟诗书问聚萤吹嘘成羽翼提握动芳馨倚伏悲还笑栖迟【`一作升沈`】醉复醒恩荣初就列含育忝宵形有窃丘山恵无时枕席宁壮心瞻落景生事感浮【`一作流`】萍莫以才难用终期善易听未为门下客徒谢少微星  

同李员外贺哥舒大夫破九曲之作  

遥传副丞相昨日破西蕃作气羣山动扬军大斾翻竒兵邀转战连弩絶归奔泉喷诸戎血风驱死虏魂头飞攒万防面缚聚辕门鬼哭黄埃暮天愁白日昏石城与岩险铁骑皆【`一作若`】云屯长策一言决髙踪百代存威棱慑沙漠忠义感乾坤老将黯无色儒生安敢论解围凭庙筭止杀报君恩唯有闗河渺苍茫空树墩  

信安王幕府诗【`并序`】  

开元二十年国家有事林胡诏礼部尚书信安王总戎大举时考功郎中王公司勳郎中刘公主客郎中魏公侍御史李公监察御史崔公咸在幕府诗以颂羙数公见于词凡三十韵  

云纪轩皇代星髙太白年庙堂咨上策幕府制中权盘石藩维固升坛礼乐先国章荣印绶公服贵貂蝉乐善旌深徳输忠格上剪桐光宠锡题剑羙贞坚圣祚防图广师贞武徳防雷霆七校发旌斾五营连华省徴羣又霜台举二贤岂伊公望逺曽是茂才迁竝秉韬钤术兼该翰墨筵帝思麟阁像臣献栢梁篇振玉登辽甸摐金歴蓟壖度河飞羽檄横海泛楼船北伐声逾迈东征务以専讲戎喧涿野料敌静居延军势持三畧兵戎自九天朝瞻授钺去时听偃戈旋大漠风沙里长城雨雪邉云端临碣石波际隠朝鲜夜壁冲髙斗寒空驻彩旃倚弓兎月饮马白狼川庻物随交泰苍生解倒悬四郊増气象万里絶风烟闗塞鸿勳着京华甲第全落梅横吹后春色凯歌前直道常兼济微才独弃捐曵裾诚已矣投笔尚凄然作赋同元淑能诗匪仲宣云霄不可望空欲仰神仙  

东平旅游奉赠薛太守二十四韵  

颂美驰千古钦贤仰大猷晋公标逸气汾水注长流神与公忠节天生将相俦青云本自负赤县独推尤御史风逾劲郎官草屡修鹓鸾粉署起鹰隼柏台秋出入交三事飞鸣揖五侯军书陈上策廷议借前筹肃肃趋朝列雝雝引帝求一麾俄出守千里再分忧不改任棠水仍传晏子裘歌謡随举扇旌斾逐鸣驺郡国长河绕川原大野幽地连尧泰岳山向禹青州汶上春帆渡秦亭晩日愁遗墟当少昊悬象逼奎娄即此逢清鍳终然喜暗投叨承解榻礼更得问缣游髙兴陪登陟嘉言忝献酬观棋知战胜探象防防搜眺听情何限冲融恵勿休祗应齐语黙寕肯问沈浮然诺长懐季栖遑輙累丘平生感知已方寸岂悠悠  

眞定即事奉赠韦使君二十八韵  

飘泊懐书客迟廽此路隅问津惊弃置投刺忽踟蹰方伯恩弥重苍生咏已苏郡称防叔度朝议管夷吾乃继三台侧仍将四岳俱江山澄气象崕谷倚氷壶诏宠金门策官荣叶县鳬擢才登粉署飞歩蹑云衢起草徴调墨焚香即宴娯光华扬盛矣霄汉在兹乎隠轸推公望逶迤恊帝俞轩车辞魏阙旌节副幽都始佩仙郎印俄兼太守符尤多蜀郡理更得颍川谟城邑推雄镇山川列简图旧燕当絶漠全赵对平芜旷野何弥漫长亭复鬰纡始泉遗俗近活水战塲无月换思乡陌星廽记斗枢岁容归万象和气发鸿罏沦落而谁遇栖遑有是夫不才羞拥肿干禄谢侏儒契濶惭行迈羁离忆友于田园同季子储蓄异陶朱方欲呈髙义吹嘘揖大巫永懐吐肝胆犹惮阻荣枯解榻情何限忘言道未殊从来贵缝掖应是念穷途  

和窦侍御登凉州七级浮图之作  

化塔屹中起孤髙宜上跻铁冠雄赏眺金界宠招携空色在轩户邉声连鼔鼙天寒万里北地豁九州西清兴揖才彦峻风和端倪始知阳春后具物皆筌蹄  

酬河南节度使贺兰大夫见赠之作  

髙阁凭栏槛中军倚斾旌感时常激切于已即忘情河华屯妖气伊瀍有战声媿无戡难策多谢出师名秉钺知恩重临戎觉命轻股肱瞻列岳唇齿頼长城隠隠摧锋势光光弄印荣鲁连真义士陆逊岂书生直道寕殊智先鞭忽抗行楚云随去马淮月尚连营抚剑堪投分悲歌益不平从来重然诺况值欲横行  

奉酬睢阳路太守见赠【`一作贻`】之作  

盛才膺命代髙价动良时帝简登藩翰人和发咏思神仙去华省鹓鹭忆丹墀清净能无事优防即赋诗江山纷想像云物共【`一作动`】萎防逸气刘公干言向子期多慙汲引速翻愧激昂迟相马知何限登龙反自疑风尘吏道迫行迈旅心悲拙疾徒为尔穷愁欲问谁秋庭一片叶朝镜数荎丝州县甘无取丘园悔莫追琼瑶生箧笥光景借茅茨他日青霄里犹应访所知  

奉酬睢阳李太守  

公族称王佐朝经允帝求本枝强我李盘石冠诸刘礼乐光辉盛山河气象幽系髙周柱史名重晋阳秋华省膺推择青云宠防游握兰多具羙前席有嘉谋赋得黄金赐言皆白璧酬着鞭驱驷马操刅解全牛出镇兼方伯承家复列侯朝瞻孔北海时用杜荆州广固才登陟毘陵忽阻修三台冀入梦四岳尚分忧郡邑连京口山川望石头海门当建节江路引鸣驺俗见中兴理人逢至道休先移白额横更息赭衣偷梁国歌来晩徐方怨不留岂伊齐政术将以变浇浮讼简知能吏刑寛察要囚坐堂风偃草行县雨随辀地是防庄宅城遗阏伯丘孝王余井径微子故田畴冬至招揺转天寒防蝀收猿岩飞雨雪兎苑落梧楸列防霜侵户褰帏月在钩好贤常解榻乘兴每登楼逸足横千里髙谈注九流诗题青玉案衣赠黒貂裘穷巷轩车静闲斋耳目愁未能方管乐翻欲慕巢由讲徳良难敌观风岂易俦寸心仍有适江海一扁舟  

送柴司户充刘卿【`一作乡`】判官之岭外  

岭外资防镇朝端宠节旄月卿临幕府星使出词曹海对羊城濶山连象郡髙风霜驱瘴疠忠信渉波涛别恨随流水交情脱寳刀有才无不适行矣莫徒劳  

送蔡少府赴登州推事  

胶东连即墨莱水入沧溟国小常多事人讹屡抵刑公才徴郡邑诏使出郊坰标格谁当犯风謡信可听峥嵘大岘口逦迤汶阳亭地迥云偏白天秋山更青祖筵方卜昼王事急侵星劝尔将为徳斯言盖有听  

秦中送李九赴越  

携手望千里于今将十年如何每离别心事复迍邅适越虽有以出闗终耿然愁霖【`一作秋林`】不可向长路或难前【`一作聮`】吴防独行客山隂秋夜船谢家徴故事禹穴访遗编镜水君所忆莼羮余旧便归来莫忘此兼示济江篇  

饯宋八充彭中丞判官之岭南【`一作外`】  

覩君济时畧使我气填膺长策竟不用髙才徒见称一朝知已逹累日诏书徴羽翮忽然就【`一作动`】风飚谁敢凌举鞭趋【`一作投`】岭峤【`一作嶂`】屈指冒炎蒸北雁送驰驿南人思饮氷彼邦本倔强习俗多骄矜翠羽干平法黄金挠直绳若将除害马慎勿信苍蝇魑魅寜无患忠贞适有凭猿啼山不防鸢跕路难登海防出交趾江城连始兴绣衣当节制幕府盛威棱勿惮九嶷险须令百越澄立谈多感激行李即严凝离别胡为者云霄迟尔升  

陪窦侍御泛灵云池  

白露时先降清川思不穷江湖仍塞上舟楫在军中舞换临津树歌饶向迥【`一作晚`】风夕阳连积水边色满秋空乘兴宜投辖邀欢莫避骢谁怜持弱羽犹欲伴鹓鸿陪窦侍御灵云南亭宴诗得防字【`并序`】  

凉州近胡髙下其池亭盖以耀蕃落也幕府董帅防勇径践戎庭自阳闗而西犹枕席矣军中无事君子饮食宴乐宜哉白简在边清秋多兴况水具舟檝山兼亭防始临泛而写烦俄登陟以寄傲丝桐徐奏林木更爽觞蒲萄以递欢指兰茝而可掇胡天一望云物苍然雨萧萧而牧马声防风嫋嫋而边歌几处又足悲矣员外李公曰七日者何牛女之夕也夫贤者何得谨其时请赋南亭诗列之于后  

人幽宜眺聼目极喜亭防风景知愁在闗山忆梦廻秪言殊语黙何意忝游陪连唱波澜动防搜物象开新秋归逺树残雨拥【`一作应`】轻雷檐外长天尽尊前独鸟来常吟塞下曲多谢幕中才河汉徒相望嘉期安在哉  

同熊少府题卢主簿茅斋【`卢兼有人伦`】  

虚院野情在茅斋秋兴存孝亷趋下位才子出髙门乃继幽人静能令学者尊江山归谢客神鬼下刘根阶树时攀折窗书任讨论自堪成独往何必武陵源  

同朱五题卢使君义井  

髙义唯良牧深仁自下车寜知凿井处还是饮氷余地即泉源久人当汲引初体清能凿物色洞【`一作淡`】每含虚上善滋来往中和浃里闾济时应未竭懐惠复何如  

同郭十题杨主簿新  

华馆曙沈沈惟良正在今用材兼柱石闻物象髙深更得芝兰地兼营枳棘林向风扃防户当署近棠隂勿改安卑节聊闲理剧心多君有知已一和郢中吟  

秋日作  

端居值秋节此日更愁辛寂寞无一事蒿莱通四邻闭门生白髪回首忆青春岁月不相待交游随众人云霄何处托愚直有谁亲举酒聊自劝穷通信尔身  

辟阳城  

荒城在髙防凌眺俯清淇传道汉天子而封审食其奸滛且不戮茅土孰云宜何得英防主返令儿女欺母仪良已失臣节岂如斯太息一朝事乃令人所嗤  

赴彭州山行之作  

峭壁连崆峒攅叠翠微鸟声堪驻马林色可忘机怪石时侵径轻萝乍拂衣路长愁作客年老更思归且悦岩峦胜寜嗟意绪违山行应未尽谁与玩芳菲  

咏史  

尚有绨袍赠应怜范叔寒不知天下士犹作布衣看  

送兵到蓟北  

积雪与天迥屯军连塞愁谁知此行迈不为觅封侯  

同羣公题张处士菜园  

耕地桑柘间地肥菜常熟为问葵藿资何如庙堂肉  

逄谢偃  

红顔怆为别白髪始相逄唯余昔时泪无复旧时容  

田家春望  

出门何所见春色满平芜可叹无知巳髙阳一【`一作忆`】酒徒  

闲居  

桞色惊心事春风厌索居方知一桮酒犹胜百家书  

封丘作  

州县才难适云山道欲穷揣摩惭黠吏栖隠谢愚公  

九曲词三首  

许国从来彻庙堂连年不为在疆【`一作坛`】塲将军天上封侯印御史台中异姓王  

万骑争歌杨栁春千塲对舞绣骐驎到处尽逄欢洽事相看总是太平人  

铁骑横行铁岭头西看逻逤取封侯青海只今将饮马黄河不用更防秋  

营州歌  

营州少年厌【`一作满一作歇一作爱`】原野狐【`一作皮`】裘防茸猎城下虏【`一作鲁`】酒千钟【`一作桮`】不醉人胡儿十岁能骑马  

玉真公主歌  

常言龙徳本天仙谁谓仙人每学仙更道元指李日多于王母种桃年  

仙宫仙府有真仙天寳天仙秘莫传为问轩皇三百岁何如大道一千年  

和王七玉门闗聼吹笛【`一作塞上闻笛`】  

胡人吹【`一作羌`】笛戍楼间楼上萧条海【`一作明`】月闲借问落梅凡几曲从风一夜满闗山【`一作塞上聼吹笛云雪净胡天牧马还月明笛戍楼间借问梅花何处落风吹一夜满闗山`】  

别董大二首  

十里黄云白日曛北风吹雁雪纷纷莫愁前路无知已天下谁人不识君  

六翮飘飖私自怜一离京洛十余年丈夫贫贱应未足今日相逄无酒钱  

送桂阳孝亷  

桂阳年少西入秦数经甲科犹白身即今江海一归客他日云霄【`一作山`】万里人  

送李少府时在客舍作  

相逄旅馆意多违暮雪初晴雁飞主人酒尽君未醉薄暮途遥归不归  

聼张立本女吟  

危冠广袖楚宫妆独歩闲庭逐夜凉自把玉钗敲砌竹清歌一曲月如霜  

初至封丘作  

可怜薄暮宦逰子独卧虚斋思无巳去家百里不得归到官数日秋风起  

除夜作  

旅馆寒灯独不眠客心何事转凄然故乡今夜思千里愁【`一作霜`】鬓明朝又【`一作更`】一年  

## 御定全唐诗卷二百十五  

李岘  

李岘信安郡王祎之第三子乐善下士以门防入仕厯京兆府尹天寳中杨国忠恶其不附己出为长沙太守时京兆雨灾米麦踊贵百姓謡曰欲得米粟贱无过追李岘其为政得人心如此乾元二年拜中书侍郎同平章事坐言事切直谪蜀州刺史代宗召为礼部尚书寻复知政事初收东京按治逆党多所全活终衢州刺史集一卷今存诗一首  

劒池  

阖闾葬日劳人力嬴政穿来役鬼功澄碧尚疑神物在等闲雷雨起潭中  

李栖筠  

李栖筠字贞一世为赵人吉甫之父举进士髙第调冠氏主簿太守李岘视若布衣交擢殿中侍御史为李岘  

三司判官三迁吏部员外郎判南曹累进工部侍郎元载忌之出为常州刺史以治行加银青光禄大夫封赞皇县子拜浙西都团练观察使寻为御史大夫力抗权邪卒赠吏部尚书栖筠喜奨善而乐人攻巳短为天下士所归称赞皇公诗二首  

张公洞  

一径深窈窕上升翠微中忽然灵洞前日月开仙宫道士十二人往还驭清风焚香入深洞巨石如虚空夙夜备苹藻诏书祠张公五云何裵回鹤下苍穹我本道门子言出尘笼扫除方寸间防与神灵通宿昔勤梦想契之在深衷迟回将不还章绶系我躬稽首谢真侣辞满归崆峒  

投宋大夫  

十处投人九处违家乡万里又空归严霜昨夜侵人骨谁念髙堂未授衣  

徐浩  

徐浩字季海越州人少举明经工草以张説荐为丽正殿校理三迁右拾遗张守珪表佐幽州幕改监察御史厯宪部郎中肃宗即位拜中书舍人时天下事殷诏令俱出其手文词赡给加尚书右丞除国子祭酒寻贬庐州长史代宗徴还仍拜中书舍人还工部侍郎岭南节度观察使又为吏部侍郎集贤殿学士为李栖筠所弹贬明州别驾终彭王傅卒赠太子少师世称其书法如怒猊抉石渴骥奔泉诗二首  

寳林寺作  

兹山昔飞来逺自琅琊防孤岫龟形在深泉鳗井开越王屡登陟何相传词才塔庙崇其巅规模称壮哉禅堂清溽润髙阁无恢炱照耀珠吐月铿轰钟隠雷揆余久缨弁末路遭邅回一弃沧海曲六年稽岭隈逝川惜东驶驰景怜西颓腰带愁疾减容顔衰悴催赖居兹寺中法士多瓌能洗心聼经论礼足蠲凶灾永愿依胜侣清江乘度杯  

谒禹庙  

亩浍敷四海川源涤九州既膺九命锡乃建洪范畴鼎革固天启运兴匪人谋肇开宅土业永庇昬垫忧山足灵庙在门前清镜流象筵陈玉帛容卫俨戈矛探穴图书朽卑官堂殿修梅梁今不壊松祏古仍留负责故乡近朅来申爼羞为鱼知造化叹鳯仰徽猷不复闻夏乐唯余奏楚幽婆娑非舞羽镗鞳异鸣球盛徳吾无间髙功谁与俦灾滛破凶慝祚圣拥神休出谷莺初语空山猨独愁春晖生草树桞色暖汀洲恩贷题舆重荣殊衣锦逰宦情同械系生理任桴浮地极临沧海天遥过斗牛精诚如可谅他日寄冥搜  

薛令之  

薛令之闽之长溪人肃宗为太子时令之以右补阙兼侍读积岁不迁乃弃官徒歩归乡里及肃宗即位以旧恩召而令之巳前卒诗二首  

自悼【`纪事云开元中令之为右庶子时东宫官僚清淡令之题诗自悼明皇幸东宫览之索笔题其旁曰啄木口觜长鳯皇毛羽短若嫌松桂寒任逐桑榆暖遂谢病归`】  

朝日上团团照见先生盘盘中何所有防蓿长防干饭澁匙难绾羮稀筯易寛只可【`一作无以`】谋朝夕何由保岁寒  

灵岩寺  

草堂栖在灵山谷勤苦诗书向灯烛柴门半掩寂无人惟有白云相伴宿  

邹绍先  

邹绍先刘长卿同时人曽为河南判官与长卿相往还诗一首  

湘夫人  

枫【`一作风`】叶下秋渚二妃愁渡湘疑山空杳蔼何处望君王日落水云里悠悠【`一作油油`】心自伤  

李穆  

李穆刘长卿壻诗一首  

寄妻父刘长卿【`一作严维诗题作发桐庐寄刘员外`】  

处处云山无尽时桐庐南望转参差舟人莫道新安近【`一作逺`】欲上潺湲行自迟【`时刘在新安郡`】  

冯着  

冯着韦应物同时人尝受李广州署为録事应物有诗以送其行诗四首  

短歌行  

寂寞草中兰亭亭山上松贞芳日有分生长耐相容结根各得地幸沾雨露功参辰无停泊且顾一西东君但开懐抱猜【`一作情`】恨莫怱怱  

洛阳道  

洛阳宫中花桞春洛阳道上无行人皮裘氊帐不相识万户千门闭春色春色深春色深【`一本无此三字`】君王一去何时寻春雨洒【`一作春色深`】春雨洒周南一望堪泪下蓬莱殿中寝胡人鳷鹊楼前放胡马闻君欲行西入秦【`一作入西秦行`】君行不用过天津天津桥上多胡尘洛阳道上愁杀人  

行路难  

男儿轗轲徒搔首入市脱衣且沽酒行路难权门慎勿干平人争路相摧残春秋四气更【`一作相`】回换人事何须再三叹君不见雀为鸽鹰为鸠东海成田谷为岸负薪客归去来反頋鹤裵回黄河岸上起尘埃【`一本作负薪起尘埃无客归去至岸上十四字`】相逄未相识何用强相猜行路难故山应不改茅舍汉中在白酒杯中聊一歌苍蝇苍蝇奈尔何  

燕衔泥  

双燕碌碌飞入屋屋中老人喜燕归裵回绕我牀头飞去年为尔逐黄雀雨多屋漏泥土落尔莫厌老翁茅屋低梁头作窠梁下栖尔不见东家黄鸣啧啧虵盘瓦沟防穿壁豪家大屋尔莫居骄儿少妇采尔雏井旁写水泥自足衔泥上屋随尔欲  

王迥  

王迥家鹿门号白云先生与孟浩然善诗一首  

同孟浩然宴赋【`一作题壁歌`】  

屈宋英声今止巳江山继嗣多才子作者于今尽相似聚宴王家其乐矣共赋新诗发宫徴书于屋壁彰厥美李晔  

李晔宗室子官农太守宗正卿贾至常为撰制词诗一首  

尚书都堂瓦松  

华省秘僊踪髙堂露瓦松叶因春后长花为雨来浓影混鸳鸯色光含翡翠容天然斯所寄地势太无从接栋临防阙连甍近九重宁知深涧底霜雪岁兼封  

敬括  

敬括字叔弓河东人少以文词称郷举进士又应制登科累官右拾遗内供奉殿中侍御史天寳末以不附杨国忠出为刺史迁给事中兵部侍郎大理卿大厯初诏选循良为近辅以括为同州刺史入为御史大夫卒诗一首  

省试七月流火  

前庭一叶下言念忽悲秋变节金初至分寒【`一作空`】火正流气含凉夜早光拂夏云收助月微明散沿河丽景浮礼标时令爽诗兴国风幽自此观邦【`一作邪`】正深知王业休  

## 御定全唐诗卷二百十六  

杜甫  

杜甫字子美其先襄阳人曾祖依艺爲巩令因居巩甫天宝初应进士不第后献三大礼赋明皇奇之召试文章授京兆府兵曹参军安禄山防京师肃宗即位灵武甫自贼中遯赴行在拜左拾遗以论救房琯出爲华州司功参军关辅饥乱寓居同州同谷县身自负薪采梠餔糒不给乆之召补京兆府功曹道阻不赴严武鎭成都奏爲参谋检校工部员外郎赐绯武与甫世旧待遇甚厚乃于成都浣花里种竹植树枕江结庐纵酒啸歌其中武卒甫无所依乃之东蜀就高适既至而适卒是岁蜀帅相攻杀蜀大扰甫携家避乱荆楚扁舟下峡未维舟而江陵亦乱乃泝沿湘流游衡山寓居耒阳卒年五十九元和中归葬偃师首阳山元稹志其墓天宝间甫与李白齐名时称李杜然元稹之言曰李白壮浪纵  

恣摆去拘束诚亦差肩子美矣至若铺陈终始排比声韵大或千言次犹数百词气豪迈而风调清深属对律切而脱弃凡近则李尚不能歴其藩翰况堂奥乎白居易亦云杜诗贯穿古今尽工尽善殆过于李元白之论如此盖其出处劳佚喜乐悲愤好贤恶恶一见之于诗而又以忠君忧国伤时念乱爲本旨读其诗可以知其世故当时谓之诗史旧集诗文共六十卷今编诗十九卷  

奉赠韦左丞丈二十二韵【`韦济天宝七载爲河南尹迁尚书左丞`】  

纨袴不饿死儒冠多误身丈人试静聼贱子请具陈甫昔少【`一作妙`】年日早充观国宾读书破万卷下笔如有神赋料扬雄敌诗看子建亲李邕求识面王翰愿卜【`一作爲`】邻自谓颇挺出【`一作生一作特`】立登要路津致君尧舜上再使风俗淳此意竟萧条行歌非隐沦骑驴三十载旅食【`一作客`】京华春朝扣富儿门暮随肥马尘残杯与冷炙到处潜悲辛主上顷见征歘然欲求伸青冥却垂翅蹭蹬无纵鳞【`天宝中诏征天下士有一艺者皆得诣京师就选李林甫抑之奏令考试遂无一人得第者`】甚媿丈人厚甚知丈人眞每于百寮上猥诵佳句新窃效贡公喜难甘原宪贫焉能心怏怏秖是走踆踆今欲东入海即将西去秦尚怜终南山囘首清渭滨常拟报一饭况懐辞大臣白鸥没【`一作波`】浩荡万里谁能驯  

送髙三十五书记【`髙适渤海人解褐为封丘尉不就客游河西哥舒翰竒之表爲书记`】  

崆峒小麦熟且【`一作吾`】愿休王师请公问主将焉用穷荒爲【`积石军每岁麦熟吐蕃获之边人呼为吐蕃麦庄天寳六年哥舒翰掩击大破之后不敢复至八载又克其石堡城然自此用兵河西不已故追言戒之欲适告翰也`】饥鹰未饱肉侧翅随人飞高生跨鞍马有似幽幷【`一作幷州`】儿脱身簿尉中始与捶楚【`唐簿尉有罪辄受鞭挞`】辞借问今何官触热向武威荅云【`一作言`】一书记所媿国士知人实不易知更【`一作尤`】湏愼其仪【`一作宜`】十年出幕府自可持旌麾【`一作旗`】此行旣特逹足以慰所思【`一作亦足慰逺思`】男儿功名遂亦在老大时常恨结驩浅各在天一涯又如参与商惨惨中肠【`一作中肠安不`】悲惊风吹【`一作飘`】鸿鹄不得相追随黄尘翳沙漠念子何当【`一作时`】归边城有余力早寄从军诗  

赠李白  

二年客东都所歴厌机巧野人对羶腥蔬食常不饱岂无青精【`一作籸一作防`】饭使我顔色好苦乏大【`一作买`】药资山林迹如埽李侯金闺彦【`一作深`】脱身事幽讨亦【`一作未`】有梁宋游方期拾瑶草  

游龙门奉先寺【`龙门即伊阙一名阙口在河南府北四十里`】  

已从招提游更宿招提境阴壑生虚【`一作灵`】籁月林散清影天阙【`一作阔一作阅一作闚一作开`】象纬逼云卧衣裳冷欲觉闻晨钟令人发深省  

望岳  

岱宗夫如何齐鲁青未了造化钟神秀阴阳割昏晓荡胷生曾云决眦入归鸟防当凌絶顶一览众山小陪李北海宴歴下亭【`天寳初李邕为北海太守歴下亭在齐州以歴山得名`】  

东藩驻皁盖北渚凌青荷【`一作清河一作清菏`】海内【`一作右`】此亭古济南名士多【`原注时邑人蹇处士在座`】云山已发兴玉佩仍当歌修竹不受暑交流空涌波蕴眞惬所遇落日将如何贵贱俱物役从公难重过  

同李太守登歴下古城员外新亭亭对鹊湖【`原注时李之芳自尚书郎出齐州置此亭`】  

新亭结搆罢隐见清湖隂迹籍台观旧气溟【`一作冥`】海岳深圎荷想自昔遗堞感至今芳宴此时具【`一作俱`】哀丝【`一作弦`】千古心主称寿尊客筵秩宴北【`一作密`】林不阻蓬荜兴得兼【`一作兼得`】梁甫吟  

都坛歌寄元逸人  

故人昔隐东蒙峰已佩含景【`公孙端剑铭含景吐商`】苍精龙【`剑之在左苍龙象也`】故人今居子午谷独在【`一作竝`】阴崖结【`一作白`】茅屋屋前太古都坛青石漠漠常【`一作松`】风寒子规夜啼山竹裂王母昼下云旗飜【`一作蟠`】知君此计成【`一作诚`】长往芝草琅玕日应长铁鏁【`终南大秦岭有采蜜人山行寻钟声而入至一寺旁有大竹林一二顷截竹盛蜜归以告戍卒卒复往取竹见崖垂铁鎻长三丈掣鎻欲上二虎踞崖大呼惊怖而返`】高垂不可攀致身福地何萧爽  

今夕行【`原注自齐赵西归至咸阳作`】  

今夕何夕岁云徂更长烛明不可孤咸阳客舍一事无相与博塞【`一作赌博`】爲欢娱冯陵大叫呼五白【`招魂成枭而牟呼五白些五白枭卢雉皆博齿也`】跣不肻成枭卢【`一作牟`】英雄有时亦如此邂逅岂即非良图君莫笑刘毅从来布衣愿家无儋石输百万  

贫交行  

飜手作云覆手雨纷纷轻薄何湏数君不见管鲍贫时交此道今人弃如土  

兵车行  

车辚辚马萧萧行人弓箭各在腰耶娘妻子走相送尘埃不见咸阳桥牵衣顿足阑【`一作桥`】道哭哭声直上干云霄道傍过者问行人行人但云点行频或从十五北防河【`开元十五年以吐蕃为边害诏陇右河西兵集临洮朔方兵集防州防秋至冬初无冦而罢`】便至四十西营田去时里正【`唐制百户爲一里里置正一人`】与裹头归来头白还【`一作犹`】戍边边亭【`一作庭`】流血成海水武【`一作我`】皇【`唐人称太宗爲文皇明皇爲武皇`】开边意未已君不闻汉家山东【`太行之东唐都长安凡河北诸道皆爲山东`】二百州千村万落生荆杞纵有徤妇把锄犂禾生陇畞无东西况复秦兵耐苦战被驱不异犬与鸡长者虽有问役夫敢申恨且如今年冬未休关【`一作陇`】西卒【`一作役夫心益愤如今纵得休还为陇西卒通鉴天寳九载十二月关西游奕使王难得击吐蕃克五桥防树敦城`】县官急索租【`一作县官云急索`】租税从何出信知生男恶反是生女好生女犹是【`一作得`】嫁比邻生男【`一作儿`】埋没随百草君不见青海头古来白骨无人收新鬼烦冤旧鬼哭天阴雨湿声【`一作悲`】啾啾【`朱长孺曰天宝十载鲜于仲通讨南诏蛮士卒死者六万制大募两京及河南北兵以击南诏人莫肯应杨国忠遣御史分道捕人枷送军所此诗序南征之苦设爲役夫问荅之词君不闻以下言征戍之苦海内驿骚不独南征一役爲然也`】  

髙都防骢马行【`髙仙芝开元末爲安西副都防`】  

安西都防胡青骢声价歘然来向东此马临阵久无敌与人一心成大功功成惠养【`赭白马赋愿终惠养`】随所致飘飘【`一作飖`】逺自流沙至雄姿未受伏枥恩猛气犹思战塲利腕【`一作踠`】促蹄髙如踣铁交河防蹴曾冰裂五花【`翦鬃爲辫或三花或五花或云印以三花飞风之字`】散作云满身万里方看汗流血长安壮儿不敢骑走过掣电倾城知青丝络头爲君老何由却出横门道【`长安城北出西头第一门曰横门其外有横桥`】  

天育骠骑【`一本有图字`】歌【`天育廏名未详所出`】  

吾闻天子之马走千里今之画图无乃是是何意态雄且杰骏【`一作騣`】尾萧梢朔风起毛爲绿缥【`一作骠`】两耳黄眼有紫焰双瞳方矫矫【`一作然`】龙性【`一作矫龙性逸`】合【`东坡书作含`】变化卓立天骨森开张伊昔太仆张景顺监牧攻驹【`一作考牧攻驹一作考牧神驹`】阅清峻遂令大奴【`汉昌邑王使大奴以衣车载女子注奴之尤长大者此言景顺之牧马奴耳`】守【`一作字`】天育别养骥子怜神俊【`一作骏`】当时四十万匹马张公叹其材尽下故独写眞传世人见之座右久更新年多物化空形影呜呼健歩无由骋如今岂无騕褭与骅骝时无王良伯乐死即休  

白丝行  

缲丝湏长不湏白越罗蜀锦金粟尺象【`一作牙`】牀玉手乱殷红万草千花动凝碧巳悲素质随时染【`一作改`】裂下呜机色相射羙人细意熨帖平裁缝灭尽鍼线迹春天衣着爲君舞蛱蜨飞来黄鹂语落絮游丝亦有情随风照日宜【`一作疑`】轻举香汗轻【`一作清`】尘汚顔色【`一作似微汚一作汚不着一作似顔色`】开新合故置何【`一作相`】许君不见才【`一作志`】士汲引难恐惧弃捐忍羇旅  

秋雨叹三首  

雨中百草秋烂死阶下决明颜色鲜着叶满枝翠羽盖开花无数黄金钱凉风萧萧吹汝急恐汝后时难独立堂上书生空白头临风三齅馨香泣  

阑【`一作兰`】风长【`去声一作伏一作仗`】雨【`一作东风细雨`】秋纷纷四海【`一作万里`】八荒同一云去马来牛不复辨浊泾清渭何当分禾【`一作木`】头生耳黍穗黑农夫田妇【`一作父`】无消息城中防米换【`一作抱`】衾禂相许寜论两相直  

长安布衣谁比数反鏁衡门守环堵老夫不出长蓬蒿穉子无忧走【`音奏`】风雨雨声飕飕催早寒胡雁翅湿高飞难秋来未曾【`一作省`】见白日埿汚后【`一作厚`】土何时干  

叹庭前甘菊花  

檐【`一作阶一作庭`】前甘菊移时晚青蘂重阳不堪摘明日萧条醉尽【`一作尽醉`】醒残花烂熳开何益篱边野外多众芳采撷细琐升中堂念兹空长大枝叶结根失所纒【`一作埋`】风霜  

醉时歌【`原注赠广文馆博士郑防`】  

诸公衮衮登台【`一作华`】省广文先生官独冷甲第纷纷厌粱肉广文先生饭不足先生有道出羲皇先生有才【`一作文一作所谈一作所该一作所抱`】过屈宋徳尊一代常轗轲【`一作防`】名垂万古知何用杜陵野客人更【`一作见`】嗤被褐短窄【`一作穴`】鬓如丝日籴太【`一作泰`】仓五升米时赴郑老同襟【`一作衾`】期得钱即相觅沽酒不复疑忘形到尔汝痛饮眞【`一作直`】吾师清夜沈沈动春酌灯【`一作檐`】前细雨檐【`一作灯`】花落但觉髙歌有【`一作感`】鬼神焉知饿死塡沟壑相如逸才亲涤器子云识字终投阁先生早赋归去来石田茅屋荒苍苔儒术于我何有哉孔丘盗跖俱尘埃不须闻此意惨怆生前相遇且衔杯  

醉歌行【`原注别从侄勤落第归勤一作劝`】  

陆机二十作文赋汝更小年能缀文总角草书又神速世上儿子徒纷纷骅骝作驹巳汗血鸷鸟举翮连青云词源【`一作赋`】倒流【`一作倾`】三峡水笔阵独埽千人军只今年【`一作生`】才十六七射策君门期第一旧穿杨叶眞自知暂蹶霜蹄未爲失偶然擢秀非难取防是排风有毛质汝身已【`一作即`】见唾成珠汝伯何由发如漆春光澹【`一作潭`】沲秦东亭渚蒲牙白水荇青风吹客衣日杲杲树搅离思花冥冥酒尽沙头双玉缾众宾皆【`一作巳`】醉我独醒乃知贫贱别更苦吞声踯躅涕泪零  

赠卫八处士  

人生不相见动如参与商今夕【`一作此`】复何夕共此灯烛【`一作宿此灯`】光少壮能几时鬓发各已苍访旧【`一作问`】半爲鬼惊【`一作呜`】呼热中肠焉知二十载重上君子堂昔别君未婚儿女忽成行怡然敬父执问我来何方问荅乃未已【`一作未及已`】儿女【`一作驱儿`】罗酒浆夜雨翦春韭新【`一作晨`】炊间【`一作闻`】黄粱主称防面难一举累【`一作蒙`】十觞十【`一作百`】觞亦不醉【`一作辞`】感子故意长明日隔山岳世事两茫茫  

苦雨奉寄陇西公兼呈王徴士【`原注陇西公即汉中王瑀徴士琅邪王澈`】  

今秋乃淫雨仲月来寒风羣木水光下万象【`一作家`】云气中所思碍行潦九里信不通悄悄素浐路迢迢天汉东愿腾六尺马【`一作驹`】背若孤征鸿划见公【`一作君`】子面超然欢笑同奋飞既胡越局促伤樊笼一饭四五起慿轩心力穷嘉蔬没混浊时菊碎榛丛鹰隼亦屈猛乌鸢何所蒙式瞻北邻居取适南巷翁挂席钓川涨焉知清兴终同诸公登慈恩寺墖【`原注时髙适薛据先有此作按寺乃髙宗在东宫时爲文徳皇后立故名慈恩`】  

髙标跨苍天【`一作穹`】烈风无时休自非旷【`一作壮`】士懐登兹翻百忧方知象敎力足【`一作立`】可追防搜仰穿龙蛇窟始出【`一作惊`】枝撑幽七星在北户【`一作户北`】河汉声西流羲和鞭白日少昊行清秋秦【`一作泰`】山忽破碎泾渭不可求俯视但一气马能辨皇州囘首呌虞舜苍梧云正愁惜哉瑶池饮【`一作燕`】日晏昆崘丘黄鹄去不息哀鸣何所投君看随阳雁各有稻粱谋  

示从孙济【`济字应物官给事中京兆尹`】  

平明跨驴出未知【`一作委`】适谁门权门多噂且复寻诸孙诸孙贫无事宅舎如荒村堂前自生竹堂后自生萱萱草秋已死竹枝霜不蕃【`一作翻一作繁`】淘米少汲水汲多井水浑刈葵莫放手放手伤葵根阿翁嬾惰乆觉儿行歩奔所来【`一作求`】爲宗族亦不爲盘飱小人利口实【`一作实利口`】薄俗难可【`一作具`】论勿受外嫌猜同姓古所敦  

九日寄岑参【`参南阳人`】  

出门复入门两【`一作雨`】脚但如【`一作仍`】旧所向泥活活【`一作浩浩`】思君令人瘦沈吟坐西【`一作秋`】轩【`一作吟卧轩窗下`】饮【`一作饭`】食错昏昼寸歩曲江头难爲一相就吁嗟呼【`一作乎`】苍生稼穑不可救安得诛云师畴能补天漏大明韬日月旷野号禽兽君子强逶迤小人困驰骤维南有崇山恐【`一作漭`】与川浸溜是节【`一作时`】东篱菊纷披爲谁秀岑生多新诗【`一作语`】性亦嗜醇酎采采黄金花何由满【`一作洒`】衣袖  

送孔巢父谢病归游江东兼呈李白【`巢父字弱翁冀州人与李白等隐徂徕号竹溪六逸`】  

巢父掉头不肻住东将入海随烟雾诗卷长留天地间钓竿欲拂瑚【`一作三珠`】树深山大泽龙蛇逺春寒野隂风景暮【`一作花繁草青春日暮`】蓬莱织【`一作仙人玉`】女囘云车指防虚无是征【`一作引归`】路自是君身有仙骨世人那得知其故惜君只欲苦死留富贵何如草头露【`一作我欲苦留君富贵何如草头易晞露`】蔡侯静者意有余清夜置酒临前除罢琴惆怅月照【`一作防`】席几岁寄我空中书南寻禹穴见李白道甫问信今何如【`一本云巢父掉头不肻住东将入海随烟雾书卷长携天地间钓竿欲拂瑚树我拟把袂苦留君富贵何如草头露深山大泽龙蛇逺花繁草青风景暮仙人玉女回云车指防虚无引归路若逢李白骑鲸鱼道甫问信今何如`】  

饮中八仙歌  

知章【`贺知章防稽人自称秘书外监`】骑马似乘船眼花落井水底眠汝阳【`让皇帝长子璡封汝阳王`】三斗始朝天道逄【`一作见`】麴车口流涎恨不移封向酒泉左相【`李适之天宝元年为左丞相`】日兴费万钱饮如长鲸吸百川衔杯乐圣称世【`一作避`】贤宗之【`崔宗之日用之子袭封齐国公`】潇洒美少年举觞白眼望青天皎如玉树临风前苏晋【`晋珦之子官至左庻子`】长斋绣佛前醉中往往爱逃禅李白一斗诗百篇长安市上酒家眠天子呼来不上船自称臣是酒中仙张旭【`旭善草书`】三杯草圣传脱防露顶王公前挥毫落纸如云烟焦遂【`甘泽謡布衣焦遂为陶岘客`】五斗方卓然髙谈雄辨惊四筵  

曲江三章章五句【`曲江在杜陵西北五里开元中开凿爲胜境南有紫云楼芙蓉苑西有杏园慈恩都人游赏盛于中和上已`】  

曲江萧条秋气髙菱荷枯折随风涛游子空嗟垂二毛白石素沙亦相荡哀鸿独叫求其曹  

即事非今亦非古长歌激越梢林莽比屋豪华固难数吾人甘作心似灰弟侄何伤泪如雨  

自断此生休问天杜曲幸有桑麻田故将移住南山边短衣匹马随李广看射猛虎终残年  

丽人行  

三月三日天气新长安水边多丽人态浓意逺淑且眞肌理细腻骨肉匀绣【`一作画`】罗衣裳照暮春蹙金孔雀银麒麟头上何所有翠微【`一作爲`】防【`乌合反`】叶【`一作訇防`】垂鬓唇背【`一作身`】后何所见珠压腰衱【`一作襻一作肢`】稳称身就中云幕椒房亲赐名大国虢与秦紫驼之【`一作珍`】出翠釜水精之盘行素鳞犀箸厌饫久未下銮刀缕切空【`一作坐`】纷纶黄门飞鞚不动尘御厨络绎【`一作丝络`】送八珍箫鼔【`一作管`】哀吟感鬼神宾从杂【`一作合`】遝实要津后来鞍马何逡廵当轩【`一作道`】下马入锦茵杨花雪落覆【`音副`】白苹青鸟飞去衔红巾炙手可热势【`一作世`】絶伦愼莫近【`一作向`】前丞相嗔【`明皇毎年十月幸华清宫杨国忠姊妹五家扈从毎家爲一队着一色衣五家合队照暎如百花之焕发灿烂芳馥于路而国忠私于虢国不避雄狐之刺毎入朝或联镳方驾不施帏幔同入禁中`】  

乐游园歌【`原注晦日贺兰杨长史筵醉中作英华作晦日贺兰杨长史筵醉歌汉神爵中起乐游苑在万年县南亦名乐游原唐长安中太平公主置亭原上每正月晦日三月三日九月九日士女毕集`】  

乐游古园崒【`一作萃`】森爽烟緜碧草萋萋长公子华筵势最髙秦川【`水出秦岭下一名樊川`】对酒平如掌长生木瓢示【`一作乐`】眞率更调鞍马狂【`一作雄`】欢赏青春波浪芙蓉园白日雷霆夹【`一作甲`】城仗阊阖晴开昳【`音迭一作詄一作映`】荡荡曲江翠幕排银牓拂水低徊舞袖飜缘云清切歌声上却忆年年人醉时只今未醉巳先悲数茎白髪那抛得百罚【`一作刻`】深杯亦【`一作辞`】不辞圣朝亦【`一作已`】知贱士丑一物自【`一作但`】荷皇天慈【`一作私`】此身饮罢【`一作罢饮`】无归处独立苍茫自咏诗  

渼陂行【`陂在鄠县西五里周一十四里`】  

岑参兄弟皆好奇携我逺来游渼陂天地黤惨忽异色波涛万顷堆琉璃琉璃汗漫泛舟入事殊兴极忧思集鼍作鲸吞不复知恶风白浪何嗟及主人锦帆相爲开舟子喜甚无氛埃鳬鹥散乱櫂讴发丝管啁啾空翠来沈竿续蔓【`一作缦`】深莫测菱【`一作芡`】叶荷花静【`一作净`】如拭宛在中流渤澥清下归无极【`一作临无地`】终南黑半陂已南纯浸山动影褭窕冲融间船舷暝戛云际寺【`云际山有大安寺`】水面月出蓝田关【`即秦峣关在蓝田县南六十里`】此时骊龙亦吐珠冯夷击鼓羣龙趋湘妃汉女出歌舞金支【`房中歌金支秀华乐上众餙也`】翠旗光有无咫尺但愁雷雨至苍茫不晓神灵意少壮几时柰老何向来哀乐何其多  

渼陂西南台  

高台面苍陂六月风日冷蒹葭离披去天水相与永懐新目似击接要心已领仿像识鲛人空蒙辨鱼艇错磨终南翠顚倒白阁【`紫阁黄阁白阁三相去不甚逺`】影崷【`一作蔷`】崒【`西京赋嵓峻崷崒`】增光辉【`一作隂`】乘陵【`风赋乗陵髙城`】惜俄顷劳生媿严【`遵`】郑【`朴`】外物慕张【`良`】邴【`曼容`】世复轻骅骝吾甘杂鼃黾知归俗可忽取适【`一作足`】事莫并身退岂待官老来苦便【`平声`】静况资菱芡足庶结茅茨迥从此具扁舟弥年逐清景戏简郑广文防兼呈苏司业源明【`苏源明武功人为东平太守召爲国子司业`】  

广文到官舎系【`一作置`】马堂阶下醉则【`一作即`】骑马归颇遭官长骂才名四【`一作三`】十年坐客寒无氊赖【`一作近`】有苏司业时时与【`一作乞`】酒钱  

夏日李公【`一作李家令`】见访【`黄鹤云按宗室世系当是李炎时为太子家令`】  

逺林暑气薄公子过我游贫居类村坞僻近城南楼旁舍颇淳朴所愿【`一作须`】亦易求隔屋唤西家借问有酒不墙头过浊醪展席俯长流清风左右至客意已惊秋巢多众鸟鬬【`一作喧`】叶密鸣蝉稠苦道【`一作遭`】此物聒孰谓【`一作语`】吾庐幽水花晚色静【`一作净`】庶足充淹留预恐尊中尽更起爲君谋  

奉同郭给事汤东灵湫作【`骊山温汤之东有龙湫`】  

东山【`即骊山`】气鸿蒙【`一作蒙鸿`】宫殿居上头君来必十月树羽临九州隂火煑玉泉喷薄涨岩幽有时浴赤日光抱空中楼阆风入辙迹旷【`一作广`】原【`一作野`】延防搜沸【`一作拂`】天万乗动观水百丈湫幽灵【`一作灵湫`】斯【`一作新`】可佳【`一作怪`】王命官属休初闻龙用壮擘石摧林丘中夜窟宅改移因风雨秋倒悬瑶池影屈注苍【`一作沧`】江流味如甘露浆挥弄滑且柔翠旗澹偃蹇云车纷少留箫鼓荡四溟异香泱漭浮鲛【`一作蛟`】人献微【`一作徴`】绡曾祝【`穆天子朝于燕然奉璧南面曾祝佐之曾重也`】沈豪牛百祥奔盛明古先莫能俦坡陀金虾蟇【`喻安禄山`】出见盖有由至尊顾之笑王母【`唐人多以王母比贵妃`】不肯【`一作遣`】收复归虚无底化作长黄虬【`一作龙与虬`】飘飘【`一作飖`】青郎文彩瑚钩浩歌渌水曲清絶听者愁  

夜听许十损【`一作许十一一作许十无损字`】诵诗爱而有作  

许生五台【`山在代州五台县`】宾业白【`寳积经有纯白业五戒十善四禅四定皆属善名`】出石壁余亦师粲可【`逹摩传慧可慧可传粲`】身犹缚禅寂何阶子方便谬引为匹敌离索晚相逄包蒙欣有击【`昜九二包蒙上九击蒙`】诵诗浑【`一作混`】游衍四座皆【`一作俱`】辟易应手看捶钩清心听鸣镝精微穿溟涬【`音幸`】飞动摧霹雳陶谢不枝梧风骚共推激紫燕【`一作鸾`】自超诣翠駮【`中曲之山有兽如马爪牙如虎一角能食豹名曰駮`】谁翦剔君意人莫知人间夜寥阒  

桥陵诗三十韵因呈县内诸官【`睿宗葬桥陵改蒲城爲奉先官如赤县`】  

先帝昔晏驾兹山朝百灵崇冈拥象设沃野开天庭即事壮重险论功超五丁坡陀因【`一作用`】厚地【`一作力`】却略罗峻屏云阙虚冉冉风松肃泠泠石门霜露【`一作雾`】白玉殿莓苔青宫女晚【`一作晓`】知曙祠官【`一作臣`】朝见星空梁簇画防隂井敲铜缾中使日夜【`一作相`】继【`一作日继夜`】惟王心不寜岂徒防备享尚谓求无形孝理敦国政神凝推道经瑞芝产庙柱好鸟鸣【`一作巢一作宿`】岩扄高岳前嵂崒洪河左滢濙【`朱长孺注谓滢玉篇同荥胡坰乌迥二切无营音濙字玉篇韵畧俱无毛氏据此诗增恐非当作潆按类篇潆扄切濎濙小水貌`】金城蓄峻址沙苑交囘汀永与奥区固川原纷眇冥居然赤县立台榭争岧亭官属果称是声华眞【`一作宜`】可听王刘美竹润裵李春兰馨郑氏才振古啖侯笔不停遣辞必中律利物常发硎绮绣相展转琳琅愈【`一作逾`】青荧侧闻鲁恭化秉德崔瑗铭太史候鳬影王乔随鹤翎朝仪限霄汉客思囘林坰轗轲辞下杜飘飖陵【`一作凌`】浊泾诸生旧短褐旅泛一浮萍荒岁儿女瘦暮途涕泗零主人念老马廨署【`一作宇`】容【`一作客`】秋萤流寓理岂惬穷愁醉未醒何当摆俗累浩荡乗沧溟  

沙苑行【`沙苑在冯翊县南东西八十里南北三十里其地宜畜牧唐置沙苑监掌牛马诸牧`】  

君不见左辅白沙如白水【`一作白如水`】缭以周墙百余里龙媒昔是渥洼生汗血今称献于此苑中騋牝三千匹丰草青青寒不死食【`音字`】之豪健西域无【`一作腾西域`】每岁攻【`一作收一作牧`】驹冠边鄙王有虎臣司苑门入门天廏皆云屯骕骦一骨独当御春秋二时归【`一作朝`】至尊至尊内外马盈亿【`一作内外马数将盈亿`】伏枥在坰空大存逸羣絶足信殊杰倜傥权竒难具论累累塠阜藏奔突往往坡陀纵超越角壮飜同【`一作腾`】麋鹿游浮深簸荡鼋鼍窟泉【`一作海`】出巨鱼长比人丹砂作尾黄金鳞岂知异物同精气虽未成龙亦有神  

骢马行【`原注太常梁卿敕赐马也李邓公爱而有之命甫制诗`】  

邓公马癖人共知初得花骢大宛种夙昔传闻思一见牵来左右神皆竦雄姿逸态何崷崪顾影骄嘶自矜宠隅目青荧夹镜悬肉骏【`一作騣`】碨礌连钱动朝来乆【`一作少`】试华轩下未觉千金满高价赤汗微生白雪毛银鞍却覆香罗帕卿家旧赐公取【`一作有`】之【`一作能取`】天廐真龙此其亚昼洗须腾泾渭深朝【`一作夕一作晨`】趋可刷幽并夜吾闻良骥老始成此马数年人更惊岂有四蹄疾于鸟不与八骏俱先鸣时俗造次那得致云雾晦冥方降精近闻下诏喧都邑肯使【`一作知有`】骐驎地上行  

去矣行【`鲍钦止曰天宝十四载甫在率府数上赋颂不防采录欲辞职去作去矣行`】  

君不见韝上鹰一饱则飞掣焉能作堂上燕衔泥附炎热野人旷荡无腼颜岂可乆在王侯间未试囊中餐玉法明朝且入蓝田山【`后魏李预椎玉七十枚为屑日服食之蓝田山出美玉`】自京赴奉先县咏懐五百字【`原注天寳十四载十二月初作`】  

杜陵有布衣老大意转拙许身一何愚【`一作过`】窃比稷与契居然成濩落白首甘【`一作苦`】契【`一作挈`】阔盖棺事则已此志常觊豁穷年忧黎元叹息肠【`一作腹`】内热取笑同学翁浩歌弥激烈非无江海志萧洒送【`一作迭`】日月生逄尧舜【`一作为`】君不忍便永诀当今廊庙具构厦岂云缺葵藿倾太阳物性固莫【`一作难`】夺顾惟蝼螘軰但自求其穴胡爲慕大鲸輙拟偃溟渤以兹悟【`一作误`】生理独耻事干谒兀兀遂至今忍为尘埃没终媿巢与由未能易其节沈饮聊自适【`一作遣`】放歌颇愁絶岁暮百草零疾风高冈裂天衢隂峥嵘客子中夜发霜严衣带断指直不得【`一作能`】结凌晨过骊山御榻在嵽嵲蚩尤塞寒空蹴蹋崖谷滑瑶池气郁律羽林相摩戛君臣【`一作圣君`】留欢娱乐动殷樛嶱【`一作胶葛一作防蝎一作福嵑嶱一作汤嶱`】赐浴皆长缨【`华清宫内供奉两汤外更有汤十六所安禄山及将士杨国忠兄弟姊妹并赐浴赐食赐钱`】与宴【`一作谋`】非短褐彤庭所分帛本自寒女出鞭挞【`一作棰`】其夫家聚敛贡城阙圣人筐篚恩实欲【`一作愿`】邦国活臣如忽至理君岂弃此物多士盈朝廷仁者宜战栗况闻内金盘尽在卫霍室中堂舞【`一作有`】神仙烟雾散【`一作防`】玉质暖客貂防裘悲管逐清瑟劝客駞蹄羮霜橙压香橘朱门酒肉臭路有冻死骨荣枯咫尺异惆怅难再述北辕就泾渭官渡又改辙羣氷【`一作水`】从西下极目髙崪兀疑是崆峒来恐触天柱折河梁幸未坼枝撑声窸窣行旅相攀援川广不【`一作且`】可越老妻寄【`一作既`】异县十口隔风雪谁能乆不顾庶往共饥渴入门闻号咷幼子饥【`一作饿`】已卒吾寜舎一哀里巷亦【`一作犹`】呜咽所媿爲人父无食致夭折岂知秋未【`一作禾`】登贫窭有仓卒生常【`一作当`】免租税名不隶征伐抚迹犹【`一作独`】酸辛平人固骚屑黙思失业徒因念逺戍卒忧端齐【`一作际`】终南澒洞不可掇  

奉先刘少府新画山水障歌【`英华题作新画山水障歌奉先尉刘单宅作`】  

堂上不合生枫树怪底江山【`一作山川`】起烟雾闻君埽却赤县图乗兴遣画沧洲趣画师亦无数好手不可遇对此融心神知君重毫素岂但祁岳【`画录有名无迹者二十五人祁岳在李国恒之上一云乃祁乐之误岑参有送祁乐诗`】与郑防笔迹逺过杨契丹【`隋参军杨契丹山东人六法兼修`】得非悬圃裂【`一作圻`】无乃潇湘飜悄然坐我天姥下耳边巳似闻清猨反思前夜风雨急乃【`一作恐`】是蒲【`一作满`】城鬼神入元气淋漓障犹湿眞宰上诉天应泣野亭春还杂花逺渔翁暝蹋孤舟立沧浪水深青溟阔【`一作沧浪之水深且阔`】欹岸【`一作`】侧岛【`一作岸`】秋毫末不见湘妃鼓瑟时至今斑竹临江活刘侯天机精爱画入骨髓自有两儿郎挥洒亦莫比大儿聪明到能添老树巓崖里小儿心孔开貌【`音邈`】得山僧及童子若耶溪云门寺【`俱在防稽`】吾独胡爲在泥滓青鞵布韤从此始  

白水【`即奉先`】县崔少府十九翁高斋三十韵【`原注天寳十五载五月作`】  

客从南县来浩荡无与适旅食白日长况当朱炎赫髙斋坐林杪信宿游衍阒清晨陪跻攀傲睨俯峭壁崇冈相枕带旷野懐【`一作防一作迥`】咫尺始知贤主人赠此遣愁寂危阶根青冥曾冰生淅沥上有无心云下有欲落石泉声闻复急【`一作息`】动静随所击【`一作激`】鸟呼藏其身有似惧弹射吏隐道【`一作适一作通一作识`】性情兹焉其窟宅白水见舅氏诸翁乃仙伯杖藜长松隂作尉穷谷僻为我炊雕胡逍遥展良觌坐乆风颇愁【`一作怒`】晩来山更碧相对十丈蛟歘翻盘涡坼何得空里雷殷殷寻地胍烟氛【`一作气`】蔼崷【`一作`】崪魍魉森惨戚昆仑崆峒巅囘首如【`一作知`】不隔前轩頽【`一作摧`】反照巉絶华岳赤兵气涨林峦川光杂锋镝知是相公军【`天宝十四载禄山反拜哥舒翰为兵马副元帅以讨禄山明年正月加同平章事`】铁马云【`一作烟`】雾积玉觞淡无味胡羯岂强敌长歌激屋梁泪下流祍席人生半哀乐天地有顺逆慨彼万国夫休明僃征狄【`一作敌`】猛将纷塡委庙谋蓄长策东郊何时开带甲且来【`一作未`】释欲告清宴罢【`一作疲`】难拒幽明廹三叹酒食旁何由似平昔  

三川观水涨二十韵【`原注天宝十五载七月中避冦时作按三川属鄜以华池黑水洛水同防得名`】  

我经华原来不复见平陆北上唯土山连天走穷【`一作穹`】谷火云无时出【`一作出无时`】飞电常在目自多穷岫雨行潦相豗【`一作灰`】蹙蓊【`音乌`】匌【`音閤又音溘`】川气黄羣流防空曲清晨望髙浪忽谓隂崖踣【`音匐`】恐泥窜蛟龙登危聚麋鹿枯查卷防树礧磈共充塞声吹鬼神下势阅人代速不有万穴归何以尊四渎及观泉源涨反惧江海覆漂沙坼岸去【`一作去岸`】潄壑松柏秃乗陵【`一作凌`】破山门囘斡裂【`一作倒`】地轴交洛赴洪河及关岂信宿应沉数州没如听万室哭秽浊殊未清风涛怒犹蓄【`一作畜`】何时通舟车隂气不【`一作亦`】黪黩浮生有荡汨吾道正覊束人寰难容身石壁滑侧足云雷此【`一作屯`】不已艰险路更局普天无川梁欲济愿水缩因悲中林士未脱众鱼腹举头向苍天安得骑鸿鹄  

悲陈陶【`陈涛斜在咸阳县一名陈陶泽至徳元年十月房琯与安守忠战败绩于此`】  

孟冬十郡良家子血作陈陶泽中水野旷【`一作广`】天清【`一作晴`】无战声四万义军同日死羣胡归来血【`一作雪`】洗箭仍唱【`一作撚箭`】胡歌饮都市都人囘面向北啼日夜更望官军至【`一作前后官军苦如此`】  

悲青坂  

我军青坂在东门天寒饮马太白窟黄头奚儿日向西数骑弯弓敢驰突山雪河氷野【`一作晚一作已`】萧飋【`一作飏一作飒`】青是【`一作人`】烟白人骨焉得附书与我军忍待明年莫仓卒【`苏轼曰琯既败犹欲持重有所伺而中人邢延恩等促战仓皇失据遂及于败故后篇云`】  

哀江头  

少陵【`汉宣帝葬杜陵许后葬南园谓之小陵后人呼为少陵杜甫家焉`】野老吞声哭春日潜行曲江曲江头宫殿鎻千门细柳新蒲为谁绿忆昔霓旌下南苑苑中万物生颜色昭阳殿里第一人同辇随君侍君侧辇前才【`一作词`】人带弓箭白马嚼【`一作噍`】齧黄金勒翻身向天【`一作空`】仰射云一箭【`一作笑一作发`】正坠防飞翼明眸皓齿今何在血汚游魂归不得清渭东流劒阁深去住彼此无消息人生有情泪霑臆江水【`一作草`】江花岂终极黄昏胡骑尘满城欲往城南忘南【`一作望城`】北哀王孙【`旧书天宝十五载六月九日潼关不守十二日明皇自延秋出幸蜀亲王妃主俱不及从`】  

长安城头头【`一作多一作颈`】白乌夜飞延秋门上呼又向【`一作来`】人家啄大屋屋底逹官走避胡金鞭断折九马死骨肉不待【`一作得`】同驰驱腰下宝玦青瑚可怜王孙泣路隅问之不肻道姓名但道困苦乞为奴已经百日窜荆棘身上无有完肌肤髙帝子孙尽隆【`一作髙`】凖【`音拙`】龙种自与常人殊豺狼在邑龙在野王孙善保千金躯不敢长语临交衢且为王孙立斯须昨夜东【`一作春`】风吹血腥东来橐【`一作骆`】驼满旧都朔方健儿好身手昔何勇鋭今何愚窃闻天【`一作太`】子已传位圣德北服南单于花门面请雪耻愼勿出口他人狙哀哉王孙愼勿疎五陵佳气无时无  

大云寺赞公房四首【`武后幸光明寺沙门宣政进大云经中有女主之符因改为大云经寺`】  

心在水精域衣霑春雨时洞门尽徐歩深院果幽期到【`一作倒`】扉【`一作屣一作履`】开复闭撞钟斋及兹醍醐长发性饮【`一作饭`】食过扶衰把臂有多日开懐无媿辞黄鹂【`一作莺`】度结构紫鸽下罘罳【`一作芳菲`】愚【`一作芳`】意防所适花边行自迟汤休起我病防笑索题诗  

细輭青丝履光明白防巾深藏供老宿取用及吾身自顾转无趣交情何尚新道林才不世惠远德过人雨泻暮檐竹风吹青【`一作春`】井芹天隂对图画最觉润龙鳞灯影照无睡心清闻妙香夜深殿突兀风动金锒铛天黑闭春院地清栖暗芳玉绳囘断絶铁凤森翺翔梵放时出寺钟残仍殷牀明朝在沃野苦见尘沙黄童儿汲井华惯捷【`一作健`】缾上【`一作在`】手霑洒不濡地埽除似无帚明【`一作晨`】霞烂复閤霁雾搴髙牖侧塞被径花飘飖委墀【`一作阶`】柳艰难世事廹隐遯佳期后晤语契深心那能总箝口奉辞还杖策暂别终囘首泱泱【`一作浃浃`】泥汚人听听【`与狺同`】国多狗既未兔羁绊【`一作寓`】时来憇奔走近公如白雪执热烦何有  

## 御定全唐诗卷二百十七  

杜甫  

苏端薛复筵简薛华醉歌  

文章有神交有道端复得之名誉早爱客满堂尽豪翰【`一作杰`】开筵上日【`一作月`】思芳草安得健歩移逺梅乱插繁花向晴昊千里犹残旧冰雪百壶且试开懐抱垂老恶闻战鼓悲急【`一作羽`】觞为缓忧心少年努力纵谈笑防我形容已枯槁坐中薛华善【`一作能`】醉歌歌辞自作风格老近来海内为【`一作无`】长句汝与山东李白好何【`逊`】刘【`孝绰`】沈【`约`】谢【`朓`】力未工才兼鲍昭愁絶倒诸生颇尽新知乐万事终伤不自保气酣日落西风来愿吹野水添【`一作注`】金杯如渑之酒常快意亦【`一作不`】知穷愁【`一作未知穷达`】安在哉忽忆雨时秋井塌古人白骨生青苔如何不饮令心哀  

晦日寻崔戢李封  

朝光入瓮牖尸【`一作方一作宴`】寝惊敝裘起行视天宇春气渐  

和柔兴来【`一作得兴一作乗兴`】不暇嬾今晨梳我头出门无所待徒歩觉自由杖藜复恣意免值公与侯晚定崔李交防心眞罕俦每过得酒倾【`一作吃`】二宅可淹留喜结仁里欢况因令节求李生园欲荒旧【`一作有`】竹颇修修引客防埽除随时成献酬崔侯初筵色已畏空尊愁未知天下士至【`一作志`】性有此不草牙既青出蠭声亦暖逰思见农器陈何当甲兵休上古葛天民【`一作氏`】不贻黄屋【`一作绮`】忧至今阮籍等熟醉为身谋威凤髙其【`一作自髙`】翔长鲸吞九州地轴为之翻百川皆乱流当歌欲一放泪下恐莫收浊醪有妙理庶用【`一作与`】慰沈浮  

雨过苏端【`原注端置酒`】  

鸡鸣风雨【`一作云`】交久旱云【`一作雨`】亦好杖藜入春泥无食起我早诸家忆所歴一饭【`一作饱`】迹便【`一作更`】埽苏侯得数过欢喜每倾倒也复【`一作复也`】可怜人呼儿具棃枣浊醪必在眼尽醉摅懐抱红稠屋角花碧委【`一作秀`】墙隅草亲賔纵【`一作絶`】谈谑喧闹畏【`一作慰`】衰老况防霈泽垂粮粒或自保妻孥隔军垒拨弃不拟道  

喜晴【`一作喜雨`】  

皇天久不雨既雨晴亦佳出郭眺西郊肃肃【`一作萧萧`】春增华青荧陵陂麦窈窕桃李【`一作杏`】花春夏各有实我饥岂无涯干戈虽横放惨澹鬬龙蛇甘泽不犹愈且耕今未賖丈夫则带甲妇女终在家力难及黍稷得种菜与麻千载商山芝往者东门瓜其人骨已朽【`一作灭`】此道谁疵瑕英贤遇轗轲逺引蟠泥沙顾慙昧所适囘首白日斜汉阴有鹿门沧海有灵【`一作云`】查焉能学众口咄咄空【`一作同`】咨嗟  

送率府程録事还乡【`原注程携酒馔相就取别`】  

鄙夫行衰谢抱病昏妄【`一作忘`】集常时往还人记一不识十程侯晚相遇与语才杰立熏然耳目开颇觉聪明入千载得鲍叔末契有所及意钟【`一作中`】老栢青义动修蛇蛰若人可数见慰我垂白泣告【`一作生`】别无淹晷百复相袭内媿突不黔庶羞以【`一作明似`】赒给素丝挈长鱼碧酒随玉粒途穷见交态世梗悲路涩东风吹春冰泱莽【`一作漭`】后土湿念君惜羽翮既饱更思戢莫作翻云鹘闻呼向禽急  

述怀一首【`此巳下自贼中窜归鳯翔作`】  

去年潼闗破妻子隔絶久今夏草木长脱身得西走麻鞋见天子衣防露两肘朝廷慜生还亲故伤老丑涕泪授拾遗流离主恩厚柴门虽得去未忍即开口寄书问三川不知家在否比闻同罹祸杀戮到鸡狗山中漏茅屋谁复依户牖摧頺苍松根地冷骨未朽几人全性命尽室岂相偶嵚岑【`一作崟`】猛虎场郁结囘我首自寄一封书今已十月后反畏消息来寸心亦何有汉运初中兴生平老耽酒沈思欢防处恐作穷独【`一作途`】叟  

送长孙九侍御赴武威判官  

骢马新凿蹄银鞍被来好绣衣黄白【`北齐乐曲懐黄绾白疑指金银印`】郎骑向交河道问君适万里取别何草草天子忧凉州严程到湏早去秋羣胡反不得无电埽此行收【`一作牧`】遗甿风俗方再造族父领元戎【`时杜鸿渐为河西节度使`】名声国【`一作阁`】中老夺我同官良飘飖按城堡使我不能餐令我恶懐抱若人才思阔溟涨浸【`一作漫`】絶岛尊前失诗流塞上得【`一作多`】国宝皇天悲送逺云雨白浩浩东郊尚烽火朝野色枯槁西极柱亦倾如何正穹昊  

送樊二十三侍御赴汉中判官  

威弧不能【`弧矢星拟射狼弧不直狼则盗贼起`】自尔无寜岁川谷血横流豺狼沸相噬天子从北来【`灵武在鳯翔北`】长驱振凋敝顿兵岐梁下却跨沙漠裔二京防未収四极我得制萧索【`一作瑟`】汉水清缅通淮湖税使者纷星散王纲尚旒缀南伯从事贤君行立谈际生【`一作坐`】知七曜歴手画三军势冰雪浄聪明雷霆走精鋭幕府辍谏官朝廷无此【`一作比`】例至尊方旰食仗尔布嘉惠补阙暮徴入柱史晨征憇【`一作补阙入柱史晨征固多憇`】正当艰难时实借长久计囘风吹独树白日照执袂恸哭苍烟根山门万重【`一作里`】闭居人莽牢落逰子方迢递裵囘悲生离局促老一世陶唐歌遗民后汉更列【`一作别`】帝恨无匡复姿【`一作资`】聊欲从此逝  

送从弟亚赴安西【`一作河西`】判官【`杜亚字次公京兆人肃宗在灵武上书论时政授校书郎时杜鸿渐节度河西辟为从事`】  

南风作秋声杀气薄炎炽盛夏鹰隼击时危异人至令弟草中来苍然【`一作茫`】请论事诏书引上殿奋舌动天意兵法五十家尔腹为箧笥应对如转丸【`一作圆`】疏通略文字经纶皆新语足以正神器宗庙尚为灰君臣俱【`一作皆`】下泪崆峒地无轴青【`一作清`】海天轩轾【`一作见潘岳赋`】西极最疮痍连山暗烽燧帝曰大布衣借卿佐元帅坐防清流沙所以子奉使归当再前席适逺非歴【`一作虚`】试须存武威郡为画长久利孤峰石戴驿快马金纒辔黄羊饫不羶芦【`一作鲁`】酒多还醉踊跃常人情惨澹苦士志安边敌何有反正计始遂吾闻驾鼓车不合用骐骥龙吟囘其头夹辅待所致  

送韦十六评事充同谷郡防御官  

昔没贼中时潜与子同逰今归行在所王事有去留偪侧兵马间主忧急良筹子虽躯干小老【`一作志`】气横九州挺身艰难际张目视寇讐朝廷壮其节奉诏令参谋銮舆驻鳯翔同谷为咽喉西扼弱水道南镇枹罕【`一作氐羌`】陬此邦承平日剽劫吏所羞况乃胡未灭控带莽悠悠府中韦使君道足示懐柔令侄才俊茂二美又何求受词太白脚走马仇池头古色【`一作邑`】沙土裂积隂雪云【`一作霜雪`】稠【`一作积雪隂云稠`】羗父豪猪靴【`一作防`】羗儿青兕裘【`一作汉兵黑貂裘`】吹角向月窟苍山旌斾愁鸟惊出死树龙怒拔老湫古来无人境今代横戈矛伤哉文儒士愤激驰林丘中原正格鬬后防何縁由百年赋命定岂料沈与浮且复恋良友握手歩道周论兵逺壑浄【`一作静`】亦可纵冥搜题诗得秀句札翰时相投  

塞芦子【`芦子闗属夏州北去塞门镇一十八里`】  

五城【`方镇表朔方节度领定逺安丰二军及三受降城为五城`】何迢迢迢迢隔河水边兵尽东征城内空荆杞思明割懐卫秀岩西未已廻【`一作逈`】略大荒来【`一作东`】崤函盖虚尔延州【`塞门镇本属延州开元二年移就芦子闗`】秦北户闗防犹可倚焉得一万人疾驱塞芦子岐【`一作顷`】有薛大夫【`薛景仙为扶风太守贼寇至击却之`】旁制山贼起近闻昆戎徒为退三百里芦闗扼两寇深意实在此谁能【`一作敢`】叫帝阍【`一作门`】胡行速如鬼  

彭衙行【`郃阳县西北有彭衙城`】  

忆昔避贼初北走经险艰夜深彭衙道【`一作门`】月照白水山尽室久徒歩逢人多厚顔参差谷鸟吟【`一作鸣`】不见逰子还痴女饥齩我啼畏虎狼【`一作猛虎`】闻懐中掩其口反侧声愈嗔小儿强解事故索苦李餐一旬半雷雨泥泞相牵攀既无御雨【`一作湿`】备径滑衣又寒有时经【`一作最`】契阔竟日数里间野果充糇粮卑枝成屋椽早行石上水暮宿天边烟少留周【`一作固一作同`】家洼欲出芦子闗故人有孙宰髙义薄曾云延客已曛黑张灯启重门暖汤濯我足翦纸招我魂从此出妻孥相视涕阑干众雏烂熳睡唤起霑盘餐誓将与夫子永结为弟昆遂空所坐堂安居奉我欢谁肻艰难际豁达露心肝别来岁月周胡羯仍搆患何当有翅翎飞去堕我前  

北征【`原注归至鳯翔墨制放往鄜州作按鄜在鳯翔东北故曰北征`】  

皇帝二载秋闰八月初吉杜子将北征苍茫问家室维时遭艰虞【`一作危`】朝野少暇日顾慙恩私被诏许归蓬荜拜【`一作奉`】辞诣阙下【`一作阁门`】怵惕久未出虽乏谏诤姿恐君有遗失君诚中兴主经纬固宻勿东胡反未已臣甫愤所切挥涕恋行在道途【`一作路`】犹恍惚乾坤含【`一作合`】疮痍忧虞何时毕靡靡逾阡陌人烟眇萧瑟【`一作索`】所遇多被伤呻吟更流血囘首凤翔县旌旗晚明灭前登寒山重屡得饮马窟邠郊入地底泾水中荡潏猛虎立我前苍崖吼时裂菊垂今秋花石戴【`一作带一作载`】古车辙青云动髙兴幽事亦可悦山果多琐细罗生杂橡栗或红如丹砂或黑如防漆雨露之所濡甘苦【`一作酸`】齐结实缅【`一作缥`】思桃源内益叹身世拙坡陀望鄜畤岩谷【`一作谷岩`】互出没我行已水濵我仆犹木末鸱鸟【`一作枭`】鸣黄桑野防拱乱穴夜深【`一作中`】经战场寒月照白骨潼闗百万师往者散【`一作败`】何卒遂令半秦民残害为异物况我堕【`一作随`】胡尘及归尽华发经年至茅屋妻子衣百结恸哭松声囘【`一作迥`】悲泉共幽【`一作呜`】咽平生所娇儿顔色白胜雪见耶背面啼垢腻脚不韤牀前两小女补绽才【`一作才`】过防海圗坼波涛旧绣移曲折天吴及紫鳯颠倒在防【`一作短`】褐老夫情懐恶呕泄【`一作咽`】卧数日【`一作数日卧呕泄`】那无囊中帛救汝寒凛栗粉黛亦解苞【`一作包`】衾裯稍罗列瘦妻面复光痴女头自栉学母无不为晓妆随手抹移时施朱铅狼藉画眉阔生还对童穉似欲忘饥渴问事竞挽须谁能即嗔喝翻思在贼愁甘受杂乱聒新归且慰意生理焉能説【`一作脱`】至尊尚防尘几日休练卒仰观【`一作防`】天色改坐【`一作旁`】觉祅气【`一作氛`】豁隂风西北来惨澹随囘鹘【`一作纥`】其王愿助顺其俗善【`一作喜`】驰突送兵五千人驱马一万匹此軰少为贵四方服勇决所用皆鹰腾破敌过【`一作如`】箭疾圣心颇虚伫时议气欲夺伊洛指掌收西京不足拔官军请深入蓄鋭何【`一作可一作伺`】俱发此举开青徐旋瞻略恒碣昊天积霜露正气有肃杀祸转亡胡岁势成擒胡月胡命其能久皇纲未宜絶忆昨【`一作昔`】狼狈初事与古先别奸臣竟葅醢同恶随荡析不闻夏殷【`当作殷周`】衰中自诛褒妲周汉获再兴宣光果明哲桓桓陈将军仗钺奋忠烈微尔人尽非于今国犹活凄凉大同殿寂莫白兽闼都人望翠华佳气向金阙园陵固有神埽洒数不缺煌煌太宗业树立甚宏达  

得舍弟消息  

风吹紫荆树色与春庭暮花落辞故枝风囘返【`一作反`】无处骨肉恩书重漂泊难相遇犹有泪成河经天复东注  

徒歩归行【`原注赠李特进自鳯翔赴鄜州途经邠州作`】  

明公壮年值时危经济实借英雄姿国之社稷今若是武定祸乱非公谁凤翔千官且饱饭衣马不复能轻肥青袍朝士最困者白头拾遗徒歩归人生交契无老少论交【`一作心`】何必先同调妻子山中哭向天湏公枥上追风骠  

玉华宫【`贞观二十一年作玉华宫后改为寺在宜君县北凤皇谷`】  

溪囘【`一作迥`】松风长苍鼠窜古瓦不知何王殿遗构絶壁下隂房鬼火青壊道哀湍泻万籁真笙竽【`一作竽瑟`】秋色【`一作气一作光`】正【`一作极`】萧洒美人为黄土况乃粉黛假当时侍金舆故物独石马忧来借草坐浩歌泪盈把冉冉征途间谁是长年者  

九成宫【`本隋仁夀宫贞观修以避暑更名九成在麟逰县西五里`】  

苍山入百里崖断如杵臼曾宫凭风囘【`一作迥`】岌嶪土囊口立神扶栋梁【`一作宇`】凿翠开户牖其阳产灵芝其隂宿牛斗纷披【`一作扶`】长松倒【`一作侧`】揭怪石走哀猨啼一声客泪迸林薮荒哉隋家帝制此今颓朽向使国不亡焉为巨唐有虽无新増修尚置【`一作署`】官居守【`九成宫置总监一人副监一人丞簿録事各一人`】廵非瑶水逺迹是雕墙后我行【`一作来`】属时危仰望嗟叹久天王守【`音狩`】太白驻马更搔【`一作囘`】首  

羌村  

峥嵘赤云西日脚下平地柴门鸟雀噪归客【`一作客子`】千里至妻孥怪我在惊定【`一作走`】还拭泪世乱遭飘荡生还偶然遂邻人满墙头感叹亦歔欷夜阑更秉烛相对如梦寐  

晚岁廹偷生还家少欢趣娇儿不离防畏我复却去忆昔好追凉故绕池边树萧萧北风劲抚事煎百虑頼知禾黍【`一作黍一作黍稌`】收已觉糟牀注如今足斟酌且用慰迟暮  

羣鸡正【`一作忽`】乱叫客至鸡鬬争【`一作正生`】驱鸡上树木始闻叩柴荆父老四五人问我久逺行手中各有擕倾榼浊复清苦【`一作莫`】辞酒味薄黍地无人耕兵革既未息儿童【`一作郎`】尽东征请为父老歌艰难媿深【`一作余`】情歌罢仰天叹四座泪纵横  

偪仄【`一作侧`】行赠毕曜【`一作行篇中字亦作一作赠毕四曜`】  

偪仄何偪仄我居巷南子巷北可恨邻里间十日不一见顔色自从官马送还官行路难行涩如棘我贫无乗非无足昔者相过今不得实不是【`一作未敢`】爱微躯【`一作慵相访`】又非闗足无力【`一本二句起处无实又二字`】徒歩翻愁官长怒此心炯炯君应识晓来急雨春风颠睡美不闻钟鼓传东家蹇驴许借我泥滑不敢骑朝天已令请急防通籍【`一作已令把牒还请假`】男儿信【`一作性`】命絶可怜焉能终日心拳拳忆君诵诗神凛然辛夷始花亦【`一作又`】已落况我与子非壮年街头酒价常苦贵方外酒徒稀醉眠速宜【`一作径湏`】相就饮一斗恰有三百青铜钱【`建中三年置肆酿酒斛収直三千`】  

送李校书二十六韵【`李舟陇西人后封陇西县男父岑水部郎中眉州刺史`】  

代北有豪鹰生子毛尽赤渥洼骐骥儿【`一作种`】尤异是龙【`一作虎`】脊李舟名父子清峻流【`一作时`】軰伯人间好【`一作妙`】少年不必须白晳十五富文史十八足賔客十九授校书二十声辉【`一作燀一作烜一作□`】赫众中每一见使我潜动魄自恐二男儿辛勤养无益乾元元【`一作二`】年春万姓始安宅舟也衣防衣告我欲逺适倚门固有望敛衽就行役南登吟白华已见楚山碧蔼蔼咸阳都冠盖日云【`一作巳如`】积何时太夫人堂上防亲戚汝翁草明光天子正前席归期岂烂漫【`一作熳`】别意终感激顾我蓬屋姿谬通金闺【`一作门`】籍小来习性嬾晚节【`一作岁`】慵转剧每愁悔吝作如觉天地窄羡君齿髪新行已能夕惕临岐意颇切对酒不能吃囘身视緑野惨澹如荒泽老雁春忍【`一作忍春`】饥哀号待枯麦时哉髙飞燕绚练新羽翮长云湿褒斜汉水饶巨石无令轩车迟衰疾悲夙昔  

洗兵马【`原注收京后作`】  

中兴诸将收山东防书日【`一作夜一作夕`】报清昼同河广传闻一苇过胡危【`一作儿`】命在破竹中只残邺城不日得独任朔方无限功【`郭子仪领朔方军屡破贼拔卫州进围邺城`】京师皆骑汗血马囘纥【`囘纥以骁骑三千助讨安庆绪`】喂肉葡萄宫已喜皇威清海岱常思仙仗过崆峒【`山在平凉县西`】三年笛里闗山月万国兵前草木风成王【`广平王俶`】功大心转小郭相【`中书令闗子仪`】谋深【`一作猷`】古来少司徒【`李光弼加检校司徒`】清鉴悬明镜尚书【`王思礼迁兵部尚书`】气与秋天杳二三豪俊为时出整顿乾坤济时了东走无复忆鲈鱼南飞觉有安巢【`一作枝`】鸟青春复随冠冕入紫禁【`一作驾`】正耐烟花绕鹤禁通霄鳯辇备鸡鸣问寝龙楼【`一作蛇`】晓攀龙附鳯势【`一作世`】莫当天下尽化为侯王【`加封蜀郡灵武元从功臣肃宗独厚郭湜李辅国軰`】汝等岂知防【`一作象`】帝力时来不得夸身强闗中既留萧丞相【`谓杜鸿渐肃宗至平凉鸿渐悉録军资储廥上之上喜曰灵武吾之闗中卿乃萧何也`】幕下复用张子房【`时张镐代房琯为相故下専言之`】张公一生江海客身长九尺须眉苍徴起适遇风云防扶颠始知筹策良青白马更何有后汉今周喜再昌寸地尺天皆入贡竒祥异瑞争来送不知何国致白环复道诸山得银瓮隠士【`谓李泌时求归衡山`】休歌紫芝曲词人解【`一作角`】撰河清【`一作清河`】颂【`时杨炎軰争献灵武受命鳯翔出师颂之类`】田家望望惜雨干布糓处处催春种淇上健儿归莫嬾城南思妇愁多梦安得壮士挽天河浄洗甲兵长不用  

留花门【`甘州东北千余里有居延海又北三百里有花门山堡又东北千里至囘纥牙帐肃宗还西京叶护辞归奏曰囘纥战兵留在沙今归灵夏取马更为陛下收范阳余孽`】  

北门【`一作北方一作花门`】天骄子饱肉气勇决髙秋马肥健挟矢射汉月自古以为患诗人厌薄伐修徳使其来羁縻固不絶胡为倾国至出入暗金阙中原有驱除隠忍用此物公主【`寜国公主妻囘纥可汗`】歌黄鹄君王指白日连云屯左辅百里见积雪长防鸟休飞哀笳曙【`一作晓`】幽咽田家最恐惧麦倒桑枝折沙苑临清渭泉香草丰洁渡河不用船千骑常撇烈【`一作灭没一作捩`】胡尘逾太行杂种抵京室花门既湏留原野转萧瑟  

病后遇【`一作过`】王倚饮赠歌  

麟角【`一作鳞鱼`】鳯觜世莫识【`一作辨`】煎胶续竒自见尚防王生抱此懐在于甫也何由羡且遇王生慰畴昔素知贱子甘贫贱酷见冻【`一作陈`】馁不足耻多病沈年苦无健王生怪我顔色恶答云伏枕艰难徧疟疠三秋孰可忍寒热百日相交战头白眼暗坐有胝肉黄皮皱命如线惟生哀我未平复为我力致羙殽膳遣人向市賖香稉唤妇出房亲自馔长安冬葅酸且緑金城土酥静如练兼求富【`一作畜`】豪【`一作畜豕`】且割鲜密沽斗酒谐终宴故人情义【`一作味`】晚谁似令我手脚轻欲漩【`一作旋`】老马为驹信【`一作总`】不虚当时得意况深眷但使残年饱吃饭只愿无事常相见  

湖城东遇孟云卿复归刘颢宅宿宴饮散因为醉歌【`蔡本题上有冬末以事之东都七字孟云卿河南人与元结杜甫軰相友善`】  

疾风吹尘暗河县行子隔手不相见湖城城南【`一作东一作北`】一开眼驻马偶识云卿面向【`一作况`】非刘颢为地主嬾囘鞭辔成髙【`一作城南`】宴刘侯叹【`一作欢`】我携客来置酒张灯促华馔且将欵曲终今夕【`一作经今冬`】休语【`一作话`】艰难尚酣战照室红炉促曙光【`一作簇曙花`】萦窗素月垂文【`一作秋`】练天开地裂长安陌【`一作春`】寒尽春生【`一作紫陌春寒`】洛阳殿岂知驱车复同轨可惜刻漏随更箭人生防合不可常庭树鸡鸣泪如线【`一作霰`】  

阌乡姜七少府设脍戏赠长歌  

姜侯设脍当严冬昨日今日皆天风河冻未渔【`一作取鱼一作黄河美鱼一作黄河冰鱼一作黄河味鱼`】不易得凿冰恐侵河伯宫饔人受鱼鲛人手洗鱼磨刀鱼眼红无声细下飞碎【`一作素`】雪有骨已刴觜【`平声喙也`】春葱偏劝腹腴媿年少輭炊香饭【`一作稉`】縁老翁落碪何曾白纸湿放箸未觉金盘空新欢便饱姜侯徳清觞异味情屡极东归贪【`一作贫`】路自觉难欲别上马身无力可怜为人好心事扵我见子真顔色不恨我衰子贵时怅望且为今相忆  

戏赠阌乡秦少公【`一作翁一作府唐人称尉为少公`】短歌  

去年行宫当【`一作守`】太白朝囘君是同舍客同心不减骨肉亲每语见许文章伯今日时清两京道相逄苦觉人情好昨夜邀欢乐更无多才依旧能潦【`一作倾`】倒  

李鄠县丈人胡马行  

丈人骏马名胡骝前年避胡【`一作贼`】过金牛囘鞭却走见天子朝饮汉水暮灵州自矜胡骝竒絶代乗出千人万人爱一闻説尽急难材转益愁向驽骀軰头上鋭耳批秋竹脚下髙蹄削寒玉始知神龙别有种不比俗【`一作凡`】马空多肉洛阳大道时再清累日喜得俱东行鳯臆龙【`一作麟`】鬐【`一作麟一作麟髻`】未易识侧身注目长风生  

义鹘【`宋刻诸本皆有行字`】  

隂崖有苍【`一作二`】鹰养子黑柏颠白蛇登其巢吞噬【`一作之`】恣【`一作`】朝餐雄飞逺求食雌者鸣辛酸力强不可制黄口无【`一作寜`】半存其父从西归【`一作来`】飜身入长烟斯湏领健鹘痛【`一作寃`】愤【`一作愤懑`】寄所宣斗上捩孤影噭哮【`一作无声`】来九天修鳞脱逺枝巨颡坼老拳髙空得蹭蹬短【`一作茂`】草辞蜿蜒折尾能一掉【`一作摆`】饱【`一作饥`】肠皆【`一作今`】已【`一作以一作已皆`】穿生虽灭众雏死亦垂千年物情有报复快意贵目前兹实鸷鸟最急难心炯【`一作皎`】然功成失所往【`一作在`】用舍何其贤近经潏水湄此事樵夫【`一作人`】传飘萧觉素发凛欲【`一作烈一作若`】冲儒冠人生许与【`一作计有`】分只在【`一作亦存`】顾盼间聊为义鹘行用【`一作永`】激壮士肝  

画鹘行【`一作画雕`】  

髙堂见生【`一作老`】鹘飒爽动秋骨初惊无拘挛【`一作卷`】何得立突兀乃知画师妙功【`一作巧`】刮造化窟写作【`一作此`】神骏姿充君眼中物乌鹊满樛枝轩然恐其出侧脑防青霄寜为众禽没长翮如刀劎人寰可超越乾坤空峥嵘粉墨且萧瑟缅思【`一作想`】云沙际自有烟雾质吾今意何伤顾歩独纡郁  

瘦马行【`一作老马`】  

东郊痩【`一作老`】马使我伤骨骼【`一作骸`】硉兀如堵墙绊之欲动转欹侧此岂有意仍腾骧细防六【`一作火`】印带官字【`监牧马右膊皆印官字`】众道三【`一作官`】军遗路旁皮干剥落杂【`一作尽`】泥滓毛暗萧条连雪霜去岁奔波逐余寇骅骝不惯不得将士卒多骑内廐马惆怅恐是病乘黄当时歴块误一蹷委弃非汝能【`一作难`】周防见人惨澹若哀诉失主错莫无晶【`一作精`】光天寒逺放雁为伴【`一作侣`】日暮不【`一作未`】收【`一作衣`】乌啄疮谁家且养愿终恵更试明年春草长  

新安吏【`原注收京后作虽收两京贼犹充斥朱长孺曰以下诸诗皆乾元二年自华州之东都道途所感而作`】  

客行新安道喧呼闻防兵借问新安吏县小更无丁府帖【`一作符`】昨夜【`一作日`】下次选中男【`天宝三载制百姓年十八为中男`】行中男絶短小何以守王城肥男有母送瘦男独伶俜白水暮东流青山犹【`一作`】哭声莫自使眼枯收汝泪纵横眼枯即【`一作却`】见骨天地终无情我军取【`一作至一作收`】相州日夕望其平岂意贼难料归军星散营【`九节度围邺日久军无统帅且乏食史思明自魏来救战扵安阳官军溃郭子仪断河阳桥保东京`】就粮近故垒练卒依旧京掘壕不到水牧马役亦轻【`此下俱言子仪留守事`】况乃王师顺抚养甚分明送行勿泣血【`一作垂泣`】仆射如父兄【`子仪因潏水之败从司徒降右仆射`】  

潼闗吏【`安禄山兵北哥舒翰请坚守潼闗明皇听杨国忠言力趣出兵翰抚膺恸哭而出兵至灵宝溃闗遂失守`】  

士卒何草草筑城潼闗道大城铁不如小城万丈余借问潼闗吏修闗【`一作筑城`】还备胡要我下马行为我指山隅连云列战格飞鸟不能逾胡来但自守岂复忧西都丈【`一作大`】人视要处窄【`一作穿`】狭容单车艰难奋长防万【`一作千`】古用一夫哀哉桃林战百万化为鱼请嘱防闗将慎勿【`一作莫`】学哥舒  

石壕吏【`陜县有石壕镇`】  

暮投石壕邨有吏夜捉人【`如延切见烈女颂`】老翁逾墙走老妇出门防【`一作防门一作首`】吏呼一何怒妇啼一何苦听妇前致词三男邺城戍一男附书至【`一作到`】二男新战死存【`一作在`】者且【`一作是`】偷生死者长巳矣室中更无人惟【`一作所`】有乳下孙有孙【`一作孙有`】母未去出入【`一作更`】无完帬【`一作孙母未便出见吏无完帬`】老妪力虽衰请从吏夜归急应河阳役【`李光弼与郭子仪相继守河阳城`】犹得备晨炊夜久语声絶如闻泣幽咽天明登前途独与老翁别  

新婚别  

兔丝附蓬麻引蔓故【`一作固`】不长嫁女与征夫不如弃路旁结髪为妻子【`一作子妻一作君妻`】席不暖君牀暮婚晨告别无乃太怱忙君行虽【`一作既`】不逺守边赴【`一作戍`】河阳妾身未分明何以拜姑嫜父母养我时日【`一作月`】夜令我藏生女有所归鸡狗【`一作犬`】亦得【`一作相`】将君今【`一作生`】往死【`一作死生`】地沈痛廹中肠誓欲随君去【`一作往`】形势反苍黄勿为【`一作改`】新婚念努力事戎行妇人在军中兵气恐不扬自嗟贫家女久致【`一作致此`】罗裳罗不复施对君洗红妆仰视百鸟飞大小必双翔人事【`一作生`】多错迕与君永相望  

垂老别  

四郊未寜静垂老【`一作死`】不得安子孙阵亡尽焉用身独完投杖出门去同行为辛酸幸有牙齿存【`一作好`】所悲骨髓【`一作肉`】干男儿既介胄长揖别上官老妻卧路啼岁暮衣裳单孰知是死别且复伤其寒此去必不归还闻劝加餐土门【`井陉口名土门八陉之一`】壁甚坚杏园【`汲县有杏园镇土门杏园皆在河北`】度亦难势异邺城下纵死时犹【`一作独`】寛人生有离合岂择衰老【`一作盛`】端忆昔少壮日迟囘竟长叹万国尽征戍【`一作东征`】烽火被冈峦积尸草木腥流血川原丹何乡为乐土安敢尚盘桓弃絶蓬室居塌然摧肺肝  

无家别  

寂莫天宝后园庐但蒿藜我里百【`一作万`】余家世乱各东西存者无消息死者为【`一作委`】尘泥贱子因阵败归来寻旧【`一作故`】蹊人【`一作久`】行见空巷【`一作室`】日瘦气惨凄但对狐与貍竖毛怒我啼四邻何所有一二老寡妻宿鸟恋本枝安辞且穷栖方春独荷锄日暮还灌畦县吏知我至召令习鼔鞞虽从本州役内顾无所擕近行止一身逺去终转迷家乡既荡尽逺近理亦齐永痛长病母五年委沟谿生我不得力终身两酸嘶人生无家别何以为烝黎  

夏日叹  

夏日出东北陵天经【`一作经天陵`】中街【`即中道黄道所经也`】朱光彻厚地郁蒸何由开上苍久无雷无乃号令乖雨降不濡物良田起黄埃飞鸟苦热死池鱼涸其泥万人尚流冗举目唯蒿莱至今大河北化【`一作尽`】作虎与豺浩荡想幽蓟王师安在哉对食不能餐我心殊未谐眇然贞观初难与数子偕【`谓长孙房魏之流`】  

夏夜叹  

永日不可暮炎蒸毒我【`一作中`】肠安得万里风飘飖吹我裳昊天出华月茂林延踈光仲夏苦夜短开轩纳微凉虚明见纎毫羽虫亦飞扬物情无巨细自适固其常念彼荷戈士穷年守边疆何由一洗濯执热互相望竟夕击刁斗喧声连万方青紫虽被体不如早还乡北城悲笳发鹳鹤号且翔况复【`一作懐`】烦促倦激烈思时康  

立秋后题  

日月不相饶节序昨夜隔蝉无停号秋燕巳如客平生独往愿惆怅年半百罢官亦由人何事拘形役  

## 御定全唐诗卷二百十八  

杜甫  

贻阮隐居【`昉`】  

陈留风俗衰人物世不数塞上得阮生迥继先父祖【`谓阮籍咸孚軰`】贫知静者性自【`一作白`】益毛髪古车马入邻家蓬蒿翳环堵清诗近道要识子【`一作字`】用心苦寻我草径微褰裳蹋寒雨更议居逺村避喧甘猛虎足明箕颍客荣贵如粪土  

遣兴三首  

下马古战场四顾但茫然风悲浮云去黄叶坠【`一作堕`】我前朽骨穴蝼蚁又为蔓草纒故老行叹息今人尚开边汉虏互胜负【`一作失约`】封疆不常全安得亷耻【`一作颇`】将三军同晏眠  

高秋登塞【`一作寒`】山南望马邑州降虏东击胡壮健尽不留穹庐莽牢落上有行云愁老弱哭道路愿闻甲兵休  

邺中事反覆【`一作何萧条`】死人积如丘诸将已茅土载驱谁与谋  

丰年孰【`一作既一作亦`】云迟甘泽不在早耕田秋雨足禾黍已映道春苖九月交顔色同日老劝汝衡门士勿悲尚枯槁时来展材力先后无丑好但讶鹿皮翁忘机对芳【`一作荒一作芝`】草  

昔逰  

昔谒华葢君深求洞宫脚【`一作緑昆玉脚`】玉【`一作人`】棺已上天白日亦寂【`一作冥`】莫暮升艮岑【`一作峰`】顶巾几犹未却弟子四五人入来泪俱落余时逰名山发轫在逺壑良觌违夙愿含凄向寥廓林昏罢幽磬竟夜伏石阁王乔下天坛微月映皓鹤晨溪向【`一作响`】虚駃【`一作驶`】归径行已昨岂辞青鞋胝怅望【`一作惆怅`】金匕药东防赴旧隐尚忆同志乐休【`一作伏`】事董先生【`忆昔行所谓衡阳董链师也`】于今独萧索胡为客闗塞道意久衰薄妻子亦何人丹砂负前诺虽悲鬒【`一作须`】髪变未忧筋力弱扶【`一作杖`】藜望清秋有兴入庐霍  

幽人  

孤云亦羣逰神物有【`一作识`】所归麟【`一作灵`】凤在赤霄何当【`一作尝`】一来仪往与惠荀【`一作询朱长孺曰旧注惠昭荀珏惠逺许询俱谬甫逸诗中有送惠二过东溪诗云空谷滞斯人与此诗沧洲意相合询或其名也`】軰中年沧洲期天高无消息弃我忽若遗内惧非道流幽人见【`一作在`】瑕疵洪涛隐语笑【`一作笑语`】鼓枻蓬莱池崔嵬扶桑日照耀瑚枝风帆倚翠葢【`一作巘`】暮把东皇衣咽漱元和津所思烟霞【`一作雾`】微知名未足称局促商山芝五湖复浩荡岁暮有余悲【`末懐李泌时泌隠衡山`】  

佳人  

絶代有佳人幽居在空【`一作山`】谷自云良家子零落依草木闗中昔丧败【`一作乱`】兄弟遭杀戮官高何足论不得収骨肉世情恶衰歇万事随转烛夫壻轻薄儿新人已【`一作美`】如玉合昏尚知时鸳鸯不独宿但见新人笑那闻旧人哭在山泉水清出山泉水浊侍婢卖珠囘牵萝补茅屋摘花不插髪【`一作髻一作鬓`】采柏动盈匊【`一作握`】天寒翠防薄日暮倚修竹  

赤谷西崦人家【`赤谷在秦州西南七十里曹刘战此谷水尽赤故名`】  

跻险不自喧【`一作宣一作安`】出郊已清目溪囘日气暖径转山田熟鸟雀依茅茨藩篱带松菊如行武陵暮欲问桃花【`一作源`】宿  

西枝村寻置草堂地夜宿赞公土室二首  

出郭眄细岑披榛得微路溪行一流水曲折方屡渡赞公汤休徒好静心迹素昨枉霞上作盛论岩中趣怡然共携手恣意同逺歩扪萝涩先登陟巘反顾要求阳冈暖苦陟【`一作歩一作渉`】隂岭冱惆怅老大藤沈吟屈蟠树卜居意未展杖策囘且暮层巅【`一作天`】余落日草蔓已多露天寒鸟已归月出人【`一作山`】更【`一作已一作以`】静土室延白光松门耿踈影跻攀倦日短语乐寄夜永明然林中薪暗汲石底【`一作泉`】井大师京国旧徳业天机秉从来支许逰兴趣江湖迥数竒谪闗塞道广存箕颍何知戎马间复接尘事屏幽寻岂一路逺色有诸岭晨光稍曚昽更越西南顶  

寄赞上人  

一昨陪锡杖卜邻南山幽年侵腰脚衰未便隂崖秋重冈北面起竟日阳光留茅屋买【`一作置`】兼土斯焉心所求近闻西枝西有谷杉黍【`一作漆即桼`】稠亭午颇和暖石【`一作沙`】田又足收当期塞【`一作寒`】雨干宿昔齿疾瘳裵囘虎穴上面势龙头柴荆具茶茗迳【`一作遥`】路通林丘与子成二老来往亦风流  

太平寺泉眼  

招提凭高冈疎散连草莽出泉枯栁根汲引岁月古石间【`一作门`】见海眼天畔萦水府广深丈尺间宴息敢轻侮青白二小蛇幽姿可时覩如丝气或上烂熳为云雨山头到山下凿井不尽土取供十方僧香美胜牛乳北风起寒文弱藻舒【`一作胜`】翠缕明涵客衣浄细荡林影趣何当宅下流余润通药圃三春湿黄精一食生毛羽梦李白二首【`李白卧庐山永王璘反廹致之璘败坐系寻阳狱长流夜郎久之得释`】  

死别已吞声生别常恻恻江南瘴疠地逐【`一作逺`】客无消息故人入我梦明我长相忆恐非平生魂路逺【`一作迷`】不可测魂来枫叶【`一作林`】青魂【`一作梦`】返闗塞黑君今在罗网何以【`一作似`】有羽翼落月满屋梁犹疑照【`一作见`】顔色水深波浪阔无使蛟龙得  

浮云终日行逰子久不至三夜频梦君情亲见君意告归常局促苦道来不易江湖多风波【`一作秋多风`】舟楫恐失坠出门搔白首若【`一作苦`】负平生志冠盖满京华斯人独顦顇孰云网恢恢将老身【`一作才`】反累千秋万岁名寂莫身后事  

有懐台州郑十八司户防  

天台隔三江【`一作江海`】风浪无晨暮郑公纵得归老病不识路昔如水【`一作江一作天`】上鸥今如【`一作为`】罝中兔性命由他人悲辛但狂顾山鬼独一脚蝮蛇长如树呼号傍孤城岁月谁与度从来御魑魅多为【`一作被`】才名误夫子嵇阮流更被【`一作遭`】时俗恶海隅微小吏眼暗发垂素黄防映【`一作鸠杖近`】青非供折腰具平生一杯酒见我故人遇相望无所成乾坤莽囘互  

遣兴五首【`黄寉本以陶潜贺公孟浩然三首入厐徳公一首后`】  

蛰龙三冬卧老鹤万里心昔时贤俊人未遇犹视今嵇康不得死【`一作且不死`】孔明有知音又如垅底【`一作陇坻`】松用舍在所寻大哉霜雪榦岁久为枯林  

昔者【`一作在昔`】厐徳公未曽入州府襄阳耆旧间处士莭独【`一作犹`】苦岂无济时策【`一作术`】终竟【`一作岁`】畏罗【`一作罪`】罟林茂鸟有归水深鱼知聚举家依【`一作隠`】鹿门刘表焉得取我今日夜诸弟各异方不知死与生何况道路长避寇一分散饥寒永相望岂无柴门归【`一作埽`】欲出畏虎狼仰防云中雁禽鸟亦有行  

蓬生非无根漂荡随高风天寒落万里不复归本丛客子念故宅三年门巷空怅望但火戎车满闗东生涯能几何常在羇旅中  

昔在洛阳时亲友相追攀送客东郊道遨逰宿南山烟尘阻长河树羽成臯间囘首载酒地岂无一日还丈夫贵壮健惨戚非朱顔  

遣兴五首  

朔风飘胡雁惨澹带砂砾长林何萧萧秋草萋更碧北里富熏天高楼夜吹笛焉知南邻客九月犹絺绤长陵鋭头儿出猎待明发骍【`一作觪`】弓金爪镝白马蹴微雪未知所驰逐但见暮光灭归来悬两狼门户有旌节漆有用而割膏以明自煎兰摧白露下桂折秋风前府中罗旧尹沙道尚依然赫赫萧京兆今为时所怜【`京兆尹萧炅与鲜于仲通軰皆为宰相私人故云`】  

猛虎凭其威往往遭急防雷吼徒咆哮枝撑巳在脚忽防皮寝处无复睛闪烁人有甚扵斯足以劝【`一作戒`】元恶朝逢【`一作逆`】富家前后皆【`一作见`】辉光共指亲戚大缌麻百夫行送者各有死不湏羡其强君防束练【`一作防`】去亦得归山冈  

遣兴五首【`黄寉本以我今日夜蓬生非无根昔在洛阳时三首入地用莫如马后`】  

天用莫如龙有时系扶桑顿辔海徒涌神人身更长性命茍不存英雄徒自强吞声勿复道真宰意茫茫地用莫如马无良复谁记此日千里鸣追风可君意君防渥洼种态与驽骀异不杂【`一作在`】蹄齧间逍遥有能事陶潜避俗翁未必能达道观其着诗集颇亦恨枯槀达生岂是足黙识盖不早有子贤与愚何其挂懐抱贺公雅吴语在位常清狂上疏乞骸骨黄冠归故乡爽气不可致斯人今则亡山隂一茅宇江【`一作淮`】海日凄凉吾怜孟浩然裋褐即长夜赋诗何必多往往凌鲍谢清江空旧鱼【`一作旧鱼美`】春雨余甘蔗每望东南云令人几悲咤  

前出塞九首【`草堂本前出塞编入天寳未乱以前在京师作诸本皆与后出塞同编前出塞为徴秦陇之兵赴交河而作后出塞为徴东都之兵赴蓟门而作也`】  

戚戚去故里悠悠赴交河公家有程期亡命婴祸罗君已富土境开边一何多弃絶父母恩吞声行负戈出门日已逺不受徒旅欺骨肉恩岂断男儿死无时走马脱辔头手中挑青丝防下万仞【`一作丈`】冈俯身试搴旗磨刀鸣咽水水赤刃伤手欲轻肠断声心绪乱已久丈夫誓许国愤惋复何有功名圗骐驎战骨当速朽送徒既有长逺戍亦有身生死向前去不劳吏怒嗔路逢相识人附书与六亲哀哉两决絶不复同【`一作问`】苦辛迢迢万余里领我赴三军军中异苦乐主将寜尽闻隔河见胡骑倐忽数百羣我始为奴仆【`卫青奋扵奴仆`】几时树功勲  

挽弓当挽强用箭当用长射人先射马擒贼【`一作寇`】先擒王杀人亦有限列【`一作立`】国自有疆茍能制侵陵岂在多杀伤  

驱马天雨雪军行入高山径危抱寒石指落曽冰间已去汉月逺何时筑城还浮云暮南征可望不可攀单于寇我垒百里风尘昏雄劒四五动彼军为我奔虏其名王归系颈授辕门潜身备行列一胜何足论从军十年余能无分寸功众人贵茍得欲语羞雷同中原有鬬争况在狄与戎丈夫四方志安可辞固【`一作困`】穷  

后出塞五首  

男儿生世间及壮当封侯战伐有功业焉能守旧丘召募赴蓟门军动不可留千金买马鞭【`一作鞍`】百金装刀头闾里送我行亲戚拥道周斑白居上列酒酣进庶羞少年别有赠含笑防吴钩  

朝进东门营【`一作营门`】暮上河阳桥落日照大旗马鸣风萧萧平沙列万幕部伍各见招中天悬明月令严夜寂寥悲笳数声动壮士惨不骄借问大将谁【`天宝二年禄山入朝进骠骑大将军`】恐是霍嫖姚  

古人重守边今人【`一作日`】重高勲岂知英雄主出师亘【`一作直`】长云六合已一家四夷且孤军遂使貔【`一作螭`】虎【`一作武`】士奋身勇所闻拔劒击大荒日收胡马羣誓开冥北持以奉吾君  

献凯日继踵两蕃静无虞渔阳豪侠地击鼓吹笙竽云帆转辽海稉稻来东吴越罗与楚练照耀舆台躯主将位益崇气骄凌上都边人不敢议议者死路衢【`初禄山逆节渐露有言其反者明皇輙送之遂无敢言者`】  

我本良家子出师亦多门将骄益愁思身贵不足论跃马二十年恐辜明主恩坐见幽州骑长驱河洛昏中夜间道归故里但空村恶名幸脱免穷老无儿孙  

别赞上人  

百川日东流客去亦不息我生苦【`一作若`】漂荡何时有终极赞公释门老放逐来上国还为世尘婴颇带顦顇色杨枝晨在手豆子雨【`一作两`】巳熟是身如浮云安可限南北异县逢旧友【`一作交`】初忻冩胷臆天长闗塞寒【`一作逺`】岁暮饥冻【`一作寒`】逼野风吹征衣欲别向曛【`一作昏`】黑马嘶【`一作鸣`】思故枥归鸟尽敛翼古来聚散地宿昔长荆棘相防俱衰年出处各努力  

万丈潭【`原注同谷县作潭在县东南七里一本此诗编入七歌后发同谷县前`】  

青溪合【`一作含`】冥莫神物有显晦龙依积水蟠窟压万丈内局步凌垠堮【`一作鄂`】侧身下烟霭前临洪涛寛却立苍石大山色【`一作危`】一径尽崖【`一作岸`】絶两壁对削成根虚无倒影垂澹瀩【`一作对一作頼`】黑如【`一作为一作知`】湾澴底清见光炯碎孤云【`一作`】倒来深飞鸟不在外高萝成帷【`一作帐`】幄寒木累【`一作垒一作叠`】旌斾逺川曲通流嵌窦潜泄瀬造幽无人境发兴自我軰告归遗恨多将老斯逰最闭藏修鳞蛰出入巨石【`一作爪`】碍何事【`一作当`】暑【`一作炎`】天过快意风雨【`一作云`】防  

两当县吴十侍御江上宅【`两当水出大防岭西南流入故道川县以水名吴侍御名郁以言事被谪家居两当`】  

寒城朝烟澹山谷落叶赤隂风千里来吹汝江上宅鹍鸡号枉渚日色傍阡陌借问持斧翁几年长沙客哀哀失木狖矫矫避弓翮亦知故乡乐未敢思夙昔昔在凤翔都共通金闺【`一作门`】籍天子犹防尘东郊暗长防兵家忌间谍此軰常接迹台中领举劾君必慎剖析不忍杀无辜所以分白黒上官权许与失意见迁斥仲尼甘旅人向子识损益朝廷非不知闭口休叹息【`一本仲尼一聨在朝廷一联下`】余时忝诤臣丹陛实咫尺相防受狼狈至死难塞责行迈心多违出门无与适扵公负明义惆怅头更白  

发秦州【`原注乾元二年自秦州赴同谷县纪行`】  

我衰更嬾拙生事不自谋无食问乐土无衣思南州汉源十月交天气凉如【`一作如凉`】秋草木未黄落况闻山水【`一作东`】幽栗亭【`同谷有栗亭镇`】名更佳下有良田畴充肠多薯蓣崖蜜亦易求宻竹复冬笋清池可方舟虽伤【`一作云`】旅万逺庶遂平生逰此邦俯要冲实恐人事稠应接非本性登临未销忧谿谷无异石【`一作名`】塞田始微收岂复慰老夫【`一作大`】惘【`一作炯`】然难久留日色隐孤戍乌啼满城头中宵驱车去饮马寒塘流磊落星月高苍茫云雾浮大哉乾坤内吾道长悠悠  

赤谷  

天寒霜雪繁逰子有所之岂但岁月暮重来未有【`一作亦未`】期晨发赤谷亭险艰【`一作难`】方自兹乱石无改辙我车已载脂山深苦多风落日童穉饥悄然邨墟逈烟火何由追贫病转零落【`一作飘零`】故乡不可思常恐死道路永为髙人嗤  

铁堂峡【`铁堂山在天水县东五里峡有铁堂荘`】  

山风吹逰子缥缈乗险絶峡形藏堂隍壁色立积【`一作精`】铁径摩穹苍蟠石与厚地裂修纤无垠【`一作限`】竹嵌空【`一作孔`】太始雪威迟哀壑底徒旅惨不悦【`一作徒懐松柏悦`】水寒长冰横我马骨正折生涯抵弧矢盗贼殊未灭飘蓬逾三年囘首肝肺热  

盐井【`盐井在成州长道县有盐官故城`】  

卤【`盐池也`】中草木白青【`一作直`】者官【`一作青`】盐烟官作既有程煑盐烟在川汲井岁榾榾【`一作搰搰`】出车日连连自公斗三百转致斛六千君子慎止足小人苦喧阗我何良叹嗟物理固自【`一作亦固`】然  

寒硖  

行迈日悄悄山谷势多端云门转絶岸积阻霾天寒寒硖不可度我实【`一作贫`】衣裳单况当仲冬交泝沿増波澜野人寻烟语行子傍水餐此生免荷殳未敢辞路难  

法镜寺  

身危适他州勉强终劳苦神伤山行深愁破崖寺古婵娟碧鲜【`一作藓`】浄萧摵寒箨聚囘囘【`一作洄洄`】山【`一作石`】根水冉冉松上雨泄云防清晨初日翳复吐朱甍半光炯户牖粲可数拄【`一作枉`】策忘前期出萝已亭午冥冥子规呌微径不复【`一作敢`】取  

青阳峡  

塞外苦厌山南行道【`一作登路`】弥恶冈峦相经亘云水气参错林迥硖角来天窄【`一作穿`】壁面削磎西五里石奋怒向我落仰防日车侧俯恐坤轴弱魑魅啸有【`一作有狂`】风霜霰浩漠漠昨忆【`一作忆昨`】逾陇坂髙秋视吴岳【`肃宗在凤翔改汧阳县吴山为西岳`】东笑莲华卑北知崆峒薄超然侔壮观巳谓殷【`一作隠`】寥廓突兀犹趁人及兹叹【`一作谷`】冥莫【`一作漠`】  

龙门镇【`龙门镇在成县东后改府城镇`】  

细泉兼轻冰沮洳栈道湿不辞辛苦行廹【`一作迨`】此短景急石门雪云【`一作云雷`】隘【`一作溢`】古镇峰峦集旌竿暮惨澹风水白刃湿胡马屯成臯防虞此何及【`言安史兵屯成臯而置戍扵此道里遥逺不相及`】嗟尔逺戍人山寒夜中泣  

石龛  

熊罴哮我东虎豹号我西我后鬼长啸我前狨又啼天寒昏无日山逺道路迷驱车石龛下仲冬见虹蜺伐竹【`一作木`】者谁子悲歌上【`一作抱`】云梯为官采美箭五岁供梁齐苦云直簳【`一作笴`】尽无以充【`一作应`】提携柰何渔阳骑飒飒惊烝黎  

积草岭【`原注同谷县界`】  

连峰积长隂白日递隐见飕飕林响交惨惨石状变山分【`一作外`】积草岭路异明【`一作鸣`】水县旅泊吾道穷【`一作东`】衰年岁时倦卜居尚百里休驾投诸彦邑有佳主人情如已防面来书语絶妙逺客惊深眷食蕨不愿【`一作厌`】余茅茨眼中见  

泥功【`一作公`】山【`贞元五年扵同谷西境泥公山权置行成州`】  

朝行青泥上暮在青泥中【`青泥岭在兴州`】泥泞【`一作穽`】非一时版筑劳人功不畏道途【`一作路`】永乃【`一作反`】将【`一作及此`】汨没同白马为铁骊小儿成老翁哀猿【`一作猱`】透却坠死鹿力所穷寄语北来人后来莫悤悤  

凤皇台【`原注山峻不至高顶方舆胜览鳯皇壹在同谷县东南十里二石如阙汉有鳯皇来栖故名`】  

亭亭凤皇台北对西康州【`武徳初置`】西伯今寂莫凤声亦悠悠山峻路絶踪石林气髙浮安得万丈梯为君上【`一作居`】上头恐有无母雏饥寒日啾【`一作啁`】啾我能剖心出【`一作血`】饮啄慰孤愁心以当竹实炯然无【`一作忘`】外求血以当醴泉岂徒比清流所贵【`一作重`】王者瑞敢辞微命休坐防防翮长【`一作举`】举【`一作纵`】意八极周自天衔瑞圗【`一作圗防`】飞下十二楼图以奉【`一作献`】至尊鳯以垂鸿猷再光中兴业一洗苍生忧深衷正【`一作止`】为此羣盗何淹留  

乾元中寓居同谷县作歌七首  

有客有客字子美白头乱【`一作短`】发垂过【`一作两`】耳岁拾橡栗随狙公天寒日暮山谷里中原无书【`一作主`】归不得手脚冻皴皮肉死呜呼一歌兮歌已【`一作独`】哀悲风为我从天【`一作东`】来  

长镵长镵白木柄我生托子以为命黄精【`一作独`】无苖山雪盛短衣数挽不掩胫此时与子空【`一作同`】归来男呻女吟四壁静呜呼二歌兮歌始放邻【`一作闾`】里为我色惆怅有弟有弟在逺【`一作各一`】方三人各瘦何人强生别展转不相见胡尘暗天道路长东飞鴐鹅后鹙鸧安得送我置汝旁呜呼三歌兮歌三发汝归何处收【`一作取`】兄骨有妹有妹在钟离良人早殁诸孤痴长淮浪髙蛟龙怒十年不见来何时【`一作迟`】扁舟欲往箭满眼杳杳南国多旌旗呜呼四歌兮歌四奏林猨【`一作竹林`】为我啼清昼四山多风溪水急寒雨【`一作风`】飒飒枯树【`一作树技`】湿黄蒿古城云不开白【`一作`】狐跳梁黄狐立我生何为在穷谷中夜起坐万感集呜呼五歌兮歌正长魂招不来归故乡南有龙兮在山湫古木巃嵸枝相樛木叶黄落龙正蛰蝮蛇东来水上逰我行怪此安【`一作寒`】敢出拔劒欲斩且复休呜呼六歌兮歌思【`一作怨迟`】迟溪壑为我囘春姿男儿生不成名身已老三【`一作十`】年饥走荒山道长安卿相多少年富贵应湏致身早山中儒生旧相识但话宿昔伤懐抱呜呼七歌兮悄终曲仰视皇天白日速  

发同谷县【`原注乾元二年十二月一日自陇右赴劎南纪行`】  

贤有不黔突圣有不暖席况我饥愚人【`一作夫`】焉能尚安宅始来兹山中休驾喜【`一作嘉`】地僻柰何廹物累一岁四行役【`夏发华州冬离秦州十一月至成州十二月发同谷`】忡忡去絶境杳杳更逺适停骖龙潭云囘首白【`一作虎`】崖石临岐别数子握手泪再滴交情无旧深【`一作虽无旧深知一作虽旧情深知`】穷老多惨慼平生嬾拙意偶值栖遁迹去住与愿违仰慙林间翮  

木皮岭【`岭在同谷河池二县间黄巢乱王铎置闗扵此以扼秦陇路极险阻`】  

首【`去声`】路栗亭西尚想凤皇邨季冬擕童【`一作防`】穉辛苦赴蜀门南登木皮岭艰险不易论汗流被我体祁寒为之暄逺岫【`一作峘`】争辅佐千岩自崩奔始知五岳外别【`一作更`】有【`一作见`】他山尊仰干【`一作防`】塞大明俯入裂厚坤再闻虎豹鬬屡局风水昏髙有废阁道摧折如短【`一作断`】辕下有冬青林石上走长根西崖物秀发焕若灵芝繁润聚金碧气清无沙土痕忆观昆仑圗【`一作墟`】目击悬圃存对此欲何适黙伤垂老魂  

白沙渡【`属劎州`】  

畏途随长江【`即嘉陵江`】渡口下絶岸差池上舟楫杳窕入云汉天寒荒野外日暮中流半我马向北嘶山猨饮相唤水清石礧礧沙白滩漫漫迥【`一作脩`】然洗愁辛多病一踈散髙壁抵嵚崟【`一作岑`】洪涛越凌乱临风独囘首揽辔复三叹  

水防【`一作囘`】渡  

山行有常程中夜尚未安微月没已久崖倾路何难大江动【`一作当`】我前汹若溟渤寛篙师暗理楫歌笑轻波澜霜浓木石滑风急【`一作烈一作冽`】手足寒入舟已千忧陟巘仍万盘迥【`一作回`】眺【`一作出`】积水【`一作石`】外始知众星干逺逰令人瘦衰疾慙加餐  

飞仙阁【`飞仙岭在略阳东南徐佐卿化鹤扵此故名上有阁道百间总名连云栈`】  

土【`一作出`】门山行窄微径縁【`一作径微上`】秋毫栈云阑干峻梯石结搆牢万壑歌踈林【`一作竹`】积隂带奔涛寒日外澹泊长风中怒号歇鞍在地底始觉所歴髙往来杂坐卧人马同疲劳浮生有定分饥饱岂可逃叹息谓妻子我何随汝【`一作尔`】曹  

五盘【`七盘岭在广元县北一名五盘栈道盘曲有五重`】  

五盘虽云险山色佳有余仰凌栈道【`一作阁`】细俯映江木疎地僻无网罟水清反多鱼好鸟不妄飞野人半巢居喜见淳朴俗坦然心神舒东郊尚格鬬巨【`一作臣`】猾何时除故乡有弟妹流落随丘墟成都万事好【`一作在`】岂若归吾庐  

龙门阁【`龙门山在利州緜谷县东北八十里一名葱岭有石穴髙数十丈故号龙门他阁虽险尚附山腰微径可縁此独石壁斗立虚凿石孔架木为道尤险絶`】  

清江下龙门絶壁无尺土长风驾高【`一作白`】浪浩浩自太古危途中萦盘【`一作萦盘道`】仰望垂线缕滑石敧谁凿浮梁袅相拄目陨杂花头风吹过【`一作过飞`】雨百年不敢料一坠那得取饱闻【`一作知`】经瞿塘足见度大庾终身歴艰险恐惧从此数  

石柜阁【`石阑桥在緜谷县北一里自城北至大安军界营阑桥阁共一万五千三百一十六间最著者石柜龙门`】  

季冬【`一作冬季`】日已长山晚半天赤蜀道多早【`一作草`】花江间饶竒石石柜曾波上临虚荡髙壁清晖囘羣鸥暝色带逺客羇栖负幽意感叹向絶迹信甘孱懦婴不独冻馁廹优防谢康乐放浪陶彭泽吾衰未自安【`一作由`】谢尔性所【`一作有`】适  

桔柏渡【`在昭化县`】  

青冥寒江渡驾竹为长桥竿湿烟【`一作竹竿湿`】漠漠江永【`一作水`】风萧萧连笮动嫋娜征衣飒飘飖急流鸨鹢散絶岸鼋鼍骄西辕自兹异东逝不可要髙通荆门路阔防沧海潮孤光隠顾眄逰子怅寂寥无以洗心胸前登但山椒  

劎门【`大劎小劒二山在劎州北二十五里全蜀外户两崖陡辟如门有阁道三十里`】  

惟天有设险劎门【`一作阁`】天下壮连山抱西南石角皆北向两崖崇墉倚刻画城郭状一夫怒临闗【`一作门`】百万未可傍【`一作仰`】珠玉【`一作玉帛`】走中原岷峨气凄怆三皇五帝前鸡犬各【`一作莫`】相【`一作自`】放后王尚柔逺职贡道已丧至今英雄人髙视见霸王并吞与割据极力不相让吾将罪真宰意欲铲叠嶂恐此复偶然临风默【`一作黯`】惆怅  

鹿头山【`山上有闗在徳阳县治北`】  

鹿头何亭亭是日慰饥渴连山西南断俯见千里豁逰子出京华【`一作咸京`】劎门不可越及兹险阻尽始喜原野阔殊方昔三分霸气曾间发天下今一家云端失防阙悠然想扬马继起名硉兀有文【`一作才`】令人伤何处埋尔骨纡余脂膏地惨澹豪侠窟仗非老臣宣风岂专达冀公【`裵冕封冀国公拜成都尹`】柱石姿论道邦国活斯人亦何幸公镇逾岁月  

成都府  

翳翳桑榆日照我征衣裳我行山川异忽在天一方但逄新人民未卜见故乡大江东流去【`一作从东来`】游子去日【`一作日月`】长曽城填华屋季冬树木苍喧然名都防吹箫间【`一作奏`】笙簧信美无与适侧身望川梁鸟鹊夜各归中原杳茫茫初月出不髙众星尚争光自古有羇旅我何苦哀伤  

## 御定全唐诗卷二百十九  

杜甫  

石笋行【`石笋在成都西门外二株双蹲一南一北陆游曰其状不类笋乃累石为之`】  

君不见益州城西门陌【`一作街`】上石笋双高蹲古来【`一作老一作逺`】相传是海眼苔藓蚀【`一作食`】尽波涛痕雨多【`一作来`】往往得瑟瑟【`石笋街乃真珠楼基昔胡人立大秦寺其门十间悉以珠玉贯之为帘后摧毁故多瑟瑟乃碧珠也`】此事恍惚难明论恐是昔时卿相墓【`一作冡`】立石为表今仍存惜哉俗态好防蔽亦如小臣媚至尊政化错迕失大体坐防倾危受厚恩嗟尔石笋擅虚名后来未识犹骏奔安得壮士掷天外使人不疑见本根  

石犀行【`李冰作石犀五头以厌水精穿石犀溪扵江南名犀牛里`】  

君不见秦时蜀太守刻石立作三【`当作五`】犀牛自古虽有厌胜法天生江水向【`一作湏`】东流蜀人矜夸一千载泛溢不近张仪楼【`即宣州门楼`】今年灌口【`一作注`】损户口此事或恐为神羞终借【`一作修筑`】隄防出众力高拥木石当清秋先王  

作法皆正道鬼怪何得参人谋嗟尔三【`当作五`】犀不经济缺讹只与长川逝但见元气常【`一作相`】调和自免洪涛恣凋瘵安得壮士【`一作作者`】提天纲再平水土犀奔【`一作苍`】茫  

杜鹃行  

君不见昔日蜀天子化作杜鹃似老乌寄巢生子不自啄羣鸟至今与【`一作为`】哺雏虽同君臣有旧礼骨肉满眼身羇孤业工窜伏深树里【`一作头`】四月五月偏号呼其声哀痛口流血所诉何事常区区尔岂【`一作惟`】摧残始【`一作如`】发愤羞带羽翮伤形愚苍天变化谁料得万事反覆何所无万事反覆何所无岂忆当殿羣臣趋【`上元元年七月明皇迁居西内高力士流巫州置如仙媛扵归州玉真公主出居玉真观明皇不怿因不茹荤辟谷寖以成疾诗云骨肉满眼身羇孤盖谓此也`】  

赠蜀僧闾丘师兄【`原注太常博士均之孙成都人`】  

大师铜梁秀籍籍名家孙呜呼先博士炳灵精气奔惟【`一作往`】昔武皇后临轩御乾坤多士尽儒冠墨客蔼云屯当时上紫殿不独卿相尊世传闾丘笔【`六朝以有韵者为文无韵者为笔所谓闾丘笔也或改笔为字谓杜审言以诗闾丘均以字同侍武后者误`】峻极逾【`一作侔`】昆崘凤藏丹霄暮【`一作穴`】龙去【`一作出`】白水浑青荧雪岭东碑碣旧制存斯文散都邑高价越璵璠晚防作者意妙絶与谁论吾祖诗冠古同年防主恩豫章夹日月岁久空深根小子思踈阔岂能达词门穷愁【`一作秋`】一挥泪相遇即诸昆我住锦官城兄居祗树园地近慰旅愁往来当丘樊天涯歇滞雨稉稻卧不翻漂然薄逰倦始【`一作如`】与道侣【`一作旅`】敦景晏歩修廊而无车马喧夜阑接软语【`一作夜言词柔輭`】落月如金盆漠漠世界黑【`一作空一作穴`】驱车争夺繁惟有摩尼珠可照浊水源  

泛溪  

落景下高堂进舟泛囘溪谁谓筑居小未尽乔木西逺郊信荒僻秋色有余凄练练峰上雪纤纤云表霓童戏左右防【`一云童儿戏左右`】罟弋毕提擕翻倒荷芰乱指挥径路迷得鱼已割【`一作剧`】鳞采藕不洗泥人情逐鲜美物贱事已【`一作迹`】睽吾村霭暝姿异舍鸡亦栖萧条欲何适出处无可齐衣上见新月霜中登故畦浊醪自初熟东城多鼓鼙  

题壁画马歌【`一作题壁上韦偃画歌偃京兆人善画马名画记作鶠`】  

韦侯别我有所适知我怜君【`一作渠`】画无敌戏【`一作试`】拈秃笔埽骅骝歘见骐驎出东壁一匹龁草一匹嘶坐防千里当霜蹄时危安得真致此与人同生亦同死  

戏题画山水图歌【`一本题下有王宰二字宰蜀人善画玲珑嵌空山水`】  

十日画一水五日画一石能事不受相促廹王宰始肻留真迹壮哉昆崘方壶【`一作丈`】圗挂君高堂之素壁巴陵洞庭日本东赤【`一作南`】岸水与银河通中有云气随飞龙舟人渔子入浦溆山木尽亚【`一作带`】洪涛风尤工逺势古莫比咫尺应湏论【`一作千一作行`】万里焉得并州快翦刀翦取吴松半江水  

题李尊师松树障子歌  

老夫清晨梳白头都道士来相访握髪【`一作手`】呼儿延入户手提新画青松障障子松林静杳冥凭轩忽若无丹青隂崖却承【`一作成`】霜雪【`一作露一作雾`】榦偃盖反走虬龙形老夫平生好竒古对此兴与精灵聚已知仙客意相亲更觉良工心独苦松下丈人巾屦同偶坐似【`一作自`】是商【`一作南`】山翁怅望【`一作惆怅`】聊歌紫芝曲时危惨澹来悲风  

戏为双松图歌【`韦偃画`】  

天下几人画古松【`一作树`】毕宏【`宏天寳中御史善画松`】已老韦偃少絶笔长风起纤末满堂动色嗟神妙两株惨裂苔藓皮屈铁交错囘高枝白摧朽骨龙虎死黑入太隂雷雨垂【`一作随`】松根胡僧憩寂寞厐眉皓首无住着偏袒右肩露双脚叶里松子僧前落韦侯韦侯数相见我有一匹好东【`一作素一作束`】绢重之不减锦绣段已令拂拭光凌乱请公放笔为直干  

投简成华两县诸子【`旧注为成都华原两县附郭为次赤一云咸阳华原成乃咸之误`】  

赤县官曹拥材杰輭裘快马当冰雪长安【`一作夜`】苦寒谁独悲杜陵野老骨欲折南山豆苖早荒秽青门瓜地新冻裂郷里儿童项领成朝廷故旧礼数絶自然弃掷与时异况乃踈顽临事拙饥卧动即向一旬敝裘【`一作衣`】何啻聨百结君不见空墙日色晚此老无声泪垂血  

徐卿二子歌  

君不见徐卿二子生絶竒感应吉梦相追随孔子释氏亲抱送并是天上麒麟儿大儿九龄色清澈秋水为神玉为骨小儿五岁气食牛满堂賔客皆囘头吾知徐公百不积善衮衮生公侯丈夫生儿有如此二雏者名位岂肻卑微休【`一作异时名位岂肻卑微休`】  

病柏  

有柏生崇冈童童状车【`一作青`】盖偃蹙【`一作蹇`】龙虎姿主当风云防神明依正直故老多再拜岂知千年根中路顔色坏出非不得地蟠据亦高大岁寒忽无凭【`一作用`】日夜柯叶改【`一作碎`】丹鳯领九雏哀鸣翔其外防鸮志意满养子穿穴【`一作窟`】内客从何乡来伫立久吁怪静求元精【`一作无根`】理浩荡难倚頼  

病橘  

羣【`一作伊`】橘少生意虽多亦奚为惜哉结实小【`一作少`】酸涩如棠棃剖【`一作割`】之尽蠹虫【`一作蚀`】采掇爽其【`一作所`】宜纷然不适口岂只存其皮萧萧半死叶未忍【`一作悤悤`】别故枝冬霜雪积况乃囘风吹尝闻蓬莱殿罗列潇湘姿此物岁不稔玉食失【`一作少`】光辉寇盗尚凭陵当君减膳时汝病是天意吾谂【`一作愁一作敢`】罪有司忆昔南【`一作闻`】海使奔腾献荔支百马死山谷到今耆旧悲  

枯椶  

蜀门多椶【`一作栟`】榈高者十八九其皮割剥甚虽众亦易朽徒布【`一作有`】如云叶青黄岁寒后交横集斧斤凋丧先蒲栁伤时苦军乏一物官尽取嗟尔江汉人生成复何有有同枯椶木使我沈叹久死者即已休生者何【`一作能`】自守啾啾黄雀啅【`一作啄`】侧见寒蓬走念尔形影干【`一作枯形影`】摧残没藜莠  

枯柟  

楩柟枯峥嵘乡党皆莫记不知几百岁惨惨无生意上枝摩皇【`一作苍`】天下根蟠厚地巨围雷霆坼【`一作折`】万孔虫蚁萃冻雨落流胶冲风夺佳气白鹄遂不来天鸡为愁思犹含栋梁具无复霄汉【`一作云霄`】志良工古昔少识者出涕泪种榆水中央成长何容易截承金露盘褭褭不自畏  

丽春  

百草竞春华丽春应最胜少湏【`一作顷`】好顔色【`一作顔色好`】多漫枝条賸纷纷桃李枝处处总能移如何贵此重【`一作稀如可贵重`】却怕有人知  

丈人山【`山在青城县北黄帝封青城山为五岳丈人`】  

自为青城客不唾【`古诗千里不唾井`】青城地为爱丈人山丹梯近幽意丈人祠西佳气浓縁云拟住最高峰埽除白发黄精在君防他时冰雪容  

百忧集行【`王筠诗百俱集断人肠`】  

忆年【`一作昔`】十五心尚孩健如黄犊走复来庭前八月棃枣熟一日上树能千囘即今倐忽已五【`一作年才五六`】十坐卧只多少行立强将笑语供主人悲见生涯百忧集入门依旧四壁空老妻覩我顔色同痴儿未知父子礼叫怒索饭啼门东【`庖厨之门在东`】  

戏作花卿歌【`上元二年梓州刺史子璋反袭东川节度使李奂扵緜州自称梁王改元成都尹崔光逺率将花惊定攻拔之斩子璋奂得复位`】  

成都猛将有花卿学语小儿知姓名用如快鹘风火生见贼唯多身始轻緜州副使着柘【`一作赭`】黄我卿埽除即日平子章【`一作璋`】髑髅血糢糊手提掷还崔大夫李侯重有此莭度人道我卿絶世【`一作代`】无既称絶世无天子何不唤取守京都  

入奏行赠西山检察使窦侍御【`朱长孺曰明皇自蜀还扵緜益二州各置一莭度百姓劳敝高适为蜀州刺史请罢东川以一劒南甫为王进论巴蜀情形表亦与适合此行入奏疑谓此`】  

窦侍御骥之子凤之雏年未三十忠义俱骨鲠絶代无炯如一叚清冰出万壑置在迎风寒露【`一作露寒`】之玉壶蔗浆归厨金盌冻洗涤烦热足以寜君躯政【`一作整`】用踈通合典则戚联豪贵耽文儒兵革【`一作甲兵`】未息人未苏天子亦念西南隅吐蕃凭陵气颇麤窦氏检察应时须【`一作才能俱`】运粮绳桥壮士喜斩木火井穷【`一作寒`】猿呼八州刺史思一战三城守边却可图【`剱南西川莭度统松维恭蓬雅黎姚悉八州姚维松三州当吐蕃冲要一云彭州有三守捉城又有七盘安逺龙溪三城皆在茂州界上也`】此行入奏计未小密奉圣防恩宜【`一作应`】殊绣衣春当【`一作飘飘`】霄汉立防服日向【`一作粲粲`】庭闱趋【`一本此下有开济人所仰飞腾正时湏`】省郎京尹必俯拾【`一作相付`】江花未落还成都江花未落还成都【`一本无此叠句一作还成都多暇`】肻访浣花老翁无【`一作公来肻访浣花老`】为君酤【`一作酣`】酒满眼酤【`二句一云擕酒肻访浣花老为君着衫捋髭须`】与奴白饭马青刍【`一本无此句`】  

柟【`一作高`】树为风雨所拔叹  

倚江柟树草堂前故【`一作古`】老相传二百年诛茅卜居总为此五月髣髴闻寒蝉东南飘风动地至江翻石走流云气干【`一作斡`】排雷雨犹力争根断泉源岂天意沧波【`一作苍茫`】老树性所爱浦上童童一青【`一作苍茫`】葢野客频留惧雪霜行人不过听竿籁虎倒龙颠委榛【`一作荆`】棘泪痕血防垂胷臆我有新诗何处吟草堂自此无顔色  

茅屋为秋风所破歌  

八月秋高风怒号卷我屋上三重茅茅飞度江洒【`一作满`】江郊高者挂罥长林梢下者飘转沈塘【`一作堂`】坳南邨羣童欺我老无力忍能对面为盗贼公然抱茅入竹去辱焦口燥呼不得归来倚杖自叹息俄顷风定云墨色秋天漠漠向昏黑布衾多年冷似【`一作象`】铁骄儿恶卧蹋里裂牀牀【`一作头`】屋漏无干处雨脚如麻未断絶自经丧乱少睡眠长夜霑湿何由彻安得广厦千万间大庇天下寒士俱欢顔风雨不动安如山呜呼何时眼前突兀见此屋吾庐独破【`一作壊`】受冻死【`一作意`】亦足  

大雨  

西蜀冬不雪春农尚嗷嗷上天囘哀眷朱【`一作清`】夏云郁陶执热乃沸鼎纤絺成缊风雷飒万里霈泽施蓬蒿敢辞茅苇漏已喜黍豆高三日无行人二【`一作大`】江声怒号流恶邑里清矧兹逺江臯荒庭歩鹳鹤隠几望波涛沈疴聚药饵顿忘所进劳则知润物功可以贷不毛隂色静陇亩劝耕自官曹四邻耒耜出【`一作出耒耜`】何必吾家操  

溪涨  

当时浣花桥溪水才尺余白石【`一作日`】明可把水中有行车秋夏忽泛溢岂惟【`一作伊`】入吾庐蛟龙亦狼狈况是鼈与鱼兹晨巳半落归路跬歩踈马嘶未敢动前有深填【`一作淀`】淤青青屋东麻散乱牀上书不意【`一作知`】逺山雨夜来复何如我逰都市间【`一作所`】晚憩必村墟乃知久行客终日思其居  

戏赠友二首  

元年建已月【`是月代宗改元复以建已月为四月`】郎有焦校书自夸足膂力能骑生马驹一朝被马蹋唇裂版齿无壮心不肻已欲得东擒胡  

元年建已月官有王司直马惊折左臂骨拆面如墨驽骀漫【`一作慢`】深【`一作染`】泥何不避雨色劝君休叹恨未必不为福  

遭田父泥饮美严中丞  

歩屧随春风邨邨自花栁田翁逼社日邀我尝春酒酒酣夸新尹畜眼未见有囘头指大男渠是弓弩手名在飞骑籍长番岁时久前日放营农辛苦救衰朽差科死则已誓不举家走今年大作社拾遗能住否叫妇开大缾盆中为吾取感此气扬扬湏知风化首语多虽杂乱说尹终在口朝来偶然出自夘将及酉久客惜人情如何拒邻叟高声索果栗欲起时被肘指挥过无礼未觉村野丑月出遮我留仍嗔问升斗  

喜雨  

春旱天地昏日色赤如血农事都已【`一作未`】休兵戈况骚屑巴人困军湏恸哭厚土热沧江夜来雨真宰罪一雪谷根小【`一作少`】苏息沴气终不灭何由见寜岁解我忧思结峥嵘羣【`一作东`】山云交防未断絶安得鞭雷公滂沱洗吴越【`原注时闻浙右多盗`】  

渔阳  

渔阳突骑犹精鋭赫赫雍王都【`一作前`】节制猛将飘然恐后时本朝不入非高计禄山北筑雄武城旧防败走归其营系书请问燕耆旧今日何须十万兵【`寳应元年九月鲁王适改封雍王为天下兵马元帅统河东朔方及诸道行营囘纥等兵十余万讨史朝义防兵扵陕州甫在梓闻王授作此诗以讽河北诸将飘然而来犹恐后时乃拥兵不朝岂高计乎末又举禄山往事以戒之`】  

天边行  

天边老人归未得日暮东临大江哭陇右河源不种田胡骑羗兵入巴蜀洪涛滔天风拔木前飞秃鹙后鸿【`一作黄`】鹄九度附书向洛阳十年骨肉无消息  

大麦行  

大麦干枯小麦黄妇女【`一作人`】行泣夫走藏东至集壁西梁洋【`四州皆属山南西道`】问谁腰鎌胡与岂无蜀兵三千人部【`一作簿`】领辛苦江山长安得如鸟有羽翅托身白云还故乡  

苦战行  

苦战身死马将军自云伏波之子孙干戈未定失壮士使我叹恨伤精魂去年江南【`一作南行`】讨狂贼临江把臂难再得别时孤云今不飞时独防云泪横臆【`遂州在涪江少南故曰江南盖必死扵叚子璋之乱者`】  

去秋行  

去秋涪江木落时臂枪【`一作苍`】走马谁家儿到今不知白骨处部曲有去皆无归遂州城中汉节在遂州城外巴人稀战场冤魂每夜哭空令野营猛士悲  

述古三首  

赤骥顿长缨非无万里姿悲鸣泪至地为问驭者谁鳯皇从东【`一作天`】来何意复高飞竹花不结实念子忍朝饥古时君臣合可以物理推贤人识定分进退【`一作用`】固【`一作因`】其宜  

市人日中集扵利竞锥刀置膏烈火上哀哀自煎熬农人望岁稔相率除蓬蒿所务谷【`一作农`】为本邪赢无乃劳舜举十六相身尊道何高秦时任商鞅法令如牛毛汉光得天下祚永固有开岂惟高祖圣功自萧曹来经纶中兴业何代无长才吾慕寇邓勲济时信良哉耿贾亦宗臣羽翼共裵囘休运终四百图画在云台  

## 御定全唐诗卷二百二十  

杜甫  

观打鱼歌  

緜州江水之【`一作水`】东津鲂鱼鱍鱍色胜银渔人漾舟沈大网截江一拥数百鳞众鱼常才尽却弃赤鲤腾出如有神潜龙无声老蛟怒回【`一作西`】风飒飒吹沙尘饔子左右挥双刀脍飞金盘白雪高徐州秃尾【`即鱮似鲂而大头`】不足忆【`一作惜`】汉隂槎头逺遁逃鲂鱼肥美知第一既饱欢娱亦萧瑟君不见朝来割素鬐咫尺波涛永相失  

又观打鱼  

苍江鱼【`一作渔`】子清晨集设网提纲万【`一作取`】鱼急能者操舟疾若风撑突波涛挺叉入小鱼脱漏不可记【`一作纪`】半死半生犹戢戢大鱼伤损皆垂头屈强泥沙【`一作沙头`】有时立东津观鱼已再来主人罢鲙还倾杯日暮蛟龙改窟穴山根鳣鲔随云雷干戈兵革鬬未止【`一作干戈格鬬尚未已`】鳯  

凰麒麟安在哉吾徒胡为纵此乐暴殄天物圣所哀越王楼歌【`太宗子越王贞为緜州刺史作台扵州城西北楼在台上`】  

緜州州府何磊落显庆年中越王作孤城西北起高楼碧瓦朱甍照城郭楼下长江百丈清山头落日半轮明君王旧迹今人赏转见千秋万古情  

海棕行【`亦椶类但不皮而干叶菆扵杪一云波斯枣木无旁枝三五年一着子`】  

左緜公馆清江濆海棕一株高入云龙鳞犀甲相错落苍棱白皮十抱文自【`一作但`】是众木乱纷纷海棕焉知身出羣移栽北辰不可得时有西域胡僧识  

姜楚公画角鹰歌【`姜皎上邽人善画鹰鸟官至太常封楚国公`】  

楚公画鹰鹰戴角杀气森森【`一作如`】到幽朔观者贪愁【`一作徒惊`】掣臂【`一作壁`】飞画师不是无心学此鹰写真在左緜却嗟眞骨遂虚传梁间燕雀休惊怕亦未抟空上九天  

相逄歌【`一作从行`】赠严二别驾【`一作严别驾相逄歌`】  

我行入东川十歩一回首成都乱罢气萧飒【`一作瑟一作索`】浣花草堂亦何有梓中【`一作州`】豪俊【`一作贵`】大者谁本州从事知名久把臂开尊饮我酒酒酣击劒蛟龙吼乌防拂尘青螺【`一作骡`】粟紫衣将炙绯衣走铜盘烧蜡光【`一作炎`】吐日夜如何其初促防黄昏始扣主人门谁谓俄顷【`一作我倾`】胶在漆万事尽付形骸外百年未见【`一作及`】欢娱毕神倾意豁真佳士久客多忧今愈疾高视乾坤又可【`一作何`】愁一躯【`一作体`】交态同【`一作真`】悠悠垂老遇君未恨晚似君须向古人求  

光禄坂【`在梓州铜山县`】行  

山行落日下絶壁西望千山万山【`一作水`】赤树枝有鸟乱鸣【`一作栖`】时暝色无人独归客马惊不忧深谷坠草动只怕长弓射安得更似开元中道路即今多【`一作何`】拥隔冬到金华山观因得故拾遗陈公学堂遗迹【`陈子昻射洪人少读书金华山后节度使李叔明为立旌徳碑扵山之读书堂侧`】  

涪右众山内金华紫崔嵬上有蔚蓝天垂光抱琼台系舟接絶壁杖策穷萦回四頋俯层巓澹然川谷开雪岭日色【`一作光`】死霜鸿有余哀焚香玉女跪雾里仙人来陈公读书堂石柱仄青苔悲风为我起激烈伤雄才  

陈拾遗故宅【`宅在射洪县东七里东武山下`】  

拾遗平昔居大屋【`一作宅`】尚修椽悠扬【`一作悠`】荒山日惨澹【`一作崔崒`】故园【`一作国`】烟位下曷足伤所贵者圣贤有才继骚雅哲匠不比肩公生扬马后名与日月悬同逰英俊人多秉辅佐权彦昭【`赵彦昭字奂然甘州人与郭元振张説相友善`】超【`一作赵`】玉价郭振起通泉【`元振为通泉尉`】到今素璧滑洒翰银钩连盛事防一时此堂岂千年终古立【`一作占`】忠义感遇有遗编  

谒文公上方  

野寺隐乔木山僧高下居石门日色异绛气横扶踈窈【`一作窅`】窕入风磴长芦纷卷舒庭前猛虎卧遂得文公庐俯视万家邑烟尘对阶除吾师雨花外不下十年余长者自布金禅龛只晏如大【`一作火`】珠脱玷翳白月【`一作日`】当空虚甫也南北人芜蔓少耘锄久遭诗酒汚何事忝簪王侯与蝼蚁同尽随丘墟愿闻第一义回向心地初金箆刮眼膜价重百车渠无生有汲引兹理傥吹嘘  

奉赠射洪李四丈【`明甫`】  

丈人屋上乌人好乌亦好人生意气豁不在相逄早南京乱初定所向邑【`一作色`】枯槁逰子无根株茅斋付秋草东征下月峡挂席穷海岛万里湏十金妻孥未相保苍茫风尘际蹭蹬骐驎老志士懐感伤心胸已倾倒  

早发射洪县南途中作  

将老忧贫窭筋力岂能及征途乃【`一作后一作复`】侵星得使诸病入鄙人寡道气在困无独立俶装逐徒旅达曙【`一作晓`】凌险涩寒日出雾迟清江转山急仆夫行不进驽马若【`一作苦`】维絷汀洲稍疏散风景开怏【`一作悁`】悒空慰所尚懐终非曩逰集衰顔偶一破胜事难屡【`一作皆空`】挹茫然阮籍途更洒杨朱泣  

通泉驿南去通泉县十五里山水作  

溪行衣自湿亭午气始散冬温蚊蚋在【`一作集`】人逺鳬鸭乱登顿生曾隂欹倾出高岸驿楼衰柳侧县郭轻烟畔一川何绮丽尽目【`一作日`】穷壮观山色逺寂莫江光夕滋漫伤【`一作知`】时媿孔父去国同王粲我生苦飘零所歴有嗟叹  

过郭代公故宅【`郭元振贵乡人宅在京师宣阳里此当是尉通泉时所居`】  

豪俊初未遇其迹或脱略代公尉通泉放意何自若及夫登衮冕直气森喷薄【`一本此下有精魄凛如在所歴终萧索`】磊落见异人岂伊常情度定策神龙后【`先天二年明皇诛太平公主睿宗御承天门大臣俱走匿独郭元振总兵扈宿禁中事定封代国公此云神龙盖太平擅宠乱政祸胎在神龙时也`】宫中翕清廓俄顷辨尊亲指挥存頋托羣公有【`一作见`】慙色王室无削弱迥出名臣上丹青照台阁我行得遗迹【`一作址`】池馆皆疏凿壮公临事断頋歩涕横落【`草堂本精魄凛如在一聨在此下`】高咏宝劒篇神交付冥漠【`武后索其文上寳劎篇`】  

观薛稷少保书画壁【`稷汾隂人工书画官至太子少保封晋国公以太平公主乱坐知谋赐死`】  

少保有古风得之陜郊篇【`稷秋日还京诗云驱车越陜郊`】惜哉功名忤但见书画传我防梓州东遗迹涪江边画藏青莲界书入金牓悬仰防垂露姿不崩亦不骞郁郁三大字【`通泉夀圣寺聚古堂有薛稷所书慧普寺三字径三尺`】蛟龙岌相纒又挥西方变发地扶屋椽惨澹壁飞动到今色未填此行叠壮观郭薛俱才贤不知百载后谁复来通泉  

通泉县署屋壁后薛少保画鹤【`稷尤善画鹤屏风六扇鹤様自稷始`】  

薛公十一鹤皆写青田【`青田有双白鹤年年生子长大便去只余二老鹤在耳多云神仙所养`】真画色久欲尽苍然犹出尘低昻各有意磊落如长人佳此志气逺岂惟粉墨新万里不以力羣逰森防神威迟白鳯态非是仓庚邻高堂未倾覆常【`一作幸`】得慰嘉賔曝露墙壁外终嗟风雨频赤霄有真骨耻饮洿池津冥冥任所往脱略谁能驯  

陪王侍御同登东山最高顶宴姚通泉晚携酒泛江【`东山在潼川涪江上`】  

姚公美政谁与俦不减昔时陈太丘邑中上客有柱史多暇日陪骢马逰东山高顶罗珍羞下頋城郭销我忧清江白日落欲尽复携美人登防舟笛声愤怨【`一作怒`】哀中流妙舞逶迤夜未休灯前往往大鱼出听曲低昂如有求三更风起寒浪涌取乐喧呼觉船重满空星河光破碎四座賔客色不动请公临深【`一作江`】莫相违囘船罢酒上马归人生欢防岂有极无使霜过【`一作露`】霑人衣  

春日戏题恼郝使君兄【`一本无兄字`】  

使君意【`一作俊`】气凌青霄忆昨欢娱常见招细马时鸣金騕褭佳人屡出董娇饶【`一作娆`】东流江水西飞燕可惜春光不相见愿擕王赵两红顔再骋肌肤如素练通泉百里近梓州请【`一作诸`】公一来开我愁舞处重防花满面尊前还有锦纒头  

短歌行赠王郎司直【`草堂本此首编入大歴三年以诗中仲宣楼头之句宜客荆州时作也`】  

王郎酒酣拔劒斫地歌莫哀我能拔尔抑塞磊落之竒才豫章翻风白日动鲸鱼跋浪沧溟开且脱佩劒【`一作劒佩`】休裵囘西得诸侯櫂锦水欲向何门趿【`一作飒`】珠履仲宣楼头春色【`一作已`】深青眼高歌望吾子眼中之人吾老矣短歌行送祁録事归合【`一作卭`】州因寄苏使君  

前者途中一相见人事经年记君面后生相动【`一作劝`】何寂寥君有长才不贫贱君今起柁春江流余亦沙边具小舟幸为达书贤府主江花未尽防江楼  

陪章留后惠义寺饯嘉州崔都督赴州【`节度使朝觐择置留后一人时章彜为梓州留后`】  

中军待上客令肃事有恒前驱入宝地祖帐飘金绳南陌【`一作伯`】既留欢兹山亦深登清闻树杪磬逺谒云端僧囘策匪新岸【`一作崖`】所攀仍旧藤耳激洞门飚目存寒谷冰出尘閟轨躅毕景遗炎蒸永愿坐长夏将衰栖大乗羇旅惜宴防艰难懐友朋劳生共几何离恨兼相仍将适吴楚留别章使君留后兼幕府诸公得栁字  

我【`一作甫`】来入蜀门岁月亦已久岂惟长儿童自觉成老丑常恐性坦率失身为杯酒近辞痛饮徒折节万夫【`一作人`】后昔如【`一作若`】纵壑鱼今如丧家狗既无逰方恋行止复何有相逄半新故取别随薄厚不意青草湖扁舟落吾手眷眷章梓州开筵俯高栁楼前出骑马帐下罗賔友健儿簸红旗此乐或【`一作几`】难朽日车隐昆崘鸟雀噪户牖波涛未足畏【`一作慰`】三峡徒雷吼所忧盗贼多重见衣冠走中原消息断黄屋今安否终作适荆蛮安排用荘叟随云拜东皇挂席上南斗有使即寄书无使长囘首  

山寺【`原注得开字章留后同逰`】  

野寺根【`一作限`】石壁诸龛徧崔嵬前佛不复辨百身一莓苔虽【`一作惟`】有古殿存世尊亦尘埃如闻龙象泣足令信者哀使君骑紫马捧拥从西来树羽静千里临江久裵囘山僧衣蓝缕告诉栋梁摧公为頋【`一作领`】賔徒【`一作从一作兵从`】咄嗟檀施开吾知多罗树却倚莲华台诸天必欢喜鬼物无嫌猜以兹抚士卒孰曰非周才穷子失净处【`见法华经`】高人忧祸胎岁晏风破肉荒林寒可回思量入【`一作人`】道苦自哂同婴孩  

椶拂子  

椶拂且薄陋岂知身効能不堪代白羽有足除苍【`一作青`】蝇荧荧金错刀擢擢朱丝绳非独顔色好亦用【`一作由`】顾盼称吾老抱疾病家贫卧炎蒸咂肤倦扑灭頼尔甘服膺物微世竞弃义在谁肎徴三岁清秋至未敢阙缄縢  

桃竹杖引赠章留后【`竹兼可为蕈名桃笙`】  

江心【`一作上`】蟠石生桃竹苍波喷浸尺度足斩根削皮如紫玉江妃水仙惜不得梓潼使君【`一作者`】开一束满堂賔客皆叹息怜我老病赠两茎出入爪甲铿有声老夫复欲东南征乗涛鼔枻【`一作棹`】白帝城路幽必为鬼神夺拔【`一作仗`】劒或与蛟龙争重为告曰杖兮杖兮尔之生也甚正直慎勿见水踊跃学变化为龙使我不得尔之扶持灭迹扵君山湖上之青噫风尘澒【`一作鸿`】洞兮豺虎齩人忽失双杖兮吾将曷从  

寄题江外草堂【`原注梓州作寄成都故居`】  

我生性放诞雅欲逃自然嗜酒爱风【`一作修`】竹卜居必【`一作此`】林泉遭乱到蜀江卧疴遣【`一作遗`】所便诛茅初一畆广地方【`一作必`】连延经营上元始断手宝应年敢谋土木丽自觉面势坚【`一作贤`】台亭【`一作亭台`】随高下敞豁当清川虽【`一作惟`】有防心侣数能同钓船干戈未偃息安得酣歌眠蛟龙无定窟黄鹄摩苍天古来达士志【`一作贤达士`】寜受外物牵顾惟鲁钝姿岂识悔吝先偶擕老妻去惨澹凌风烟事迹无固必幽贞媿双全尚念四小松蔓草易【`一作已`】拘纒霜骨不甚长永为邻里怜  

韦讽録事宅观曹将军画马圗【`一本下有歌字一本有引字曹霸官左武衞将军`】  

国初巳来画鞍马神妙独数江都王【`江都王绪霍王元轨子善书画`】将军得名三【`一作四`】十载人间又见真乗黄曾貎先帝照夜白龙池十日飞霹雳内府殷红马脑盌【`一作盘`】偼伃传诏才人索盌赐将军拜舞归轻纨细绮相追飞【`一作随`】贵戚权门得笔迹始觉屏障生光辉昔日太宗拳毛騧【`太宗六骏五曰拳毛騧平刘黑闼所乗`】近时郭家师子花今之新【`一作画`】图有二马复令识者久叹嗟此皆骑战一敌万缟素漠漠开风沙其余七匹亦殊絶迥若寒空动烟雪霜蹄蹴蹋长楸间马官厮养森成列可怜九马【`曹将军九马图后藏薛绍彭家`】争神骏顾视清高气深穏借问苦心爱者谁后有韦讽前支遁忆昔廵幸新丰宫翠华拂天来向东腾骧磊落三万匹皆与此图筋骨同自从献宝朝河宗【`用穆天子西征事`】无复射蛟江水中【`用汉武帝事`】君不见金粟【`明皇泰陵在奉先县金粟山`】堆前松柏里龙媒去尽鸟呼风  

送韦讽上阆州録事参军  

国歩犹艰难兵革未衰息万方哀【`一作尚`】嗷嗷十载【`一作年`】供军食庶官务割剥不暇忧反侧诛求何多门贤者贵为徳【`一作贤俊媿为力`】韦生富春秋洞彻有清识操持纪纲地喜见朱丝直当令【`一作因循`】豪夺吏自此无顔色必若救疮痍先应去蟊贼挥泪临大江高天意凄恻行行树佳政慰我深相忆  

丹青引赠曹将军霸  

将军魏武之子孙扵今为庶为清门英雄割据虽【`一作皆`】巳矣文彩风流犹【`一作今`】尚存学书初学衞夫人【`衞夫人名铄展之女李矩妻学书扵钟繇`】但恨无【`一作未`】过王右军【`王羲之学书扵衞夫人`】丹青不知老将至富贵于我如浮云开元之中【`一作年`】常引见承恩数上南薰殿凌烟功臣少顔色将军下笔开生面【`当是重画`】良相头上进贤冠猛将腰间大羽箭褒公鄂公【`贞观十七年诏阎立本画凌烟阁功臣二十四人鄂国公尉迟敬徳第七褒国公叚志第十`】毛髪动英姿飒爽【`一作飒`】来【`一作犹`】酣战先帝天【`一作御`】马玉花骢画工如山貌不同是日牵来赤墀下迥【`一作夐`】立阊阖生长风诏谓将军拂绢素意【`一作法`】匠惨澹经营中斯湏九重真龙出一洗万古凡马空玉花却在御榻上榻上庭前屹相向【`明皇好大马西域大宛岁有献贡命悉图其骏`】至尊含笑催赐金圉人太仆皆惆怅弟子韩干【`干大梁人初师曺霸后入供奉令师陈闳对曰陛下内廐马乃臣师也`】早入室亦能画马穷殊相【`一作状`】干惟画肉不画骨忍使骅骝气凋防将军画【`一作尽`】善【`一作妙一作善画`】盖有神必【`一作偶`】逢佳士亦写真即今飘泊干戈际屡貎寻常行路人途穷反遭俗眼白世上未有如公贫【`一作他富至今我徒贫`】但防古来盛名下终日坎纒其身  

阆州东楼筵奉送十一舅往青城县得昏字  

曾城有高楼【`一作防`】制古丹雘存迢迢百余尺豁达开四门【`东楼在保寜府治南嘉陵江上`】虽有【`一作防`】车马客而无人世喧逰目俯大江列筵慰别魂是时秋冬交节往顔色昏天寒鸟兽休【`一作伏`】霜露在草根今我送舅氏万感集清尊岂伊山川间囘首盗贼繁高贤意不暇王命久崩奔临风欲恸哭声出已复吞  

严氏溪放歌行【`溪在阆州东百余里`】  

天下甲【`一作兵`】马未尽销岂免沟壑常漂漂劎南岁月不可度边头公卿仍独【`一作何其`】骄费心姑息是一役肥肉大酒徒相要呜呼古人已粪土独觉志士甘渔樵况我飘转【`一作蓬`】无定所终日慽慽忍羇旅秋宿【`一作夜`】霜【`一作清`】溪素月高喜得与子长夜语东逰西还力实倦从此将身更何许知子松根长茯苓迟暮有意来同煑  

南池【`在阆中县东南即彭道将鱼池`】  

峥嵘巴阆间所向尽山谷安知有苍池万顷浸坤轴呀然阆城南枕【`一作控`】带巴江腹芰荷入异县稉稻共比屋皇天不无意羙利戒止足高田失西成此物颇丰熟清源多众鱼逺岸富乔木独叹枫香林春时好顔色南有汉王【`一作主`】祠【`池在汉高祖庙旁`】终朝走巫祝歌舞散灵衣荒哉旧风俗高堂【`一作皇`】亦明王魂魄犹正直不应空陂上缥缈亲酒食滛祀自古昔非唯一川渎干戈浩茫茫地僻伤极目平生江海【`一作溟渤`】兴遭乱身局促驻马问渔舟踌躇慰羁束  

发阆中  

前有毒蛇后猛虎溪行尽日无邨坞江风萧萧云拂地山木惨惨天欲雨女病妻忧归意速【`一作急`】秋风锦石谁复【`一作能`】数别家三月一得书【`一作书来`】避地何时免愁苦寄韩谏议【`旧本有注字一云注乃汯之误韩休之子汯上元中为谏议大夫此诗为李泌隠衡山而作欲谏议贡荐之也`】  

今我不乐思岳阳身欲奋飞病在牀美人娟娟隔秋水濯足洞庭望八荒鸿飞冥冥日月白青枫叶赤天雨【`一作飞`】霜玉京羣帝集北斗或骑骐驎翳鳯皇芙蓉旌旗【`一作旄`】烟雾乐【`一作落`】影动倒景揺潇湘星宫之君醉琼浆羽人稀少不在旁似闻昨者【`一作夜`】赤松子恐是汉代韩张良昔随刘氏定长安帷幄未改神惨伤国家成败吾岂敢色难腥腐餐风【`一作枫`】香周南留滞古所【`一作莫`】惜南极老人应夀昌美人胡为隔秋水焉得置之贡玉堂  

忆昔二首  

忆昔先皇【`谓肃宗`】廵朔方千乗万骑入咸阳隂山骄子汗血马长驱东胡胡走藏邺城反覆不足怪闗中小儿【`李辅国闲廐马家小儿`】坏纪纲张后不乐上为忙至今今上【`谓代宗`】犹拨乱劳身焦思补四方我昔近侍叨奉引出兵【`一作兵出`】整肃不可当【`一作忘`】为留猛士守未央致使岐雍防西羗犬戎直来坐御牀百官跣足随天王【`程元振数谮郭子仪遂觧兵柄乾元后数年邠凤西北尽防蕃戎代宗幸陜诗盖指此`】愿见北地傅介子老儒不用尚书郎  

忆昔开元全盛日小邑犹藏万家室稻米流脂粟米白公私仓廪俱丰【`一作富一作盈`】实九州道路无豺虎【`一作狼`】逺行不劳吉日出齐纨鲁缟车班班男耕女桑不相失宫中圣人奏云门天下朋友皆胶漆百余年间未灾变叔孙礼乐萧何律岂闻一绢直万钱有田种谷今流血洛阳宫殿烧焚尽宗庙新除狐兔穴伤心不忍问耆旧复恐初从乱离説小臣鲁钝无所能朝廷记识蒙禄秩周宣中兴望我皇洒血【`一作泪`】江汉身【`一作长`】衰疾  

冬狩行【`原注时梓州刺史章彛兼侍御史留后东川`】  

君不见东川节度兵马雄校猎亦似观成功夜发猛士三千人清晨合围歩骤同禽兽已毙十七八杀声落日囘苍穹幕前生致九青兕馲驼峞垂熊东西南北百里间髣髴蹴蹋寒山空有鸟名鸜鹆力不能高飞逐走蓬肉味不足登鼎俎何为见羁虞罗中春搜冬狩侯【`一作`】得同使君五马一马骢【`彞兼侍御故云一马骢`】况今摄行大将权号令颇有前贤风飘然时危一老翁十年厌见旌旗红喜君士卒甚整肃为我囘辔擒西戎草中狐兔尽何益天子不在咸阳宫朝廷虽无幽王祸得不哀痛尘再蒙呜呼得不哀痛尘再蒙【`时代宗幸陜诏徴天下兵无一人应召者故感激言之`】  

自平  

自平宫中【`一作中宫一作中官`】吕太一【`中使吕太乙为市舶使矫诏募兵作乱`】收珠南海千余日近供生犀翡翠稀复恐征戎【`一作戍`】干戈密蛮溪豪族小【`一作山`】动揺世封刺史非时【`一作常`】朝蓬莱殿前【`一作里`】诸主将才如伏波不得骄  

释闷  

四海十年不觧兵犬戎【`一作羊`】也复临咸京失道非关出襄野【`黄帝将见大隗至襄城之野`】扬鞭忽是过胡【`一作湖`】城【`即今芜湖晋明帝察王敦军扵湖在当涂县`】豺狼塞路人断絶烽火照夜尸纵横天子亦应厌奔走羣公固合思升平但恐诛求不改辙闻道嬖孽能【`一作今`】全生江边老翁错料事眼暗不见风尘清  

赠别贺兰铦  

黄雀饱野粟羣飞动荆榛今君【`一作吾`】抱何恨寂莫向时人老骥倦骧首苍【`一作饥`】鹰愁易驯高贤世未识固合婴饥贫国歩初返正【`代宗幸陜初还`】乾坤尚风尘悲歌鬓髪白逺赴湘吴春我恋岷下芋君思千里【`千里湖在溧阳县`】莼生离与死别自古鼻酸辛  

别唐十五诫因寄礼部贾侍郎【`贾至`】  

九载一相逢百年能几何复为万里别送子山之阿白鹤久同林潜鱼本同河未知栖集期衰老强高歌歌罢两凄恻六龙忽蹉跎相视髪皓白况难驻羲和胡星坠燕地汉将仍横戈萧条四海内人少豺虎多少人慎莫投多虎信所过饥有易子食兽犹畏虞罗子负经济才天门郁嵯峨飘飖【`一作飘`】适东周来往若【`一作亦`】崩波南宫吾故人白马金盘陀雄笔映千古见贤心靡【`一作匪`】他念子善师事岁寒守旧柯为吾谢贾公病肺卧江沱  

阆山歌  

阆州城东灵【`一作雪`】山白阆州城北玉台【`一作壶`】碧松浮欲尽不尽云江动将崩未【`一作已`】崩石那知根无鬼神防已觉气与嵩华敌中原格鬪且未归应结茅斋防【`一作着一作应着茅斋向`】青壁  

阆水歌  

嘉陵江色【`一作山`】何所似石黛碧玉相因依正怜日破浪花【`一作阆山`】出更复春从沙际归巴童荡桨攲侧过水鸡衔鱼来去飞阆中胜事可肠断阆州城南天下稀  

草堂  

昔我去草堂蛮夷塞成都今我归草堂成【`一作此`】都适无虞请陈初乱时反复乃湏防【`一作斯湏`】大将赴朝廷羣小起异图【`初严武入朝徐知道反旋为其下李忠厚所杀`】中宵斩白马盟歃气已麤西取邛南兵北断劒阁隅布衣数十人亦拥专城居其势不两大始闻蕃汉殊西卒却倒戈贼臣互相诛焉知肘腋祸自及枭獍【`一作镜`】徒义士皆痛愤纪纲乱相逾一国实三公万人欲为鱼唱和作威福孰肯【`一作能`】辨无辜眼前列杻械背后吹笙竽谈笑行杀戮溅【`一作流`】血满长衢到今用地风雨闻号呼鬼【`一作人`】妾与鬼马色悲充尔娯国家法令在此又足惊吁贱子且奔走三年望东吴弧矢暗江海难为逰五湖不忍竟舍此复来薙榛芜入门四松在歩屧万竹踈旧犬喜我归低徊入衣裾邻舍喜我归酤酒擕胡芦【`一作提榼壶`】大官喜【`一作知`】我来遣骑问所湏城郭喜【`一作知`】我来賔客隘【`一作溢`】村墟天下尚未寜健儿胜腐儒飘飖【`一作飘`】风尘际何地置【`一作致`】老夫于时见【`一作是`】疣赘骨髓幸未枯饮啄媿残生食薇不敢余  

四松  

四松初移时大抵三尺强别来忽三载【`一作岁`】离立如人长防防根不拔莫计枝凋伤幽色幸【`一作防`】秀发踈柯亦【`一作已`】昂藏所插小藩篱本亦有隄防终然掁拨损得恡【`一作媿`】千叶黄敢为故林主黎庶犹未康避贼今始归春草满空堂览物叹衰谢及兹慰凄凉清风为我起洒面若微霜足以【`一作为`】送老姿【`一作资`】聊待【`一作将`】偃盖张我生无根带【`一作蔕`】配尔【`一作汝`】亦茫茫有情且赋诗事迹可两【`一作两可`】忘勿矜千载后惨澹蟠穹苍  

水槛  

苍江多风飚云雨昼夜飞茅轩驾巨浪焉得不低垂逰子久在外门户无人持高岸尚如【`一作为`】谷何伤浮柱欹扶顚有劝诫恐贻识者嗤既殊大厦倾可以一木支临川视万里何必阑槛为人生感故物慷慨有余悲  

破船  

平生江海心宿昔具扁舟岂惟青溪上日傍柴门逰苍皇避乱兵缅邈懐旧丘邻人亦已非野竹独修修船舷不重扣埋没已经秋仰防西飞翼下媿东逝流故者或可掘新者亦易求所悲数奔窜白屋难久留  

营屋  

我有隂江竹能令朱夏寒隂通积水内高入浮云端甚【`一作如`】疑鬼物凭不顾翦伐残东偏若面势户牖永可安爱惜已六载兹晨去千竿萧萧见白日汹汹开奔湍度堂匪华丽养拙异考槃草茅虽薙葺衰疾方少寛洗然顺所适此足代加餐寂无斤斧响庶遂憩息欢  

除草【`原注去防草也防音潜一云即燖麻一云山韭非大约是恶草`】  

草有害扵人曽何生阻修其毒甚蠭虿其多弥道周清晨歩前林江色未散芒刺在我眼焉能待高秋霜露【`一作雪`】一霑凝【`一作衣`】蕙叶亦难留荷锄先童穉日入仍讨求转致水中央岂无双钓舟顽根易滋蔓敢使依旧丘自兹【`一作移`】藩篱旷更觉松竹幽芟夷不可阙疾恶信如讐  

扬旗【`原注二年夏六月成都尹严公置酒公堂观骑士试新旗帜`】  

江【`一作风`】雨飒长夏府中有余清我公防賔客肃肃有异声初筵阅军装罗列照广庭庭空六【`一作四`】马入駊騀扬旗【`一作斾`】旌囘囘偃飞盖熠熠迸流星来纒【`一作冲`】风飚急去擘山岳倾材归俯身尽妙取略地平虹霓就掌握舒卷随人轻三州防犬戎【`广徳元年劎南节度高适不能军吐蕃防松维保三州`】但见西岭青公来练猛士欲夺天边城此堂不易升庸蜀日已寜吾徒且加餐休适蛮与荆  

太子张舍人遗织成褥段  

客从西北来遗我翠【`一作细`】织成开缄风涛涌中有掉尾鲸逶迤罗水族琐细不足名客云充君褥承君终宴荣空堂魑魅【`一作魍魉`】走高枕形神清领客珍重意顾我非公卿留之惧不祥施之混柴荆服饰定尊卑大哉万古程今我一贱老裋【`一作短`】褐更无营煌煌珠宫物寝处祸所婴【`一作萦`】叹息当路子干戈尚纵横掌握有权柄衣马自【`一作已`】肥轻李鼎死岐阳实以骄贵盈来瑱赐自尽气豪直阻兵皆【`一作昔`】闻黄金多坐见悔吝生奈何田舍翁受此厚贶情锦鲸卷还客始觉心和平振我麤席尘媿客茹【`一作饭`】藜羮【`史称严武累年在蜀肆志逞欲恣行猛政穷极奢靡甫在幕下此诗特借以讽谕朋友责善之道也`】  

莫相疑行  

男儿生无所【`一作一生无`】成头皓白牙齿欲落真可惜忆献三赋蓬莱宫自怪一日声辉【`一作燀一作烜`】赫集贤学士如堵墙观我落笔中书堂往时文彩动人主此【`一作今`】日饥寒趋路旁晚将末契托【`一作节契`】年少当面输【`一作论`】心背面笑寄谢悠悠世上儿不【`一作莫`】争好恶莫相疑  

别蔡十四著作  

贾生恸哭后寥落无其人安知蔡夫子高义迈等伦献书谒皇帝志已清风尘流涕洒丹极万乗为酸辛天地则创痍朝廷当【`一作多`】正臣异才复间出周道日惟新使蜀见知已别顔始一伸主人薨城府【`谓严武`】扶榇归咸秦巴道此相逢防我病江濵忆念凤翔郡聚散俄十春我衰不足道但愿子意【`一作音`】陈稍令社稷安自契鱼水亲我虽消渴甚敢防帝力勤尚思未朽骨复覩耕桑民积水驾三峡浮龙倚长津【`一作轮囷`】扬舲洪涛间仗子济物身鞍马下秦塞王城通北辰甲聚不散兵久食恐贫穷谷无粟帛使者来相因若凭【`一作逢`】南辕吏【`一作使`】书札到天垠  

## 御定全唐诗卷二百二十一  

杜甫  

杜鹃  

西川有杜鹃东川无杜鹃涪万【`一作南`】无杜鹃云安有杜鹃我昔游锦城结庐锦水边有竹一顷余乔木上参天杜鹃暮春至哀哀叫其间我见常再拜重是古帝魂生子百鸟巢百鸟不敢嗔【`一作喧`】仍爲餧其子礼若奉至尊鸿雁及羔羊有礼太古前行飞与跪乳识序如【`一作又`】知恩圣贤古【`一作吾`】法则付与【`一作之`】后世传君看禽鸟情犹解事杜鹃今忽暮春间值我病经年身病不能拜泪下如逬泉【`旧注上皇幸蜀还肃宗以李辅国离间迁之西内悒悒而崩此诗感是而作但首四句有无互见不知何义夏竦谓是诗序亦无解黄希吴曾引乐府郭东亦有樵郭西亦有樵鱼戏莲叶东鱼戏莲叶西谓甫正用此格诗体则然义终难辨至王谊伯分指当时刺史尤穿凿可笑`】  

客居  

客居所居堂前江后山根下堑万寻岸苍涛郁飞飜葱  

青众木梢邪竪杂石痕子规昼夜啼壮士敛精魂峡开四千里水合数百源人虎相半居相伤终两存蜀麻久不来吴盐拥荆门西南失大将【`谓郭英乂爲崔旰所杀`】商旅自星奔今又降元戎【`时以杜鸿渐爲蜀帅`】已闻动行轩舟子利涉亦凭节制尊我在路中央生理不得论卧愁病脚废徐步视小园短畦带碧草怅望思王孙凤随其皇去篱雀暮喧繁览物想故国十年别荒【`一作乡`】邨日暮归几翼北林空自昏安得覆八溟爲君洗乾坤稷契易爲力犬戎何足吞儒生老无成臣子忧四番【`一作藩一作思翻`】箧中有旧笔情至时复援  

客堂  

忆昨离少城而今异楚蜀舍舟复深山窅窕一林麓栖泊云安县消中内相毒旧疾甘载【`一作战一作再`】来衰年得【`一作弱`】无足死爲殊方鬼头白免短促老马终望云南雁意在北别家长儿女欲起慙筋力客堂序节改具物对羁束石暄蕨芽紫渚秀芦笋绿巴莺【`一作稼`】纷未稀徼麦早向熟悠悠日动江漠漠春辞木台郎选才俊自顾亦已极【`严武奏甫爲参谋检校尚书工部员外郎`】前辈声名人埋没何所得居然绾章绂受性本幽独平生憇息地必种数竿竹事业只浊醪营葺但草屋上公【`即指严武`】有记者累奏资薄禄主忧岂济时身逺弥旷职循【`一作修`】文庙算正献可天衢直尚想趋朝廷毫髪裨社稷形骸今若是进退委行色  

石硏诗【`原注平侍御者`】  

平公今诗伯秀发吾所羡奉使三峡中长啸得石硏巨璞禹凿余异状君独见其滑乃波涛其光或雷电聫坳各尽墨多水递隐现挥洒容数人十手可对面比公头上冠贞【`一作正`】质未爲贱当公赋佳句况得终清宴公含起草姿不逺明光殿致于丹青地知汝随顾眄  

水阁朝霁奉简严云安【`一作云安严明府`】  

东城抱春岑江阁邻石面崔嵬晨云白朝旭【`一作日`】射芳甸雨槛卧花丛风牀展书卷【`一作轻幔`】钩宿鹭起丸药流莺啭呼婢取酒壶续儿诵文选晩交严明府矧此数相见  

赠郑十八贲【`云安令`】  

温温士君子令我怀抱尽灵芝冠众芳安得阙亲近遭乱意不归窜身迹非隐细人尚姑息吾子色愈谨髙怀见物理识者安肻哂卑飞欲何待捷径应未忍示我百篇文诗家一标准羇离交屈宋牢落值顔闵水陆迷畏【`一作长`】途药饵驻修轸古人日以逺青史字不泯歩趾咏唐虞追随饭葵堇数杯资好事异味烦县尹心虽在朝谒力与愿矛盾抱病排金门衰容岂爲敏  

三韵三篇  

髙马勿唾【`一作捶`】面长鱼无损鳞辱马马毛焦困鱼鱼有神君看磊落士不肻易其身  

荡荡万斛船影若扬【`一作揺`】白虹起樯必椎牛挂席集众功自非风动天莫置大水中  

烈【`一作列`】士恶多门小人自同调名利茍可取杀身傍权要何当官曺清尔辈堪一笑  

青丝【`青丝白马用侯景事以比仆固懐恩`】  

青丝白马谁家子麤豪且逐风尘起不闻汉主放妃嫔【`肃代二宗曾两放宫嫔`】近静潼闗埽蠭蚁殿前兵马破汝时十月即爲韲粉期未【`一作不`】如【`一作知`】面缚归金阙万一皇恩下玉墀  

近闻【`永泰元年郭子仪与囘纥约共击吐蕃次年二月吐蕃来朝诗纪其事`】  

近闻犬戎逺遁逃牧马不敢侵临洮渭水逶迤白日净陇山萧瑟秋云髙崆峒五原亦无事北庭数有关中使似闻赞普【`吐蕃称王爲赞普相爲大论小论`】更求亲舅甥和好应难弃【`文成金城二公主先后降吐蕃`】  

蚕谷行  

天下郡国向万城无有一城无甲兵焉得铸甲作农器一寸荒田牛得耕牛尽【`一作得`】耕【`一本有田字`】蚕亦成不劳烈士泪滂沱男谷女丝行复歌  

折槛行  

呜呼房魏不复见秦王学士时难羡青衿胄子困泥涂白马将军若雷电千载少似朱云人至今折槛空嶙峋娄公不语宋公语尚忆先皇容直臣【`永泰二年以观军容使左监门卫大将军鱼朝恩判国子监事故曰青衿冑子困泥涂白马将军若雷电当时大臣箝口效娄师徳之畏逊而不能继宋璟之忠谠故以折槛爲讽`】  

引水  

月峡瞿塘云作顶乱石峥嵘俗无井云安酤水奴仆悲鱼复移居心力省白帝城西万竹蟠接筒引水喉不干人生留滞生理难斗水何直百忧寛  

古栢行【`此防州诸葛庙栢即防州十絶句所云武侯祠堂不可忘中有松柏参天长也`】  

孔明庙前【`一作堦`】有老柏柯如青铜根如石霜【`一作苍`】皮溜雨【`一作水`】四十围黛色参天二千尺君臣巳与时际防树木犹爲人爱惜云来气接巫峡长月【`一作日`】出寒通雪山白忆昨路绕锦亭【`一作城`】东先主武侯同閟宫崔嵬枝干郊原古窈窕丹青户牖空落落盘踞虽得地冥冥孤髙多烈风扶持自是神明力正直原因造化功大厦如倾要梁栋万牛囘首丘山重不露文章世已惊未辞翦伐谁能送苦心岂免容蝼蚁香【`一作密`】叶终【`一作曾`】经【`一作惊`】宿鸾凤志士幽人莫怨嗟【`一作伤`】古来材大难爲【`一作皆难`】用  

缚鸡行  

小奴缚鸡向市卖鸡被缚急相喧争家中厌鸡食虫蚁不知鸡卖还遭烹虫鸡于人何厚薄吾叱奴人解其缚鸡虫得失无了时注目寒江倚山阁  

负薪行  

防州处女发半华四十五十无夫家更遭丧乱嫁不售一生抱恨堪【`一作长`】咨嗟土风坐男使女立应【`一作男`】当门户女出入十犹【`一作有`】八九负薪归卖薪得钱应【`一作当`】供给至老双鬟【`一作镮`】只垂颈野花山叶银钗竝筋力登危集市门死生射利兼盐井面妆首饰杂啼痕地褊衣寒困石根若道巫山女麤丑何得此【`一作北`】有昭君邨【`邨连巫峡有昭君宅宅旁有练石傍香溪`】  

最能行  

峡中丈夫绝轻死少在公门多在水富豪有钱驾大舸贫穷取给行艓【`音叶舟小如叶也`】子小儿学问止论语大儿结束随商旅攲帆侧柁入波涛撇漩捎濆无险阻朝发白帝暮江陵顷来目击信有征瞿塘漫天虎须【`一作眼`】怒归州长年【`蜀中呼柁师爲长年三老`】行【`一作与`】最能此乡之人气【`一作器`】量窄误竞南风疎北客若道土【`一作士`】无英俊才何得山有屈原宅【`宅在秭归县北`】  

寄裵施州【`裵冕坐李辅国贬施州刺史`】  

廊庙之具裵施州宿昔一逢无此【`一作比`】流金钟大镛在东序冰壶玉衡【`一作珩`】悬清秋自从相遇感【`一作减`】多病三岁爲客寛边愁尧有四岳明至理汉二千石眞分忧几度寄书白盐北苦寒赠我青羔【`一作丝一作缣`】裘霜雪囘光避锦袖龙蛇【`一作蛟龙`】动箧蟠银钩紫衣使者辞【`一作辟`】复命再拜故人谢佳政将老已失子孙忧后来况接才华盛【`英华此句下有遥忆书楼碧池映字`】  

郑典设自施州归  

吾怜荥阳秀冒暑初有适名贤慎所出【`一作出处`】不肻妄行役旅兹殊俗逺【`一作还`】竟以屡空迫南谒裵施州气合无险僻攀援悬根木登顿入天【`一作矢`】石青山自一川城郭洗忧慽听子话此邦令我心恱怿其俗则【`一作甚`】纯朴不知有主客温温诸侯门礼亦如古昔敕厨倍常羞【`冕性侈靡好尚车服营珍馔`】杯盘颇狼藉时虽属丧乱事贵赏【`一作当`】匹敌中宵惬良防裵郑非逺戚羣书一万卷博涉供务隙他日辱银钩森疎见矛防倒屣喜旋归画地求【`一作来`】所歴乃闻风土质又重田畴辟刺史似寇恂列郡宜竞惜【`一作借音迹`】北风吹瘴疠羸老思散策渚拂蒹葭塞【`一作寒`】峤穿萝茑羃此身仗儿仆髙兴潜有激孟冬方首路强饭取崖壁叹尔疲驽骀汗沟【`马中脊`】血不赤终然僃外饰驾驭何所益我有平肩舆前途犹准的翩翩入鸟道庶脱蹉跌厄  

柴门  

孤【`一作泛`】舟登瀼西囘首望两崖东城干旱天其气如焚柴长影没窈窕余光散唅呀大江蟠嵌根归海成一家下冲割坤轴竦壁攒镆铘萧飒洒秋色氛【`一作气`】昏霾日车峡【`一作峓广溪乃三峡之首`】门自此始最窄容浮查禹功翊造化疏凿就攲斜巨【`一作巴`】渠决太古众水爲长蛇风烟渺吴蜀舟楫通盐麻我今逺游子飘转混泥沙万物附本性约【`一作防`】身【`一作性`】不愿【`一作欲`】奢茅栋盖一牀清池有余花浊醪与脱粟在服无咨嗟山荒人民少地僻日夕佳贫病【`一作贱`】固其常富贵任生涯老于干戈际宅幸蓬荜遮石乱上云气杉清【`一作青`】延月【`一作日`】华赏妍又分外理惬夫何夸足了垂白年敢居髙士差书此豁平昔囘首犹暮霞  

贻华阳柳少府  

系马乔木间问人野寺门柳侯披衣笑【`一作啸`】见我顔色温并坐石下堂【`一作堂下石一作石堂下`】俛视大江奔火云洗月露絶壁上朝暾自非晓相访触热生病根南方六七月出入异中原老少多暍死汗逾水浆飜俊才得之子筋力不辞烦指挥当世事语及戎马存涕泪【`一作流涕`】溅我裳悲气【`一作风`】排帝阍郁陶抱长策义仗知者论吾衰卧江汉但媿识璵璠文章一小技于道未爲尊起予幸斑白因是托子孙俱客古信州【`防本梁信州`】结庐依毁垣相去四五里径微山叶繁时危挹佳士况免军旅喧醉从赵女舞歌鼓秦人盆子壮顾我伤我驩兼泪痕余生如过鸟故里今空邨  

雷  

大旱山岳燋密云复无【`一作覆如`】雨南方瘴疠地罹此农事苦封内必舞雩峡中喧击鼓眞龙竟寂莫土梗【`土人也`】空俯偻【`一作偻俯`】吁嗟公私病税敛缺不补故老仰面啼疮痍向谁数暴尫或前闻鞭巫非稽古请先偃甲兵处分听人主万邦但各业一物休尽取水旱其数【`一作数至`】然尧汤免亲覩上天铄金石羣盗乱豺虎二者存一端愆阳不犹愈昨宵殷其雷风过齐万弩复吹霾翳散虚觉神灵聚气暍肠胃融汗滋【`一作湿`】衣裳汚【`一作腐`】吾衰尤【`一作犹`】拙计【`一作计拙`】失望筑圃  

火  

楚【`一作焚`】山经月火大旱则斯举旧俗烧蛟【`一作蛇`】龙惊惶致雷雨爆嵌魑魅泣崩冻岚隂昈【`西京赋赫昈昈以敞昈赤文音户火焚冻崩而岚隂皆赤也`】罗落沸百根源皆万【`一作太`】古青林一灰烬云气无处所入夜殊【`一作珠`】赫然新秋照牛女风吹巨焰作河櫂【`一作澹一作汉`】腾【`一作胜`】烟柱势欲焚昆崘光弥焮【`香靳切左传行火所焮炙也`】洲渚腥至焦长蛇声吼【`一作吼争`】缠猛虎神物已髙飞不【`一作只`】见石与土尔宁要谤讟凭此近荧侮薄关长吏忧甚昧至精主逺迁谁扑灭将恐及环堵流汗卧江亭更深气如缕  

七月三日亭午巳后较热退晩加小凉稳睡有诗因论壮年乐事戏呈元二十一曹长  

今兹商用事余热亦己未衰年旅炎方生意从此活亭午减汗流北邻耐人聒晩风爽乌匼【`乌匼当作防巾也至匼字乃匼匝鲍昭诗银屏匼匝甫诗马头金匼匝又卢杞匼匝取容俱不以言巾`】筋力苏摧折闭目逾十旬大江不止渴退藏恨雨师健步闻【`一作供`】旱魃园蔬抱金玉无以供采掇密云虽聚散徂暑终【`一作经`】衰歇前圣眘焚巫武王亲救暍隂阳相主客时序递囘斡洒落唯清秋昏霾一空阔萧萧紫塞雁南向欲行列歘思红顔日霜露冻阶闼胡马挟雕弓呜不虚发长鈚【`箭双叶曰鈚`】逐【`一作及`】狡兔突羽当满月惆怅白头吟萧条游侠窟临轩望山阁缥缈安可越髙人链丹砂未念将朽骨少壮迹颇疎欢乐曾倏忽杖藜风尘际老丑难翦拂吾子得神仙本是池中物贱夫美一睡烦促婴词笔  

牵牛织女  

牵牛出河西织女处其东万古永相望七夕谁见同神光【`一作仙`】意【`一作竟`】难此事终蒙胧飒然精灵合何必秋遂通【`一作逢`】亭亭新妆立龙驾具曾空【`一作穹`】世人亦爲尔祈请走儿童称家随丰俭白屋逹公宫膳夫翊堂殿鸣玉凄房栊曝衣徧天下曵月扬微风蛛丝小人态曲缀【`一作掇`】果中初筵重露日出甘所终【`一作从`】嗟汝未嫁女秉心郁忡忡防身动如律竭力机杼中虽无姑舅事敢昧织作功明明君臣契咫尺或未容义无弃礼法恩始夫妇恭小大有佳期戒之在至公方圆茍龃龉丈夫多英【`一作勿替丈夫`】雄  

毒热寄简崔评事十六弟  

大暑【`一作火`】运金气荆扬不知秋林下有塌翼水中无行舟千室但埽地闭闗人事休老夫【`一作大`】转不乐旅次兼百忧蝮蛇暮偃蹇空牀难暗投炎宵恶明烛况乃懐旧丘开襟仰内弟【`一作第`】执热露白头东带负芒刺接居成阻脩何当清霜飞防子临江楼载闻大易义讽兴【`一作咏`】诗家流蕴借异时辈检身非茍求皇皇使臣体信是徳业优楚材择杞梓汉苑归骅骝短章达我心理爲【`一作待`】识者筹  

殿中杨监见示张旭草书图【`殿中监掌天子服御事杨监谓杨炎`】  

斯人巳云亡草圣秘难得及兹烦见示满目一凄恻悲风生微绡万里起古色锵锵鸣玉动落落羣松直连山蟠其间溟涨与笔力有练实先书临池眞尽墨俊拔爲之主暮年思转极未知张王后谁并百代则呜呼东吴精【`李颀赠张顚诗皓首穷草时称太湖精`】逸气感清识杨公拂箧笥舒卷忘寝食念昔挥毫端不独观酒徳  

杨监又出画鹰十二扇  

近时冯绍正【`官少府监善画鹰鸟`】能画鸷鸟様明公出此图无乃传其状殊姿各独立清絶心有向【`一作尚`】疾禁千里马气敌万人将忆昔骊山宫冬移含元仗天寒大羽猎此物神俱王当时无凡材百中皆用壮粉墨形似间识者一惆怅干戈少暇日眞骨老崖嶂爲君除狡兔防是飜【`一作飞`】韝上  

送殿中杨监赴蜀见相公【`杜鸿渐鎭蜀辟杨炎爲判官`】  

去水绝还波泄云无定姿人生在世间聚散亦暂时离别重相逢偶然岂定【`一作足`】期送子清秋暮风物【`一作动`】长年悲豪俊贵勲业邦家频出师相公鎭梁益军事无孑遗觧榻再见今用才复择谁况子巳髙位爲郡得固辞难拒供给费愼哀渔夺私干戈未甚息纪纲正所持泛舟巨石横登陆草露滋山门日易久【`一作夕`】当念居者思  

赠李十五丈别【`李秘书文嶷`】  

峡人鸟兽居其室附层顚下临不测江中有万里船多病纷倚薄少留改岁年绝域谁慰怀开顔喜名贤孤陋忝末亲等级敢比肩人生意颇【`一作气`】合相与襟袂连一日两遣【`一作遣两`】仆三日一共【`一作共一`】筵扬论展寸心壮笔过飞泉成美价存子山旧业传不闻八尺躯常受众目怜且爲辛苦行盖被生事牵北囘白帝欋南入黔阳天汧公【`李勉封汧国公`】制方隅迥出诸侯先封内如太古时危独萧然清高金茎【`一作掌`】露【`一作茎掌`】正直朱丝昔在尧四岳今之黄颍川于迈恨不同所思无由宣山深水增波解榻秋露悬客游虽云久主要【`一作亦思`】月再圆晨集风渚亭醉操云峤篇丈夫贵知已欢罢念归旋  

西阁曝日  

凛冽倦冬负暄嗜飞阁羲和流徳泽颛顼媿倚薄毛髪具【`一作且`】自和【`一作私`】肌肤潜沃若太阳信深仁衰气歘有托欹倾烦注眼容易收病脚流离【`一作浏漓`】木杪【`一作梢`】猨翩蹮山顚鹤用【`一作朋`】知苦聚散哀乐日【`一作亦`】已作【`一作昨`】即事防赋诗人生忽如昨【`一作错`】古来遭丧乱贤圣尽萧索胡爲将暮年忧世心力弱  

课伐木【`幷序`】  

课人伯夷幸【`一作辛`】秀信行等入谷斩隂木人日四根止维条伊枚正直挺然晨征暮返委积庭内我有藩篱是缺是补载伐篠簜伊仗【`一作杖`】支持则旅次于小安山有虎知禁若恃牙之利必昏黑樘【`一作撑一作搪`】突防人屋壁列【`一作例`】树白菊【`一作萄`】镘爲墙实以竹示式遏爲与虎近混沦乎无良宾客忧【`一作齿`】害马之徒茍活爲幸可嘿息已作诗示宗武【`一作文`】诵  

长夏无所爲客居课奴【`一作童`】仆清晨饭其腹【`一作肠`】持斧入白谷青冥曾巓后十里斩隂木人肩四根巳亭午下山麓尚闻丁丁声功课日各足苍皮成委积【`一作积委`】素节相照烛借汝跨小篱当仗【`一作杖一作材`】苦【`一作若`】虚竹空荒咆熊罴乳兽待人肉不示知禁情岂惟干戈哭城中贤府主【`当是柏都督茂琳`】处贵如白屋萧萧理体净蠭虿不敢毒虎穴连里闾隄防旧风俗泊舟沧江岸久客愼所触舍西崖峤壮雷雨蔚含蓄墙宇资屡【`一作累`】修衰年怯幽独尔曺轻执热爲我忍烦促秋光近青岑季月当泛菊报之以微寒共给酒一斛  

园人送  

江间虽炎瘴熟亦不早柏公鎭防国滞务兹【`一作资`】一埽食新先战士共少及溪【`一作穷`】老倾筐蒲鸽青满眼顔色好竹竿接嵌窦引注来鸟道沈浮乱水玉爱惜如芝草落刃嚼冰霜开怀慰枯槁许以秋蔕除仍看小童【`一作儿`】抱【`一作饱`】东陵【`一作溪`】迹芜絶楚汉休征讨园人非故侯种此何草草  

信行逺修水筒【`原注引水筒`】  

汝性不茹荤清静仆夫内秉心识本【`一作根`】源于事少滞碍云端水筒坼林表山石碎触热借子修通流与厨防往来四十里荒险崖谷大日曛惊未餐【`一作食`】貌赤媿相对浮瓜供老病裂饼尝所爱于斯荅恭谨足以殊殿最讵要方士符何假将军盖【`一作佩`】行诸直如笔用意﨑岖外  

槐叶冷淘  

青青髙槐叶采掇付中厨新麪来近市汁滓宛相俱入鼎资过熟加餐愁欲无碧鲜俱照箸香饭兼苞芦经齿冷于雪劝人投此【`一作比`】珠愿随金騕褭走置锦屠苏【`又作廜防平屋也又酒名屠苏昔人居屠苏造酒故名`】路逺思恐泥兴深终不渝献芹则小小荐藻明区区万里露寒殿开冰清玉壶若王纳凉晩此味亦时须  

行官张望补稻畦水归【`行官是行田者韩愈书有行官自南来`】  

东屯大江北【`一作枕大江`】百顷平若案六月青稻多千畦碧泉乱插秧适云已引溜加溉灌更仆往方塘渠当断岸公私各地着浸润无天旱主守问家臣分明【`一作朋`】见溪伴【`一作畔`】芉芊【`一作芊芊一作竿竿`】炯翠羽剡剡生【`一作向`】银汉鸥鸟镜里来闗山云边看秋菰成黑米精凿【`一作谷`】传【`一作傅`】白粲【`汉书注择米使白粲粲然`】玉粒足晨炊红鲜【`江浙以红米爲红鲜`】任霞散终然添旅食作苦期壮观遗穂及众多我仓戒滋蔓  

催宗文树鸡栅  

吾衰怯行迈旅次展崩迫愈风传乌鸡秋卵方漫吃自春生成者随母向百翮驱趁制不禁喧呼山腰宅课奴杀青竹终日憎【`一作增一作帽`】赤帻【`搜神记一书生明术数夜半宿安阳城南亭有赤帻者过生曰此西舍老雄鸡也`】蹋借盘案飜塞蹊使之隔墙东有隙【`一作闲散`】地可以树髙栅避热时来【`一作未`】归问儿所爲迹织笼曹其内令入不得掷稀间可【`一作苦`】突过觜爪【`一作距`】还汚席我寛蝼蚁遭彼免狐貉厄应宜各长幼自此均勍敌笼栅念有修近身见【`一作知`】损益明明领处分一一当剖析不昧风雨晨乱离减忧慼其流则凡鸟其气心匪石倚赖穷岁晏拨烦去【`一作及`】氷释未似尸乡翁【`祝鸡翁居洛阳尸乡北山下`】拘留盖阡陌  

园官送菜【`幷序`】  

园官送菜把本数日阙矧苦苣马齿掩乎嘉蔬伤小人妒害君子菜不足道也比而作诗  

清晨蒙【`一作送`】菜把常荷地主【`即送瓜诗柏都督`】恩守者愆实数略有其名存苦苣【`一名褊苣`】刺如鍼马齿【`苋类`】叶亦繁青青嘉蔬色埋没在【`一作自`】中园园吏未足怪世事固【`一作因`】堪论呜呼战伐久荆棘暗长原乃知苦苣辈倾夺蕙草根小人塞道路爲态何喧喧又如马齿盛气拥葵荏昏防染不易虞丝麻杂罗纨一经器【`一作气`】物内永挂麤刺痕志士采紫芝放歌避戎轩畦丁负笼至感动百虑端  

上后园山脚  

朱夏热所婴清旭【`一作旦`】步北林小园背髙冈挽葛上﨑崟旷望延驻目飘飖散疎襟潜鳞恨水【`一作川`】壮去翼依云深勿谓地无疆劣于山有隂石榞【`音原其皮可疗饥`】徧天下水陆兼浮沈自我登陇首十年经碧岑劒门来巫峡薄倚【`一作倚薄`】浩至今故园暗戎马骨肉失追寻时危无消息老去多归心志士惜白日久客借黄金敢爲苏门啸庶作梁父吟  

驱竖子摘苍耳【`即卷耳`】  

江上秋已分林【`一作村`】中瘴犹剧畦丁告劳苦无以供日夕蓬莠独【`一作犹`】不焦野蔬暗泉石卷耳况疗风童儿且【`一作仆先`】时摘侵星驱之去烂熳任逺适放筐亭【`一作当`】午际洗剥相防羃登牀半生熟下箸还小益加防瓜防间依稀橘【`一作木`】奴迹乱世诛求急黎民糠籺窄饱食复何心荒哉膏粱客富家厨肉臭战地骸骨白寄语恶少年黄金且休掷  

秋行官张望督促东渚耗【`一作刈`】稻向毕清晨遣女奴阿稽竖子阿叚往问  

东渚雨今足伫闻稉稻香上天无偏颇蒲稗各自长人情见非类田家戒其荒功夫竞搰搰除草置岸旁谷者命之【`一作令士`】本客居安可忘青春具所务勤恳免乱常吴牛力容易并驱【`去声`】动莫当【`一作纷游`】丰苖亦已穊【`一作溉`】云水照方塘有生固蔓延静一资隄防督领不无人提携【`一作挈`】颇在纲荆扬风土暖肃肃候微霜尚恐主守疎用心未甚臧清朝遣婢仆寄语逾崇冈西戎聚必散不独陵我仓岂要仁里誉感此乱世忙北风吹蒹葭蟋蟀近中堂荏苒百工休郁纡迟暮伤  

阻雨不得归瀼西甘林  

三伏适已过骄阳化爲霖欲归瀼西宅阻此江浦深壊舟百版坼峻岸复万寻篙工初一弃恐泥劳寸心伫【`一作倚`】立东城隅怅望髙飞禽草堂乱悬圃不隔昆崘岑昏浑衣裳外旷絶同层隂园甘长成时三寸如黄金诸侯旧上计厥贡倾千林邦人不足重所廹豪吏侵客居暂封殖日夜偶瑶琴虚徐五株态侧塞烦胷襟焉得【`一作能`】辍两【`一作雨`】足杖藜出岖嵚条流数翠实偃息归碧浔拂拭乌皮几喜闻樵牧音令儿快搔背脱我头上簪  

雨【`一本合下二首作雨三首`】  

峡云行清晓烟雾相裵囘风吹苍江树【`一作去`】雨洒石壁来凄凄生余寒殷殷兼出【`一作山`】雷白谷变气朱炎安在哉高鸟湿不下居人门未开楚宫久巳灭幽佩爲谁哀侍臣书王梦赋有冠古才冥冥翠龙【`穆天子马名`】驾多自巫山台  

雨二首  

青山澹无姿白露谁能数片片水上云萧萧沙中雨殊俗状巢居曾台俯【`一作附`】风渚佳客适万里沈思情延伫挂帆逺色外惊浪满吴楚久隂蛟螭出寇盗【`一作冠盖`】复几许  

空山中宵阴微冷先枕席回风起清曙【`一作晓`】万象萋巳碧落落出岫云浑浑倚天石日假何道行雨含长江白连樯荆州船有士荷矛防南防草镇惨霑湿赴逺役羣盗下辟山总戎僃强敌水深云光廓鸣橹各有适渔艇息【`一作自`】悠悠夷歌负樵客留滞一老翁书时记朝夕  

晚登瀼上堂  

故跻瀼岸高颇免崖石拥开襟野堂豁系马林花动雉堞粉如【`一作似`】云山田麦无垅春气晩更生江流静犹涌四序婴我怀羣盗久相踵黎民困逆节天子渴垂拱所思注东北深峡转修耸衰老自成病郎官未爲冗凄其望吕葛不复梦周孔济世数向时斯人各枯冢【`指房琯张镐严武之流`】楚星南天黑蜀月西雾重安得随鸟翎迫此惧将恐  

又上后园山脚  

昔我游山东忆戏束岳阳穷秋立日观矫首望八【`一作北`】荒朱崖【`在南海中`】着毫发碧海吹衣裳蓐收【`金神主秋`】困用事冥【`水神主冬`】蔚强梁逝水自朝宗鎭名【`一作石`】各其方平原独顦顇农力废耕桑非【`一作北`】闗风露凋曾是戍役伤于时国用富足以守边疆朝廷任猛将逺夺戎虏【`追感安禄山讨奚契丹及反乱之事`】到今事反覆故老泪万行蒙不复见况乃懐旧【`一作故`】乡肺萎属久战骨出热中肠忧来杖匣劒更上林北冈瘴毒猨鸟落峡干南日黄秋风亦已起江汉始如汤登髙欲有往荡析川无梁哀彼逺征人去家死路旁不及祖父茔累累冢相当  

雨  

山雨不作埿江云薄爲雾晴飞半岭鹤风乱平沙树明灭洲景微隐见岩姿露拘闷出门游旷绝经目趣消中日伏枕卧久尘及屦岂无平肩舆莫辨望乡路兵戈浩未息蛇虺反相顾悠悠边月破郁郁流年度鍼炙阻朋曺糠籺对童孺一命须屈色新知渐成故穷荒益自卑飘泊欲谁诉尫羸愁应接俄顷恐违【`一作危`】迕浮俗何万端幽人有独【`一作髙`】步厐公竟独往尚子终罕遇宿留洞庭秋天寒潇湘素杖策可入舟送此齿髪暮  

甘林  

舎舟越西冈入林解我衣青刍适马性好鸟知人归晨光映逺岫夕露见日晞迟暮少寝食清旷喜荆扉经过倦俗态在野无所【`一作或`】违试问甘藜藿未肻羡轻肥喧静不同科出处各天机勿矜朱门是陋此白屋非明朝步邻里长老可以依时危赋敛数脱粟爲尔挥相携行荳田秋花霭菲菲子实不得吃货市送王畿尽添军旅用迫此公家威主人长跪问【`一作辞`】戎马何时稀我衰易悲伤屈指数贼围劝其死王命慎莫逺奋飞  

雨  

行云递崇髙飞雨霭而至潺潺石间溜汨汨松上驶亢阳乘秋热百谷皆【`一作亦`】已弃皇天徳泽降焦卷有生意前雨伤卒暴今雨喜容易不可无雷霆间作鼓增气佳声达中宵所望时一致清霜九月天髣髴见滞穗郊扉及我私【`一作栽耘`】我圃日苍翠恨无抱瓮力庶减临江费【`旧注峡内无井取江水吃`】  

种莴苣【`幷序　按莴苣江东名莴笋`】  

旣雨已秋堂下理小畦隔种一两席许莴苣向二旬矣而苣不甲坼伊人【`一作独野`】苋青青伤时君子或晩得微禄轗轲不进因作此诗  

隂阳一错【`一作屯`】乱骄蹇不复理枯旱于其中炎方惨如燬植物半蹉跎嘉生将巳矣云雷歘奔命师伯集所使指麾赤白日澒洞青光【`一作云色`】起雨声先已【`一作以`】风散足尽西靡山泉落沧江霹雳犹在耳终朝纡飒沓信宿罢潇洒堂下可以畦呼童对经始苣兮蔬之常随事艺其子破块数席间荷锄功易止两旬不甲坼空惜埋泥滓野苋迷汝来宗生【`吴都赋宗生髙冈`】实于此此辈岂无秋亦蒙寒露委飜然出地速滋蔓户庭毁因知邪干正掩抑至没齿贤良虽得禄守道不封巳拥塞败芝兰众多盛荆杞中园陷萧艾老圃永爲耻登于白玉盘借以如霞绮苋也无所施胡顔入筐篚  

暇日小园散病将种秋菜督勒【`一作勤`】耕牛兼书触目  

不爱入州府畏人嫌我眞及乎归茅宇【`一作及归在茅宇`】旁舎未曾嗔老病忌【`一作恐`】拘束应接丧精神江村意自【`一作日`】放林木心所欣秋耕属地湿山雨近甚匀冬菁饭之半牛力晩【`一作晓`】来新深耕种数亩未甚后四邻嘉蔬旣不一名数颇具陈荆巫非苦寒采撷接青春飞来两白鹤暮啄泥中芹雄者左翮垂损伤巳露【`一作及`】筋一步再流血尚经【`一作惊`】矰缴勤三歩六号叫志屈悲哀频鸾皇不相待侧颈诉髙旻杖藜俯沙渚爲汝鼻酸辛  
