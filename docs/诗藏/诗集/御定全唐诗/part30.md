---
title: 第29部分
index: true
icon: editor
order: 30
category:
  - 诗藏
  - 诗集
  - 御制全唐诗
tag:
  - 钦定四库全书
  - 集部八
  - 总集类
  - 曹寅
  - 清
---

## 御定全唐诗卷七百十七  

曹松  

九江送方干归镜湖  

一樯悬五两此日动归风客路抛湓口家林入镜中谭  

余云出峤咏苦月欹空更若看鳷鹊【`一作游支岛`】何人夜坐同  

庐山访贾匡  

西城疾病日此地少防君古迹春犹在遥泉夜尽闻片时三处雨九叠几重云到者皆忘寐精神与俗分  

顾少府池上【`一作顾少府池亭苇`】  

池上分行种公庭觉少尘根离潮水岸韵爽判曹人正午廻鱼影方昬息鹭身无时不动咏沧岛思方频  

喜友人归上元别业  

一樯千里外隐者兴宜孤落日长邉海秋风满故都掩闗苔色老盘迳叶声枯匡岳来时过迟廻絶顶无  

曲江暮春雪霁  

霁动江池色春残一去游菰风生马足槐雪滴人头北阙尘未起南山青欲流如何多别地却得醉汀洲  

立春日  

春饮【`一作日`】一杯酒便吟春日诗木梢寒未觉地脉暖先知鸟啭星沈后山分雪薄时赏心无处説怅望曲江池【`一作寜无剪花手赠与最芳枝`】  

宿溪僧院  

年少云溪里禅心夜更闲煎茶留静者靠月坐苍山露白钟防定萤多户未闗嵩阳大【`一作有`】石室何日译经还  

石头怀古  

日月出又没台城空白云虽寛百姓土渐缺六朝坟禾黍是亡国山河归圣君松声骤雨足几寺晚钟闻  

浙右赠陆处士  

静节灌园余得非成隐居长当庚子日独拜五经书白浪吹亡国秋霜洗太虚门前是京口身外不营储  

哭胡处士  

丘中久不起将谓诏书来及见凌云说方知掩夜台白衣归北路元造亦遗才世上亡君后诗声更大哉  

赠余干袁明府  

一雨西城色【`一作城邑`】陶家心自清山衔中郭分云卷下湖程公署闻流水人烟入废城难忘楚尽处新有越吟生  

赠雷乡张明府  

任官征战后度日寄闲身封卷还髙客飞书问野人废田教种糓生路遣防薪若起柴桑兴无先漉酒中  

岳阳晚泊  

轻帆下濶流便泊此沙洲湖影撼山朶日阳烧野愁白波争起倒青屿或沈浮是际船中望东南仭仭【`一作万里`】秋  

览春牓喜孙鄠成名  

门外报春牓喜【`一作羡`】君天子知旧愁浑似雪见日总消时塔下牡丹气江头杨栁丝风光若有分无处不相宜  

巳亥岁二首【`僖宗广明元年`】  

泽国江山入战图生民何计乐樵蘓【`一作渔`】凭君莫话封侯事一将功成万骨枯  

传闻【`一作波间`】一战百神愁両岸彊兵过未休谁道沧江总无事近来长共血争流  

乱夜入洪州西山  

寂寂隂溪水漱苔尘中将得苦吟来东峰道士如相问县令【`一作尉`】而今不姓梅  

送僧入庐山  

若到江州二林寺遍游应未出云霞庐山瀑布三千仭畵破青霄始落斜  

送僧入蜀过夏  

师言结夏入巴云水廽头防万【`一作凡防`】重五月峨眉须近火木皮领重【`一作领里`】只如冬  

江西逢僧省文  

闽地髙僧楚地逄僧游蛮锡挂埀松白云逆性都无定才出双爱五峯  

髙僧不负雪峯期却伴青霞入翠防百【`一作七`】叶岩前霜欲防九枝松上鹤初归风生碧涧鱼龙跃威【`一作锡`】振金楼鷰雀飞想得白莲花上月满山犹带旧光辉  

水精念珠  

等量红缕贯晶荧尽道匀圆别未胜凿断玉潭盈尺水琢成金地两条冰轮时秪恐星侵佛挂处常疑露滴僧几度夜深防不着瑠璃为殿月为灯  

南海旅次  

忆归休上越王台归思临髙不易裁为客正当【`一作逢`】无鴈处故园谁道有书来城头早角吹霜尽郭里残潮荡【`一作帯`】月囘心似百花开未得年年争发【`一作向`】被春催  

春草  

不独满池塘梦中佳句香春风有余力引上古城墙  

金谷园  

当年歌舞时不説草离离今日歌舞尽满园秋露垂  

夏日东斋  

三庚到秋伏偶来松槛立热少清风多开门放山入  

南朝  

三篱【`一作离离`】盖驰道风烈一无取时见牧牛童嗔牛吃禾黍  

言怀  

出山不得意谒帝值戈鋋岂料为文日翻成用武年  

寒食日题杜鹃花  

一朶又一朶并开寒食时谁家不禁火总在此花枝  

钟陵寒食日郊外闲游  

可怜时节足风情杏子粥香如冷饧无奈春风输旧火遍教人唤作山樱  

中秋对月  

无云世界秋三五共看蟾盘上海涯直到天头天尽处不曽私照一人家  

陪湖南李中丞宴隐溪【`璋`】  

竹林啼鸟不知休【`一作秋`】罗列飞桥水乱流触【`一作飘`】防栁丝囘玉勒约开莲叶上兰舟酒邉旧侣真何逊云【`一作歌`】里新声是莫愁若值主人嫌昼短应陪秉烛夜深游  

别湖上主人  

门系钓舟云满岸借君幽致坐移旬湖村夜呌白芜鴈菱市晓喧深浦人逺水日邉重作雪寒林烧后别生春不辞更住醒还醉太一东峯归梦频  

赠广宣大师  

忆昔同游紫阁云别来三十二囘春白头相见双林下犹是清朝未退人  

钟陵寒食日与同年裴顔李先辈郑校书郊外闲游  

寒节钟陵香骑随同年相命楚江湄云间影过秋千女地上声喧蹴踘儿何处寄烟归草色谁家送火在花枝银瓶冷酒皆倾尽半卧垂杨自不知  

江外除夜  

千门庭燎照楼台总为年光急急催半夜腊因风卷去五更春被角吹来寜无好鸟思花发应有游鱼待冻开不是多岐渐平稳谁能呼酒祝昭囘  

七夕  

牛女相期七夕秋相逢俱喜鹊横流彤【`一作寒`】云缥缈回金辂明月婵娟挂玉钩燕【`一作翠`】羽几曽添别恨花容终不更含羞更残便是分襟处晓箭东来【`一作南`】射翠楼  

罗浮山下书逸人壁  

海上亭台山下烟买时幽防不争钱莫言白日催华髪自有丹砂驻少年渔钓未归深竹里琴壶犹恋落花邉可中更践无人境知是罗浮第几天  

天台瀑布  

万仞得名云瀑布逺看如织挂天台休疑寳尺难量度直恐金刀易剪裁喷向林梢成夏雪倾来石上作春雷欲知便是银河水堕落人间合却廻  

桂江  

未识佳人防桂水水云先觧傍壶觞笋林次第添斑竹雏鸟参差防锦囊【`南中有锦囊鸟`】乳洞此时连越井石楼何日到僊乡如飞似堕皆青壁画手不强元化强  

南海  

倾腾界汉沃诸蛮立望何如【`一作如何`】画此看无地不同方觉逺共天无别始知寛文魮隔雾朝含碧老蚌凌波夜吐丹万状千形皆得意长鲸独自转身难  

洞庭湖  

东西南北各连空波上惟留小朶峯长与岳阳翻鼓角不离云梦转鱼龙吸廻日月过千顷铺尽星河剰一重直到刼余还作陆是时应有羽人逢  

霍山【`在龙川县`】  

七千七百七十丈丈丈藤萝势入天未必展来空似翅不妨开去也成莲【`一作西土文殊曽印迹大中皇帝旧参禅`】月将河汉分岩转僧与龙蛇共窟眠直是画工须阁笔况无名画可流传  

巫峡  

巫山苍翠峡【`一作夹`】通津下有宫楚女真不逐彩云归碧落却为暮雨扑行人年年旧事音容在日日谁家梦想频应是荆山留不住至今犹得覩芳尘  

送陈樵校书归泉州  

巨塔列名题诗心亦罕齐除官京下阙乞假海门西别席侵残漏归程避战鼙闗遥秦鴈断家近瘴云低马春风舘迎晓月溪帝京须早入莫被刺桐迷  

赠镜湖处士方干二首  

包含教化剩搜罗句出东瓯奈峭何世路不妨平处少才人唯是屈声多云来岛上便幽石月到湖心忌白波后辈难为措机杼先生织字得龙梭  

秪拟应星眠越絶唯将丽什当髙勲磨砻清浊人难防织络虚无帝亦闻鸟道未知山足雨渔家巳没镜中云他时莫为三徴起门外沙鸥解笑君  

拜访陆处士  

万卷书邉人半白来惟恐降纁性灵比鹤争多少气力登山较几分吟鬓渐无前度漆寝衣犹有昨宵云将知谷口耕烟者低视齐梁楚赵君  

岭南道中  

百花成实未成归未必归心与志违但有壶觞资逸咏尽交风景入清机半川隂雾藏髙木一道晴蜺杂落晖游子马前芳草合鹧鸪啼歇又南飞  

春日自吴门之阳羡道中书事  

胜异恣游应未遍路岐犹去几时还浪花湖濶虹蜺断栁线村深鸟雀闲千室绮罗浮画檝两川丝竹防茶山眼前便是神事何必须言洞府间  

将入闗行次湘隂  

背顾秦城在何处图书作伴过湘东神鵶乱噪黄陵近鴈斜沈梦泽空打桨天连晴水白烧田云隔夜山红也知渐老岩栖稳争奈文闱有至公  

题昭州山寺常寂上人水阁  

常寂常居常寂里年年月月是空空堦前未放岩根断屋下常教海眼通本为入来防佛窟不期行处踏龙宫他时忆着堪图画一朶云山二水中  

广州贻匡绪法师  

口宣防密不思议不是除贪即戒痴祗待外方缘了日争看内殿诏来时周廻海树侵阶疾迢逓江潮应井迟必竟懒过髙坐寺未能全让法云师  

赠道人  

住山因以福为庭便向山中隐姓名阆苑驾将雕羽去洞天赢得绿毛生日邉肠胃餐霞火月里肌肤饮露英顾我从来断浮浊拟驱鸡犬上三清  

送乞雨禅师临遇南游  

活得枮樵耕者知廵方又欲向天涯珠穿闽国菩提子杖把灵峰楖栗枝春藓任封降虎石夜雷从旁养龙池生缘在地南浮去自此孤云不可期  

南海陪郑司空游荔园  

荔枝时节出旌斿南国名园尽兴游乱结罗纹照襟袖别含琼露爽咽喉叶中新火欺寒食树上丹砂胜锦州他日为霖不将去也须图画取风流  

李郎中林亭  

秪向砌邉流野水樽前上下看鱼儿笋蹊巳长过人竹藤径从添拂靣丝若许白猿垂近户即无红果压低枝大才必拟逍遥去更遣何人佐盛时  

夜饮  

良宵公子宴兰堂浓麝薫人兽吐香云带金龙衔画烛星罗银凤泻琼满屏珠树开春景一曲歌声绕翠梁席上未知帘幕晓青娥低语指东方  

驸马宅宴罢  

粉墙残月照宫祠宴阕银瓶一半欹学语鸎儿飞未稳放身斜坠绿杨枝  

吊建州李员外  

铭旌归故里猿鸟亦凄然已桐江月空廻建水客传为郡日僧説读书年恐有吟魂在深山古木邉  

吊李翰林  

李白虽然成异物逸名犹与万方传昔朝曽侍元宗侧大夜应归贺监邉山木易髙迷故垅国风长在见遗编投金渚畔春杨栁自此何人系酒  

山中  

要路豪家非往还岩门先有不曽关众心惟恐地无剰吾意亦忧天惜闲白练曳泉窗下石綘罗垂果枕前山樵夫岂解营生业贵欲自安麋鹿间  

山寺引泉  

劈碎琅玕意有余细泉髙引入香厨山僧未肻言根本莫是银【`一作秋`】河漏泄无  

友人池上咏芦【`第五句缺一字`】  

秋声谁种得萧瑟在池栏叶涩栖蝉稳丛疎宿鹭难敛烟宜下　飒吹省先寒此物生苍岛令人忆钓竿  

商山  

垂白商于原下住儿孙共死一身忙木弓未得长离手犹与官家射麝香  

荆南道中  

十月荒郊雪气催依稀愁色认阳台游秦分系三条烛出楚心殊一寸灰髙栁莫遮寒月落空桑不放夜风廻如何住在猿声里却被蝉吟引下来  

武徳殿朝退望九衢春色  

玉殿朝初退天街一看春南山初过雨北阙净无尘夹道夭桃满连沟御栁新苏舒同舜泽煦妪并尧仁佳气浮轩盖和风袭缙绅自兹怜万物同入发生辰  

吊北邙  

山下望山上夕阳看【`一作明`】乂曛无人医白髪少地着新坟岁代殊相逺贤愚旋不分东归聊一吊乱木倚寒云  

及第勅下宴中献坐主杜侍郎  

得召丘墙涙却频若无公道也无因门前送勅朱衣吏席上衔杯碧落人半夜笙歌教泥【`一作洗`】月平明桃杏放烧春南山虽有归蹊路争那酬恩未杀身  

梢云  

殊质资灵贶陵空发瑞云梢梢含树影【`一作彩`】郁郁动霞文不比因风起全非触石分叶光闲泛灔枝彩静氛氲隐见心无宰裵囘庆自君翻飞如可托长愿在横汾  

白角簟  

角簟工夫巳到头夏来全占满床秋若言保惜归华屋秪合封题寄列侯学卷晓冰长怕绽解铺寒水不教流蒲桃锦是潇湘底曽得王孙价倍酬  

碧角簟  

细皮重叠织霜纹滑腻铺床胜锦茵八尺碧天无防翳一方青玉絶纎尘蝇行只恐烟黏足客卧浑疑水浸身五月不教炎气入满堂秋色冷龙鳞  

滕王阁春日晚望  

凌春帝子阁偶眺日移西浪势平花坞帆隂上栁堤  

句  

追游若遇三清乐行从应防一日春【`李肇国史补云曲江大防先牒教坊请奏上御紫云楼观焉时或拟作乐则为之移日故曹松诗云云`】　石脉水流泉滴沙鬼灯然防松柏花【`吟窗杂录`】　鹿眠荒圃寒芜白鸦噪残阳败叶飞【`锦绣万花谷`】　华岳影寒清露掌海门风急白潮头【`升庵外集`】  

## 御定全唐诗卷七百十八  

苏拯  

苏拯光化中人诗一卷  

颂鲁【`并序`】  

昔谓孔宣父絶粮于陈蔡歴国七十二不遇其一君咸云命不通也愚谓圣人删诗定礼出没行藏承天之意非由命焉不然论语不曰天之未丧斯文也匡人其如予何又曰下学而上逹知我者其天乎以斯明矣因得为颂鲁章凡十四句  

天推鲁仲尼周游布典坟游遍七十国不令遇一君一国如一遇单车不转轮良由至化力为国不为身礼乐行未足邅廻厄于陈礼乐今有余衮旒当圣人伤哉絶粮议千载误云云  

医人  

古人医在心心正药自真今人医在手手滥药不神我  

愿天地鑪多衔扁鹊身遍行君臣药先从冻馁均自然六合内少闻贫病人  

西施  

吴王从骄佚天产西施出岂徒伐一人所希救羣物良由上天意恶盈戒奢侈不独破吴国不独生越水在周名褒姒在纣名妲巳变化本多涂生杀亦如此君王政不修立地生西子  

金谷园  

积金累作山山髙小于址栽花比绿珠花落还相似徒有敌国富不能买东市徒有絶世容不能楼上死秪此上髙楼何如在平地  

巫山  

昔时亦云雨今时亦云雨自是荒滛多梦得巫山女从来圣明君可听妖魅语只今峯上云徒自生容与  

贾客  

长帆挂短舟所愿疾如箭得丧一惊飘生死无良贱不谓天不祐自是人茍患常言海利深利深不如浅  

狡兔行  

秋来无骨肥鹰犬遍原野草中三穴无处藏何况平田无穴者  

长城  

嬴氏设防胡烝沙筑寃垒防公取勲名岂算生民死运畚力不禁碎身砂碛里黔黎欲半空长城舂未已皇天潜鼓怒力化一女子遂使万雄崩不尽数行泪自古进身者本非防物致当时文徳修不到三世地  

织妇女  

伊余尽少女一种饰螓首徒能事机杼与之作歌舞歌舞片时间黄金翻袖取秪看舞者乐岂念织者苦感此尝忆古人言一妇不织天下寒  

古塞下  

百战巳休兵寒云愁未歇血染长城沙马踏征人骨早得用娥眉免防邉戍卒始知髦头星不在弯弓没  

水旱祷  

祷祈勿告天酒浆勿浇地隂阳和也无妖气隂阳期乃人致病生心腹不自医古屋澄潭何【`一作有`】神祟  

邹律  

邹律暖燕谷青史徒编录人心不变迁空吹闲草木世患有三惑尔律莫能抑邉苦有长征尔律莫能息斯术未济时斯律亦何益争如至公一开口吹起贤良覇邦国  

蜘蛛谕  

春蚕吐出丝济世功不絶蜘蛛吐出丝飞虫成聚血蚕丝何专利尔丝何专孽映日张网罗遮天亦何别傥居要地门害物何堪説网成虽福已网败还祸尔小人与君于利害一如此  

猎犬行  

猎犬来成行狐兔无奈何猎犬今盈羣狐兔依旧多自尔初跳跃人言多拏攫常指天外狼立可口中嚼骨长毛衣重烧残烟草薄狡兔何曽擒时把家鸡捉食尽者饭翻増养者恶壮可嗟猎犬壮复壮不堪兔絶良弓丧  

断火謡  

谁谓之推贤于世何功果絶尔晋侯交禁我唐虞火国闭檀榆烟大礼成隳堕暗室枯槁饭冷面相看坐阳升既非佑隂伏若为佐焉冻羣生腹将止天下祸但防寃滥刑天【`一作又`】道无不可鄙哉前朝翊赞臣訏谟之规何  

思妇吟  

秋风鴈又归边信一何早揽衣出门望落叶满长道一从秉箕箒十载孤懐抱可怜日日醉宠荣不説思君令人老  

雉兔者  

所猎一何酷终年耗林麓飞走如未空贪残岂知足尝闻猎书史可以鉴荣辱尝闻猎贤良可以覇邦国如何纵网罗空成肥骨肉和济俱不闻曷所禳颠覆谁能为扣天地鑪铸此伤生其可乎  

药草  

天子防疲瘵坤灵奉其职年年济世功贵贱相兼植因产众草中所希采者识一枝当若神千金亦可直生草不生药无以彰土德生药不生草无以彰竒特国忠在臣贤民患凭药力灵草犹如此贤人岂多得  

凡草诫  

野草凡不凡亦应生和出鉏夫耘药栏根不留其一良由本芜秽着地成弃物人生行不修何门可容膝不唯不尔容得无凡草嫉贤愚偃仰间鉴之宜日日  

明禁忌  

隂阳家有书卜筑多禁忌土中若有神穴处何无祟我识先贤意本诫骄侈地恣欲剏楼台率情染朱翠四靣兴土功四时妨农事可以没凶灾四隅通一二一年省修营万民停困踬动若契于理福匪神之遗动若越于常祸乃身之致神在虚无间土中非神位  

伤彩饰  

朝见亦光彩暮见亦光彩一旦风雨飘十分无一在尔形才似削尔貎不如昨本为是凡姿谁教染丹雘虚饰片时间天意亦为恶物假犹如此人假争堪作  

世迷  

乌兔日夜行与人运枯荣为善不常缺为恶不常盈天道无阿党人心自覆倾所以多迁变寜合天地情我愿造化手莫放狐兔走恣海产珍竒纵地生花栁羙者一齐美丑者一齐丑民心归大朴战争亦何有  

鸱枭  

为害未为害其如汚物类斯言之一玷流传极天地良木不得栖清波不得戏曽戏水堪疑曽栖树终弃天不殱尔族与夫恶相济地若黙尔声与夫妖为讳一时懐害心千古不能替伤哉丑行人兹禽亦为譬  

山中道者  

笻杖六尺许坐石流泉所举头看古松似对仙鹤语是时天气清四迥无尘侣顾我笑相迎知有丹砂异  

渔人  

垂钓朝与暮披簑卧横楫不问清平时自【`一作日`】乐沧波业长畏不得闲几度避游畋当笑钓台上逃名名却传  

闻猿  

秋风飒飒猨声起客恨猨哀一相似漫向孤危惊客心何曽觧入笙歌耳  

经马嵬坡  

一从杀贵妃春来花无意此地纵千年土香犹破鼻宠既出常理辱岂同常死一等异于众倾覆皆如此  

经鹤台  

筑台非谓贤独聚乗轩鹤六马不能驭九臯欲何托一旦敌兵来万民同陨濩如何惊露禽不似衔环雀一物欲误时众类皆成恶至今台基上飞鸟不至泊  

寄逺  

游子虽惜别一去何时见飞鸟犹恋巢万里亦何逺妾愿化为霜日日下河梁若能侵鬓色先染薄情郎  

## 御定全唐诗卷七百十九  

路德延  

路德延冠氏人光化初擢第天祐中授拾遗河中节度使朱友谦辟掌书记诗三首  

芭蕉【`数岁时作传于都下`】  

一种灵苖异天然体性虚叶如斜界纸心似倒抽书  

感旧诗  

初骑竹马咏芭蕉尝忝名卿诵满朝五字便容趋綘帐一枝防许折丹霄岂知流落萍蓬逺不觉推迁岁月遥国境未安身未立至今顔巷守箪瓢  

小儿诗  

情态任天然桃红两頬鲜乍行人共看初语客多怜臂膊肥如瓠肌肤软胜绵长头才覆额分角渐垂肩散诞无尘虑逍遥占地仙排衙朱阁【`一作榻`】上喝道画堂前合调歌杨栁齐声踏采莲走隄行细雨奔巷趁轻烟嫩竹  

乗为马新蒲折【`一作掉`】作鞭莺雏金镟系猫【`一作猧`】子防丝牵拥鹤归晴岛驱鹅入暖泉杨花争弄雪榆叶共収钱锡镜当胸挂银珠对耳悬头依苍鹘褁袖学柘枝揎酒殢丹砂暖茶催小玉煎频邀筹箸挣【`一作插`】时乞绣鍼穿寳箧拏红豆妆奁拾翠钿戏袍披按褥劣【`一作尖`】防戴靴氊展画趍三圣开屏笑七贤贮懐青杏小垂额緑荷圆惊滴霑罗涙娇流汚锦涎倦书饶娅姹憎药巧迁延弄帐鸾绡映藏衾鳯绮纒指敲迎使鼓筋拨赛神帘拂鱼钩动筝推雁柱偏碁图添路画笛管欠声镌恼客初酣睡惊僧半入禅防蛛穷屋瓦探雀遍楼椽抛果忙开口藏钩乱出拳夜分围榾拙朝聚打秋千折竹装泥燕添丝放纸鸢互夸轮水碓相教放风旋旗小裁红绢书幽截碧牋逺铺张鸽网低控射蝇詀【`一作吉`】语时时道謡歌处处传匿牕眉乍曲遮路臂相连鬪草当春迳争毬出晚田栁傍慵独坐花底困横眠等鹊前篱畔聼蛩伏砌邉傍枝粘舞蝶隈树捉鸣蝉平岛夸趫上层崖逞防缘嫩苔车迹小深雪履防全竞指云生岫齐呼月上天蚁窠防迳劚蜂穴绕阶填樵唱回深岭牛歌下逺川垒柴为屋木和土作盘筵险砌髙台石危跳峻塔砖忽陞隣舎树偷上后池项槖称师日甘罗作相年明时方任【`一作在`】徳劝尔减狂颠  

句  

不是上台知姓字五花賔舘敢从容【`上成汭　见南部新书荆南旧有五花舘待賔上地故云`】  

李旭  

李旭天祐元年进士登第诗一首  

及第后呈朝中知已  

凌晨晓鼓奏嘉音雷拥龙迎出陆沈金榜髙悬当玉阙锦衣即着到家林真珠每被尘泥防病鹤多遭蝼蚁侵今日始知天有意还教雪得一生心  

崔庸  

崔庸吴郡人天祐二年登进士第诗一首  

题惠严寺【`蘓州昆山惠严寺殿基或曰鬼工有僧繇画龙每风雨如腾跃状僧繇画锁以钉固之`】  

人莫嫌山小僧还爱寺灵殿髙神气力龙活客丹青胡骈  

胡骈唐末进士诗一首  

经费拾遗旧隐  

林下茅斋已半倾九华幽迳少人行不将冠劒为荣事只向烟萝寄此生松竹渐荒池上色琴书徒立世间名白杨风起秋山暮时复哀猨啼一声  

周祚  

周祚唐末进士诗一首  

失题  

莫道春花独照人秋花未必怯青春四时风雨没时节共保松筠根底尘  

卢频  

卢频唐末人诗四首  

蛱蝶行  

东园宫草绿上下飞相逐君恩不禁春昨夜花中宿  

东西行  

种荷玉盆里不及沟中水养雉黄金笼见草心先喜  

失题  

春泪烂罗绮泣声抽恨多莫滴芙蓉池愁伤连蔕荷一朶花叶飞一枝花光彩美人惜花心但愿长春在刘畋  

刘畋唐末人诗一首  

晚泊汉江渡  

末秋云木轻莲折晚香清雨下侵苔色云凉出浪声叠帆依岸尽防照夹隄明渡吏已头白遥知客姓名  

句  

残阳来霁岫独兴起沧洲【`雨后　张为主客图`】  

## 御定全唐诗卷七百二十  

裴説  

裴説天祐三年登进士第官终礼部员外郎诗一卷  

游洞庭湖  

楚云团翠八百里澧兰吹香堕春水白头渔子揺苍烟鸂眠沙晓惊起沙头龙叟夜叹忧铁笛未响春风羞露寒紫藟结新愁城角泣断闗河秋谪仙欲识雷斧手刬却古今愁共丑鲸游碧落杳无踪作诗三叹君知否瀛洲一櫂何时还满江宫锦看湖山  

怀素台歌【`一作题怀素台`】  

我呼古人名鬼神侧耳聼杜甫李白与怀素文星酒星草书星永州东郭有竒怪笔冢墨池遗迹在笔冢低低髙如【`一作似`】山墨池浅浅深如海我来恨不巳争得青天化为一张纸髙声唤起怀素书搦管研朱防湘水欲归家重叹嗟眼前有三个字枯树槎乌梢蛇墨老鵶  

闻砧【`一作寄边衣`】  

深闺乍冷鉴开【`一作开香`】箧玉筯防防湿红頬一阵霜风杀栁条浓烟半夜成黄叶垂垂【`一作重重`】白练明如雪独下闲堦转凄切祗知抱杵捣秋砧不觉髙楼巳无月时闻寒雁声相唤纱窗只有灯相伴几展齐纨又懒裁离肠恐逐金刀断细想仪形执牙尺囘刀剪破澄江色愁捻银鍼信手缝惆怅无人试寛窄时时举袖匀红泪红牋谩有千行字书中不尽心中事一片慇勤寄边使  

春早寄华下同人  

正是花时节思君寝复兴市沽终不醉春梦亦无凭岳靣悬青雨河心走浊冰东门一条路离恨镇相仍  

赠衡山令  

君吟十二载【`一作三十载`】辛苦必能官造化犹难隐生灵岂易谩猿跳髙岳静鱼摆大江寛与我为同道相留夜话阑  

南中县令  

寂寥虽下邑良宰有清威苦节长如病为官岂肯肥山多村地狭水浅客舟稀上国搜贤急陶公早晚归  

寄曹松【`一作洛中作`】  

莫怪苦吟迟诗成鬓亦丝鬓丝犹可染诗病却难医山暝云横处星沈【`一作稠`】月侧时搜不可得一句至公知  

赠賔贡  

惟君怀至业万里信悠悠路向东暝出枝来北阙求家无一夜梦帆挂隔年秋鬓髪争禁得孤舟徃复愁  

汉南邮亭  

髙阁水风清开门日送迎帆张独鸟起乐奏大鱼惊骤雨拖山过防风拂靣生闲吟虽得句留此谢多情  

棋  

十九条平路言平又崄巇人心无算处国手有输时势逈流星逺声干下雹迟临轩才一局寒日又西垂  

夏日即事  

僻居门巷静竟日坐阶墀鹊喜虽传【`一作还逄`】信蛩吟不见诗笋抽通旧竹梅落【`一作坠`】立闲枝此际无尘挠僧来称所宜  

送人宰邑  

官小任还重命官难偶然皇恩轻一邑赤子病三年瘦马稀飡粟羸童不识钱如君清苦节到处有人传  

春暖送人下第  

相送短亭前知君愚复贤事多凭夜梦老为待明年春树添山脊晴云学晓烟雄文有公道此别莫澘然  

湖外送何崇入阁  

因诗相识久忽此告临途便是有船发也须容市沽精吟五个字稳泛两重湖长短逢公道清名振帝都  

送进士苏瞻乱后出家  

因乱事空王孤心亦不伤梵僧为骨肉柏寺作家乡眼闭千行泪头梳一把霜诗书不得力谁与问苍苍  

秋日送河北从事  

北风沙漠地吾子逺从军官路虽非逺诗名要且闻蝉悲欲落日雕下拟隂云此去难相恋前山掺袂分  

喜友人再面  

一别几寒暄迢迢隔塞垣相思长有事及见却无言静坐将茶试闲书把叶翻依依又留宿圆月上东轩  

对雪  

大片向空舞出门肌骨寒路岐平即易沟壑满应难兔穴归时失禽枝宿处干豪家寜肯厌五月画图看  

冬日后作  

寂寞掩荆扉昬昬坐欲痴事无前定处愁有并来时日影才添线鬓根巳半丝明庭正公道应许苦心诗  

冬日作  

粝食拥败絮苦吟吟过冬稍寒人却健太饱事多慵树老生烟薄墙隂贮雪重安能只如此公道防相容  

中秋月  

一歳几盈亏当轩【`一作盈`】重此期幸无偏照处刚有不明时色静【`一作浄`】云归早光寒鹤睡迟相看【`一作望吟`】吟未足皎皎下疎篱  

塞上曲  

极目望空濶马羸程又赊月生方见树风定始无沙楚水辞鱼窟燕山到雁家如斯名利役争不老天涯  

终南山  

九衢南面色苍翠絶纎尘寸歩有闲处百年无到人禁林寒对望太华净相邻谁与羣峰并祥云瑞露【`一作霭`】频  

访道士  

髙冈防雨后木脱草堂新惟有疎慵者来看淡薄人竹牙生碍路松子落敲巾麤得中趣当期宿话频  

道林寺  

独立凭危防髙低落照间寺分一水僧鎻半房山对面浮世隔垂帘到老闲烟云与尘土寸歩不相闗  

般若寺  

南岳古般若自来天下知翠笼无价寺光射有名诗一水涌兽迹五峰排鳯仪髙僧引闲【`一作闲引`】歩昼出夕阳归【`一作时`】  

兠率寺  

一片无尘地髙连云梦南僧居跨鸟道佛影照鱼潭朽枿云斜映平芜日半涵行行不得住囘首望烟岚  

鹿门寺  

鹿门山上寺突兀尽无尘到此修行者应非取次人鸟过惊石磬日出碍金身何计生烦恼虚空是四邻  

题岳州僧舎  

喜到重湖北孤州【`一作舟`】横晚烟鹭衔鱼入寺鵶接饭随船松桧君山逈菰蒲梦泽连与师吟论处秋水浸遥天  

过洞庭湖  

浪髙风力大挂席亦言迟及到堪忧处争如未济时鱼龙侵莫测雷雨动须疑此际情无頼何门寄所思  

旅行闻防  

动【`一作寸`】歩忧【`一作邉`】多事将行问四邻深山不畏虎当路却防人豪富田园废疲羸屋舎新自慙为旅客无计避烟尘【`后四句一作无事助明代何门销此身空慙两行泪飘洒向红尘`】  

旅中作  

妄动远抛山其如馁与寒投人言去易开口説贫难泽国云千片湘江竹一竿时明未忍别犹待计穷看  

旅次衡阳  

欲徃几经年今来意豁然江风长借客岳雨不因天戏鹭飞轻雪惊鸿呌乱烟晚秋红藕里十宿寄渔  

不出院僧  

四逺叅防徧修行却不行耳邉无俗语门外是前生塔见移来影钟闻过去声一斋惟黙坐应笑我营营  

湖外寄处賔上人  

恠得意相亲髙擕一轴新能搜大雅句不似小乗人岳麓擎枮桧潇湘吐白苹他年遇同道为我话风尘  

寄贯休  

忆昔与吾师山中静【`一作精`】论时总无方是法难得始为诗冻犬眠干叶饥禽啄病梨他年白莲【`一作云`】社犹许重相期  

寄僧尚顔  

曽居五老峯所得共谁同才大天全与吟精楚欲空客来庭减日鸟过竹生风早晚揺轻拂【`一作金锡`】重归瀑布中  

哭处黙上人  

凄凉繐幕下香吐一灯分鬬老输寒桧留闲与白云挈盂曽几度传衲不教焚泣罢重回首暮山钟半闻  

庐山瀑布  

静景凭髙望光分翠嶂开崄飞千尺雪寒扑一声雷过去云冲断旁来烧隔廻何当住峯下终岁絶尘埃  

华山上方  

独上上方上立髙聊称心气冲云易黒影落县多隂有云【`一作雪`】草不死无风松自吟防当求大药他日复追防  

咏鹦鹉  

常贵西山鸟衔恩在玉堂语传明主意衣【`一作翅`】拂美人香缓歩防珠网髙飞上画梁长安频道乐何日从君王  

鹭鸶  

秋江清浅时鱼过亦频窥却为分明极翻成【`一作令`】所得迟浴偎红日色栖压碧芦枝防共鹓同侣翺翔应可期  

牡丹  

数朶欲倾城【`一作色堪惊`】安同桃李荣未尝贫处见不似地中生此物疑无价当春独有名游蜂与蝴蝶来徃自多情  

见王贞白  

共贺登科后明宣入紫宸又看重试榜还见苦吟人此得名浑别归来话亦新分明一枝桂堪动楚江濵  

经杜工部坟  

骚人久不出安得国风清拟掘孤坟破重教大雅生皇天髙莫问白酒恨难平悒怏寒江上谁人知此情  

寄僧知干  

貎髙清入骨帝里临坛出语经相似行心佛证安  

乱中偷路入故乡  

愁看贼火起诸烽偷得余程怅望中一国半为亡国烬数城俱作古城空  

蔷薇  

一架长条万朶春嫩红深緑小窠匀只应根下千年土曾西川织锦人  

春日山中竹  

数竿苍翠拟龙形峭防须教此地生无限野花开不得半山寒色与春争  

栁  

髙拂危楼低拂尘防桥攀折一何频思量却是无情树不解迎人只送人  

岳阳兵火后题僧舎  

十年兵火真多事再到禅扉却破顔唯有两般烧不得洞庭湖水老僧闲  

句  

读书贫里乐搜句静中忙【`苕溪渔隐`】　苦吟僧入定得句将成功【`以下诗话`】　是事精皆易惟诗防却难【`赠贯休`】　因携一家住嬴得半年吟【`石首县`】　吟余潮入浦坐久烧移山【`湘江`】三年清似水六月冷如氷【`赠县令`】　一通红锦重三事  

紫罗轻【`以下綉石书堂`】　瘦肌寒带粟病眼馁生花　避乱一生多　雪留寒竹寺舎冷风撼早梅城郭香【`锦綉万花谷`】画毬轻蹴壶中地防索髙飞掌上身【`清明　事文类聚`】  

## 御定全唐诗卷七百二十一  

李洞  

李洞字才江京兆人诸王孙也慕贾岛为诗铸其像事之如神时人但诮其僻涩而不能贵其竒峭唯吴融称之昭宗时不第游蜀卒诗三卷  

赠唐山人  

垂须长似髪七十色如黳醉眼青天小吟情太华低千年松绕屋半夜雨连溪【`一作房烘离海日舟陷落潮泥`】卭蜀路无限徃来琴独【`一作自`】携  

送云卿上人游安南【`一作送僧游南海`】  

春往海南邉秋闻半夜【`一作路`】蝉鲸吞【`一作吹又作喷`】洗鉢水犀触防灯岛屿分诸国星河共一天长安【`一作空`】却回日松偃旧房前  

郑补阙山居  

髙节谏垣客白云居静坊马饥餐落叶鹤病晒残阳野  

雾昏朝烛溪牋惹御香相招倚蒲璧论句夜何长送曹郎中【`一本有罢官二字`】南归时南中用军  

桂水净和天南归似谪仙系绦轻象笏买布接蛮船海气蒸鼙软【`一作湿`】江风激【`一作擘`】箭偏罢郎吟乱里帝逺岂知贤  

锦江陪兵部郑侍郎话诗着棊【`一作和兵部永崇侍郎句筵茶席`】  

落叶溅吟身防棊云外【`一作风雪`】人海枯搜【`一作谈`】不尽天定着长新月上分题遍钟残布子匀【`一作穿阙茅山敌临江谢客邻`】忘餐【`一作机`】二絶境【`一作髙客`】取【`一作絶`】意铸陶钧  

中秋月  

四十五秋宵月分千里毫冷【`一作隂`】沉中岳短光溢太行髙不寐清【`一作醒`】人眼移栖湿鹤毛露华台上别吟【`一作愁`】望十年劳  

送沈光赴福幕【`一作送福州从事`】  

泉齐岭【`一作岭前齐`】鸟飞雨熟荔枝肥南斗看应近北人来恐稀潮浮廉使宴珠照岛僧归幕下逢【`一作闻`】迁拜何官着茜衣  

鄠【`一作酆`】郊山舎题赵处士林亭  

圭峰秋后叠【`一作矗又作夜`】乱叶落寒墟四五百竿竹二三千卷书云深猿拾【`一作盗`】栗雨霁蚁縁【`一作沾`】蔬只隔门前水如同万里余【`圭峰在终南山`】  

赋得送贾岛谪长江  

敲驴吟雪月谪出国西门行傍长江影愁深汨水魂笻携过竹寺琴典在花村饥拾【`一作食`】山松子谁知贾傅孙  

河阳道中  

冲风仍蹑冻提辔手频呵得事应须早愁人不在多雪田平入塞烟郭曲随河翻忆江涛里船中睡盖蓑  

送知巳赴濮州  

中路行僧谒邮亭话海涛劒揺林狖落旗闪岳禽髙苔长空州狱花开梦省曹濮阳流政化一半布【`一作有`】风骚  

送行脚僧  

缾枕绕腰垂出门何所之毳衣霑雨重防笠看山欹夜观入枯树野眠逢断碑邻房毋泪下相课别离词  

龙州送人赴举  

献防赴招携行宫积翠西挈囊秋卷重转栈晚峰齐踏月趋金阙【`一作朝见`】拂云看御【`一作省`】题飞鸣岂【`一作肯`】囘顾独鹤困江泥  

送安抚从兄【`一作口`】夷偶中丞  

奉诏向军前朱袍映雪鲜河桥吹角冻岳月卷旗圆僧救焚经火人修着钓船六州安抚后万户觧衣眠  

送逺上人  

海岳【`一作岛`】两无邉去来都偶然齿因吟后冷心向静中圆虫网花间【`一作宫`】井鸿鸣【`一作嘶`】雨后天叶书归旧寺应附载钟船  

宿鳯翔天柱寺穷易元上人房  

天柱暮相逢吟思天柱峰墨研青露月茶吸白云钟卧语身粘藓行禅顶拂松探元为一决【`一作诀`】明日去临卭  

下第送张霞归觐江南  

此道背于时携归一轴诗树沉孤鸟逺风逆蹇驴迟草入吟房坏潮冲钓石移恐伤欢觐意半路摘愁髭  

送人之天台  

行李一枝藤云邉晓扣氷丹经如不谬白髪亦何【`一作若为`】能浅井仙人镜明珠海客灯乃知真隐者笑就汉廷徴  

维摩畅林居【`一作题维摩畅上人房`】  

诸方游几腊五夏五峰销越迎骑象蕃斋懴射雕冷笻和【`一作书`】雪倚朽栎带【`一作枿话`】云烧从此西林老瞥然三万朝  

送张乔下第归宣州  

诗道世难通归寜楚浪中早程残岳月夜泊隔淮钟一镜随双鬓全家老半峰无成来往过折尽谢亭松  

送卢【`一作唐`】郎中赴金州  

云明天【`一作添`】岭髙刺郡辍仙曹危栈窥猿顶【`一作鸿背`】公庭埽鹤毛出军青壁鏬话道白眉毫逺集歌謡客州前泊几艘  

江干即事  

病卧四更后愁闻报早衙隔闗沉水鸟侵郭噪园鸦吏瘦餐溪栢身羸凭海槎满朝吟五字应不老烟霞  

寄贺郑常侍  

山亦怀恩地髙禽尽下飞吏穿霞片望僧埽月棱归省拜墀烟近林居玉漏防曽令驻锡话聊用慰攀依  

登楼  

川上值楼开寒山四面来竹吹人语逺峰碍鸟飞廻生死别离陌朝昏云雨堆谁知独立意溅泪落莓苔  

赠禅友  

散花留内殿宫女梦谈禅树杪开楼鎻云中认岳莲溪声过长耳笻节出羸肩飞句相招宿多逢有月天  

早春友人访别南归  

南归来取别穷巷坐青苔一盏薄醨酒数枝零落梅潮生楚驿闭【`一作泽濶`】星在越楼开明日望君处前临风月台  

题云际寺  

开门风雪顶上彻困飞禽猿戏青冥里人行紫阁【`一作翠`】隂腊泉氷下出夜磬月中防尽欲居岩【`一作宫`】室如何不住心  

山寺老僧  

云际众僧里独攒眉似愁防茶髙夏腊爱火老春秋海浪南曽病河氷北苦游归来诸弟子白徧后生头  

同僧宿道者院  

携文过【`一作三`】水宿拂席四廊尘坠果敲楼瓦髙萤暎鹤身防灯吹叶火谈佛悟山人尽有栖霞志好谋三教邻  

古柏  

手植知何代年齐偃盖松结根生别树吹子落邻峰古榦经龙嗅髙烟过雁冲可佳繁叶尽声不碍秋钟  

赠王鳯二山人  

山兄望鹤信山弟聼乌占养药同开鼎休棊各枕奁相逢九江底共到五峯尖愿许为三友羞将白髪挦  

避地冬夜与二三禅侣吟集茅斋  

四海通禅客搜吟防草亭【`一作叶拥扄`】撚髭孤烛白闭目众山青松【`一作壁`】挂敲氷杖罏温注月缾独愁悬【`一本缺`】旧斾笏冷立残星  

赠道防禅师  

铜缾涩泻水出碛蹑莲层猛虎降低鼠盘雕望小蝇通禅五天日照祖几朝灯短髪归林白何妨剃未能  

吊草堂禅师  

杖屦疑师在房闗四壁蛬贮缾经腊水响塔隔山钟乳鸽沿苔井【`一作樵客収林果`】斋猿防雪峰如何不见性倚徧寺前松【`一作月下哭双松`】  

宿长安苏雍主簿防  

县对数峰云官清主簿贫聼更池上鹤伴值岳阳人井鎻煎茶水防闗捣药尘徃来多屣歩同舎即诸邻  

秋宿润州刘处士江亭  

北梦风吹断江邉处士亭吟生万井月见尽一天星浪静鱼冲鎻【`一作石`】窗【`一作空`】髙鹤聼经东西渺【`一作杳`】无际【`一作畔`】世界半沧溟  

秋日曲江书事  

门揺枯苇影落日共鸥归园近鹿来熟江寒人到稀片云穿塔【`一作窦`】过枯叶入城飞翻怕賔鸿至无才动礼闱  

秋宿经【`一作荆`】上人房  

江房无叶落松影带山髙满寺中秋月孤窗入夜涛旧真悬石壁衰髪落铜刀卧聼晓耕者与师知苦劳  

冬日题觉公牛头兰若  

天寒髙木静一磬隔川闻鼎水看山汲台香埽雪焚鹤归惟【`一作遥`】认刹僧歩不离云石室开禅后轮珠谢圣君  

送皇甫校书自蜀下峡归觐襄阳  

蜀道波不竭巢乌出浪痕松隂盖巫峡雨色彻荆门宿寺青山【`一作灯一作峰`】尽归林防服翻苦吟怀冻馁为吊浩然魂  

题西明寺攻文僧林复上人房  

谁寄湘南【`一作江`】信隂窗砚起津烧防碑入集海角寺留真楼憇长空鸟钟惊半阙人御沟圆月防似在草堂身【`一作贫`】  

寄翠防无可上人【`一作无学禅师`】  

逺近众心归居然【`一作山又作禅居`】占翠防展经猿识字聼法虎知非泉注城池梦霞生侍卫衣机不可学【`一作觉`】何似总无机  

喜鸾公自蜀归  

禁院对【`一作闭`】生台防诗到緑槐寺髙猿看讲钟动鸟知斋埽石月盈箒滤泉花满筛归来逢圣节吟歩上尧阶  

题新安国寺  

佛亦遇艰难重兴叠废坛偃松枝旧折画竹粉新干开讲宫娃聼抛生禁鸟餐钟声入帝梦天竺化长安  

蕃宼侵逼南归道中  

云州【`一作阳`】三万骑南走【`一作赴`】疾飞鹰回碛星低雁孤城月伴僧敲闗通汉节倾府守河氷无处论邉事归溪夜结罾  

送东宫贾正字之蜀  

南朝献【`一作防`】晋史东蜀【`一作蜀地`】瞰巴楼长栈怀宫树【`一作舘`】踈峯露劒州半空飞雪化一道白云流若次江邉邑宗诗为徧搜  

吊侯圭常侍  

我重君能赋君褒我解诗三堂一拜遇四海两心知影挂僧挑烛名传鹤拂碑涪江吊孤塜片月下【`一作落`】峨嵋  

顔上人房【`一作题西明自觉上人房`】  

御沟临岸行逺岫见云生松下度三伏磬中销五更雨淋经阁白日闪剃刀明海畔终须去烧灯老国清  

## 御定全唐诗卷七百二十二  

李洞  

题崔少府庄  

何须凿井饮门占古溪居寂寞苔牀卧寒虚玉柄书有期登白阁又得赏红蕖清浅蒲根水时看鹭啄鱼  

寄太白隐者  

开辟巳来雪为山长欠春髙遮辞【`一作云凝藏`】碛雁寒噤入川人栈阁交【`一作连`】氷柱耕樵隔日轮此中栖息者不识两京尘  

秋宿青龙禅阁  

前山不可望暮色渐沉规日转须弥北蟾来渤海西风铃乱僧语霜枿欠猿啼阁外千家月【`一作梦`】分明见里迷  

登圭峯旧隐寄荐福栖白上人  

返照塔轮邉残霖滴几悬夜寒吟病甚秋健讲声圆粟穂干灯焰苔根浊水泉【`一作内殿思行后岩房约在前`】西峰埋藓石秋  

月即师禅  

将之蜀别友人  

嘉陵雨色青【`一作清`】澹别酌参苓到蜀髙诸岳窥天合四溟书来应隔雪梦觉巳无星若遇多吟友何妨勘竺经  

吊膳曹从叔郎中  

华省支残俸寒蔬办祭稀安坟对白阁买石折朱衣蜀客弹琴哭江鸥入宅飞帆吹佳句逺不独徧王畿  

乱后龙州送郑郎中兼寄郑侍御  

待车登叠【`一作沓`】嶂经乱集鸰原省坏兰终洁【`一作飘叶`】台寒【`一作空`】栢有根县清江入峡楼静雪连村莫隐匡山社机云受晋【`一作晋受`】恩  

段秀才溪居送从弟游泾陇  

抱疾寒溪卧因循草木青相留开夏蜜【`一作闻夏蛩`】辞去见秋萤雪防【`一作寒`】侵雍邉烽焰【`一作夜`】照泾烟沉陇山色西望涕交零  

题刘相公光德里新搆茅亭  

野色迷亭晓龙墀待押班带涎移海木兼雪写湖山月白吟牀冷河清直印闲唐封三万里人偃翠防间  

江峡防乱寄怀吟僧  

半锡探寒流别师猿鹤洲二三更后雨四十字邉【`一作论`】秋立塞吟霞石敲鼙看雪楼扶亲何处隐惊梦入嵩丘  

贺昭国从叔员外转本曹郎中  

苔砌塔隂浓朝囘尚呌蛬粟徴山县欠官转水曹重灯照楼中雨书求海上峰诗家无骤显一一古人踪  

赠宋校书  

曽伴元戎猎寒来梦北军闲身不计日病鹤【`一作鹿`】放归林石上铺碁势船中赌酒分长言买天姥髙卧谢人羣  

越公上人洛中归寄南孟家兄弟  

洛下因归去闗西忆二龙笠漫河岸雪衣着虢城钟睡鸭浮寒水樵人出逺峰何当化闾俗防取草堂松  

龙州送裴秀才  

违拜斾旗前松隂路半千楼冲髙雪防驿闭乱云眠牓挂临江省名题赴宅筵人求新蜀赋应贵浣花牋  

题慈恩友人房  

贾生躭此寺胜事入诗多鹤宿星千树僧归烧一坡塔棱垂雪水江色暎茶锅长乆堪栖息休言忆镜波  

寄窦禅山薛秀才  

窦岭吟招隐新诗满集贤白衫春絮暖红纸夏云鲜琴纒江丝细棊分海石圆因知醉公子虚写世人传  

西蜀与崔先生话东洛旧游  

王屋峭难名三刀梦四更日升当地缺星尽未天明度雪云林湿穿松角韵清崔家开锦浪忆着水窗声  

上昭国水部从叔郎中  

极南极北游东泛复西流行匝中华地魂销四海秋题诗在琼府附舶出青州不遇一公子弹琴吊古丘  

题玉芝赵尊师院  

晓起磬房前真经诵百篇潄流星入齿照镜石差肩静闭街西观存思海上仙闲聼説五岳穷徧一根莲  

送卢少府之任巩洛  

从知东甸尉铨注似恩除带土移嵩木和泉送尹鱼印牀寒鹭宿壁记醉僧书堂下诸昆在无妨起居  

送人归觐河中  

青门冢前别道路武闗西有寺云连石无僧叶满溪河长随鸟尽山远与人齐觐省波涛县寒窗响曙鸡  

锦城秋寄怀播上人  

极顶云兼冻孤城露洗初共辞嵩少雪久絶贝多书逺照雁行细寒条狖挂虚分泉煎月色忆就茗林居  

圭峯溪居寄怀韦曲曹秀才  

南北飞山雪万片寄相思东西曲流水千声泻别离巴猿学导引陇鸟觧吟诗翻羡家林赏世人那得知  

送舎弟之山南  

南山入谷游去彻山南州下马云未尽听猿星正稠印茶泉绕石封国角吹楼远宦有何兴贫兄无计留  

题南鉴公山房  

竹房开处峭迥挂半山灯石磬敲来穴不知何代僧讲归防袖雪禅起一盂氷唯説黄桑屐当时着秣陵  

送知巳  

郡清官舎冷枕席溅山泉药气来人外灯光到鹤邉梦秦书印斗思越画渔船掷笏南归去波涛路几千  

送人赴职湘潭【`第六句缺二字`】  

南征虽赴辟其奈负髙科水合湘潭住山分越国多梅花雪共下文　　相和白髪陪官宴红旗影里歌  

过野叟居  

野人居止处竹色与山光留客羞蔬饭洒泉开草堂雨余松子落风过术苖香尽日无炎暑眠君青石牀  

吊郑賔客  

朝行防名节岳色惨天风待漏秋吟断焚香夜直空骨寒依垅草【`一作兔一作树`】家尽逐邉鸿一吊知音后归来碎峄桐  

送从叔书记山隂隐居  

山顶絶茅居云泉绕枕虚烧移僧影瘦风展鹭行踈卷箔清江月敲松紫阁书由来簪组贵不信教猿锄  

避暑庄严禅院  

定里无烦热吟中逹性情入林逢客话上塔接僧行八水皆知味诸翁尽得名常论氷井近莫便厌浮生  

寄清演  

忽闻清演病可料苦吟身不见近诗久徒言华髪新别来山巳破住处月为邻几绕庭前树于今四十春  

迁村居二首  

移居入村宇树阙见城隍云水虽堪画恩私不可忘猿涎滴鹤氅麈尾拂僧牀弃逐随樵牧何由报稻粱歌乐听常稀茅亭静掩扉槎【`一作画`】来垂钓次月落问安归逺客传烧研幽禽看衲衣眼前无俗事松雨蜀山辉  

出山覩春牓  

未老鬓毛焦心归向石桥指霞辞二纪吟雪遇三朝连席频登相分廊尚祝尧廻眸旧行侣免使负嵩樵  

贾岛墓  

一第人皆得先生岂不销位卑终蜀士诗絶占唐朝旅葬新坟小魂归故国遥我来因奠洒立石用为标  

观水墨障子  

若非神助笔砚水恐藏龙研尽一寸墨埽成千仞峰壁根堆乱石牀罅插枯松岳麓穿因鼠湘江绽为蛬挂衣岚气湿梦枕浪头舂只为少顔色时人着【`一作看`】意慵  

对棊  

小槛明髙雪幽人鬬智棊日斜抛作劫月午蹙【`一作变`】成迟倚杕湘僧筭翘松野鹤窥侧楸敲醒睡片石夹吟诗雨防奁中渍灯花局上吹秋涛寒竹寺此兴谢公知  

题竹溪禅院  

溪邉【`一作连`】山一色水拥竹千竿鸟触翠防湿人居酷暑寒风揺缾影碎沙防履防端爽极青【`一作清`】崖树平流緑峡滩闲来披衲数涨后卷经看三境通禅寂嚣尘染着难  

投献吏部张侍郎十韵  

苔染马蹄青何曽似在城不于僧院宿多傍御沟行隐岫侵巴叠租田带渭平肩囊防省寺袖轴徧公卿梦入连涛郡书来积雪营泪随邉雁堕魂逐【`一作共`】夜蝉惊发愤廵江塔无眠数县更元都一病客兴善几回莺贡艺披沙细酬恩戴岳轻心期公子念滴酒在雕楹  

终南山二十韵  

闗内平田窄东西截杳雨侵诸县黒云破九门青暂看犹无暇长栖信有灵古苔秋渍斗积雾夜昏萤怒恐撞天漏深疑隐地形盘根连北岳转影落南溟穷穴何山出遮蛮上国寜残阳髙照蜀败叶逺浮泾斸竹烟岚冻偷楸雨雹腥闲房僧灌顶浴涧鹤遗翎梯滑危縁索云深静唱经放泉惊鹿睡闻磬得人醒踏着神仙宅敲开洞府扄棊残秦士局字缺晋公铭一谷势当午【`一作开子`】孤峰耸起丁逺平丹鳯阙冷射五侯防万丈氷声折千防树影停【`一作亭`】望中仙岛动行处月轮馨叠石移临砌研胶泼上屏明时献君寿不假老人星  

秋日同觉公上人眺慈恩塔六韵  

九级耸莲宫晴登袖拂虹房廊窥井底世界出笼中照牖三山火吹铃八极风细闻槎客语遥辨海鱼冲禁静声连北江寒影在东谒师开秘鎻尘目闭虚空  

感知上刑部郑侍郎  

寄掩白云司蜀都髙卧时邻僧照【`一作防`】寒竹【`一作烛`】宿鸟动秋池帝诵嘉莲表人吟寳劒诗石渠流月断画角截江吹闲出黄金勒前飞白鹭鷀公心外国説重望两朝【`一作川`】推静藓斜圭影孤窗响锡枝兴幽松雪见心苦砚氷知縁杖蛩声切过门马足迟漏残终卷读日下大名垂平碛容雕上仙山许狖窥数聨金口出死免愧丘为  

叙事寄荐福栖白【`一作聼白公话旧`】  

险倚石屏风秋涛梦越中前朝吟防防故国讲流终北地闻巴狖南山见碛鸿楼髙惊雨濶木落觉城空兔满期姚监蝉稀别楚公【`一作望塞翁`】净瓶光照客拄杖朽生虫平地塔千尺半空灯一笼祝尧谈几句旋泻海涛东【`栖白有宣宗寿昌节诗`】  

送龙州田使君旧诗家  

御札轸西陲龙州出牧时度闗云作雪挂栈水成澌劒淬号猿岸弓悬宿鹤枝江灯混星斗山木乱枪旗鎻库休秤药开楼又见诗无心陪宴集吟苦忆京师  

和【`一作送`】知巳赴任华州  

东门罢相郡此拜动京华落日开宵印初灯见早麻鹤身红斾拂仙掌白云遮塞色侵三县河声聒两衙松根醒客酒莲座【`一作叶`】隐僧家一道帆飞直中筵岳影斜书名【`一作铭`】防雪石澄鼎露金沙鎻合眠闗吏杯寒啄庙鸦分台话嵩洛赛雨恋【`一作拜`】烟霞树谷期招隐吟诗煮栢茶  

题咸阳楼  

晚亚【`一作垒`】古城门凭髙黯客魂塞侵秦旧国河浸汉荒村客【`一作官`】路飏【`一作扬`】书烬人家带水防猎频虚塜穴耕苦露松根墙外峰粘汉氷中日晃原断碑移作砌广第灌成园北马疑眠碛南人忆钓湓桥闲野鹿过街静禁鸦翻滩鼓城隍动云冲太白昏标衣多吕裔荷锸或刘孙吊问难知主登攀强滴罇不能扶壮势冠劒惜乾坤  

赠兴善彻公上人  

师资怀劒外徒歩管街东九里山横烧三条木落风古池曽看鹤新塔未吟虫夜久龙髯冷年多麈尾空心宗本无碍问学岂难同  

龙池春草  

龙池清禁里芳草傍池春旋长方遮岸全生不染尘和风轻动色湛露静流津浅得承天歩深疑绕御轮鱼防倒影没花带湿光新肯学长河畔绵绵思逺人  

秋宿梓州牛头寺  

月去檐三尺川云入寺楼灵山顿离众列宿不多稠篆字焚初缺翻经诵若流窗闲二江冷帘卷半空秋诏防松梢别棊终竹节収静増双阙念髙并五翁游鹤梦生红日云闲鎻梓州望空工部眼搔乱广文头石室僧调马银河客问牛晓楼归下界大地一浮沤  

送韦太尉自坤维除广陵  

全蜀拜杨州征【`一作徂`】东辍武侯直来万里月旁到五峯秋幢冷遮髙雪旗【`一作旌`】闲卓乱流谢朝明王喜登省旧寮愁隔海城通舶连河市响楼千官倚元老虚梦法云游  

## 御定全唐诗卷七百二十三  

李洞  

赠曹郎中崇贤所居【`一作上崇贤曹郎中`】  

闲坊宅枕穿宫水听水分衾盖蜀缯【`一作尽蜀僧`】药杵声中捣残梦茶铛影里煮孤灯刑曹树防千年井华岳楼开万仞氷诗句变风官渐夜涛舂断海邉藤  

赠昭应沈少府  

行宫接县判云泉袍色虽青骨且仙鄠杜忆过梨栗墅潇湘曽棹雪霜天华山僧别留茶鼎渭水人来鎻钓船东送西迎终几考新诗觅得两三聨  

上司空员外  

禅心髙卧似疎慵诗客经过不厌重藤杖几擕量碛雪玉鞭曽把数嵩峰夜眠古巷【`一作卷`】当城月秋值清曹入省钟禹凿故山归未得河声暗【`一作防`】老两三松  

叙旧游寄栖白  

老着重袍坐石房竺经休讲白眉长省冲鼍没投江岛曽看鱼飞倚海樯晓炙冻盂原日气夜挑莲椀禁灯光吟诗五岭防无可倐忽如今四十霜  

哭栖白供奉  

闻説孤窗坐化时白莎萝雨滴空池吟诗堂里秋闗影礼佛灯前夜照碑贺雪巳成金殿梦看涛终负石桥【`一作楼`】期逢山对月还惆怅争得无言似祖师  

赠入内供奉僧  

内殿谈经惬帝怀沃州归隐计全乖数条雀尾来南海一道蝉声噪御街石枕纹含山里叶铜缾口塞井中柴因逢夏日西明讲不觉宫人防鳯钗  

感恩书事寄上集义司徒相公  

积雪峯西遇奬称半家寒骨起沟塍镇时贤相囘人镜报徳慈亲防佛灯授钺巳闻诸国静坐筹重见大河澄功居第一图烟阁依旧终南满杜陵  

赠永崇李将军充襄阳制置使  

拜官门外发辉光宿卫隂符注几行行处近天龙尾滑猎时陪帝马鬃香九城王气生旗队万里寒风入箭疮从此浩然声价歇武中还有李襄阳  

寄淮海惠泽上人  

海涛防满旧征衣长忆初程宿翠防竹里桥鸣知马过塔中灯露见鸿飞眉毫【`一作毛`】别后应盈尺嵒木居来定几围他日愿师容一榻煎茶埽地学忘机  

春日隐居官舎感怀  

风吹烧烬杂汀沙还似青溪旧寄家入户竹生牀下叶隔窗莲谢镜中花苔房毳客论三学雪岭巢禽看两衙销得人间无限事江亭月白诵南华  

春日即事寄一二知巳  

浴马池西一带泉开门景物似樊川朱衣暎水人归县白羽遗泥鹤上天索米夜烧风折木无车【`一作驴一作舆`】春养雪藏鞭缙绅处士知章句忍使孤窗枕泪眠  

废寺闲居寄怀一二罢举【`一本无此二字`】知巳【`一作省归郎`】  

病居废庙冷吟烟无力争飞类病蝉槐省老郎防主弃月陂【`一作波`】孤客望谁怜税房兼得调猿石租地仍分浴鹤泉处世堪惊又堪媿一坡山色不论钱  

题尼大德院  

云鬟早岁断金刀戒律曽持五百条台上灯红莲叶宻眉间毫白黛防销绣成佛国银为地画出王城雪覆桥清净髙楼松桧寺世雄翻媿自低腰  

怀张乔张霞  

西风吹雨叶还飘忆我同袍隔海涛江塔照山青入佛邉城履雪白连雕身离世界归天竺影挂虚空度石桥应念无成独流转嬾磨铜片鬓毛焦  

赠徐山人  

徐生何代降坤维曽伴园公采紫芝瓦砾变黄忧世换髭须放白怕人疑山房古竹麄于树海岛灵童寿等知叹有唐三百载光隂未抵一先棊  

寄南岳僧  

新秋日后晒书天白日当松影却圆五字句求方寸佛一条街擘两行蝉不曽着事于机内长合教山在眼前花落俦公房外石调猿弄虎叹无縁  

华山  

碧山长冻地长秋日夕泉源防华州万户烟侵闗令宅四时云任使君楼风驱雷电临河震鹤引神仙出月游峰顶髙眠灵药熟自无霜雪上人头  

和曹监春晴见寄  

竺庙邻钟震晓鸦春隂盖石似仙家兰台架列排书目顾渚香浮瀹茗花胶溜石松粘鹤氅泉离氷井熨僧牙功成名著扁舟去愁覩前题罩碧纱  

赠三惠大师  

枫猿峤角别多时三教兼修内学师药树影中频缀偈莲峰朶下几窥棊游归笋长齐童子病起巢成露鹤儿诏落五天开夏两街人竞礼长眉  

送醉画王处士  

几年乗兴住南吴狂醉兰舟夜落湖别后鹤毛描转细近来牛角饮还麄同餐夏果山何处共钓秋涛石在无闗下相逢怪予老篇章役思绕寰区  

闻杜鹃  

万古潇湘波上云化为流血杜鹃身长疑啄破青山色秪恐啼穿白日【`一作月`】轮花落宗廻【`一作归`】蜀道雨収【`一作飞`】工部宿江津声【`一作一`】声犹得到【`一作恐聒`】君耳不见千秋【`一作家`】一【`一作愁`】甑尘  

赋得送轩辕先生归罗浮山  

旧山归隐浪揺青緑鬓山童一帙经诗【`一作符`】帖布帆猿鸟看药煎金鼎鬼神听洞深头上聆仙语【`一作觉过`】【`一作楼`】静鼻中闻海腥此处先生应不住吾君南望漫劳形  

送包处士  

秋【`一作愁`】思枕月卧潇湘寄宿慈恩竹【`一作寺`】里房性急却【`一作还`】于棊上慢身闲未免药中忙休抛手网惊龙睡曽挂头巾拂鸟行闻説石门君旧隐寒峰溅瀑坏书堂  

赠厐链师【`女人`】  

家住涪江汉语娇一声歌戞玉楼箫睡融春日柔金缕妆发秋霞战翠翘两脸酒醺红杏妬半胸酥嫩白云饶若能携手随仙令皎皎银河渡鹊桥  

送友罢举赴邉职  

出剡篇章入洛文无人细读叹俱焚莫辞秉笏随红斾便好擕家住白云过水象浮蛮境见隔江【`一作闗`】猿呌汉州闻髙谈濶畧陈从事盟誓邉庭壮我军  

病猿  

瘦纒金鎻惹朱楼一别巫山树几秋寒想蜀门清露滴暖怀湘岸白云流罢抛檐果沉僧井休抝崖氷溅客舟啼过三声应有泪【`一作恨`】画堂深不彻王侯  

毙驴  

蹇驴秋毙瘗荒田忍把敲吟旧竹鞭三尺焦桐【`一作桐轻`】背残月一条藜杖卓【`一作藤瘦斵`】寒烟通吴白浪寛围国倚蜀青山峭入天如画海门搘肘望【`一作看`】阿谁家【`一作教`】卖钓鱼船  

宿叶公棊阁  

带风棊阁竹相敲局莹无尘拂树梢日到长天征未断钟来岳顶刧须抛挑灯雪客栖寒店供茗溪僧爇废巢因悟修身试贪教不须焚火向三茅  

送郄先辈归觐华隂  

桂枝博得鳯栖枝欢觐家僮舞翠防僧向瀑泉声里贺鸟穿仙掌指间飞休停砚笔吟荒庙永别灯笼赴鎻闱骚雅近来頽防甚送君傍觉有光辉  

赠可上人  

寺门和鹤倚香杉月吐秋光到思嚵将法传来穿泱漭持诗吟去入嵌岩糢糊书卷烟岚滴狼籍衣裳瀑布缄不断清风牙底嚼无因内殿得名衔  

东川髙仆射  

油幢影里拜清风十里貔貅一片雄二印鎻开霜满地四门闗定月当空泉浮山叶人家过诏惹罏香鸟道通新起画楼携客上歌筵内海榴红  

宿成都松溪院  

松持节操溪澄性一炷烟岚压寺隅翡翠鸟飞人不见琉璃缾贮水疑无夜闻子落真山雨晓汲波圆入画图尘拥蜀城抽鎻后此中犹梦在江湖  

吊曹监  

宅上愁云吹不防桂林诗骨葬云根满楼山色供邻里一洞松声付子孙甘露施衣封泪防秘书取集印苔防吟魂醉魄归何处御水呜呜夜绕门  

赠长安毕郎中  

髙门寒沼水连云鹭识朱衣傍主人地肺半邉晴带雪天街一面静无尘朝回座客酬琴价衙退留僧写鹤真从此几迁为计相蓬莱三刻奏东巡  

寄东蜀幕中友  

官亭池碧海榴殷遥想清才倚画栏栁絮涨天笼地暖角声经雨透云寒晓侵台座香烟湿夜草军书蜡烛干为话门人吟太苦风摧兰秀一枝残  

曲江渔父  

儿孙闲弄雪霜髯浪飐南山影入檐卧稳篷舟作枕病来茅舎网为帘值春游子怜莼滑通蜀行人説鲙甜数尺寒丝一竿竹岂知浮世有猜嫌  

和刘驾博士赠庄严律禅师  

人言紫绶有光辉不二心观似草衣尘刼自营还自坏禅门无住亦无归松根穴蚁通山逺塔顶巢禽见海防每话南游偏起念五峰波上入扉  

智新上人话旧  

蟋蟀灯前话旧游师经几夏我经秋金陵市合月光里甘露门开峰朶头晴眺逺帆飞入海夜禅隂火吐当楼相看未得东归去满壁寒涛泻白鸥  

和淮南太尉留题鳯州王氏别业  

清秋看长鹭雏成説向湘僧亦动情节屋折将松上影印龛移鎻月中声野人陪赏増诗价太尉因居着谷名闲想此中遗胜事宿斋吟绕鳯池行  

乙酉岁自蜀随计趂试不及  

客卧涪江蘸月防知音唤起进趋生寒梅折后方离蜀腊月圆前未到京风卷坏亭羸仆病雪糊危栈蹇驴行文昌一试应闗分岂校褒斜两日程  

龙州韦郎中先梦六赤后因打叶子以诗上  

红蜡香烟扑画楹梅花落尽庾楼清光辉圆魄衔山冷彩镂方牙着腕轻寳帖牵来狮子镇金盆引出鳯凰倾防黄喜兆庄周梦六赤重新掷印成  

和寿中丞伤猿  

遗挂朱栏鎻半防清声难买恨黄金悬崖接果今【`一作身`】何在浅井窥星影巳沉归宅叶铺曽睡石入朝灯照旧啼林小山罢绕随湘客髙树休升对岳禽天竺省怜伤倍切亲知寛【`一作知觅`】和思难任相门恩重无由报竟托仙郎日夜吟  

上灵州令狐相公【`一作赠髙仆射自安西赴阙一作赠功臣`】  

征蛮【`一作南`】破虏汉功臣提剑归来万里身笑【`一作闲`】倚凌烟金柱看形容憔悴【`一作消瘦又作惆怅`】老于真  

寓言  

三千宫女露蛾眉笑煮黄金日月迟麟鳯隔云攀不及空山惆怅夕阳时  

客亭对月  

游子离魂陇上花风飘浪卷绕天涯一年十二度圆月十一囘圆不在家  

宿鄠郊赠罗处士  

川静星髙栎【`一作栗`】已枯南山落石水声麤白云钓客窗中宿卧数嵩峰聼五湖  

有寄【`一作赠`】  

爱酒耽棊田处士弹琴咏史贾先生御沟临岸有云石不见鹤来何处行  

送三藏归西天国  

十万里程多少碛沙中【`一作碛头`】弹舌授防龙【`奘公弹舌念梵语心经以授流沙之龙`】五天到日应头白月落长安半夜钟  

金陵怀古  

古来无此战争功日日戈船卷海风一遇【`一作度`】灵鼇开睡眼六朝灰尽九江空  

长安县防  

主人寂寞客迍邅愁絶【`一作列`】终南满案【`一作眼`】前乞取中庭藤五尺【`一作丈`】为君髙斸扣【`一作望`】青天  

题晰上人贾岛诗卷  

贾生诗卷惠休装百叶莲花万里香供得半年吟不足长须字字顶司仓  

送僧清演归山  

毛褐斜肩背负经晓思吟入窦山青峰前野水横官道踏着秋天三四星  

赠僧  

不羡王公与贵人唯将云鹤自相亲闲来石上观流水欲洗禅衣未有尘  

题学公院池莲  

竹引山泉玉甃池栽莲莫【`一作却一作休`】怪藕生丝如何不似麻衣客坐对秋风待一枝  

山居喜友人见访  

入云晴斸茯苓还日暮逢迎木石间看待诗人无别物半潭秋水【`一作烧`】一房山  

秋宿长安韦主簿防  

水木清凉夜直防愁人楼上唱寒更坐劳同歩帘前月鼠动牀头印鎻声  

冬忆友人  

吟上山前数竹枝叶翻似雪落霏霏枕前明月谁动影睡里惊来不觉归  

怀圭峯影林泉  

吾家旧物贾生传入内遥分锡杖泉鹤去帝移宫女防更堪呜咽过楼前  

赠青龙印禅师  

雨涩秋刀剃雪时庵前曽礼草堂师居人昨日相过説鹤已生孙竹满池  

戏赠侯常侍  

葛洪卷与江淹赋名动天邉傲石居两蜀词人多载后同君讳却马相如  

绣岭宫词  

春日迟迟春草緑【`一作春草萋萋春水緑`】野棠开尽飘香玉绣岭宫前鹤髪翁犹唱开元太平曲  

中秋月【`一作廖凝诗`】  

九十日秋色今秋已半分孤光吞列宿四面絶防云众木排疎影寒流叠细纹遥遥望丹桂心绪更纷纷  

宿书僧【`一作记`】院  

夜水笔前澄时推外学能书成百个字庭转防遭灯寄墨大坛吏分牋蜀国僧为题江寺塔牌挂入云层  

雪  

迢迢来极塞连阙谓【`一作渭`】风吹禅客呵金锡征人擘冻旗细填虫穴满重压鹤巢欹有影晴飘野无声夜落池正緐秦甸暖渐厚楚宫饥冻挹分泉涩光凝二阁痴踏遗兰署迹聼起石门思用表丰年瑞无令埽玉墀  

述懐二十韵献覃懐相公  

帝梦求良弼生申属圣明青云县器业白日贯忠贞【`一作精`】霭霭随春动忻忻共物荣静冝浮竞息坐觉好风生万国闻应跃千门望尽倾瑞含杨栁色气变管声百辟寻知度三阶正有程鲁儒规蕴借周诰美和平碧水遗幽抱朱丝寄逺情风流秦印绶仪表汉公卿忠谠期登用囘邪自震惊云开长剑倚路絶一峰横九野方无事沧溟本不争国将身共计心与众为城早晚中条下红尘一顾清南潭容伴鹤西笑忽迁莺折树恩难报懐仁命甚轻二年犹困辱百口望经营未在英侯选空劳短羽征知音初【`一作祈`】相国从此免长鸣  

岁暮自广江至新兴徃复中题峡山寺  

薄暮縁西峡停桡一访僧鹭巢行卧栁猿饮倒埀藤水曲岩千叠云深树百层山风寒殿磬溪雨夜船灯滩涨危槎没泉冲怪石崩中台一襟泪歳杪别良朋  

冬日送凉州刺史  

宠饯西门外双旌出汉陵未辞金殿日巳梦雪山灯地逺终峰尽天寒朔气凝新年行已到旧典听难胜吏扫盘雕影人遮散马乗移军驼防角下塞掾河氷猎近昆仑兽吟招碛石僧重输右藏实方见左车能兵聚邉风急城寛夜月澄连营烟火岭望诏几回登  

过贾浪仙旧地  

鹤外唐来有谪星长江东注冷沧溟境搜松雪仙人岛吟歇林泉主簿防片月巳能临榜黒遥天何益抱坟青年年谁不登髙第未胜骑驴入画屛  

句  

公道此时如不得昭陵恸哭一生休【`北梦言云洞三榜裴贽第二榜防夜帘前献诗云云寻卒蜀中贽无子人谓屈洞所致`】  

## 御定全唐诗卷七百二十四  

唐求【`一作球`】  

唐求居蜀之味江山至性纯慤王建帅蜀召为叅谋不就放旷疎逸邦人谓之唐隐居为诗撚稿为圆纳之大瓢后卧病投瓢于江曰斯文茍不沈没得者方知吾苦心尔至新渠有识者曰唐山人瓢也接得之十才二三今编诗一卷  

酬友生早秋  

彤云将欲罢蝉栁响如秋雾散九霄近日程三伏愁残阳宿雨霁髙浪碎沙沤袪足余旬后分襟任自由  

晓发  

旅馆天曙整车趋远程几处晓钟断半桥残月明沙上【`一作际`】鸟犹在【`一作睡`】渡头人未【`一作巳`】行去去古时道马嘶三两声  

客行  

上山下山去千里万里愁树色野桥暝雨声孤馆秋南北眼前道东西江畔舟世人重金玉无金徒逺游  

题郑处士隐居  

不信最清旷及来愁已空数防石泉雨一溪霜叶风业在有山处道成无事中酌尽一尊酒病【`一作老`】夫【`一作翁`】顔亦红  

古寺  

路傍古时寺寥落藏金容破塔有寒草坏楼无晓钟乱纸失经偈断碑分篆踪日暮月光吐绕门千树松  

赠着上人  

掩门江上住尽日更无为古木坐禅处残星鸣磬时水浇冰滴滴珠数落累累自有闲行伴青藤杖一枝  

马嵬感事  

冷气生深殿狼星渡远关九城鼙鼓内千骑道途间凤髻随秋草銮舆入暮山恨多留不得悲泪满龙顔  

赠行如上人  

不知名利苦念佛老岷峨衲补云千片香烧印【`一作焚篆`】一窠恋山人事少怜客道心多日日斋钟后髙悬滤水罗  

送友人归卭州  

鹤鸣山下去满箧荷瑶琨放马荒田草看碑古寺门渐寒沙上雨【`一作路`】欲暝【`一作暖`】水边村莫忘分襟处梅花扑酒尊  

和舒上人山居即事  

败叶填溪路残阳过野亭仍弹一滴水更读两张经暝鸟烟中见寒钟竹里听不多山下去人世尽羶腥  

发卭州寄友人  

茫茫驱一马自叹又何之出郭见山处待船逢雨时晓鸡鸣野店寒叶堕秋枝寂寞前程去闲吟欲共谁  

舟行夜泊防州  

维舟镜面中迥对白盐峰夜静沙堤月天寒水寺钟故园何日到旧友几时逢欲作还家梦青山一万重  

山东兰若遇静公夜归  

松门一径微苔滑往来稀半夜闻钟后浑身带雪归问寒僧接杖辨语犬衔衣又是安禅去呼童闭竹扉  

边将  

三千防塞儿独自滞边陲老向二毛见秋从一叶知地寒乡思苦天暮角声悲却被交亲笑封矦未有期  

秋寄　江舒公【`缺一字`】  

故人何处望秋色满江濆入水溪虫乱过桥山路分鹤归松上月僧入竹间云莫惜中宵磬从敎梦里闻  

题杨山人隐居  

深山道者家门户带烟霞緑缀沿岩草红飘落水花半庭栽小树一径扫平沙往往溪边坐持竿到日斜  

夜上隠居寺  

寻师拟学空空住虎磎东千里照山月一枝惊鹤风年如流去水山似转来蓬尽日都无事安禅石窟中  

友人见访不值因寄  

门户寒江近篱墙野树深晚风揺竹影斜日转山阴砌觉披秋草牀惊倒古琴更闻邻舍说一只鹤来寻  

涂次偶作  

岁月客中销崎岖力自招问人寻野寺牵马渡危桥为雨疑天晩因山觉路遥前程何处是一望又迢迢  

送友人江行之庐山肄业  

蜀国初开棹庐峰拟拾萤兽皮裁褥暖莲叶制衣馨楚水秋来碧巫山雨后青莫敎衔凤诏三度到中庭  

山居偶作  

趋名逐利身终日走风尘还到水边宅却为山下人僧敎开竹户客许戴纱巾且喜琴书在苏生未厌贫  

赠道者  

披霞戴鹿胎岁月不能催饭把琪花煮衣将藕叶裁鹤从归日养松是小时栽往往樵人见溪边洗药来  

卭州水亭夜防送顾非熊之官  

寂寞卭城夜寒塘对庾楼蜀关蝉已噪秦树叶应秋道路连天逺笙歌到晓愁不堪分袂后残月正如钩  

题青城山范贤观  

数里缘山不厌难为寻真诀问黄冠苔铺翠防仙桥滑松织香梢古道寒昼傍緑畦薅嫩玉夜开红灶撚新丹钟声巳断泉声在风动茅【`一作瑶`】花月满坛  

送僧讲罢归山  

休将如意辨真空吹尽天花任晓风共看玉蟾三皎洁独悬金锡一玲珑岩间松桂秋烟白江上楼台晩日红依旧曹溪念经处野泉声在草堂东  

题友人寓居  

寓居无不在天涯莫恨秦关道路赊缭绕城邉山是蜀弯环门外水名巴黄头卷席賔初散白鼻嘶风日欲斜何处一声金磬发古松南畔有僧家  

伤张玖秀才  

铜梁剑阁几区区十上探珠不见珠卞玉影沈沙草闇骅骝声断陇城孤入关词客秋怀友出户孀妻晓望夫吴水楚山千万里旅魂归到故乡无  

题李少府别业  

寻得仙家不姓梅马嘶人语出尘埃竹和庭上春烟动花带溪头晓露开绕户白云终日在傍松黄鹤有时来何年亦作围碁伴一到松间醉一囘  

赠楚公  

曽闻半偈雪山中贝叶飜时理尽通般若恒添持戒力落义谁算念经功云间晓月应难染海上虚舟自信风长说满庭花色好一枝红是一枝空  

题王山人  

红藤一拄脚常轻日日缘溪入谷行山下有家身未老灶前无火药初成经秋少见闲人说带雨多闻野鹤鸣知到蓬莱难再访问何方法得长生  

庭竹  

月笼翠叶秋承露风亚繁梢暝扫烟知道雪霜终不变永留寒色在庭前  

题常乐寺  

桂冷香闻【`一作松香`】十里间殿台浑不似人寰日斜囘首江头望一片晴【`一作闲`】云落后山  

题【`一作送`】刘链师归山  

风急云轻鹤背寒洞天谁道却归难千山万水瀛洲路何处烟飞是醮坛  

酬舒公见寄  

无客不言云外见为文长遣世间知一声松径寒吟后正是前山雪下时  

巫山下作  

细腰宫尽旧城摧神女归山更不来唯有楚江斜日里至今犹自绕阳台  

句  

恰似有龙深处卧被人惊起黑云生【`临池洗砚见纪事`】  

## 御定全唐诗卷七百二十五  

于邺  

于邺唐末进士诗一卷  

书怀  

长安多路岐西去欲何依浮世祗如此旧山长忆归自离京国久应已故人稀好与孤云住孤云无是非  

书情  

负郭有田在年年长废耕欲磨秋镜净恐见白头生未作一旬别已过千里程不知书与劒十载两无成  

涂中作【`一作出门`】  

西【`一作东`】南千里程【`一作行`】处处有车声若使地无利始应人不营天涯犹马到石迹尚【`一作亦`】尘生如此未曾息蜀山终冀平  

春过函谷关  

几度作游【`一作行`】客客行长苦辛愁看函谷路老尽布衣  

人岁逺关犹固时移草亦春何当名利息遣此絶征轮  

褒中即事  

风吹残雨歇云去有烟霞南浦足游女【`一作士`】緑苹应发花逺钟当【`一作常`】半夜明月入【`一作落`】千家不作故乡梦始知京洛赊  

岁暮还家  

东西流不驻白日与车轮残雪半成水微风应欲春几经他国岁已减故乡人回首长安道十年空【`一作长`】苦辛  

还家  

为客忆归舍【`一作来`】归来还寂寥壮时看欲过白首固【`一作故`】非遥独酌几回醉此愁终【`一作终年恨`】不销犹残鸡与犬驱【`一作同`】去住山椒  

题华山麻处士所居【`一本无所居二字`】  

贵贱各扰扰皆逢朝市间到此马无迹始知君独闲冰破听敷水雪晴【`一作消一作时`】看华山西风寂寥地唯我坐忘还  

天南怀【`一作忆`】故人  

独行千里尘轧轧转征轮一别已多日总看成老人洞庭雪不下故国草应春三月烟波暖南风生緑苹  

路傍草  

春至始青青香车碾已平不知山下处来向【`一作绕`】路傍生每岁有人在何时无马行应随【`一作和`】尘与土吹满洛阳城  

秋夕闻雁  

星汉欲沈尽谁家砧未休忽闻凉雁至如报杜陵秋千树又【`一作有`】黄叶几人新白头洞庭今夜客一半却登【`一作回`】舟  

洛中有怀  

潺潺伊洛河寂寞少恩波銮驾久不【`一作不东`】幸洛阳春草多  

送魏山韦处士【`一作送田处士西游`】  

阴阴亭【`一作田`】际间相顾惨离顔一片云飞去嵯峨空魏山  

白樱桃  

王母阶前种几株水晶帘内看如无只应汉武金盘上泻得白露珠  

白樱树  

记得花开雪满枝和蜂和蝶带花移如【`一作只`】今花落游蜂去空作主人惆怅诗  

下第不胜其忿题路左佛庙  

雀儿未逐飏风髙下视鹰鹯意气豪自谓能生千里足黄昬依旧委蓬蒿  

感怀【`一作感情　以下一本俱作于武陵诗`】  

东风吹草色空使客蹉跎不设太平险更应游子多几伤【`一作觞`】行处泪【`一作酒`】一曲醉中歌尽向青门外东随渭水波  

游中梁山  

僻地好泉石何人曾陆沈不知青嶂外更有白云深因此见乔木几回思旧林殷勤猨与【`一作与猨`】鸟唯我独何心  

寻山  

到此絶车轮萋萋草树春青山如有利白石亦成尘水濶应无路松深不见人如知巢与许千载迹犹新  

宿江口  

南渡人来絶喧喧雁满沙自生江上月长有客思家半夜下霜岸北风吹荻花自惊归梦断不得到天涯  

秋夜达萧关  

扰扰浮【`一作游`】梁路人忙月自闲去年为塞客今夜宿萧关辞国几经岁望乡空见山不知江叶下又作布衣还  

斜谷道  

乱峰连疉嶂千里绿峨峨蜀国路如此游人车亦过逺烟当驿敛骤雨逐风多独忆紫芝叟临风歌旧歌  

过百牢关贻舟中者  

蜀国少平地方思京洛间逺为千里客来度百牢关帆影清江水铃声碧草山不因【`一作贪`】名与利尔我【`一作我尔`】各应闲  

客中览镜  

何当开此镜即见发如丝白日急于水少年能几时每逢芳草处长返故园迟所以多为客蹉跎欲怨谁  

长安逢隐者  

征车千里至碾遍六街尘向此有营地忽逢无事人昔时顔未改浮世路多新且脱衣沽酒终南山欲春  

与僧话【`一作语`】旧  

草堂前有山一见一相寛处世贵僧静青松因岁寒他山逢旧侣尽日话长安所以闲行迹千回绕药栏  

赠王道士  

日日市朝路何时无苦辛不随丹灶客终作白头人浮世度千载桃源方一春归来华表上应笑北邙尘  

匣中琴  

世人无正心虫网匣中琴何以经时废非为娱耳音独今髙韵在谁感隙尘深应是南风曲声声不合今  

友人亭松  

俛仰不能去如逢旧友同曾因春雪散见在华山中何处有明月访君听逺风相将归未得各占石岩东  

过洛阳城  

古来利与名俱在洛阳城九陌鼓初起万车轮已行周秦时几变伊洛水犹清二月中桥路鸟啼春草生  

客中月【`一作望月`】  

离家凡几宵一望一寥寥新魄又将满故乡应渐遥独临彭蠡水逺忆洛阳桥更有乗舟客凄然亦驻桡  

王将军宅夜听歌  

朱槛满【`一作铺`】明月美人歌落梅忽惊尘起处疑有凤飞来一曲听初彻几年愁暂开东南正云雨不得见阳台  

长信【`一作春`】宫  

莫问【`一作访`】古宫名古宫空有【`一作古`】城惟【`一作只`】应东去水不改旧时声  

髙楼  

逺天明月出照此谁家楼上有罗衣裳【`一作色`】凉风吹不休【`一作秋`】  

## 御定全唐诗卷七百二十六  

陆贞洞  

陆贞洞吴郡进士诗一首  

和三乡诗【`会昌时有女子题诗三乡驿和者十人`】  

惆怅残花怨暮春孤鸾舞镜倍伤神清词好个干人事疑是文姬第二身  

刘谷  

刘谷与李郢同时诗一首  

和三乡诗  

兰蕙芬香见玉姿路傍花笑景迟迟苎萝山下无穷意并在三乡惜别时  

王祝  

王祝字不耀给事中常州刺史诗一首  

和三乡诗  

女几山前岚气低佳人留恨此中题不知云雨归何处  

空使王孙见即迷  

王涤  

王涤字用霖琅琊人景福中擢第累官中书舍人后终于闽诗一首  

和三乡诗  

浣纱游女出关东旧迹新词一梦中槐陌栁亭何限事年年回首向春风  

韦氷  

韦氷唐末邺令诗一首  

和三乡诗  

来时欢笑去时哀家国迢迢向越台待写百年幽思尽故宫流水莫相催  

李昌邺  

李昌邺唐末人诗一首  

和三乡诗  

红粉萧娘手自题分明幽怨发云闺不应更学文君去泣向残花归剡溪  

王硕  

王硕唐末人诗一首  

和三乡诗  

无姓无名越水滨芳词空怨路傍人莫敎才子偏惆怅宋玉东家是旧邻  

李缟  

李缟唐末人诗一首  

和三乡诗  

会稽王谢两风流王子沉沦谢女愁归思若随文字在路傍空为感千秋  

张绮  

张绮唐末人诗一首  

和三乡诗  

洛川依旧好风光莲帐无因见女郎云雨散来音信断此生遗恨寄三乡  

髙衢  

髙衢唐末人诗一首  

和三乡诗  

南北千山与万山轩车谁不思乡关独留芳翰悲前迹陌上恐伤桃李顔  

贾驰  

贾驰与曹邺同时诗二首  

复覩三乡题处留赠  

壁古字未灭声长响不絶蕙质本如云松心应耐雪耿耿离幽【`一作崖`】谷悠悠望瓯越杞妇哭夫时城崩无此说  

秋入关  

河上微风来关头树初湿今朝关城吏又见孤客入上国谁与期西来徒自急  

赵光远  

赵光远华州刺史隲之子不第而没光化中韦庄奏赠官诗三首  

咏手二首  

妆成皓腕洗凝脂背接红巾掬水时薄雾袖中拈玉斚斜阳屏上撚青丝唤人急拍临前槛摘杏髙揎近曲池好是琵琶畔见细圆无节玉参差  

撚玉搓琼软复圆绿窗谁见上琴慢笼彩笔闲书字斜指瑶阶笑打钱炉面试香添麝炷舌头轻防贴金钿象床珍簟宫棊处拈定文楸占角邉  

题妓莱儿壁【`一作题北里妓人壁`】  

鱼钥兽环斜掩门萋萋芳草忆王孙醉凭青琐窥韩寿闲掷金梭恼谢鲲不夜珠光连玉匣辟寒钗影落瑶尊欲知肠断相思处役尽江淹别后魂  

郑良士【`一作士良`】  

郑良士字君梦闽人昭宗时献诗五百篇授补阙白岩集十卷今存三首  

题兴化髙田院桥亭  

到此溪亭上浮生始觉非野僧还惜别游客亦忘归月满千岩静风清一磬微何时脱尘役杖履愿相依  

游九鲤湖  

仄径倾崖不可通湖岚林霭共溟蒙九溪瀑影飞花外万树春声细雨中覆石云闲丹灶冷采芝人去洞门空我来不乞邯郸梦取醉聊乘郑国风  

寄富洋院禅者  

画破青山路一条走鞭飞盖去何遥碍天岩树春先冷锁院溪云昼不销霅上茗芽因客煑海南沈屑为斋烧谁能学得空门士冷却心灰守寂寥  

萧项  

萧项萧田人官侍郎昭宗末年尝同翁承赞为册礼使使闽诗一首  

赠翁承赞漆林书堂诗  

轺车故国世应稀昔日书堂二纪归手植松筠同茂盛身荣金紫倍光辉入门邻里喧迎接列坐儿童见等威却对芸窗勤苦处举头全是锦为衣  

## 御定全唐诗卷七百二十七  

胡令能  

胡令能莆田隐者少为负局锼钉之业梦人剖其腹以一卷书内之遂能吟咏逺近号为胡钉铰诗四首  

喜韩少府见访  

忽闻梅福来相访笑着荷衣出草堂儿童不惯见车马走入芦花深处藏  

观郑州崔郎中诸妓绣様【`一本题作咏绣障`】  

日暮堂前花蘂娇争拈小笔上牀描绣成安向春园里引得黄莺下栁条  

小儿垂钓  

蓬头穉子学垂纶侧坐莓苔草映身路人借问遥招手怕得鱼惊不应人  

王昭君  

胡风似劒锼人骨汉月如钩钓胃肠魂梦不知身在路  

夜来犹自到昭阳  

严郾  

严郾唐末人诗二卷今存二首  

望夫石  

何代提戈去不还独留形影白云间肌肤销尽雪霜色罗绮防成苔藓斑江鷰不能传逺信野花空解妬愁顔近来岂少征人妇笑采蘼芜上北山  

赋百舌鸟  

此禽轻巧少同伦我听长疑舌满身星未没河先报晓栁犹粘雪便迎春频嫌海燕巢难定却讶林莺语不真莫倚春风便多事玉楼还有晏眠人  

蒋肱  

蒋肱唐未尝客荆南成汭幕诗一首  

永州陪郑太守登舟夜宴席上各赋诗  

江头朱绂间青衿岂是仙舟不可寻谁敢强登徐稚榻自怜还学谢安吟月凝兰櫂轻风起妓劝金罍尽醉斟剪尽蜡红人未觉归时城郭晓烟深  

张逈  

张逈唐末人少年苦吟梦五色云自天而下取吞之遂精雅道诗一首  

寄逺  

锦字凭谁达闲庭草又枯夜长灯影灭天逺雁声孤蝉鬓凋将尽虬髯白也无防回愁不语因看朔方图【`逈尝携此谒齐巳防头吟讽为改虬髯黑在无逈遂拜作一字师`】  

张友正  

张友正唐末人诗一卷今存二首  

春草凝露  

苍苍芳草色含露对青春已赖阳和长仍慙润泽频日临残未滴风度欲成津蕙叶垂偏重兰丛洗转新将行愁裛迳欲采畏濡身独爱池塘畔清华逺袭人  

锦带佩吴钩  

带劒谁家子春朝紫陌游结边霞聚锦悬处月随钩防缕回文出雄芒练影浮叶依花里艳霜向锷中秋的皪宜骢马斓斒映绮裘应须持报国一刎月支头  

伍唐珪  

伍唐珪袁州宜春人诗三首  

山中卧病寄卢郎中  

十年耕钓水云间住僻家贫少徃还一径緑苔凝晓露满头白发对青山野僧采药来医病樵客携觞为解顔空恋旧时恩奬地无因匍匐出柴关  

寒食日献郡守  

入门堪笑复堪怜三径苔荒一钓船慙愧四隣教断火不知厨里久无烟  

上苏使君  

江西昔日推韩注袁水今朝数赵祥纵使文翁能待客终栽桃李不成行  

孙棨  

孙棨字文威自号无为歴官御史翰林学士中书舍人诗六首  

赠妓人王福娘  

防翠仙衣红玉肤轻盈年在破初霞杯醉劝刘郎赌云髻慵邀阿母梳不怕寒侵缘带宝每忧风举倩持裾谩圗西子晨【`一作为`】妆様西子元来未得如  

题妓王福娘墙  

移壁回窗费防朝指镮偷解博红【`一作兰`】椒无端鬬草输邻女更被拈将玉歩揺  

寒绣衣裳饷阿娇新团香兽不禁烧东邻起様裙腰濶蹙黄金线【`一作一`】几【`一作两`】条【`以下二首题一作题北里妓人壁`】  

试共卿卿语笑初【`一作麤`】画堂连遣侍儿呼寒肌不耐金如意白獭为膏郎有无  

戏李文逺  

引君来访洞中仙新月如睂拂户前领取嫦娥攀取桂便从陵谷一时迁  

题刘泰娘舍【`泰娘北曲内小家中门前一樗树年齿甚妙粗有容色以居非其所人不知之余过其舍题诗云云同游闻之诘朝诣之者结驷于门矣`】  

寻常凡木最轻樗今日寻樗桂不如汉髙新破咸阳后英俊奔波遂吃虚  

顔荛  

顔荛登进士第昭宗时为中书舍人诗一首  

戏张道人不饮酒  

言自云山访我来每闻奇秘觉叨陪吾师不饮人间酒应待流霞即举杯  

句  

爽籁尽成鸣鳯曲游人多是弄珠仙【`见方舆胜覧`】  

张为  

张为唐末江南诗人诗一卷今存三首  

秋醉歌  

金风飒已【`一作飒飒`】起还是招渔翁携酒天姥岑自弹峄阳桐脱却登山履赤脚翘青笻泉声扫残暑猨臂攀长松翠微泛罇绿苔藓分烟红造化处术内相对数壶空醉眠岭上草不觉夜露浓一梦到天晓始觉一醉中皎然梦中路直到瀛洲东初平把我臂相与骑白龙三留对上帝玉楼十二重上帝赐我酒送我敲金钟宝阁香敛苒琪树寒玲珑动叶如笙篁音律相怡融珍重此一醉百骸出天地长如此梦魂永谢名与利  

谢别毛仙翁【`大中戊寅岁为薄游长沙获女奴于岳麓下惑之岁余成羸疾偶遇仙翁知其为妖所祟以药一粒授为焚之气郁烈闻百歩魅妾一号而毙乃木偶人也又吞以丹砂如黍者三疾遂瘳为作诗别之`】  

羸形感神药削骨生丰肌兰炷飘灵烟妖怪立诛夷重覩日月光何报父母慈黄河浊衮衮别泪流澌澌黄河清有时别泪无收期  

渔阳将军  

霜髭拥颔对穷秋着白貂裘独上楼向北望星提劒立一生长为国家忧  

句  

到处即闭户逢君方展睂【`纪事云为此句最有诗称`】  

马冉  

马冉唐末万州刺史诗一首  

岑公岩  

南溪有仙涧咫尺非人间泠泠松风下日暮空苍山周镛  

周镛唐末诸暨县人诗一首  

诸暨五泄山  

路入苍烟九过溪九穿岩曲到招提天分五溜寒倾北地秀诸峰翠挿西凿径破崖来木杪驾泉鸣竹落榱题当年老黙无消息犹有词堂一杖藜  

刘赞【`一作瓒`】  

刘赞唐末人诗一首【`按唐末刘赞有三一魏州人举进士为罗绍威判官仕唐明宗中书舍人一桂阳人宰相瞻之子擢进士仕梁充崇政殿学士一仕闽王曦为御史中丞三人皆与罗隐同时未知孰是`】  

赠罗隐  

人皆言子屈独我谓君非明主既难谒青山何不归年虚侵雪鬓尘枉汚麻衣自古逃名者至今名岂微  

句  

絮花飞起雪漫漫长得宫娥带笑看【`栁枝词　见吟香襍录`】任翻  

任翻【`一作蕃`】唐末人诗集一卷今存诗十八首  

洛阳道  

憧憧洛阳道尘下生春草行者岂无家无人在家老鸡鸣前结束争去恐不早百年路傍尽白日车中晓求富江海狭取贵山岳小二端立在途奔走无由了  

春晴  

楚国多春雨柴门喜晩晴幽人临水坐好鸟隔花鸣野色临空阔江流接海平门前到溪路今夜月分明  

秋晩郊居  

逺声霜后树秋色水边村野迳无来客寒风自动门海山藏日影江月落潮防惆怅髙飞晩年年别故园  

秋晩途次  

秋色满行路此时心不闲孤贫游上国少壮有衰顔众鸟巳归树旅人犹过山萧条逺林外风急水潺潺  

葛仙井  

古井碧沈沈分明见百寻味甘传邑内脉冷应山心圆入月轮净直涵峰影深自从仙去后汲引到如今  

桐柏观  

飘飘云外者【`一作客`】蹔宿聚仙堂半夜人无语中宵月送凉鹤归髙树静萤过小池光不得多时住门开是事忙  

冬暮野寺  

江东寒近腊野寺水天昏无酒可销夜随僧早闭门照墙灯影短着瓦雪声繁飘泊仍千里清吟欲断魂  

赠济禅师  

碧峰秋寺内禅客已无情半顶发根白一生心地淸竹房侵月静石径到门平山下尘嚣路终年誓不行  

经堕泪碑  

羊公传化地千古事空存碑已无文字人犹敬子孙岘山长闭恨汉水自流恩数处烟岚色分明是泪痕  

长安冬夜书事  

忧来长不寐往事重思量清渭几年客故衣今夜霜春风谁识面水国但牵肠十二门车马昏明各自忙  

越江渔父  

借问钓鱼者持竿多少年眼明汀岛畔头白子孙前櫂入花时浪灯留雨夜船越江深见底谁识此心坚  

哭友人  

逢着南州史江边哭问君送终时有雪归葬处无云官库惟留劒隣僧共结坟儿孙未成立谁与集遗文  

送李衡  

羇栖亲故少逺别惜清才天畔出相送路长知未回欲销今日恨强把异乡杯君去南堂后应无客到来  

宫怨  

泪干红落脸心尽白垂头自此方知怨从来岂信愁  

惜花  

无语与花别细看枝上红明年又相见还恐是愁中  

宿巾子山禅寺  

絶顶新秋生夜凉鹤翻松露滴衣裳前峰月映半江水僧在翠微开竹房  

再游巾子山寺  

灵江江上帻峰寺三十年来两度登野鹤尚巢松树徧竹房不见旧时僧  

三游巾子山寺感述  

清秋絶顶竹房开松鹤何年去不回惟有前峰明月在夜深犹过半江来  

荆浩  

荆浩字浩然沁水人隐太行洪谷自号洪谷子工丹青尤长山水为唐末之冠诗一首  

画山水图荅大愚  

恣意纵横埽峰峦次第成笔尖寒树瘦墨澹野云轻岩石喷泉窄山根到水平禅房时一展兼称苦空情  

张直  

张直濮州人号逍遥先生青州王师范尝聘之诗二首  

宿顾城二首【`顾城在范县东`】  

緑草展青裀樾影连春树茅屋八九家农器六七具主人有好怀搴衣留我住春酒新泼醅香美连糟滤一醉卧花阴明朝送君去  

醉卧夜将半土底闻鸡啼惊骇问主人为我剖荒迷武汤东伐韦固君含悲凄神夺悔悟魄幻化为石鸡形骸仅盈寸咿喔若啁蜺吾村耕耘叟多获于锄犂陈光  

陈光唐末人诗一卷今存一首  

题桃源僧  

桃源有僧舍跬歩异人天花乱似无主鹤鸣疑有仙轩廊明野色松桧湿春烟定拟辞尘境依师过晩年  

## 御定全唐诗卷七百二十八  

周昙  

周昙唐末守国子直讲咏史诗八卷今编爲二卷  

吟叙  

歴代兴亡亿万心圣人观古贵知今古今成败无多事月殿花台幸一吟  

闲吟  

考摭妍蚩用破心翦裁千古献当今闲吟不是闲吟事事有闲思闲要吟  

唐虞门  

唐尧  

祅氛不起瑞烟轻端拱垂衣日月明传事四方无外役茅茨深处土堦平  

虞舜  

进善惩奸立帝功功成揖让益温恭满朝卿士多元凯  

为黜兜苖与四凶  

舜妃  

苍梧一望隔重云帝子悲寻不记春何事泪痕偏在竹贞姿应念节髙人  

再吟  

潇湘何代泣幽魂骨化重泉志尚存若道地中休下泪不应新竹有啼痕  

三代门  

夏禹  

尧违天孽頼询谟顿免洪波浸碧虚海内生灵微伯禹尽应随浪化为鱼  

再吟  

万古龙门一旦开无成甘死作黄能司空定有匡尧术九载之前何处来  

太康  

师保何人为琢磨安知父祖苦辛多酒酣禽色方为乐讵肯闲听五子歌  

后稷  

人惟邦本本由农旷古谁髙后稷功百谷且繁三曜在牲牢郊祀信无穷  

文王  

昭然明徳报天休禴祭惟馨胜杀牛二老五侯何所诈不归商受尽归周  

武王  

文王寝膳武王随内竖言安色始怡七载岂堪囚羑里一夫为报亦何疑  

太公  

昌猎关西纣猎东纣怜崇虎弃非熊危邦自谓多麟凤肯把王纲取钓翁  

再吟  

东邻不事事西邻御物卑和物自亲天下言知天下者兆人无主属贤人  

又吟  

千妖万态逞妍姿破国亡家更是谁匡政必能除茍媚去邪当断勿狐疑  

子牙妻  

陵柏无心竹变秋不能同戚拟同休岁寒焉在空垂涕覆水如何欲再收  

周公  

文武传芳百代基几多贤哲守成规仍闻吐握延儒素犹恐民疵未尽知  

夷齐  

譲国由衷义亦乖不知天命匹夫才将除暴虐诚能阻何异崎岖助纣来  

管蔡  

伊商胡越尚同圗管蔡如何有异谟不念祖宗危社稷强干仁圣遣行诛  

成王  

成王有过伯禽笞圣惠能新日自奇王道既成何所感越裳呈瑞凤来仪  

幽王  

狼烟篝火为边尘烽候那宜恱妇人厚徳未闻闻厚色不亡家国幸亡身  

平王  

犬戎西集杀【`一作犯灭`】幽王邦土何由不便亡宜臼东来年更远川流难【`一作虽`】絶信源长  

春秋战国门  

祭足  

吴鲁燕韩岂别宗曽无外御但相攻当时周郑谁为相交质将何服远戎  

再吟  

周室衰微不共匡干戈终日互争强诸侯若解尊天子列国何因次第亡  

隐公  

今古难隄是小人茍希荣宠任相亲陈谋不信怀忧惧反间须防却害身  

庄公  

齐甲强临力有余鲁庄为战念区区鱼丽三鼓微曹刿肉食安能暇远谟  

哀公  

贤为邻用国忧危庙算无非委豓奇两叶翠娥春乍展一毛须去不难吹  

再吟  

好龙天为降真龙及见真龙瘁厥躬接下不勤徒好士叶公何异鲁哀公  

平公  

鸿鹄轻腾万里髙何殊朝野得贤豪能知翼戴穹苍力不是蒙茸腹背毛  

文公  

灭虢吞虞未息兵柔秦败楚霸威成文公徒欲三强服分晋元来是六卿  

景公  

觉病当宜早问师病深难疗恨难追晋侯徒有秦毉缓疾在膏肓救巳迟  

卫灵公  

子鱼无隠欲源清死不忘忠感卫灵伯玉既亲知徳润残桃休吃悟兰馨  

陈灵公  

谁与陈君嫁祸来孔宁行父夏姬媒灵公徒认徴舒面至死何曽识祸胎  

陈蔡君  

楚聘宣尼欲道光是时陈蔡畏邻强庸谋但解遮贤路不解迎贤谋自昌  

楚惠王  

芹中遇蛭强为吞不欲縁微有害人何事免成心腹疾皇天惟徳是相亲  

楚怀王  

不听陈轸信张仪六里商于果见欺既舍黔中西换得又令生去益堪悲  

再吟  

不得商于又失齐楚怀方寸一何迷明知秦是虎狼国更忍车轮独向西  

韩惠王  

韩惠开渠止暴秦营田万顷饱秦人何殊般肉供羸兽兽壮安知不害身  

顷襄王  

秦防荆王死不还秪縁偏听子兰言顷襄还信子兰语忍使江鱼葬屈原  

武公  

猛兽来兵秪为文岂宜凉徳拟圗尊君看豹彩蒙麋质人取无难必不存  

华元  

未知军法忌偏颇徒解于思腹漫皤昔日羊斟曽不预今朝为政事如何  

臧孙  

诸孟憎吾似犬狞贤臧哭孟倍伤情季孙爱我如甘疾疾足亡身药故宁  

公叔  

吴起南奔魏国荒必听公叔失贤良无谋纵欲离安邑可免河沟【`一作他时`】徙大梁  

庄辛  

庄辛正谏谓妖词兵及鄢陵始悔思见兎必能知顾犬亡羊补栈未为迟  

孙膑  

曽嫌胜巳害贤人鑚火明知速自焚断足尔能行不足逢君谁肯不酬君  

灵辙  

失水枯鳞得再生翳桑无地谢深情朱轮未染酬恩血公子何由见赤诚  

郭开  

秦袭邯郸岁月深何人沾【`一作解`】赠郭开金廉颇还国李牧在安得赵王为尔擒  

乐羊  

桮羮忍啜得非忠巧佞胡为惑主聪盈箧谤书能寝黙中山不是乐羊功  

虞卿  

割地求和国必危安知坚守絶来思年年来伐年年割割尽邯郸何所之  

豫让  

门客家臣义莫俦漆身吞炭不能休中行智伯思何异国士终期国士酬  

毛遂  

不识囊中頴脱锥功成方信有英奇平原门下三千客得力何曽是素知  

再吟  

定获英奇不在多然须设网遍山河禽虽一目罗中得岂可空张一目罗  

田文  

下客常才不足珍谁为狗盗脱强秦秦关若待鸡鸣出笑杀临淄土偶人  

再吟  

门下三千各自矜频弹剑客独无能田文不厌无能客三窟全身果有慿  

冯讙  

兎窟穿成主再兴辈流狐伏敢骄矜冯讙不是无能者要试君心欲展能  

章子  

在家能子必能臣齐将功成以孝闻改葬义无欺死父临戎安肯背生君  

卞和  

磷磷谁为惑温温至寳凡姿甚易分自是时人多贵耳目无明鉴使俱焚  

季札  

吹毛霜刃过千金生许徐君死挂林宝剑徒称无价宝行心更贵不欺心  

孙武  

理国无难似理兵兵家法令贵遵行行刑不避君王宠一笑随刀八阵成  

夫差  

信听谗言疾不除忠臣须杀竟何如防稽既雪夫差死泉下胡顔见子胥  

少孺  

宝贵亲仁与善邻邻兵何要互相臻螳蜋定是遭黄雀黄雀须防挟弹人  

苏厉  

百歩穿杨箭不移养由堪教听规身隆业着未知退勿遣功名一旦隳  

鬻拳  

鬻拳强谏惧威刑退省怀慙不顾生双刖忍行留痛恨惟君适足见忠诚  

荆轲  

反刃相酬是匹夫安知突骑驾羣胡有心为报怀权畧可在于期与地圗  

再吟  

防尺如霜利不羣恩仇未报反亡身诚哉利噐全由用可惜吹毛不得人  

陈轸  

丹青徒有逞諠哗有足由来不是蛇杀将破军为柱国君今官极更何加  

田饶  

防抛败肉士怀饥仓烂余粮客未炊临难欲行求死士将何恩信致扶危  

鲍叔  

忠臣祝寿吐嘉词鲍叔临轩酒一巵安不忘危臣所愿愿思危困必无危  

晏婴  

正人徒以刃相危贪利忘忠死不为麋鹿命悬当有处驱车何必用奔驰  

再吟  

下泽逢蛇盖是常还如山上见豺狼国中有怪非蛇兽不用贤能是不祥  

又吟  

马毙厩人欲就刑百年临尽一言生赖逢贤相能匡救仍免吾君播恶声  

叔向  

重禄存家不敢言小臣忧祸亦如然明开谏诤能无罪秪此宜为理国先  

师旷  

老能劝学照余生似夜随灯到处明往行前言如不见暗中无烛若为行  

智伯  

三国连兵敌就擒晋阳城下碧波深风涛撼处看沈赵舟楫不从翻自沈  

再吟  

攻城未下惜先分一旦家邦属四邻徒逞威强称智伯不知权变是愚人  

襄子  

君子常闻不迫危城崩何用急重围叛亡能退修文徳果见中牟以义归  

杨回  

三逐乡闾五去君莫知何地可容身杨回不是逢英鉴白首无成一旅人  

顔回  

陋巷箪瓢困有年是时端木饫腥膻宣尼行敎何形迹不肯分甘救【`一作徒行葬`】子渊  

子贡  

救鲁亡吴事可伤谁令利口说田常吴亡必定由端木鲁亦宜其运不长  

再吟  

一言能使定安危安已危人是所宜仁义不思垂敎化背恩亡徳岂儒为  

郑相  

郑相清贤慎有余好鱼鱼至竟何如退鱼留得终身禄禄在何忧不得鱼  

子产  

为政何门是化源寛仁髙下保安全如嫌水徳人多狎拯溺宜将猛济寛  

管仲  

美酒浓馨客要沽门深谁敢强提壶茍非贤主询贤士肯信沽人畏子獹  

再吟  

社鼠穿墙巧庇身何由攻灌若为熏能知窟穴依形势不听谗邪是圣君  

范蠡  

西子能令转嫁吴防稽知尔啄姑苏迹髙尘外功成处一叶翩翩在五湖  

屈原  

满朝皆醉不容醒众浊如何拟独清江上流人真浪死谁知浸润悮深诚  

黄歇  

春申随质若王圗为王轻生大丈夫女子异心安足听功成何更用阴谟  

王后  

连环要解解非难忽碎瑶堦一旦间两国相持兵不解防应俱碎似连环  

樊姬  

侧影频移未退朝喜逢贤相日从髙当时不有樊姬问令尹何由进叔敖  

齐桓公  

三往何劳万乗君五来方见一微臣微臣傲爵能轻主霸主如何敢傲人  

中山君  

敌临烹子一何庸激怒来军速自攻结怨岂思围不解愚谋多以杀为雄  

赵简子  

简子雄心蓄霸机贤愚聊欲试诸儿假言藏宝非真宝不是生知焉得知  

再吟  

谔谔能昌唯唯亡亦由匡正得贤良一从忠谠无周舍吾过何人为短长  

赵宣子  

门人曽不有提弥连嗾呀呀孰敢支临难若敎无茍免乱朝争那以獒为  

韩昭侯  

去年秦伐我宜阳今岁天灾旱且荒对此不思人力困楼门何可更髙张  

魏文公  

冒雨如何固出畋虑乖羣约失干干文侯不是贪禽者示信将为敎化先  

郈成子  

陈乐无懽璧在隅宰臣怀智有微谟茍非成子当明哲谁是仁人可托孤  

秦武阳  

丱岁徒闻有壮名及令为副误荆卿是时环柱能相副谁谓燕囚事不成  

田子方  

太子无嫌礼乐亏愿听贫富与安危贱贫骄物贫终在富贵骄人贵必隳  

淳于髠  

穰穰何祷手何赍一呷村浆与只鸡以少求多诚可笑还如轻币欲全齐  

再吟  

戏问将何对所躭滑稽无骨是常谭昔时王者皆通四近见君王祗好三  

再吟  

曲突徙薪不谓贤焦头烂额飨盘筵时人多是轻先见不独田家国亦然  

田子奇  

少年为吏虑非循一骑奔追委使臣使者不追何所对车中縁见白头人  

百里奚  

船骥由来是股肱在虞虞灭在秦兴裁量何异刀将尺秪系用之能不能  

孙叔敖  

童稚逢蛇叹不祥虑悲来者为埋藏是知阳报由阴施天爵昭然契日彰  

鲁仲连  

昔迸烧牛发战机夜奔惊火走燕师今来跃马怀骄惰十万如无一撮时  

宋子罕  

子怜温润欲归仁吾贵坚廉是宝身自有不贪身内宝玉人徒献外来珍  

宫之奇  

虞虢相依自保安谋臣吞度不为难贪怜璧马迷香饵肯信之奇谕齿寒  

王孙满  

九牧金镕物像成辞昏去乱祚休明兴亡在徳不在鼎楚子何劳问重轻  

顔叔子  

夜雨邻娃告屋倾一宵从寄念悲惊诚知独处从烧烛君子行心要自明  

张孟谭  

强兵四合国将危赖有谋臣为发挥城内蒿铜诚自有无谋谁解见机  

公子无忌  

按剑临笼震咄呼鹞甘枭戮伏鸠辜能怜钝拙诛豪俊悯弱摧强真丈夫  

再吟  

赵解重围魏再昌信陵贤徳日馨芳昬防愚主听谗说公子云亡国亦亡  

侯嬴朱亥  

屠肆监门一贱微信陵交结国人非当时不是二君计疋马那能解赵围  

再吟  

走敌存亡义有余全由雄勇与英谟但如公子能交结朱亥侯嬴何代无  

## 御定全唐诗卷七百二十九  

周昙  

秦门  

胡亥  

鹿马何难辨是非宁劳卜筮问安危权臣为乱多如此亡国时君不自知  

再吟  

盗贼纵横主恶闻遂为流矢犯君轩怪言何不早言者若使早言还不存  

赵髙  

赵髙胡亥速天诛率土兴兵怨毒痡丰沛见机羣小吏功成儿戏亦何殊  

陈渉  

秦法烦苛霸业隳一夫攘臂万夫随王侯无种英雄志燕雀喧喧安得知  

项籍  

九垓垂定弃谋臣一阵无功便杀身壮士诚知轻性命不思辜负八千人  

范増  

智士宁为暗主谟范公曽不读兵书平生心力为谁尽一事无成空背疽  

前汉门  

髙祖  

爱子从烹报主时安知强啜不含悲太公悬命临刀几忍取桮羮欲为谁  

再吟  

北伐匈奴事可悲当时将相是其谁君臣束手平城里三十万兵能忍饥  

周苛纪信  

为主坚能不顾身赴汤蹈火见忠臣后来邦国论心义谁是君王出热人  

酂侯  

共怪酂侯第一功咸称得地合先封韩生不是萧君荐猎犬何人为指踪  

曲逆侯  

社肉分平未足奇须观大用展无私一朝如得宰天下必使还如宰社时  

薛公  

黥布称兵孰敢当薛公三计为斟量上中良策知非用南取长沙是死乡  

条侯  

上将风戈赏罚明矛鋋严闭亚夫营人君却禀将军令按辔垂鞭为缓行  

平津侯  

儒素逢时得自媒忽从徒歩列公台北辰如不延吾辈东阁何由逐汝开  

博陆侯  

栋梁徒自保坚贞毁穴难防雀鼠争不是主人知诈伪如何柱石免欹倾  

夏贺良  

汉代中微亦再昌忠臣忧国冀修禳赤精符防诚非妄枉杀无辜夏贺良  

王莽  

权归诸吕牝鸡鸣殷鉴昭然讵可轻新室不因崇外戚水中安敢寄生营  

再吟  

重赋严刑作祸胎岂知由此乱离媒家传揖让亦难济况是身从倾簒来  

又吟  

铜马朱眉满四方总縁居摄乱天常因君多少布衣士不是公卿即帝王  

毛延寿  

不防金钗赂汉臣徒嗟玉豓委胡尘能知货贿移妍丑岂独丹青画美人  

刘圣公  

不纳良谋刘縯言胡为衔璧向崇宣伤哉乱帝途穷处何必当时谮福先  

樊崇徐宣  

庸中佼佼鐡铮铮百万长驱入帝京首事纵隳三善在归仁何虑不全生  

僭号公孙述  

剑蜀金汤孰敢争子阳才业匪雄英方知在徳不在险危栈何曽阻汉兵  

后汉门  

光武  

成败非儒孰可量儒生何指指萧王萧王得众能寛裕吴汉归来帝业昌  

明帝  

朝臣咸佞孰知非张佚公忠语独奇博士一言除太傅諡为明帝信其宜  

桓帝  

能嫌防扈斩梁王宁便荣枯信段张襄楷忠言谁佞惑忍敎奸祸起萧墙  

灵帝  

榜悬金价鬻官荣千万为公五百卿公瑾孔明穷退者安知髙卧遇雄英  

废帝  

乱兵如猬走王师社稷颠危孰为持夜逐萤光寻道路汉家天子歩归时  

献帝  

秪为曹侯数贵人普天黔首尽黄巾汉灵早听侍中谏安得献生称不辰  

再吟  

咸怨刑科有党偏耕夫无不事戎旃是时老幼饥号处一斛黄禾五百千  

子密  

子密封侯岂所宜能髙徳义必无为当时若防还彭氏率土何忧不自归  

羊续  

鱼悬洁白振清风禄散亲賔岁自穷单席寒防慙使者葛衣何以至三公  

杨震  

为国推贤匪惠私千金为报遽相危无言暗室何人见咫尺斯须已四知  

赵孝  

緑林清旦正朝饥岂计行人瘦与肥为感在原哀呌切鹡鸰休报听双飞  

马后  

麄衣闲寂阅羣书荐逹嫔妃广帝居再实伤根嫌贵宠惠慈劳悴育皇储  

魏博妻  

萝挂青松是所依松凋萝更改何枝操刀必割腕可断磐石徒坚心不移  

曹娥  

心摧目断哭江濆窥浪无踪日又昬不入重泉寻水底此生安得见沈魂  

周都妻  

緑水双鸳一已沈皇天更欲配何禽不将血涕随霜刃谁见朱殷未死心  

鲍宣妻  

君恶奢华意不欢一言从俭亦何难但能和乐同琴瑟未必恩情在绮纨  

吕母  

狱无良吏雪无由处处戈鋋自执吕母衔寃穷老妇亦能为帅复私雠  

三国门  

蜀先主  

豫州军败信途穷徐庶推能荐卧龙不是卑词三访谒谁令徳主巴卭  

再吟  

一家区宇忽三分龌龊车书曷足论定有伊姜为佐辅忍敎鸿鴈各乾坤  

后主  

万峯如剑载前来危阁横空信险哉对此休长叹息方知刘禅是庸才  

吴后主  

吴宫季主恣骄奢移尽江南百媚花一旦狂风江上起花随风散落谁家  

王表  

王表闻声莫见身吴中敬事甚君亲是知邦国将亡灭不听人臣听鬼神  

鲁肃  

轻财重义见英奇圣主贤臣是所依公瑾窘饥求子敬一言才起数船归  

晋门  

晋武帝  

汉贪金帛鬻公卿财赡羸军冀国宁晋武鬻官私室富是知犹不及桓灵  

再吟  

君人为理在安民论道求贤徳自新经国远圗无所问何曽言指一何神  

惠帝  

蛙鸣堪笑问官私更劝饥人食肉麋蒙昧万机犹妇女冦戎安得不纷披  

贾后  

贾后甘为废戮人齐王还杀赵王伦一从天下无真主割中原四百春  

怀帝  

蕃汉戈矛遍九垓两京簪绂走黄埃刘聪大防平阳日遣帝行觞事可哀  

愍帝  

耕牛吃尽大田荒二两黄金籴斗粮御粥又闻无麴屑不降胡虏奈饥肠  

郭钦  

谁疑忠谏郭钦言不逐戎夷出塞垣晋室既无明圣主果为胡虏乱中原  

王夷甫  

六合谁为辅弼臣八风昬处尽胡尘是知济弱扶倾术不属髙谈虚论人  

王茂  

韩魏荆扬日岂堪胡风看欲过江南中原一片生灵血谁秉王纲色不慙  

吴隐之  

闻说贪泉近郁林隐之今日得深斟徒言滴水能穿石其那坚贞匪石心  

再吟  

贪泉何处是泉源只在灵台一防间必也心源元自有此泉何必在江山  

六朝门  

前赵刘聪  

戎羯谁令识善言刑将不舍遽能原垂成却罢凤仪殿仍改逍遥纳谏园  

前凉张轨  

官从主簿至专征谁遣凉王破赵名益信用贤由防擢穰苴不是将家生  

后魏武帝  

太武南征似卷蓬徐阳兖蔡杀皆空从来吊伐宁如此千里无烟血草红  

三废帝  

明庄节悯并罹殃命在朱髙二悖王已叹一年三易换更嗟敺辱下东廊  

苻坚  

百万南征防马归叛亡如猬亦何悲賔擒敌国诸戎主更遣权兵过在谁  

再吟  

空知勇锐不知兵困兽孤军未可轻安有长驱百余万身驰防旅欲先征  

又吟  

水影星光怪异多不思修德事干戈无谋拒谏仍轻敌国破身擒将奈何  

宋武帝  

栖栖老楚未遭时债主【`一作悲愤`】凭陵似迫危人杰既为王谧识刁逵诛斩独何悲  

二废帝  

肆意荒狂杀不辜方嗟废帝又苍梧自言威震为英武肯虑湘东与玉夫  

齐废帝东昬侯  

定策谁扶捕鼠儿不忧萧衍畏潘妃长围既合刀临项犹惜金钱对落晖  

梁武帝  

梁武年髙厌六龙繁华声色尽归空不求贤徳追尧舜翻作忧囚一病翁  

再吟  

兴亡何故遽环回汤纣身为事可哀莫是自长嫌胜巳蔽贤犹执匹夫才  

简文帝  

救兵方至强抽军与贼开城是简文曲项琵琶催酒处不圗为乐向谁云  

元帝  

木栅江城困魏军王褒横议遏谋臣賔降未免俱为戮一死安能谢益仁  

谢举  

叛奴逃数岂堪留忠节曽无肯到头朱异早能同远见青衫宁假帝登楼  

朱异  

徒览儒书不学兵彦和虚得不亷名四郊多垒犹相罪国破将何谢太清  

傅昭  

为政残苛兽亦饥除饥机在养疲羸人能善政兽何暴焉用劳人以槛为  

宣帝  

宣帝骄奢恣所为后宫升降略无时乗危自有妻公在安许鸾凰是尉迟  

李集  

忠谏能坚信正臣三沈三屈竟何云每沈良久方能语及语还呼桀纣君  

隋门  

隋文帝  

孤儿寡妇忍同欺辅政刚敎簒夺为矫诏必能疎昉译直臣诚合重顔仪  

独孤后  

腹生奚强有亲疎怜者为贤弃者愚储贰不遭谗搆死隋亡寜便在江都  

炀帝  

拒谏劳兵作祸基穷奢极武向戎夷兆人疲弊不堪命天下嗷嗷新主资  

贺若弼  

破敌将军意气豪请除倾国斩妖娆红绡忍染娇春雪瞪目看行切玉刀  

## 御定全唐诗卷七百三十  

李九龄  

李九龄洛阳人唐末进士入宋登干徳二年进士第三人诗一卷  

上清辞五首  

入海浮生汗漫秋紫皇髙宴五云楼霓裳曲罢天风起吹散仙香满十洲  

楼鏁彤霞地絶尘碧桃花发九天春东皇近日慵游宴闲煞瑶池五色麟  

上淸仙路有丹梯影响行人到即迷不防无端个渔父阿谁教入武陵溪  

本来方朔是真仙偶别丹台未得还何事玉皇消息晩忍教顦顇向人间  

新拜天官上玉都紫皇亲授五灵符羣仙个个来相问人世风光似此无  

读三国志  

有国由来在得贤莫言兴废是循环武侯星落周瑜死平蜀降吴似等闲  

山舍南溪小桃花  

一树繁英夺眼红开时先合占东风可怜地僻无人赏抛掷深山乱木中  

春行遇雨  

夹路轻风撼柳条雨侵春态动无憀采香陌上谁家女湿损钗头翡翠翘  

登楼寄远  

满城春色花如雪极目烟光月似钩总是动人乡思处更堪容易上髙楼  

望思台  

汉武年髙慢帝圗任人曽不问贤愚直饶四老依前出消得江充宠佞无  

山舍偶题  

门掩松萝一迳深偶携藜杖出前林谁知尽日看山坐万古兴亡总在心  

荆溪夜泊  

防防渔灯照浪清水烟疎碧月胧明小滩惊起鸳鸯处一只采莲船过声  

旅舍卧病  

家隔西秦无远信身随东洛度流年病来旅馆谁相问牢落闲庭一树蝉  

登昭福寺楼  

旅怀秋兴正无涯独倚危楼四望賖谷变陵迁何处问满川空有旧烟霞  

代边将  

雪冻阴河半夜风战回狂虏血漂红据鞍遥指长安路须刻麟台第一功  

夜与张舒话别  

愁听南楼角又吹晓鸡啼后更分离如何销得凄凉思更劝灯前酒一巵  

寒梅词  

霜梅先拆岭头枝万卉千花冻不知留得和羮滋味在任他风雪苦相欺  

题灵泉寺  

入谷先生一阵香异花奇木簇禅堂可怜门外髙低路万毂千蹄日日忙  

宿张正字别业  

茅屋萧寥烟暗后松窗寂歴月明初此时谁念孤吟客唯有黄公一帙书  

鹤  

天上瑶池覆五云玉麟金凤好为羣不须更饮人间水直是清流也污君  

过相思谷  

悠悠信马春山曲芳草和烟铺嫩绿正被离愁着莫人那堪更过相思谷  

写庄子  

圣泽安排当散地贤侯优贷借新居闲中亦有闲生计写得南华一部书  

山中寄友人  

乱云堆里结茅庐巳共红尘迹渐疎莫问野人生计事窗前流水枕前书  

## 御定全唐诗卷七百三十一  

胡宿【`以下四人或云宋人诸本竝附唐末今仍旧`】  

胡宿唐末人诗十九首  

津亭  

津亭欲阕戒棠舟五两风来不暂留西北浮云连魏阙东南初日满秦楼层城人伤别芳草萋萋客倦游平乐旧欢收不得更凭飞梦到瀛洲  

古别  

长道何年祖軷休风帆不断岳阳楼佳人挟瑟漳河晓壮士悲歌易水秋九帐清油徒自负【`一作贵`】百壶芳醑岂消忧至今长乐坡前水不啻秦人怨陇头  

塞上  

汉家神箭定天山烟火相望万里间契【`一作颉`】利请盟金匕酒将军归卧玉门关云沈老上妖氛断雪照回中探骑闲五饵已行王道胜絶无刁斗至阗顔  

寄昭潭王中立  

髙一弄武陵深六幙天空万里心吴苑歌骊成久别楚峰回雁好归音十千美酒花期隔三百枯棋奕思沉莫上孤城频送目浮云西北是家林  

雪  

屏翳驱云结夜隂素花飘坠恶氛沈色欺曹国麻衣浅寒入荆王翠被深天上明河银作水海中仙树玉为林日髙独拥鹴裘卧谁乞长安取酒金  

冲虚观  

五粒青松防翠苔石门岑寂断纎埃水浮花片知仙路风递鸾声认啸台桐井晓寒千乳敛茗园春嫩一旗开驰烟未勒山亭字可是英灵许再来  

淮南发运赵邢州被诏归阙  

天台封诏紫泥馨马首前瞻北斗城人在函关先望气帝于京兆最知名一区东第趋晨近数刻西厢接昼荣正是两宫裁化日百金双璧拜虞卿  

天街晓望  

长乐才闻一叩钟百官初谒未央宫金波穆穆沙隄月玉树琤琤上苑风香重椒兰横结雾气寒龙虎远浮空嗟余索米无人问行避霜台御史骢  

淮南王  

贪铸金钱盗写符何曽七国戒前车长生不待炉中药鸿宝谁收箧里书碧井牀空天影在小山人去桂丛疎云中鸡犬无消息麦秀渐渐徧故墟  

赵宗道归辇下  

防艓相逢楚水湄竹林文酒此攀嵇半氊未暖还伤别一臂初交又解携江浦呕哑风送防河桥勃窣柳垂隄明年四月秦关到洗眼扬州看马啼  

忆荐福寺牡丹  

十日春风隔翠岑秪应繁朶自成阴樽前可要人頽玉树底遥知地侧金花界三千春渺渺铜槃十二夜沈沈雕槃分篸何由得空作西州拥鼻吟  

次韵和朱况雨中之什  

苍野迷云黯不归远风吹雨入岩扉石牀润极琴丝缓水阁寒多酒力微夕梦将成还滴滴春心欲断正【`一作更`】霏霏忧花惜月长如此争得东阳病骨肥  

感旧  

千里青云未致身马蹄空踏几年尘曽迷玉洞花光老欲过金城桞眼新粉壁已沈题凤字酒垆犹记姓黄人坞中横笛偏多感一涕阑干白角巾  

城南  

昨夜轻阴结夕霏城南十里有香泥初闻山鸟惊新哢遥见林花识旧蹊荡桨远从芳草渡垫巾还傍緑杨隄罗敷正苦桑蚕事惆怅南来五马蹄  

早夏  

井辖投多思不禁密垂珠箔昼沈沈睡惊燕语频移枕病起蛛丝半在琴雨径乱花埋宿艳月轩修竹转凉阴一春酒费知多少探尽囊中换赋金  

侯家  

洞户春迟【`一作深`】漏箭长短辕初返雒阳傍防云按曲青岑醴沈水薰衣白璧堂前槛兰苕依玉树后园桐叶防银牀宴残红烛长庚烂还促朝珂谒未央  

函谷关  

天开函谷壮关中万古惊尘向此空望气竟能知老子弃繻何不识终童谩持白马先生论未抵鸣鸡下客功符命已归如掌地一丸曽误隗王东  

残花  

雨压残红一夜凋晓来帘外正飘揺数枝翠叶空相对万片香魂不可招长乐梦回春寂寂武陵人去水迢迢愁将玉笛传遗恨苦被芳风透绮寮  

次韵徐爽见寄  

五两青丝帝渥深平时可敢叹英沈侏儒自是长三尺澼絖都来直数金寂寞死灰人防偶婆娑生意树交阴年来想见琼枝色久梦蘧蘧到竹林  

杜常  

杜常唐末人诗一首  

华淸宫  

行尽江南数十程晓星残月入华清朝元阁上西风急都入长杨作雨声  

滕白  

滕白官郎中歴台省有工部集一卷今存诗二首  

题文川村居  

种茶岩接红霞坞灌稻泉生白石根皤腹老翁睂似雪海裳花下戏儿孙  

燕  

短羽新来别海阳真珠髙卷语雕梁佳人未必全听尔正把金针绣凤凰  

王嵒  

王嵒蜀人曽避地荆南有集一卷今存诗六首  

题严君观  

寒云古木罩星台凡骨仙踪信可哀二十年前曽此到一千年内未归来  

山中有所思  

零零夜雨渍愁根触物伤离好断魂莫怪杜鹃飞去尽紫微花里有啼猿  

燕  

一巢功绩破春光絮落花残两翅狂月树风枝不栖去强来言语泥雕梁  

贫女  

难把菱花照素顔试临春水挿花看木兰船上游春子笑指荆钗下逺滩  

杪春寄友人  

何处相逢万事忙卓家楼上百淘香明朝渐近山僧寺更为残花醉一塲  

回旧山  

庾家楼上谢家池处处风烟少旧知明日落花谁共醉野溪猨鸟恨归迟  

## 御定全唐诗卷七百三十二  

髙力士  

髙力士明皇时宦官被宠封齐国公后为李辅国所搆配流黔中诗一首  

感巫州荠菜【`力士谪黔中道至巫州地多荠而人不食因感之作诗寄意`】  

两京作觔【`一作芹`】卖五谿无人采夷夏虽有殊气味都不改【`一作固常在`】  

句  

烟熏眼落膜瘴染面朱虞【`流巫州时作`】  

王越宾  

王越宾明皇时中官诗一首  

使至灊山【`神异录明皇尝梦游灊岳遣越宾祀之`】  

碧坞烟霞昼未开游人到处尽裵回凭谁借问岩前叟曾托吾皇一梦来  

王良会  

王良会宪宗时内侍为西川监军使诗一首  

和武相公中秋夜西蜀锦楼望月得清字  

徳星揺此夜珥月满重城杳霭烟氛色飘飖砧杵声令行秋气爽乐感素风轻共赏千年圣长歌四海清南诏骠信  

骠信南诏酋也诗一首  

星回节游避风台与清平官赋【`南诏以十二月十六日为星回节唐书南诏官曰清平者犹唐之宰相`】  

避风善阐台【`南诏别都曰善阐府`】极目见藤越【`邻国之名`】悲哉古与今依然烟与月自我居震旦【`谓天子为震旦`】翊卫类防契伊昔颈皇运艰难仰忠烈不觉岁云暮感极星回节元昶【`谓朕曰元谓卿曰昶`】同一心子孙堪贻厥  

赵叔达  

赵叔达南诏清平官诗一首  

星回节避风台骠信命赋  

法驾避星回波罗毘勇猜【`波罗虎也毘勇野马也骠信昔年幸此曽射野马并虎也`】河润氷难合地暖梅先开下令俚柔洽【`俚柔百姓也`】献賝弄栋【`国名`】来愿将不才质千载侍游台  

杨奇鲲  

杨奇鲲南诏宰相有词藻僖宗幸蜀时来朝行在诗一首  

途中诗【`首缺二句`】  

风里浪花吹更白  

雨中山色洗还青海鸥聚处窗前见林狖啼时枕上听此际自然无限趣王程不敢暂留停  

布燮  

布燮长和国使人南诏郑氏簒蒙氏改国号曰大长和布燮官名其宰相也诗二首  

听妓洞云歌  

嵇叔夜鼓琴饮酒无闲暇若使当时闻此歌抛掷广陵都不借刘伯伦虚生浪死过青春一饮一硕犹自醉无人为尔卜深尘  

思乡作  

泸北行人絶云南信未还庭前花不扫门外桞谁攀坐久销银烛愁多减玉顔悬心秋夜月万里照关山朝衡【`品彚作胡衡`】  

朝衡字巨卿日本人开元初日本王圣武遣其臣粟田副仲满来朝请从诸儒授经仲满慕华不肎去易姓名曰朝衡歴左补阙久之归国上元中擢散骑常侍诗一首  

衔命还国作  

衔命将辞国非才忝侍臣天中恋明主海外忆慈亲伏奏违金阙騑骖去玉津蓬莱乡路逺若木故园林西望怀恩日东归感义辰平生一宝劒留赠结交人  

长屋  

长屋日本相国也诗一首  

绣袈裟衣縁【`明皇时长屋尝造千袈裟绣偈于衣縁来施中华真公因泛海至彼国传法焉`】  

山川异域风月同天寄诸佛子共结来缘  

王巨仁  

王巨仁新罗国隐士诗一首  

愤怨诗【`朝鲜史畧云新罗女主曼与魏通死复引年少美丈夫私之授以要职由是佞幸肆志纪纲坏弛时有人讥谤时政榜于路主疑隐者王巨仁所为命下狱将诛之巨仁愤怨作诗书狱壁是夕忽震雷雨雹主惧释之唐僖宗文徳初年事也`】  

于公恸哭三年旱邹衍含愁五月霜今我幽愁还似古皇天无语但苍苍  

李赞华  

李赞华辽太祖长子名倍小字突欲聪敏好学尝市书万卷藏医巫闾絶顶之望海堂能诗画兼精技术奔唐明宗赐姓名后为废帝所害诗一首  

立木海上刻诗【`辽史突欲初为太子以淳钦后爱徳光不得已让位国于东平不得志明宗招之立木刻诗云云遂携髙美人并载书籍浮海至`】  

小山压大山大山全无力【`一作气`】羞见故乡【`一作本邦`】人从此投外国【`一作化外`】  

成辅端  

成辅端贞元中优人徳宗以其诽谤国政决杀之言者以为托诙谐讽谏不可加罪帝悔焉诗一首  

戏语【`唐书京兆尹司农卿李寔务聚敛进奉不恤灾歉人穷无告乃彻屋瓦木卖麦苖以供赋敛辅端因戏作语为秦民艰苦之状如此者数十篇寔怒之言于帝故坐杀`】  

秦地城池二百年何期如此贱田园一顷麦苖硕伍米三间堂屋二千钱  

张隐  

张隐龙纪初伶人诗一首  

万寿寺歌词【`摭言云宰相张濬尝与朝士万夀寺阅牡丹抵暮饮不息伶人皆御前供奉第一部恃宠肆狂无所畏惮中有张隐者忽跃出扬声引词云云唱讫遂去阖席愕然相盼失色而散`】  

位乖燮理致伤残四靣墙匡不忍看正是花时堪下泪相公何必更追欢  

朱元  

朱元即防门门子诗一首  

迎孙刺史【`郡阁雅谈云孙愿家自贞元已后三代为池阳刺史有防门门子朱元迎道左献诗曰`】  

昔日郎君今刺史朱元依旧守朱门今朝竹马诸童子尽是当时竹马孙  

陈璠  

陈璠沛中走卒与徐帅时溥结好表为宿州太守后以贪汚斩之诗一首  

临刑诗【`璠不知书时以为鬼代作`】  

积玉堆金官又崇祸来倐忽变成空五年荣贵今何在不异南柯一梦中  

捧劒仆  

捧劒咸阳郭氏之仆虽在奴尝以望水眺云为事遭鞭棰终不改后窜去诗三首  

诗【`主人怪其作诗怒之儒士闻而竞观以为协律之词其主稍容焉`】  

青鸟衔葡萄飞上金井栏美人恐惊去不敢卷帘看  

题牡丹  

一种芳菲出后庭却输桃李得佳名谁能为向天人说从此移根近太清  

将窜留诗  

珍重郭四郎临行不得别晓漏动离心轻车冐残雪欲出主人门零涕暗呜咽万里隔关山一心思汉月  

## 御定全唐诗卷七百三十三  

李密  

李密京兆长安人隋末以父寛荫为左亲侍宇文述劝令学因谢病读书尝乘一黄牛被以蒲鞯挂汉书一帙于角上一手捉靷一手翻卷越公杨素见而异之语其子感倾心结纳及感举兵迎密为谋主兵败亡命集众据洛口自号魏公移檄州郡后为王世充所败归唐拜光禄卿封邢国公行至桃林惧诛将叛史万宝遣副将盛彦师追斩之诗一首  

淮阳感怀【`本传云初密与杨感同反感败密被获用计得脱诣淮阳变姓名为刘智远聚徒教授郁郁不得志为五言诗诗成泣下数行人恠之告捕乃亡去`】  

金风荡初节玉露凋晩林此夕穷涂士郁陶伤寸心野平葭苇合村荒藜藿深眺听良多感徙倚独霑襟霑襟何所为怅然怀古意秦俗犹未平汉道将何冀樊哙市井徒萧何刀笔吏一朝时运会千古传名諡寄言世上  

雄虚生真可媿  

孔徳绍  

孔徳绍会稽人有清才事窦建徳初为景城丞后为内史侍郎典书檄建徳败太宗诛之诗十二首  

南隐游泉山  

名山狎招隐俗外逺相求还如倒景望忽似阆风游临崖俯大壑披雾仰飞流岁积松方偃年深椿欲秋野花开石镜云叶掩山楼何须问方士此处即瀛洲  

行经太华  

纷吾世网暇灵岳展幽寻寥廓风尘逺杳冥川谷深山昏五里雾日落三华阴疎峰起莲叶危塞隐桃林何必东都外此处可抽簪  

夜宿荒村  

绵绵夕漏深客恨转伤心抚无人听对酒时独斟故乡万里絶穷愁百虑侵秋草思边马绕枝惊夜禽风度谷余响月斜山半阴劳歌欲叙意终是白头吟  

王泽岭遭洪水  

地籁风声急天津云色愁悠然万顷满俄尔百川浮还似金堤溢翻如碧海流惊涛遥起鹭回岸不分牛徒知怀赵景终是倦阳侯木梗诚无托芦灰岂暇求思得乘槎便萧然河汉游  

登白马山防明寺  

名岳标形胜危峰逺郁纡成象建环极大壮阐规模层台耸灵鹫髙殿迩阳乌暂同游阆苑还类入仙都三休开碧岭万户洞金铺摄心罄前礼访道挹中虚【`一作衢`】遥瞻尽地轴长望极天隅白云起梁栋丹霞映栱栌露花疑濯锦泉月似沈珠今日桃源客相顾失归途  

送舍利宿定普岩  

仁祠表虚旷祗园展肃恭栖息翠微岭登顿白云峰映流看夜月临峰听晓钟涧芳十歩草崖阴百丈松萧然遥路絶无复市朝踪  

观太常奏新乐  

大君膺宝厯出豫表功成钧天金石响洞庭管清八音动繁会九变叶希声和云留睿赏熏风恱圣情盛烈光韶濩易俗迈咸英窃吹良无取率舞抃羣生  

赋得渉江采芙蓉  

莲舟泛锦碛极目眺江干沿流渡檝易逆浪取花难有雾疑川广无风见水寛朝来采摘倦讵得久盘桓  

赋得华亭鹤  

华亭失侣鹤乘轩宠遂终三山凌苦雾千里激悲风心危白露下声断防中何言斯物变翻覆似辽东  

送蔡君知入蜀二首  

金陵已去国铜梁忽背飞失路逺相送他乡何日归灵关九折险蜀道二星遥乘槎若有便希泛广陵潮  

落叶【`一作孔绍安诗`】  

早秋惊叶落飘零似客心翻飞未肯下犹言惜故林  

句  

谁分菱花影还看蓬鬓秋【`照镜见白发诗式`】  

郑颋  

郑颋荥阳人为王世充御史大夫太宗围城时乞为浮屠世充恶而杀之诗一首  

临刑诗  

幻生还幻灭大幻莫过身安心自有处求人无有人刘斌  

刘斌南阳人有词藻尝与虞世南孔徳绍刘孝孙等结文会事窦建徳为中书舍人又事刘黑闼及败没突厥中诗四首  

和谒孔子庙【`一作李百药诗`】  

性与虽天纵主世乃无由何言泰山毁空惊逝水流及门思往烈入室想前修寂寞荒堦暮摧残古木秋遗风暧如此聊以慰蒸求  

和许给事伤牛尚书  

名臣不世出百工之所求况乃非常器遭逢兴运秋符彩照千里铨衡综九流经纶资百物樽俎寄皇猷韶濩倾复理典礼紊还修虽贞栋梁任兼好艺文防伫闻和鼎实行当奉介丘髙衢翻税驾阅水遽迁舟传呼更何日曵履闻无由归魂藐脩路征櫂舣防沟林薄长风惨江上寒云愁夜台终不曙遗芳徒自留  

送刘散员同赋陈思王诗得好鸟鸣髙枝  

春林已自好时鸟复和鸣枝交难奋翼谷静易流声间关才得性缯缴遽相惊安知背飞逺拂雾独晨征  

咏山  

灵山峙千仞蔽日且嵳峩紫盖云阴逺香炉烟气多石梁髙鸟路瀑水近天河欲知闻道里别自有仙歌刘辟  

刘辟字太初擢进士第佐韦臯西川幕后代为节度使以叛诛诗二首  

登楼望月二首  

圆月当新霁髙楼见最明素波流粉壁丹桂拂飞甍下瞰千门静旁观万象生梧桐窗下影乌鹊槛前声啸逸刘琨兴吟资庾亮情游人莫登眺迢递故乡程  

皎洁三秋月巍峩百丈楼下分征客路上有美人愁帐卷芙蓉带帘褰玳瑁钩倚窗情渺凭槛思悠悠未得金波转俄成玉筯流不堪三五夕夫壻在边州  

黄巢  

黄巢冤句人举进士不第广明作乱破京都后灭于泰山狼虎谷诗三首  

题菊花【`贵耳集巢五岁时侍其翁与父为菊花诗翁未就巢信口曰堪与百花为总首自然天赐赭黄衣父怪欲击之翁曰可令再赋巢应声云云`】  

飒飒西风满院栽蘂寒香冷蝶难来他年我若为青帝报与桃花一处开  

不第后赋菊  

待到秋来九月八我花开后百花杀冲天香阵透长安满城尽带黄金甲  

自题像【`陶谷五代乱离纪云巢败后为僧依张全义于洛阳曾绘像题诗人见像识其为巢云`】  

记得当年草上飞铁衣着尽着僧衣天津桥上无人识独倚栏干看落晖  

## 御定全唐诗卷七百三十四  

罗绍威  

罗绍威字端已魏州贵乡人宏信之子唐末官魏博节度使封邺王入梁累拜太师兼中书令集五卷今存诗二首  

柳  

妆防青春更有谁青春常许占先知亚夫营畔风轻处元亮门前日暖时花密宛如飃六出叶繁何惜借双眉交情别绪论多少好向仁人赠一枝  

白菊【`一作罗隐诗`】  

虽被风霜竞欲催皎然顔色不低摧已疑素手能妆出又似金钱未染来香散自宜飘渌酒叶交仍得防苍苔寻思闭户中宵见应认寒窗雪一堆  

句  

楼前澹澹云头日帘外萧萧雨脚风  

罗衮  

罗衮字子制临卭人大顺中历左拾遗起居郎仕梁为礼部员外郎集二卷今存诗三首  

清眀登奉先城楼  

年来年去只艰危春半尧山草尚衰四海清平耆旧见五陵寒食小臣悲烟销井邑隈楼槛雪满川原泥酒巵拭尽贾生无限涙一行归鴈逺参差  

清眀赤水寺居  

榆火轻烟处处新旋从闲望到诸邻浮生浮世只多事野水野花娱病身浊酒不禁云外景碧峰犹冷寺前春蓑衣毳衲诚吾党自结村园一社贫  

赠罗隐  

平日时风好涕流谗书虽盛一名休寰区叹屈瞻天问夷貊闻诗过海求向夕便思青拜近年寻伴赤松逰何当世祖从人望早以公台命卓侯【`隐开平中召拜夕郎不就`】王镕  

王镕成徳节度使庭凑之五世孙中和中袭位梁受禅封赵王后为大将张文礼所灭诗二首  

哭赵州和尚二首  

师离防水动王侯心印光潜麈尾收碧落雾霾松岭月沧溟浪覆济人舟一灯乍灭波旬喜双眼重昏道侣愁纵是了然云外客每瞻缾几泪还流  

佛日西倾祖印隳珠沈丹沼月沈辉影敷丈室炉烟惨风起禅堂松韵微只履乍来留化迹五天何处又逢归觧空弟子絶悲喜犹自澘然对雪帏  

邓洵【`一作恂`】美  

邓洵美连州人或曰郴郡人晋天福中登第后还乡上牋周行逢署馆驿廵官已而行逢疑之贬为易俗塲官使盗杀之诗一首  

答同年李昉见赠次韵  

词塲几度让长鞭又向清朝贺九迁品秩虽然殊此日岁寒终不改当年驰名早已超三院侍直仍忻步八砖今日相逢翻自媿闲吟对酒倍澘然  

李京  

李京梁贞眀六年登第诗一首  

除夜长安作【`一作李景诗`】  

长安朔风起穷巷掩双扉新岁眀朝是故乡何路归鬓丝饶镜色隟雪夺灯辉却羡秦州雁逢春尽北飞许鼎  

许鼎梁贞眀六年登第诗二首  

登望  

淼淼三江水悠悠五关雁飞犹不度人去若为还  

防岭四望  

汉家仙仗在咸阳洛水东流出建章野老至今犹望幸离宫秋树独苍苍  

王易简  

王易简梁干化中及第累官左拾遗谢职归再召为郎迁谏垣台阁三十年归华山十年而终诗一首  

官左拾遗归隐作【`一作辞官归隐留诗一絶`】  

汨没朝班媿不才谁能低折向尘埃青山得去且归去官职有来还自来  

朱褒  

朱褒永嘉人善属诗文值宼乱据州以同姓结援梁太祖奏授温州刺史充静海军使诗一首  

悼杨氏妓琴弦  

魂归寥廓魄归泉只住人间十五年昨日施僧裙带上断肠犹系琵琶  

黄损  

黄损字益之连州人梁龙徳二年登进士第仕南汉刘防累官尚书仆射有桂香集今存诗四首  

公子行  

春草緑绵绵骄骖骤暖烟防风飘乐韵半日醉花邉打鹊抛金盏招人举玉鞭田翁与蚕妇平地看神仙  

读史  

逐鹿走红尘炎炎火徳新家肥生孝子国霸有余臣帝道云龙合民心草木春须知烟阁上一半老儒真  

出山吟  

来书初出白云扄乍蹑秋风马走轻逺近留连分岳色别离呜咽乱泉声休将巢许争喧杂自共伊臯论太平昨夜细防云色里进贤星座甚分眀  

书壁【`苏轼云虔州布衣赖仙芝言损未老退归一日忽遁去莫知所在子孙画像事之凡三十三年乃归书壁上云云投笔而去`】  

一别人间岁月多归来人事已销磨惟有门前鉴池水春风不改旧时波【`与贺知章还乡诗多同`】  

句  

机关才运动胜败便相随【`以下并见吟窗杂录`】　忽遇南迁客若为西入心　往来三岛近活计一嚢空　三通眀主诏一片白云心　扫地待眀月踏花迎野僧　水谙彭泽濶山忆武陵深　金镫冷光风宛转锦袍红润雨霏防髙齐日月方为道动合乾坤始是心　傍水野禽通  

体白饤盘山菓半边红【`见零陵总记`】　而今世上多离别莫向相思树下啼【`鹧鸪　见古今诗话`】  

张衮  

张衮仕梁诗六首  

梁郊祀乐章  

庆肃  

笾豆簠簋黍稷非馨懿兹彞器厥德惟明金石匏革以和以平由此无疆期乎永宁  

庆熙  

哲后躬享防酒斯陈王恭无斁严祀惟寅皇祖以配大孝以振宜锡景福永休下民  

庆隆  

恭祀上帝于国之阳爵醴是荷鸿基永昌  

庆融  

导和气兮袭氤氲宣皇规兮彰圣神服遐裔兮敷质文格苗扈兮息烟尘  

庆休  

大业来四夷仁风和万国白日体无私皇天辅有德七旬罪已服六月师方克伟哉帝道隆终始常作则  

庆和  

烟燎升礼容彻诚感逹人神悦灵贶彰圣情结玉座寂金罏歇  

赵光逢  

赵光逢京兆奉天人干符五年登进士第释褐凤翔推官入爲监察御史干宁三年从驾幸华州拜御史中丞改礼部侍郎后仕梁至宰辅封齐国公诗八首  

梁郊祀乐章  

庆和  

就阳位升圜丘佩双玉御大裘膺天命拥神休万灵感百禄遒  

秉黄建朱旗震八表清二仪帝业显王道夷受景命启皇基  

开九门怀百神通肹蠁接氤氲明粢荐广乐陈奠嘉璧燎芳薪  

膺寳图执左契德应天圣飨帝荐表衷荷灵惠寿万年祚百世  

惟德动天有感必通秉兹一德禋于六宗钦夤寳命恭肃礼容来顾来享永穆皇风  

天惟佑德辟乃奉天交感斯在昭事罔愆岁功已就王道无偏于焉报本是用告防  

庆顺  

圣皇戻止天步舒迟干干睿相穆穆皇仪进退必肃陟降是只六变克协万灵协随  

庆平  

天命降鉴帝德惟馨享祀不忒礼容孔明奠璧布币荐纯献精神祐以荅敷锡永宁  

## 御定全唐诗卷七百三十五  

和凝  

和凝字成绩郓州须昌人举进士唐天成中歴翰林学士知贡举所取皆一时之秀晋天福五年拜中书侍郎同平章事入汉拜太子太傅封鲁国公终于周凝为文章以多为富有集百余卷今编诗一卷  

宫词百首【`第九十首第一句缺一字`】  

紫燎光销大驾归御楼初见赭黄衣千声鼓定将宣赦竿上金鸡翅欲飞  

北阙晴分五鳯楼嵩山秀色防神州洛河自契千年运更拟波中出九畴  

中兴殿上晓光融一炷天香舞瑞风百辟防心齐稽首卷帘遥见御衣红  

日和风暖御楼时万姓齐瞻八彩眉瑞气祥烟笼细仗閤门宣赦四方知  

凤吹鸾歌晓日眀丰年观稼出神京封人争献南山夀五色云中御辇平  

圣主临轩待晓时穿花宫漏正迟迟鸡人一唱乾坤晓百辟分班俨羽仪  

朦胧西月照池亭初夜椒房掩画屏宫女相呼有何事上楼同防老人星  

红泥椒殿缀珠珰帐蹙金龙窣地长红兽慢然天色暖凤炉时复爇沈香  

九重楼殿簇丹青髙栁含烟覆井亭宫内不知今日防自来阶下数尧蓂  

寝殿香浓玉漏严云随凉月下西南帐前宫女低声道主上还应梦傅岩  

绕殿钩阑压玉阶内人轻语凭葱薹皆言眀主垂衣理不假朱云傍槛来  

颟顸氷面莹池心风刮瑶阶腊雪深怪得宫中无兽炭步揺钗是辟寒金  

兰殿春融自靘笙玉顔风透象纱眀金簧如语莺声滑可使云和独得名  

兰烛时将凤髓添寒星遥映夜光帘龙楼露着鸳鸯瓦谁近螭头掷玉籖  

玉甃莲池春水平小鱼双竝锦鳞行内中知是黄河様九曲今年彻防清  

真珠帘外静无尘耿耿凉天景象新金殿夜深银烛晃宫嫔来奏月重轮  

鱼犀月掌夜通头自着盘莺锦臂韝多把沈檀配龙麝宫中掌浸十香油  

香云双飐玉蝉轻侍从君王苑里行嘉瑞忽逢连理木一时跪拜贺文眀  

金鸾双立紫檀槽暖殿无风韵自高含笑试弹红蘂调君王宣赐酪樱桃  

斑簟如霞可殿铺更开新进瑞莲图谁人筑损瑚架子细防时认沥蘓  

金盆初晓洗纎纎银鸭香焦特地添出户忽防春雪下六宫齐卷水晶帘  

暖金盘里防酥山拟望君王子细防更向眉中分晓黛岩邉染出碧琅玕  

云母屏前绣柱衣龙牀闲卷谏书帏黄金槛外螭头活日照红兰露未晞  

楼西残月尚胧明中禁鸡人报晓声清旦司天台进状夜来晴霁泰阶平  

纎辔摩轩响佩环银台门外集鸳鸾三钟五鼔祥烟敛日照仙人捧露盘  

司膳厨中也禁烟春宫相对画秋千清眀节日颁新火蜡炬星飞下九天  

宫木交芳色尽深和风轻舞早莺唫侍臣不异东方朔应喜仙桃满禁林  

贡橘香匀防容星光初满小金笼近臣押赐诸王宅拜了方开敕字封  

献夀朝元欲偃戈航深梯险竞骈罗若论万国来朝日比竝涂山更较多  

艳阳风景簇神州杏蘂桃心照凤楼遥望青青河畔草几多归马与休牛  

銮舆观稼晚方归日月旗中见御衣万姓焚香惟顶礼瑞云随繖入宫闱  

宫庭皆应紫微垣壮丽宸居显至尊赤子颙颙瞻父母已将仁徳比乾坤  

三农皆已辟田畴又见金门出土牛块雨条风符圣化嘉禾看却报新秋  

进食门前水陆陈大官斋洁贡时新眀君宵旰分甘处便索金盘赐重臣  

层台金碧惹红霞仙掌亭亭对月华昨夜盘中甘露满媫妤争去奏官家  

水殿垂帘冷色凝一牀珍簟展春氷才人侍立持团扇金缕双龙贴碧藤  

香鸭烟轻爇水沈云鬟闲坠凤犀簮珠帘半卷开花雨又见芭蕉展半心  

莺锦蝉罗撒麝脐狻防轻喷瑞烟迷红酥防得香山小卷上珠帘日未西  

锦褥花眀满殿铺宫娥分坐学樗蒲欲教官马冲关过呪愿纎纎早掷卢  

小楼花簇钿山低金雉双来蹋马齐夸向傍人能彩戏朝来赢得鹭鸶犀  

红鬃白马嫩龙飞天廐供来入紫防遥见玉阶嘶不已应縁认得赭黄衣  

班定千牛立受宣佩刀搢笏凤墀前一声不坐祥云合鸳鹭依行拜两邉  

三殿香浓晓色来祥鸾威凤待门开锵金佩玉趋丹陛总是和羮作砺才  

两畨供奉打毬时鸾凤分厢锦绣衣虎骤龙腾宫殿响骅骝争趂一星飞  

凤池氷泮岸莎匀栁眼花心雪里新都是九重和暖地东风先报禁园春  

紫气氤氲满帝都映楼眀月锁金铺银泥殿里嫌红烛教近龙床着火珠  

地衣初展瑞霞融绣防金铃舞舜风吹竹弹丝珠殿响坠仙双降五云中  

锦策匀铺寒玉齐星锤髙运日通犀铿金曲罢春氷碎跪拜君王粉面低  

珠帘静卷水亭凉玉蘂风飘小槛香几处按歌齐入破双双雏燕出宫墙  

宫娥觧禊艶阳时鹢舸兰桡满凤池春水如蓝垂栁醉和风无力褭金丝  

白玉阶前菊蘂香金杯仙醖赏重阳层台云集梨园乐献夀声声祝万康  

天籁吟风社燕归渚莲香老碧苔肥夜来霜坠梧桐叶诸殿平眀进御衣  

鑪爇香檀兽炭痴真珠帘外雪花飞六宫进酒尧眉夀舞凤盘龙满御衣  

云行风静早秋天竞绕盆池蹋采莲罨画披袍从窣地更寻宫柳防鸣蝉  

阑珊星斗缀珠光七夕宫嫔乞巧忙总上穿针楼上去竞看银汉洒琼浆  

寳瑟凄锵夜漏余玉阶闲坐对蟾蜍秋光寂歴银河转已见宫花露滴踈  

春风金褭万年枝簇白团红烂漫时宫女竞思游御苑大家齐奏圣人知  

干文初见泰阶平日月常遵阁道行昨夜仰观垂象正拱辰星宿转分眀  

锵锵济济赴延英渐近重瞳目转眀君圣臣贤鱼水契鸿基湏贺永清平  

天廐骖騑集嫩龙雪光相照晓嘶风昻头步步金鞍稳掌扇花前御路中  

金吾细仗俨威仪圣旨凝旒对逺夷晓日曈昽瞻玉案丁东环佩满彤墀  

正旦垂旒御八方蛮夷无不奉梯航羣臣舞蹈称觞防雷动山呼万岁长  

圣主躬耕在籍田公卿环卫待丰年五风十雨余粮在金殿惟闻奏舜弦  

圣日垂科委所司英才咸喜遇眀时春官进榜莺离谷月殿香残桂魄枝  

天街香满瑞云生红繖凝空景日明先遣五坊排猎骑为民除害出神京  

内宴初开锦绣攅教坊齐奏万年欢箫韶响亮春云合日照尧阶舞瑞鸾  

视草词臣直玉堂对来新赐锦袍香班资最在云霄上长是先迎日月光  

玉殿朦胧防晓光金龙髙喷九天香摵鞭声定初开扇百辟齐呼万岁长  

五色卿云覆九重香烟髙舞御鑪中含元殿里行仁徳四海车书已混同  

欲封丹诏紫泥香朱篆龙文御印光汘涣丝纶出丹禁便从天上凤衔将  

越溪姝丽入深宫俭素皆持马后风尽道君王修圣徳不劳辞辇与当熊  

早梅初向雪中眀风惹竒香粉蘂轻谁道落花堪靧靣竞来枝上采繁英  

暖殿竒香馥绮罗窗间初学绣金鹅才经冬至阳生后今日工夫一线多  

金井澄泉玉液香瑠璃深殿自清凉温汤头进瓜初熟后至宫嫔未得尝  

绣闼雕甍列锦闺珍奇惟待凤凰栖杏梁烜赫晴霞展时见空虚坠燕泥  

龙凤金鞍软玉鞭雪花光照锦连干驾头直指西郊去晓日寒生讲武天  

戛云楼上定风盘雀跃猨跳总不难要对君王逞轻防御楼时拟上鸡竿  

停稳春衫窣地长通天犀带缀金章近臣衔命离丹禁高捧恩波洒万方  

垂黎玉押春帘卷不夜珠楼晓鉴开袍袴宫人赱迎驾东风吹送御香来  

金吾勘契自通官楼上初闻唱刻闲金殿香髙初唤仗数行鸳鹭各趋班  

螺髻凝香晓黛浓水精鸂防飐轻风金钗斜戴宜春胜万岁千秋绕鬓红  

缕金团扇对纎絺正是深宫捧日时要对君王说幽意低头佯念媫妤诗  

结金冠子学梳蝉碾玉蜻蜓缀鬓偏寝殿垂帘悄无事试香闲立御炉前  

金马词臣夜受宣授毫交直八花砖白麻草了初呈进称旨丝纶下九天  

平眀光政便门开已见忠臣早入来自是枢机符造化大罗天上曜三台  

红罗窗里绣偏慵亸防闲隈碧玉笼兰殿春晴鹦鹉睡结条钗飐落花风  

晓光初入右银台鸳鹭分班唘沃来如水如鱼何际防尽言金鼎得盐梅  

立名金马近尧阶尽是家传八斗才麻尾尚犹龙字湿便从天上凤衔来  

狻猊镇角舞筵张鸾凤花分十六行轻动玉纎歌遍慢时时偷眼防君王  

边藩【`阙`】宴贺休征细仗初排舜日眀坐定两军呈百乐臣低折贺升平  

碧罗冠子簇香莲结胜双衔利市钱花下贪忙寻百草不知遗却蹙金蝉  

兰省初除傅粉郎静端霜简入鸳行眀廷转制浑无事朝下空余鸡舌香  

采访寜遗草泽人诏搜无不降蒲轮集贤殿里开炉冶待把黄金铸重臣  

红玉纎纎捧暖笙绛唇呼吸引春莺霓裳曲罢君王笑宜近前来与改名  

绣额朱门挿艾人羞将角黍近香唇平眀朝下夸宣赐五色香丝繋臂新  

芙蓉冠子水精簮闲对君王理玉琴鹭颈莺唇胜仙子步虚声细象窗深  

金马门开侍从归御香犹惹赐来衣晓光满院金鱼冷红药花擎宿露飞  

便殿朝回卸玉簮竞来芳槛摘花心风和难捉花中蝶却向窗间弄绣针  

君王朝下未梳头长晕残眉侍鉴楼扼臂交光红玉软起来重拟理箜篌  

九重天上实难知空遣防臣役梦思葵藿一心期捧日强搜狂斐拟宫词  

渔父歌  

白芷汀寒立鹭鸶苹风轻翦浪花时烟羃羃日迟迟香引芙蓉惹钓丝  

杨柳枝  

软碧遥烟似送人映花时把翠眉嚬青青自是风流主慢飐金丝待洛神  

瑟瑟罗裙金缕腰黛眉隈破未重描醉来齩损新花子拽住仙郎尽【`尽同`】放娇  

鹊桥初就咽银河今夜仙郎自姓和不是昔【`一作当`】年攀桂树岂能月里索姮娥  

觧红歌【`唐有儿童觧红之舞`】  

百戏罢五音清觧红一曲新教成两个瑶池小仙子此时夺却柘枝名  

题鹰猎兎画  

虽是丹青物沈吟亦可伤君夸鹰眼疾我悯兎心忙岂动骚人兴惟増猎客狂鲛绡百余尺争及制衣裳  

醴泉院  

万山岚霭簇洋城数处禅斋尽有名古栢八株堆翠色灵泉一泒逗寒声暂逰颇爱闲滋味久住翻嫌俗性情珍重支公每相勉我扵儒行也修行  

兴势观  

山名兴势镇梁洋俨有真风福此方瘦柏握盘笼殿紫灵泉澄洁浸花香暂逰颇爱闲人少乆住翻嫌白日忙只向五千文字内愿成金骨住仙郷  

洋川  

华夷图上见洋川知在青山绿水邉官闲最好逰僧舍江近应湏买钓船  

句  

先生自舞琴【`三乐逹节`】　波上人如潘玉儿掌中花似赵飞燕【`采莲曲　以上竝见乐书`】  

## 御定全唐诗卷七百三十六  

王仁裕  

王仁裕字德辇天水人初爲秦州判官入蜀爲中书舎人翰林学士历唐晋汉终户部尚书罢爲太子少保周显德初卒仁裕晓音律喜爲诗尝集平生所作诗爲西江集今编爲一卷  

从蜀后主幸秦州上梓潼山  

防仗拂寒烟鸣驺在半天黄云生马足白日下松巅盛德安疲俗仁风扇极边前程问成纪此去尚三千  

和蜀后主题劒门  

孟阳曾有语刋在白云棱李杜常挨托孙刘亦恃凭庸才安可守上德始堪矜暗指长天路浓峦蔽几层荆南席上咏胡琴妓二首【`一作奉使荆南髙从诲筵上听弹胡琴`】  

红妆齐抱紫檀槽一抹朱四十条湘水淩波惭鼓瑟秦楼明月罢吹箫寒敲白玉声偏婉防逼黄莺语自娇  

丹禁旧臣来侧耳骨清神爽似闻韶【`十国春秋髙从诲世家注载首二句云是从诲作`】  

玉纎挑落折冰声散入秋空韵转清二五指中句塞鴈十三上啭春莺谱从陶室偷将妙曲向秦楼写得成无限细腰宫里女就中偏惬楚王情  

题麦积山天堂【`玉堂闲话云麦积山者北跨清渭南渐两当冈峦崛起一石髙万寻其青云之半梯空架险有散花楼由西閤悬梯而上有万菩萨堂并就石凿成自此室之上有一龛谓之天堂空中倚一独梯至此万中无一人敢登者仁裕独登之仍题诗于天堂西壁前唐末辛未年也`】  

蹑尽悬空万仭梯等闲身共白云齐檐前下视羣山小堂上平分落日低絶顶路危人少到古巗松健鹤频栖天边爲要留名姓拂石殷勤身自题  

题斗山观【`玉堂闲话云兴元斗山观自平川耸起一山四靣悬絶其上方于斗底故号之有唐公昉饮李八百仙酒全家拔宅之迹仁裕辛已岁爲节度判官尝以片板题诗于观癸未年入蜀因谒严真观见斗山诗牌在焉不知所来旧説云斗山一洞与严真观井相通也`】  

霞衣欲举醉陶陶【`公昉家饮八百洗疮酒醉而上升`】不觉全家住绛霄拔宅只知鸡犬在上天谁信路岐遥三清辽廓抛尘梦八景云烟事早朝爲有故林苍柏健露华凉叶锁金飇题孤云絶顶淮隂祠【`玉堂闲话云兴元之南有大竹路通巴州深谿峭巗扪萝一上三日逹山顶复登岭其絶顶谓之孤云两角彼中谚云孤云两角去天一握淮隂侯祠在焉昔汉祖不用韩信遯归西楚萧相国追之及于兹山故立庙貌仁裕尝佐褒梁帅王思同南伐巴人往返登陟留题于祠`】  

一握寒天古木深路人犹説汉淮隂孤云不掩兴亡防两角曽悬去住心不是冕旒轻布素岂劳丞相远追寻当时若放还西楚尺寸中华未可侵  

和韩昭从驾过白卫岭  

龙斾飘飖指极边到时犹更二三千登髙晓蹋巉巗石冐冷朝冲断续烟自学汉皇开土宇不同周穆好神仙秦民莫遣无恩及大散关东别有天  

贺王溥入相【`石林诗话云仁裕知贡举取王溥爲状元溥时年二十六后六年溥拜相时仁裕犹致仕无恙贺以诗`】  

一战文场抜赵旗便调金鼎佐无爲白麻骤降恩何极黄髪初闻喜可知跋勅案前人到少筑沙堤上马归【`一作蹄`】迟立班始得遥相见亲洽争如未贵时  

与诸门生春日防饮繁台赋  

柳隂如雾絮成堆又引门生饮古台淑景即随风雨去芳樽宜命管开谩夸列鼎鸣钟贵宁免朝乌夜催烂醉也须诗一首不能空放马头回  

示诸门生  

一百一十四门生春风初长羽毛成掷金换得天边桂凿壁偷将榜上名何幸不才逢圣世偶将疎网罩羣英衰翁渐老儿孙小异日知谁略有情  

过平戎谷吊胡翽【`翽有文学佐荆湖藩幕善草军书蔑视副军搆之主帅尽室坑平戎谷仁裕过而吊之`】  

立马荒郊满目愁伊人何罪死林邱风号古木悲长在雨湿寒莎涙暗流莫道文章爲众嫉只应轻薄是身讐不缘魂寄孤山下此地堪名鹦鹉洲  

奉诏赋劒州途中鸷兽【`蜀后主幸秦川至剑州西鸷兽于路左丛林间跃出搏一人去至行宫顾问臣僚皆陈恐惧命仁裕及李浩弼等赋之后主覧之大笑曰二臣之诗各有旨`】  

劒牙钉舌血毛腥窥算劳心岂暂停不与大朝除患难惟余当路食生灵从将户口资嚵口未委三丁税几丁今日帝王亲出狩白云巗下好藏形  

放猿【`仁裕从事汉中有献猿儿者怜其黠慧育之名曰野宾经年壮大跳掷颇爲患繋红绡于颈题诗送之`】  

放尔丁宁复故林旧来行处好追寻【`一作旧时侣伴好相寻`】月明巫峡堪怜静路隔巴山莫厌深【`一作耐寒不惮霜中宿隐迹从教雾里深`】栖宿【`一作归去`】免劳青嶂梦跻攀应惬白云心三秋果熟松梢健任抱髙枝彻晓吟  

遇放猿再作【`仁裕罢职入蜀行次汉江壖嶓冡庙前见一巨猿舍羣而前于道畔古木间垂身下顾红绡宛在以野宾呼之声声应立马移时不觉恻然遂继之一篇云`】  

嶓冢祠前汉水滨饮猿连臂下嶙峋渐来子细窥行客认得依稀是野宾月宿纵劳羁絏梦松餐非复稲粱身数声肠断和云呌识是前时旧主人  

句  

铁锁寨门扃白日大张旗帜插青天【`大散关`】  

## 御定全唐诗卷七百三十七  

冯道  

冯道字可道景城人初爲刘守光叅军后歴唐晋汉周事四姓十君并在政府自号长乐老卒谥文懿追封瀛王诗集十卷今存五首  

天道  

穷达皆由命何劳发叹声但知行好事莫要问前程冬去氷须泮春来草自生请君观此理天道甚分明  

偶作  

莫爲危时便怆神前程往往有期因须知海岳归明主未必乾坤陷吉人道德几时曾去世舟车何处不通津但敎方寸无诸恶狼虎丛中也立身  

北使还京作【`诗凡五章今仅存其一`】  

去年今日奉皇华只爲朝廷不爲家殿上一杯天子泣门前双节国人嗟龙荒冬往时时雪苑春归处处花  

上下一行如骨肉几人身死掩风沙  

赠窦十  

燕山窦十郎敎子有义方灵椿一株老丹桂五枝芳放鱼书所钥户【`诗史云道性仁厚家有一池毎得鱼放池中其子监丞每窃钓之道闻之不悦于是髙其墙垣钥其门户作诗书其门`】  

髙却垣墙钥却门监丞从此罢垂纶池中鱼鳖应相贺从此方知有主人  

句  

朝披四袄专藏手夜覆三衾怕露头【`虏中大寒赐道锦袄貂袄羊狐貂衾各一每入谒悉服四袄衣宿馆中并覆三衾故云`】　牛头偏得赐象笏更容持【`虏以道有重名欲留之命与其国相同列所赐皆等虏赐臣下以牙笏及腊月赐牛头皆殊礼也道皆得之以诗谢　以上见丛苑`】　已落地花方遣埽未经霜草莫教锄【`吟治圃见事文类聚`】　视草北来唐学士拥旄西去汉将军【`同光中承旨卢质节制河中赠见续翰林志`】  

卢文纪  

卢文纪字子持举进士事梁爲集贤殿学士唐明宗时爲御史中丞迁工部尚书贬石州司马乆之爲太常卿奉使于蜀过凤翔废帝时爲节度使见文纪竒之后入立拜爲中书侍郎同中书门下平章事周时进司空诗一首  

后唐宗庙乐舞辞  

仁君御宇寰海谧清运符武德道协文明九成式叙百度惟成金门积庆玉叶传荣  

崔居俭  

崔居俭唐末进士仕后唐累官户部尚书诗一首  

后唐宗庙乐舞辞  

艰难王业返正皇唐先天再造却日重光汉绍世祖夏资少康功成德茂率祀无疆  

李涛  

李涛字信臣避地湖南事马殷后唐天成中举进士历事晋汉至宰辅入周封莒国公后归宋诗一首  

春社从李昉乞酒【`石林诗话云俗称社日饮酒治聋昉时爲翰林学士有月给内库酒故涛从乞之社公涛小字与朝士言多以自名`】  

社公今日没心情爲乞治聋酒一瓶恼乱玉堂将欲徧依稀廵到第三防  

句  

溪声长在耳山色不离门【`诗人玉屑`】　扫地树留影拂牀琴有声　一言寤主宁复听三谏不从归去来【`谏晋主不从作　见吟窗杂录`】  

卢士衡  

卢士衡后唐天成二年进士集一卷今存诗七首  

灵溪老松歌  

灵溪古观坛西角千尺鳞皴栋梁朴横出一枝戛楼阁直上一枝扫寥廓白石苍苔拥根脚月明风撼寒光落有时风雨晦暝摆撼若黑龙之腾跃合生于象外峰峦枉滞乎人间山岳安得巨灵受请托拔向青桂白榆边安着  

游灵溪观  

云藏寳殿风尘外粉壁松轩入防初话乆仙童顔色老病来元鹤羽毛疎樵翁接引寻红术道士留连説紫书不爲壮心降未得便堪从此翫清虚  

寄天台道友  

相思遥指玉霄峰怅望江山阻万重曾隔晓窗闻法鼔几同寒榻听踈钟别来知子长餐柏吟处将谁对倚松且住人间行圣敎莫思天路便登龙  

花落  

迎风啸未已和雨落谷谷千枝与万枝不如一竿竹  

钟陵铁柱  

千年埋没竟何爲变化宜将万物齐安得风胡借方便铸成神劒斩鲸鲵  

僧房听雨  

古寺松轩雨声别寒窗听久诗魔发记得年前在赤城石楼梦觉三更雪  

题牡丹  

万叶红绡翦尽春丹青任写不如真风光九十无多日难惜尊前折赠人  

熊皦  

熊皦后唐清泰二年登进士第延州刘景岩辟爲从事入晋拜补阙贬商州上津令屠龙集五卷今存诗二首  

祖龙词  

平吞六国更何求童女童男问十洲沧海不回应怅望始知徐福觧风流  

谪居海上  

家临泾水隔秦川来往关河路八千堪恨此身何处老始皇桥畔又经年  

熊皎  

熊皎自称九华山人南金集二卷今存诗四首  

冬日原居酬光上人见访  

吾道防已乆吾师何此来门无尘事闭卷有国风开野迥霜先白庭荒叶自堆寒暄吟罢后犹喜话天台  

早梅  

江南近腊时已亚雪中枝一夜欲开尽百花犹未知人情皆共惜天意欲教迟莫讶无浓艳芳筵正好吹  

怀三茅道友  

尘事何年解客嘲十年容易到三茅长思碧洞云窗下曾借黄庭雪夜抄丹桂有心凭至论五峰无信问深交杏坛仙侣应相笑只爲浮名未肯抛  

赠胥尊师  

緑髪童顔羽服轻天台王屋几经行云程去速因风起酒债还迟待药成房闭十洲烟浪濶箓开三洞鬼神惊他年华表重归日却恐桑田已变更  

句  

山前犹见月陌上未逢人【`早行　以下见雅言杂载`】　果熟秋先落禽寒夜未栖【`山居`】　深逢野草皆爲药静见樵人恐是仙厌听啼鸟梦醒后慵扫落花春尽时　废土有人耕  

不畏古防无讼醉何妨【`见事文类聚`】  

赵延寿  

赵延寿本姓刘恒山人仕后唐尚主爲枢密使清泰末官至大丞相封魏王诗一首  

塞上  

黄沙风卷半空抛云动隂山雪满郊探水人回移帐就射雕箭落着弓抄鸟逢霜果饥还啄马渡氷河渇自跑占得髙原肥草地夜深生火折林梢  

髙辇  

髙辇后唐秦王从荣府谘议叅军诗一首  

棊  

野客围棊坐搘颐向暮秋不言如守黙设计似平讐决胜虽关勇防危亦合忧防他终一局白却少年头  

句  

飘飘送下遥天雪飒飒吹干旅舍烟【`冬风　见吟窗杂録`】  

韩昭裔  

韩昭裔后唐清泰时宰相诗一首  

与李专美  

昭裔登庸汝未登凤池鸡树冷如氷何如且作宣徽使免被人呼粥饭僧【`时清泰帝以宰相李愚等无所事目曰此粥饭僧尔`】  

张仁溥  

张仁溥后唐大宁县丞诗一首  

题龙窝洞  

折花防酒看龙窝镂玉长旌俊彦过他日各爲云外客碧纱笼却又如何  

李瀚  

李瀚后唐天成中擢进士第仕晋爲翰林学士丁年集若干卷今存诗一首  

留题座主和凝旧阁  

座主登庸归凤阙门生批诏立鳌头玉堂旧阁多珍玩可作西斋润笔不  

杨昭俭  

杨昭俭石晋时人官尚书诗一首  

题家园  

池莲憔悴无顔色园竹低垂减翠隂园竹池莲莫惆怅相看恰似主人心  

刘坦  

刘坦进士第一人及第周恭帝时李重进镇淮南辟爲掌书记诗一首  

书从事防屏上【`南部新书坦好酒在维扬幕李帅尝令酒库但书记有客无多少供之寻爲酒吏颇恡须索甚艰因书防屏云云`】  

金殿试回新折桂将军留辟向江城思量一醉犹难得辜负扬州管记名  

韦遵  

韦遵后周起居郎诗一首  

题施璘画竹图  

枯箨危根缴石头千竿交映近清流堪珍仲寳【`璘字`】穷幽笔留得荆湘一片秋  

御定全唐诗七百三十七  

钦定四库全书  

## 御定全唐诗卷七百三十八  

宋齐丘  

宋齐丘字子嵩世爲庐陵人父诚爲洪州副使遂家焉吴时累官右仆射平章事李昪代吴以齐丘爲丞相同平章事寻出爲镇南军节度李璟嗣位召爲中书令显德末放归缢死集六卷今存诗三首  

陪游凤凰台献诗  

嵳峩压洪泉岝峉撑碧落宜哉秦始皇不驱亦不凿上有布政台八顾背城郭山蹙龙虎健水黒螭蜃作白虹欲吞人赤骥相煿防画栋泥金碧石路盘墝埆倒挂哭月猿危立思天鹤凿池养蛟龙栽桐栖鸑鷟梁间燕教雏石罅蛇悬殻养花如养贤去草如去恶日晚严城鼓风来萧寺铎扫地驱尘埃翦蒿除鸟雀金桃带叶摘緑李和衣嚼贞竹无盛衰媚柳先揺落【`一作松竹无时衰蒲柳先愁落`】尘飞景阳井草合临春阁芙蓉如佳人回首似调谑当轩  

有直道无人肯驻脚夜半防窸窣天隂鬼敲啄松孤不易立石丑难安着自怜啄木鸟去蠧终不错晩风吹梧桐树头鸣嚗嚗峨峨江令石青苔何淡薄不话兴亡事举首思眇邈吁哉未到此褊劣同尺蠖笼鹤羡凫毛猛虎爱蜗角一日贤太守【`时李昪爲升州刺史`】与我观槖籥往往独自语天帝相唯诺风云偶不来寰宇销一略我欲烹长鲸四海爲鼎镬我欲取大鹏天地爲矰缴安得生羽翰雄飞上寥廓  

赠仰山慧度禅师  

初闻如自觧及见胜初闻两鬓堆残雪一身披断云道应齐古佛高不楫吾君稽首清凉月萧然万象分  

陪华林园试小妓羯鼓  

切断牙牀镂紫金最宜平稳玉槽深因逢淑景开佳宴爲出花奴奏雅音掌底轻璁孤鹊噪枝头干快乱蝉吟开元天子曽如此今日将军好用心【`时李璟爲诸衞将军`】  

句  

大似贤臣扶社稷遇明则见暗还藏【`影诗　见吟窗杂录`】  

冯延已  

冯延已一名延嗣字正中广陵人李璟爲元帅时辟掌书记璟立拜翰林学士进中书侍郎同平章事阳春集一卷今存诗一首  

早朝  

铜壶滴漏初昼髙阁鸡鸣半空催启五门金锁犹垂三殿帘栊阶前御柳揺緑仗下宫花散红鸳瓦数行晓日鸾旗百尺春风侍臣蹈舞重拜圣寿南山永同  

句  

青楼阿监应相笑书记登坛又却回  

韩熙载  

韩熙载字叔言北海人后唐同光中登进士第李昪建国用爲秘书郎璟嗣位拜虞部员外郎史馆修撰知制诰后主时终中书侍郎集五卷今存诗五首  

感怀诗二章【`奉使中原署馆壁`】  

仆本江北人今作江南客再去江北游举目无相识金风吹我寒秋月爲谁白不如归去来江南有人忆未到故乡时将爲故乡好及至亲得归争如身不到目前相识无一人出入空伤我怀抱风雨萧萧旅馆秋归来窗下和衣倒梦中忽到江南路寻得花边旧居处桃脸蛾眉笑出门争向前头拥将去  

溧水无相寺赠僧  

无相景幽逺山屏四靣开凭师领鹤去待我挂冠来药爲依时采松宜绕舎栽林泉自多兴不是效刘雷  

书歌妓泥金带  

风栁揺揺无定枝阳台云雨梦中归他年蓬岛音尘断留取尊前旧舞衣  

送徐流舒州【`时弟锴亦贬乌江尉亲友临江相送`】  

昔年凄断此江湄风满征帆泪满衣今日重怜鹡鸰羽不堪波上又分飞  

句  

几人平地上看我半天中【`登楼　见吟窗杂録`】  

李征古  

李征古袁州宜春人南唐升元末举进士第官枢密副使坐宋齐丘党赐死诗一首  

登祝融峰  

欲上祝融峰先登古石桥凿开巇崄处取路到丹霄潘佑  

潘佑幽州人南唐时累官虞部员外郎内史舎人荥阳集十卷今存诗四首  

七岁吟【`马令南唐书曰佑母方娠梦古衣冠人告曰我颜延之也与夫人爲子及生七岁始能语曰皃悮伤白龙爲上帝所罚也因吟诗云云后果以三十六岁死`】  

朝游沧海东暮归何太速祗因骑折白龙腰谪向人间三十六  

送许处士坚往茅山  

天坛云似雪玉洞水如琴白云与流水千载清人心君防布嚢去路长风满林一入华阳洞千秋那可寻  

送人往宣城  

江畔送行人千山生暮氛谢安团扇上爲画敬亭云  

失题  

谁家旧宅春无主深院帘垂杏花雨香飞緑人未归巢燕承尘黙无语  

句  

劝君此醉直须欢明朝又是花狼籍【`见野客丛谈`】  

李昉  

李昉南唐时人诗一首  

寄孟賔于  

初防书劒别湘潭金榜标名第十三昔日声名喧洛下近来诗价满江南长爲邑令情终屈纵处曹郎志未甘莫学冯唐便休去明君晩事未爲惭  

马致恭  

马致恭南唐时人诗一首  

送孟賔于  

曽闻洛下缀神仙火树南栖几十年白首自忻丹桂在诗名已得四方传行随秋渚将归雁吟傍梅花欲雪天今日还家莫惆怅不同初上渡头船  

张义方  

张义方南唐时历官侍御史勤政殿学士诗一首  

奉和圣制元日大雪登楼  

恰当岁日纷纷落天寳瑶花助物华自古最先标瑞牒有谁轻拟比杨花密飘粉署光同冷静压青松势欲斜岂但小臣添兴咏狂歌醉舞一家家  

## 御定全唐诗卷七百三十九  

李建勲  

李建勲字致尧陇西人少好学能属文尤工诗南唐主李昪镇金陵用爲副使预禅代之策拜中书侍郎同平章事升元五年放还私第嗣主璟召拜司空寻以司徒致仕赐号钟山公集二十卷今编诗一卷  

中酒寄刘行军  

甚矣频频醉神昏体亦虚肺伤徒问药髪落不盈梳恋寝嫌眀室修生媿道书西峯老僧语相劝合何如  

白雁  

东溪一白鴈毛羽何皎洁薄暮浴清波斜阳共明灭差池失羣久幽独依人切旅食赖菰蒲单栖怯霜雪邉风昨夜起頋影空哀咽不及墙上乌相将绕双阙  

早春寄懐  

家山归未得又是防春过老觉光隂速闲悲世路多风  

和吹岸栁雪尽见庭莎欲向东溪醉狂眠一放歌  

春日东山正【`一作草`】堂作  

身闲赢得出天气渐喧和蜀马登山稳南朝古寺多早花微弄色新酒欲生波从此唯行乐闲愁奈我何  

春日小园晨防兼招同舍  

最有杏花繁枝枝若手抟须知一春促莫厌百廻防鸟啭风潜息蜂迟露未干可容排饮否兼折赠头冠  

惜花寄孙贠外【`一本缺孙字`】  

朝始一枝开暮复一枝落只恐雨淋漓又见春萧索侵晨结驷携酒徒寻芳踏尽长安衢思量少壮不自乐他日白头空叹吁  

春日病中  

才得归闲去还教病卧频无由全胜意终是负青春绿栁渐拂地黄莺如唤人方为医者劝断酒已经旬  

殴妓  

自为専房甚怱怱有所伤当时心已悔彻夜手犹香恨枕堆云髻啼襟揾月黄起来犹忍恶剪破绣鸳鸯  

踏青罇前  

期君速行乐不要旋还家永日虽无雨东风自落花诗毫黏酒淡歌袖向人斜薄暮忘归路垂杨噪乱鵶  

正月晦日  

莫倦寻春去都无百日游更堪正月过已是一分休泉暖声才出云寒势未收晚来重作雪翻为杏花愁  

惜花  

白髪今如此红芳莫更催预愁多日谢翻怕十分开防滴无时雨荒凉满地苔闲堦一桮酒惟待故人来  

金谷园落花【`一本缺谷字`】  

愁见清眀后纷纷盖地红惜看难过日自落不因风蝶防余香在莺啼半树空堪悲一尊酒从此似西东  

栁花寄宋眀府【`一作寄人`】  

每爱江城里青春向尽时一廻新雨歇是处好风吹破石黏虫网髙楼扑酒旗遥知陶令宅五树正离披  

送人  

相见未逾月堪悲逺别离非君谁顾我万里又南之雨逼清眀日花隂杜宇时愁防挂帆处鸥鸟共迟迟  

闲游  

防酒复防觞朝朝一似忙马谙频到路僧借旧眠床道胜他图薄身闲白日长扁舟动归思髙处见沧浪  

柏梁隔句韵诗【`第三句缺一字`】  

不喜长亭栁枝枝拟送君惟怜北窗【`阙`】树树解留人圎缺都如月东西只似云愁防离席散归盖动行尘  

赠赵学士  

常钦赵夫子逺作五侯賔见靣到今日操心如古人醉同华席少吟访野僧频寂寂长河畔荒斋与庙隣  

春隂  

老雨不肯休东风势还作未放草防茸已遣花萧索浮生何苦劳触事妨行乐寄语达生人须知酒胜药  

春日金谷园【`一本缺谷字`】  

火急召亲賔欢游莫厌频日长徒似岁花过即非春晚雨来何定东风自不匀湏知三个月不是负芳晨  

夏日酬祥松二公见访  

多谢空门客时时出草堂从容非有约淡薄不相忘池映春篁老檐垂夏果香西峰正清霁自与拂吟床  

懐赠操禅师  

尝忆曺溪子龛居面碧嵩杉松新夏后雨雹夜禅中道匪因经悟心能向物空秋来得音信又在剡山东  

闲居秋思呈祥松二公  

秋光虽即好客思转悠哉去国身将老流年雁又来叶红堆晚径菊冷借空罍不得师相访难将道自开  

赋得冬日青溪草堂四十字  

莫道无幽致常来到日西地虽当北阙天与设东溪疎苇寒多折惊凫去不齐坐中皆作者长爱觅分题  

溪斋  

水木绕吾庐搴帘晚槛虚衰条寒露鹊幽果落惊鱼爱酒贫还甚趋时老更踈乖慵自有素不是忽簮裾  

留题爱敬寺  

野性竟未改何以居朝廷空为百官首但爱千峰青南风新雨后与客携觞行斜阳惜归去万壑啼鸟声  

小园  

小园吾所好栽植忘劳形晩果经秋赤寒蔬近社青竹萝荒引蔓土井浅生萍更欲从人劝凭高置草亭  

宿山房  

石窗灯欲尽松槛月还眀就枕浑无睡披衣却出行巗髙泉乱滴林动鸟时惊倐忽山钟曙喧喧仆马声  

金陵所居青溪草堂闲兴  

窗外皆连水杉松欲作林自怜趋竞地独有爱闲心素壁题防遍危冠醉不簮江僧暮相访帘卷见秋岑  

阙下偶书寄孙员外  

长安驱驰地贵贱共悠悠白日谁相促劳生自不休凤翔双阙晓蝉噪六街秋独有南宫客时来话钓舟  

寄魏郎中  

碌碌但随羣蒿兰任不分未尝矜有道求遇向吾君逸驾秋寻寺长歌醉望云髙斋纸屏古尘暗北山文  

病中书懐寄王二十六  

落叶满山州闲眠病未瘳窗隂连竹枕药气染茶瓯路匪人遮去官须自【`一本缺`】覔休焉宜更羸老扶杖作公侯  

采菊  

簇簇竟相鲜一枝开几畨味甘资麴蘖香好胜兰荪古道风揺远荒篱露压繁盈筐时采得服饵近知门  

送王郎中之官吉水  

南望庐陵郡山连五岭长吾君怜逺俗从事辍名郎移户多无土春蚕不满筐惟应劳赞画溪峒况彊梁  

孤雁  

欲食不敢食合栖犹未栖闻风亦惊过避缴恨飞低水濶縁湘困云寒过碛迷悲鸣感人意不【`一本缺`】见夜乌啼  

赠送致仕郎中  

鹤立瘦棱棱髭长白似银衣冠皆古制气貌异常人听雪添诗思看山滞酒廵西峰重归路惟许野僧亲  

宿友人山居寄司徒相公  

雨雪正霏霏令人不忆归地炉僧坐暖山枿火声肥隔纸烘茶蘂移铛剥芋衣知君在霄汉此兴得还稀郢客相寻夜荒庭雪洒篙【`一作蒿`】虚堂看向曙吟坐共忘劳溪冻声全减灯寒熖不髙他人莫相笑未易会吾曹  

感故府二首  

戚戚复戚戚期懐安可释百年金石心中路生死隔新坟应草合旧地空苔色白日灯荧荧凝尘满几席悒悒复悒悒思君安可及永日在堦前披衣随风立髙楼暮角断逺树寒鸦集惆怅几行书遗踪墨犹湿  

田家三首【`一首第七句缺一字`】  

毕岁知无事兵销复旧丁竹门桑径狭春日稲畦青犬吠隈篱落鸡飞上碓桯归田起【`阙`】思蛙呌草冥冥不识城中路熙熙乐【`一作自一夲缺`】有年木槃擎社酒瓦鼓送神钱霜落牛归屋禾收雀满田遥陂过秋水闲阁钓鱼船  

长爱田家事时时欲一过垣篱皆树槿防院亦堆禾病果因风落寒蔬向日多遥闻数声笛牛晩下前坡  

新竹  

嫋嫋薰风软娟娟湛露光参差仙子仗迤逦羽林枪廻去侵花地斜来破藓墙箨干犹抱翠粉腻若涂装迳曲茎难数隂疎叶未长嬾嫌吟客倚甘畏夏虫伤映水如争立当轩自着行北亭尊酒兴还爲此君狂  

归燕词  

羽翼势虽微云霄亦可期飞翻自有路鸿鹄莫相嗤待侣临书幌寻泥傍藻池冲人穿栁径捕蝶绕花枝广厦来应徧深宫去不疑雕梁声上下烟浦影参差旧地人潜换新巢雀谩窥双双暮归处疎雨满江湄  

题魏坛二首  

不遇至真传道要曾看眞诰亦何爲旧碑经乱沈荒涧灵篆因耕出故基蛙黾自喧浇【`一作临一本缺`】药井牛羊闲过放生池萧条夕景空坛畔朽桧枝斜绿蔓垂  

一寻遗迹到仙乡云鹤沈沈思渺茫丹井岁深生草木芝田春废卧牛羊雨淋残画摧荒壁防引饥虵落坏梁薄暮欲归仍伫立菖蒲风起水泱泱  

东楼看雪  

一上髙楼醉复醒日西江雪更冥冥化风吹火全无气平望惟松少【`一作别一作劣`】露青腊内不妨南地少夜长应得小窗听因思旧隐匡庐日闲看杉柽掩石扃  

落花  

惜花无计又花残独绕芳丛不忍看暖艳动随莺翅落冷香愁杂燕泥干緑珠倚槛魂初散巫峡归云梦又阑忍把一尊重命乐送春招客亦何欢  

春雪  

南国春寒朔气回霏霏还阻百花开全移暖律何方去似误新莺昨日来平野旋销难蔽草逺林髙缀却遮梅不知金勒谁家子只待晴明赏帝台  

重戏和春雪寄沈员外  

谁道江南要雪难半春犹得倚楼看却遮迟日偷莺暖密洒西风借鹤寒散漫不容梨艳去轻明应笑玉华干和来琼什虽无敌且是侬家比兴残  

春日尊前示从事  

州中案牍鱼鳞密界上军书竹节稠眼底好花浑似雪瓮头春酒漫如油东君不爲留迟日清镜唯知促白头最觉此春无气味不如庭草觧忘忧  

尊前  

官爲将相复何求世路多端早合休渐老更知春可惜正欢唯怕客难留雨催草色还依旧晴放花枝始自由莫厌百壶相劝倒免敎无事结闲愁  

蔷薇二首  

万蘂争开照槛光诗家何物可相方锦江风撼云霞碎仙子衣飘黼黻香裛露早英浓压架背人狂蔓暗穿墙防牋蛮榼旬休日欲召亲賔看一场  

拂檐拖地对前墀蝶影蜂声烂缦时万倍馨香胜玉蘂一生顔色笑西施忘归醉客临髙架恃宠佳人索好枝将并舞腰谁得及惹衣伤手尽从伊  

残牡丹  

肠断题诗如执别芳茵愁更绕阑铺风飘金蘂看全落露滴檀英又暂蘓失意婕妤妆渐薄背身妃子病难扶回看池馆春休也又是迢迢看画图  

春雨二首  

春霖未免妨游赏唯到诗家自有情花径不通新草合兰舟初动曲池平净縁髙树莓苔色饥集【`一作啅`】虚廊燕雀声闲忆昔年爲客处闷留山馆阻行行  

萧萧春雨密还疎景象三时固不如寒入逺林莺翅重暖抽新麦土膏虚细蒙台榭防兼日潜涨涟漪欲动鱼唯称乖慵多睡者掩门中酒览闲书  

醉中惜花更书与诸从事  

公退寻芳已是迟莫因他事更来稀未经旬日唯忧落算有开时不合归歌槛宴余风褭褭闲园吟散雨霏霏髙楼鼔絶重门闭长为抛回恨觧衣  

和判官喜雨  

去祷山川尚未还云雷寻作逺声寒人情便似秋登悦天色休劳夜起看髙槛气浓藏柳【`一夲缺`】郭小庭流拥没花坛须知太守重墙内心极农夫望处欢  

离阙下日感恩  

二年尘冒处中台喜得南归退不才即路敢期皇子送出关犹有御书来未知天地恩何报翻对江山思莫开斜日苇汀凝立处逺波微飏翠如苔  

细雨遥怀故人  

江云未散东风暖溟蒙正在髙楼见细栁縁堤少过人平芜隔水时飞燕我有近诗谁与和忆君狂醉愁难破昨夜南窗不得眠闲堦防滴回灯坐  

春水  

万争流雨过时晩来春静更逶迤轻鸥散绕夫差国远树防分夏禹祠青防渐平濡柳带旧溪应暖负莼丝风鬟倚檝谁家子愁看鸳鸯望所之  

蝶  

粉蝶翩翩若有期南园长是到春归闲依柳带参差起困傍桃花独自飞潜被燕惊还散乱偶因人逐入帘帏晩来欲雨东风急回看池塘影渐稀  

中春写怀寄沈彬员外  

省从骑竹学讴吟便殢光隂役此心寓目不能闲一日闭门长胜得千金窗悬夜雨残灯在庭掩春风落絮深唯有故人同此兴近来何事嬾相寻  

钟山寺避暑勉二三子  

楼台虽少景何深满地青苔胜布金松影晩留僧共坐水声闲与客同寻清凉防拟归莲社沈湎终须弃竹林长爱寄吟经案上石窗秋霁向千岑  

道林寺  

虽向钟峯数寺连就中竒胜出其间不教幽树妨闲地别着高窗向逺山莲沼水从双涧入客堂僧自九华还无因得结香灯社空向王门玷玉班  

和致仕沈郎中  

欲谋休退尚因循且向东溪种白苹谬应星辰居四辅终期冠褐作闲人城中隔日趋朝嬾楚外千峯入梦频残照晩庭沈醉醒静吟斜倚老松身  

醉中咏梅花  

十月清霜尚未寒雪英重叠已如抟还悲独咏东园里老作南州刺史看北客见皆惊节气郡僚痴【`一作拟`】欲望杯盘交亲罕至长安逺一醉如泥岂自欢  

闲出书怀  

闲游何用问东西寓兴皆非有所期断酒只携僧共去看山从听马行迟溪田雨涨禾生耳原野莺啼黍【`一本缺`】熟时应有交亲长笑我独轻人事鬓将衰  

寺居陆处士相访感怀却寄二三友人  

湘寺闲居亦半年就中昨夜好潸然人归逺岫疎钟后雪打髙杉古屋前投足正逢他国乱防心未解祖师禅炉烟向冷孤灯下唯有寒吟到曙天  

春雪  

随风竟日势漫漫特地繁于故岁看幽榭冻黏花屋重短檐斜湿燕巢寒闲听不寐诗魂爽净吃无厌酒肺干莫道便爲桑麦药亦胜焦涸到春残  

惜花  

淡淡西园日又垂一尊何忍负芳枝莫言风雨长相促直是晴眀得几时心破只愁莺践落眼穿唯怕客来迟年年使我成狂叟肠断红牋几首诗  

梅花寄所亲  

一气才新物未知每慙青律与先吹雪霜迷素犹嫌早桃杏虽红且后时云鬓自黏飘处粉玉鞭谁指出墙枝老夫多病无风味只向尊前咏旧诗  

登升元阁  

登髙始觉太虚寛白雪湏知唱和难云渡琐窗金牓湿月移珠箔水精寒九天星象帘前见六代城池直下观唯有上层人未到金乌飞过拂阑干  

雪有作  

霏霏奕奕满寒空况是难逢值腊中未白已堪张宴防渐繁偏好去帘栊庭莎易集看盈地池柳难装旋逐风长爱清华入诗句预愁迟日放消融  

宫词  

自逺凝旒守上阳舞衣顿减旧朝香帘垂粉阁春将尽门掩梨花日渐长草色深浓封辇路水声低咽转宫墙君王一去不廻驾皓齿青蛾空断肠  

晩春送牡丹  

携觞邀客绕朱阑肠断残春送牡丹风雨数来留不得离披将谢忍重看氛氲兰麝香初减零落云霞色渐干借问少年能防许不须推酒厌桮盘  

岁暮晩泊望庐山不见因怀岳僧呈察判  

贪程只为看庐阜及到停舟恨颇浓云暗半空藏万仭雪迷双瀑在中峯林端莫辨曽游路鸟际防闻向暮钟长愧昔年招我入共寻香社见芙蓉  

重台莲  

斜倚秋风絶比伦千英和露染难匀自为祥瑞生南国谁把丹青寄北人眀月防宵同绿水牡丹无路出红尘怜伊不算多时立赢得馨香暗上身  

迎神  

攂蛮鼍吟塞笛女巫结束分行立空中再拜神且来满奠椒浆齐献揖隂风窣窣吹纸钱妖巫瞑目传神言与君降福为丰年莫教赛祀亏常筵  

春词  

日高闲歩下堂阶细草春莎没绣鞋折得玫瑰花一朶凭君簪向鳯皇钗  

独夜  

佳人一去无消息梦觉香残愁复入空庭悄悄月如霜独倚阑干伴花立  

竹  

琼节髙吹宿凤枝风流交我立忘归最怜瑟瑟斜阳下花影相和满客衣  

清明日  

他皆携酒寻芳去我独关门好静眠唯有杨花似相覔因风时复到牀前  

宫词  

宫门长闭舞衣闲略识君王鬓便斑却羡落花春不管御沟流得到人间  

送喻链师归茅山  

休粮知几载脸色似桃红半醉离城去单衣行雪中水声茅洞晓云影石房空莫学秦时客音书便不通  

和元宗元日大雪登楼  

纷纷忽降当元防着物轻明似月华狂洒玉墀初散絮密黏宫树未妨花迥封双阙千寻峭冷压南山万仭斜宁意传来中使出御题先赐老僧家  

游栖霞寺  

养花天气近平分瘦马来敲白下门晓色未开山意逺春容犹淡月华昬琅琊冷落存遗迹篱舍稀疎带旧村此地几经人聚散只今王谢独名存  

答汤悦  

司空犹不作那敢作司徒幸有山翁号如何不见呼  

金山  

不嗟白髪曽游此不叹征帆无了期尽日凭阑谁防我只悲不见韩垂诗  

送李冠【`冠善吹中管`】  

匀如春涧长流水怨似秋枝欲断蝉可惜人间容易听清声不到御楼前  

游宋兴寺东巗  

几年不到东岩下旧住僧亡屋亦无寒日萧条何物在朽松经烧石池枯  

批周宗书后【`建勲镇临川九江帅周宗初莅任以书借器用仪注因批其后`】  

偶罢阿衡来典郡固无闲物可应官凭君爲报羣胥道莫作循州刺史看【`牛僧孺谪循州长史`】  

题信果观壁  

春来涨水流而活晓色西山势似行玉洞主人经刧在携竿步步就长生  

送八分书与友人继以诗  

跁跒爲诗跁跒书不封将去寄仙都仙翁拍手应相笑得似秦朝次仲无  

句  

桃花流水须长信不学刘郎去又来【`见南唐近事`】　粟多未必全爲计师老须防有伏兵【`寄冯延鲁使闽`】　徧寻云壑重题石欲下山门更倚松【`留别钟山见吟窗杂録`】  

## 御定全唐诗卷七百四十  

孟宾于  

孟宾于字国仪连州人天福九年登第还乡爲马氏从事后归南唐爲涂阳令坐系赦归后主起爲水部员外致仕初居吉州玉笥山自号羣玉峰叟有金鼇集二卷今存诗八首  

蟠溪怀古  

良哉吕尚父深隐始归周钓石千年在春风一水流松根盘藓石花影卧沙鸥谁更怀韬术追思古渡头  

怀连上旧居  

闲思连上景难齐树绕仙郷路绕溪明月夜舟渔父唱春风平野鹧鸪啼城边寄信归云外花下倾杯到日西更忆海阳垂钓侣昔年相遇草萋萋  

公子行  

锦衣红夺彩霞明侵晓春游向野庭不识农夫辛苦力  

骄骢蹋烂麦青青  

湘江亭  

独宿大中年里寺樊笼得出事无心寒山梦觉一声磬霜叶满林秋正深  

题梅仙馆  

仙界路遥云缥缈古坛风冷叶萧骚后来岂合言淹滞一尉升腾道最高  

题顔氏亭宇【`南唐书顔诩居木川雅词翰所居依泉石筑亭榭开轩四敞碧藓丛绕翠微环列萧爽之趣杜絶尘嚣名士賔于辈各爲诗以述其幽隐`】  

园林萧洒闻来乆欲访因循二十秋今日开襟吟不尽碧山重叠水长流  

晩眺  

倚杖残秋里吟中四顾频西风天际雁落日渡头人草色衰平野山隂敛暮尘却寻苔径去明月照村邻  

献主司  

那堪雨后更闻蝉溪隔重湖路七千忆昔故园杨栁岸全家送上渡头船【`主司得诗自谓得賔于之晩后賔于致仕归连上过庐陵吉守赠诗有今日还家莫惆怅不同初上渡头船用此`】  

句  

远树连沙静闲舟入浦迟【`夏日曲江`】　帘垂羣吏散苔长讼庭闲【`赠徐明府　并诗中旨格`】　去年曽折处今日又垂条【`柳　以下吟窗杂録`】　早知落处随疎雨悔得开时顺暖风【`落花`】　千家帘幕春空在几处楼台月自明【`落花`】　腊雪化爲流水去春风吹出好山来【`雪霁`】　昔日声尘喧洛下近年诗句满江南【`寄李昉`】　匝地人家凭槛见逺山秋色卷帘看【`永州法华寺髙轩　诗话总`】　蟾宫空手下泽国更谁来　水国二亲应探榜龙门三月又伤春　仙鸟却回空説梦清朝未达自嫌身　失意从他桃李春嵩阳经过歇行尘云僧不见城中事问是今年第几人　因逢日者教重应忍被云僧劝却归【`賔于应举卜于华山神一年乞一珓凡六掷而得吉兆后果騐每年下第有诗　郡阁雅谈`】  

廖匡图  

廖匡图字赞禹虔州人湖南马氏辟幕下爲天策府学士与刘昭禹李宏臯徐仲雅蔡昆韦鼎释虚中齐已俱以文藻知名诗四首  

九日陪董内召登髙  

祝融峰下逢嘉节相对那能不怆神烟里共寻幽磵菊樽前俱是异乡人遥山带日应连越孤雁来时想别秦自古登髙尽惆怅茱茰休笑涙盈巾  

赠泉陵上人  

暂把枯藤倚碧根禅堂初创楚江濆直疑松小难留鹤未信山低住得云草接寺桥牛笛近日衔村树鸟行分每来共忆曽游处万壑泉声絶顶闻  

和人赠沈彬  

冥鸿迹在烟霞上燕雀休夸大厦巢名利最爲浮世重古今能有几人抛逼真但使心无着混俗何妨手强抄深喜卜居连岳色水边竹下得论交  

松  

曾于西晋封中散又向东吴作大夫浓翠自知千古在清声谁道四时无枝柯偃后龙蛇老根脚盘来爪距粗直待素秋揺落日始将凡木鬬荣枯  

句  

正悲世上事无限细看水中尘更多【`永州江干感兴`】  

廖凝  

廖凝字熙绩图之弟初归湖南隐衡岳后与马希萼同迁金陵授水部员外郎出爲建昌令终江州团练副使善吟讽与李建勲爲诗友相善江左学诗者多造其门集七卷今存诗三首  

中秋月  

九十日秋色今宵已半分孤光含列宿四面絶纎云众木排踈影寒流叠细纹遥遥望丹桂心绪正纷纷  

闻蝉  

一声初应万木已西风偏感异乡客先于离塞鸿日斜金谷静雨过石城空此处不堪听萧条千古同  

彭泽解印  

五斗徒劳谩折腰三年两鬓为谁焦今朝官满重归去还挈来时旧酒瓢  

句  

满汀沤不散一局黑全输【`十岁咏棋　郡阁雅谈云作者见之曰必垂名于后`】猎回千帐雪探密大河冰【`以下并吟窻杂録`】　落尽最髙树始知松柏青【`落叶`】　饭僧春岭蕨醒酒雪潭鱼【`赠史虚白`】　风清竹阁留僧宿雨湿莎庭放吏衙【`宰彭泽作`】　红踯躅繁金殿暖碧芙蓉笑水宫秋【`锦绣万花谷`】  

韦鼎  

韦鼎湖南人与廖匡图俱知名诗一卷今存一首  

赠廖凝【`时凝居南岳`】  

君与白云邻生涯乆忍贫姓名髙雅道寰海许何人岳气秋来早亭寒果落新几回吟石畔孤鹤自相亲左偃  

左偃南唐人不仕居金陵能诗有钟山集一卷今存诗十首  

寄庐山白上人  

潦倒门前客闲眠岁又残连天数峰雪终日与谁看万丈髙松古千寻落水寒仍闻有新作嬾寄入长安  

寄韩侍郎  

谋身谋隐两无成拙计深慙负耦耕渐老可堪怀故国多愁翻觉厌浮生言诗幸遇明公许守朴甘遭俗者轻今日况闻搜草泽独悲顦顇卧升平  

汉宫词  

寒烛照清夜笙歌隔藓墙一从飞燕入便不见君王  

送君去  

关河月未晓行子心已急佳人无一言独背残灯泣  

秋晩野望  

倚笻聊一望何处是秦川草色初晴路鸿声欲暮天  

郊原晩望怀李秘书  

归鸟入平野寒云在逺村徒令睇望久不复见王孙  

言怀别同志  

渐老将谁托劳生每自慙何当重防手风雨满江南  

江上晩泊  

寒云淡淡天无际片帆落处沙鸥起水濶风髙日复斜扁舟独宿芦花里  

寄鉴上人  

一从携手阻戈鋋屈指如今已十年长记二林同宿夜  

竹斋听雨共忘眠  

送人  

一茎两茎华髪生千枝万枝梨花白春色江南独未归  

今朝又送还乡客  

句  

胡笳闻欲死汉月望还生【`昭君怨`】　日华离碧海云影散青霄【`早日`】  

## 御定全唐诗卷七百四十一  

陈贶  

陈贶南闽人隐庐山三十年元宗聘至献景阳台怀古诗元宗称善授以官固辞赐粟帛遣还诗一首  

景阳台怀古  

景阳六朝地运极自依依一会皆同是到头谁论非酒浓沈逺虑花好失前机见此尤宜戒正当家国肥刘洞  

刘洞庐陵人学诗于陈贶隐居庐山后主召见献诗百篇有集行世存诗一首  

石城怀古  

石城古岸头一望思悠悠几许六朝事不禁江水流  

句  

千里长江皆渡马十年养士得何人　翻忆潘郎章奏内愔愔日暮好沾巾【`江南野録金陵受围洞爲七言诗榜路傍云云家国愔愔如日将暮`】  

【`潘佑谏表中语也`】　百骸同草木万象入心灵【`夜坐　吟窗杂録`】江爲  

江爲宋州人避乱家建阳游庐山师陈贶爲诗集一卷今存诗八首  

旅怀  

迢迢江汉路秋色又堪惊半夜闻鸿雁多年别弟兄髙风云影断防雨菊花眀欲寄东归信裵回无限情  

江行  

越信隔年稀孤舟几梦归月寒花露重江晩水烟防峰直帆相望沙空鸟自飞何时洞庭上春雨满蓑衣  

登润州城  

天末江城晚登临客望迷春潮平岛屿残雨隔虹霓鸟与孤帆逺烟和独树低乡山何处是目断广陵西  

岳阳楼  

倚楼髙望极展转念前途晚叶红残楚秋江碧入吴云中来雁急天末去帆孤明月谁同我悠悠上帝都  

送客  

明月孤舟远吟髭镊更华天形围泽国秋色露人家水馆萤交影霜洲橘委花何当寻旧隐泉石好生涯临刑诗【`五代史补爲在福州有故人欲投江南爲与草表事发并诛临刑词色不挠赋此诗`】  

街鼓侵人急西倾日欲斜黄泉无旅店今夜宿谁家  

塞下曲  

万里黄云冻不飞碛烟烽火夜深防胡儿移帐寒笳絶雪路时闻探马归  

隋堤柳  

锦缆龙舟万里来醉乡繁盛忽尘埃空余两岸千株柳雨叶风花作恨媒  

句  

吟登萧寺旃檀阁醉倚王家玳瑁筵【`题白鹿寺`】　逺逺朝宗出白云方圆随处性长存【`水　见吟窗杂録`】  

髙越  

髙越字仲逺幽州人仕吴授秘书郎累迁中书舎人终勤政殿学士户部侍郎诗一首  

咏鹰【`越归南唐初投鄂帅张宣乆不见知以鹰诗诮之`】  

雪爪星眸世所稀摩天专待振毛衣虞人莫谩张罗网未肯平原浅草飞【`一作晴空不碍摩天翮未肎平原浅草飞`】  

## 御定全唐诗卷七百四十二  

张泌【`一作佖`】  

张泌字子澄淮南人仕南唐为句容县尉累官至内史舍人诗一卷  

惜花  

蝶防莺啼尚数枝日斜风定更离披防多记得伤心事金谷楼前委地时  

寄人  

别梦依依到谢家小廊廻合曲阑斜多情只有春庭月犹为离人照落花  

酷怜风月为多情还到春时别恨生倚柱寻思倍惆怅一场春梦不分眀  

邉上  

戍楼吹角起征鸿猎猎寒旌背晚风千里暮烟愁不尽一川秋草恨无穷山河惨澹关城闭人物萧条市井空  

只此旅魂招未得更堪回首夕阳中  

长安道中蚤行  

客离孤馆一灯残牢落星河欲曙天鸡唱未沈函谷月鴈声新度防陵烟浮生已悟荘周蝶壮志仍输祖逖鞭何事悠悠策羸马此中辛苦过流年  

洞庭阻风  

空江浩荡景萧然尽日菰蒲泊钓船青草浪髙三月渡绿杨花扑一溪烟情多莫举伤春目愁极兼无买酒钱犹有渔人数家住不成村落夕阳边  

春日旅泊桂州  

暖【`一作晓`】风芳草竟芊绵多病多愁负少年弱柳未胜寒食雨好花争奈夕阳天溪邉物色堪【`一作宜`】圗画林畔莺声似管独有离人开泪眼强凭杯酒亦潸然  

晚次【`一作歇`】湘源县  

烟郭遥闻向晚鸡水平舟静浪声齐髙林带雨杨梅熟曲岸笼云谢豹啼二女庙荒汀【`一作宫`】树老九疑山碧楚天低湘南自古多离怨莫动哀吟易惨凄  

惆怅吟  

秋风丹叶动荒城惨澹云遮日半明昼梦却因惆怅得晩愁多为别离生江淹彩笔空留恨荘叟元谭未及情千古怨魂销不得一江寒浪若为平  

秋晚过洞庭  

征帆初【`一作高`】挂酒初酣莫景离情两不堪千里晚霞云梦北一洲霜橘洞庭南溪风送雨过秋寺磵石惊龙落夜潭莫把羇魂吊湘魄九疑愁絶鎻烟岚  

题华严寺木塔  

六街晴色动秋光雨霁凭髙只易伤一曲晩烟浮渭水半桥斜日照咸阳休将世路悲尘事莫指云山认故乡回首汉宫楼阁暮数声钟鼓自防茫  

经旧逰  

暂到髙唐暁又还丁香结梦水潺潺不知云雨归何处歴歴空留十二山  

碧户  

碧户扄鱼鏁兰窗掩镜台落花疑怅望归燕自裵囬咏絮知难敌伤春不易裁恨从芳草起愁为晚风来衣惹湘云薄眉分楚岫开香浓眠旧枕梦好醉春杯小障眀金凤幽屏防翠苔寳筝横塞鴈怨笛落江梅卓氏仍多酒相如正富才莫教琴上意翻作鹤声哀  

芍药  

香清粉澹怨残春蝶翅蜂须恋蘂尘闲倚晚风生怅望静留迟日学因循休将薜荔为青好与玫瑰作近邻零落若教随暮雨又应愁杀别离人  

春晩謡  

雨微微烟霏霏小庭半拆红蔷薇钿筝斜倚画屏曲零落防行金鴈飞萧关梦断无寻处万叠春波起南浦凌乱杨花扑绣帘晩窗时有流莺语  

所思  

空塘水碧春雨微东风防漫杨柳飞依依南浦梦犹在脉脉髙唐云不归江头日暮多芳草极目伤心烟悄悄隔江红杏一枝眀似玉佳人俯清沼休向春台更廻望销魂自古因惆怅银河碧海共无情两处悠悠起风浪  

春夕言懐  

风透踈帘月满庭倚栏无事倍伤情烟垂栁带腰软露滴花房怨脸眀愁逐野云销不尽情随春浪去难平幽窗谩结相思梦化西园蝶未成  

春江雨  

雨溟溟风泠泠老松瘦竹临烟汀空江冷落野云重村【`一作云`】中鬼火【`一作孤月`】防如星夜惊溪上渔人起滴沥篷声满愁耳子规叫断独未眠罨岸春涛打船尾  

送容州中丞赴镇  

交趾同星坐龙泉佩斗文烧香翠羽帐防舞鬰金裙鹢首冲泷浪犀渠拂岭云莫教铜柱北只说马将军  

赠韩道士  

日暮秋风吹野花上清归客意无涯桃源寂寂烟霞闭天路悠悠星汉斜还似世人生白髪定知仙骨变黄芽东城南陌频相见应是壶中别有家  

## 御定全唐诗卷七百四十三  

孙鲂  

孙鲂字伯鱼南昌人从郑谷爲诗颇得郑体事吴爲宗正郎与沈彬李建勲友善集三卷今存诗七首  

甘露寺  

寒暄皆有景孤絶画难形地拱千寻崄天垂四面青昼灯笼鴈塔夜磬彻渔汀最爱僧房好波光满户庭  

题金山寺  

万古波心寺金山名目新天多剰得月地少不生尘过防妨僧定惊涛溅佛身谁言张处士题后更无人【`前四句一作山载江心寺鱼龙是四邻楼台悬倒影钟磬隔嚣尘末二句一作谁言题咏处流响更无人`】  

杨柳枝词五首  

灵和风暖太昌春舞线揺丝向昔人何似晓来江雨后一行如画隔遥津  

彭泽初栽五树时只应闲看一枝垂不知天意风流处  

要与佳人学画眉  

暖傍离亭静拂桥入流穿槛绿隂揺不知落日谁相送魂断千条与万条  

春来緑树遍天涯未见垂杨未可夸晴日万株烟一阵闲坊兼是莫愁家  

十首当年有旧词唱青歌翠几无遗未曽得向行人道不为离情莫折伊  

句  

游子未归去野花愁破心【`春日途中吟窗杂録`】　划多灰渐冷坐乆席成痕【`江南野録`】　结宇孤峰上安禅巨浪闲　分开朝海浪留住过江云【`以上并金山寺`】　划多灰杂苍虬迹坐乆烟消寳鸭香【`夜坐`】  

沈彬  

沈彬字子文髙安人唐末应进士不第浪迹湖湘尝与僧虚中齐已爲诗友事吴爲秘书郎以吏部郎中致仕年八十余李璟以旧恩召见赐粟帛官其子诗十九首  

入塞二首  

欲爲皇王服远戎万人金甲鼓鼙中阵云黯塞三边黑兵血愁天一片红半夜翻营旗搅月深秋防戍劒磨风谤书未及明君爇卧骨将军已殁功  

苦战沙门卧箭痕【`一作年少辞乡事冠军`】戍楼闲上望星文生希国泽分偏将【`一作生希沙漠擒骄虏`】死夺河源荅圣君鸢觑败兵眠白【`一作血`】草马惊边【`一作寃`】鬼哭隂【`一作愁`】云功多地逺无人纪汉阁笙歌日又曛  

塞下三首  

塞叶声悲秋欲霜寒山数防下牛羊映霞旅鴈随踈雨向碛行人带夕阳边骑不来沙路失国恩深后海城荒胡儿向化新成长犹自千回问汉王  

贵主和亲杀气沉燕山闲猎鼓鼙音旗分雪草偷边马箭入寒云落塞禽陇月尽牵乡思动战衣谁寄泪痕深金钗谩作封侯别劈破佳人万里心  

月冷榆关过鴈行将军寒笛老思乡贰师骨恨千夫壮李广魂飞一劒长戍角就沙催落日隂云分碛防飞霜谁知汉武轻中国闲夺天山草木荒  

秋日  

秋含砧杵斜阳笛引西风颢气凉薜荔惹烟笼蟋蟀芰荷翻雨泼鸳鸯当年酒贱何妨醉今日时难不易狂肠断旧游从一别潘安惆怅满头霜  

金陵杂题二首  

王气生秦四百年晋元东渡浪花船正慙海内皆涂地来保江南一片天古树着行临逺岸暮山相亚出防烟千征万战英雄尽落日牛羊食野田  

暮潮声落草光沉贾客来帆宿岸隂一笛月明何处酒满城秋色几家砧时清曽恶桓温盛山翠长牵谢傅心今日到来何物在碧烟和雨锁寒林  

麻姑山  

绀殿松萝太古山仙人曽此话桑田闲倾云液十分日已过浮生一万年花洞路中逢鹤信水帘岩底见龙眠我来游礼酬心愿欲共怡神契自然  

题苏仙山【`郴州城东有山为苏耽修真之所名苏仙山`】  

眼穿林罅见郴州井里交连侧局楸味道不来闲处坐劳生更欲几时休蘓仙宅古烟霞老义帝坟荒草木愁千古是非无处问夕阳西去水东流  

洪州觧至长安初举纳省卷梦仙謡【`缺二十八字`】  

玉殿大开从客入  

金桃烂熟没人偷凤惊寳扇频翻翅龙惧【`一作悮`】金鞭不【`一作忽`】转头  

忆仙謡【`第二举`】  

白榆风防九天秋王母朝廻宴玉楼日月渐长双凤睡桑田欲变六鼇愁云翻箫管相随去星触旌幢各自流诗酒近来狂不得骑龙却忆上清游  

纳省卷赠爲首刘象【`第三举`】  

曾应大中天子举四朝风月鬓萧疎不随世祖重携劒却爲文皇再读书十载战尘销旧业满城春雨坏贫居一枝何事于君借仙桂年年幸有余【`文皇谓太宗世祖谓昭宗以光武中兴比之也`】  

赠王定保【`定保光化中及第吴子华侍郎以子妻之子华即世定保南游湖湘无北归意吴女假缁服自长安来谒白于马殷令引见于佛寺吴隔帘诮之`】  

仙桂曽攀第一枝薄游湘水阻佳期皋桥已失齐眉愿萧寺行逢落髪师废苑露寒兰寂寞丹山云断凤参差闻公已有平生约谢絶女萝依兔丝  

结客少年场行  

重义轻生一劒知白虹贯日报讐归片心惆怅清平世酒市无人问布衣  

阳朔碧莲峰  

陶潜彭泽五株柳潘岳河阳一县花两处争如阳朔好【`一作县`】碧莲峰里住人家  

再过金陵  

玉树歌终王气收鴈行髙送石城秋江山不管兴亡事一任斜阳伴客愁  

都门送别  

岸柳萧疎野荻秋都门行客莫回头一条灞水清如劒不爲离人割断愁  

吊边人  

杀声沈后野风悲汉月髙时望不归白骨已枯沙上草家人犹自寄寒衣  

句  

尺素隐清辉一毫分险阻【`题画山水图`】　金翅动身摩日月银河转浪洗乾坤【`献马殷颂德五代史补`】　须知手笔安排定不怕山河整顿难【`献李昪山水图诗`】　九衢冠盖暗争路四海千戈多异心【`纪事`】　地隈一水廵城转天约羣山附郭来【`题法华寺零陵总记`】　数家鱼网疎云外一岸残阳细雨中【`湘江行`】松攲晩影离坛草钟撼秋声入殿风【`潘天锡同题古观　郡阁雅谈`】压低吴楚遥涵水约破云霞独倚天【`望庐山　野客丛谈`】　半身落日离秦树一路平芜入楚烟【`以下锦绣万花谷`】　清占月中三峡水丽偷云外十洲春　幽鸟唤人穿竹去野猨寻果出云来  

## 御定全唐诗卷七百四十四  

伍乔  

伍乔庐江人南唐时举进士第一仕至考功员外郎诗一卷  

僻居谢何明府见访  

公退琴堂动逸怀闲披烟霭访微才马嘶穷巷蛙声息辙到衡门草色开风引柳花当坐起日将林影入庭来满斋尘土一牀藓多谢从容水饭回  

冬日道中【`一作冬日送人`】  

去去天涯无定期瘦童羸马共依依暮烟江口客来絶寒叶岭头【`一作前`】人住【`一作往`】稀带雪野风吹旅思入云山火照行衣钓台吟阁沧洲在应爲初心未得归  

僻居酬友人  

僻居虽【`一作惟`】爱近林泉幽径闲居【`一作园`】碧【`一作任`】藓连向竹掩扉随鹤息就溪安石学僧禅古琴带月音声亮【`一作`】  

【`正`】山果经霜气味全多谢故交怜朴野隔云时复寄佳篇  

游西山龙泉禅寺【`一作院`】  

叠巘层峰坐可观枕门流水更潺湲【`一作出云端`】晓钟声彻洞溪逺夏木影笼轩槛寒幽径乍寻衣屦润古堂频宿梦魂安因嗟城郭营营事不得长游【`一作游兹`】空鬓残  

宿山  

一入仙山万虑寛夜深宁厌倚虚栏鹤和云影宿髙木人带月光登古坛芝术露浓溪坞白薜萝风起殿廊寒更陪羽客论真理不觉初钟叩晓残  

游西禅  

逺岫当轩列翠光髙僧一衲万縁忘碧松影里地长润白藕花中水亦香云自雨前生净石鹤于钟后宿长【`一作尘`】廊游人恋此吟终日盛暑楼台早有凉  

寄史处士  

长羡闲居一水湄吟情髙古有谁知石楼待月横琴乆渔浦经风下钓迟僻坞【`一作幽圃`】落花多掩径旧山残烧几侵篱松门别后无消息早晩重应蹑屐随【`一作重爲清话期`】  

僻居秋思寄友人【`一作故友`】  

门巷秋归更寂寥雨余闲砌委兰苗梦回月夜虫吟壁病起茅斋药满瓢泽国旧游关逺思竹林前防负佳招身名未立犹辛苦何许流年晩鬓凋【`一作焦`】  

寄落星史虚白处士  

白云峰下古溪头曾与提壶烂漫游登阁共看彭蠡水围炉相忆杜陵秋棊元不厌通髙品【`一作通宵算`】句妙多容隔岁酬别后相思时一望暮山空碧水空流  

九江旅夜寄山中故人  

弱栁风髙逺漏沈坐来难便息愁吟江城雪尽寒犹在客舎灯孤夜正深尘土积年粘旅服关山无处寄归心此时遥羡闲眠侣静掩云扉卧【`一作向`】一林  

闻杜牧赴阙  

旧隐匡庐一草堂今闻携策谒吾皇峡云难卷从龙势古劒终腾出土光开翅定期归碧落濯缨宁肯问沧浪他时得意交知仰莫忘裁诗寄钓乡  

题西林寺水阁  

竹翠苔花绕槛浓此亭幽致讵曾逢水分林下清泠派山峙云间峭峻峰怪石夜光寒射烛老杉秋韵冷和钟不知来往留题客谁约重寻莲社踪  

林居喜崔三博逺至  

几日区区在远程晩烟林径喜相迎姿容虽有尘中色巾屦犹多岳上清野石静排爲坐榻溪茶深煮当飞觥留连话与方经宿又欲携书别我行  

观华夷图  

别手应难及此精须知攒簇自心灵始于毫末分诸国渐见图中列四溟关路欲伸通楚势蜀山俄耸入秦青笔端尽现寰区事堪把长悬在户庭  

庐山书堂送祝秀才还乡  

束书辞我下重巅相送同临楚防邉归思几随千里水离情空寄一枝蝉园林到日酒初熟庭户开时月正圆莫使蹉跎恋踈野男儿酬志在当年  

暮冬送何秀才毘陵  

疋马嘶风去思长素琴孤劒称戎装路涂多是过残岁杯酒无辞到醉乡云傍水村凝冷片雪连山驿积寒光毘陵城下饶嘉景回日新诗应满堂  

龙潭张道者  

碧洞幽岩独息心时人何路得相寻养生不説凭诸药适意惟闻在一琴石径扫稀山藓合竹轩开晩野云深他年功就期飞去应笑吾徒多苦吟  

晩秋同何秀才溪上  

闲步秋光思杳然荷藜因共过林烟期收野药寻幽路欲采溪菱上小船云吐晩隂藏霁岫栁含余霭咽残蝉倒尊尽日忘归处山磬数声敲暝天  

送江少府授延陵后寄  

五老云中勤学者遇时能不困风尘束书西上谒明主捧檄南归慰老亲别馆友朋留醉乆去程烟月入吟新莫因官小慵之任自古鸾栖有异人  

观山水障子  

功绩精妍世少伦图时应倍用心神不知草木承何异但见江山长带春云势似离巗底石浪花如动防邉苹更疑独泛渔舟者便是其中旧隐人  

寄张学士洎  

不知何处好消忧公退携壶即上楼职事乆参侯伯幕梦魂长绕帝王州黄山向晚盈轩翠黟水含春绕槛流遥想玉堂多暇日花时谁伴出城游  

句  

积霭沈诸壑微阳在半峰【`省试霁后望钟山`】  

## 御定全唐诗卷七百四十五  

陈陶  

陈陶字嵩伯岭南【`一云鄱阳一云剑浦`】人大中时游学长安南唐升元中隐洪州西山后不知所终诗十卷今编爲二卷  

塞下曲  

边头能走马猨臂李将军射虎羣胡伏开弓絶塞闻海山谙向背攻守别风云只爲坑降罪轻车未转勲望湖关下战杂虏防全师鸟啄豺狼将沙埋日月旗牛羊奔赤狄部落散燕耆都防凌晨【`一作临城`】出铭功瘗死尸  

胡无人行  

十万羽林儿临洮破郅支杀添胡地骨降足汉营旗塞阔牛羊散兵休帐幕移空流陇头水呜咽向人悲  

悲哉行  

中岳仇先生遗余饵松方服之一千日肢体生异香步履如风旋天涯不赍粮仍云【`一作闻`】爲地仙不得朝虚皇  

狡兔有三穴人生又何常悲哉二廉士饿死于首阳  

涂山怀古  

落拓书剑晩清秋鹰正笼涂山间来上敬爱如登龙览古觉神王翛然天地空东南更【`一作竟`】何有一醉先王风惟昔放勲世隂晦彻【`一作`】成洪皇图化鱼鳖天道漂无踪帝乃命舟檝掇芳儒素中髙陈九州力百道驱归东旧物复光明洪炉再埏镕经门不私子足知【`一作示`】天下公亮曰那并生唐虞禅华虫兹山朝万国一赋寰海同十载有区防秋毫皆【`一作亦`】帝功垂衣不骄德子桀如何聋握髪闻礼贤葺茅见卑宫凡夫色难事神圣安能恭道隐【`一作德`】三千年遗芳播笙镛当时执圭处佳气仍童童海屿俨清庙天人盛只供元恩及花木丹谶名崆峒异代草泽臣何由树勲庸尧阶未曾识谁信平生忠恨不当际防预爲执鞭僮劳歌下山去怀德心无穷  

游子吟  

栖乌喜林曙惊蓬伤岁阑关河三尺雪何处是天山朔风无重衣仆马饥且寒惨慽别妻子迟回出门难男儿值休明岂是长泥蟠何者爲木偶何人侍金銮郁郁守贫贱悠悠亦无端进不图功名退不处岩峦穷通在何日光景如跳丸富贵苦不早令人摧心肝誓期春之阳一振摩霄翰  

怀仙吟二首  

丹陵五牙【`一作霞`】客昨日罗浮归赤斧寻不得烟霞空满衣试于华阳问果遇三茅知采药向十洲同行牧羊儿十洲隔八海浩渺不可期空留双白鹤巢在长松枝云溪古流水春晩桃花香忆与我师别片帆归沧浪沧浪在何许相思泪如雨黄鹤不复来云深离别处石渠泉泠泠三见菖蒲生日夜劳梦魂随波注东溟空怀别时惠长读消魔经  

海昌望月  

何处无今夕岂期在海头贾客不爱月婵娟闲【`一作避一作入`】沧洲浩然伤岁华独望湖邉楼烟岛青历历蓝田白悠悠谁无破镜期繄我信虚舟谁无桂枝念繄我方摧辀始见弯环春又逢团圆秋莫厌绫扇夕百年多银钩金盘谁雕镌玉窟难防搜重轮运时节三五不自由疑抛云上锅【`一作碢`】欲搂天边毬孀居应寒冷药青冥愁子树下蹲虾防池中游如何名金波不共水东流天花辟膻腥野云无边陬蚌蛤乗大运含珠相对醻夜鹊思南乡露华清东瓯百寳安可觑老龙鏁深湫防究如情人盗者即【`一作如`】仇讐海涯上皎洁九门更清幽亭亭劝金尊夜乆喘吴牛夷俗皆轻掷北山思今【`一作遨`】游鴈声故乡来客涙堕南洲平生烟霞志读书觅封侯四海尚白身岂无故乡羞防坎何足叹壮如水中虬猎猎谷防兰揺揺波上鸥中途防资斧两地生繁忧一杯太隂君鹪鹩岂无求明日将片叶三山东南浮  

蒲门戍观海作  

廓落溟涨晓蒲门郁苍苍登楼礼东君旭日生扶桑毫厘见蓬瀛含【`一作吞`】吐金银光草木露未晞蜃楼气若藏欲游蟠桃国虑涉魑魅乡徐市惑秦朝何人在岩廊惜哉千童子葬骨于眇茫恭闻槎客言东池接天潢即此聘牛女曰祈长夀方灵津水清【`一作深`】浅余亦慕脩航  

番禺道中作  

博罗程逺近海塞愁先入瘴雨出虹蝀蛮江渡山急常闻岛夷俗犀象满城邑鴈至草犹春潮廻樯半湿丹邱凤皇隐水庙蛟龙集何处树能言几乡珠是泣千年赵佗国霸气委原隰龌龊笑终军长缨祸先及  

赠江西周大夫【`一作赠周太史`】  

否极生大贤九元降灵气独立正始风蔚然中兴瑞渊沦照三古磊落涵泾渭眞貌月悬秋雄词雷出地具瞻先皇宠欲践东华贵咫尺时不来千秋鼎湖泪因分三辅职进领南平位报政黄霸慙提兵吕防醉岁星临斗牛水国嘉祥至不独苍生蘓仍兼六驺喜【`一作师治`】恭闻庙堂畧欲断匈奴臂刬释自宸衷平戍在连帅时康簪笏冗世梗忠良议邱壑非无人松香有私志三朝倚天剑十万浮云骑可使河曲清羣公信儿戏沧溟用谦德百谷走童稚御众付深人参筹须伟器他年蓬荜贱愿附鹓鸾翅  

旅次铜山途中先寄温州韩使君  

乱山沧海曲中有横阳道束马过铜梁苕华坐堪老鸠鸣髙崖裂熊鬬深树倒絶壑无坤维重林失苍昊跻攀寡俦侣扶接念舆皁俛仰栗嵌空无因掇灵草梯【`一作睇`】穷闻戍鼓魂续赖邱祷敞豁天地归萦纡村落好悠悠思蒋径扰扰愧商皓驰想永嘉侯应伤此怀抱  

种兰  

种兰幽谷防四逺闻馨香春风长养深枝叶趁人长智水润其根仁锄防其芳蒿藜不生地恶鸟弓已藏椒桂夹四隅茅茨居中央左隣桃花坞右接莲子塘一月薫手足两月薰衣裳三月薰肌骨四月薰心肠幽人饥如何采兰充糇粮幽人渴如何醖兰爲酒浆地无青苗租白日如散王【`一作羲皇`】不尝仙人药端坐红霞房日夕望美人佩花正煌煌美人乆不来佩花徒生光刈获及葳蕤无令见雪霜清芬信神鬼一叶岂可忘举头愧青天鼓腹咏时康下有贤公卿上有圣明王无阶荅风雨愿献兰一筐  

草木言  

何生我苍苍何育我黄黄草木无知识幸君同三光始自受姓名葳蕤立衣【`一作表`】裳山河既分丽齐首乳青阳甘辛各有荣好丑不相防常忧刀斧刼窃慕仁寿乡愿天雨无暴愿地风无狂雨足因衰风多因夭伤在山不爲桂徒辱君髙冈在水不爲莲徒占君深塘勿轻培塿阜或有竒栋梁勿轻防胧泽或有竒馨香涓毫可蔍差朝菌夀爲长拥肿若无取大椿命爲伤婆娑不材生苒苒向秋荒幸遭薰风日有得皆簸扬所愧雨露恩愿效幽防芳希君频采择勿使枯雪霜  

题僧院紫竹  

喜游蛟井寺复见炎州竹杳霭万丈间啸风清独速江南正霜霰吐秀弄颛顼似瑞惊坚贞如魔试金粟笋非孝子泣文异湘灵哭金碧谁与邻萧森自成族新闻赤帝种子落毛人谷逺祖赐鹪鹏遗芳遍南陆对烟苏麻丑夹涧筼筜伏美誉动丹青瓌姿艳秦蜀因縁鹿苑识想像虵丘劚几叶别黄茅何年依白足龙树蛰一花砌瑶扫云屋色静曼仙花名髙给孤独青葱太子树洒落观音目法雨每霑濡玉毫时照烛离居鸾节变住冷金颜缩岂念葛陂荣幸无祖父辱光揺水精串影送莲花轴江鹜日相寻野鹗时寄宿幽香入茶灶静翠直碁局肻羡垣上蒿自多篱下菊从来道生一况伴藏六栖托讵星迥檀栾已云矗霞杯传缥叶羽管吹紫玉乆絶【`一作无`】钓竿歌聊裁竹枝曲媿生黄金地千秋爲师绿  

早发始兴  

云里山已曙舟中火初爇绿浦待行桡元猨催落月沿流信多美况复秋风发挂席借前期晨鸡莫嘲  

寄元孚道人  

梵宇【`一作楚寺`】章句客佩兰三十年长乗碧云马时策【`一作借`】翰林鞭曩事五岳游金衣曵祥烟髙攀桐君手左倚鸑鷟肩哭玉秋雨中摘星春风前横辀截洪偃凭几见广宣尔来寤华胥石壁孤云眠龙降始得【`一作听`】偈龟老方巢莲内殿无文僧驺虞谁能牵因之问楚水吊屈几潺湲  

和西江【`一作江南`】李助副使早登开元寺阁【`第十五句缺一字`】  

虚豁登寳阁三休极层构独立天地间烟云满襟袖鳌荒初落日剑野呈绮绣秋槛祝融防隂轩九江凑拂檐皇姑舎错落白榆秀倚砌天竺祠蛟龙蟠古甃翛然观六合一指齐宇宙书剑忽若【`阙`】青云日方昼南朝空苍莽楚泽稀耕耨万事溺頺波一航安可涭徒云寄麟泣六五终难就资斧念余生湖光隐圭窦早闻羣黄鹤飘举此江岫陵谷空霭然人樵已鶵燕宫豸冠客凭覧发清奏珠玉难嗣音防【`一作枞`】辕愧孤陋  

将归钟陵留赠南海李尚书  

楚国有田舎炎州长梦归怀恩似秋燕屡绕玉堂飞越酒岂不甘海鱼宁无肥山裘醉歌舞事与初心违晔晔文昌公英灵世间稀长江浩无际龙蜃皆归依贱子感一言草茅发光辉从来鸡鳬质得假凤皇威常欲讨元珠青云报巍巍龙门竟多故双涙别旍【`一作旌`】旂  

宿岛径夷山舍  

百里遵岛径蓬征信邅回暝依渔樵宿似过【`一作遇`】黄金台缺齧心未理寥寥夜猨哀山深石牀冷海近腥气来主人意不浅屡献流霞杯对月抚长剑愁襟纷莫开九衢平如水胡爲涉崔嵬一饭未遑饱鹏图信悠哉山涛谑细君吾岂厌蓬莱明发又驱马客思一裵回  

避世翁  

海上一蓑笠终年垂钓丝沧洲有深意冠盖何由知直钩不营鱼蜗室无妻儿渴饮寒泉水饥飡紫术【`一作灵`】芝鹤髪披两肩髙怀如澄陂尝闻仙老言云是古防夷石窦閟雷雨金潭养蛟螭乗槎上玉津骑鹿游峩嵋以人爲语黙与世爲雄雌兹焉乃磻溪豹变应须时自古隐沦客无非王者师  

冬夜吟  

黒夜天寒愁散玉东皇海上张仙烛侯家歌舞按梨园石氏宾寮醉金谷鲁家防防闇披水雪花灯下甘垂翅散帙髙编折桂枝披纱密甃青云地霜白溪松转斜盖铜龙唤曙咽声细八埏蝼蚁厌寒栖早晩青旗引春帝展转城乌啼紫天【`一作烟`】曈曚千骑衙楼前  

西川座上听金五云唱歌  

蜀王殿上华筵开五云歌从天上来满堂罗绮悄无语喉音止【`一作只`】驻云裵回管金石还依转不随歌出灵和殿白云飘飖【`一作飘`】席上闻贯珠历历声中见旧样钗箆浅澹衣元和梳洗青黛眉低丛小鬓腻防鬌【`徒果切小貌剪髪爲鬌`】碧牙镂掌山参差曲终暂起更衣过还向南行座头坐低眉欲语谢贵侯檀脸双双泪穿破自言本是宫中嫔武皇改号承恩新中丞御史不足比【`中丞御史皆当时宫中歌者`】水殿一声愁杀人武皇铸鼎登真箓嫔御防恩免幽辱茂陵弓剑不得亲嫁与卑官到西蜀卑官到官年未周堂衡禄罢东西游蜀江水急驻不得复此萍蓬二十秋今朝得侍王侯宴不觉途中妾身贱愿持巵酒更唱歌歌是伊州第三遍唱着右丞征戍词更闻闺【`一作明`】月添相思如今声韵尚如在何况宫中年少时五云处处可怜许明朝道向褎中去须臾宴罢各东西雨散云飞莫知处  

飞龙引  

有熊之君好神仙飡霞链石三千年一旦黄龙下九天骑龙枿枿升紫烟万姓攀髯髯堕地啼呼弓剑飘寒水紫鸾八九堕玉笙金镜空留照魑魅羽幢防褷银汉秋六宫望断芙蓉愁应龙下挥中园笑水绕青苔洲瑞风飒遝【`一作还`】天光浅瑶阙峩峩横露苑沆瀣楼头紫凤歌三株树下青牛饭鸿胧九阙相玉皇钧天乐引金华郎散花童子鹤衣短投壶姹女蛾眉长彤庭侍宴瑶池席老兔舂髙桂宫白蓬莱下国赐分珪阿母金桃容小摘仙流万缄虫篆春三十六洞交风云千年小兆一蝉蜕丹台职亚扶桑君金乌试浴青门水下界蜉蝣几回死  

谪仙词  

牧龙丈人病髙【`一作歌`】秋羣童撃节星汉愁瑶台凤辇不胜恨太古一声龙白头玉气兰光乆摧折上清鸡犬音书絶蜺旌失手逺于天三岛空云对秋月人间磊磊浮沤客鸑鷟蜻蜓飞自隔不应冠盖逐黄埃长梦真君旧恩泽  

步虚引【`一作仙人词`】  

小隐山人十洲客莓苔爲衣双耳白青编爲我忽降书【`一作隐身`】暮雨虹蜺【`一作霞`】一千尺赤城门闭【`一作开`】六丁直晓日已烧【`一作红`】东海色朝天半夜闻玉鸡星斗离离碍龙翼【`一本后四句另作一首`】  

独揺手  

汉宫新燕矜蛾睂春台艳妆莲一枝迎春侍宴瑶华池游龙七盘娇欲飞冶袖莺鸾拂朝曦摩烟褭雪金碧遗愁鸿连翾蚕曵丝飒遝眀珠掌中移仙人龙凤云雨吹朝哀暮愁引哑【`一作喔`】吚鸳鸯翡翠承宴私南山一笑君无辞仙蛾泣月清露垂六宫烧烛愁风欷  

空城雀  

古城蒙蒙花覆水昔日住人今住鬼野雀荒台遗子孙千年饮啄枯桑根不随海燕柏梁去应无玉环衔报恩近村红栗【`一作粟`】香压枝嗷嗷黄口诉朝饥生来未见凤皇语欲飞常怕蜘蛛丝断肠四隅天四絶清泉绿蒿无恐疑  

鸡鸣曲  

鸡声春晓上林中一声惊落虾蟇宫二声唤破枕边梦三声行人烟海红平旦慵将百雏语蓬松锦绣当阳处媿君饮食长相呼爲君昼鸣下髙树  

小笛弄【`一作小弄篴`】  

一尺玲珑握中翠娥月浦呼龙子五夜流珠【`一作球`】粲【`一作渠`】梦卿【`一作乡`】九青鸾倚洪崖醉丹穴饥儿笑风雨娲皇碧玉星星语蛇蝎愁闻骨髓寒江山恨老眠秋雾绮席鸳鸯冷朱翠星流露谁驱使江南一曲罢伶伦芙蓉水殿春风起  

将进酒  

金尊莫倚青春健龌龊浮生如走电琴瑟盘倾从世珠黄泥局泻流年箭麻姑爪秃瞳子昏东皇肉角生鱼鳞灵鼇柱骨半枯朽骊龙德悔愁耕人周孔蓍龟乆沦汲黄蒿谁认贤愚骨苑词才去不还兰亭水石空明月姮【`一作巫`】娥弄箫香雨【`一作天女`】收江滨迸瑟鱼龙愁灵芝九折楚莲醉翾风一叹梁庭秋【`一作尘愁`】醁亚【`一作凸`】蛮觥奉君寿玉山三献春红透银鸭金鹅言待谁隋家岳渎皇家有瑚座上凌香云凤防龙炙猩猩唇芝兰此日不倾倒南山白石皆贤人文康调笑麒麟起一曲飞龙寿天地  

钱塘对酒曲  

风天鴈悲西陵愁使君红旗弄涛头东海神鱼骑未得江天大笑闲悠悠嵯峨吴山莫夸碧河阳经年一宵白南洲彩凤爲君生古狱愁蛇待恩泽三清羽童来何迟十二玉楼胡蝶飞炎荒翡翠九门去辽东白鹤无归期【`一作家归`】防夷公子休悲悄六鼇如镜天始老【`一作晓`】尊前事去月团圆琥珀无情忆蘓小  

巫山髙  

玉峰青云【`一作翠耸`】十二枝金母和云赐瑶姬花宫磊砢楚宫外【`一作列`】列仙【`一作仙客`】八靣星斗垂秀色无双怨三峡春风几梦襄王猎青鸾不在嬾吹箫斑竹题诗寄江妾飘飖丝散巴子天苔裳玉辔红霞幡【`一作鲜`】归时白帝掩青琐琼枝草草遗【`一作迷`】湘烟  

赠别离  

碧玉飞天星坠地玉剑分风交合水杨栁听歌莫向隅鸡鸣一石留髠醉蹄轮送客沟水东月娥挥手崦嵫峰蛮天列嶂俨相待风官扫道迎游龙天姥剪霞铺晓空漴漴大帝开明宫文鲸掉尾四海通分明瀑布收灵桐山妖水魅骑旋风魇梦齧魂黄瘴中借君朗鉴入崆峒灵光草照闲花红  

关山月  

昔年嫖姚防月今照嫖姚双鬓雪青塜曽无尺寸归锦书【`一作囊`】多【`一作曽`】寄穷荒骨百战金疮体沙碛乡心一片悬秋碧汉城【`一作帝`】应期【`一作啼`】破镜时胡尘万里婵娟隔度碛冲云朔风起边笳欲晩生青珥陇上横吹霜色刀【`一作色如刀`】何年断得匈奴臂  

殿前生桂树  

僊娥玉宫秋夜明桂枝拂槛参差琼香风下天漏丁丁牛渚翠梁横浅清羽帐不眠恨吹笙栖乌【`一作鸟`】暗惊僊子落步月鬃云堕金雀蕙楼凉簟翠波空银缕香寒凤皇薄东海即为郎斟酌绮疏长悬七星杓  

古镜篇  

紫皇玉镜蟾蜍字堕地千年光不死发匣身沈古井寒悬台日照愁成水海户山窗几梳绾菱花开落何人见野老曽耕太白星神狐夜哭秋天片下国青铜旋磨灭回鸾万影成枯骨防待抟风雨泬寥长恐莓苔蚀明月  

自归山  

海岳南归逺天门北望深暂爲青琐客难换【`一作不替`】白云心富贵老闲事猨猱思旧林清平无乐志【`一作道`】尊酒有【`一作自`】瑶琴  

渡【`一作济`】浙江  

适越一轻艘凌兢截鹭涛曙光金海近晴雪玉峰高静防思投笔伤时欲钓鼇壮心殊未展登涉漫劳劳  

清源途中旅思  

古木闽州道驱羸落照间投村【`一作林`】碍野水问店隔荒山身事几时了蓬飘何日闲看花滞南国乡月十湾环  

南海送韦七使君赴象州任  

一鹗韦公子新恩颁郡符岛夷通荔浦龙节过苍梧地理金城近天涯玉树孤圣朝朱绂贵从此展雄图  

送沈次鲁南游【`一作卢堠石送沈次鲁`】  

髙【`一作南`】台赠君别满握轩辕风落日一挥手金鹅云【`一作烟`】雨空鼇洲石梁外剑浦罗浮东兹兴不可接翛翛烟际鸿  

南海石门戍怀古  

汉家征百越落地防貔貅大野朱旗没长江赤血流鬼神寻覆族宫庙变荒邱惟有朝台月千年照戍楼  

赋得池塘生春草  

谢公遗咏处池水夹通津古往人何在年来草自春色宜波际緑香异雨中新今日青青意空悲行路人  

题居上人法华新院  

浮名深般若方寺设莲华钟呗成僧国湖山称法家一尘多寳塔千佛大牛车能诱泥犂客超然识聚沙  

送秦錬师  

紫府静沈沈松轩思别吟【`一作到琴`】水流宁有意云泛本无心锦洞桃花逺青山竹叶深不因时卖药何路更相寻  

哭寳月三藏大禅师  

五峰习圣罢干竺化身归帝子传真印门人哭寳衣一囊穷海没三藏故园稀无复天花落悲风满铁围  

湓城赠别  

楚防青枫树长随送逺心九江春水濶三峡暮云深气调桓伊笛才华蔡琰琴迢迢嫁湘汉谁不重黄金  

赠别  

海国一尺绮冰壶万缕丝以君西攀桂赠此金莲枝髙鸟思茂林穷鱼乐洿池平生握中寳无使岁寒移  

## 御定全唐诗卷七百四十六  

陈陶  

赠温州韩使君  

康乐风流五百年永嘉铃阁又登贤严城鼓动鱼惊海华屋尊开月下天内使笔锋光案牍鄢陵诗句满山川今来谁似韩家贵越絶麾幢鴈影连  

闲居寄太学卢景博士  

无路青冥夺锦袍耻随黄雀住蓬蒿碧云梦后山风起珠树诗成海月髙乆滞鼎书求羽翼未忘龙阙致波涛闲来长得留侯癖罗列樝梨校六韬【`一作磻溪老叟无人用闲列查梨校六韬`】  

赠漳州张怡【`一作贻`】使君  

旧德徐方天下闻当年熊轼继清芬井田异政光蛮竹符节深恩隔瘴云已见嘉祥生北户尝嫌夷貊蠧南薰几时征拜征西越学着缦胡从使君  

赠容南韦中丞  

普寜都防军威重九译梯航压要津十二铜鱼尊画防三千犀甲拥朱轮风云已静西山防闾井全移上国春不独来蘓发歌咏天涯半是泣珠人  

投赠福建路罗中丞  

越艳新謡不厌听楼船髙卧静南溟未闻建水窥龙剑应喜家山接女星三防楷模光典策一生封爵笑丹青皇恩几日西归去玉树扶疎正满庭  

赠江南李偕副使  

世禄三朝压凤池杜陵公子汉庭知雷封始贺堂溪剑花府寻邀玉树枝几日坐谈诛叛逆列城归美见歌诗从军莫厌千场醉即是金銮宠命时  

贺容府韦中丞大府贤兄新除黔南经略  

蓬瀛簪笏旧联行紫极差池降宠章列国山河分鴈字【`一作序`】一门金玉尽龙骧耿家符节朝中美袁氏芝兰阃外香烽戍悠悠限巴越伫听歌咏两甘棠  

和容南韦中丞题瑞亭白燕白防六眸龟嘉莲  

伏波恩信动南夷交趾喧传四瑞诗燕防孕灵褒上德龟莲增耀荅无私回翔雪侣窥檐处照映红巢出水时尽写流传【`一作风流`】在轩槛嘉祥从此百年【`一作城`】知  

题豫章西山香城寺  

十【`一作大`】地严宫礼竺皇旃檀楼阁半天香只园树老梵声小雪岭花香【`一作开`】灯影长霄汉落泉供月界蓬壶灵鸟侍云房何年七七金【`一作空`】人降金锡珠坛满上方  

送江西周尚书赴滑台  

楚謡襦袴整三千喉舌新恩下九天天【`一本此字缺`】角雄都分节蛟龙旧国罢楼船昆河已在兵钤内棠树空留鹤岭前多病无因酬一顾鄢陵千骑去翩翩  

闽中送任畹端公还京  

燕台下榻玉爲人月桂曾输次第春几日酬恩坐炎瘴九秋髙驾拂星辰汉庭凤进鹓行喜隋国珠还水府贫多少嘉谟奏风俗斗牛孤剑在平津  

豫章江楼望西山有怀  

水防星坛列太虚烟霓十八【`一作烟霞明灭`】上仙【`一作真`】居时人未识辽东鹤吾祖曾传寳鼎书终日章江催白鬓何年丹灶见红蕖桃花谷口春深浅欲访先生赤鲤鱼  

经徐穉墓  

郏鄏妖兴炎汉衰先生南国卧明夷凤皇屡降元纁礼琼石终藏烈火诗禁掖衣冠加宋鹊湖山耕钓没尧时【`一作师`】千年垅树何人哭寂寞苍苔内史碑  

钟陵道中作  

原隰经霜蕙草黄塞鸿消息怨流芳秋山落照见麋鹿南国异花开雪霜烟火近通槃瓠俗水云深入武陵乡曾逢齧缺话东海长忆萧家青玉牀  

旅泊涂江  

烟雨南江一叶防松潭渔父夜相依断沙鴈起金精出孤岭猨愁木客归楚国柑橙劳梦想丹陵霞鹤间音徽无因得似沧溟叟始忆离巢已倦飞  

上建溪  

崆峒一派防苍烟长揖丹邱逐水仙云树杳防通上界峰峦回合下闽川侵星愁过蛟龙国采碧时逢婺女船已判猨催鬓先白几重滩濑在秋天  

冬日暮【`一作冬夜`】旅泊庐陵  

螺亭倚棹哭飘蓬白浪欺船自向东楚国蕙兰増怅望番禺筐篚旅【`一作屡`】虚空江城雪落千家梦汀渚冰生一夕风弃置侯鲭任覉束不劳龟瓦问穷通  

登寳历寺阁  

金碧髙层世界空凭蜺【`一作阑`】长啸八蛮风横轩水壮蛟龙府倚栋星开牛斗宫三楚故墟残景北六朝荒苑断山东不堪怀古劳悲笑安得鹏抟颢气中  

寄兵部任畹郎中  

常思剑浦越【`一作别`】清尘荳防花红十二春昆玉已成廊庙器涧松犹是薜萝身虽同橘柚依南土终媿【`一作仰`】魁罡近北辰好向昌【`一作明`】时荐遗逸莫敎千古吊灵均  

赠江南从事张侍郎【`一作御`】  

平南门馆凤皇毛二十华轩立最髙几处谈天致云雨早时文海得鲸鼇姻联紫府萧窗贵职称青钱绣服豪江徼无虞才不展衔杯终日咏离骚  

剑池  

秦帝南廵厌火精苍黄埋剑故丰城霸图缭戾金龙蛰坤道扶揺紫气生星斗卧来闲窟穴雌雄飞去变澄永怀惆怅中宵作不见春雷发匣声  

洛城见贺自真飞升【`一作登仙`】  

子晋鸾飞古洛川金桃再熟贺郎仙三清乐奏嵩邱下五色云屯御苑前朱顶舞低【`一作翻`】迎绛节青鬟歌对驻香軿谁能白昼相悲泣太极光隂亿万年  

谪仙吟赠赵道士  

汗漫东游黄鹤雏缙云仙子住清都三元麟凤推髙座六甲风雷閟小壶日月暗资灵寿药山河拟作【`一作常直又作直拟`】化生符若爲失意居蓬岛鼇足尘飞桑树枯  

夜别温商梓州  

凤皇城里花时别元武江边月下逢客舎莫辞先买酒相门曾忝旧登龙迎风骚屑千家竹隔水悠扬午夜钟明日又行西蜀去不堪天际逺山重  

题赠髙闲上人  

薝卜花间客轩辕席上珍笔江秋菡蓞僧国瑞麒麟内殿初招隐曹溪得后尘龙蛇惊粉署花雨对金轮白马方依汉朱星又入秦剧谈凌凿齿清论倒波旬拂石先天古降龙旧国春珠还合浦老龙去玉州贫鸳鹭输黄绢场坛绕白苹鼎湖闲入梦金阁静通神海气成方丈山泉落净巾猕猴深爱月鸥鸟不猜人拂岳萧萧竹垂空澹澹津汉珠难觅对荆璞本来真伊傅多联璧刘雷竞买邻江邉有国寳时爲劚星辰  

哭王赞府  

白水流今古青山送死生驱驰三楚掾倐忽一空名金玉埋臯壤芝兰哭弟兄龙头孤后进鹏翅失前程愁变风云色悲连鼓角声落星辞圣代寒梦闭佳城伊昔来江邑从容副国英德逾栖棘美公亚饮冰清大厦亡孤直羣儒忆老成白驹悲里巷梁木恸簪缨陇遂添新草珠还满旧籝苍苍难可问原上晩烟横  

圣帝击壤歌四十声  

百六承尧绪艰难土【`一作上`】运昌太虚横彗孛中野鬭豺狼帝曰更吾嗣时哉忆圣唐英星【`一作皇`】垂将校神岳诞忠良链石医元气屠鼇正昊苍扫原铺一德驱祲立三光大道重蘓息真风再发扬芟夷逾旧迹神圣掩前王郊酒酣寥廓鸿恩受渺茫地图龟负出天诰凤衔将杂贡来山峙羣夷入鴈行紫泥搜海岱鸿笔富岩廊鹰象敷宸极寰瀛作瑞坊泥丸封八表金镜照中央构殿基【`一作辉`】麟趾开藩表凤翔銮舆亲稼穑朱幌务蚕桑戎羯输天马灵仙侍玉房宫仪水搜【`一作精`】甲门卫绿沈枪陶铸超三古车书混万方时廵望虞舜搜狩法殷汤化合讴謡满年丰鬼蜮藏政源归牧马公法付神羊宝鼎无灵应金瓯肯破伤封山昭茂绩祠【`一作神`】执荅嘉祥在昔宫闱僭仍罹羿浞殃牝鸡何譈防猘犬漫劻勷苖祷三灵怒桓偷九族亡鲸鲵寻挂网魑魅旋投荒松柏霜逾【`一作还`】翠芝兰露更香圣谟流祚逺仙系发源长岛屿征徭薄漪澜泛稻凉【`一作秔稻香`】鳬鱼餍飡啖荷薜足衣裳寤寐华胥国嬉游太素乡鹰鹯飞接翼忠孝住连墙有叟能调鼎无媒隐钓璜乾坤资识量江海入文章野鹤思蓬阙山麋忆庙堂泥沙空淬砺星斗屡低昻历草何因见衢尊岂暂忘终随嘉橘赋霄汉谒羲皇  

续古二十九首  

大尧登宝位麟凤焕宸居海曲霑恩泽还生比目鱼生值揖逊历长歌东南春钓鼇年三十未见天子廵轩辕承化日羣凤戏池台大朴衰防后仲尼生不来大道归孟门萧兰日争长想得巢居时碧江应无浪矻矻蓬舎下慕君麒麟阁笑杀王子乔寥天乘白鹤杳杳巫峡云悠悠汉江水愁杀几少年春风相忆地吴洲采芳客桂棹木兰船日晩欲有寄裵回春风前仙家风景晏浮世年华速邂逅汉武时蟠桃海东熟南国瑚树好裁天马鞭鱼龙不解语海曲空婵娟周穆恣游幸横天驱八龙宁知泰山下日日望登封秦国饶罗网中原絶麟凤万乗廵海回鲍鱼空相送秦家无庙略遮虏续长城万姓陇头死中原荆棘生秦作东海桥中州【`一作原`】鬼辛苦纵得跨蓬莱羣仙亦飞去  

隋炀弃中国龙舟廵海涯春风广陵苑不见秦宫花范子相句践灭吴成大勲虽然五湖去终媿磻溪云麟凤识翔蛰圣贤明卷舒哀哉嵇叔夜智不及鶢鶋战地三尺骨将军一身贵自古若吊寃落花少于泪楚国千里旱土龙日已多九谷竟枯死好云闲嵯峨汉家三殿色恩泽若飘风今日黄金屋明朝长信宫南园杏花发北渚梅花落吴女妒西施容华日消铄山鸡理毛羽自言胜乌鸢一朝逢鸑鷟羞死南海边秦家卷衣贵本是倡家子金殿一承恩貂蝉满乡里魏宫薛家女秀色倾三殿武帝鼎湖归一身似秋扇婵娟越机里织得双栖凤慰此殊世花金梭忽停弄学古二十载犹依白云居每览班超传令人慵读书雄剑久濩落夜吟秋风起不是懒爲龙此非延平水朝爲杨柳色暮作芙蓉好春风若有情江山相逐老景龙临太极五凤当庭舞谁信壁间梭升天作云雨曾梦诸侯笑康囚议脱枷千根池底藕一朶火中花  

永嘉赠别  

芳草温阳客归心浙水西临风青桂檝几日白苹溪  

有所思【`一作长相思`】  

欲唱元云曲知音复谁是采掇情未来临池画春水  

吴苑思  

今人地藏古人骨古人花爲今人发江南何处葬西施谢豹空闻采香月  

古意  

麻姑井边一株杏花开不如古时红西邻蔡家十岁女年年二月卖【`一作嗔`】东风  

朝元引四首  

帝烛荧煌下九天蓬莱宫晓玉炉烟无央【`一作穷`】鸾凤随金母来贺熏风一万年  

正【`一作玉`】殿云开露冕旒下方珠翠压鼇头天鸡唱罢南山晓【`一作曙`】春色光辉【`一作先归`】十二楼  

万防灵祥拥帝居东华元老荐屠蘓龙池遥望非烟拜五色曈昽在玉壶  

宝祚河宫一向清鱼天篆益分明近臣谁献登封草五岳齐呼万岁声  

宿天竺寺  

一宵何期此灵境五粒松香金地冷西僧示我髙隐心月在中峰葛洪井  

赋得古莲塘  

阖闾宫娃能采莲明珠作佩龙为船三千巧笑不复见江头废苑花年年  

双桂咏  

青防结根易倾倒沃洲山中双树好瑠璃宫殿无斧声石上萧萧伴僧老  

夏日怀天台【`一作夏日有怀`】  

竹斋睡余柘浆清麟凤诱我劳此生忽忆天台掩书坐涧云起尽红峥嵘  

临风叹  

芙蓉楼中饮君酒骊驹结言春杨柳豫章花落不见归一望东风堪白首  

春日行  

鶗鴂初鸣洲渚满龙蛇洗鳞春水暖病多欲问山寺僧湖上人传石桥断  

春归去  

九十春光在何处古人今人留不住年年白眼向黔娄唯放蛴螬飞上树  

蜀葵咏  

绿衣宛【`一作去`】地红倡倡熏风似舞诸女郎南邻荡子妇无赖锦机春夜成文章  

南昌道中  

古道夤缘蔓黄葛桓伊冡西春水阔村翁莫倚横浦罾一半鱼虾属鹈獭  

子规思  

春山杜鹃来几日夜啼【`一作啼过`】南家复北家野人听此坐惆怅恐畏踏落东园花  

吴兴秋思二首  

不是苕溪厌看月天涯有程云树凉何意汀洲剰风雨白苹今日似潇湘  

日夕鲲鱼梦南国苕阳水髙迷渡头故山秋风忆归去【`一作秋风忆归故山去`】白云又被王孙留  

闽川梦归  

千里潺湲建溪路梦魂一夕西归去龙舼欲上巴兽滩越王金鸡报天曙  

竹十一首  

不厌东溪绿【`一作碧`】玉君天坛双凤有时闻一峰晓似朝仙处青节森森倚绛云  

万枝朝露学潇湘杳霭孤亭白石凉谁道乖龙不得【`一作行`】雨春雷入地马鞭狂  

啸入新篁一里行万竿如罋锁龙惊巢翡翠无寻处闲倚云根刻姓名  

青岚箒亚思吾祖绿润偏多忆蔡邕长听南园风雨夜恐生鳞甲尽爲龙  

迸玉闲抽上钓矶翠苗番次脱霞衣山童泥乞青骢马骑过春【`一作青`】泉掣手飞  

须【`一作独`】题内史琅玕坞几醉山阳瑟瑟村剰养万茎将扫俗莫敎凡鸟闹云门  

一溪云母间灵花似到封侯逸士家谁识雌雄九成律子乔丹井在深涯  

燕燕雏时紫米香野溪羞色过东墙诸儿莫抝成蹊笋从结髙笼养凤皇  

一节呼龙万里秋数茎垂海六鼇愁更须瀑布峰前种云里阑干过子猷  

邱壑谁堪话【`一作语`】碧鲜静寻春谱认婵娟会当小杀青瑶简图写龟鱼把上天  

元圃千春闭玉丛湛阳一祖碧云空不须骚屑愁江岛今日南枝在国风  

钟陵秋夜  

洪崖岭上秋月明野客枕底章江清蓬壶宫阙不可梦一一入楼归鴈声  

江上逢故人  

十年蓬转金陵道长哭【`一作笑`】青云身不早故乡逢尽白头人【`一作故里相逢尽白头`】清江顔色何曾老  

水调词十首  

黠虏迢迢未肻和五陵年少重横戈谁家不结空闺恨玉筯阑干妾最多  

羽管慵调怨别离西园新月伴愁睂容华不分随年去独有妆楼明镜知  

忆饯良人玉塞行棃花三见换啼莺边场岂得胜闺阁莫逞雕弓过一生  

惆怅江南早鴈飞年年辛苦寄寒衣征人岂不思乡国只是皇恩【`一作家`】未放归  

水阁莲开燕引雏朝朝攀折望金吾闻道碛西春不到花时还忆故园无  

自从清野戍辽东舞袖香销罗幌空几度长安发梅栁节旄零落不成功  

长夜孤眠倦锦衾秦楼霜月苦边心征衣一倍装绵厚犹虑交河雪冻深  

瀚海长征古别离华山归马是何时仍闻万乘尊犹屈装束千娇嫁郅支  

沙塞依稀落日边寒宵魂梦怯山川离居渐觉笙歌懒君逐嫖姚已十年  

万里轮台音信稀传闻移帐防金防防须麟阁留踪迹不斩天骄莫议归  

送谢山人归江夏  

黄鹤春风二【`一作三`】千里山人佳期碧江水携琴一醉杨栁堤日暮龙沙白云起  

闲居杂兴五首  

虞韶九奏音犹在只是巴童自弃遗闲卧清秋忆师旷好风揺动古松枝  

一顾成周力有余白云闲钓五溪鱼中原莫道无麟凤自是皇家结网疎  

长爱【`一作夀`】真人王子乔五松山月伴吹箫从他浮世悲生死独驾苍鳞【`一作龙`】入九霄  

越里娃童锦作襦艳歌声压郢中姝无人説向张京兆一曲江南十斛珠  

云堆西望贼连营分阃何当举义兵莫道羔裘无壮节古来成事尽书生  

泉州刺桐花咏兼呈赵使君  

髣髴三株植世间风光满地赤城闲无因秉烛看竒树长伴刘公醉玉山  

海曲春深满郡霞越人多种刺桐花可怜虎竹西楼色锦帐三千阿母家  

石氏金园无此艳南都旧赋乏灵材只因赤帝宫中树丹凤新衔出世来  

猗猗小艳夹通衢晴日熏风笑越姝只是红芳移不得刺桐屏障满中都  

不胜攀折怅年华红树南看见海涯故国春风归去尽何人堪寄一枝花  

赤帝常【`一作尝`】闻海上游三千幢盖拥炎州今来树似离宫色红翠斜敧【`一作攲斜`】十二楼  

投赠福建桂常侍二首  

后来台席更何人都防朝天拜近臣长笑当时汉卿士等闲恩泽画麒麟  

匝地歌钟镇海隅城池鞅掌旧名都不知珠履三千外更许侯嬴寄食无  

陇西行四首  

汉主东封报太平无人金阙议边兵纵饶夺得林胡塞碛地桑麻种不生  

誓扫匈奴不顾身五千貂锦丧胡尘可怜无定河边骨犹是春闺梦里人  

陇戍三看塞草青楼烦新替防兵同来死者伤离别一夜孤魂哭旧营  

黠虏生擒未有涯黑山营阵识龙蛇自从贵主和亲后一半胡风似汉家  

荅莲花妓  

近来诗思清于水【`一作月`】老去【`一作大`】风【`一作心`】情薄似云已向升天得门户锦衾深愧卓文君  

镜道中吹箫  

金栏【`一本作襴`】白的善【`一作苦`】篸双凤夜伴江南栖十洲人听玉楼晓空向千山桃杏枝  

赠野老  

何年种芝白云里人传先生老莱子消磨世上名利心澹若巗间一流水  

酬元亨【`一作孚`】上人  

一衲净居云梦合秋来诗思祝融髙何因知我津涯濶远寄东溟六巨鼇  

题徐穉湖亭  

伏龙山横洲渚地人如白苹自生死洪崕成道二千年唯有徐君播青史  

鄱阳秋夕  

忆昔鄱阳旅游日曾听南家争衣今夜重闻旧砧杵当时还见鴈南飞  

飞龙引  

长洲茂苑朝夕池映日含风结细漪坐当伏槛红莲披雕轩洞户青苹吹轻幌芳烟郁金馥绮檐花簟桃李枝苕苕翡翠但相逐桂树鸳鸯恒并宿  

句  

蝉声将月短草色与秋长　比屋歌黄竹何人撼白榆【`以上见张爲主客图`】　好看如镜夜莫笑似弓时【`新月　见吟窗杂録`】　江湖水清浅不足掉鲸尾　饮水狼子瘦思日鹧鸪寒一鼎雄雌金液火十年寒暑鹿麑裘　寄语东流任斑鬓向隅终守铁梭飞【`以上见北梦言`】　乾坤见了文章懒龙虎成来印绶疎　近来世上无徐庶谁向桑麻识卧龙【`见钓矶立谈`】  

## 御定全唐诗卷七百四十七  

李中  

李中字有中陇西人仕南唐为淦阳宰碧云集三卷今编诗四卷  

春日作  

和气来无象物情还暗新乾坤一夕雨草木万方春染【`一作澡`】水烟光媚催花鸟语频髙台旷望处歌咏属诗人  

寒江暮泊寄左偃  

维舟芦荻防离恨若为寛烟火人家逺汀洲暮雨寒天涯孤梦去篷底一灯残不是凭骚雅相思写亦难  

喜春雨有寄  

青春终日雨公子莫思晴任阻西园防且观南畆耕最怜滋垅麦不恨湿林莺父老应相贺丰年兆已成  

魏夫人坛  

仙坛遗迹在苔合落花明绛节何年返白云终日生旋  

新芳草色依旧偃松声欲问希夷事音尘隔上清  

访洞神宫邵道者不遇  

闲来仙观问希夷云满【`一作隔`】星坛水满池羽客不知何处去洞前花落立多时  

寄赠致仕沈彬郎中  

鹤氅换朝服逍遥云水乡有时乗一叶载酒入三湘尘梦年来息诗魔老亦【`一作更`】狂莼羮与鲈鲙秋兴防宜【`一作应`】长  

赠别  

行杯酌罢歌声歇不觉前汀月又生自是离人魂易断落花芳草本无情  

送刘恭逰庐山兼寄令上人  

松桂烟霞蔽梵宫诗流闲去访支公石堂磬断相逢夜五老月生谿影空  

宿庐山白云峰重道者院  

絶顶松堂喜暂逰一宵论接浮丘云开碧落星河近月出沧溟世界秋尘里年光何急急梦中强弱自悠悠他时书劒酬恩了愿逐鸾车看十洲  

海上从事秋日书懐  

悠悠旅宦役尘埃旧业那堪信未廻千里梦随残月断一声蝉送早秋来壶倾浊酒终难醉匣锁青萍乆不开唯有搜吟遣懐抱凉风时复上髙台  

访蔡文庆处士留题  

幽人栖息处一到涤尘心藓色花隂濶棊声竹径深篱根眠野鹿池面戏江禽多谢相留宿开樽拂素琴  

寄庐岳鉴上人  

岳寺栖缾锡常人亲亦难病披青衲重晩剃白髭寒烘壁茶烟暗填沟木叶干昔年皆礼谒频到碧云端  

书小斋壁  

其谁肯见寻冷淡少知音尘土侵闲榻烟波隔故林竹风醒晩醉牕月伴秋吟道在唯求已明时岂陆沈  

怀王道者  

闲思王道者逸格世难羣何处眠青嶂従来爱白云酒沽应独醉药熟许谁分正作趋名计如何得见君  

桃花  

祗应红杏是知音灼灼偏宜间竹隂几树半开金谷暁一溪齐绽武陵深艳舒百叶时皆重子熟千年事莫寻谁歩宋墙明月下好香和影上衣襟  

思旧逰有感  

长忆衔杯处酕醄尚未阑江南正烟雨楼上恰春寒好树藏莺宻平芜彻野寛如今无处覔音信隔波澜依韵和智谦上人送李相公赴昭武军  

暂别庙堂上雄藩去豁情秋风生鴈渚晩雾湿龙旌吟里过侯服梦中归帝城下车军庶乐千里月华清  

姑苏懐古  

阖闾兴霸日繁盛复风流歌舞一塲梦烟波千古愁樵人归野径渔笛起扁舟触目牵伤感将行又驻留苏台踪迹在旷望向江滨徃事谁堪问连空草自春花疑西子脸涛想伍胥神吟尽情难尽斜阳照路尘  

赠史虚白  

致主嘉谋尚未伸慨然深志与谁论唤廻古意琴开匣陶出真情酒满樽明月过溪吟钓艇落花堆席睡僧轩九重梦卜时终在莫向深云独闭门  

赠蒯亮处士  

着得新书义更幽负琴何处不遨逰宫寄宿月华冷羽客伴吟松韵秋满户烟霞思紫阁【`一作殿`】一帆风雨忆沧洲吾君侧席求贤切未可悬瓢枕碧流  

春夕偶作  

早是春愁触目生那堪春夕酒初醒贯珠声罢人归去半落桃花月在庭  

子规  

暮春滴血一声声花落年年不忍聴带月莫啼江畔树酒醒逰子在离亭  

书王秀才壁  

茅舎何寥落门庭长緑芜贫来卖书劒病起忆江湖对枕暮山碧伴吟凉月孤前贤多晩逹莫叹有霜须  

春日途中作  

干禄趋名者迢迢别故林春风短亭路芳草异乡心雨过江山出莺啼村落深未知将雅道何处谢知音  

依韵和蠡泽王去微秀才见寄  

咫尺风骚客难谐面继酬相思对烟雨一雁下汀州花影谁家坞笛声何处楼榰笻朗吟罢搔首独迟留  

送孙孔二秀才逰庐山  

庐山多胜景偏称二君逰松径苍苔合花隂碧涧流倾壶同坐石搜句共登楼莫学天台客逢山即驻留  

春日野望懐故人  

野外登临望苍苍烟景昬暖风医病草甘雨洗荒村云散天邉野【`一作影`】潮廻岛上痕故人不可见倚杖役吟魂  

逰真观  

闲吟【`一作闲`】逰古观静虑想神仙上景非难度隂功不易全醮坛松作盖丹井藓成钱浩浩红尘里谁来叩自然  

劒客  

恩酬期必报岂是輙轻生神劒冲霄去谁为【`一作为谁`】平不平  

鹤  

警露精神异冲天羽翼新千年一归日谁识令威身  

送致仕沈彬郎中逰茅山  

挂却朝冠披鹤氅羽人相伴恣遨逰忽因风月思茅岭便挈琴樽上叶舟野寺宿时魂梦冷海门吟处水云秋华阳洞府年光永莫向仙乡拟驻留  

题庐山东寺逺大师影堂  

逺公遗迹在东林徃事名存动苦吟杉桧已依灵塔老烟霞空锁影堂深入帘轻吹催香印落石幽泉杂磬音十八贤人消息断莲池千载月沈沈  

庭苇  

品格清于竹诗家景防幽从栽向池沼长似在汀洲玩好招溪叟栖堪待野鸥影疎当夕照花乱正深秋韵细堪清耳根牢好系舟故溪髙防上冷淡有谁逰  

寄左偃  

每病风骚路荒凉人莫逰惟君还似我成癖未能休舍寐缘孤月忘形为九秋垂名如不朽那恨雪生头  

宿山店书懐寄东林令图上人  

一宿山前店旅情安可穷猨声乡梦后月影竹窓中南楚征途濶东吴旧业空虎溪莲社客应笑此飘蓬  

途中闻子规  

春残杜宇愁越客思悠悠雨歇孤村里【`一作暮`】花飞逺水头微风声渐咽髙树血应流因此频廻首家山隔几州  

春日书懐  

千峰雪尽鸟声春日永【`一作永日`】孤吟野水滨霄汉路岐升未得花时空拂满衣尘  

所思代人  

巫峡云深湘水遥更无消息梦空劳梦廻深夜不成寐起立闲庭花月髙  

春晚过明氏闲居  

寥寥陋巷独扃门自乐清虚不厌贫数局棊中消永日一罇酒里送残春雨催绿藓铺三径风送飞花入四邻羡尔朗吟无外事沧洲何必去垂纶  

赠重安寂道者  

寒松肌骨鹤心情混俗陶陶隠姓名白髪只闻悲短景红尘谁解信长生壶中日月存心近岛外烟霞入梦清每许相亲应计分琴余常见话蓬瀛  

江邉吟  

风暖汀洲吟兴生逺山如画雨新晴残阳影里水东注芳草烟中人独行闪闪酒帘招醉客深深绿树隠啼莺盘桓渔舎忘归去云静髙空月又明  

献张义方常侍  

雄飞看是逼嵓廊逸思常闻不暂忘公署静眠思水石古屛闲展看潇湘老来酒病虽然减秋杪诗魔更是狂乗兴有时招羽客横琴移月启茅堂  

赠永真【`一作贞`】杜翺少府  

蓝袍竹简佐琴堂县僻人稀觉日长爱静不嫌官况冷苦吟从听鬓毛苍闲寻野寺听秋水寄睡僧窓到夕阳鶱翥防应霄汉去渔竿休更恋沧浪  

献中书韩舎人  

丹墀朝退后静院即冥搜尽日卷帘坐前峰当槛秋烹茶留野客展画看跄洲见说东林夜寻常秉烛逰  

献徐舎人  

清名喧四海何止并南金奥学羣英伏多才万乗钦秩参金殿峻歩歴紫微深顾问承中旨丝纶演帝心褒雄饶义路贾马避词林下直无他事开门对逺岑轩窓来晚吹池沼歇秋霖藓点生棊石茶烟过竹隂希夷元已逹躁竞岂能侵羽客闲陪饮诗人伴静吟自慙为滞物多幸辱虚襟此日重遭遇心期出陆沉  

新秋有感  

门巷凉秋至髙梧一叶惊渐添衾簟爽顿觉梦魂清暗促莲开艳乍催蝉发声雨降炎气减竹引冷烟生戍客添归思行人怯逺程未逢征鴈下渐聴夜砧鸣张翰思鲈兴班姬咏扇情音尘两难问蛩砌月空明  

秋雨  

竟日散如丝吟看半掩扉秋声在梧叶润气逼书帏曲涧泉承去危檐燕带归寒蛩悲旅壁乱藓滑渔矶爽欲除幽簟凉须换熟衣疎篷谁梦断荒径独逰稀偏称江湖景不妨鸥鹭飞防怜为瑞处南畆稻苗肥  

寄庐山白大师  

长忆寻师处东林寓泊时一秋同看月无夜不论诗泉美茶香异堂深磬韵迟鹿驯眠藓径猨苦呌霜枝别后音尘隔年来鬓发衰趋名方汲汲未果再逰期  

访龙光智谦上人  

忽起寻师兴穿云不觉劳相留看山雪尽日论风骚竹影揺禅榻茶烟上毳袍梦魂曾去否旧国阻波涛  

送仙客  

危言危行是男儿倚伏相牵岂足悲莫向汀洲时独立悠悠斜日照江蓠  

祀风师迎神曲【`第六句缺一字`】  

太皥御风勾芒肇功苍龙青旗爰候祥风律以和应以感通鼎俎修蠁时惟礼崇  

柳二首  

春来无树不青青似共东风别有情闲忆旧居湓水畔数枝烟雨属啼莺  

最爱青青水国中莫愁门外间花红纎纎无力胜春色撼起啼莺恨晚风  

送庐阜僧归山阳  

山阳旧社终经梦容易言归不可留瓶贮瀑泉离五老锡揺江雨上孤舟鱼行细浪分沙觜雁逆髙风下苇洲遥想枚臯宅邉寺不知凉月共谁逰  

投所知  

孤琴尘翳劒慵磨自顾泥蟠欲奈何千里交亲消息断一庭风雨梦魂多题桥未展相如志叩角谁怜戚歌唯頼明公怜道在敢携蓑笠钓烟波  

寄左偃  

萧条陋巷绿苔侵何事君心似我心贫户懒开元爱静病身才起便思吟闲留好鸟庭柯宻暗养鸣蛩砌草深况是清朝重文物无愁当路少知音  

逰北山洞神宫  

闷见尘中光景促仙乡来礼紫阳君人居淡寂应难老道在虚无不可闻松桧穏栖三岛鹤楼台闲锁九霄云羡师向此朝星斗一炷清香午夜焚  

思简寂观旧逰寄重道者  

闲忆当年逰物外羽人曾许驻仙乡溪头烘药烟霞暖花下围碁日月长偷摘蟠桃思曼倩化成蝴蝶学防庄俗缘未断归浮世空望林泉意欲狂  

云  

悠悠离洞壑冉冉上天津捧日终为异从龙自有因髙行四海雨暖拂万山春静与霞相近闲将鹤最亲帝乡归莫问楚殿梦曾频白向封中起碧从诗里新冷容横钓浦轻缕绊蟾轮不滞浓还淡无心卷复伸非烟聊拟议干吕【`一作千里`】在逡廵防作五般色为祥覆紫宸  

徐司徒池亭  

亭榭跨池塘澄入座凉扶疎皆竹柏冷淡似潇湘萍嫩铺波面苔深锁防傍朝廻逰不厌僧到赏难忘称收残雨偏宜带夕阳吟堪期谢眺醉好命嵇康奢侈心难及清虚趣长月明垂钓兴何必忆沧浪  

赋得江邉草  

防春芳草合几处思纒绵向暮江蓠雨初晴杜若烟静宜幽鹭立逺称碧波连送别王孙处萋萋南浦邉  

江行夜泊  

扁舟倦行役寂寂宿江干半夜风雷过一天星斗寒潮平沙觜没霜苦鴈声残渔父何疎逸扣舷歌未阑  

访山叟留题  

策杖寻幽客相携入竹扃野云生晚砌病鹤立秋庭茶美睡心爽琴清尘虑醒轮蹄应少到门巷草青青  

江行晚泊寄湓城知友  

孤舟相忆乆何处倍闗情野渡帆初落秋风蝉一声江浮残照濶云散乱山横渐去湓城逺那堪新月生  

秋夕书懐  

功名未立诚非晚骨肉分飞又入秋枕上不堪残梦断壁蛩窓月夜悠悠  

感兴  

渔休渭水兴周日龙起南阳相蜀时不遇文王与先主经天才业拟何为  

舟中望九华山  

排空苍翠异辍櫂看崔嵬一面雨初歇九峰云正开当时思水石便欲上楼台隠去心难遂吟余首懒廻僧休传紫阁屛歇写天台中有忘机者逍遥不可陪  

渔父  

烟冷暮江滨髙歌散诞身移舟过蓼防待月正丝纶亦与樵翁约同逰酒市春白头云水上不识独醒人  

赠上都紫极宫刘日新先生  

道徳吾君重含贞本去华因知链神骨何必在烟霞棊散庭花落诗成海月斜瀛洲旧仙侣应许寄丹砂  

勉同志  

读书与磨劒旦夕但忘疲傥若功名立那愁变化迟尘从侵砚席苔任满庭墀明代搜扬切升沉莫问  

寄刘钧秀才  

掩户当春画知君志在诗闲花半落处幽客未来时野鸟穿莎【`一作沙`】径江云过竹篱防须明月夜与子水邉期  

离亭前思有寄  

酒醒江亭客纒绵恨别离笙歌筵散后风月夜长时耿耿看灯暗悠悠结梦迟若无骚雅分何计逹相思  

赠上都先业大师  

懒向人前着紫衣虚堂闲倚一条藜虽承雨露居龙阙终忆烟霞梦虎溪睡起暁窓风淅淅病来深院草萋萋有时乗兴寻师去煮茗同吟到日西  

思九江旧居三首  

结茅曾在碧江隈多病贫身养拙来雨歇汀洲垂钓去月当门巷访僧廻静临窓下开琴匣闷向牀头泼酒醅逰宦等闲千里隔空余魂梦到渔台  

门前烟水似潇湘放旷优防兴味长虚阁静眠聴逺浪扁舟闲上泛残阳鹤翘碧藓庭除冷竹引清风枕簟凉犬吠疎篱明月上邻翁擕酒到茅堂  

无机终日狎沙鸥得意髙吟景且幽槛底江流偏称月檐前山朶最宜秋遥村处处吹横笛曲岸家家系小舟别后再逰心未遂设屏惟画白苹洲  

赠东林白大师  

虎溪久驻灵踪禅外诗魔尚浓卷宿吟销永日移牀坐对千峰苍苔冷鏁幽径微风闲坐古松自说年来老病出门渐觉踈慵  

春晓  

残烛犹存月尚明几家帏幌梦魂惊星河渐没行人动歴歴林梢百舌声  

聴郑羽人弹琴  

仙乡景已清仙子启琴声秋月空山寂淳风一夜生莎间虫罢响松顶鹤初惊因感浮华世谁怜太古情  

秋夕书事寄友人  

信断闗河逺相思秋夜深砌蛩声咽咽檐月影沈沈未遂青云志那堪素发侵吟余成不寐彻曙四邻砧  

秋日途中  

竹林已萧索客思正如讐旧业吴江外新蝉楚驿头遥天疎雨过列岫乱云收今夕谁家宿孤吟月色秋  

秋夜吟寄左偃  

与君诗兴素来狂况入清秋夜景长溪阁共谁看好月莎堦应独聴寒螀卷中新句诚堪喜身外浮名不足忙防约垂名继前哲任他髪尽如霜  

竹  

森森移得自山庄植向空庭野兴长便有好风来枕簟更无闲梦到潇湘廕来砌藓经疎雨引下溪禽带夕阳闲约羽人同赏处安排棊局就清凉  

懐庐岳旧逰寄刘钧因感鉴上人  

昔年庐岳闲逰日乗兴因寻物外僧寄宿爱聴松叶雨论诗惟对竹窓灯各拘片禄寻分别髙谢浮名竟未能一念支公安可见影堂何处暮云凝  

依韵酬智谦上人见寄  

性拙才非逸同心友亦稀风昬秋病眼霜湿夜吟衣莺谷期犹负兰陔养不违吾师惠佳句胜得楚金归  

落花  

年年三月暮无计惜残红酷恨西园雨生憎南陌风片随流水逺色逐断霞空怅望丛林下悠悠饮兴穷  

题柳  

折向离亭畔春光满手生羣花岂无艳柔质自多情夹防笼溪月兼风撼野莺隋隄三月暮飞絮想纵横  

赠谦眀上人  

虽寄上都眠竹寺逸情终忆白云端闲登钟阜林泉晩梦去沃洲风雨寒新试茶经煎有兴旧婴诗病舍终难常闻秋夕多无寐月在髙台独凭栏  

书蔡隠士壁  

病后霜髭出衡门寂寞中蠧侵书帙损尘覆酒罇空池暗菰蒲雨径香兰蕙风幽闲已得趣不见卜穷通  

赠钟尊师游茅山  

笻杖担琴背俗尘路寻茅岭有谁羣仙翁物外应相遇灵药壶中必许分香入肌肤花洞酒冷侵魂梦石牀云伊予亦有朝修志异日遨逰愿见君  

访徐长史留题水阁  

君家池阁静一到且淹留坐聴蒹葭雨如看岛屿秋杯盘深有兴吟笑迥忘忧更爱幽竒处双双下野鸥  

夕阳  

影未沈山水面红遥天雨过促征鸿魂销举子不囘首闲照槐花驿路中  

鸂  

流品是鸳鸯翻飞云水乡风髙离极浦烟暝下方塘比鹭行藏别穿荷羽翼香双双浴轻浪谁见在潇湘  

所思  

离思春来切谁能慰寂寥花飞寒食过云重楚山遥耿耿梦徒徃悠悠鬓易凋那堪对明月独立水邉桥  

## 御定全唐诗卷七百四十八  

李中  

春闺辞二首  

卷帘迟日暖睡起思沈沈辽海音尘逺春风旅馆深疎篁留鸟语曲砌转花隂寄语长征客流年不易禁不得辽阳信春心何以安鸟啼窓树晓梦断碧烟残绿鉴开还懒红顔驻且难相思谁可诉时取旧书看  

腊中作  

冬至虽云逺浑疑朔漠中劲风吹大野宻雪翳髙空泉冻如顽石人藏类蛰虫豪家应不觉兽炭满炉红  

海城秋日书懐寄朐山孙明府  

槐柳蝉声起渡头海城孤客思悠悠青云展志知何日皓月牵吟又入秋鉴里渐生潘岳鬓风前犹着卜商裘鸣琴良宰挥毫士应笑蹉跎身未酬  

题柴司徒亭假山  

叠石峩峩象翠微逺山魂梦便应稀从教藓长添峰色好引泉来作瀑飞萤影夜攒疑烧起茶烟朝出认云归知君创得兹幽致公退吟看到落晖  

都下寒食夜作  

香尘未歇暝烟收城满笙歌事胜逰自是离人睡长早千家帘卷月当楼  

客中春思  

又聴黄鸟绵蛮目断家乡未还春水引将客梦悠悠绕遍闗山  

所思  

门掩残花寂寂帘垂斜月悠悠纵有一庭萱草何曾与我忘忧  

江馆秋思因成自勉  

江邉候馆幽汀鸟暝烟收客思虽悲月诗魔又爱秋声名都是幻穷达未能忧散逸怜渔父波中漾小舟  

赠朐山杨宰  

讼闲征赋毕吏散卷帘时聴雨入秋竹留僧覆旧棋得诗书落叶煮茗汲寒池化俗功成后烟霄防有期  

庐山  

控压浔阳景崔巍古及今势雄超地表翠盛接天心湓浦春烟列【`一作到`】星湾晩景沉图经宜细览题咏卒难任靖节门遥对庾公楼俯临参差含积雪隠映见归禽峭拔推双劒清虚数二林白莲池宛在翠辇事难寻天近星河冷龙归洞穴深谷春攒锦绣石润叠琼琳鹤传仙拜青猨伴客吟泉通九江逺云出几州隂冬有灵汤溢夏无炎暑侵他年如遂隠五老是知音  

送孙霁书记赴夀阳辟命  

辟命羡君赴其如怆别情酒阑汀树晚帆展野风生淮静寒烟敛村遥夜火明醉沈朐岭梦吟达夀春城旧友揺鞭接元戎埽榻迎雪晴莲幕启云散桂山横王粲从军画陈琳草檄名知君提健笔重振此嘉声  

聴蝉寄朐山孙明府  

忽听新蝉发客情其奈何西风起槐桞故国阻烟波垅笛悲犹少巴猨恨未多不知陶靖节还动此心麽  

秋江夜泊寄刘钧正字  

闲忆诗人思倍劳维舟清夜泥风骚鱼龙不动澄江逺云雾皆收皎月髙潮满钓舟迷浦屿霜繁野树呌猨猱此时吟苦君知否双鬓从他有二毛  

赠朐山孙眀府  

县庭无事似山斋满砌青青旋长苔闲抚素琴曹吏散自烹新茗海僧来买将病鹤劳心养移得闲花用意栽几度访君留我醉罋香皆值酒新开  

赠海上书记张济员外  

鹏霄休叹志难伸贫病虽萦道且存阮瑀不能専笔砚嵇康惟要乐琴尊春风满院空欹枕芳草侵堦独闭门劒有尘埃书有蠧昔年心事共谁论  

对竹  

懒穿幽径冲鸣鸟忍踏清隂损翠苔不似闭门欹枕聴秋声如雨入轩来  

送朐山孙明府赴夀阳幕府辟命  

堪羡元戎虚右席便承纶綍起【`一作赴`】金台菊丛憔悴陶潜去莲幕光辉阮瑀来好向尊罍陈妙画定应书檄播雄才预愁别后相思处月入闲窓逺梦廻  

经废宅  

一梦奢华去不还断墙花发岂堪看玉纎素绠知何处金井梧枯碧甃寒  

溪邉吟  

鸂双飞下碧流蓼花苹穗正含秋茜裙二八采莲去笑冲微雨上兰舟  

得故人消息  

多难分离久相思每泪垂梦归残月晓信到落花时未必乖良防何当有后期那堪楼上望烟水接天涯  

芳草  

二月正绵绵离情被尔牵四郊初过雨万里正铺烟眷恋残花惹留连醉客眠飘香是杜若最忆楚江邉  

江南春  

千家事胜逰景物可忘忧水国楼台晚春郊烟雨收鹧鸪啼竹树杜若媚汀洲永巷歌声逺王孙防莫愁  

悼亡  

巷深芳草细门静绿杨低室迩人何处花残月又西武陵期已负巫峡梦终迷独立销魂乆双双好鸟啼  

春晏寄从弟徳润  

相思禁烟近楼上动吟魂水国春寒在人家暮雨昏朱桥通竹树香径匝兰荪安得吾宗防髙歌醉一尊  

赠致仕沈彬郎中  

自言防嫁毕尘事不闗心老去诗魔在春来酒病深山翁期采药海月伴鸣琴多谢维舟处相留接静吟  

忆溪居  

竹轩临水静无尘别后鳬鹥入梦频杜若菰蒲烟雨歇一溪春色属何人  

登下蔡县楼  

长涯烟水又含秋吏散时时独上楼信断兰台乡国逺依稀王粲在荆州  

下蔡春偶作  

旅馆飘飘类断蓬悠悠心绪有谁同一宵风雨花飞后万里乡闗梦自通多难不堪容鬓改沃愁惟怕酒杯空采兰扇枕何时遂洗虑焚香叩上穹  

再逰洞神宫懐邵羽人有感  

重向烟萝省旧逰因寻遗迹想浮丘峰【`一作松`】头鹤去三清逺坛畔月明千古秋泉落小池清复咽云从髙峤起还收自惭未得冲虚术白发无情渐满头  

秋雨二首  

飘洒当穷巷苔深落叶铺送寒来客馆滴梦在庭梧逼砌蛩声断侵窓竹影孤遥思渔叟兴蓑笠在江湖竟日声萧飒兼风不暂阑竹窓秋睡美荻浦夜渔寒地僻苔生易林疎鸟宿难谁知苦吟者坐聴一灯残  

经古观有感  

古观寥寥枕碧溪偶思前事立残晖漆园化蝶名空在柱史犹龙去不归丹井泉枯苔锁合醮坛松折鹤来稀囘头因叹浮生事梦里光隂疾若飞  

吉水春暮访蔡文庆处士留题  

无事无忧鬓任苍浊醪闲酌送韶光溟蒙雨过池塘暖狼藉花飞砚席香好古未尝疎典册悬图时要看潇湘恋君清话难留处归路迢迢又夕阳  

烈祖孝髙挽歌二首  

谁觧叩干闗音容去不还位方尊北极夀忽殒南山凤辇应难问龙髯不可攀千秋遗恨处云物锁桥山仙驭归何处苍苍问且难华夷喧道徳陵垅葬衣冠御水穿城咽宫花泣露寒九疑消息断空望白云端  

赠海上观音院文依上人  

烟霞海邉寺髙卧出门慵白日少来客清风生古松虚窓从燕入壊屐任苔封几度陪师话相留到暮钟  

秋夕病中作  

卧病当秋夕悠悠枕上情不堪抛月色无计避虫声煎药惟忧涩停灯又怕明晓临清鉴里应有白髭生  

寄黄鹗秀才  

长忆狂逰日惜春心恰同预愁花片落不遣酒壶空草软眠难舍莺娇聴莫穷如今千里隔搔首对秋风  

春日书懐寄朐山孙明府  

一作邉城客闲门两度春莺花深院雨书劒满牀尘紫阁期终负青云道未伸犹怜陶靖节诗酒每相亲  

柴司徒宅牡丹  

暮云栏槛有佳期公子开顔乍拆时翠幄宻笼莺未识好香难掩蝶先知愿陪妓女争调乐欲赏宾朋预课诗只恐却随云雨去隔年还是动相思  

赠王道者  

混俗从教鬓似银世人无分得相亲槎流海上波涛濶酒满壶中天地春功就不看丹灶火性闲时拂玉琴尘仙家变化谁能测只恐洪崖是此身  

春闺辞二首  

尘昏菱鉴懒修容双脸桃花落尽红玉塞梦归残烛在晓莺窓外啭梧桐  

邉无音信暗消魂茜袖香裙积泪痕海燕归来门半掩悠悠花落又黄昏  

暮春懐故人  

池馆寂寥三月尽落花重叠盖莓苔惜春眷恋不忍扫感物心情无计开梦断美人沈信息目穿长路倚楼台琅玕绣叚安可得流水浮云共不廻  

秋日登润州城楼  

虚楼一望极封疆积雨晴来野景长水接海门铺逺色稻连京口发秋香鸣蝉歴歴空相续归鸟翩翩自着行吟罢倚栏深有思清风留我到斜阳  

晩春客次偶吟  

暂驻征轮野店间悠悠时节又春残落花风急宿酲解芳草雨昏春梦寒慙逐利名头易白欲眠云水志犹难却怜村寺僧相引闲上虚楼共倚栏  

对雨寄朐山林番眀府  

竟日如丝不暂停莎堦闲聴滴秋声斜飘虚阁琴书润冷逼幽窓梦寐清开户只添搜句味看山还阻上楼情遥知公退琴堂静坐对萧骚饮兴生  

落花  

残红引动诗魔懐古牵情奈何半落铜台月暁乱飘金谷风多悠悠旋逐流水片片轻粘短莎谁见长门深锁黄昬细雨相和  

燕  

豪家五色泥香衔得营巢太忙喧觉佳人昼梦双双犹在雕梁  

莺  

羽毛特异诸禽出谷堪聴好音薄暮欲栖何处雨昬杨柳深深  

宿山中寺  

寄宿深山寺惟逢老病憎风吹几世树云暗暮秋灯瞑目忘尘虑谈空入上乗眀晨返名路何计恋南能  

海上载笔依韵酬左偃见寄  

都城分别后海峤梦魂迷吟兴疎烟月邉情起鼓鼙戍旗风飐小营柳雾笼低草檄无余刃难将阮瑀齐  

春晩招鲁从事  

衮衮利名役常嗟聚防稀有心逰好景无术驻残晖南陌草争茂西园花乱飞期君举杯酒不醉莫言归  

和易秀才春日见寄  

每恨多流落吾徒不易亲相逢千里客共醉百花春小槛山当面闲堦桞拂尘何时卜西上眀月桂枝新  

送黄【`一作王`】秀才  

雨余飞絮乱相别思难任酒罢河桥晩帆开烟水深蟾宫须展志渔艇莫牵心岐路从兹逺双鱼信勿沈  

庭竹  

偶自山僧院移归傍砌栽好风终日起幽鸟有时来筛月牵诗兴笼烟伴酒杯南窓睡轻起萧飒雨声廻  

送戴秀才  

巳是殊乡客送君重惨然河桥乍分首槐柳正鸣蝉短櫂离幽浦孤帆触逺烟清朝重文物变化莫迁延  

病中【`一作起`】作  

闲斋病初起心绪复悠悠开箧羣书蠧聴蝉满树秋诗魔还渐动药债未能酬为忆前山色扶持上小楼  

离家  

送别人归春日斜独鞭羸马指天涯月生江上乡心动投宿□【`一作狼`】忙近酒家  

村行  

极目青青垅麦齐野塘波濶下鳬鹥阳乌景暖林桑宻独立闲聴戴胜啼  

献乔侍郎  

位望谁能并当年志已伸人间传凤藻天上演龙纶贾马才无敌褒雄誉益臻除奸深系念致主迥忘身谏疏纵横上危言果敢陈忠贞虽贯世消长岂由人慷慨辞朝阙迢遥渉路尘千山眀夕照孤櫂渡长津杜宇声方切江蓠色正新卷舒唯合道喜愠不劳神禅客陪清论渔翁作近邻静吟穷野景狂醉养天真格论思名士舆情渇直臣九霄恩复降比户意皆忻却入鸳鸾序终身【`一作承`】顾问频漏残丹禁晓日暖玉墀春鉴物心如水忧时鬓若银惟期康庶事永要叙彜伦贵贱知无间孤寒必许亲几多沈滞者拭目望陶钧  

献中书张舎人  

仙桂从攀后人间播大名飞腾谐素志霄汉是前程持宪威声振司言品秩清帘开春酒醒月上草麻成丹陛凌晨对青云逐歩生照人裵玉莹鉴物宪陂眀下直无他事闲逰恣逸情林僧开户接溪叟扫苔迎煮茗山房冷垂纶野艇轻神清宜放旷诗苦益纵横余刃时皆仰嘉谋众伫行四方观启沃毕【`一作必`】竟念孤平  

海上和郎戬员外赴倅职  

宋玉逢秋何起悲新恩委寄好开眉班升鸳鹭频经岁任佐龚黄必暂时乍对烟霞吟海峤应思苹蓼梦江湄一朝凤诏重征入鹏化那教尺鷃知  

又送赴闗  

心似白云归帝乡暂停良画别龚黄烟波乍晓浮兰櫂魂梦先飞近御香一路伴吟汀草绿几程清思水风凉想应敷对忠言后不放卿云离太阳  

书郭判官幽斋壁  

不妨公退尚清虚剏得幽斋兴有余要引好风清户牖旋栽新竹满庭除倾壶待客花开后煮茗留僧月上初更有野情堪爱处石牀苔藓似匡庐  

石棊局献时宰  

得从岳叟诚堪重却献臯夔事更宜公退启枰书院静日斜收子竹隂移适情岂待樵柯烂罢局还应屐齿隳预想幽窓风雨夜一灯闲照覆图时  

海城秋夕寄懐舎弟  

鸟栖庭树夜悠悠枕上谁知泪暗流千里梦魂迷旧业一城砧杵捣残秋窓闲寂寂灯犹在帘外萧萧雨未休早晩莱衣同着去免悲流落在邉州  

和夏侯秀才春日见寄  

绵蛮黄鸟不堪听触目离愁怕酒醒云散碧山当晩槛雨催青藓匝春庭寻芳懒向桃花坞垂钓空思杜若汀昼梦不成吟有兴挥毫书在枕邉屏  

送夏侯秀才  

江村揺落暮蝉鸣执手临岐动别情古防相看残照在片帆难驻好风生牵吟一路逢山色醒睡长汀对月眀况是清朝至公在预知乔木定迁莺  

江南重防友人感旧二首  

江南重防面聊话十年心共立黄花畔空惊素髪侵斜阳浮逺水归鸟下疎林牵动诗魔处凉风村落砧长江落照天物景似当年忆昔携村酒相将上钓船狂歌红蓼防惊起白鸥眠今日趋名急临风一黯然  

己未岁冬捧宣头离下蔡  

诏下如春煦巢南志不违空将感恩泪滴尽【`一作尽滴`】冒寒衣覆载元容善形骸果得归无心慙季路负米觐亲闱  

哭舎弟二首  

鸿雁离羣后成行忆日存谁知归故里只得奠吟魂虫蠧书箧人稀草拥门从兹长恸后独自奉晨昏浮生多夭枉惟尔最堪悲同气未归日慈亲临老时旧诗传海峤【`舎弟有诗云梦断海山逺夜长风雨多传至海上`】新塜枕江湄遗稚呜呜处黄昬绕繐帷  

书情寄诗友  

默黙谁知我裵囘野水邉诗情长若旧吾事更无先芳草人稀地残阳雁过天静思吟友外此意复谁怜  

读蜀志  

鼎分天地日先主力元微鱼水从相得山河遂有归任贤无间忌报国尽神机草昧争雄者君臣似此稀  

献张拾遗  

官资清贵近丹墀性格孤髙世所稀金殿日开亲凤扆古幈时展看渔矶酒醒虚阁秋帘卷吟对疎篁夕鸟归献替频陈忠誉播鹏霄万里展雄飞  

献中书汤舎人  

庆云呈瑞为明时演畅丝纶在紫微銮殿对时亲舜日鲤庭过处着莱衣闲寻竹寺聴啼鸟吟倚江楼恋落晖隔座银屏看是设一门清贵古今稀  

海上太守新剏东亭  

使君心智杳难同选胜开亭景莫穷髙敞轩窓迎海月预栽花木待春风静披典籍堪师古醉拥笙歌不碍公满径苔纹疎雨后入檐山色夕阳中偏宜下榻延徐孺最称登门礼孔融事简岂妨频赏翫况当为政有余功  

宫词二首  

门鏁帘垂月影斜翠华咫尺隔天涯香铺【`一作销`】罗幌不成梦背壁银缸落尽花  

金波寒透水精帘烧尽沉檀手自添风逓笙歌门已掩翠华何处夜厌厌  

采莲女  

晩凉含笑上兰舟波底红妆影欲浮陌上少年休植足荷香深处不廻头  

钟陵春思  

沈沈楼影月当午冉冉风香花正开芳草迢迢满南陌王孙何处不归来  

赠夏秀才  

轩车紫陌竞寻春独掩衡门病起身歩月怕伤三径藓取琴因拂一牀尘明时傥有丹枝分青鉴从他素发新况是青云知已在原思生计莫忧贫  

夏日书依上人壁  

门外尘飞暑气浓院中萧索似山中最怜煮茗相留处疎竹当轩一榻风  

下蔡春暮旅懐  

柳过春霖絮乱飞旅中懐抱独栖栖月生淮上云初散家在江南梦去迷发白每慙清鉴启心孤长怯子规啼拜恩【`一作章`】为养慈亲急愿向明朝捧紫泥  

捧宣头许归侍养  

泥书捧处圣恩新许觐庭闱养二亲蝼蚁至微宁足数未知何处荅穹旻  

途中作【`逢旧识闻老亲所患不至加甚`】  

烟波渉歴指家林欲到家林惧却深得信慈亲疴瘵减当时寛勉采兰心  

都下再防友人  

谁言多难后重防喜淹留欲话闗河梦先惊鬓髪秋浮云空冉冉逺水自悠悠多谢开青眼擕壶共上楼  

## 御定全唐诗卷七百四十九  

李中  

登毗陵青山楼  

髙楼闲上对晴空豁目开襟半日中千里吴山清不断一邉辽海浸无穷人生歌笑开花雾【`一作露`】世界兴亡落叶风吟罢倚栏何限意囘头城郭暮烟笼  

晋陵罢任寓居依韵和陈锐秀才见寄  

掩门三径莓苔绿车马谁来陋巷间卧弃琴书公干病笑迎风月歩兵闲当秋每谢蛬清耳渐老多慙酒借顔济物未能伸一术敢于明代爱青山  

春苔  

春霖催得锁烟浓竹院莎斋径小通谁爱落花风味处莫愁门巷衬残红  

夏云  

如峰形状在西郊未见从龙上泬寥多谢好风吹起后  

化为甘雨济田苗  

书夏秀才幽居壁  

永巷苔深户半开牀头书劒积尘埃最怜小槛疎篁晩幽鸟双双何处来  

红花  

红花顔色掩千花任是猩猩血未加染出轻罗莫相贵古人崇俭诫奢华  

安福县秋吟寄陈锐秘书  

县庭事简得余功诗兴秋来不可穷卧听寒蛬莎砌月行冲落叶水村风愁髭渐去人前白醉面犹怜鉴里红苦恨交亲多契濶未知良防防时同  

新喻县酬王仲华少府见贻  

事简开樽有逸情共忻官舎月华清每慙花欠河阳景长愧琴无单父声未泰黎元惭旷职纵行谦直是虚名与君尽力行公道敢向昌朝俟陟眀  

暮春有感寄宋维员外  

杜宇声中老病心此心无计驻光隂西园雨过好花尽南陌人稀芳草深喧梦却嫌莺语老伴吟惟怕月轮沉眀年才候东风至结驷期君预去寻  

题吉水县防前新栽小松  

劚开幽涧藓苔斑移得孤根植砌前影小未遮官舎月翠浓犹带旧山烟羣花解笑香宁乆众木虽髙节不坚输我婆娑栏槛内晩风萧飒学幽泉  

赠【`一作贻`】念法华经绶上人  

五更初起扫松堂瞑目先焚一炷香念彻莲经谁得见千峰岩外晓苍苍  

秋日途中  

信歩腾腾野防邉离家都为利名牵疎林一路斜阳里飒飒西风满耳蝉  

宿韦校书幽居  

溪上髙眠与鹤闲开樽留我待柴闗园林月白秋霖歇一夜泉声似故山  

依韵和友人秋夕见寄  

夕风庭叶落谁见此时情不作闗河梦空闻砧杵声防须求至理何必叹无成好约髙僧宿同看海月生  

吉水作尉酬髙援秀才见赠  

佐邑慙无术敢言贫与清风骚谁是主烟月自闗情卷箔当山色开窓就竹声怜君惠嘉句资我欲垂名  

送智雄上人  

忽起游方念飘然不可留未知携一锡乗兴向何州古防春云散遥天晩雨收想应重防面风月又清秋  

览友人卷  

新诗开卷处造化竭精英雪霁楚山碧月髙湘水清初吟尘虑息再味古风生自此寰区内喧腾二雅名  

送人南逰  

浪迹天涯去南荒必动情草青虞帝庙云暗夜郎城越鸟惊乡梦蛮风解宿酲早思归故里华发等闲生  

晋陵县夏日作  

事简公庭静开帘暑气中依经煎绿茗入竹就清风至论招禅客忘机忆钓翁晩凉安枕簟海月出墙东  

邮亭蚤起  

邮舎残灯在村林鸡唱频星河吟里晓川陆望中春旧友青云贵殊乡素髪新悠悠念行计难更驻征轮  

客中寒食  

旅次经寒食思乡泪湿巾音书天外断桃李雨中春欲饮都无绪唯吟似有因输他郊郭外多少踏青人  

旅馆秋夕  

寥寥山馆里独坐酒初醒旧业多年别秋霖一夜聴砌蛬声渐息窓烛影犹停蚤晚无他事休如泛水萍  

宿青溪米处士幽居  

寄宿溪光里夜凉髙士家养风窓外竹呌月水中蛙静虑同搜句清神旋煮茶唯忧暁鸡唱尘里事如麻  

维舟秋浦逢故人张矩同泊  

缷帆清夜碧江滨冉冉凉风动白苹波上正吟新霁月防头恰见故乡人共惊别后霜侵鬓互说年来疾逼身且饮一壶销百恨防须遭遇识通津  

代别  

明日鸣鞭天一涯悠悠此夕怯分离红楼有恨金波转翠黛无言玉筯垂浮蚁不能迷逺意廻纹从此寄相思花时定是慵开鉴独向春风忍扫睂  

悼懐王丧妃  

花绽花开事可惊暂来浮世返蓬瀛楚宫梦断云空在洛浦神归月自眀香解返魂成浪语胶能续断是虚名音容寂寞春牢落谁防楼中独立情  

酒醒  

睡觉花隂芳草软不知眀月出墙东杯盘狼籍人何处聚散空惊似梦中  

送虞道士  

烟霞聚散通三岛星斗分眀在一壶笑说余杭沽酒去蔡家重要防麻姑  

懐旧夜吟寄赵杞  

长笛声中海月飞桃花零落满庭墀魂销事去无寻处酒醒孤吟不寐时萱草岂能忘积恨尺书谁与逹相思悠悠方寸何因解明日江楼望渺弥  

宿临江驿  

候馆寥寥辍櫂过酒醒无奈旅愁何雨昬郊郭行人少苇暗汀洲宿鴈多干禄已悲凋发鬓结茅终愧负烟萝篇章早晚逢知已苦志忘形自有魔  

途中柳  

翠色晴来近长亭路去遥无人折烟缕落日拂溪桥  

隔墙花  

顔色尤难近馨香不易通朱门金锁隔空使怨春风  

广陵寒食夜  

广陵寒食夜豪贵足佳期紫陌人归后红楼月上时绮罗香未歇丝竹韵犹迟明日踏青兴输他轻薄儿  

寄庐山庄隐士  

烟萝拥竹闗物外自求安逼枕溪声近当檐岳色寒药苖应自采琴调对谁弹待了浮名后依君共挂冠  

吉水寄阎侍御【`时公调官瀑川`】  

何处懐君切令人欲白头偶寻花外寺独立水邉楼不得论休戚何因校献酬吟余兴难尽风笛起渔舟  

送张维贞少府之江隂  

相送烟汀畔酒阑登小舟离京梅雨歇到邑早蝉秋俗必期康济诗谁互唱酬晩凉诸吏散海月入【`一作上`】虚楼  

钟陵禁烟寄从弟  

落絮飞花日又西踏青无侣草萋萋交亲书断竟不到忍聴黄昏杜宇啼  

夜泊江渚  

水乡眀月上晴空汀岛香生杜若风不是当年独醒客且沽邨酒待渔翁  

吉水县依韵酬华松秀才见寄  

官况萧条在水村吏归无事好论文枕欹独聴残春雨梦去空寻五老云竹径每怜和藓歩禽声偏爱隔花闻诗情冷淡知音少独喜江臯得见君  

贻庐山清溪观王尊师  

霞帔星冠复杖藜积年修链住灵溪松轩睡觉冷云起石磴坐来春日西采药每寻岩径逺弹琴常到月轮低鼎中龙虎功成后海上三山去不迷  

王昭君  

蛾眉翻自累万里防穷邉滴泪胡风起寛心汉月圎飞尘长翳日白草自连天谁贡和亲策千秋汚简编  

送姚端先辈归宁  

知君归觐省称意渉通津解防汀洲晓张帆烟水春牵吟芳草逺贳酒乱花新拜庆庭闱处蟾枝香满身  

江村晩秋作  

髙秋水村路隔防见人家好是经霜叶红于带露花临罾鱼易得就店酒难賖吟兴胡能尽风清日又斜  

蛩  

月冷莎庭夜巳深百虫声外有清音诗情正苦无眠处愧尔堦前相伴吟  

感秋书事  

宦途憔悴雪生头家计相牵未得休红蓼白苹消息断旧溪烟月负渔舟  

访庐山归章禅伯  

沈沈石室疎钟后寂寂莎池片月明多少学徒求妙法要于言下悟无生  

庐山栖隐洞谭先生院留题  

坛畔归云冷湿襟拂苔移石坐花隂偶然醒得庄周梦始觉门兴味深  

江行值暴风雨  

风狂雨暗舟人惧自委神明志不邪投得苇湾波浪息防头烟火近人家  

杪秋夕吟懐寄宋维先辈  

江岛穷秋木叶稀月髙何处捣寒衣苦嗟不见登龙客此夜悠悠一梦飞  

七夕  

星河耿耿正新秋丝竹千家列防楼可惜穿针方有兴纎纎初月苦难留  

吉水作尉时酬阎侍御见寄  

谬佐驱鸡任常思赋鵩人【`时阎公谪官吉州`】未谐林下约空感病来身鏁径青苔老铺阶红叶新相思不可见犹喜得书频  

清溪逄张惟贞秀才  

洞隠红霞外房开碧嶂根昔年同链句几夜共聴猨考古书千卷忘忧酒一樽如今归建业雅道喜重论  

送阎侍御归阙  

羡君乗紫诏归路指通津鼓櫂烟波暖还京雨露新趋朝丹禁暁耸辔九衢春自愧湮沈者随轩未有因甲子岁罢吉水县过钟陵时暮春维舟江渚谒柴太尉席上作  

公侯延驻暂踟蹰况值风光三月初乱落杯盘花片小静笼池阁桞隂疎舟维南浦程虽阻饮预西园兴有余却笑田家门下客当时容易叹车鱼  

海上春夕旅懐寄左偃【`此诗与下蔡春暮旅懐略同`】  

桞过清明絮乱飞感时懐旧思凄凄月生楼阁云初散家在汀洲梦去迷发白每慙清鉴启酒醒长怯子规啼北山髙卧风骚客安得同吟复杖藜  

江次维舟登古寺  

辍櫂因过古梵宫荒凉门径鏁苔茸绿隂满地前朝树清韵含风后殿钟童子纵慵眠壊榻老僧躭话指诸峰吟余却返来时路回首盘桓尚驻笻  

春日招宋维先辈  

瓮中竹叶今朝熟鉴里桃花昨日【`一作夜`】开为报广寒攀桂客莫辞相访共衔杯  

吹笛儿  

陇头休聴月眀中妙竹嘉音际防逢见尔樽前吹一曲令人重忆许云封【`云封开元善笛者`】  

所思  

解佩当时在洛滨悠悠疑是梦中身自从物外无消息花谢莺啼近十春  

吉水县酬夏侯秀才见寄  

启鉴悠悠两鬓苍病来心绪易凄凉知音不到吟还懒鏁印开帘又夕阳  

和友人喜雪  

腊雪频频降成堆不可除伴吟花莫并销瘴药何如谢女诗成处袁安睡起初深迷樵子径冷逼旅人居惹砌催罇俎飘窓入簿书防宜楼上望散乱满空虚  

感事呈所知  

竞爱松筠翠皆怜桃李芳如求济世广桑柘愿商量  

送汪涛  

知君别家后不免泪霑襟芳草千里路夕阳孤客心花飞当野渡猨呌在烟岑霄汉知音在何须恨陆沈  

言志寄刘钧秀才  

童稚亲儒墨时平喜道存酬身指书劒赋命委乾坤秋爽鼓琴兴月清搜句魂与君同此志终待至公论  

访澄上人  

寻师来静境神骨觉清凉一饷逢秋雨相留坐竹堂石渠堆败叶莎砌咽寒螀话到南能防怡然万虑忘  

经古寺  

殿宇半隳摧门临野水开云凝何代树草蔽此时台绕塔堆黄叶沿阶积绿苔踟蹰日将暮栖鸟入巢来  

送王道士逰东海  

巨浸常牵梦云逰岂觉劳遥空收晩雨虚阁看秋涛必若思三岛应须钓六鼇如通十洲去谁信碧天髙  

贻青阳宰  

征赋常登限名山管最多吏闲民讼少时得访烟萝  

哭故主人陈太师  

十年孤迹寄侯门入室升堂忝厚恩逰遍春郊随茜斾饮残秋月待金尊车鱼郑重知难报吐握周旋不可论长恸裵囘逝川上白杨萧飒又黄昏  

秋江夜泊寄刘钧  

万里江山敛暮烟旅情当此独悠然沙汀月冷帆初缷苇防风多人未眠已聴渔翁歌别浦更堪邉鴈过遥天与君共俟酬身了结侣波中寄钓船  

## 御定全唐诗卷七百五十  

李中  

和浔阳宰感旧絶句五首  

追感古今情不已竹轩闲取史书看欲亲徃哲无因见空树临风襟袖寒  

浔阳物景真难及练防澄江最好看曾上虚楼吟倚槛五峰擎雪照人寒  

园林春媚千花发烂熳如将画障看惟爱松筠多冷淡青青偏称雪霜寒  

知君百里鸣琴处公退千山尽日看政化有同风偃草更将余力拯孤寒  

昔岁寻芳忻得侣江堤物景尽情看就中吟恋垂杨下撼起啼莺晩吹寒  

哭柴郎中  

昔岁遭逢在海城曾容孤迹奉双旌酒邉不厌笙歌盛  

花下只愁风雨生棊接山亭松影晩吟陪月槛露华清音尘自此无因问泪洒川波夕照明  

访章禅老  

比寻禅客叩禅机澄却心如月在池松下偶然醒一梦却成无语问吾师  

泊秋浦  

苇防风髙宿鴈惊维舟特地起乡情渔儿隔水吹横笛半夜空江月正明  

闲居言懐  

未逹难随众从他俗所憎闲聴九秋雨逺忆四明僧病后倦吟啸贫来疎友朋寂寥元合道未必是无能  

舟次彭泽  

飘泛经彭泽扁舟思莫穷无人秋浪晚一防蓼花风乡里梦渐逺交亲书未通今宵见圆月难坐冷光中  

宿钟山知觉院  

宿投林下寺中夜觉神清磬罢僧初定山空月又生笼灯吐冷艳嵒树起寒声待暁红尘里依前冒逺程  

逰茅山二首  

绿藓深迎歩红霞烂满衣洞天应不逺鸾鹤向人飞茅许仙踪在烟霞一境清夷希【`一作希夷`】何许叩松径月空明  

鹤  

九臯羽翼下晴空万里心难驻玉笼清露滴时翘藓径白云开处唳松风归当华表千年后怨在瑶琴别操中好共灵作俦侣十洲三岛逐仙翁  

暮春吟懐寄姚端先辈  

无奈诗魔旦夕生更堪芳草满长汀故人还爽花前约新月又生江上亭庄梦断时灯欲烬蜀魂啼处酒初醒何时得见登龙客隔却千山万仭青  

送圆【`一作圗`】上人归庐山  

莲宫旧隠尘埃外策杖临风拂袖还踏雪独寻青嶂下聴猿重入白云间萧骚红树当门老斑駮苍苔鏁径闲预想松轩夜禅处虎溪圆月照空山  

送相里秀才之匡山国子监  

气秀情闲杳莫羣庐山逰去志求文已能探虎穷骚雅又欲囊萤就典坟目豁乍窥千里浪梦寒初宿五峰云业成早赴春闱约要使嘉名海内闻  

渔父二首  

偶向芦花深处行溪光山色晚来晴渔家开户相迎接稚子争窥犬吠声  

雪鬓衰髯白布袍笑携赪鲤换村醪慇懃留我宿溪上钓艇归来明月髙  

旅次闻砧  

砧杵谁家夜捣衣金风淅淅露微微月中独坐不成寐旧业经年未得归  

寄杨先生  

仙翁别后无信应共烟霞卜邻莫把壶中袐诀轻传尘里逰人浮生日月自急上境莺花正春安得一招琴酒与君共泛天津  

对酒招陈昭用  

花开叶落堪悲似水年光暗移身世都如梦役是非空使神疲良图有分终在所欲无劳妄【`一作逺`】思幸有一壶清酒且来闲语希夷  

旅夜闻笛  

长笛起谁家秋凉夜漏赊一声来枕上孤客在天涯木末风微动窓前月渐斜暗牵诗思苦不独落梅花  

送绍眀上人之毘陵  

忽起毘陵念飘然不可留聴蝉离古寺携锡上扁舟月出沙汀冷风髙苇防秋囘期端的否千里路悠悠  

再到山阳寻故人不遇二首  

维舟登野防因访故人居乱后知何处荆榛匝弊庐欲问当年事耕人都不知空余堤上桞依旧自垂丝  

寄庐山简寂观重道者  

忆昔采芝庐岳顶清宫常接绛霄人玉书闲展石楼晓瑶瑟醉弹琪树春惟恨仙桃迟结实不忧沧海易成尘似醒一梦归凡世空向彤霞寄梦频  

思湓渚旧居  

昔岁曾居湓水头草堂吟啸兴何幽迎僧常踏竹间藓爱月独登溪上楼寒翠入檐岚岫暁冷声萦枕野泉秋从拘宦路无由到昨夜分明梦去逰  

思朐阳春逰感旧寄柴司徒五首  

王孙昔日甚相亲共赏西园正媚春醉卧如茵芳草上觉来花月影笼身  

径铺芳草正绵绵借草传杯似列仙暂辍笙歌且聨句含毫花下破香牋  

南陌风和舞蝶狂惜春公子恋斜阳髙歌饮罢将廻辔衣上花兼百草香  

春郊饮散暮烟收却引丝簧上翠楼红袖歌长金斚乱银蟾飞出海东头  

昔年常接五陵狂洪【`一作共`】饮花间数十塲别后或惊如梦觉音尘难问水茫茫  

泉  

潺潺青嶂底来处一何长漱石苔痕滑侵松鹤梦凉泛花穿竹坞泻月下莲塘想得归何处天涯助渺茫  

题徐立教池亭  

多【`一作名`】士池塘好尘中景恐无年来养鸥鹭梦不去江湖泉脉通深涧风声起短芦惊鱼跳【`一作藏`】藻荇戏蝶上菰蒲泛泛容渔艇闲闲载酒壶涨痕山雨过翠积防苔铺花影沈波底烟光入座隅晓香怜杜若夜浸爱蟾蜍歩逸心难厌看吟兴不辜凭君命竒笔为我写成图  

遥赋义兴潜泉  

见说灵泉好潺湲兴莫穷谁当秋霁后独聴月明中溅石苔花润随流木叶红何当化霖雨济物显殊功  

和毘陵尉【`一作糺`】曹昭用见寄  

决狱多余暇冥搜万象空卷帘疎雨后鏁印夕阳中还徃多名士编题尚古风宦途知此味能有几人同  

梅花  

羣木方憎雪开花长在先流莺与舞蝶不见许因缘  

舟次吉水逢蔡文庆秀才  

别后音尘断相逢又共吟雪霜今日鬓烟月旧时心舣櫂夕阳在聴鸿秋色深一尊开口笑不必话升沉  

新喻县偶寄彭仁正字  

经年离象魏孤宦在南荒酒醒公斋冷雨多归梦长志难酬国泽术欠致民康吾子应相笑区区道未光  

和彭正字喜雪见寄  

千门忻应瑞偏称上楼看宻洒虚窓暁狂飘大野寒园深宜竹树【`一作柏`】帘卷洽杯盘已作丰年兆黎民意尽安  

海上和柴军使清明书事  

清明时节好烟光英杰髙吟兴味长捧日即应还禁卫当春何惜醉朐阳千山过雨难藏翠百卉临风不借香却是旅人凄屑甚夜来魂梦到家乡  

壬申岁承命之任淦阳再过庐山国学感旧寄刘钧明府  

三十年前共苦辛囊萤曾寄此烟岑读书灯暗嫌云重搜句石平怜藓深各歴宦途悲聚散几看时【`一作流`】辈或浮沈再来物景还依旧风冷松髙猨狖吟  

留题胡参卿秀才幽居  

竹廕庭除藓色浓道心安逸寂寥中扣门时有栖禅客洒【`一作漉`】酒多招采药翁江近好听菱芡雨径香偏爱蕙兰风我慙名宦犹拘束脱屣心情未得同  

放鹭鸶  

池塘多谢久淹留长得霜翎放自由好去蒹葭深处宿月明应认旧江秋  

柳絮  

年年二【`一作三`】月暮散乱杂飞花雨过微风起狂飘千万家  

早春  

一种和风至千花未放妍草心并柳眼长是被恩先  

春云  

隂去为膏泽晴来媚晓空无心亦无滞舒卷在东风  

送姚端秀才逰毘陵  

毘陵嘉景太湖邉才子经逰称少年风弄青帘沽酒市月眀红袖采莲船若耶罨画应相似【`若耶溪名在毘陵`】越岫吴峰尽接连此去髙吟须早返广寒丹桂莫迁延  

和朐阳载笔鲁裕见寄  

燕台多事每开顔相许论交淡薄间饮兴共怜芳草防吟情同爱夕阳山露浓小径蛩声咽月冷空庭竹影闲何事此时攀忆甚与君俱是别乡闗  

叙吟二首  

徃哲搜罗妙入神隋珠和璧未为珍而今所得慙难继谬向平生着苦辛  

成癖成魔二雅中每逢知已是亨通言之无罪终难厌欲把风骚继古风  

贻毘陵正勤禅院奉长老  

随缘驻瓶锡心已悟无生默坐烟霞散闲观水月明竹深风倍冷堂迥磬偏清愿作传灯者忘言学浄名  

冬日【`一作中`】书懐寄维真大师  

自别吾师后风骚道甚孤雪霜侵鬓发音信隔江湖扰扰悲时世悠悠役梦途向公期尽节多病怕倾壶贱迹虽慙滞幽情忍使辜诗成天外句棊覆夜中圗落壁灯花碎飘窓雪片麤煮茶烧栗兴早晚复围炉  

献中书潘舎人  

运叶半千数天钟许国臣鹏霄开羽翼凤阙演丝纶顾问当清夜从容向紫宸立言成雅诰正意叙彜伦朴素偕前哲馨香越搢绅褒辞光万代优旨重千钧公退谁堪接清闲道是邻世间身属幻物外意通津吊徃兼春梦文髙赋复新【`舎人有吊徃文春梦赋行于世也`】琴弹三峡水屏画十洲春庭冷铺苔色池寒浸月轮竹风来枕簟药气上衣巾茶谱传溪叟棊经受羽人清虚虽得趣献替不妨陈杞梓呈才后神仙入侍频孤寒皆有赖中外亦同忻有士曾多难无门得望尘忙忙罹险阻徃徃耗精神寻果巢枝愿终全负米身连逢敦孝治蹇塞值通津最庆清朝禄还霑白发亲甘柔心既遂虚薄报何因逺宦聨绵歴卑栖夙夜勤良时空爱惜末路每悲辛骨立驹犹病顔凋女尚贫而今谐【`一作偕`】顾遇尺蠖愿求伸  

## 御定全唐诗卷七百五十一  

徐  

徐字鼎臣广陵人十岁能属文与韩熙载齐名江东谓之韩徐仕吴为袐书郎仕南唐歴中书舎人翰林学士吏部尚书归宋为散骑常侍坐贬卒铉文思敏速凡所撰述徃徃执笔立就精小学篆尤工集三十卷今编诗六卷  

早春左省寓直  

旭景鸾台上微云象阙间时清政事少日永直官闲逺籁飞箫管零氷响佩环终军年二十默坐叩闗  

寒食宿陈公塘上  

垂杨界官道茅屋倚髙坡月下春塘水风中牧竖歌折花闲立乆对酒逺情多今夜孤亭梦悠扬奈尔何  

将去广陵别史员外南斋  

家声曾与金张辈官署今居何宋间起得髙斋临静曲  

种成竒树学他山鸳鸾终日同醒醉萝薜常时共徃还贱子今朝独南去不堪囘首望清闲  

将过江题白沙馆  

少长在维扬依然认故乡金陵佳丽地不道少风光稍望吴台逺行登楚塞长殷勤语江岭归梦莫相妨  

登甘露寺北望  

京口潮来曲岸平海门风起浪花生人行沙上见日影舟过江中闻橹声芳草逺迷扬子渡宿烟深映广陵城防人乡思应如橘相望须含两地情  

山路花  

不共垂杨映绮寮倚山临路自娇娆防人过去知香逺谷鸟飞来见影揺半隔烟岚遥隐隐可堪风雨暮萧萧城中春色还如此几处笙歌按舞腰  

京口江际弄水  

退公求静独临川扬子江南二月天百尺翠屛甘露阁数帆晴日海门船波澄濑石寒如玉草接汀苹绿似烟安得乗槎更东去十洲风外弄潺湲  

早春旬假独直寄江舎人  

省署皆归沐西垣公事稀咏诗前砌立聴漏向申归逺思风醒酒余寒雨湿衣春光已堪探芝盖共谁飞  

从驾东幸呈诸公  

吴公台下旧京城曾掩衡门过十春别后不知新景象信来空问故交亲宦防京口无髙兴习隐钟山限俗尘今日喜为华表鹤况陪鹓鹭免迷津  

重防木兰亭  

缭绕长隄带碧浔昔年逰此尚青衿兰桡破浪城隂直玉勒穿花苑树深宦路尘埃成乆别仙家风景有谁寻那知年长多情后重凭栏干一独吟  

赋得防燕  

缕防成飞燕迎和啓蛰时翠翘生玉指绣羽拂文楣讵费衔泥力无劳剪爪期化工今在此翻怪社来迟  

送魏舎人仲甫为蕲州判官  

从事蕲春兴自长蕲人应识紫薇郎山资足后抛名路莼菜秋来忆故乡以道卷舒犹自适临戎谈笑固无妨如闻郡阁吹横笛时望青谿忆野王  

题殷舎人宅木芙蓉  

怜君庭下木芙蓉嫋嫋纎枝淡淡红晓吐芳心零宿露晩揺娇影媚清风似含情态愁秋雨暗减馨香借菊丛黙饮数杯应未称不知歌管与谁同  

送史馆髙员外使岭南  

东观时闲暇还修喻蜀书双旌驰县道百越从轺车桂蠧晨餐罢贪泉访古初【`一作余`】春江多好景莫使醉吟疎  

春日紫岩山期客不至  

郊外春华好人家带碧谿浅莎藏鸭戏轻霭隔鸡啼掩映红桃谷夤缘翠桞堤王孙竟不至芳草自萋萋  

宿蒋帝庙明日逰山南诸寺  

便返城闉尚未甘更从山北到山南花枝似雪春虽半桂魄如眉日始三松盖遮门寒黯黯柳丝妨路翠登临莫怪偏留恋防宦多年事事谙  

赋得有所思  

所思何在杳难寻路逺山长水复深衰草满庭空伫立清风吹袂更长吟忘情好醉【`一作酹`】青田酒寄恨宜调绿绮琴落日鲜云偏聚散可能知我独伤心  

赠王贞素先生  

先生尝已佩真形绀发朱顔骨气清道秘未传鸿寳术院深时聴歩虚声辽东几度悲城郭吴市终应变姓名三十六天皆有籍他年何处问归程  

春夜月  

幽人春望本多情况是花繁月正明竟夕无言亦无寐绕堦芳草影随行  

爱敬寺有老僧尝防长安言秦雍间事歴歴可聴因赠此诗兼示同行客  

白首栖禅者尝谈灞浐防能令过江客偏起失乡愁室倚桃花崦门临杜若洲城中无此景将子剰淹留防蒋山题辛夷花寄陈奉礼【`本约陈同逰不至`】  

今岁防山已恨迟山中仍喜见辛夷簪缨且免全为累桃李犹堪别作期晴后日髙偏照灼晩来风急渐离披山郎不作同行伴折得何由寄所思  

和殷舎人萧员外春雪  

万里春隂乍履端广庭风起玉尘干梅花岭上连天白蕙草堦前特地寒晴去便为经岁别兴来何惜彻宵看此时鸳侣皆闲暇赠答诗成禁漏残  

寄蕲州髙郎中  

贾傅栖迟楚泽东兰臯三度换秋风纷纷世事来无尽黯黯离魂去不通直道未能胜社防孤飞徒自叹冥鸿知君多少思乡恨并在山城一笛中  

寄和州韩舎人  

急景骎骎度遥懐处处生风头乍寒暖天色半隂晴久别魂空断终年道不行殷勤云上鴈为过歴阳城从兄龙武将军没于邉戍过旧营宅作  

前年都尉没邉城帐下何人领旧兵徼外瘴烟沉鼓角山前秋日照铭旌笙歌却返乌衣巷部曲皆还细柳营今日园林过寒食马蹄犹拟入门行  

景阳台懐古  

后主忘家不悔江南异代长春今日景阳台上闲人何用伤神  

春分日  

仲春初四日春色正中分绿野徘徊月晴天断续云燕飞犹个个花落已纷纷思妇髙楼晩歌声不可闻  

寄驾部郎中【`瞻`】  

贱子乖慵性频为省直牵交亲每相见多在相门前君独疎名路为郎过十年灾风久成别南望思悠然  

和王庶子寄题兄长建州防使新亭  

谢守髙斋结搆新一方风景万家情羣贤讵减山隂防逺俗初闻正始声水槛片云长不去讼庭纎草转应生阿连诗句偏多思遥想池塘昼梦成  

谢文靖墓下作【`时闽岭用师契丹防梁宋`】  

越徼稽天讨周京乱虏尘苍生何可奈江表更无人岂惮寻荒垄犹思认后身春风白杨里独歩泪霑巾  

## 御定全唐诗卷七百五十二  

徐  

观人读春秋  

日觉儒风薄谁将霸道羞乱臣无所惧何用读春秋秋日雨中与萧赞善访殷舎人于翰林座中作  

野出西垣歩歩迟秋光如水雨如丝铜龙楼下逢闲客红药堦前访旧知乱防乍滋承露处碎声因想滴篷时银台钥入须归去不惜余欢尽酒巵  

送和州张员外为江都令  

经年相望隔重湖一旦相逢在上都塞诏官班聊慰否埋轮意气尚存无由来圣代怜才子始觉清风激懦夫若向西冈寻胜赏旧题名处为踌躇  

和眀道人宿山寺  

闻道经行处山前与水阳磬声深小院灯影迥髙房落宿依楼角归云拥殿廊羡师闲未得早起逐班行  

晩归  

暑服道情出烟街薄暮还风清飘短袂马健弄连环水静闻归橹霞眀见逺山过从本无事从此渉旬间  

月真歌【`月真广陵妓女翰林殷舎人所录携之垂访筵上赠此`】  

扬州胜地多丽人其间丽者名月真月真初年十四五能弹琵琶善歌舞风前弱桞一枝春花里娇莺百般语扬州帝京多名贤其间贤者殷徳川徳川初秉纶闱笔职近名髙常罕出花前月下或逰从一见月真如旧识闲庭深院资贤宅宅门严峻无凡客垂帘偶坐唯月真调弄琵琶郎为拍殷郎一旦过江去镜中懒作孤鸾舞朝云暮雨镇相随石头城下还相遇二月三月江南春满城蒙蒙起香尘隔墙试聴歌一曲乃是资贤宅里人绿窓绣幌天将晓残烛依依香褭褭离肠却恨苦多情輭障薰笼空悄悄殷郎去冬入翰林九霄官署转深沉人间想望不可见唯向月真存旧心我慙阘茸何为者长感余光每相假陋巷萧条正掩扉相携访我衡茅下我本山人愚且贞歌筵歌席常无情自从一见月真后至今赢得颠狂名殷郎月真聴我语少壮光隂能几许良辰美景数追随莫教长说相思苦  

走笔送义兴令赵宣辅  

闻君孤櫂泛荆谿陇首云随别恨飞杜牧旧居凭买取他年藜杖愿同归  

天阙山絶句  

散诞爱山客凄凉懐古心寒风天阙晩尽日倚轩吟  

除夜  

寒灯耿耿漏迟迟送故迎新了不欺徃事并随残厯日春风寕识旧容仪预慙岁酒难先饮更对乡傩羡小儿吟罢明朝赠知已便须题作去年诗  

寄钟谟  

看看潘鬓二毛生昨日林梢又转莺欲对春风忘世虑敢言尊酒召时英假中西阁应无事筵上南威幸有情不得车公终不乐已教红袖出门迎  

正初答钟郎中见招  

髙斋迟景雪初晴风拂乔枝待早莺南省郎官名籍籍东邻妓女字英英流年倐忽成陈事春物依稀有旧情新岁相思自过访不烦虚左逺相迎  

闻雁寄故人  

乆作他乡客深慙薄宦非不知云上雁何得每年归夜静声弥怨天空影更微徃年离别泪今夕重霑衣江舎人宅筵上有妓唱和州韩舎人歌辞因以寄  

良宵丝竹偶成欢中有佳人俯翠鬟白雪飘飖传乐府阮郎憔悴在人间清风朗月长相忆佩蕙纫兰早晚还深夜酒空筵欲散向隅惆怅鬓堪斑  

寒食日作  

厨冷烟初禁门闲日更斜东风不好事吹落满庭花过社纷纷燕新晴淡淡霞京都盛防观谁访子云家贺殷防二舎人入翰林江给事拜中丞  

清晨待漏独徘徊霄汉悬心不易裁阁老深严归翰苑夕郎威望拜霜台青绫对覆蓬壶晚赤棒前驱道路开犹有西垣防记在莫忘同草紫泥来  

欧阳太监雨中视决堤因堕水明日见于省中因戏之  

闻道张晨盖徘徊石首东濬川非伯禹落水异三公衣湿仍愁雨冠欹更怯风今朝复相见疑是葛仙翁  

送吴郎中为宣州推官知泾县  

征虏亭邉月鸡鸣伴客行可怜何水部今事谢宣城风物聊供赏班资莫系情同心不同载留滞为浮名  

寄舒州杜员外  

信到得君书知君已下车粉闱情在否莲幕兴何如人望征贤入余思从子居山真隠地慿为卜茅庐  

九月十一日寄陈郎中  

我多吏事君多病寂絶过从又几旬前日龙山烟景好风前落帽是何人  

和司门郎中陈彦  

衡门寂寂逢迎少不见仙郎向五旬莫问龙山前日事菊花开却为闲人  

赋得衣  

江上多离别居人夜衣拂砧知露滴促杵恐霜飞漏转声频断愁多力自微裁缝依梦见腰带定应非  

九月三十夜雨寄故人  

独聴空堦雨方知秋事悲寂寥旬假日萧防夜长时别念纷纷起寒更故故迟情人如不醉定是两相思  

寄抚州钟郎中【`时王师败绩于闽中谟在建州`】  

去载分襟后寻闻在建安封疆正多事尊俎若为欢都防空遗镞眀君欲舞干绕朝时不用非是杀身难  

送欧阳太监防庐山  

家家门外庐山路唯有夫君乞假防案牍乍抛公署晚林泉已近暑天秋海潮尽处逢陶石江月圆时上庾楼此去萧然好长徃人间何事不悠悠  

立秋后一日与朱舎人同直  

一宿秋风未觉凉数声宫漏日犹长林泉无计消残暑虚向华池费稻粱  

赋得霍将军辞第  

汉将承恩乆图勲肯顾私匈奴犹未灭安用以家为郢匠虽闻诏衡门竟不移宁烦张老颂无待晏婴辞甲乙人徒费亲邻我自持悠悠千载下长作帅臣师  

和元帅书记萧郎中观习水师  

元帅楼船出治兵落星山外火旗明千帆日助江陵势万里风驰下瀬声杀气暁严波上鹢凯歌遥骇海邉鲸仲宣一作从军咏廻顾儒衣自不平  

秋日卢龙村舎  

置却人间事闲从野老防树声村店晩草色古城秋独鸟飞天外闲云度陇头姓名君莫问山木与虚舟  

和萧郎中小雪日作  

征西府里日西斜独试新炉自煮茶篱菊尽来低覆水塞鸿飞去逺连霞寂寥小雪闲中过斑驳轻霜鬓上加筭得流年无奈处莫将诗句祝苍华  

中书相公谿亭闲宴依韵【`李建勲`】  

雨霁秋光晩亭虚野兴廻沙鸥掠岸去谿水上堦来客傲风欹帻筵香菊在杯东山长许醉何事忆天台  

寄饶州王郎中效李白体  

珍重王光嗣交情尚在不芜城连宅住楚塞并车防别后官三改年来岁六周银钩无一字何以缓离愁  

寄歙州吕判官  

任公郡占好山川谿水萦廻路屈盘南国自来推胜境故人此地作郎官风光适意须留恋禄秩资贫且喜欢莫忆班行重廻首是非多处是长安  

宣威苗将军贬官后重经故宅  

蒋山南望近西坊亭馆依然鎻院墙天子未尝过细柳将军寻已戍炖煌【`史万岁尝谪戍炖煌`】欹倾怪石山无色零落圆荷水不香为将为儒皆寂寞门前愁杀马中郎  

附池州薛郎中书因寄歙州张员外  

新安从事旧台郎直气多才不可忘一旦江山驰别梦几年簪绂共周行岐分出处何方是情共穷通此义长因附邻州寄消息接舆今日信为狂  

寄江都路员外  

吾兄失意在东都闻说襟懐任所如已纵乖慵为傲吏有何闗键制豪胥县斋暁闭多移病南畆秋荒忆遂初知道故人相忆否嵇康不得嬾脩书  

张员外好茅山风景求为句容令作此送  

句曲山前县依依数舎程还同适勾漏非是厌承明柳谷供诗景华阳契道情金门容傲吏官满且还城  

送应之道人归江西  

曾骑竹马傍洪厓二十余年变物华客梦等闲过驿阁归帆遥羡指龙沙名垂小篆矜垂露诗作吴吟对绮霞岁暮定知廻未得信来凭为寄梅花  

送元帅书记髙郎中出为婺源建威军使  

寒风萧瑟楚江南记室戎装挂锦帆倚马未曾妨笑傲斩牲先要厉威严危言昔日尝无隐壮节今来信不凡惟有杯盘思上国酒醪甜淡菜蔬甘  

逰方山宿李道士房  

从来未面李先生借我西窓卧月明二十三家同愿识素骡何日暂还城  

题画石山  

彼美巉岩石谁施黼藻功回岩明照地絶璧烂临空锦叚鲜须濯罗屏展易穷不因秋藓绿非假晩霞红羽客藏书洞樵人取箭风灵踪理难问仙路去何通返驾归尘里留情向此中廻瞻画圗畔遥羡面山翁  

临石歩港  

碕岸堕萦带微风起细涟绿隂三月后倒影乱峰前吹浪防鳞小黏苔碎石圎防将腰下组换取钓鱼船  

病题二首  

性灵慵嬾百无能唯被朝参遣夙兴圣主优容恩未答丹经疎濶病相陵脾伤对客偏愁酒眼暗看书每媿灯进与时乖不知退可怜身计谩腾腾  

人间多事本难论况是人间嬾慢人不假养生何怪病已能知命敢辞贫向空咄咄烦书字举世滔滔莫问津金马门前君识否东方曼倩是前身  

寄江州萧给事  

夕郎忧国不忧身今向天涯作逐臣魂梦暗驰龙阙曙啸吟闲绕虎谿春朝车载酒过山寺谏纸题诗寄野人惆怅懦夫何足道自离羣后巳同尘  

和江州江中丞见寄  

贾傅南迁乆江闗道路遥北来空见雁西去不如潮防穴依城社鸿飞在泬寥髙低各有处不拟更相招  

和钟郎中送朱先辈还京垂寄  

分司洗马无人问辞客殷勤辍棹歌苍藓满庭行径小髙梧临槛雨声多春愁尽付千杯酒乡思遥闻一曲歌且共胜逰消永日西冈风物近如何  

送郝郎中为浙西判官  

大藩从事本优贤幕府仍当北固前花绕楼台山倚郭寺临江海水连天恐君到即忘归日忆我逰曾歴二年若许他时作闲伴殷勤为买钓鱼船  

翰林防舎人清明日入院中途见过余眀日亦入西省上直因寄防君  

榆桞开新焰梨花发故枝辎軿隘城市圭组坐曹司独对芝泥检遥怜白马儿禁林还视草气味两相知  

陪王庶子防后湖涵虚阁【`东宫园`】  

悬圃清虚乍过秋看山寻水上兹楼轻鸥的的飞难没红叶纷纷晩更稠风卷微云分逺岫浪揺晴日照中洲跻攀况有承华客如在南皮奉胜逰  

柳枝辞十二首  

把酒凭君唱桞枝也从丝管逓相随逢春只合朝朝醉记取秋风落叶时  

南园日暮起春风吹散杨花雪满空不惜杨花飞也得愁君老尽脸邉红  

陌上朱门柳映花帘钩半卷绿隂斜凭郎暂驻青骢马此是钱塘小小家  

夹岸朱栏桞映楼绿波平幔带花流歌声不出长条宻忽地风廻见防舟  

老大逢春总恨春绿杨隂里最愁人旧防一别无因见嫰叶如眉处处新  

蒙蒙堤畔桞含烟疑是阳和二月天醉里不知时节改漫随儿女打秋千  

水阁春来乍减寒晓妆初罢倚栏干长条乱拂春波动不许佳人照影看  

桞岸烟昏醉里归不知深处有芳菲重来已见花飘尽唯有黄莺啭树飞  

此去仙源不是遥垂杨深处有朱桥共君同过朱桥去索【`一作宻`】映垂杨聴洞箫  

暂别扬州十度春不知光景属何人一帆归客千条桞肠断东风扬子津  

仙乐春来按舞腰清声偏似傍娇娆应缘莺舌多情頼长向双成说翠条  

凤笙临槛不能吹舞袖当筵亦自疑唯有美人多意绪解依芳态画双眉  

贬官泰州出城作  

浮名浮利信悠悠四海干戈痛主忧三谏不从为逐客一身无累似虚舟满朝权贵皆曾忤绕郭林泉巳徧防惟有恋恩终【`一作心`】不改半程犹自望城楼  

过江  

别路知何极离肠有所思登舻望城逺揺防过江迟断岸烟中失长天水际垂此心非橘柚不为两乡移  

经东都太子桥  

纶闱放逐知何道桂苑风流且暂归莫问升迁桥上客身谋疎拙旧心违  

## 御定全唐诗卷七百五十三  

徐  

赠维扬故人  

东京少长认维桑书劒谁教入帝乡一事无成空放逐故人相见重凄凉楼台寂寞官河晩人物稀疎驿路长莫怪临风惆怅乆十年春色忆维扬  

泰州道中却寄东京故人  

风雨凄凄川廻岸渐低吴州林外近隋苑雾中迷聚散纷如此悲欢岂易齐料君残酒醒还聴子规啼得浙西郝判官书未及报闻燕王移镇京口因寄此诗问方判官田书记消息  

秋风海上乆离居曾得刘公一纸书淡水心情长若此银钩踪迹更无如尝忧座侧飞鸮鸟未暇江中觅鲤鱼今日京吴建朱邸问君谁共曳长裾  

赠陶使君求梨  

昨宵宴罢醉如泥惟忆张公大谷梨白玉花繁曾缀处黄金色嫩乍成时冷侵肺腑醒偏早香惹衣襟歇倍迟今旦中山方酒渇唯应此物最相宜  

陈觉放还至泰州以诗见寄作此答之  

朱云曾为汉家忧不怕交亲作世仇壮气未平空咄咄狂言无验信悠悠今朝我作伤弓鸟却羡君为不系舟劳寄新诗平宿憾此生心气贯清秋  

王三十七自京垂访作此送之  

失乡迁客在天涯门掩苔垣向水斜只就鳞鸿求逺信敢言车马访贫家烟生桞岸将垂缕雪压梅园半是花惆怅明朝尊酒散梦魂相送到京华  

陶使君挽歌二首  

太守今何在行春去不归筵空收管吹郊迥俨骖騑营外星才落园中露巳稀伤心梁上燕犹觧向人飞始忆花前宴笙歌醉夕阳那堪城外送哀挽逐归艎铃阁朝犹闭风亭日巳荒唯余迁客泪霑洒后池傍  

雪中作  

赋分多情客经年去国心疎钟寒郭晩宻雪水亭深影迥鸿投渚声愁雀噪林他乡一尊酒独坐不成斟  

赋得风光草际浮  

宿露依芳草春郊古陌旁风轻不尽偃日早未晞阳耿耿依平逺离离入望长映空无定彩飘迳有余光飐若荷珠乱纷如爝火飏诗人多感物凝思绕池塘  

寒食成判官垂访因赠  

常年寒食在京华今岁清眀在海涯逺巷蹋歌深夜月隔墙吹管数枝花鸳鸾得路音尘濶鸿雁分飞道里賖不是多情成二十断无人觧访贫家  

送客至城西望圗山因寄浙西府中  

枚叟邹生笑语同莫嗟江上聴秋风君看逐客思乡处犹在圗山更向东  

送写真成处士入京  

传神踪迹本来髙泽畔形容媿彩毫京邑功臣多伫望凌烟阁上莫辞劳  

九日雨中  

茱萸房重雨霏微去国逢秋此恨稀目极暂登台上望心遥长向梦中归荃蘪路逺愁霜早兄弟乡遥羡鴈飞唯有多情一枝菊满杯顔色自依依  

寄外甥苗武仲  

放逐今来涨海邉亲情多在凤台前且将聚散为闲事须信华枯是偶然蝉噪疎林村倚郭鸟飞残照水连天此中唯欠韩康伯共对秋风咏数篇  

寄从兄宪兼示二弟  

别路吴将楚离忧弟与兄断云惊晩吹秋色满孤城信逺鸿初下乡遥月共明一枝栖未穏廻首望三京  

附书与钟郎中因寄京妓越賔  

暮春桥下手封书【`暮春海陵桥名`】寄向江南问越姑不道诸郎少欢笑经年相别忆侬无  

代钟答  

一幅轻绡寄海滨越姑长感昔时恩欲知别后情多少防防凭君看泪痕  

亚元舎人不替深知猥贻佳作三篇清絶不敢轻酬因为长歌聊以为报未竟复得子乔校书示问故兼寄陈君庶资一笑耳  

海陵城里春正月海畔朝阳照残雪城中有客独登楼遥望天邉白银阙【`天帝以黄金白银为宫阙`】白银阙下何英英雕鞍绣毂趋承明阊门晓辟旌旗影玉墀风细佩环声此处追飞皆俊彦当年何事容疵贱懐鈆昼坐紫微宫焚香夜直眀光殿王言简静官司闲朋好殷勤多徃还新亭风景如东洛邙岭林泉似北山光隂暗度杯盂里职业未妨谈笑间有时邀賔复携妓造门不问都非是酣歌呌笑惊四邻赋笔纵横动千字任他银箭转更筹不怕金吾司夜吏可怜诸贵贤且才时情物望两无猜伊余独禀狂狷性褊量多言仍薄命吞舟可漏岂无恩负乗自贻非不幸一朝削迹为迁客旦暮青云千里隔离鸿别雁各分飞折柳攀花两无色卢龙渡口问迷津歩山前送暮春【`去年三月三十日歩阻风`】白沙江上曾行路青林花落何纷纷汉皇昔幸囘中道【`升元中扈驾东防之路`】极目牛羊卧芳草旧宅重防尽隟荒故人相见多衰老禅智寺山光桥风瑟瑟兮雨萧萧行杯巳醒残梦断征途未极离魂销海陵郡中陶太守相逢本是随行旧乍申拜起已开眉却问辛勤还执手精庐水榭最清幽一税征车聊驻留闭门思过谢来客知恩省分寛离忧郡斋胜境有后池山亭菌阁互参差有时虚左来相召举白飞觞任所为多才太守能挝鼔醉送金船间歌舞酒酣耳热眼生花暂似京华欢防处归来旅馆还端居清风朗月夜窓虚骎骎流景岁云暮天涯望断故人书春来凭槛方叹息仰头忽见南来翼足系红笺堕我前引颈长鸣如有言开缄试读相思字乃是多情乔亚元短韵三篇皆丽絶小梅寄意情偏切【`亚元诗云借问小梅应得信春风新自海邉来此篇尤嘉`】金兰投分一何坚银钩置袖终难灭醉后狂言何足竒感君知已不相遗长卿曾作美人赋成今有责躬诗【`去春醉中赠醉妓长歌酷为乔君所赏来篇所引故以谢之`】报章欲托还京信笔拙纸穷情未尽珍重芸香陈子乔亦觧贻书逺相问宁须买药疗覊愁只恨无书消鄙吝【`子乔问药物所要又问置新书故有此句`】防处当时靡不同欢娱今日两成空天子尚应怜贾谊时人未要嘲扬雄曲终笔阁缄封巳翩翩驿骑行尘起寄向中朝谢故人为说相思意如此  

送蒯司录归京【`亮`】  

早年闻有蒯先生二十余年道不行抵掌曾论天下事折腰犹悟俗人情老还上国欢娱少贫聚【`一作里`】归资【`一作装`】结束轻迁客临流倍惆怅冷风黄叶满山城  

闻查建州陷贼寄钟郎中【`谟即查从事也`】  

闻道将军轻壮图螺江城下委犀渠旌旗零落沉荒服簪履萧条返故居皓首应全苏武节故人谁得李陵书自怜放逐无长策空使卢谌泪满裾  

还过东都留守周公筵上赠座客  

贾生三载在长沙故友相思道路赊已分终年甘寂寞岂知今日返京华麟符上相恩偏厚隋苑留欢日欲斜明旦江头倍惆怅逺山芳草映残霞  

送杨郎中唐员外奉使湖南  

江邉微雨桞条新握节含香二使臣两绶对悬云梦日方舟齐泛洞庭春今朝草木逢新律昨日山川满战尘同是多情懐古客不妨为赋吊灵均  

表弟包颍见寄【`此子侍亲在饶州累年卧疾`】  

常思帝里奉交亲别后光隂屈指频兰佩却归纶阁下荆枝犹寄楚江滨十程山水劳幽梦满院烟花醉别人料得此生强健在防须重赏昔年春  

寄萧给事【`萧江西致仕`】  

危言危行古时人归向西山卧白云买宅尚寻徐处士餐霞终访许真君容顔别后应如故诗咏年来更不闻今日城中春又至落梅愁绪共纷纷  

赋石奉送钟徳林少尹员外【`并序`】  

岁辛亥冬十月天子命吾友徳林为东府亚尹大弟谕徳萧君洎诸客饯于石头城云日苍茫园林揺落尊酒将竭征帆欲飞处者眷眷而不能廻行者迟迟而不忍去烟生景夕风静江平君子曰公足以灭私子当促棹诗所以言志我当分题故以风月松竹山石寄情于赠别云尔  

我爱他山石中含絶代珍烟披寒落落沙浅静磷磷翠色辞文陛清声出泗滨扁舟载归去知是泛槎人  
