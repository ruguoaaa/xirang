---
title: 第34部分
index: true
icon: editor
order: 35
category:
  - 诗藏
  - 诗集
  - 御制全唐诗
tag:
  - 钦定四库全书
  - 集部八
  - 总集类
  - 曹寅
  - 清
---

## 御定全唐诗卷八百七十  

髙亭【`一作云`】  

讥元载诗【`上元间既平刘展租庸使元载以吴越虽兵荒后民产犹给乃召豪吏分宰列邑重敛之时人谓之白着言其役敛无名所著者皆公然明白无所嫌避一云世人谓酒酣为白着既为刻薄之役不堪其弊则必颠沛酩酊如醉者之着也渤海髙亭有诗云云`】  

上元官吏务剥削江淮之人皆白着  

贺遂渉  

嘲赵谦光【`唐省中诸郎中不自员外郎拜者谓之土山头果毅言不歴清资便拜崇品有似长征兵士便授邉逺果毅也时谦光自彭州司马入为大理正迁户部郎中`】  

员外由来美郎中望亦优宁知粉署里飜作土山头赵谦光  

荅贺遂渉【`时遂渉为户部员外谦光荅此`】  

锦帐随情设金炉任意熏唯愁员外置不应列星文孔颙  

上浙东孟尚书【`浙东孟简尚书六衙按覆囚徒其间一人自曰鲁人孔颙献诗`】  

【`启云偶寻长街栁隂吟咏忽被虞拘缧数日责以罪名敢露血诚伏请申雪孟公立以賔客待之批其曰薛陟不知典教岂辨贤良驱遣健徒凭陵国士殊无畏惮辄恣威权飜成刺许之賔何异吠尧之犬然以久施公効尚息杖刑退补散将外镇收管`】  

有个将军不得名唯教健卒喝书生尚书近日清如镜天子官街不许行  

吕温  

嘲栁州栁子厚  

栁州栁刺史种栁栁江边栁管依然在千秋栁拂天  

嘲黔南观察南卓【`一云卓故人效吕温作`】  

终南南太守南郡在云南间向南亭醉南风变俗谈【`卓在黔南大更风俗凡是溪坞呼吸文字皆同秦汉之音故云`】  

张祜  

戏简朱坛诗【`祜客于丹徒有朱坛者轻佻侮慢祜之篇咏后坛与祜卷欲其润饰之祜乃戏简二十字欣而不悟厚为饯别焉`】  

昔人有玉盌击之千里鸣今日覩斯文盌有当时声戏顔郎官骑猎诗【`温州顔郎中儒士也不知弧矢之能张祜观其骑猎马上以诗戏之`】  

忽闻射猎出军城人着戎衣马带缨倒把角弓呈一箭满山狐兔当头行  

朱冲和  

嘲张祜  

白在东都元巳薨兰台鳯阁少人登冬堰下逢张祜牛屎堆边说我能  

崔涯  

嘲妓【`涯久游维扬有诗名每题诗倡肆立时传诵声价因之増减无不畏之`】  

虽得苏方木犹贪玳瑁皮怀胎十个月生下昆崘儿布袍披袄火烧氊纸补箜篌麻接更着一双皮屐子纥梯纥榻出门前  

嘲李端端  

黄昏不语不知行鼻似烟窗耳似铛独把象牙梳插鬓昆崘山上月初明  

觅得黄骝鞁绣鞍善和坊里取端端扬州近日浑成差一朶能行白牡丹【`端端得前诗忧之候涯使院饮回道傍再拜曰端端祗候防郎伏望哀之乃重赠此饰于是豪富之士复臻其门或戏之曰李娘子才出墨池便登雪岭红楼以为笑乐`】  

李宣古  

咏崔云娘【`澧州宴酒糺崔云娘貌瘦瘠每戏调举罚众賔兼恃歌声自以为郢人之姓李宣古当筵一咏遂至箝口`】  

何事最堪悲云娘只首竒瘦拳抛令急长啸出歌迟只见【`一作怕`】肩侵鬓唯忧骨透皮不湏当户立头上有钟馗【`只首两头蛇也`】  

杜牧  

嘲妓【`牧罢宣州幕经陜有酒糺妓肥硕牧赠此诗一作崔立言诗`】  

盘古当时有逺孙尚令今日逞家门一车白土将泥项十幅红旗补破裩瓦官寺里逢行迹【`寺有大佛迹`】华岳山前见掌防不湏惆怅忧难嫁待与将书问乐坤  

卢肇  

嘲游使君【`防州游使符邀客看花而不饮至今荆襄花下斟茶者吟此戏焉`】  

白帝城头二月时忍教清醒看花枝莫言世上无袁许客子由来是相师  

韦蟾  

嘲李玚题名【`蟾为左丞至长乐驿见李玚给事题名走笔书其侧云云`】  

渭水秦山照眼明希仁何事寡诗情只因学得虞姬壻书字才能记姓名  

严震  

闻鹿鸣互谑【`震梓州盐亭县人所居枕釜戴山但有鹿鸣即严氏一人必殒一日闻鹿鸣有中表在坐相谑云云不日严氏子一人果亡`】  

釜戴山中鹿又鸣【`中表`】此际多应到表兄【`震`】表兄不是严家子合是三兄与四兄【`中表`】  

章孝标  

及第后寄李绅  

及第全胜十政官金鞍镀了出长安马头渐入扬州郭为报时人洗眼看  

李绅  

荅章孝标  

假金只用真金镀若是真金不镀金十载长安得一第何湏空腹用髙心  

杨汝士  

戏栁棠【`棠东川人才思优赡应进士举擢第后参越嶲军事杨汝士镇东川棠在席一巨鱼饮之棠不即饮汝士以诗戏之`】  

文章漫道能呑鳯杯酒何曾解吃鱼今日梓州张社防应须遭这老尚书  

栁棠  

荅杨尚书  

未向燕台逢厚礼幸因社防接余欢一鱼吃了终无媿鲲化为鹏也不难  

又忤杨尚书诗【`棠每于东川席上狂纵日甚以诗忤杨公云云公怒为书让其座主髙锴侍郎曰栁棠者凶悖嚣傲识者恶之狡过仲容才非犬子膺门之贵岂宜有此生二公以书往返诘难棠不任其忧惕靖安李相宗闵也杨之中外昆弟`】  

莫言名位未相俦风月何曾阻献酬前辈不湏轻后辈靖安今日在衡州  

朱泽  

嘲郭凝素【`王轩尝泊舟苎萝山题浣纱石诗感西施见形与欢防萧山郭凝素闻轩之遇每过浣纱溪口日夕长吟屡题诗于石寂尔无人进士朱泽嘲之凝素内耻无复斯游`】  

三春桃李本无言苦被残阳鸟雀喧借问东邻效西子何如郭素拟王轩  

郑光业  

纪中表试案【`光业中表间有同入试者时举子率以白纸糊案子光业潜纪之云云`】  

新糊案子其白如银入试出试千春万春  

郑愚  

醉题广州使院  

数年百姓受饥荒太守贪残似虎狼今日海隅鱼米贱大湏慙媿石榴黄  

拟权龙褒体赠鄠县李令及寄朝右【`李令因之休官`】  

鄠县李长官横琴膝上弄不闻有政声但见手子动郑仁表  

题沧浪峡牓【`仁表经过沧浪峡憩于长亭驿吏坚进一板仁表走笔云云`】  

分峡东西路正长行人名利火然汤路傍着板沧浪峡真是将闲搅撩忙  

胡曾  

戏妻族语不正  

呼十却为石唤鍼将作真忽然云雨至总道是天因李昌符  

婢仆诗【`咸通中进士李昌符冇诗名久不登第常岁卷轴怠于装修因出一竒乃作婢仆诗五十首于公卿间行之诸篇皆中婢仆之讳浃旬京域盛传是年登第`】  

春娘爱上酒家楼不怕归迟总不忧推道那家娘子卧且留教住待梳头  

不论秋菊与春花个个能噇空腹茶无事莫教频入库一名闲物要些些  

孙子多  

嘲郑傪妓【`郑傪出妓宴赵绅而舞者年老伶人孙子多献口号云云`】  

相公经文复经武常侍好今兼好古昔人曾闻阿武婆今日亲见阿婆舞  

薛能  

嘲赵璘【`璘仪质陋成名后为壻能为傧相为诗嘲谑`】  

廵关每傍摴蒲局望月还登乞巧楼第一莫教娇太过緑人衣带上人头  

不知原在鞍轿里将谓空防席帽归  

火炉牀上平身立便与夫人作镜台  

口号【`许帅薛能方贵时秦宗权为之吏尝坐法笞背薛口唱云云乃命决后宗权起兵者捕薛令举前诗续之云云遂害能`】  

素脊鸣秋杖乌鞾响暮防【`能`】刃飞三尺雪白日落文星【`宗权`】  

皮日休  

嘲归仁绍诗【`日休谒仁绍数往不得见因作咏诗云`】  

硬骨残形知防秋尸骸终是不风流顽皮死后钻湏徧都为平生不出头  

咏螃蟹呈浙西从事  

未游沧海早知名有骨还从肉上生莫道无心畏雷电海龙王处也横行  

郑綮  

题中书壁【`綮为相同列以为忝窃每讪侮之乃题诗于中书壁云云`】  

侧坡蛆蜫蜦蚁子竞来拖一朝白雨中无钝无喽啰别庐州郡人【`綮累官左司郎中家贫求郡为庐州刺史黄巢掠淮南移檄请无犯州境巢笑为敛兵满日有赢钱千缗寄州库后他盗至终不犯郑使君钱及杨行宻为刺史送还之綮将去有别郡人诗云云`】  

唯有两行公廨泪一时洒向渡头风  

徐彦若  

戏荅成汭【`荆南成汭盗据渚宫寻即贡命宰相徐彦若出镇番禺路由渚宫汭以岭外黄茅瘴患者髪落戏曰黄茅瘴望相公保重徐荅以此盖讥汭尝为僧也汭终席耻之`】  

南海黄茅瘴不死成和尚  

崔立言  

醉中谑浙江廉使  

山夫留意向丹梯连帅邀来出药畦常见浙东夸镜水镜湖元在浙江西  

韦鹏翼  

戏题盱眙邵明府壁  

岂肻闲寻竹径行却嫌丝管好蛙声自从煑鹤烧琴后背却青山卧月明  

姚嵘  

题大梁临汴驿  

近日侯门不重才莫将文艺拟为媒相逢若要如胶漆不是红妆即拨灰  

李日新  

题仙娥驿  

商山食店大悠悠陈鹖防锣古防头更有台中牛肉炙尚盘数脔紫光毬  

栁逢  

嘲染家【`莆田县有染家家富因醉殴兄至髙标十木旣归乡亲为防冇秀才栁逢旅游掇席主人不乐栁生怒而题壁染人遂与束帛赎其诗`】  

紫緑终朝染因何不识非莆田竹木贵背负十柴归黎瓘  

赠漳州崔使君乡饮飜韵诗【`麻衣黎瓘者南海狂生也防于漳州频于席上喧酗乡饮之日诸賔悉赴客司独不召瓘瓘作飜韵诗赠崔使君坐中皆大笑崔使君驰骑迎之`】  

惯向溪边折栁杨因循行客到州漳无端触忤王衙押不得今朝看饮乡  

张保  

示妓牓子【`岭南乐营子女席上戏宾客量情三木时保在幕府掌书记乃书牓子示诸妓云云`】  

緑罗帬下标三棒红粉顋邉泪两行叉手向前咨大使这廻不敢恼儿郎  

又留别同院【`时谓张书记文彩纵横比之何逊人材瓌伟有似明皇及罢府北归留诗戏诸同院闻者莫不大咍`】  

忆昔当年富贵时如今头脑尚依稀布袍破后思宫内锦袴穿时忆御衣鹘子背钻髙力士婵娟飜画太真妃如今顦顇离南海恰似当时幸蜀时  

陆岩梦  

桂州筵上赠胡予女  

自道风流不可攀却堪蹙额更颓顔眼睛深却湘江水鼻孔髙于华岳山舞态固难居掌上歌声应不绕梁间孟阳死后欲千载犹在佳人觅往还  

李都  

戏荅朝士【`都为荆南从事时有朝士寓书书踪其恶李戏荅此`】  

华缄千里到荆门章草纵横任意论应笑钟张虚用力却教羲献枉劳魂惟堪爱惜为珍寳不敢传留误子孙深荷故人相厚处天行时气许教吞  

荆人  

嘲僧惟恭【`荆州僧惟恭常事酒博暇则诵经析生安养同寺灵岿迹颇类之荆人嘲之云云后恭感西方士人来迎出莲花放异光而逝岿亦悟改行为髙徳云`】  

灵岿作尽业惟恭继其迹地狱千万重莫厌排头入冯道幕客  

题酒户修孔庙状【`道镇南阳郡中宣圣庙壊有酒户千余辈投状乞修道未及判有幕客题状后云云道遽罢其请出巳俸重修`】  

槐影参差覆杏坛儒门子弟尽髙官却教酒户重脩庙觅我惭惶也不难  

李花开  

孔庙口号【`李相谷尝为陈州防御谒夫子庙见像在破屋中叹息久之伶人李花开趋进献口号谷遽出俸修之`】  

破落三间屋萧条一旅人不知负何事生死厄于陈冯晖  

荅妻【`晖与周太祖相善微时与太祖就一道士雕刺以脐作瓮中作雁数只太祖项上作雀及谷戒曰尔曹自爱雀衔谷雁出瓮是尔曹通显时也后太祖登位晖秉旄所刺皆验先是晖贫遇寒食妻詈曰节到也如何办得晖扪腹云云`】  

休説办不办且看瓮里飞出雁  

李涛  

题僧院【`涛性滑稽布衣之时往来京洛间泛水关有不动尊院中有僧不出院十余载毎过必省之未防寺焚僧防再过之但有门扉而已因题诗云云`】  

走却坐禅客移将不动尊世间颠倒事八万四千门杨苎萝  

咏垂丝蜘蛛嘲云辨僧【`洛阳歌妇杨苎萝聪慧冇才思杨凝式甚怜之时有讲经僧云辨在座忽檐前蜘蛛垂丝而下正对苎萝与僧前杨笑谓苎萝试嘲得着师奉绢五匹苎萝应声成辨体充肚大故云杨见诗絶倒大呌和尚将绢来辨慙且笑奉之如数`】  

吃得肚婴撑寻思绕寺行空中设罗网只待杀众生冯涓  

自嘲絶句【`涓蜀城析骸之际防至殆殍投鬻米家活有絶句云`】  

取水郎中何日了破柴员外防时休早知蜀地区娵与【`乃训如此与也`】悔不长安大比丘【`即收足大坐也`】  

卢延让  

哭亡将诗  

自是碙砂发非千骇石伤牒髙身上职盌大背边创蒋贻恭  

咏王给事【`伪蜀给事王允光短小贻恭嘲之云云有刑院杖直官张进尝诵之允光以事奏寘极法后见进索命死`】  

厥父元非道郡奴允光何事太侏儒可中与个皮裩着擎得天王左脚无  

咏金刚  

扬眉斗目恶精神揑合将来恰似真刚被时流借拳势不知身自是泥人  

咏伛背子  

出得门来背拄天同行难可与差肩若教倚向闲牕下恰似箜篌不着  

咏安仁宰蒜  

安仁县令好诛求百姓脂膏满面流半破磁缸成醋酒死牛肠肚作馒头帐生岁取餐三顿乡老盘庚犯五瓯半醉半醒齐出县共伤涂炭不胜愁  

五门街望有题  

我皇开国十余年一辈超升炙手欢闲向五门楼下望衙官骑马使衙官  

谢郎中惠茶  

三斤緑茗赐贻恭一种颁霑事不同想料肠怀无荅处披毛戴角谢郎中  

咏虾蟇  

坐卧兼行总一般向人努眼太无端欲知自已形骸小试就蹄涔照影看  

住名山日陈情上府主髙太保  

名山主簿实堪愁难齩他家大骨头米纳功南钱纳府祗看江面水东流  

李贞白  

咏刺猬  

行似鍼氊动卧若栗毬圆莫欺如此大谁敢便行拳  

谒贵公子不礼书格子屏风  

道格何曾格言糊又不糊浑身总是眼还解识人无  

咏月  

当涂当涂见芜湖芜湖见八月十五夜一似没柄扇  

咏狗蚤  

与虱都来不较多防挑筋斗太喽啰忽然管着一篮子有甚心情那你何  

咏罂粟子  

倒排双陆子希插碧牙筹旣似牺牛乳又如铃马兜鼓捶并瀑箭直是有来由  

咏蟹【`建帅陈诲之子徳诚罢管沿江水军入掌禁卫颇患拘束方宴客贞白在坐食蠏徳诚顾贞白曰请咏之贞白云云众客皆笑`】  

蝉眼形脚似蛛未曾正面向人趋如今饤在盘筵上得似江湖乱走无  

郫城令  

示女诗【`陈敬瑄太师任西川有爱姬徐氏郫城令之女也令欲求彭牧以红绢数寸作二十八字遣其妻私示其女云云人皆鄙之`】  

深宫富贵事风流莫忘生身老骨头因与太师欢笑处为吾方便觅彭州  

李令  

寄女【`渚宫有李令者本狡猾之徒也强为篇章干谒时贵有归评事任江陵鹾院常怀卹士之心令累求救贷皆允诺又云某欲寻亲湖外辄假舍安家族归君亦敏诺之李且乗舟而去不二旬其妻遣仆使告匄糇粮主人拯其乏絶李忽寄书于归情况欵宻且异寻常书中有赠家室等诗一首意欲组织归君归怏恨不能明与率武陵渠江之务以糊其口焉`】  

有人教我向衡阳一度思归欲断肠为报艳妻兼少女与吾觅取朗州场  

太守【`失其姓名`】  

讽刘炎索贿诗【`贪声太守行邑有觊觎意既行以诗讽之云云`】  

未到桃源时长忆出家景及到桃源了还似鉴中影刘炎  

被按自悔诗【`炎不悟太守意空以诗和后因民诉按以法炎为诗云云`】  

早知太守如狼虎猎取膏以啗之  

## 御定全唐诗卷八百七十一  

甘洽  

与王仙客互嘲【`二人相友善互以姓相嘲`】  

王计尔应姓田为你面拨獭抽却你两边【`洽`】甘计尔应姓丹为你头不曲回脚向上安【`仙客`】  

阎敬爱  

题濠州髙塘馆【`敬爱为御史过宿处`】  

借问襄王安在哉山川此地胜阳台今宵寓宿髙塘馆神女何曾入梦来  

李和风  

题敬爱诗后【`初阎为髙塘馆诗轺轩徃来莫不吟讽以为警絶自和风题后人更解颐`】  

髙唐不是这髙塘淮畔荆南各异方若向此中求荐枕参差笑杀楚襄王  

归氏子  

荅日休皮字诗【`时仁绍诸子修系伺日休复至乃于刺字皮姓之下题诗授之`】  

八片尖裁浪作毬火中燖了水中揉一包闲气如长在惹踢招拳卒未休  

张鲁封  

谑池亳二州宾佐兼寄宣武军掌书记李昼【`池州杜少府慥亳州韦中丞仕符二君皆以长年精求释道乐营子女厚给衣粮任其外住若冇宴饮方一召来栁际花间任为娱乐谯中举子张鲁封为诗谑其宾佐兼寄李诗`】  

杜叟学仙轻蕙质韦公事佛畏青娥乐营却是闲人管两地风情日渐多  

李昼  

戏酬张鲁封  

秋浦亚卿顔叔子谯都中宪老桑门如今栁巷通车马唯恐他时立棘垣  

杨鸾  

即事  

白日苍蝇满饭盘夜间蚊子又成团每到更深人静后定来头上齩杨鸾  

座客  

嘲周颛【`颛一作顗　颛奥学不中第旅浙西从事游饮昧于章程座中皆戏之有赠诗云云`】  

龙津掉尾十年劳声价当时鬭月髙惟有红妆囘舞手似持霜刃向猨猱  

周颛  

和座客  

十载文场敢惮劳宋都囬鶂为风髙今朝甘被花枝笑任道尊前爱缚猱  

张鷟  

荅或人【`司门员外张鷟工俳谐时大将军黑齿常之将出征或人勉之曰公官卑何不从行鷟荅之云云`】  

宁可且将朱唇饮酒谁能逐你黒齿常之  

施肩吾  

嘲崔嘏【`肩吾与嘏元和十五年同第嘏旧失一目以珠代之施嘲之云云`】  

二十九人及第五十七眼看花  

苏芸  

岭南诗句【`岭表多假吏里巷目为使君而贫窭徒行者甚众元和中进士苏芸南北淹游尝有诗云云`】  

郭里多榕树街中足使君  

包贺  

谐诗逸句  

雾是山巾子船为水靸鞋  

櫂揺船掠鬓风动水槌胷  

苦竹笋抽青橛子石榴树挂小缾儿  

蔡押衙  

题洞庭湖【`洞庭湖诗许棠题后无继者诗僧齐巳驻锡巴陵欲吟一诗竟未得意有都押衙蔡姓者戏谓已公曰题洞庭者某诗絶矣诸人幸勿措词已公坚请之押衙抑扬朗吟云云`】  

可怜洞庭湖恰到三冬无髭须【`湘江北流至岳阳逹蜀江夏潦后蜀江涨势髙遏住湘波让而退溢为洞庭湖阔数百里秋水归壑湖底渐出唯一条湘川而巳此言其不成湖也`】温庭筠  

戏令狐相【`令狐绹为相以姓氏少族人有投者不恡其力由是逺近皆趋之至有姓胡冒令者故庭筠戏之云云`】  

自从元老登庸后天下诸胡悉带铃  

顾云  

与罗隐互谑【`隐与云同谒淮南相公髙骈髙以云为人雅律遂留云而逺隐隐欲归武陵与賔幕酌饯于邮亭盛暑青蝇入坐髙公命扇驱之云即以谑隐隠顾见白泽图钉在门扇应声荅之乃以讥云之独留不能去也`】  

青蝇被扇扇离席【`云`】白泽遭钉钉在门【`隠`】  

孙光宪  

引自落便宜句  

窗下有时留客宿室中无事伴僧眠  

商则  

嘲廪丘令丞【`商则任廪丘尉性廉县令丞多贪因宴防舞令丞皆动手尉则回身而巳令问其故则曰长官动手赞府亦动手惟有一个更动手百姓何容活耶人皆大笑`】  

令丞俱动手县尉止回身  

罗頴  

题汉祖庙【`颖南昌人应举下第道经汉祖庙题此少顷辄自免冠鞠伏庙庭口陈自咎之言掖而去数日卒`】  

项羽英雄犹不惧【`一作嫚侮羣豪夸大度`】可怜容得辟阳侯陈峤  

自赋催妆诗【`峤暮年仅获一名还闽近八十以身后无依强娶儒家女合巹之夕文士悉赋催妆诗咸有生荑之讽峤亦自成一章其末云`】  

彭祖尚闻年八百陈郎犹是小孩儿  

何承裕  

戏为举子对句【`承裕曲江人天福末举进士有逸才而善谑知商州一举人投卷有日暮猨啼旅思凄之句遽曰足下此句甚佳但上句对属未称奉为改之因云云举人大慙而去`】  

晓来犬吠张三妇日暮猨啼吕四妻  

李涛  

荅弟妇歇后语【`涛弟澣娶窦尚书女年甲巳髙出参涛望尘下拜曰只将谓亲家母又作歇后语云云闻者莫不絶倒`】  

慙无窦建媿作梁山  

程紫霄  

与释惠江互谑【`左街僧録惠江威仪程紫霄俱辨防毎相嘲诮`】  

僧録琵琶腿【`程　江素充肥故云`】先生觱栗头【`江`】  

僧法轨  

与李荣互谑【`法轨形容短小讲时李荣与论议往复数番轨有旧作诗咏荣于髙座上诵之未及得道下句荣应声接云云四座伏其辨防`】  

姓李应湏李言荣又不荣【`法轨`】身长三尺半头毛犹未生【`李荣`】  

## 御定全唐诗卷八百七十二  

无名氏  

广州三樵歌【`曲江令朱随侯张鷟目为臛乱土枭女夫李逖游客尔朱九竝姿相少媚广州人号为三樵人歌之云云`】  

奉敕追三樵随侯傍道走廻头语李郎唤取尔朱九三御史咏【`元福庆拜右台监察与韦虚名任正名颇事轩昻殿中监察评之咏曰`】  

韦子凝而密任生直且狂可怜元福庆也学坐凝牀台中里行咏【`开元中置里行无员数或有御史里行侍御史里行殿中里行监察里行以未为正官台中咏之云云任端即侍御史任正名也`】  

柱下虽为史台中未是官何时闻必也早晩见任端讥裵休【`休性慕禅林儿女多名师女僧儿李徳裕性好门修彭祖房中之术时人讥之`】  

赵氏儿皆尼氏女师翁儿即晋公儿却教术士难推算胎月分张与阿谁  

嘲四相【`懿宗时曹确杨徐商路岩同秉政`】  

确确无余事钱财总被收商人都不管货赂防时休  

放牓诗【`太和八年放牓进士多贫士`】  

乞儿还有大通年三十三人椀杖全薛庶准前骑瘦马范酂依旧盖番氊  

改魏扶诗【`大中初魏扶知礼闱入贡院题诗云梧桐叶落满庭隂鎻闭朱门试院深曾是昔年辛苦地不将今日负前心及牓出无名子削为五言诗以讥之`】  

叶落满庭隂朱门试院深昔年辛苦地今日负前心嘲举子骑驴【`咸通中以进士车服僭差不许乗马时场中不减千人虽势可热手亦皆骑驴或嘲之云云`】  

今年敕下尽骑驴短轴长秋【`一作紫轴绯氊`】满九衢清瘦儿郎犹自可就中愁杀郑昌图【`昌图魁伟甚故有此句`】  

嘲崔垂休【`字垂休变化年惑妓人王小润费甚广尝题记于小润髀上为为山所见赠诗云云为山名就字衮求失其姓`】  

慈恩墖下亲泥壁滑腻光华玉不如何事博陵崔四十金陵腿上逞欧书  

嘲主司崔澹【`主试以至仁伐不仁为赋题时黄巢方炽无名子嘲之`】  

主司何事厌吾王解把黄巢比武王  

嘲士戏任毂【`毂有经学居怀谷望征命而蒲轮不至自入京师访问知已有朝士戏赠诗云云后至补衮`】  

云林应讶鹤书迟自入京来探事宜从此见山须合眼被山相赚已多时  

题房鲁题名后【`敬爱寺山亭院画有雉尾若真砂子上有进士房鲁题名处后有人题诗云云`】  

姚家新壻是房郎未解芳顔意欲狂见説正调穿羽箭莫教射破寺家墙  

洛阳人嘲跋异【`刘道醇五代名畵记云异汧阳人善畵佛像梁龙徳中洛阳广爱寺僧邀之畵三门两壁时有张将军图尤善丹青异方用杇图长揖而进搦笔倐忽而成右堵异覩迹惊让听其成之洛阳人因为謡嘲异`】  

赫赫洛下唯説异画张氏出头跋异无价  

又嘲【`后福先寺请异画大殿护法善神有滑台人李罗汉来与角画异恐如张图让西壁与之自竭思成一神像平生所未能李见之媿甚自缢死时人复嘲之云云`】  

李生来跋君怕不意今日却增价不画罗汉画驼马蜀选人嘲韩昭【`蜀王衍时韩昭为吏部侍郎受赂徇私选人诣鼓院诉之并有此嘲衍召问昭昭曰此皆太后太妃国舅之亲非臣之亲衍黙然`】  

嘉眉邛蜀侍郎骨肉导江青城侍郎情亲果阆二州侍郎自留巴蓬集壁侍郎不识  

嘲伛偻人【`有人患腰曲伛偻常低头而行傍人咏之`】  

拄杖欲似乃播笏还似及逆风荡雨行面干顶额湿着衣牀上坐肚缓脊皮急城门尔许髙故自匍匐入  

曲中唱语  

张公吃酒李公颠盛六生儿郑九怜舍下雄鸡伤一徳南头小鳯纳三千【`南曲张住住少与邻儿厐佛奴订结髪之约及笄里南陈小鳯权聘求其元住住先期梯就佛奴以遂平生后令佛奴髠鸡冠取丹物诳小鳯小鳯得之献三缗于张氏时北曲有王小福者郑九郎主之而私于曲中盛六子及诞一子郑抚之甚厚曲中因冇此唱`】  

改唱  

张公吃酒李公颠盛六生儿郑九怜舍下雄鸡失一足街头小福拉三拳【`小鳯防闻前唱疑之是日佛奴家雄鸡偶被阙伤足疑街头田小福所伤遂殴之住住素有口闻之向小鳯曰街头以此事唱舍下雄鸡失一足街头小福拉三拳且雄鸡失徳是何谓也故噪弄小鳯小鳯甚不自足然亦不喻`】  

街中又唱【`住住以前言告佛奴佛奴因以生丝缠鸡足置街中召羣小儿依住住言共变其唱小鳯出街中见鸡跛又闻改唱深恨向来误聼复之张舍欢宴至旦将归街中又唱云云小鳯闻此唱遂不复诣住住后住住终归佛奴也`】  

莫将厐大作荍【`锦葵花也音翘`】团厐大皮中的不干不怕鳯凰当额打更将鸡脚用筋缠  

吹火诗【`有覩邻人夫妇相和谐者夫自外归见妇吹火赠诗其妻亦候夫归告之曰君岂不能学也夫曰彼诗何语乃诵之夫曰君当吹火为别制之妻效吹夫亦效之为诗马`】  

吹火朱唇动添薪玉腕斜遥看烟里面大似雾中花【`邻人`】吹火青唇动添薪黒腕斜遥看烟里面恰似鸠盘茶【`效作`】刘黒闼解嘲人语【`刘黒闼据相洺日尝访得解嘲人有水恶鸟飞过令嘲之又令嘲骆驼大悦赐绢五十匹此人置左防负出未至门倒卧不起黒闼令问何意荅云为是偏担更命五十屯緜置右膊将去`】  

水恶头如防杓尾如凿河里搦鱼无僻错【`嘲水恶鸟`】  

骆驼项曲绿蹄被他负物多【`嘲骆驼`】  

村人学解嘲人语【`前人受赐出村路逢一人问何处得此绵绢具説之大喜而归语其妇我朝日定得緜绢及晓诣黒闼门言极善解嘲黒闼引入有猕防在庭令嘲之即云猕防头如防杓尾如凿河里搦鱼无僻错黒闼已怪犹未之责又一鸱飞度复令嘲之又云老鸱项曲緑蹄被他负物多于是大怒令割一耳走出至庭又即倒地令问之曰偏担复令割一耳还家妇迎问緜绢何在荅曰`】  

绵绢割两耳只有靣  

嘲刘师老【`贞元中韦渠牟为大府卿与金吾李齐运皆承恩宠荐人多得名位时刘师老穆寂皆应科目渠牟主穆寂齐运主师老防齐运朝对上嗟其羸弱许以致仕而师老失据无名子嘲之云云刘禹锡曰名巇崄如此`】  

大府朝天升穆老尚书倒地落刘郎  

嘲郑薫【`薫主文衡举人中有顔标者误谓鲁公之后时徐方未宁志在激忠烈即以标为状元及谢恩日从容问及庙院标曰摽寒进也未尝有庙院薫始大悟塞黙而已无名子嘲之云云`】  

主司头脑大冬烘错认顔标作鲁公  

嘲蒋蟠金丹【`光启中蒋蟠以丹砂授韦中令时吴人张鹄有文而贫或为嘲语云云`】  

张鹄只消千防绢蒋蟠惟用一丸丹  

注苖张二进士题名【`苖台符六岁能属文十六及第张读亦幼擅词赋十八及第同年进士又同佐郑董宣州幕二人常列题于西明寺东廊或窃注之云云台符十七不禄读位至礼部侍郎`】  

一双前进士两个阿孩儿  

袁州人谑彭伉【`彭伉湛贲俱袁州人伉妻湛姨也伉举进士及第湛犹为县吏妻族为伉置贺宴伉居席之右一坐尽倾湛至命饭于后阁其妻忿然责之湛感其言孜孜学业未数载登第时伉方跨驴纵游郊郛忽有家僮驰报湛郎及第伉失声而坠袁人谑之云云`】  

湛贲及第彭伉落驴  

洛中人语【`汝南袁徳师故给事髙之子尝于东都买得娄师徳故园地起书楼洛人语曰`】  

昔娄师德园今袁徳师楼  

嘲毛炳彭防【`丰城毛炳好学不能自给入庐山与诸生曲讲获镪即以市酒尽醉时彭防好茶而炳好酒或嘲之云云`】  

彭生作赋茶三片毛氏传诗酒半升  

右威衞嘲语【`秘书省之东即右威卫荒秽摧毁其大防逼校正院南对御史台人嘲之云云`】  

门缘御史塞防被校书侵  

南唐伶人献先主词【`李先主以国用不足税民间鹅卵出双子者栁花为絮者伶人献词云云`】  

惟愿普天多瑞庆栁条结絮鹅双生  

闽伶官戏主延政语【`王延政据建州僭号大殷皇帝后为南唐所俘`】  

只闻有泗州和尚不见有五县天子【`南唐伶人李家明亦尝谑之云大殷平天冠今已无用告乞为优服`】  

言志【`有客相从各言所志或愿为扬州刺史或愿多赀财或愿骑鹤上升其一人云云欲兼三者`】  

腰缠十万贯骑鹤上扬州  

## 御定全唐诗卷八百七十三  

李兼  

题洛阳县壁【`李果迁洛阳令民吏畏服时有李兼夜闻衢中有人语曰李令正人此中不可久居启门视之寂无影响方知其妖兼遂书其壁云云`】  

猾吏畏服县妖破胆好録政声闻于御览  

杜兼  

题书卷后语【`兼字处洹水人贞元元和间歴濠苏二州刺史终河南尹性豪侈家聚书万卷每卷后必自题云云`】  

倩【`一作凊`】俸写来手自校汝曹读之知圣道坠之鬻之为不孝  

舒元舆  

题李阳冰玉箸篆词  

斯去千年冰生唐时冰复去矣后来者谁后千年有人谁能待之后千年无人篆止于斯呜呼主人为吾寳之【`附栁公权笔偈云圆如锥錼如凿不得出只得却`】  

裵谞  

判误书纸背【`谞素好诙谐为河南尹有投牒误书纸背者判云云`】  

这畔似那畔那畔似这畔我也不辞与你判笑杀门前着鞾汉  

又判争猫儿状【`冇妇人同投状争猫儿状云若是儿猫儿即是儿猫儿若不是儿猫儿即不是儿猫儿谞大笑判其状云云遂纳其猫儿争者亦止焉`】  

猫儿不识主傍家搦老防两家不湏争将来与裵谞李翶  

断僧通状  

上岁童子二十受戒君王不朝父母不拜口称贫道有钱放债量决十下牒出东界  

韩滉  

判僧云晏五人聚赌喧诤语  

正法何曾执贝空门不积余财白日旣能赌博通宵必醉尊罍强説天堂难到又言地狱长开竝付江神收管波中便是泉台  

皇甫大夫  

判道士黄山隐【`山隐以道服谒大夫向竹而吟云古者有七贤六个今何在意气甚傲大夫试以钱绢投之改儒服陈谢甚卑因判而刑之`】  

道士黄山隐轻人复重财太山将比甑东海只容杯緑绶蔵云帔乌巾换鹿胎黄泉六个鬼今夜待君来罗绍威  

碾驴鞍判【`绍威俊迈有词学尤好戏判有人向官街中鞴驴置鞍于地为驾牛车者碾破相殴判其状云云`】  

邺城大道甚寛何故驾车碾鞍领鞴驴汉子科决待驾车汉子喜欢  

萧结  

批州符【`结庐陵人五代时为祁阳县令性不畏强御方暮春时有州符下取竞渡船刺史将临观结怒批其符云云守为止`】  

秧开五叶蚕长三眠人皆忙廹划甚闲船【`末句一作讵任渡船`】王鲁  

判部民诉主簿牒【`鲁为当涂宰颇以资产为务防部民连状诉主簿贪赂鲁判云云为好事者口实`】  

汝虽打草吾巳惊蛇  

伶人  

戏为冥吏判【`张崇帅庐州索钱无厌尝因燕次一伶人假为死者被谴作水族冥司判云云崇大慙`】  

焦湖百里一任作獭  

张翶  

自状【`干宁中翶游徐宿时宿州刺史陈璠以军旅出身擅行威断翶恃才傲物席上调其宠妓张小泰怒付吏责其无礼翶云云璠益怒云据此合吃防下翶又云只此两句合吃三下五下切求一笑宜费千金万金竟鞭背而卒`】  

有张翶兮寓止淮隂来绮席兮放恣胷襟  

赵武建  

刺左右膊诗【`唐中叶长安恶少年多以诗句镵湼肌肤夸诡力剽敓坊闾逺近效之成习其他更有取名贤诗中意细刺树木人物至有周身用白乐天诗意刺湼人呼为白舍人行诗图者名为劄青云`】  

野鸭滩头宿朝朝被鹘梢忽惊飞入水留命到今朝  

宋元素  

刺左臂膊诗  

昔日已前家未贫苦将钱物结交亲如今失路寻知已行尽闗山无一人  

张干  

刺左右膊句  

生不怕京兆尹【`左`】死不畏阎罗王【`右`】  

## 御定全唐诗卷八百七十四  

廉州人歌【`武徳初顔游秦为廉州刺史时承刘黒闼初平之后风俗未安游秦抚恤之化大行邑里歌之髙祖赐玺书勉劳`】  

廉州顔有道性行同庄老爱民如赤子不杀非时草沧州百姓歌【`贞观中薛大鼎为沧州刺史州界有无棣河隋末填废大鼎奏开之引鱼盐于海百姓歌之云`】  

新河得通舟檝利直逹沧海鱼盐至昔日徒行今骋驷美哉薛公德滂被  

薛将军歌【`薛仁贵击九姓突厥于天山贼遣骁健逆战仁贵发三矢射杀三人自余一时下马请降大防而还军中歌云云于是九姓衰弱不复为患`】  

将军三箭定天山战士长歌入汉关  

郢州人歌【`永徽中田仁防为郢州刺史有善政属旱自暴得雨其年大稔人歌之`】  

父母育我田使君精神为人上天闻田中致雨山出云但愿常在不患贫【`一作父母育我兮田使君挺精诚兮上天闻中田致雨兮山出云仓廪实兮礼义申愿君常在兮不患贫`】  

雒县舆人诵【`雒县令张知古为令绥亡固存蠲虐去暴与百姓更始舆人斐然为作诵云云`】  

我有圣帝抚令君遭暴昏椽惸寡纷民户流防日月曛君去来兮惠我仁百姓苏矣见阳春  

黄麞歌【`如意年已来始唱黄麞歌俄而契丹反叛总管曹仁师张遇麻仁节王孝杰前后百万众败于硖石黄麞谷罔有子遗`】  

黄麞黄麞草里蔵弯弓射尔伤  

桑条歌【`永徽以后人唱桑条歌神龙年中韦后临朝郑愔作桑条歌乐词十余首进之逆韦大喜`】  

桑条韦也女时韦也乐【`一作桑条韦也女韦也`】  

景龙中嘲宰相歌【`景龙中洛下霖雨百余日宰相不能调隂阳乃闭坊市北门卒无效霶溢更甚人歌云云`】  

礼贤不解开东阁爕理惟能闭北门  

选人歌【`姜晦为吏部侍郎眼不识字手不解书滥掌铨衡曽无分别选人歌云云`】  

今年选数恰相当都由座主无文章案后一腔冻猪肉所以名为姜侍郎  

鲁城民歌【`姜师度好竒诡为沧州刺史开河筑堰州县鼎沸鲁城界内种稻置屯蟹食穗尽又差夫打蟹民苦之歌曰`】  

鲁地抑种稻一槪被水沫年年索蟹夫百姓不可活王法曹歌【`王熊为泽州都督府法曹断略粮贼惟各决杖一百通判熊曰总略防人法曹曰略七人合决七百法曹曲断府司科罪时人哂之前尹正义为都督公平后熊来替百姓歌云云`】  

前得尹佛子后得王癞獭判事驴齩唤人牛嚼沫【`一作鐡`】见钱满面喜无镪从头喝常逄饿夜叉百姓不可活得体歌【`天寳初韦坚为陜郡太守水陆转运使于长安城东浐水傍穿广运潭以通吴防数十郡舟檝若广陵郡船即堆积广陵所出锦镜铜器余郡皆然舟人大笠寛衫芒履如吴楚之制先是民间戏唱得体歌至开元末田同秀上言见元皇帝云有寳符在陜州桃林县古关令尹喜宅遣中使求得之以为殊祥改县为灵寳及坚凿新潭成又致扬州铜器陜县尉崔成甫乃翻其词为得寳歌集两县官伎女子唱之成甫又作歌词十章自衣缺胯緑衫锦半臂偏袒膊红抹额于第一船作号头唱之和者女子百人皆鲜服靓妆齐声接影鼔笛杂部以应之明皇临观大悦下诏褒赏`】  

得【`丁纥反`】体【`都董反`】纥那也纥囊得体那潭里船车閙扬州铜器多三郎当殿坐聼唱得体歌  

得寳歌【`开元末农古函谷闗得寳符因改元为天寳其符白石赤文正成桑字觧者云桑者四十八以示御厯之数及帝幸蜀之来岁正四十八年得寳之时天下歌之云云`】  

得寳耶农耶农耶得寳耶  

崔成甫翻得寳歌  

得寳农野农得寳那潭里船车閙扬州铜器多三郎当殿坐聼唱得寳歌  

袁仁敬歌【`开元二十一年大理卿袁仁敬暴卒系囚闻之皆恸哭悲歌云云`】  

天不恤寃人兮何夺我慈亲兮有理无申兮痛哉安诉陈兮  

京兆二尹歌【`李仲通天寳末为京兆尹弟叔明乾元中复为京兆长安歌云云`】  

前尹赫赫具瞻允若后尹熙熙具瞻允斯  

黄州左公歌【`乾元二年赞善大夫左震出为黄州刺史黄人歌云`】  

我欲逃乡里我欲去坟墓左公今旣来谁忍弃之去又歌【`肃宗尝遣女巫分行天下祭名山大川祈福巫所至因縁为奸至黄州震斩巫阅其赃籍奏焉`】  

吾乡有鬼巫惑人人不知天子正尊信左公能杀之  

舒州人歌【`寳应中荣阳郑谷守舒州蝗虫不入界人歌之云云`】  

邻邑谷不登我土丰粢盛禾稼美如云实系我使君  

建州人歌【`陆长源建中初为建州刺史有惠政百姓歌美之云`】  

令我州郡泰令我户口裕令我活计大陆员外  

令我家不分令我马成羣令我稻满囷陆使君  

吴人歌【`滕遂贞元末登科歴大理评事长洲令摄吴县时人歌之云`】  

朝判长洲暮判吴道不拾遗人不孤  

汴州人歌【`宣武节度董晋薨汴州人歌之云云`】  

浊流洋洋有辟其郛阗道嚾呼公来之初今公之归公在丧车  

公旣来止东人以完今公殁矣人谁与安  

建昌民歌【`何易于防昌中摄令有惠政民歌之云`】  

我有父何易于昔无储今有余  

巴州薛刺史歌  

日出而耕日入而归吏不到门夜不掩扉有孩有童愿以名垂何以字之薛孙薛儿  

髙苑令歌【`髙苑令刘敬和先为邹淄二县令后在髙苑岁饥擅发仓施赈民得全活歌之云云`】  

髙苑之树枯巳荣淄川之水浑已澄邹邑之民仆巳行九龙帐歌【`闽王鏻以婢金鳯为后嬖吏归守明通之鏻尝命工作九龙帐国人歌云`】  

谁谓九龙帐惟贮一归郎  

伪蜀鸳鸯树歌【`蜀王孟昶説宫婢春燕末年与某人等遭杀竝命合葬墓上有树生异花似鸳鸯交颈人名曰鸳鸯树有歌云云`】  

愿作坟上鸳鸯来作双飞去作双归  

曲江游人歌【`曲江贵家游赏翦百花装成师子系小连瓌以蜀锦流苏牵之互相送遗送时唱歌云云`】  

春光且莫去留与醉人看  

蜥蜴求雨歌【`唐时求雨法以土实巨瓮作木蜥蜴小童操青竹衣青衣以舞歌云云`】  

蜥蜴蜥蜴兴云吐雾雨若滂沱放汝归去  

挽歌  

红轮决定沈西去未委魂灵往那方  

## 御定全唐诗卷八百七十五  

唐受命谶  

法律存道徳在白旗天子出东海【`太原童謡　创业起居注云隋主恒服白衣幸江都拟于东海以应之　后髙祖起事众请法周武执白旗帝兼綘杂半续之焉`】  

桃李子莫浪语黄鹄绕山飞宛转花园里【`桃李子歌下三首同`】桃花园宛转属旌幡【`起居注云李为国姓桃若言陶唐也帝起兵旗幡赤白相映若花园帝毎顾旗幡笑而言曰花园可尔不知黄鹄如何吾当一举千里以符冥谶`】  

桃李子鸿鹄绕阳山宛转花林里莫浪语谁道许【`隋五行志载此以莫浪语为李宻谁道许为宇文化及国号`】  

桃李子洪水绕杨山【`唐五行志云髙祖讳渊洪水也`】  

江南杨栁树江北李花荣杨栁飞緜何处去李花结果自然成【`李花謡`】  

劝进疏引谶【`创业起居注义宁二年文武将佐裵寂等上疏高祖劝进寂又依东汉赤伏符故事奏神人慧化尼卫元嵩等歌謡诗谶遂择日正大位`】  

东海十八子八井唤三军手持双白雀头上戴紫云  

丁丑语甲子深藏八堂里何意坐堂里中央有天子西北天火照龙山昭童子赤光连北斗童子木上悬白旛甲兵纷纷满前后拍手唱堂堂驱羊向南走  

蕃兵未济汉不整治中都护有八井  

兴伍伍仁义行武得九九得声名童子木底百丈水东家井里五色星我语不可信问取衞先生  

戌亥君臣乱子丑破城隍寅夘如欲定龙蛇伏四方十八成男子洪水主刀傍市朝义归政人宁俱不荒人言有恒性也复道非常为君好思量何　　禹汤桃源花李树起堂堂只看寅夘岁深水没黄杨【`李花謡缺四字`】符鳯引谶【`武延秀尚安乐公主恃恩放纵有不臣之心公主府仓曹符鳯引谶云云説之曰今天下犹以武氏为念驸马即神皇之孙大周可再兴每劝令着皁袄子以应之`】  

黒衣神孙披天裳  

安禄山古谶【`刘宾客佳话寳志诗有此两角女子安字緑即禄也太行山也一止正月也逆贼见弑于其子果以至徳二载之正月`】  

两角女子绿衣裳端坐太行邀君王一止之月必消亡普满题潞州佛舍【`大厯中泽潞僧普满不拘僧相言事往往有验建中初题此人莫能知其解及贼泚称兵方悟此水者泚字泾水者自泾州兵乱也双珠者泚与滔青牛者兴元二年乙丑岁乙木青丑牛也明年改元贞元岁在丙寅丙火赤寅虎也至是贼已平故云云`】  

此水连泾水双珠血满川青牛将【`一作逐`】赤虎还【`一作久`】号太平年  

南省北街人吟【`监察御史李顾言贞元末应举岁暮诣南省访知巳见省北街中有一人挈小囊以乌纱防首北去徐吟诗云云防马逼之失其人所在明年京师自冬雨雪甚畿内不稔停举又明春徳宗晏驾果三月下旬放进士牓顾言至元和元年及第`】  

放牓只应三月暮登科又校一年迟  

卢求牓谶【`求李翶子壻有一道人诣翶言事甚异求赴举翶访于道人手疏授翶曰今秋有主司开此卷寻报杨嗣复主文即开卷词云云其年裵求为状元黄驾居牓末次则卢求又李求凡三求而李姓则六人也`】  

裵头黄尾三求六李  

清僧示赵宗儒【`清僧居兴元鹄鸣驿巴山之隈有言未尝不中宗儒节制兴元日访之作两句诗云云求其解曰害风阿师取次语明年果除郑余庆代其位`】  

棃花发后杏花初甸邑南来庆有余  

又示段文昌【`文昌客游成都韦南康与奏释褐为宾从归阙至鹄鸣驿清公谓文昌云云至京屡擢至宰相后拜劒南节度西至鹄鸣僧巳物故而杏花方盛`】  

去日旣逢梅蘂绽来时应见杏花开  

洛城五鳯楼中歌【`咸通四年秋洛中大水飘溺尤甚先是皇城守阍者白昼闻五鳯楼中有人歌云云时郑相国涯留守洛师谓阍者为妖妄经月余有遗烛烬天津桥者烧其半未防水灾魏王与月波二堤俱坏乃明阍者之言`】  

天津桥畔火光起魏王堤上看洪水  

延和阁诗【`髙骈末年惑于神仙之术起延和阁于大防之西七间髙八丈饰以珠玉绮窗绣户殆非人工每旦焚名香祈王母之降及毕师铎乱人有登之者于藻井垂莲之上见二十八字云`】  

延和髙阁上干云小语犹疑太乙闻烧尽降真无一事开门迎得毕将军  

唐旧谶【`唐旧有此谶语董昌每引之以为我夘生来年岁在夘二月二日亦夘万世之业在于此因于干宁二年二月二日僭衮冕即伪位改号罗平国以迄诛灭`】  

子上金牀  

越中狂生题旗亭【`初董昌未败前有狂生于越中旗亭题诗四句人不晓其词及昌败方悟草重董字日日昌字素城者越城隋越公杨素所筑也诸侯者猴乃钱镠申生属也白昌夘生属也夏满六月也镜湖者越中也`】  

日日草重生悠悠傍素城诸侯逐白夏满镜湖平清泰三年歌【`先是甲子歌有此后清泰三年丙申大军于太原南五楼村前大战至九月晋祖勾契丹至于城下王师败绩至十一月戎王遣蕃军送晋祖洛阳即契丹乱中原之应也`】  

丙申年数在五楼前但看八九月戎马乱中原  

蜀王氏谶文【`王建妻弟睂州刺史周徳权值梁祖篡唐引谶文上表劝进云李祜西王言唐后王氏兴西方也上徳坤维也兊兴亦西方也丹者朱也丹莫当亦朱梁不敢抗也建大恱遂即位徳权累中书令`】  

李祜西王逢吉昌上徳兊兴丹莫当  

黄万祜题蜀宫壁【`万祜修道黔南无人之境累世常在毎二三十年一出成都卖药言人灾祸无不神验蜀王建迎入宫尽礼事之后坚辞归山初万祜辞建归于所居壁间题此后至乙亥年建师东取秦鳯诸州报防之际宫内延火乃知乙亥是青猪为焚爇之期也后三年岁在戊寅寅为鸷兽干与纳音俱为土土黄色故云鸷兽两头黄是年建殂云天下哭不差毫髪`】  

莫交牵动青猪足动即炎炎不可扑鸷兽不欲两头黄黄即其年天下哭  

孟蜀匄者语【`孟知祥僭号未防而殂先是有匄者自号醋头手一灯檠所至卓之云云至是人以为应`】  

不得登登便倒  

孟蜀桃符诗【`幸夤逊仕伪蜀孟昶为学士王师将致讨之前岁除昶令作诗两句写桃符上夤逊题云云明年蜀亡吕余庆以参知政事知益州长春乃太祖诞圣节名也`】  

新年纳余庆嘉节号长春  

上蓝和尚晋汉二代谶【`洪州上蓝院和尚失其名精于术数自唐末着谶云云石榴晋汉姓也重言之明享祚俱不过二世也`】  

石榴花发石榴开  

又遗钟传偈【`和尚在洪州甚为钟传敬礼疾笃传省之求一言相付和尚起索笔作偈以授其末云云明年春淮帅引兵奄至洪州果陷江南遂为杨氏所有`】  

但防来年二三月栁条堪作打钟槌  

又报王审知十字谶【`杨行宻方盛常有吞东南之志审知赍供豫章问国休咎以十字囘报审知叹曰腹者福也得非福州之患不在杨行宻在钱氏乎至延羲之乱江南来伐两浙乗之败江南兵福州果为钱氏有焉`】  

不怕羊入屋只怕钱入腹  

钱处士李氏谶【`处士不知何许人天祐末尝游江淮言李氏之祚云云杨氏自称尊至禅代二十年李氏三十九年果应`】  

髣髴之间一倍杨  

孙咸题庐山神庙诗【`诗话总云咸出南唐末善为诗预知人祸福后死南昌人弃尸于江泝流向上尝题一诗于庐山九天使者庙不数年后金陵板荡九江受围人民涂炭竝应`】  

独入宫礼至真焚香不为贱贫身秦淮两岸沙埋骨湓浦千家血染尘庐阜烟霞谁是主虎溪风月属何人九江太守勤王室好放天兵渡要津  

南唐江州风坠诗【`南唐胡则守江州宋师攻之坚壁不下忽有旋风吹片纸坠城中云云后城陷果屠戮殆尽`】  

由来秉节世无双独守孤城死不降何似知机早囘首免敎流血满长江  

杭州还乡和尚唱【`钱氏时有和尚在街市唱此人因名为还乡和尚问之毎云明年大家都去钱氏果纳地去归汴云`】  

还乡寂寂杳无踪不挂征帆水陆通蹋得故乡囬地稳更无南北与西东  

福州记【`五代史王潮据泉州观察使陈岩表为刺史岩卒其壻范晖自称留后潮遣弟审知攻晖杀之唐即以潮为观察使潮卒审知代立吴越僃史载福州先有僧为记云云其验也`】  

潮水来岩头没潮水去矢口出  

黄涅槃谶【`闽王氏亡国留从効继领留务虽称藩南唐实雄据一隅先是妙应大师黄涅槃有谶云云旣而清源果无干戈之扰乃从効姓名所应`】  

先打南后打北留取清源作佛国  

陈智广谶【`智广留坡人生元和初居九座山不茹荤叩祸福必验唐末王氏入闽语人云云自光启丙午据闽终保大丙午`】  

骑马来骑马去  

又谶【`智广遇留从効甚厚又尝有谶云云后从効果据泉州如其言后灭`】  

功下田力交连井底坐二十年  

僧缄示王处厚【`缄大中进士削髪修道至后周显徳中犹在伪蜀举子王处厚尝叩之言其必捷但泰山举为司命当食幽府禄留四句示之后成名者八士内处厚与王慎言防名为二王而一百二十日后处厚竟亡皆验焉`】  

周士同成二王殊名王居一焉百日为程  

任叟书授刘生【`叟居汝州紫逻山以樵为业有刘生者欲谒中表梁宋郑牧求济遇叟于涂语次乞纸笔书此授刘忽失所在郑果为人所讼黜官不遂所诣始知其为异人`】  

承欲往梁宋梁宋灾方重旦夕为人讼承欲访郑生郑生将有厄即为千里客兼亦变衫色  

昌明里中谶【`緜州昌明县窦圌山窦子明修道之所临峭壁笮桥以岁久朽絶里中云云后咸通初山下居人有毛意欢得道术布板椽于绳上而度焉`】  

欲知修续者脚下是生毛  

宋善威诗【`善威州人任某县尉尝画坐忽然走出门若迎接人者命酒馔乐饮仍作诗云云后威果至庚申年卒`】  

月落三株树日暎九重天良夜欢宴罢蹔别庚申年田承嗣诳李宝臣伪谶【`承嗣安史旧将降授魏博节度大厯中朝廷命幽州朱滔恒定李宝臣及滑州李正巳三镇兵讨之承嗣求成于正巳又知寳臣生长范阳欲得其地乃勒石为谶宻瘗寳臣境内使望气者云此中有王气宝臣掘得之有文云云二帝指寳臣正已也因使客讽寳臣背滔兴兵取范阳自效寳臣以为事合符命喜而许之遂以兵袭滔承嗣知其衅已成乃旋军告寳臣曰河内有警急不暇相从石上谶文吾戏为之耳宝臣慙怒而退`】  

二帝同功势万全将田作伴入幽燕  

皮日休造黄巢谶  

欲知圣人姓田八二十一欲知圣人名果头三屈律【`巢头丑掠鬓不尽疑三屈律之言讥之日休遂及祸`】  

上元初嵩山石记【`上元初有洛州告成县民得石记于嵩山县令献焉髙宗诏蔵于内府云是寇谦之所刻文多奥不可觧`】  

木子当天下【`言唐氏受命`】止戈龙【`言武后临朝`】李代代不移宗【`言中宗复兴`】中鼎显眞容【`中宗庙讳及睿宗徽谥`】基千万岁【`明皇御名基谓厯数久长也`】  

上阳铜器篆【`上元中韦机充使造上阳宫掘地得铜器似盆而浅中有隐起双鲤之鱼间有四篆字云云时人以为李氏再兴之符`】  

长宜子孙  

永安渠石铭【`武后时监察御史王守真乞出家为僧名法成于京兆西市疏凿池支分永安渠水注之以为放生之所穿池之除获古石铭云云自隋朝置都市至其时正一百年矣`】  

百年为市后为池  

漳泉分地神篆【`开元中漳泉二州分疆界不均互讼于台不能断州官焚告山川以祈神应俄而雷雨大至崖壁中裂所竞之地拓为一径髙千尺深五里因为官道壁中有古篆六行二十四字皆广数尺虽约此为界人莫能识贞元初流人李协辨之永安龙溪者两郡界首乡名也`】  

漳泉两州分地太平永安龙溪山髙气清千年不惑万古作程  

含元殿丹石隐语【`开元末含元殿火去基下出丹石上有隐语云云`】  

天汉二年赤光生栗木下有子伤心遇酷  

长安空宅铭篆【`天宝中长安有凶宅扶风苏遏赁居之东墙下掘得一石上有篆文因改名有徳取其金怪息`】  

夏天子紫金三十斤赐有徳者  

莆田石记【`庆厯中张纬宰莆田得一石其文云云有大厯五年县令郑押字记今人家用碑石书曰石敢当三字镇于门亦此风也`】  

石敢当镇百鬼压灾殃官吏福百姓康风教盛礼乐昌符离树穴中石篆【`延陵包隰挽舟过符离西古树下有穴一仆坠其中得一石广四寸有小篆云云其仆即名栲栳元和三年事也`】  

旁有水上有道八百年中逢栲栳  

淮西池濠石铭【`元和十三年晋公裵度征淮西命人深池濠得一石上有雕出文字为铭持以献度咸不能究有一卒贺曰元济成擒矣井底一竿竹竹色深緑緑者言吴少诚由行间一卒拥十万兵为一方帅且喻其荣也鸡未肥者无肉以肥去肉已字也酒未熟者无水以酒去水酉字也障车儿郎谓兵革之士也且湏缩者谓宜退守其所也推是言之则已酉日当克也茍未及期则可俟矣后冬十月生得元济校其日果巳酉焉擢卒为禆将`】  

井底一竿竹竹色深绿緑鸡未肥酒未熟障车儿郎且湏缩  

罗池石刻【`栁子厚龙城録云罗池北龙城胜地也役者得白石上微辨刻书云云`】  

龙城栁神所守驱厉鬼山左首福土氓制九丑  

道者遗记【`太和中有栁光者南游入山崦中至一石室室有茵榻若人居者见一缶合于地下有泉不尽尺举巵以饮若甘醴尽十余巵而巳醉遂偃于榻及晓方寤视石壁有雕刻文字极多遂写其字归望其室尽亡见矣光究之不得有吕生者解之曰此乃得道者语也唐氏之初建号武徳武徳之二年其岁巳夘则武之在夘也尧者髙祖之号八季者亦二年也我弃其寝我去其扆者言其去之时乃武徳二年也深深然髙髙然人不吾知又不吾谓者言其隐而人不知也由今之后二百余祀唐氏今果二百余矣其光谓岁在丁未也丁南方之火未亦火之位也和和其始谓今天子建号曰太和盖元年也东方有小首元尾者叙君之名氏东方甲乙木也者夘也夘以附木是栁字也小首元尾是光字也经吾道来吾里言君之来也饮吾泉以醉登吾榻而寐言君之止也刻乎其壁奥乎其义谁人以辨其东平子谓其义奥而隐独吾能辨之东平吾之邑也即又信矣`】  

武之在夘尧王八季我弃其寝我去其扆深深然髙髙然人不吾知又不吾谓由今之后二百余祀焰焰其光和和其始东方有小首元尾经过吾道来至吾里饮吾泉以醉登吾榻而寐刻乎其壁奥乎其义人谁以辨其东平子  

王璠石铭【`太和中王璠亷问丹阳沟其城得一石铭文云云数日有一叟谒璠之吏宻谓曰是不祥也公之先曰崟崟生础是山有石也础生璠是石有玉也璠之子曰瑕休是玉有瑕即休休者絶之兆推是而辨其絶绪乎至太和九年冬璠卒夷其宗果符叟之解`】  

山有石石有玉玉有瑕即休也  

元观栋桁记【`咸通元年李相福居守东都修元观钟楼栋桁中空鈲之内有方寸木云云福曰上语指御名下即余之名也懿宗名漼`】  

山水谁无言元年有福重修  

天台观石简记【`咸通十三年台州刺史姚鹄于天台山天台观观讲堂后创老君殿得石函中有玉简上有文云云具以上闻敕宣付史馆颁示四方`】  

海水竭台山缺皇家宝祚无休歇  

成都罗城北门石记【`上有干符三年髙骈名衔余字断缺莫知其为何诗也`】  

五五复五五五五逾重数浮世若浮云金石一如故与君相见时杳杳非今土  

青羊宫甎记【`僖宗中和二年成都行在青羊宫忽见红光如毬入地穿得甎上有古篆六字节度陈敬瑄以闻宣付史官贼平还京敕翰林乐朋撰记`】  

太平平中元灾  

铜雀台玉板篆【`皇甫牧记曰故邺都齐村民王敬之于铜雀台下得一石匣长尺有咫四傍及背隐起龙骧鳯翥及花葩之状雕镂竒诡殆非人工徐啓之中有白玉板上刻大篆六行献魏帅乐彦桢赉以束帛亦无能洞逹其隐词者当曹氏石氏髙氏之代斯则邺之王气休运所钟于是诸贤众矣焉知不有隂覩后代总括风云幅裂山河之事而瘗玉以谶之今石旣出其事将兆矣`】  

上土巴灰除虚除伊尹东北八九余秦赵多应分五玉丝竹木子世世居但看六六百中外世主难留如国如显徳道宫石记【`显徳中世宗尝营一道宫于皇城之西工人发得石一片上有字云云后题道士任守眞记帝读之叹异`】  

瑞云灵迹鎭梁东他日多应与古同岁月迁移人事改再来闲处又兴功  

南唐升元殿基下石记【`江南将亡数年前掘得此`】  

莫问江南事江南事可凭抱鸡升宝位跨犬出金陵子建司南位安仁秉夜灯东邻娇小女骑虎渡河氷【`其后李煜降于宋好事者云煜以丁酉年生辛酉年袭位即鸡也开宝八年甲戍江南国灭是跨犬也时曹彬为大将列栅城南潘羙为副将城防恐有伏兵命卒纵火子建彬也安仁美也东邻谓钱俶俶以戊寅年入朝尽献浙西土地人民故末二句云云末二句一作东邻家道阙随虎遇明兴识者云家道阙谓无钱`】  

马殷浚城石碣篆【`唐末刘建定长沙遣马殷领众浚城濠得石碣有古篆十八其文云云解者以殷干宁三年丙辰岁代立乃龙举头也至干祐辛亥岁亡乃猳掉尾也殷子希范以巳未岁生又以开运丁未岁薨乃羊归穴也又子希崇壬申岁生后为江南所俘乃猴离次也`】  

龙举头猳掉尾羊为兄猴作弟羊归穴猴离次  

王霸仙坛甎刻【`黄滔撰王审知福州造像碑云梁时王霸于怡山上升山在府城之西五里光启丁未岁衢之烂柯山道士徐景立于仙坛东北隅取土掘得瓷缻七口各可容一升水其中悉有炭上总盖一青甎刻文字云云其坛东南有皁荚树古云眞君于此树上上升其后枮矣至咸通庚寅岁复荣茂为我公开闽之祥也`】  

树枯不用伐坛坏不须结未满一千岁自有系孙列后来是三皇潮水荡祸殃岩逢二乍间未免有消亡子孙依吾道代代封闽疆【`五代史补云潮荡祸殃谓王潮除祸患□基也岩逢二乍间谓连帅陈岩死潮取闽也代代明封崇不过潮与审知两世也`】  

刘防石谶【`防初开国营构宫室得石谶有古篆十六其文云云`】  

人人有一山山值牛丝吞骨盖海承刘【`人人有一大人也山山出也值牛者防建汉国岁在丑也丝者晟袭位岁在夘也吞骨者灭诸弟也越人以天水为盖海指宋国姓也承刘者言受刘氏降也`】  

南汉罗浮古劒篆文【`南汉主刘防时罗浮山掘得古劒有篆文云云`】  

丁与水同宫王将耳口同尹来居口上山岫获重重【`解者云宋太祖以丁亥年降诞是丁水同宫也于文耳口王为圣尹口为君重山为出盖丁亥年而圣君出也`】  

司马承祯含象鉴文  

天地含象日月贞明写规万物洞鉴百灵  

自卜镜自照吉可募光不曜  

青盖作镜大吉昌巧工刋之成文章左龙右虎辟不祥朱鸟武顺于旁子孙富贵居中央  

景震剑文  

防雷电运星摧凶恶亨利贞  

干降精坤应灵日月象岳渎形  

髙丽镜文【`梁末帝贞明三年王建立为王市有异人卖古镜有文云云文人宋含解之曰三水中四维下上帝降子于辰马者辰韩马韩也巳年中二龙见一则蔵身青木中一则见形黒金东青木松也谓松岳郡人以龙为名者之子孙可为君王也黒金铁也指铁圆谓今王初盛于此殆终灭于此乎先操鸡后搏鸭者王侍中得后先得鸡林后収鸭緑之意也弓裔令物色求异人东州勃飒寺有鎭星塑像如其状`】  

三水中四维下上帝降子于辰马先操鸡后搏鸭巳年中二龙见一则蔵身青木中一则见形黒金东  

京西市放生池墓铭【`太平公主于京西市掘池赎水族之失水者置其中谓之放生池得墓铭云云`】  

言市蓍言水  

古墓卜地词【`元中江南大水明皇诏侍御史邬君载往廵见道旁有古墓水渍其穴公命迁髙原上旣发墓得一石有铭二十言乃卜地者之词`】  

尔后一千岁此地化为泉赖逢邬侍御移我向髙原衞先生墓铭【`衞先生大经解梁人以文学闻常闭门絶人事周知天文厯象穷冥索后以夀终墓于解梁之野开元中大水姜师度奉诏凿无咸河以漑盐田刬室庐溃丘墓甚多旣至卫先生墓前发其地得一石刻字为铭盖先生之词也师度异其事命工人迁其河逺先生之墓数十歩`】  

姜师度更移向南三五歩  

隐者瘗男铭【`李泌少时有隐者一男六七岁来过云有故须南行旬月当还此男痢疾愿且寄之又留一函曰若疾不起望以此瘗之旣许乃问男曰不骄留此得乎曰可遂去泌疗之终不愈而殂即以此函瘗之其人竟不来发函视之有一黒石天然中方上有字如锥画云云`】  

神真链形年未足化为我子功相续丞相瘗之刻玉仙路何长死何促  

乌氏葬碑【`乌重葬先世掘得石碑云云重依而用之`】  

牛领冈头红箫笼下葬用两日手板相亚  

岩腹棺铭【`左衞将军王果被责出为雅州刺史于江中泊船仰见岩腹中有一棺临空半出铭云云果叹曰吾今葬此人被责雅州固其命也乃收窆而去`】  

欲堕不堕逢王果五百年中重收我【`録异记亦载此云地裂山崩水漂我临及长江危欲堕欲堕不堕遇王果五百年后改葬我`】  

古棺石铭【`建州刺史熊博初为建安津吏岸崩得一古冢藤蔓缠其棺旁有石铭云云博时贫为率钱葬之`】  

欲陷不陷被藤缚欲落不落被沙阁五百年后遇熊博涟水古冢缾文【`周显徳乙夘岁伪涟水军使秦进崇修城发一古冡棺椁皆腐得一缾中更有一缾黄质黒文成字云云其明年周师伐吴进崇死之`】  

一双青乌子飞来五两头借问船轻重寄信到扬州沈彬圹篆【`彬临终指葬处以示家人穴之乃一冢未尝葬人石灯台上有灯一盏圹头有一铜碑篆文云云`】  

佳城今巳开虽开不葬埋漆灯犹未灭留待沈彬来广陵古冢石刻【`南唐保大中广陵理城隍因及古冢得此或云李白词也`】  

日为箭兮月为弓四时躬人兮无穷但得天将明月死不觉人随流水空山川秀兮碧穹窿崇夫人墓兮直其中猨啼鸟啸烟蒙蒙千年万年松柏风  

王承检掘得墓铭【`王蜀秦州节度使王承检筑防蕃城至上邽山下获瓦棺内无尸唯有一片舌肉色红润坚如铁石舌上只有一髑髅中有一古钱有二蝇振然飞去片石刻篆字开皇二年渭州刺史张崇妻夫人王氏墓也其铭云云是岁伪干徳六年丙子岁合郎即王承检小字`】  

车道之北邽山之阳深深葬玉郁郁埋香刻斯贞石焕乎遗芳地变陵谷崄列城隍干徳丙年坏者合郎马希振葬地碣【`希振亦殷之子清泰中卒葬长沙之陶浦掘得石碣其文云云盖马氏诸王虽于周广顺辛亥岁迁于江南然其国变实在庚戌故也`】  

乱石之壤絶世之冈谷变庚戌马氏无王  

## 御定全唐诗卷八百七十六  

二贺诗【`越州贺徳仁少与从兄徳基咸以词学见称时人语曰`】  

学行可师贺德基文质彬彬贺德仁  

四王语【`江王元祥性贪鄙为人吏所患时滕王元婴蒋王恽虢王鳯亦称贪暴有授得其官府者以比岭南恶处为之语曰`】  

宁向儋崖振白不事江滕蒋虢  

时人为屈突语【`屈突通初事隋为右武侯车骑将军奉公正直虽亲戚犯法无所纵舍弟盖为长安令亦以严整知名时人为之语曰`】  

宁食三斗艾不见屈突盖宁服三斗葱不逢屈突通杨刺史语【`杨徳干歴泽齐汴相四州刺史治有威名郡人为之语曰`】  

宁食三斗蒜不逢杨德干  

万年人语【`权怀恩为万年令赏罚严明见恶辄取时语曰`】  

宁饮三斗尘无逢权怀恩  

赞皇人语【`赞皇李太冲太宗时为礼部郎中名冠宗族乡人语云云孝端太冲族兄也`】  

太冲无兄孝端无弟  

髙宗时语【`阎立本善画为右相姜格以边将立功为左相时人语云`】  

左相宣威沙漠右相驰誉丹青　三馆学生放散五台令史经明【`时以年饥放国于学生归又限令史通一经人续之云云`】  

时人为李义甫语【`义甫耑权其子津洽洋壻栁元贞四人皆凭恃受贜义甫败竝除名长流时人为之语云云`】  

今日巨唐年还诛四凶族  

洛州语【`初髙宗时贾敦颐为洛州刺史有政绩神龙中仁愿为洛州长史皆一时之最故时人语曰`】  

洛州有前贾后张可敌京兆三王  

江淮间语【`安陆郝处俊与其舅诈圉早同州里俱秉钧衡又其乡人田氏彭氏以殖货见称有彭志筠者显庆中尝上表请以家绢布二万助军授奉义郎故江淮间语云云`】  

贵如许郝富若田彭  

河北语【`武懿宗封河内郡王安抚河北民陷契丹来归者懿宗总杀之流血盈前不顾初契丹别帅何阿小陷冀州多屠害士女至是人以懿宗暴忍似之为之语曰`】  

唯此两何杀人最多  

李昭德为王义语【`则天时王义告变拜御史尝于乡里求旁舍瓜主吝之义乃言园中有白奉敇捕逐斯须苗尽内史李昭德曰`】  

昔闻苍鹰狱吏今见白御史  

京洛语【`许钦明与郝处俊乡党亲族两寐子弟类多丑陋而盛饰车马以游里巷京洛为之语曰`】  

衣裳好仪貌恶不姓许即姓郝  

台中语【`则天时夏官侍郎侯知一年老敇放致仕上表不伏于朝堂踊跃驰走以示轻便张悰丁忧自请起复吏部主事髙筠母丧亲戚为举哀筠曰我不能作孝员外郎张栖贞被讼诈遭母忧不肎起对台中为之语曰`】  

侯知一不伏致仕张悰自请起复髙筠不肎作孝张栖贞情愿遭忧  

吏人语【`尹思贞为司府少卿清刚难犯时卿侯知一亦厉威严吏人语云`】  

不畏侯卿杖惟畏尹卿笔  

选人语【`石抱忠检校天官郎中与侍郎刘竒张询古同知选抱忠素非静慎竒久着清平询古通婚名族将分钤时人语曰`】  

有钱石上好无钱刘下好士大夫张下好  

硕学师刘子儒生用与言【`抱忠复与许子儒同知选竒以公清称抱忠师范子儒颇任令史勾直毎注官呼曰勾直乎时人又为此语云`】  

今年柿子并遭霜为语石榴须早摘【`选人为竒与抱忠摈抑者复为此语后两人同弃市`】  

韦氏语【`韦承庆罢相除礼部尚书嗣立继为鸾台侍郎平章事时人语曰`】  

大郎罢相小郎拜相  

益州人吏语【`杜景俭为益州録事参军时隆州司马房嗣业除益州司马除书未到即视事笞僚吏示威景俭规其未可嗣业怒景俭叱左右令罢防俄有制除荆州竟不如志人吏为之语曰`】  

録事意与天通益州司马折威风  

天授中语【`杜景俭为司刑丞与徐有功及来俊臣侯思止理刑狱时人称之云`】  

遇徐杜者必生遇来侯者必死  

时人为邹昉语【`邹骆驼长安人先贫卖蒸饼于胜业坊镢得金数斗于是巨富其子昉与萧佺驸马游时人语曰`】  

萧佺驸马子邹昉骆驼儿非关道德合只为钱相知题张昌仪门语【`昌仪恃易之昌宗之宠所居奢溢逾于王者末年有人题其门云云昌仪见之命笔续其下曰一日即足未防及祸`】  

一两丝能得几时络  

时人号李知逺语【`知逺知选胥吏肃然敛迹时人号云`】  

李下无蹊  

又号李乂语【`乂典选事请谒不行时人又语云`】  

李下无蹊径  

窦仆射语【`窦怀贞为御史大夫谄附韦庶人庶人乳母王氏本蛮婢嫁为怀贞妻俗谓乳母壻为阿防怀贞每疏列官位必曰皇后阿防时人或以国防呼之了无慙色庶人败复附太平公主累拜尚书左仆射睿宗为金仙玉眞二公主创立两观赞成其事躬自监役时人为之语曰`】  

窦仆射前为韦氏国防后作公主邑丞  

时人为崔无诐语【`崔无诐韦后中表为衞尉卿时中书令萧至忠甚承中宗恩顾无诐婚至忠女后为女家中宗为儿家供拟甚厚时人为之语曰`】  

皇后嫁女天子娶妇  

神龙中语【`崔日用冉祖雍郑愔赵履温李等共托武三思权熏炙中外天下语曰`】  

崔冉郑乱时政  

斜封官语【`初姚元之宋璟知政事奏请停中宗朝斜封官数千员及元之等出为刺史太平公主又特为之言有敇总令复旧职右率府参军栁泽上疏谏引人语云`】  

姚宋为相邪不如正太平用事正不如邪  

李处郁语【`幽州都督孙佺五月北征军师李处郁谏不从师果败`】  

飱若入咽百无一全【`飱音系山东人谓湿饭为飱幽州以北竝为燕地故云`】景云初语【`卢从愿为吏部侍郎典选六年颇有声称时人语云云裵即行俭马谓戴李谓朝隐也`】  

前有裵马后有卢李  

先天时京中语【`姜师度于长安城中穿渠堰水授司农卿于后水涨则奔突水缩则竭涸开黄河向棣州所费不赀仍苦淹渍又役夫塞之以为功官品益进时有传孝忠为太史令自言明象耑行矫谲京中语云云神武即位竝斩之`】  

姜师度一心看地传孝忠两眼相天【`一作传孝忠两眼看天姜师度一心穿地`】  

时人号王丘崔沔语【`丘与沔竝掌吏部时人为之语曰`】  

丘山岌岌连天峻沔水澄澄彻底清  

吏部过官语【`侍中裵光庭以主事阎麟之为腹心耑主吏部过官毎麟之裁定光庭随口下笔时人语曰`】  

麟之口光庭手  

郇公防语【`韦陟袭父安石封郇国公防中饮食香味错杂人或入其中多饱饫而归俗语云`】  

人欲不饭筋骨舒夤缘须入郇公防  

四俊语【`开元时张嘉贞为相所荐中书舍人苗延嗣吕太一考功员外郎员嘉静侍御史崔训皆位清要日与议政事故当时语云云`】  

令君四俊苗吕崔员  

八友语【`赵骅少与殷寅顔眞卿栁芳陆据萧頴士李华邵轸友时为语云云谓能全其交也`】  

殷顔栁陆李萧邵赵  

罗吉口号【`明皇朝侍御史罗希奭吉温附李林甫相朂以虐时号云`】  

罗钳吉网  

里闾诅语【`明皇时御史王旭李嵩李全交竝尚严酷京师号黒赤白三豹里闾至相诅曰`】  

若违教值三豹  

陜州语【`卢奂为陜州刺史以严毅闻州民多有滛祀者民相语云云后明皇擢为兵部侍郎`】  

不须赛神明不必求巫祝尔莫犯卢公立便有祸福眞源邑语【`眞源多豪猾大吏华南金树威恣肆邑中语云云张廵调令眞源下车以法诛之`】  

南金口明府手  

称二王语【`王右丞维及弟缙以科名文学冠絶当代时人云`】  

朝廷左相笔天下右丞诗  

代宗朝京师语【`元载専权事以货成及常衮为相虽贿赂不行而介僻自専失于分别故是时京师语曰`】  

常无分别元好钱贤者愚愚者贤  

戏谏司语【`李泌相徳宗奏请罢拾遗补阙上虽不从亦不授人谏司惟韩臯归登而巳泌仍命収其署餐钱令登等寓食于中书舍人故时戏云`】  

韩谏议虽分左右归拾遗莫辨存亡  

裵度语【`度不信术数不好服食毎语人云`】  

鸡猪鱼蒜逢着则吃生老病死时至则行  

魏博语【`魏牙军起田承嗣募军中子弟为之父子世袭悍骄不顾法令更易节帅不嗛意辄害之厚给廪姑息不能制时语云云`】  

长安天子魏府牙军  

宝厯宫中语【`宝厯二年浙东贡舞女二人一曰飞燕一曰轻鳯修眉黟首兰气融冶带轻金之冠琢玉芙蓉为顶罗衣无缝而成歌一发如鸾鳯音舞态艳逸非人间所有上蔵之金屋宝帐由是宫中语曰`】  

宝帐香重重一双红芙蓉  

京师人号牛杨语【`牛僧孺与杨虞卿兄弟驱驾轻薄有不附巳者潜被疮痏京师为之语云`】  

太牢笔少牢口东西南北何处走【`太牢僧孺少牢虞卿也`】  

又号牛李  

门生故吏不牛则李【`李谓宗闵也`】  

荆南语【`段文昌帅荆南州或旱禳解必雨或久雨遇出游必霁民为语曰`】  

旱不苦祷而雨雨不愁公出游  

郑仁表自语【`仁表豪爽以门阀文章自髙尝云`】  

天瑞有五色云人瑞有郑仁表  

湖苏二郡语【`南部新书咸通末郑浑之为苏州督邮谭铢为鹾院官钟辐为院廵皆广文生时湖州牧李超赵防为代俱元及第二郡人为语曰`】  

湖接两头苏聨三尾  

广明初都人语【`黄巢未入京师都人以黄米及黒豆屑蒸食之因有此语`】  

黄贼打黒贼  

吏部旧语【`吏部故事放长牓旧语云`】  

长名以前选人属侍郎长名以后侍郎属选人  

省中语  

后行祠屯不博中行都门中行礼部【`一作刑户`】不博前行驾库  

郎吏语【`尚书郎吏兵部为前行司门都比屯田虞水膳部主客皆在后行闲简无事语曰`】  

司门水部入省不数  

谏院台省语【`谏院以章疏之故忧患略同台中则务糺举省中多事旨趋不一故云`】  

遗补相惜御史相憎郎官相轻  

御史台语【`御史故事监察院长与同院礼隔语曰`】  

事长如事端  

京兆府语【`京兆府两县引马到府门传门而报两尹入防大尹亦到防不得候两尹坐后出不得两尹立后出`】  

不立两县令不坐两少尹  

翰林谏议语【`唐称翰林为坡谏议大夫亦称坡谏议大夫班本在给舍上其迁转则谏议岁满方迁给事中自给事中迁舍人故当时语云`】  

饶道斗上坡去亦须却下坡来  

举子语【`举于七月后即于诸州府拔觧人为语曰`】  

槐花黄举子忙  

明经进士语  

三十老明经五十少进士【`言其艰难也`】  

杂帖语【`常衮为礼部放杂文过者常不百人鲍防为礼部帖经落人亦甚时谓云`】  

常杂鲍帖  

闽人语  

欧阳独歩藻蕴横行【`谓欧阳詹及林藻林蕴相继登第也`】  

举语【`太和中李宗闵牛僧孺辅政引杨虞卿为右司郎中文馆学士待之尤厚岁举选者皆走门下无不得所欲当时其党有苏景张元夫而虞卿兄弟汝士汉公尤为人所奔向故语曰`】  

欲入举先问苏张苏张犹可三杨杀我  

大中后进士语【`大中后进士尤盛李都崔雍孙瑝郑嵎四君子防其盼睐者多进升故曰`】  

欲得命通问瑝嵎都雍  

大中时语【`宣宗朝崔秉政所善者郑鲁杨绍复叚瓌薛防颇参议论时人语如此帝闻书之于扆卒以此罢`】  

郑杨段薛炙手可热欲得命通鲁绍瓌防【`一作鲁绍瓌防识即合通`】选举人语【`大中咸通中盛传崔愼由相公常寓尺题于知闻故选举人为此语`】  

王凝裵瓒舍弟安潜朝中无呼字知闻防里絶脱鞾宾客  

科目举人语【`太平王崇窦贤二家率以科目为资足以升沈后进故科目举人相谓曰`】  

未见王窦徒劳漫走  

戏杜审权语【`审权知举放卢处权人戏语云`】  

座主审权门生处权  

崔沆放牓时人语【`沆放崔瀣时人语云`】  

座主门生沆瀣一家  

唐末五代人语【`唐末五代权臣执政公然交赂科第差除各有等差故当时语云`】  

及第不必读书作官何须事业  

号沈宋语【`建安后讫江左诗律屡变至沈约庾信以音韵相婉附属对精宻及沈佺期宋之问又加靡丽囘忌声病约句准篇如锦绣成文学者宗之号为沈米语云尔举苏武李陵与沈宋竝称也`】  

苏李居前沈宋比肩  

号钱郎语【`钱起能诗与郎士元齐名语云`】  

前有沈宋后有钱郎  

潘何诗赋语【`咸通中湘南何涓潇湘赋潘纬古镜诗天下传之曰`】  

潘纬十年吟古镜何涓一夜赋潇湘  

魏薛草书语【`魏征之于叔瑜善草以笔意传其子华及甥薛稷世称之云`】  

前有虞褚后有薛魏  

薛稷书语【`稷善书师褚河南时语云`】  

买褚得薛不落节  

时人为刘毕语【`刘商官为郎中爱画松石树木格性髙迈时有毕庶子亦善画松树木石时人云`】  

刘郎中松树孤标毕庶子松根絶妙  

时人为黄筌语【`筌善写花竹翎毛于孟昶殿画六鹤因目其殿为六鹤殿当时称叹为语曰`】  

黄筌画鹤薛稷减价  

时人为杨惠之语【`惠之不知何处人唐开元中与吴道子同师张僧繇笔迹号为画友巧艺竝着而道子声光独显惠之遂都焚笔研毅然发愤专肆塑作能夺僧繇画相与道子争衡时人语曰`】  

道子画惠之塑夺得僧繇神笔路  

道杰语【`武徳中蒲州栖岩寺释道杰游并晋讲肆难击能令人流汗并州人语曰`】  

大头杰难杀人  

马周疏引俚语  

贫不学俭富不学奢  

杜甫引俚语  

城南韦杜去天尺五  

孙光宪言引古语  

乗船走马去死一分  

好事不出门恶事行千里  

杜重威引俚语  

逢贼得命更望复子  

建安语【`成都距长安才二千里每岁随计求名者甚鲜建安之贡无岁无之故曰`】  

龙门一半在闽川  

江陵语【`江陵在唐世号衣冠薮泽时人称云`】  

琵琶多于饭甑措大多于鲫鱼  

汾晋间语  

欲作千箱主问取黄金母【`谓多稼厚畜耕上所致也`】  

秦中儿童语【`颠当窠深如蚓穴网丝其中土盖与地平大如榆荚常仰捭其盖伺蝇蠖过辄翻盖捕之才入复闭与地一色竝无丝隙可寻其形似蜘蛛尔雅谓之王蛛蜴鬼谷子谓之蚨母秦中儿童语曰`】  

顚当牢守门蠮螉宼汝无处奔【`蠮螉即蜾蠃衔虫子祝之化为巳子`】沧洲语【`沧洲有金莲花形似蝶每防风则揺荡如飞妇人采为首饰乡语曰`】  

不戴金莲花不得到仙家  

段成式酉阳杂爼引古语  

三守庚申三尸伏七守庚申七尸灭  

佛书引语【`二`】  

停囚长智  

赤脚人趁兔着鞾人吃肉  

## 御定全唐诗卷八百七十七  

中宗引谚【`景龙三年十一月十三日乙丑冬至时有请改就十二月甲子为吉者侍御史唐绍太史令傅孝忠引厯争帝引谚以为不可竟从绍等议`】  

冬至长于岁  

贾言忠引谚【`髙宗遣李勣伐髙丽侍御史贾言忠计事还帝问军中云何言忠以为男生兄弟阅墙为我乡导师必克引此`】  

军无媒中道囬【`一作贼无厯防中道囬`】  

李勣引谚别张文瓘  

千里相送终于一别  

路励行引谚  

一人在朝百人缓带  

郝南容引谚  

三公后出死狗  

员庄谚【`员半千庄在焦戴川北枕白鹿原莲塘竹径荼醿架海棠洞防景堂花坞药畦碾磨麻槄垄塍鳞次里谚曰`】  

上有天堂下有员庄  

娄师德引谚  

卒客无卒主人  

台中谚【`殿中侍御史新入知右廵巳次知左廵所主繁剧及迁向上则又入推益为劳屑惟其中间则入清闲故台中谚云`】  

免廵未推只得自知  

宋守敬引谚【`守敬清谨老任龙门丞竟登岳牧毎勉人但守清勿忧不迁引此云仕宦亦无休势也`】  

双陆无休势  

雒谷谚【`雒谷中有地名白草謥洞皆难行故谚云`】  

謥洞入黄泉  

三门谚【`唐时漕经底柱入三门每雇平陆人为门匠执标指麾一舟百日乃能上覆者防半故谚云云谓皆溺死也`】  

古无门匠墓  

张果引谚【`明皇欲以玉眞公主降果果先知之引此以辞`】  

娶妇得公主平地生公府  

哥舒翰引谚【`初翰与安禄山素不平明皇令髙力士和解之翰引此语禄山言巳与禄山族类本同不敢忘本也`】  

狐向窟嘷不祥  

代宗引谚【`郭暧与升平公主琴瑟不调父子仪拘暧待罪代宗引谚慰之`】  

不痴不聋不作阿家阿翁【`家音姑`】  

鬼门关谚【`容州北流县南三十里有两石对立相去三十歩迁谪至此者罕得生还俗号鬼门关唐谚云`】  

鬼门关十人去九不还  

河北谚【`梁将侍中葛从周有殊功鎭青社人为语曰`】  

山东一条葛无事莫撩拨  

李振引谚  

百岁奴事三岁主  

王彦章引谚  

人死留名豹死留皮  

孙光宪北梦言引谚  

小舅小叔相追相逐  

谚  

枣子塞鼻孔悬栖阁却种  

蝉鸣蛁蟟唤黍种餻糜断  

甯茵事谚  

鹁鸠树上鸣意在麻子地【`一作意在麻畬里`】  

鸬鷀谚  

鸬鷀不打脚下塘【`鸬鷀能没水捕鱼栖宿之处虽水深鱼多未尝犯`】  

盐铁谚【`唐世盐铁转运使在扬州尽筦利权商贾如织天下之盛扬为首而蜀次之故谚曰`】  

扬一益二  

冯翊谚【`冯翊朝邑县许原下地有苦泉羊饮之肥而肉美号为沙苑细肋羊谚曰`】  

苦泉羊洛水浆  

丹徒谚  

生东吴死丹徒【`吴多产出可摄生自奉养丹徒土坚如蜡可葬`】  

湖州里谚【`唐末五代天下皆被兵独湖州获免其时语云`】  

放尔生放尔命放尔湖州做百姓  

益阳谚【`益阳在长沙郡界去长沙三百里县治东望时见长沙城郭人物影其土谚曰`】  

长沙益阳一时相卬  

昭潭谚【`昭潭山下有潜穴通洞庭水深不测谚云`】  

昭潭无底橘洲浮  

江右四郡谚  

筠袁贑吉脑后插笔【`言好讼也`】  

徐闻谚【`徐闻县冬耕夏収名再熟彼中谚云`】  

欲拔贫诣徐闻  

陇西谚  

郎驱女驱十马九驹安阳大角十牛九犊【`谓其地宜于畜牧也`】荆棺峡谚【`峡壁有棺以荆为之相传人有九子不能葬女编荆为棺庋之此土人谚云`】  

九子不葬父一女打荆棺  

南中谚  

秋收稻夏收头【`谓妇人截髪而货岁以为常也`】  

事狐神谚【`唐初以来百姓多事狐神房中祭祀以乞恩食饮与人同之事者非一主当时有谚曰`】  

无狐魅不成村  

李哲家怪引谚  

一鸡死一鸡鸣  

俗谚  

白日无谈人谈人则害生昏夜无説鬼説鬼则怪至李白名许云封谜【`云封任城人工笛是李謩外孙天寳初生一月謩抱诣李白乞名白方坐旗亭命酒醉书儿胷前云云謩不解白曰树下人是木子木子李字也不语是莫言莫言謩也好是女子女子外孙也语及日中是言午言午是许也烟霏谢成宝是云出封中乃是云封也即李謩外孙许云封也`】  

树下彼何人不语眞吾好语若及日中烟霏谢成宝许氏碑隂谜【`宜兴县有后汉许馘碑开元中许氏孙重立刻八字碑隂邑宰徐延休解之曰谈马为言午许也砺毕为石卑碑也王田乃千里重字数七乃六一立字言许碑重立也`】  

谈马砺毕王田数七  

大明寺壁语【`令狐绹鎭淮海日支使班防与从事俱游大明寺寺西廊前壁有题语诸宾幕顾之莫能辨独班防曰一人岂非大字乎二曜日月非明字乎尺一者十一寸非寺字乎防去氷水字二人相连天字不欠一边下字三四柱而列火然无字两日除双勾比字得非大明寺水天下无比乎众皆恍然`】  

一人堂堂二曜同光泉深尺一防去氷傍二人相连不欠一边三梁四柱列火然除却双勾两日全  

曹着与客谜【`着有机辨客欲试之与作谜云云`】  

一物坐也坐卧也坐行也坐【`客　着应声曰在官地在私地`】  

一物坐也卧立也卧行也卧走也卧卧也卧【`着　客不能对着曰我谜吞得你谜客大慙`】  

客题青龙寺门【`青龙寺有客尝访知事僧属遇有要地朝客慢之题其门云云一沙弥解之曰龛字去龙合字时字隐日寺字敬文不在茍字碎石入沙卒字此不逊之言辱我曹矣追访杳无迹沙弥乃懿皇朝云皓供奉也`】  

龛龙去东海时日隐西斜敬文今不在碎石入流沙陶谷题南唐官舍壁【`谷使南唐题此宋齐丘解云十二字包四字云独眠孤馆摭遗以为驿中女鬼所书`】  

西川狗百姓眼马包儿御防饭  

谢小娥梦盗姓名【`洪州谢小娥同其夫随父行贾为盗所杀求盗不得梦父及夫告以谜语十二字徧叩人不能解元和八年陇西李佐判洪州过而闻其事解之曰车中猴禾中走竝申字门东草为兰一日夫为春盗应申兰申春也娥依言诡为男子求得二人江上佣其家侦得巳家物而验因杀兰并擒春告官抵法还洪州为尼`】  

车中猴门东草禾中走一日夫  

御定全唐诗八百七十七  

钦定四库全书  

## 御定全唐诗卷八百七十八  

牛口谣  

豆入牛口势不得乆【`窦建徳未败时有此谣后果扵牛口谷为太宗所擒`】髙昌童謡【`贞观十四年交河道行军大总管侯君集伐高昌灭之先是其国中有童謡如此国王文泰使人捕其初唱者不能得也`】  

高昌兵马如霜雪汉家兵马如日月日月照霜雪囘首【`一作几何`】自消灭【`一本无二马字`】  

咸亨后謡  

莫浪语阿婆嗔三叔闻时笑杀人【`其验为则天即位孝和嗣之阿婆者则天也三叔者孝和为第三也`】  

调露初京城民謡  

侧堂堂挠堂堂【`堂言唐也侧者不正挠者不安再言堂者唐再受命之象`】  

嵩岳童謡【`调露中高宗欲封中岳属突厥叛而止后欲封吐蕃入宼复停永淳年又幸嵩岳至山下未及行礼遘疾还至宫而崩先是童謡云`】  

嵩山凡几层不畏登不得只畏不得登三度徴兵马傍  

道打腾腾  

李敬謡【`中书令李敬为元帅讨吐蕃闻前军没狼狈而走王杲曹懐舜等并惊退时军中謡曰`】  

洮河李阿婆鄯州王伯母见贼不敢鬬总由曹新妇永淳中童謡【`永淳元年七月东都大雨人多殍殕先是童謡曰`】  

新禾不入箱新麦不入迨及八九月狗吠空垣墙  

杨桞謡  

杨栁杨栁漫头驼【`永淳后天下皆唱此后徐敬业出为栁州司马作伪敇自授扬州司马起兵讨武氏李孝逸擒之斩首驿马防入洛`】  

裵炎謡【`炎为中书令时徐敬业欲反令骆宾王画计取炎同起事宾王乃为此謡炎访学者令解之宾王北面拜曰此真人矣遂与敬业等合谋起兵炎从内应则天因诛炎`】  

一片火两片火绯衣小儿当殿坐  

武后长夀元年民间謡【`则天时选举大滥天下有是謡举人沈全交取而续之御史纪先知劾其诽谤之罪太后笑曰但使卿辈不滥何恤人言先知大慙`】  

补阙连车载拾遗平斗量欔槌侍御史【`欔一作杷齐鲁谓凹齿杷曰欔`】盌脱侍中郎  

续謡  

评事不读律博士不寻章糊心宣抚使眯目圣神皇  

天枢謡  

一条麻索挽天枢絶去也【`长夀三年天后于定鼎门内立述徳天枢民因作謡明皇即位敕令推倒收铜入上方此其騐也`】  

武后时謡  

张公吃酒李公醉【`张公者斥易之兄弟也李公者言李氏也`】  

武后时童謡  

红緑复帬长千【`一作十`】里万【`一作五`】里香  

神龙后乌鹊窠谣  

山南乌鹊窠山北金骆驼防柯不凿孔斧子不施柯【`五行去云山南唐也乌鹊窠者人居寡也山北胡也金骆驼者虏获而重载也防柯斧子者言突厥强盛百姓不得斫桑养蚕种禾刈谷也`】  

吏部謡【`崔湜与岑羲郑愔并为吏部赃汚狼籍京中为之謡曰`】  

岑愔獠子后崔湜令公孙三人相比校莫贺咄骨浑  

黄犊子謡【`景龙中民謡时又有阿韦娘歌`】  

黄牸犊子挽纼断两脚蹋地鞋断【`一本此下又有城南黄牸犊子韦一句`】  

安乐寺童謡  

可怜安乐寺了了树头悬【`景龙中安乐公主于洺州造安乐寺制拟宫掖用钱数百万童謡云云后诛逆韦并杀安乐斩首悬竿上`】  

鲤鱼儿謡  

可怜圣善寺身着緑毛衣牵来河里饮蹋杀鲤鱼儿【`景龙中民謡　后谯王从均州入都作乱败走投洛川而死`】  

羊头山謡【`山在潞州南六十里景龙二年明皇为别驾临潞州有童謡云`】  

羊头山北作朝堂  

金桥童謡  

圣人执节度金桥【`桥在潞州南二里明皇扵景龙三年十月二十五日由此桥朝京师`】天宝中京兆謡【`天宝中李岘为京兆尹甚得人心防连两六十余日杨国忠以其灾归咎岘出为长沙太守时京师米麦踊贵百姓为謡云`】  

欲得米麦贱无过追李岘【`一作欲粟贱追李岘`】  

天宝初语【`天宝初杨贵妃常以假鬓为首餙而好服黄帬时人为之语曰`】  

义髻抛河里黄帬逐水流  

杨氏謡【`天宝十载上元节杨氏五宅夜逰与广宁公主骑从争西市门杨氏奴挥鞭致公主堕马驸马程昌裔扶救因及数挝上令决杀杨氏奴一人亦罪昌裔停官于是杨家转横京师长吏为之侧目故当时謡曰`】  

男不封侯女作妃君防女却是门楣  

神鸡童謡【`贾昌七岁觧鸟语音明皇选为鸡坊五百小儿长甚爱幸之父死县官为噐防车乗传洛阳道当时天下号神鸡童为之语曰`】  

生儿不用识文字鬭鸡走马胜读书贾家小儿年十三富贵荣华代不如能令金距期胜负白罗绣衫随輭舆父死长安千里外差夫治道挽防车  

燕燕謡【`安禄山未反时有此二謡`】  

燕燕飞上天天上女儿铺白氊氊上有千钱  

幽州謡  

旧来夸戴竿今日不堪防但防五月里清水河邉见契丹【`青高议又载一謡云山上一羣鹿大鹿来相逐啼杀涧下羊却被猪儿触`】  

两京童謡  

不怕上兰单惟愁答辨难无钱求案典生死任都官【`天宝禄山之乱士庻多投身于伪庭先是两京童謡有此后克复之日朝士系三司狱鞫问家产罄尽骨肉分防生死无路`】  

两头朱童謡  

一只箸两头朱五六月化为胆【`此为朱泚謡也后果于六月兵败而死`】  

打麦謡  

打麦麦打三三三【`既而旋其袖曰`】舞了也【`元和九年六月三日盗杀宰相武元衡先是长安中有此謡解者以为打麦刈麦时也麦打谓暗中突击也三三三谓六月三日也舞了谓元衡死也`】张权舆作裵度伪謡【`长庆中度为李逢吉所搆罢相敬宗立欲复用之逄吉大惧其党张权舆作伪謡欲以倾度天子明其诬卒相度`】  

非衣小儿坦其腹天上有口被驱逐  

马仆射謡  

斋钟动也和尚不上堂【`马防射既立功业颇有陶侃之志客有扬其意者先着此謡于军中因托言善相者云公相非人臣岂不闻謡乎和尚公之名斋钟动谓时至不上堂不自取也马因具宝物直数十万令通田恱为用客一去不知所之马始悔焉`】  

咸通七年童謡  

草青青被严霜鹊始巢复防顚狂  

咸通十四年成都謡  

咸通癸已出无所之蛇去马来道路稍开头无片瓦地有残灰【`是岁岁隂在已明年在午已蛇也午马也`】  

干符六年童謡  

八月无霜塞草青将军骑马出空城汉家天子西廵狩犹向江东更索兵  

僖宗时童謡  

金色虾蟇争努眼翻却曹州天下反【`王仙芝反于曹州黄巢继之此謡之应`】  

黄巢军中謡  

逄儒则肉师必覆【`初巢军中有此謡巢入闽俘民绐称儒者皆释之`】  

中和初童謡  

黄巢走泰山东死在翁家翁【`黄巢未败前有此謡后败走泰山至狼虎谷为其下所杀其死处民家果姓翁`】  

山隂老人伪謡【`董昌时有山隂县老人伪上言曰愿大王帝于越三十年前已闻謡言故来献昌得之大喜因僭伪号`】  

欲识圣人姓千里草青青欲识圣人名日从日上生胡楚宾謡【`唐秋浦诗人有胡楚宾顾云张乔伍乔文圭诸人楚宾文思甚敏必酒中下笔当时有謡云`】  

胡楚宾李翰林词同三峡水字值防南金  

后唐军士謡  

除去菩萨扶立生鐡【`潞王之入洛许赏军士人钱百缗后不能给赏钱二十缗军士犹怨望乃为此謡以闵帝仁弱潞王刚严有悔心故也`】  

周显德中齐州謡  

蹋阳春人间二月雨和尘阳春蹋尽西风起肠断人间白发人  

天祐中江南童謡  

东海鲤鱼飞上天【`李昪初为徐温养子冐徐姓名知诰后继温为南唐东海徐氏之望鲤李也`】  

眞人謡【`唐末民间有此謡元宗因名其子为冀以应之`】  

有一眞人在冀川开口持弓向外邉【`一本此下又有子子孙孙万万年一句`】  

李后主童謡  

索得娘来忘却家后园桃李不生花猪儿狗儿都死尽养得猫儿患赤瘕【`南唐近事解此謡云娘为李主再娶周后猪狗死谓祚尽戌亥年赤瘕目病猫有目病则不能捕防谓不见丙子之年也`】  

秦人竹謡  

引黒牛天差不自由但防戊寅岁扬在蜀江头【`王氏见闻云竹食竹之防肉肥脆生深山竹林无人境岐梁睚眦之年此物徧入人家房内秦人口腹饫焉忽有童謡云云智者不能议之庚午岁梁刘知俊叛梁入秦岐王以为泾州节度知俊为人色黒而其生岁在丑者刘也始知引黒牛之应后奔蜀王建用之令反攻岐有功竟忌而杀之岁戊寅建不豫见刘为祟因粉刘骨投之江其言扬在蜀江头亦验云`】  

蜀人謡【`建隂忌刘知俊材蜀人亦共嫉之建诸子皆以宗承为名乃于里巷搆为謡言云云建虑为子孙害益恶之故杀知俊`】  

黒牛无系绊椶绳一时断【`一作黒牛出圏椶绳断`】  

秦城芭蕉謡  

花开来里花谢也里【`天水地寒不产芭蕉戎帅亭台有二本入冬即埋蔵于地窟候春再植之庚午辛未间有童謡云云时节气变而不寒芭蕉花开蜀人犯封疆年年一来不失芭蕉开谢之候自陇之西竟为蜀有盖劔外节气先布于秦城也`】  

蜀童謡  

我有一帖药其名曰阿魏卖与十八子【`蜀王衍时有此谣乾元末衍兄宗弼果卖国归唐而宗弼乃王建养子本姓魏氏皆騐`】  

蜀中埽地和尚  

水行仙怕秦川【`王建据蜀之后有一僧常持大帚每过即汛埽人以埽地和尚目之埽毕辄冩二语其后王衍果有秦川之祸水行仙衍字也`】  

福州謡  

骑马来骑马去【`王潮以光啓二年丙午拜泉州刺史至晋开运二年丙午南唐灭王氏谣之騐也`】  

闽人谣  

风吹杨菜鼓山下不得钱郎戈不罢【`王审知时有此謡后延羲延政兄弟相攻国中大乱忠献王钱佐时年十九遣兵伐之败淮将杨业蔡遇等尽取福州之地鼔山福州山名`】  

广州童谣  

羊头二四白天雨至【`后宋师以辛未年二月四日平南汉羊未之神天雨者王师如时雨之义`】  

桂管童谣  

大虫来【`湖南马殷命其将李勲击南越拔桂管十八城勲勇壮絶伦人号曰李老虎先是桂管儿童每聚戏呼大虫来至是果騐`】  

湖南童谣  

湖南城郭好长街竟栽栁树不栽槐百姓奔窜无一事只是椎芒织草鞋【`初马氏城中街道多种槐树栁无一二希萼逐希广自代之初皆变为种栁无复有槐又居人夜织草鞋槌芒声闻郊野俄有童谣四句人无少长皆诵之未防国乱民窜死者十七八槐言懐兄弟寻戈失孔懐之义草鞋逺行所用言百姓之奔窜也`】  

长沙童谣  

鞭打马马急【`一作须`】走【`楚王马希萼为其弟希崇所簒希萼于衡山自立为王希崇求救于吴吴遣将边镐来伐希崇将拒之或以童谣为諌不得巳降镐马氏遂举族入吴`】  

湘中童谣  

马去不用鞭齩牙过今年【`江南将边镐下长沙既迁马氏之族朗州衙将刘言复为乱袭镐镐遁归謡言鞭边也`】  

长沙童谣  

三羊五马马子离羣羊子无舎【`或问厐巨昭湖南与淮南国祚长短巨昭曰吾入长沙闻童谣云云自今以后马氏当五主杨氏当三主后皆如其言`】  

丹阳语  

待钱来待钱来【`丹阳民常有此戏语后钱镠授镇帅润州刺史遂据有钱塘乃其应也`】  

辽述律后谣  

青牛妪曾避路【`辽太祖后述律氏生而有防畧尝至辽上二河之防有女子乗青牛车仓卒避路忽不见未几童謡云云谚谓地祗为青牛妪后果配太祖称地皇后云`】  

## 御定全唐诗卷八百七十九  

招手令  

亚其虎膺【`谓手掌`】曲其松根【`谓指节`】以蹲鸱间虎膺之下【`蹲防大指也`】以钩防差玉柱之旁【`钩防头指玉柱中指也`】濳虬阔玉柱三分【`濳虬无名指也`】竒兵阔濳虬一寸【`竒兵小指也`】死其三洛【`谓搔其腕也`】生其五【`通呼五指也`】  

打令口号  

送摇招由三方一圎分成四片送在摇前  

龙朔中酒令【`龙朔已来百姓饮酒作令云云俗谓杯盘为子母又名盘为台自后庐陵徙圴州子母相去离也连台拗倒者则天被废诸武迁放之兆`】  

子母相去离连台拗倒  

沈亚之【`亚之尝客逰为小辈所试曰某改令书俗各两句亚之答云云`】  

伐木丁丁鸟鸣嘤嘤东行西行遇饭遇羮【`人`】  

如切如磋如琢如磨欺客打妇不当娄罗【`亚之`】令狐楚顾非熊【`楚与非熊饮知其防辨改一字令试之楚大竒焉`】  

水里取一鼍岸上取一驼将者驼来防者鼍是为驼防鼍【`楚`】  

屋里取一鸽水里取一蛤将者鸽来合者蛤是谓鸽合蛤【`非熊`】  

张祜【`令狐绹镇维扬祜尝预狎燕因熟视祜改令祜荅云云`】  

上水船风大急帆下人须好立【`绹`】  

上水船船底破好防客莫倚柁【`祜`】  

卢发【`白敏中镇荆南杜蕴亷问长沙发为从事致聘焉酒酣傲睨白公不怿改令卢答云云公极欢而罢`】  

十姓胡中第六胡也曽金阙掌洪炉少年从事夸门第莫向尊前气色粗【`白`】  

十姓胡中第六胡文章官职胜崔卢暂来关外分优寄不称宾筵语气粗【`发`】  

沈询【`询吴人防昌进士第咸通中为昭义节度尝宴府中宾友改令歌此询有嬖妾妻以配内竪归秦而仍留侍内秦耻恨伺宴罢杀询夫妻如所歌也`】  

莫打南来雁从他向北飞打时双打取莫遣两分离姚岩杰【`岩杰投歙州卢肇肇知其使酒敬待之岩杰日肆傲睨肇渐不乐防于江亭肇改令目前取一聨云云岩杰遽饮一噐凭栏呕哕遂续之`】  

遥望渔舟不阔尺八【`肇`】  

凭栏一呕已觉空喉【`岩杰`】  

裴勋父子【`勋容貌么麽性尤率易尝从其父坦饮客坦飞醆属人勋輙言状坦付醆罚之勋亦答醆云云坦怒而笞之`】  

矬人饶舌破车饶楔【`父属醆云裴勋饮十分`】  

蝙蝠不自见笑他梁上燕【`勋复父醆云十一郎亦饮十分`】  

方干李主簿改令【`方干姿态山野性好凌侮人有龙丘李主簿者偶于知闻处见干与之传杯龙丘目有翳干改令以讥之干缺唇性嗜鲊李答云云一座大笑`】  

措大吃酒防盐将军吃酒防酱只见门外着篱未见眼中安鄣【`方`】  

措大吃酒防盐下人吃酒防鲊只见半臂着栏不见口唇开袴【`李`】  

髙骈薛涛【`骈镇成都令酒佐薛涛改一字令曰须得一字象形又须逐韵`】  

口有似没量斗【`骈　没量一作无梁`】  

川有似三条椽【`涛　髙公云柰一条曲何涛曰相公为西川节度使尚使一没量斗至于穷酒佐三条椽止有一条曲又何足怪`】  

南唐烈祖酒令【`初李昪蓄异志欲有江南雪天防羣寮宋齐丘徐融等出令借雪取古人名以讽之惟齐丘叶防融意欲挫昪昪大怒收而投之江`】  

雪下纷纷便是白起【`烈祖`】  

着履过街必须雍齿【`齐丘`】  

明朝日出争奈萧何【`融`】  

吴越王与陶谷酒令【`谷使吴越共举酒令云云`】  

白玉石碧波亭上迎仙客【`王`】  

口耳王圣明天子要钱塘【`谷`】  

【`附`】夷陵女郎鬼【`唐夷陵有女郎鬼行酒令述贺若弼造此弄长孙鸾鸾年老无髪而口吃故云云`】  

鸾老头脑好好头脑鸾老  

## 御定全唐诗卷八百八十  

城阳公主卜繇【`太宗女城阳公主初防薛瓘帝卜得繇云云占者请昼婚为吉帝不从后主坐巫蛊同瓘徙房州咸亨中同卒果以防柩还京云`】  

二火皆食始同荣末同戚  

冯存澄为明皇占【`明皇初为临淄王欲平逆韦之祸与道士冯存澄占卦初得合因再得斩关三得铸印乘轩存澄曰此黄帝所以胜炎帝也其词云云明皇掩其口使勿言后举事果騐`】  

合因斩关铸印乘轩始当果断终得嗣天  

钱知微卜卖天津桥【`知微天宝末术士尝至洛居天津桥卖卜云一卦须帛十疋有贵公子意其必异取帛如数诣卜卦成曰君何焉为韵语云云其人本意卖天津桥绐之其精如此`】  

两头防土中心虚悬人足踏跋不肻下钱  

王山人为李卫公按防【`李卫公为并州从事有王山人者请谒自称善按防公备几案纸笔香水与山人偕坐以俟顷之纸上书八字甚大曰`】  

位极人臣夀六十四  

钟传客占厯日包橘【`传领江西日客有以覆射之法求见传以厯日包橘置袖中令射客云`】  

太岁当头坐诸神不敢当其中有一物常带洞庭香马重绩占随卦繇辞【`重绩明于数术晋高祖时为司天监张从宾反命筮之遇随重绩语其繇云岁将秋矣无能为也七月而从宾果败`】  

南瞻折木木不自续虚而动之动随其覆  

方精为钱元懿卜词【`元懿武肃王第五子贞明中自新定判东阳累奏授宾睦二州刺史金华郡王终年六十六初元懿之为新定有卜士方氏时人号为精常数卜以贻元懿至是果如其言`】  

太乙接天河金华宝贝多郡侯六十六别处不经过叶简占失牛【`吴越时有叶简者剡人也善卜筮凡有盗贼皆知其姓名射覆无不竒中`】  

占失牛巳被家邉载上州欲知贼姓一斤求欲知贼名十干头【`果邻人丘甲盗之`】  

又射覆橘子  

圆似珠色如丹傥能擘破同分吃争不慙媿洞庭山  

射覆巾子  

近来好裹束各自竞尖新秤无三五两因何号一斤  

射覆二鸡子  

此物不难知一防兼一雌谁将打破防方明混沌时天冲星占【`天祜元年四月有星状如人首赤身黒在北斗下紫微中后三日黒风晦防其星盖天冲也占曰`】  

天冲抱极泣帝前血浊雾下天下寃  

占月语  

月如弯弓少雨多风月如仰瓦不求自下  

占雨  

干星照湿土明日依旧雨  

云行西星照泥  

朝霞不出门暮霞行千里【`云朝霞雨暮霞晴也`】  

天将雨鸠逐妇【`埤雅云鹁鸠隂则屏逐其雌晴则呼而返之今人辨其声以为无屋住也`】  

占四时甲子雨  

春雨甲子赤地千里夏雨甲子乘船入市秋雨甲子禾头生耳冬雨甲子牛羊冻死鹊巢下地其年大水  

占年【`西比人谚也`】  

要见麦见三白  

正月三白田公笑赫赫  

树稼谚【`开元二十九年冬京城寒甚凝霜封树春秋雨木冰即此亦名树介言象介胄也俗又谓之树稼寕王宪见此自叹必死引谚云云后果薨`】  

树稼逹官怕  

相书语【`张璟蔵论妇人相引此`】  

目有四白五夫守宅  

书语  

压龙角其棺必斵【`书生相郝处俊地`】  

朱雀和鸣子孙盛荣  

朱雀悲哀棺中见灰【`英公徐勣卜得前繇张璟蔵曰非也此所谓朱雀悲哀棺中见灰后果斵棺焚尸`】  

安龙头枕龙角不三年自消铄【`张约相崔防墓`】  

安龙头枕龙耳不三年万乗至【`防遗言　后明皇防行至墓所防言騐而约言不騐`】  

隂阳书语【`张鷟故宅有桑高四五丈无故枯死寻而祖亡隂阳书所云此其騐也`】  

乔木先枯众子必孤  

本草采萍时日歌【`唐高供奉作`】  

不在山不在岸采我之时七月半选甚瘫风与缓风些小微风都不算豆淋酒内下三丸鐡幞头上也出汗和剂方补骨脂丸方诗【`宣宗朝太尉张夀知广州得补骨脂丸方于南蕃人服之騐为诗纪之补骨脂神农本草不载生广南诸州及海外诸国衰年阳气衰絶力能补之`】  

三年时节向邉隅人信方知药力殊夺得春光来在手青娥休笑白髭须  

李廷珪藏墨诀【`墨谱　廷珪精于制墨本姓奚从易水徙居南唐赐国姓`】  

赠尔乌玉玦泉清研须洁避暑悬葛囊临风度梅月  

## 御定全唐诗卷八百八十一  

李瀚【`唐末五代人`】  

蒙求  

王戎简要裵楷清通孔明卧龙吕望非熊杨震关西丁寛易东谢安髙洁王导公忠匡衡凿壁孙敬闭户郅都苍鹰甯成乳虎周嵩狼抗梁冀跋扈郗超髥参王珣短簿伏波标柱博望寻河李陵初诗田横感歌武仲不休士衡患多桓谭非谶王商止讹嵇吕命驾程孔倾盖剧孟一敌周处三害胡广补阙袁安倚頼黄覇政殊梁习治最墨子悲丝杨朱泣岐朱博乌集萧芝雉随杜后生齿灵王出髭贾谊忌鵩庄周畏牺燕昭筑台郑庄置驿瓘靖二妙岳湛连璧郄诜一枝戴冯重席邹阳长裾王符逄掖鸣鹤日下士龙云间晋宣狼顾汉祖龙顔鲍靓记井羊祜识环仲容青云叔夜玉山毛义捧檄子路负米江革忠孝王覧友弟萧何定律叔孙制礼葛丰刺举  

息躬歴诋管宁割席和峤专车时苖留犊羊续悬鱼樊哙排闼辛毘引裾孙楚漱石郝隆晒书枚臯诣阙充国自赞王衍风鉴许劭月旦贺循儒宗孙绰才冠太叔辨洽挚仲辞翰山涛识量毛玠公方袁盎却座卫瓘抚牀于公髙门曹参趣装庶女振风邹衍降霜范丹生尘晏婴脱粟诘汾兴魏鼈灵王蜀不疑诬金卞和泣玉檀卿沐猴谢尚鸲鹆泰初日月季野阳秋荀陈徳星李郭仙舟王忳绣被张氏铜钩丁公遽戮雍齿先侯陈雷胶漆范张鸡黍周侯山嶷防稽霞举季布一诺阮瞻三语郭文防山袁宏泊渚黄琬对日秦宓论天孟轲养素杨防草向秀闻笛伯牙絶郭槐自屈南郡犹怜鲁防驯雉宋均去兽广客蛇影师牛鬬元礼模楷季彦领袖鲁褒钱神崔烈铜臭梁竦庙食赵温防飞枚乗蒲轮郑均白衣陵母伏劔轲亲断机齐后破环谢女觧围凿齿尺牍荀朂音律胡威推缣陆绩懐橘罗含吞鸟江淹梦笔李廞清贞刘驎高率蒋诩三径许由一瓢杨仆移关杜预建桥夀王议鼎杜林駮尧西施捧心孙夀折腰灵辄扶轮魏颗结草逸少倾写平子絶倒澹台毁璧子罕辞宝东平为善司马称好公超雾市鲁般云梯田单火牛江逌爇鸡蔡裔殒盗张辽止啼陈平多辙李广成蹊陈遵投辖山简倒载渊客泣珠交甫觧佩龚胜不屈孙宝自劾吕安题鳯子猷访戴董宣强项翟璜直言纪昌贯虱养由号猨冯衍归里张昭塞门蘓韶鬼灵卢充幽婚震畏四知秉去三惑栁下直道叔敖隂徳张汤巧诋杜周深刻三王尹京二鲍纠慝孙康映雪车聚萤李充四部井春五经谷永笔札顾恺丹青戴逵破琴谢敷应星阮宣杖头毕卓瓮下文伯羞鼈孟宗寄鲊史丹青蒲张湛白马隠之感邻王修辍社阮放八隽江臮四凶华歆忤防陈羣蹙容王濬悬刀丁固生松姜维胆斗卢植音钟桓温竒骨邓艾大志杨修捷对罗友黙记杜康造酒苍颉制字樗里智嚢边韶经笥滕公佳城王果石崖买妻耻醮泽室犯斋马后大练孟光荆钗顔叔秉烛宋不谐邓通铜山郭况金穴秦彭攀辕侯霸卧辙淳于炙輠彦国吐屑太眞玉台武子金埓巫马戴星宓贱弹琴郝亷留钱雷义送金逢萌挂冠胡昭投簪王乔防鳬华佗五禽程邈书史籀大篆王承鱼盗丙吉牛喘贾琮褰帷郭贺露冕冯媛当熊班女辞辇王充阅市董生下帷平叔傅粉治凝脂杨生黄雀毛子白宿瘤采桑漆室忧葵韦贤满籯夏侯拾芥阮简旷逹袁躭俊迈蘓武持节郑众不拜郭巨将坑董永自卖仲连蹈海范蠡泛湖文宝缉栁温舒截蒲伯道无儿嵇绍不孤緑珠坠楼文君当垆伊尹负鼎甯戚叩角赵壹坎顔驷蹇剥龚遂劝农文翁兴学晏御扬扬五鹿岳岳萧朱结绶王贡弹冠厐统展骥仇覧栖鸾葛亮顾庐韩信升坛王褒柏惨闵损衣单蒙恬制笔蔡伦造纸孔伋缊袍祭遵布被周公握发蔡邕倒屣王敦倾室纪瞻出妓暴胜持斧张纲埋轮灵运曲笠林宗折巾屈原泽畔渔父江濵魏勃埽门潘岳望尘京房推律翼奉观性甘宁奢侈陆凯贵盛干木富义于陵辞聘元凯傅癖伯英草圣冯异大树千秋小车漂母进食孙钟设壶公谪天蓟训厯家刘刮席晋恵闻蟇伊籍一拜郦生长揖马安四至应璩三入郭觧借交朱家脱急虞延克期盛吉垂泣豫让吞炭鉏麑触槐阬孚蜡屐祖约好财初平起石左慈掷杯武陵桃源刘阮天台王俭坠车褚渊落水季伦锦障春申珠履甄后出拜刘桢平视胡嫔争摴晋武伤指石庆数马孔光温树翟汤隠许询胜具优旃滑稽落下厯数曼容自免子平毕娶师旷清耳离娄明目仲文照镜临江折轴栾巴噀酒偃师舞木徳润佣书君平卖卜叔宝玉润彦辅氷清卫后发鬒飞燕体轻石沈湎刘伶觧酲赵胜谢躄楚庄絶缨恶来多力飞亷善走赵孟疵面田骈天口张凭理窟裴頠谈薮仲宣独歩子建八斗广汉钩距羊心计卫青拜慕去病辞第郦寄卖友纪信诈帝济叔不痴周兄无慧虞卿担簦蘓章负笈南风掷孕商受斮渉广徳从桥君章拒猎应奉五行安世三箧相如题柱终军弃繻孙晨稿席原宪桑枢端木辞金钟离委珠季札挂剑徐穉致刍朱云折槛申屠断鞅卫玠羊车王防鹤氅管仲随马苍舒称象丁兰刻木伯瑜泣杖陈逵豪爽田方简傲黄向访主陈寔遗盗厐俭凿井隂方祀灶韩夀窃香王蒙市帽句践投醪陆抗尝药孔愉放张颢堕鹊田豫俭素李恂清约义纵攻剽周阳暴虐孟阳掷瓦贾氏如臯顔囘箪瓢仲蔚蓬蒿糜竺收资桓景登高雷焕送剑吕防佩刀老莱斑衣黄香扇枕王祥守柰蔡顺分椹淮南食时左思十稔刘惔倾酿孝伯痛饮女娲补天长房缩地季珪士首长孺国器陆玩无人贾诩非次何晏神伏郭奕心醉常林带经髙鳯漂麦孟嘉落防庾凯堕帻龙逄板出张华台坼董奉活爕扁鹊起虢宼恂借一何武去思韩子孤愤梁鸿五噫蔡琰辨琴王粲覆棋西门投巫何谦焚祠孟尝还珠刘昆反火姜肱共被孔融让果端康相代亮陟隔坐赵伦鹠怪梁孝牛祸桓典避马王尊叱驭鼂错峭直赵禹亷倨亮遗巾帼备失匕箸张翰适意陶濳归去魏储南馆汉相东阁楚元置醴陈蕃下广利泉涌王霸氷合孔融坐满郑崇门杂张堪折辕周镇漏船郭伋竹马刘寛蒲鞭许史侯盛韦平相延雍伯种玊黄寻飞钱王允千里黄宪万顷虞才望戴渊锋頴史鱼黜殡子囊城郢戴封积薪耿防拜井汲黯开仓冯驩折劵齐景驷千何曽食万顾荣锡炙田文比饭稚珪蛙鸣彦伦鹤怨廉颇负荆须贾擢发孔翊絶书申嘉私谒渊明把菊眞长望月子房取履释之结韤郭丹约关祖逖誓江贾逵问事许慎无双娄敬和亲白起坑降萧史鳯台宋宗鸡窗王阳囊衣马援薏苡刘整交质五伦十起张敞画睂谢鲲折齿盛彦感螬姜诗跃鲤宗资主诺成瑨坐啸伯成辞耕严陵去钓董遇三余谯周独笑将闾仰天王凌呼庙二防散金陆贾分橐慈明八龙祢衡一鹗不占陨车子云投阁魏舒堂堂周舎谔谔无盐如漆姑射若冰邾子投火王思怒蝇符朗皁白昜牙淄渑周勃织薄【`一作畚非`】灌婴贩缯马良白睂阮籍青眼黥布开关张良烧栈陈遗饭感陶侃酒限楚昭萍实束晳竹简曼倩三冬陈思七歩刘宠一钱亷范五袴泛毓字孤郗鉴吐哺茍弟转酷严母埽墓洪乔掷水陈泰挂壁王述忿狷荀粲惑溺宋女愈谨敬姜犹绩鲍照篇翰陈琳书檄浩浩万古不可备甄芟繁摭华尔曹勉旃  

## 御定全唐诗卷八百八十二  

褚亮【`诗一首`】  

宗庙九徳之歌辞【`第七句第十三句各缺一字`】  

皇祖诞庆于昭于天积徳斯逺茂攸绪先维文应厯神武宣肇迹　水成功坂泉道光覆载声穆吉先式备牺象用　牲牷礼终九献乐展四悬神贶景福遐哉永年  

陈叔逹【`诗一首`】  

太庙裸地歌辞  

清庙既裸郁鬯推礼大哉孝思严恭祖祢龙衮以祭鸾刀思啓发徳朱升歌丹陛遥享粢盛堂斟况齐降福穰穰来仪济济  

王绩【`诗一首`】  

堦前石竹  

上天布甘雨万物咸均平自顾微且贱亦得防滋荣萋  

萋结緑枝晔晔垂朱英常恐零露降不得全其生叹息聊自思此生岂我情昔我未生时谁者令我萌弃置勿重陈委化何所营  

崔善为【`诗一首`】  

九月九日  

九日重阳节三秋季月残菊花催晩气茰房辟早寒霜浓鹰击逺雾重雁飞难谁忆龙山外萧条邉兴防许敬宗【`诗二首`】  

奉和九月九日应制  

爽气申时豫临秋肆武功太液荣光发曽城佳气融紫霄寒暑丽黄山极望通讲义遵先轨覩徳畅宸衷鹫岭飞夏服娥魄乱雕弓汗浃镳流赭尘生埒散红饮羽惊开石中叶遽凋丛雁殚云路静乌坠日轮空九流参广宴万防抃恩隆  

奉和守岁应制  

玉琯移序金奏赏彤闱祥鸾歌里转春燕舞前归夀爵传三礼灯枝丽九微运广薫风积恩深湛露晞送寒终此夜延宴待晨晖  

卢照隣【`诗一首`】  

凌晨  

日掩鸿都夕河低乱箭移虫飞明月户鹊绕落花枝兰襟帐北壑玉匣鼓文漪闻有啼莺处暗幄晓云披宋之问【`诗二首`】  

登北固山  

京镇周天险东南作北闗埭横江曲路戍入海中山望越心初切思秦鬓已斑空怜上林雁朝夕待春还  

陪羣公登箕山赋得羣字  

许由去巳逺防莫见幽坟世薄人不贵兹山唯白云寕知三千岁复有尧为君时佐激頺俗登箕挹清芬髙节虽旦暮邈与洪崖羣  

蘓颋【`诗二首`】  

人日兼立春小园宴  

黄山积髙次表里望京邑白日最灵朝登攀尽原隰年灰律象动阳气开迎入烟霭长薄含临流小溪涩賔朋莫我弃词赋当春立更与韶物期不孤东园集  

和黄门舅十五夜作  

闻君陌上来歌管沸相催孤月连明照千灯合暗开寳装游骑出香绕看车廻独有归闲意春庭伴落梅薛曜【`诗三首`】  

登绵州富乐山别李道士筞  

珠阙昆山逺银宫涨海悬送君从此路城郭防千年云雾含丹景桑麻覆细田笙歌未尽曲风驭独冷然  

九城寻山水  

菊浦桃源瞰九城鸾歌鳯啸忽将迎千岩杂树云霞色百道流泉风雨声上客由来轩盖重幽人自觉薜萝轻疑是昔年栖息地山中日暮有余情  

邙山古意  

昔掩佳城路曽惊壑易迁今接宜都里翻疑海作田镂鼎名应大生金字不传风飚吹白日罗绮拭黄泉象鳯笙留国成龙剑上天长乐移新垄咸阳失旧阡川流徒漫漫神理竟绵绵伫见飞来鹤沈嗟不学仙  

李懐逺【`诗一首`】  

鳯阁南防槐树半生死虽遇阳和终呈枯朽托根清禁颇觉非宜感物縁情率尔为咏  

庭槐岁月深半死尚抽心叶少寕障日枝踈不碍禽帷幄谅无取栋梁非所任媿在龙楼侧羞处鳯池隂未能辞雨露犹得欵衣簮惜悲生意尽空余古木吟  

赵彦伯【`诗一首`】  

和九月九日登慈恩寺浮图应制  

出豫垂佳节凭髙陟梵宫皇心满尘界佛迹现虚空日月宜长夀天人得大通喜闻题寳偈受记莫由同乔偹【`诗一首`】  

秋夜巫山  

巫峡裵回雨阳台淡荡云江山空窈窕朝暮自纷氲萤色寒秋露猨啼清夜闻谁怜梦魂逺肠断思纷纷孙逖【`诗一首`】  

晦日与卢舍人同诣补阙城南林园【`第六句缺一字`】  

芳年正月晦假日早朝廻欲尽三春赏还钦二阮才栁迎郊骑入花近　庭开宛是人寰外真情寓物来卢象【`诗一首`】  

赠刘蓝田【`一作王维诗`】  

篱中犬迎吠出屋柴扉岁晏输井税山村人暮归晩田始家食余布成我衣对此能无事劳君问是非刘长卿【`诗一首`】  

清明日青龙寺上方【`得多字`】  

上方偏可适季月况堪过逺近人都至东西山色多夕阳留迳草新叶变庭柯巳度清明节春愁如客何萧頴士【`诗三首`】  

羽山  

九山方荡潏三考伫良材夏祖何屯圮迁殛此山隈空余下泉客谁复辨黄能  

游马耳山  

兹山表东服逺近瞻其名合沓尽溟涨浑浑连太清我来疑初伏幽路无炎精流水出溪尽覆萝揺风轻髙深变气俯仰暮天晴入谷烟雨润登崕云日明乾坤正含飬种植总滋荣草树皆秀色雏麋乱新声攀岩挹桂髓洞穴拾瑶英此地隐防迳何人得长生宿心尚葛许弥愿栖蓬瀛太息宦名路迟廻忠孝情还丹昧逺术飬素惭幽贞安得从此去悠然升玉京  

赵载同游焦湖夜归作【`题缺三字诗缺八字`】  

将泽国淜腾迎淮甸东江输大江别流从此县仙  

尉俯胜境轻桡恣游衍自公暇有余防尚得所愿拈引间翰墨风流尽欢宴稍移井邑闲始悦登眺便遥岫逢应接连塘乍廻转划然气象分万顷行可见波中峯一防云际帆千片浩叹无端涯孰知蕴虚变徃游信不厌毕景方未还兰　烟霭里延縁蒲稗间势随风潮逺心与　　闲廻见出浦月雄光射东闗悠然蓬壶事衰顔安得傲吏隐弥年寓兹山  

王翰【`诗一首`】  

龙兴观金箓建醮【`景龙二年末句缺三字`】  

泰山岩岩兮凌紫氛中有羣仙兮乗白云陈金荐璧兮  

张鼎【`诗一首`】  

山中松  

枝耸碧云端根侵藓壁盘防经良匠顾犹作散材看雪积花开少风多子落干空存后凋色岁晩出林峦李白【`诗一首`】  

庭前晩花开  

西王母桃种我家三千阳春始一花结实苦迟为人笑攀折唧唧长咨嗟  

杜甫【`诗一首`】  

汉州王大録事宅作  

南溪老病客相见下肩舆近发看乌防催蒪煮白鱼宅中平岸水身外满牀书忆尔才名叔含凄意有余皇甫冉【`诗七首`】  

田家作  

卧见髙原烧闲寻空谷泉土膏消腊后麦陇发春前药騐桐君録心齐荘子篇荒村三数处衰栁百余年好就山僧去时过野舍眠汲流寕厌逺卜地夲求偏向子谙樵路陶家置黍田雪峯明晩景风雁急寒天且复冠名鹖寕知冕戴蝉问津夫子倦荷蓧丈人贤顾物皆从尔求心正傥然稽康嬾慢性秪自恋风烟  

寄刘方平  

十年不出蹊林中一朝结束甘从戎严子持竿心寂歴寥落荒篱遮旧宅终日碧湍声自喧暮秋黄菊花谁摘每望南峯如对君昨来不见多黄云石径幽人何所在玉泉踈钟时独闻与君从来同语黙岂是悠悠但相识天畔三秋空复情袖中一字无由得世人易合复易离故交弃置求新知叹息青青长不改岁寒霜雪贞松枝  

和中丞奉使承恩还终南旧居  

轩车寻旧隐賔从满郊园萧散烟霞兴殷勤故老言谢公山不改陶令菊犹存苔藓侵垂钓松篁长闭门风霜清吏事江海谕君恩祗召趋宣室沈防在一论  

送令狐明府  

行当腊晩共惜岁隂残闻道巴山逺如何蜀路难荒林蔵积雪乱石起惊湍君有亲人术应令劳者安  

同韩给事观毕给事画松石  

海峤防茫那得到楚闗迢逓心空忆夕郎善画岩间松逺意幽姿此何极千条万叶纷异状虎伏螭盘争劲力扶踈半映晚天青凝澹全和曙云黒烟笼月照安可道雨湿风吹未曽息能将积雪辨晴光每与连峯作寒色龙楼不竞緐花吐骑省偏宜遥夜直罗浮道士访移来少室山僧旧应识掖垣深沈昼无事终日亭亭在人侧古槐衰栁宁足论还对罘罳列行植  

送从侄栖闲律师  

能知出世法讵有在家心南院开门送东山防杖寻经年期故里及夏到空林念逺长劳望朝朝草色深  

舟中送李观  

江南近别亦依依山晚川长客伴稀独坐相思计行日出门临水望君归  

张彪【`诗一首`】  

勅移橘栽  

南橘北为枳古来岂虚言徙植期不变隂阳感君恩枝条皆宛然本土封其根及时望栽种万里绕花园滋味岂圣心实以忧黎元暂劳致力重永感贡献烦是嗟草木类禀异扵乾坤愿为王母桃千岁奉至尊  

## 御定全唐诗卷八百八十三  

严维【`诗一首`】  

晚霁登王六东阁  

试上江楼望初逢山雨晴连空青嶂合向晚白云生俊美要殊观萧条见逺情情来不可极日暮水流清顾况【`诗四首`】  

曲龙山歌  

曲龙丈人冠藕花其顔色映光明砂玉防金枝有通籍五岳三山如一家遥指丛霄防灵岛岛中晔晔无凡草九仙傲折五芝翠鳯白麟回异道石台石镜月长明石洞石桥连上清人间妻子见不识拍云挥手升天行摩天截汉何潇洒四石五云更上下下方小兆更拜焉愿得骑云作车马  

子欲居九夷乗桴浮于海圣人之意有所在曲龙何在在海中石室玉堂窅玲珑其下深怪之所产其上灵栖  

复无恨无风浪顶髙屋脊有风天晴翻海眼愿逐刚风骑吏旋起居按摩参寥天鳯皇頬骨流珠佩孔雀尾毛张翠盖下看人界等虫沙夜宿层城阿母家  

栁宜城鹊巢歌【`并序`】  

俗传鹊巢在南令人贫穷多口舌东西家者巳斫树枝公独任其乳育于鸟如此于人可知况承命歌曰  

相公宅前杨栁树野鹊飞来复飞去东家斫树枝西家斫树枝东家西家斫树枝发遣野鹊巢何枝相君处分留野鹊一月生得三个儿相君长命复富贵口舌贫穷徒尔为  

道该上人院石竹花歌  

道该房前石竹丛深浅紫深浅红婵娟灼烁委清露小枝小叶飘香风上人心中如镜中永日垂帘观色空耿湋【`诗一首`】  

九日  

九日强游登藻井发稀那敢插茱茰横空过雨千峰出大野新霜万壑铺更望尊中菊花酒殷勤能得防回沽窦叔向【`诗一首`】  

青阳馆望九子山  

苍翠岧嶤上碧天九峰遥落县门前毫芒映日千重树涓滴垂空万丈泉武帝南游曽驻跸始皇东幸亦祈年云祠絶迹终难访唯有猨声到客邉  

王季友【`诗二首`】  

青出蓝  

芳蓝滋疋帛人力半天经浸润加新气光辉胜本清还同氷出水不共草为萤翻覆衣襟上偏知造化灵  

皇帝移晦日为中和节  

皇心不向晦改节号中和淑气同风景嘉名别咏歌前裙移旧俗赐尺下新科厯象千年正酺醵四海多花随春令发鸿度岁阳过天地齐休庆欢声欲荡波  

刘商【`诗一首`】  

送刘南史徃杭州拜觐别驾叔  

兄弟飘零自长年见君眉白转相怜清扬似玉须勤学富贵由人不在天万里榛芜迷旧国两河烽火复相连林中若使题书信但问漳濵访客船  

杨巨源【`诗二首`】  

和汴州令狐相公白菊  

园春欲尽别有一丛芳直似穷隂雪全轻向晓霜凝晖侵桂魄晶彩夺萤光素蕚迎风舞银房露香水晶帘不隔云母扇韬铓纨袖呈瑶瑟氷容启玉堂今来碧油下知自白云乡留此非吾土须移鳯沼傍  

赠陈判官求子花诗【`魏府出此物`】  

油地轻绡碧且红须怜纎手是良工能生丽思千花外善防秾姿五彩中子细传看临霁景殷勤持赠及春风若将江上迎桃叶一帖何妨锦绣同  

欧阳詹【`诗一首`】  

同诸公过福先寺律院宣上人房  

律座下朝讲昼门犹掩闗叨同静者来正值髙云闲寂尔方丈内莹然虚白间千灯智慧心片玉清羸顔松色落深井竹隂寒小山晤言流曦晚惆怅归人寰  

白居易【`诗三首`】  

城西别元九  

城西三月三十日别友辞春两恨多帝里却归犹寂寞通州独去又如何  

陈家紫藤花下赠周判官  

藤花无次第万朶一时开不是周从事何人唤我来  

游小洞庭  

湖山上头别有湖芰荷香气占仙都夜含星斗分乾象晓映雷云作畵图风动緑苹天上浪鸟栖寒照月中乌若非神物多灵迹争得长年冬不枯  

杨衡【`诗一首`】  

伤蔡处士  

箧中遗草是琅玕对此令人洒泪看三迳尚疑行迹在数萤犹自映书残晨光不借泉门晓暝色空添陇树寒欲问皇天天更逺有才无命説应难  

丘丹【`诗二首`】  

奉使过石门瀑布【`并序`】  

谢康乐宋景平中为永嘉守有宿石门岩上诗予六代祖梁中书侍郎天监中有过石门瀑布诗后亦为此郡小子大厯中奉使窃有继作虽不足克绍祖徳追踪昔贤盖造竒懐感之志也  

溪上望悬泉耿耿云中见披榛上岩巘絶壁正东面千仞泻聨珠一潭喷飞霰嵯灇满山响坐觉炎氛变照日类虹蜺从风似绡练灵竒既天造惜处穷海甸吾祖昔登临谢公亦游衍王程惧淹泊下磴空延眷千里雷尚闻峦廻树葱蒨奔波【`一作此来`】恭贱役探讨媿前彦永欲洗尘缨终当惬兹愿  

秋夕宿石门馆  

暝从石门宿揺落四岩空潭月漾山足天河泻涧中杉松寒似雨猨鸟夕惊风独卧不成苍然想谢公张碧【`诗三首`】  

庐山瀑布  

谁将织女机头练贴出青山碧云面造化工夫不等闲剪破澄江凝一片怪来洞口流呜咽怕见三冬昼飞雪石镜无光相对愁漫漫顶上沈秋月争得阳乌照山北放出青天豁胸臆黛花新染插天风蓦吐中心烂银色五月六月暑云飞阁门逺看澄心机参差碎碧落岩畔梅花乱摆当风散  

林书记蔷薇  

东风折尽诸花卉是个亭防冷如水黄鹂舌滑跳栁隂教看蔷薇吐金蘂双成涌出瑠璃宫天香濶罩红熏笼西施晓下吴王殿乱抛娇脸新匀浓瑶姬学绣流苏幔緑夹殷红垂锦叚炎洲吹落满汀云阮瑀庭前装一半醉且书懐还复吟蜀笺影里霞光侵秦娥晩凭栏干立柔枝坠落青罗襟殷勤无波緑池水为君作镜开妆蘂  

荅友人新栽松【`第十一句缺二字`】  

石门新长青龙髯虬身宛转云光粘闻君爱我幽崖前十株五株寒霜天越溪老僧头削雪曽云手植当庭月三十年来遮火云凉风五月生空门愿君栽于清涧泉贞姿莫迓夭桃妍　　易开还易落贞姿鬱鬱长依然山童嬾上孤峯巅当窗划破屏风烟  

陈翥【`诗二首`】  

金钱花  

袅露牵风夹瘦莎一星星火遍窠窠闲门永巷新秋里幸不伤亷莫怕多  

古藓寒芜让品流小斋多谢伴清幽若教夷甫门前种也是无多过一秋  

长孙佐辅【`诗二首`】  

山居雨霁即事  

结茅苍岭下自与喧卑隔况值雷雨晴郊原转岑寂出门看反照绕屋残溜滴古路絶人行荒陂响蝼蝈篱崩豆蔓圃壊牛羊迹断续古祠鸦髙低逺村笛喜闻东臯润欲徃未通屐杖防试危桥攀萝瞰苔壁隣翁夜相访缓酌聊跂石新月出污尊浮云在巾舄常隳腐儒操谬习经邦画有待时未知非闗慕沮溺  

秋日登山  

逐胜不怯寒秋山闲独登依稀小径通深处逢来僧侧石拥寒溜欹松悬古藤明书问知友兴咏将谁能窦巩【`诗一首`】  

自京师将赴黔南  

风雨荆州二月天问人须雇峡中船西南一望云和水犹道黔南有四千  

姚合【`诗一首`】  

中秋夜洞庭圆月  

素月闲秋景骚人泛洞庭沧波正澄霁凉叶未飘零练彩凝葭菼霜容静杳防晓栖河畔鹤宵映渚邉萤圆彩含珠魄防飚发桂馨谁怜采苹客此夜宿孤汀  

李渉【`诗九首`】  

濉阳行  

黄昬日暮驱羸马夜宿濉阳烽火下此地新经杀戮来墟落无烟空碎瓦层氷塞断隋朝水一道银河贯千里愁心翻覆梦难成病仆呻吟呼不起泗水三千招义军夲是征战邀殊勲十年麾下蓄壮气一朝此地为愁人昨日太阳回照烛转见天心重含育早晩东风的发生古堤春草年年緑  

六叹【`集巳载三首`】  

蓬莱岛邉采珠客西望人寰星汉隔千重叠浪耸云髙万里平沙连月白海中洞穴寻难极水底鲛人半相识蚌初开影暂明骊龙欲近威难逼辛苦风涛白首期得珠却恨求珠时隋侯殁世防千载只今薄俗空嗤嗤燕王爱贤筑金台四方豪俊承风来秦王烧书杀儒客肘腋之中千里隔去年八月幽并道昭王陵邉哭秋草今年二月游函闗秦家城外悲河山河上山邉车马路残日青烟五陵树  

闗东病儒客梁城五岁十回逢乱兵烧人之家食人肉狼虎炽心都未足城里愁云不开城城头野草春还緑五十余年忠烈臣临难守节羞谋身堂上英髦沈白刃门前舆乗朱轮千古伤心汴河水隂天落日悲风起  

却归巴陵途中走茟寄唐知言  

去年腊月来夏口黒风白浪打头吼橹声轧轧揺不前看他撩乱张帆走逾月始到鹦鹉洲呜呜暮角喧城头逡廵未得见官长梦寝但觉生愁忧军中贤倅李监察人马晓来兼手札教令参谒礼数全头头要处相称掣唐氏一门今五龙声华殷皆如钟就中十一最年少别有俊气横心胸巧缀五言才刮骨却怕柱天身硉矹后辈无劳续出头堂不合窥溟渤君家三兄旧山侣方寸乆来常许与不觉淹留两月余风光烂漫生洲渚宇文文学儒家子竹绕书斋花映水醉舞狂歌此地多有时酩酊扶还起猥防方伯怜饥贫假名许得陪诸賔酒家债负有填日恣意颇敢排青缗余瞿二家同爱客园蔬任遣奴人摘野狐泉头银叶方一别十年今再觌更有风流歙奴子能将盘帕来欺尔白马青袍豁眼明许他真是查郎髓良防芳时难再来隟光电影长相催扁舟惆怅人南去目断江天凡防回  

山中五无奈何【`诗一首见本集题止山中二字`】  

无奈落叶何纷纷满衰草疾来无气力拥户不能扫欲访云外人都迷上山道  

无奈涧水何喧喧夜鸣石疎林透斜月散乱金光滴欲访涧底人路穷潭水碧  

无奈阿鼎何娇啼索梨栗柴门正风雨千向千回出欲识老病心頼渠将过日  

无奈梅花何满岩光似雪春风总未至独自惊时节欲见惆怅心又看花上月  

张祜【`诗五首`】  

江南杂题  

积潦池新涨颓垣址旧髙怒蛙横饱腹鬬雀堕轻毛碧瘦三棱草红鲜百叶桃幽栖日无事痛饮读离骚  

赋得福州白竹扇子【`探得轻字`】  

金泥小扇谩多情未胜南工巧织成藤缕雪光纒柄滑篾铺银薄露花轻清风坐向罗衫起明月看从玉手生犹頼早时君不弃每怜初作合欢名  

润州杨别驾宅送蒋侍御收兵归扬州  

冷气清金虎兵威壮铁冠扬旌川色暗吹角水风寒人对辎骈醉花垂睥睨残羡归丞相阁空望旧门防  

观泗州李常侍打毬  

日出树烟红开场画鼓雄骤骑鞍上月轻拨镫前风斗转时乗势旁捎乍迸空等来低背手争得旋分騣逺射门斜入深排马迥通遥知三殿下长恨出征东  

闲居  

僻巷新苔徧空庭弱栁垂井栏防穉子盆水试鹅儿喜客加笾食邀僧长路棋未能抛世事除此更何为  

## 御定全唐诗卷八百八十四  

杜牧【`诗一首`】  

渡吴江  

堠馆人稀夜更长姑苏城逺树苍苍江湖潮落髙楼逈河汉秋归广殿凉月转碧梧移鹊影露低红草湿萤光文园诗侣应多思莫醉笙歌掩华堂  

厉【`诗一首`】  

元日观朝  

玉座临新岁朝盈万国人火连双阙晓伏列五门春瑞雪销鸳瓦祥光在日轮天顔不敢视称庆拜空频赵璜【`诗一首`】  

六月  

六月火云散蝉声鸣树梢秋风岂便借客思已萧条倾国三年别烟霞一路遥行人断消息更上灞陵桥喻凫【`诗一首`】  

樊川寒食【`第一句缺一字`】  

新松　緑草古柏翳黄沙佩珂客惊鸟绮罗人间花蹙尘南北马碾石去来车川晩悲风动坟前碎纸斜潘咸【`诗一首`】  

芍药  

闲来竹亭赏赏极蘂珠宫叶巳尽余翠花才半展红媚欺桃李色香夺绮罗风每到春残日芳华处处同刘得仁【`诗五首`】  

晩歩  

野歩晩悠悠山光澹早秋远空沦日脚多稼没人头古木蝉齐噪深塍水慢流幽居廻不近杖防却堪愁  

村晩闲歩  

缓歩出居处过原邉雁行夕阳投草木逺水映苍茫野寺同蟾宿云溪斸药甞萧条霜景暮极目尽堪伤  

冬日题兴善寺崔律师院孤松  

为此踈名路频来访逺公孤标宜雪后每见忆山中静影生幽藓寒声入迥空何年植兹地晓夕动清风  

题新栽小松  

满庭萧飒皆凡木岂得飕飗似石溪雪夜枝柯疑画出月中长短共人齐未知何日干天及恐到秋来被鹤栖却向旧山寻得处白云根蕟觅应迷  

栽松  

翠色凛空庭披衣独绕行取从山顶崄裁得道心生未弱幽泉韵焉论别木声霜天残月在转影入池清薛莹【`诗一首`】  

十日菊  

昨日尊前折万人酣晓香今朝篱下见满地委残阳得失片时痛荣枯一岁伤未将同腐草犹更有重霜贾岛【`诗一首`】  

赴南巴留别苏台知巳  

人过梅岭上岁岁北风寒落日孤舟去青山万里看猿声湘水静草色洞庭寛已料生涯事只应持钓竿荘南杰【`诗四首`】  

红蔷薇【`才调集作无名氏诗`】  

九天碎霞明泽国造化工夫潜翦刻翠叶长眉约细枝殷红短刺钩春色明日当楼晩香歇金带盘空巳成结谢豹声催麦陇秋熏风吹落猩猩血  

晓歌  

鹍鸡哭树星河转海上金乌翅如电嫦娥敛发绾云头玉女舒霞织天面九土厨烟满城邑商洛陇头车马急魏宫钟动绣窗明梦娥惊对残灯立  

春草歌  

漠漠緜緜防多思无言领得春风意花裁小锦绣晴空叶抽碧簟铺平地含芳吊影争芬敷绕云恨起山蘼芜离人不忍到此处泪娥滴尽双真珠  

古松歌  

山上山下松森沈翠盖烟龟鳞犀甲鏁支体泉声雨脚洗春风深碧麈尾埽冥蒙浅黄龙腹盘穹崇拏天攫地数千户恐作云雨归维嵩维嵩成大厦莫遣邂逅逢樵者  

薛能【`诗四首`】  

蒲中霁后晩望  

河邉霁色无人见身带春风立岸头浊水茫茫有何意日斜还向古蒲州  

龙门八韵  

河浸华夷阔山横宇宙雄髙波万丈泻夏禹防年功川迸晴明雨林生旦暮风人看飜进退鸟性断西东气逐云归海声驱石落空近身毛乍竖当面语难通沸沫归何处盘涡傍此中从来化鬐者攀去路应同  

新雪  

细落麤和忽复繁顿清朝市不闻喧天迷皓色风何乱地湿春泥土半飜香暖防中懐岳寺樵鸣村外想家园闲吟只爱煎茶澹斡破平光向近轩  

送判官赴京  

阙下情偏巳絶稀天涯身逺复相依庭花每对从容落夜烛多同笑语归君子是行应柏署鄙人何望即柴扉青云若遇交亲话白璧无心待发挥  

朱景【`诗一首`】  

溪东岑望天都山  

目望浮山丘梯云上东岑羣峯争入冥巉巉生太隂昔贤此升仙结构穷耸深未晓日先照当书色半沉风泉雪霜飞云树琼玉林大道非闭隔无路不可寻窥镜澄夙虑望坛起敬心一从呼子安永絶金玉音  

许浑【`诗一首`】  

夜行次东闗【`一作行次潼闗驿`】逢魏扶东归  

南北断【`一作倦`】蓬飘长亭酒一瓢残云归太华疏雨过中条树色随闗迥河声入塞【`一作海`】遥劳歌此分首【`一作手`】风急马萧萧  

李频【`诗二首`】  

南游湘汉寄友人  

南去逺三京三湘五月行巴江雪水下楚泽火云生向野聊中饮乗凉探暮程离懐不可説已近峡猿声  

送刘山人归洞庭  

却共孤云去髙眠最上峯半湖乗早月中路入疏钟秋尽虫声急夜深山雨重当时同隠者分得防株松李郢【`诗十首`】  

早发  

野店星河在行人道路长孤灯怜宿处斜月厌新装草色多寒露虫声似故乡清秋无限恨残菊过重阳  

题恵山  

乳洞隂隂碧涧连杉松六月冷无蝉黄昏飞尽白蝙蝠茶火数星山寂然  

雨中看山榴落花  

山榴逼砌栽山火一团开尽日风兼雨春渠拥作堆  

寄友人乞菊栽【`第七句缺一字`】  

药防经雨正堪锄白菊烦君乞数株潘岳赋中芳思在陶潜篱下緑英无移来稍及蝉鸣树种罢长教酒满壶子成仙纵难学九秋思看集鸠雏  

江邉栁  

东风晴色挂防干眉叶初晴畏晓寒江上别筵终日有緑条春在长应难  

鹅儿  

腊后闲行村舍邉黄鹅清水真可怜何穷散乱随新草永日淹留在野田无事羣鸣遮水际争来引颈逼人前风吹楚泽蒹葭暮看下寒溪逐去船  

酬友人春暮寄枳花茶  

昨日东风吹枳花酒醒春晩一瓯茶如云正防幽人壍似雪才分野老家金饼拍成和雨露玉尘煎出照烟霞相如病渇今全校不羡生台白颈鵶  

郢自街西醉归马鞭坠失崔员外起秘书知其阙用皆许见贻俄顷之间二信俱至短长坚重价不相饶辄抒短章仰酬珍锡  

蜀岩隂面冷冥冥偃雪欺霜半露青铦刃翦裁多鹊媚细鞘挥拂帯龙腥崖垂万仭知无影藓渍千年合有灵兰省贵寮蓬阁吏一时缄赠到云亭  

即目  

自笑腾腾者非憨又不狂何为跧似鼠而复怯于麞落拓无生计伶俜恋酒乡冥搜得诗窟偶战出文爱雪愁冬尽懐人觉夜长石楼多爽气柽案有余香运去非闗拙时来不在忙平生两闲暇孤趣满沧浪  

罗敷东馆亭下流泉云至前山拥咽经岁移时掬弄惆怅成章  

看山亭下小鸣泉呜咽难通亦可怜惆怅无人为踈凿拥愁含恨过年年  

于武陵【`诗一首`】  

白樱树  

记得花开雪满枝和蠭和蝶带花移如今花落游蠭去空作主人惆怅诗  

崔橹【`诗二十一首`】  

过南城县麻姑山  

似前如却玉堆堆薄带轻烟翠好裁斜倚钩孤影伴校低仙掌一头来盘疑虎伏形难写展认龙拏势未回惊讶昔人曽羽化此中争不接瑶台  

诗手难题画手慙浅青浓碧叠东南尘愁世界忙心在霞伴神仙稳梦酣雨涕自悲看雪鬓星冠无计整云篸家风负荷须名宦可惜千峯緑似蓝  

差烟危碧半斜晖何代仙人此羽飞髙袖镇长寒柏暗古祠时复彩云归红尘鞭马顔将换碧落骖鸾意有违声利繋身家繋念今生辜负六铢衣  

和友人题僧院蔷薇花三首  

何人移得在禅家瑟瑟枝条簇簇霞争那寂寥埋草暗不胜惆怅舞风斜无縁影对金尊酒可惜香和石鼎茶看取老僧齐物意一般抛掷等凡花  

忍委芳心此地开似霞顔色苦低回风惊少女偷香去雨认巫娥觅伴来今日独怜僧院种旧山曽映钓矶栽三清上客知惆怅劝我春醪一两杯  

露香如醉态如慵斜压危防草色中试问更谁过野寺无憀徒自舞春风兰缸尚惜连明在锦帐先愁入夏空一日防回来又去不能容易舍深红  

春晩泊船江村  

芳草青青古渡头渔家住处暂维舟残花半树悄无语细雨满天风似愁家信不来春又晩客程难尽水空流自怜爱失心期约看取花时更逺游  

栁  

风慢日迟迟拖烟拂水时惹将千万恨繋在短长枝骨輭张郎瘦腰轻楚女饥故园归未得多少断肠思  

莲花  

影欹晴浪势欹烟恨态缄言日抵年轻雾晓和香积饭片红时堕化人船人间有茟应难画雨后无尘更好怜何限断肠名不得倚风娇怯醉腰偏  

残莲花【`第二首一作张林诗`】  

倚风无力减香时涵露如啼卧翠池金谷楼前马嵬下世间殊色一般悲  

不耐髙风怕冷烟瘦红欹委倒青莲无人解把无尘防盛取残香尽日怜  

惜莲花  

半塘前日染来红瘦尽金方昨夜风留様最嗟无巧笔防香谁为惜熏笼縁停翠櫂沈吟看忍使良波积渐空魂断旧溪顦顇态冷烟残粉楚台东  

岳阳云梦亭看莲花  

似醉如慵一水心斜阳欲暝彩云深清明月照羞无语凉冷风吹势不禁曽向楚台和雨看只于吴苑弄船寻当时为汝题诗徧此地依前泥苦吟  

村路菊花  

褭风惊未定溪影晩来寒不得重阳节虚将满把看神仙谁采掇烟雨惜雕残牧竖樵童看应教爱尔难  

题山驿新桐花  

雨余烟腻暖香浮影暗斜阳古驿楼丹鳯总巢阿阁去紫花空映楚云愁堪怜翠盖竒于画更惜芳庭冷似秋长日老春看落尽野禽闲哢碧悠悠  

山路木芙蓉  

不向横塘泥里栽两株晴笑碧岩隈枉教絶世深红色只向深山僻处开万里王孙应有恨三年贾傅惜无才縁花更叹人间事半日江邉怅望廻  

新栁  

无情柔态任春催似不胜风倚古台多少去年今日恨御沟顔色洞庭来  

临川见新栁  

不见江头三四日桥邉杨栁老金丝岸南岸北徃来渡带雨帯烟深浅枝何处故乡牵梦想两廻他国见荣衰汀洲草色亦如此愁杀逺人人不知  

南阳见栁  

夜来风入最髙枝罥断愁肠防尺丝楚塞曽吟烟午处曲江长忆雪晴时金衔细毂萦廻岸戍笛牛歌逺近陂还把旧年惆怅意武安城下一吟诗  

别君山  

防空夸黛妬愁眉何必浮来结梦思慙媿二年青翠色惹窗粘枕伴吟诗  

宿夀安山隂馆闻泉  

一支清急万山来穿竹喧飞破石苔梦在故乡临欲到声闻孤枕却惊廻多愁鬓发余甘老有限年光尔莫催縁忆旧游相似处月明山响子陵台  

刘绮荘【`诗一首`】  

共佳人守岁  

桂花穷北陆荆艳作【`一作下`】东邻残妆欲送晓薄衣巳迎春举袖争流雪分歌竞绕【`一作晓`】尘不应将共醉年去逺催人  

## 御定全唐诗卷八百八十五  

皮日休【`诗五首`】  

樱桃花  

婀娜枝香拂酒壶向阳疑是不融酥晩来嵬峩浑如醉惟有春风独自扶  

夜看樱桃花  

纤枝瑶月弄圆霜半入隣家半入墙刘阮不知人独立满衣清露到明香  

咏白莲  

腻于琼粉白于脂京兆夫人未画眉静婉舞偷将动处西施嚬效半开时通宵带露妆难洗尽日凌波歩不移愿作水仙无别意年年图与此花期  

细嗅深看暗断肠从今无意爱红芳折来只合琼为客把种应须玉甃塘向日但疑酥滴水含风浑讶雪生香吴王台下开多少遥似西施上素妆  

赤门堰白莲花  

缟带与纶巾轻舟漾赤门千廻紫萍岸万顷白莲村荷露倾衣袖松风入髻根萧踈今若此争不尽余尊司空圗【`诗十首`】  

丙午岁旦  

鸡报已判春中年抱疾身晓催庭火暗风带寺幡新多虑无成事空休是吉人梅花浮夀酒莫笑又移廵  

丁巳元日【`第三十八句缺一字`】  

禀朔华夷防开春气象生日随行阙近岳为夀觞晴作睿由稽古昭仁事措刑上元劳眷佑髙庙保忠贞星变当移幸人心喜奉迎传呼清御道雪涕识臣诚鼎餁和方济台阶润欲平扶天咨协力并日召延英金跃洪鑪动云驱众蛰惊闗中留王气席上纵竒兵累降搜贤诏兼持进善旌短辕收骥歩直路发鹏程自乏匡时畧非沽矫俗名鹤笼何足献蜗舍别无营羸带漳濵病吟哀越客声移居荒药圃耗志在棋枰醉忘身空老书怜眼尚明偶能甘蹇分岂是薄浮荣虑戒防微浅　知近利轻献陵三百里寤寐祷时清  

光启三年人日逢鹿  

浮世仍逢乱安排頼佛书劳生中夀少抱疾上升疎日暖人逢鹿园荒雪带锄知非今又过蘧瑗最怜渠  

浙上重阳【`第二句缺一字`】  

登髙唯北望菊助可　明离恨初逢节贫居只喜晴好文时可见学稼老无成莫叹闗山阻何当不阻兵乙巳岁愚春秋四十九辞疾拜章将免左掖重阳独登上方  

雪鬓不禁镊知非又此年退居还有防荣路免妨贤落照鸣蛩晴霞度雁天自无佳节兴依旧菊篱邉  

重阳山居  

此身逃难入乡闗八度重阳在旧山篱菊乱来成烂漫家僮常得解登攀年随厯日三分尽醉伴浮生一片闲满目秋光还似镜殷勤为我照衰顔  

旅中重阳  

乗时争路秪危身经乱登髙有几人今岁节唯南至在旧交坟向北邙新当歌共惜初筵乐且健无辞后防频莫道中冬犹有闰蝉声才尽即青春  

南至日【`第一句缺二字`】  

年年山　　来频莫强孤危竞要津吉卦偶成开病眼暖檐还葺寄羸身求仙自躁非无药报国当材别有人鬓发堪伤白已遍镜中更待白眉新  

五月九日  

金石皆销铄贤愚共网罗逹从诗似偈狂觉哭胜歌高燕凌鸿鹄枯槎压芰荷此中无别境此外是闲魔  

庚子腊月五日  

复道朝延火严城夜涨尘骅骝思故第鹦鹉失佳人禁漏虚传防妖星不振辰何当回万乘重覩玉京春罗隠【`诗一首`】  

中元夜看月  

朦胧南溟月汹涌出云涛下射长鲸眼遥分玉兔毫势来牛斗动路越窅防髙竟夕瞻光影昂头把白醪唐彦谦【`诗十一首`】  

木兰  

众花揺落正无憀脉脉芳丛契后凋舒卷绿苞临小槛剪裁檀的缀长条独当春尽情何限尚有秋期别未遥桃叶近来消息絶见君长忆渡江桡  

玉蘂  

玉蘂两髙树相辉松桂旁向来尘不杂此夜月仍光秀掩丛兰色豓吞秾李芳世人嫌具美何必更清香  

莲  

新莲映多浦迢递绿塘东静影揺波日寒香映水风金尘飘落蘂玉露洗残红看着余芳少无人问的中  

望岳时贼据华夏  

长路风埃隔楚氛忽惊神岳映朝曛削成絶壁五千仭髙揖泥金七十君祝史袐辞今莫睹从臣嘉颂久无闻幽人间望封中地好为吾皇起白云  

片石  

小斋庐阜石寄自沃洲僧山客劳携笈幽人自得朋瘦云低作叚野浪冻成冰便可同清话何须有物凭  

栁  

春风向杨栁能事尽风流有意疑张绪无情见莫愁依然金谷在寜免武昌偷前路难回首何须苦映楼  

垂栁  

垂栁碧髯茸楼昬带雨容思量成昼梦来去发春慵梳洗凭张敞乗骑笑稚恭碧虚从转笠红烛近髙舂怨脸明秋水愁眉淡逺峰小园花尽蝶静院酒醒蛩旧作琴台凤今为药店龙寳奁抛掷久一任景阳钟  

紫薇花  

素秋寒露重芳事固应稀小槛临清沼髙丛见紫薇温终有思暗淡岂无辉见欲迷交甫谁能状宓妃妆新犹倚镜歩缓不胜衣怳似新相得伥如久未归又疑神女过犹佩七香帏还似星娥织初临五防机庆云今已集威凤莫惊飞绮笔题难尽烦君白玉徽  

望中条【`第四句缺三字`】  

虞乡县西郭改观揖中条第蓄终南小交　　　遥崦深应有寺峰近恐通桥为语前村叟他时寄采樵  

防谷山  

防谷山低碧海枮仲君闲坐说麻姑遥天鹤语知虚实长夜神光竟有无秘祝斋心开九转侍臣回首聴三呼交朋漫信文成术短烛瑶坛漏满壶  

菊  

雪菊金英两断肠蝶翎蜂鼻带清香寒村宿雾临幽径废苑斜晖傍短墙近取松筠为伴侣逺将桃李作参商年来病肺疎杯酒每忆龙山似故乡  

方干【`诗一首`】  

山中  

爱山却把图书卖嗜酒空教僮仆赊秪向堦前便渔钓那知枕上有云霞暗泉出石飞仍咽小径通桥直复斜窗竹未抽今夏笋庭梅曾试当年花姓名未及陶景髭鬓白于姜子牙松月水烟千古在未知终久属谁家王驾【`诗一首`】  

次韵和卢先辈避难寺居看牡丹  

乱后寄僧居看花恨有余香宜闲静立态似别离初朶密红相照栏低画不如狂风任吹却最共野人疎杜荀鹤【`诗一首`】  

春宫怨  

早被婵娟误欲妆临镜慵承恩不在貌教妾若为容风暖鸟声碎日髙花影重年年越溪女相忆采芙蓉翁承赞【`诗一首`】  

晨兴  

鼔絶天街冷雾收晓来风景已堪愁槐无顔色因经雨菊有精神为傍秋自爱鲜飚生戸外不教间事住心头披襟徐步一萧洒吟绕盆池想狎鸥  

王贞白【`诗十二首`】  

江上吟晓  

一叶野人舟长将载酒游夜来吟思苦江上月华秋晓露满红蓼轻波飏白鸥渔翁似有约相伴钓中流  

过商山  

一宿白云根时经采麝村数峰虽似蜀当昼不闻猨马立溪沙浅人争阁道喧明朝弃襦罢步步入金门  

泛镜湖　　【`题缺二字`】  

我泛镜湖日未生千里莼时无贺賔客谁识谪仙人吟对四时雪忆游三岛春恶闻亡越事洗耳大江濵  

太湖石  

谁怜孤峭质移在太湖心出得风波外任他池馆深不同花逞豓多媿竹垂隂一片至坚操那忧岁月侵  

依韵和干公题庭中太湖石二首  

山立秪盈寻髙竒药圃隂风涛打欲碎岩穴蛰方深藓防晴偏绿蛩藏晓竞吟岁寒终不变堪比古人心徒劳水府寻宛在玉堂隂兰圃安虽窄盆池映转深山僧来尽爱诗客见先吟若是买花者年年不计心  

书陶潜醉石  

片石陶真性非为麴糵昬争如累月醉不笑独醒人积叠莓苔色交加薜荔根至今重九日犹待白衣魂  

看天王院牡丹  

前年帝里探春时寺寺名花我尽知今日长安已灰烬忍随南国对芳枝  

芍药  

芍药承春宠何曾羡牡丹麦秋能几日谷雨只微寒妬态风频起娇妆露欲残芙蓉浣纱伴长恨隔波澜  

独芙蓉  

方塘清晓镜独照玉容秋蠧芰不相采敛苹空自愁日斜还顾影风起强垂头芳意羡何物双双鸂游  

冯氏书斋小松二首  

孤根生逺岳移植翠枝添自秉雪霜操任他蜂蝶嫌微隂连迥竹清韵入疎耸势即空碧时人看莫厌得地已经岁清音昼夜闻根涵旧山土叶间近溪云野鹤望长逺庭花笑不羣须知揺落后众木始能分张蠙【`诗一首`】  

社日村居【`一作张演诗`】  

鹅湖山下稻粱肥防穽鸡栖对掩扉桑柘影斜春社散家家扶得醉人归  

卢延让【`诗三首`】  

八月十六夜月  

十六胜三五中天照大荒秪縁些子讹应号没多光桂老犹全在蟾深未煞忙难期一年事到晓泥诗章  

冬除夜书情  

兀兀坐无味思量谁与隣数星深夜火一个逺乡人雁翥天微雪风号树欲春愁章自难过不觉苦吟频  

观新歳朝贺  

龙墀初立仗鸳鹭列班行元日燕脂色朝天桦烛香表章堆玉案缯帛满牙牀三百年如此无因及我唐  

## 御定全唐诗卷八百八十六  

曹松【`诗九首`】  

中秋月  

九十日秋色今秋巳十分孤光吞列宿四面絶微云众木排疎影寒流疉细纹遥遥望丹桂心绪更纷纷  

寄方干【`以下皆见元人录本唐人诗赋`】  

桐庐江水闲终日对柴闗因想别离处不知多少山钓舟春岸濶【`一作泊`】庭树晩烟【`一作莺`】还莫便求栖隠桂枝堪恨顔  

宿山寺  

溪山尽日行方聴逺钟声入院逢僧定登楼见月生露垂羣木润泉落一岩清此景闗吾事通宵寐不成  

冬日登江楼  

髙楼临古岸野步晩来登江水因寒落山云为雪凝逺村虽入望危槛不堪凭亲老未归去乡愁徒自兴  

寄李处士  

僧话磻溪叟平生重赤松夜堂悲蟋蟀秋水老芙蓉吟坐倦垂钓闲行多倚笻闻名来已久未得一相逢【`一作何日一相逢`】  

客中立春  

玉烛传佳节阳和应此辰土牛呈岁稔防燕表年春腊尽星回次寒余月建寅梅花将栁色偏思越乡人  

南塘暝兴  

水色昬犹白霞光暗渐无风荷揺破扇波月动连珠蟋蟀啼相应鸳鸯宿不孤小僮频报夜归步尚踟蹰  

送郑谷归宜春  

无成归故国上马亦髙歌况是飞鸣后殊为喜庆多暑消嵩岳雨凉吹洞庭波莫使闲吟去须期接盛科  

送曾徳迈归寜宜春  

湘东山川有清辉袁水词人得意归几府争驰毛义檄一乡看侍老莱衣筵开防岸临清浅路去蓝闗入翠微想到宜阳更无事并将欢庆奉庭闱  

李洞【`诗一首`】  

山泉  

半空飞下水势去响如雷静彻啼猨寺髙凌坐客台耳同经劒阁身苦到天台溅树吹成冻凌祠触作灰深中试榔栗浅处落莓苔半夜重城闭潺湲枕上【`一作底`】来卢士衡【`诗二首`】  

松  

云外千寻好性灵伴杉陪柏事孤贞招呼暑气终无分应和凉风别有声细雨洒时花旋落道人食处叶重生如逢郢匠垂搜采为栋为梁力不轻  

再游紫阳洞重题小松  

仙家种此充朝食叶叶枝枝造化力去年见时似鹤髙今年萧骚八九尺不同矮桧终委地定向晴空倚天碧好期逸士统贞根昻枝防破秋苔色寻思凡眼重花开寜知此木超尘埃祗是十年五年间堪作大厦之宏材熊皎【`诗六首`】  

湘江晓望  

笙歌欢罢散离筵水色朦胧蘸宿烟山响疎钟何处寺火光收钓下滩船微云过岛侵微月古岸平江浸逺天归梦巳阑风色动孤帆仍要住无缘  

早行  

结束何妨早将行四顾频山前犹见月陌上未逢人逺树动宿鸟危桥怯病身渐明恒自慰应免复迷津  

游嵩山  

独背焦桐访洞天暂攀灵迹弃尘缘深逢野草皆疑药静见樵人恐是仙翠木入云空自老古碑横水莫知年可怜幽景堪长往一任人间歳月迁  

九华望庐山  

九江山势尽峥嵘惟有匡庐最得名万叠影遮残雪在数峰岚带夕阳明冷侵醉榻铺秋色髙亚吟龙送水声只待丹霄酬志了白云深处是归程  

道傍松【`第五句缺一字`】  

偃盖当衢莫记年独含苍翠鹤应怜垂隂独向笙歌地有韵自成风雨天尘　路岐分夜月烧侵根脚起残烟论功只合行人赏销得烦蒸古道邉  

月中桂  

斵破重轮种者谁银蟾何事便相随莫言望夜无攀处却是吟人有得时孤影不凋清露滴异香常在好风吹几回目断云霄外未必姮娥惜一枝  

孙鲂【`诗二十八首`】  

湖上望庐山  

辍櫂南湖首重回笑青吟翠向崔嵬天应不许人全见长把云藏一半来  

题梅岭泉  

梅岭旧闻传林亭势峞然登临真不易幽胜恐无先楚野平千里吴江曲一邉标形都大别洞府岂知焉飞阁横空去征防落面前南雄雉堞峻北壮鳯台连烂漫三春媚参差百卉妍风桃诸处锦洛竹半溪烟燕入晴梁语莺从暖谷迁石根朝霭碧际晩霞鲜迳柳行难约庭莎醉好眠清明时更异造化意疑偏不独宜韶景尤须看暑天药苖防似结萝蔓猛如编珠亚垂枝果冰澄汲井泉粉墙蜩蜕落丹槛雀雏颠炎气微茫觉清飚左右穿云峰从勃起葵叶岂劳扇又见秋天丽浑将夏日悬红黰着霜树香老卧池邉菱芡谁铺绣莓苔自学钱暗虫依砌响明月逗圆小砌滋新菊髙轩噪暮蝉雨声寒飒飒雁影晓聨聨释此何堪玩深冬更可怜窗中看短景树里见重川冈阜分明出杉松气概全讴成白雪曲吟是早梅篇剏制谁人解根基太守贤或时留皂盖尽日簇华筵雅咏忧黎庶狂游泥管交加丰玉食来去迸金船侍从非常客俳谐像列仙画旗张赫奕妖妓舞婵娟罢宴心犹恋将归兴尚牵秪应愁逼夜寜厌赏经年孤贱今何幸跻攀奈有缘展眉惊豁逹徐步喜周旋讽咏虽知苦推功靡极聊书四十韵甘责未精专  

庐山瀑布  

有山来便有万丈落云端雾喷千岩湿雷倾九夏寒图中僧写去湖上客回看却羡为猨鹤飞鸣近碧湍  

牡丹  

意态天生异转看看转新百花休放豓三月始为春蝶死难离槛莺狂不避人其如豪贵地清醒复何因  

主人司空后亭牡丹  

佳卉挺芳辰夭容乃絶伦望开从隔歳愁过即无春体物真英气余花似庶人蜂攒知眷恋鸟语亦殷勤况在豪华地寜同里巷尘酷怜应防徳多赏奈怡神忌秽栽时土尝甜折处津绕行那识倦围坐岂辞频入梦殊巫峡临池胜洛濵乐喧丝杂竹露渍卯连寅饮兴尤思满吟情自合新怕风惟怯夜忧雨不经旬栏槛为良援亭台是四邻虽非能伐性争免碍还淳鬬豓何惭蜀矜防未让秦私心期一日许近看逡巡  

看牡丹二首  

莫将红粉比秾华红粉那堪比此花隔院闻香谁不惜出栏呈豓自应夸北方有态须倾国西子能言亦防家输我一枝和晓露真珠外向人斜  

看花长到牡丹月万事全忘自不知风促乍开方可惜雨淋将谢可堪悲闲年对坐浑成偶醉后抛眠恐负伊也拟便休还改过迢迢争奈一年期  

题未开牡丹  

青苞虽小叶虽疎贵气髙情便有余浑未盛时犹若此算应开日合何如寻芳蝶已栖丹槛衬落苔先染石渠无限风光言不得一心留在暮春初  

主人司空见和未开牡丹輙却奉和  

把笔临芳不自怡首征章句促妖期已惊常调言多鄙遽捧髙吟媿可知絶代贞名应愈重千金方笑更难移狂歌狂醉犹堪羡大拙当时是老时  

又题牡丹上主人司空  

一年芳胜一年芳爱重贤侯意异常手辟红房看濶狭自张青幄盖馨香白疑美玉无多润紫觉灵芝不是祥秪恐梦征他日去又须疑向凤池傍  

牡丹落后有作  

未发先愁有一朝如今零落更魂销青丛别后无多色红线穿来巳半焦蓄恨绮罗犹眷眷薄情蜂蝶去飘飘明年虽道还期在争奈凭栏乍寂寥  

柳絮咏  

年年三月里随处自悠扬雨过浑疑尽风来特地狂入花蜂有碍遮水燕无妨苦是添离思青门道路长  

甘露寺紫薇花  

蜀葵鄙下兼全落菡萏清髙且未开赫日迸光飞蝶去紫薇擎豓出林来闻香不称从僧舍见影尤思在酒杯谁笑晩芳为贱劣便饶春丽已尘埃牵吟过夏惟忧尽立看移时亦忘回惆怅寓居无好地嬾能分取一枝栽  

芳草  

何处不相见烟苖捧露心萋萋绿逺水苒苒在空林野吹闲揺濶游人醉卧深南朝古城里碑石又应沈  

春苔  

底物最牵吟秋苔独自寻何时连夜雨疉翠满松隂湘岸荒祠静吴宫古砌深侯门还可惜长被马蹄侵  

老松【`第三句缺一字`】  

郁郁复苍苍秋风韵更长空心应有　老叶不知霜子落生深涧隂清背夕阳如逢东岱雨犹得覆秦王  

柳【`十一首`】  

茏葱二月初青软自相纡意态花犹少风流木更无影防晴陌上烟重古城隅炀帝河声里几畨荣又枯数树新栽在画桥春来犹自长长条东风多事刚牵引已解纎纎学舞腰  

金堤堤上一林烟况近清明二月天别有数枝遥望见画桥南面拂秋千  

春物牵情不奈何就中杨柳态难过也知是处无花去争奈看时未觉多  

小眉初展绿条稠露压烟蒙不自由莫是折来偏属意依稀相似是风流  

九衢春霁湿云凝着地碍马行拟折无端抛又恋乱穿来去羡黄莺  

千树隂隂盖御沟雪花金穗思悠悠先朝事后应无也惟是荒根逐碧流  

揺荡和风恃赖春蘸流遮路逐年新颠狂絮落还堪恨分外欺凌寂寞人  

暖催春促吐芳芽伴雨从风处处斜莫道功无定配不然争得见桃花  

小池前后碧江滨窣翠抛青烂漫春不是和风为擡举可能开眼向行人  

深绿依依配浅黄两般顔色一般香到头嬝娜成何事秪解年年断客肠  

看桑  

簇簇牙相遮闲看实可嗟借多虽是叶栽盛不如花春绿暗连麦秋干暮立鸦旧乡曾种得经乱属谁家刘昭禹【`诗五首`】  

僊都山留题  

林下事无非尘中竟不知白云深拥我青石合眠谁山静捣灵药夜闲论古诗此来亲羽客何日变枯髭  

晩霁望岳  

湘西斜日邉峭入几寻天翠落重城内屏开万户前崖崚危溅瀑林罅静通仙谁肎功成后相携扫石眠  

石笋  

千古海门石移归吟叟居窍腥蛟出后形瘦浪冲余工语寜无玉僧知忽有书好期仙者叱变化向庭隅  

伤雨后牡丹  

废功看不已醉起又持杯数日常卷中宵雨忽来凄凉无戏蝶零落在苍苔造化根难问令人首可回  

送人红花栽  

世上红蕉异因移万里根艰难离瘴土潇洒入朱门叶战青云韵花零宿露痕长安多未识谁想动吟魂刘乙【`诗二首`】  

晓望  

地祗逃秀境神化或殷雷裂汉娲补合髙峰劒跃开即今新定业何世不遗才若是浮名道须言有祸胎  

山中早起  

鸡调扶桑枝秋空隠少微濶云霞并曜髙日月争辉若厥开天道同初发帝机以言当代事闲辟紫宸扉姚揆【`诗二首`】  

晩步  

陋巷贫疑本姓顔晩来闲步出林间数声长笛吹沈日一片残云防破山岛寺渐疎敲石磬渔家方半掩柴关迟回从此搜吟久待得溪头月上还  

秋日江东晩行  

迢迢驱马过江东此际令人恨莫穷一撮秋烟堤上白半轮残日岭头红路岐滋味犹如旧乡曲声音渐不同含思看看到梁苑画楼丝竹彻遥空  

陈光【`诗二首`】  

题陶渊明醉石  

片石露寒色先生遗素风醉眠芳草合吟起白云空道出乾坤外声齐日月中我知彭泽后千载与谁同  

长安新栁  

九陌云初霁皇衢栁巳新不同天苑景先得日邉春色浅微含露丝轻未惹尘一枝方欲折归去及兹晨杨凝式【`诗一首`】  

春来冰未泮冬至雪初晴为报方袍客丰年瑞已成  

## 御定全唐诗卷八百八十七  

卢言【`一作顔诗一首`】  

上安禄山【`禄山入洛阳大雪盈尺言上诗`】  

象曰云雷屯大君理经纶马上取天下雪中朝海神裵谞【`字士明闻喜人擢明经累官至兵部侍郎河南尹诗一首`】  

储潭庙【`大厯三年戊申岁季夏闰月壬子日感应至大厯五年庚戌岁夏六月甲午建`】  

江水上源急如箭潭北转急令目中间十里澄漫漫龙蛇若见若不见老农老圃望天语储潭之神可致雨质明斋服躬往奠牢醴丰洁精诚举女巫纷纷堂下儛色似授兮意似与云在山兮风在林风云忽起潭更深气霾祠宇连江隂朝日不复照翠岑回溪口兮櫂清流好风带雨送到州吏人雨立喜再拜神兮灵兮如献酬城上楼兮危架空登四望兮暗蒙蒙不知兮千万里惠泽愿兮与之同我有言兮报匪徐车骑复往礼如初髙垣墉兮大其门洒扫丹雘壮神居使过庙者之加敬酒  

食货财而有余神兮灵神兮灵匪享慢享克诚  

任要【`兖州团练使诗一首`】  

腊月中与韦户曹游发生洞裵回之际见双白蝙蝠三飞洞门时多异之同为口号【`贞元十四年第八句缺二字`】  

山翠羃灵洞洞深想微一双白蝙蝠三度向明飞虽然有两翅了自无毛衣若非饱石髓那得凌　　偶见归堪说殊胜不见归  

韦洪【`京兆人官户曹诗一首`】  

腊月中游发生洞裵回之际见双白蝙蝠三飞洞门时多异之同为口号【`第九句缺一字`】  

欲騐发生洞先开冰雪行窥临见二翼色素飞无声状类白蝙蝠幽感腾化精应知五马来啓蛰迎春荣露冕之久鸣驺还慰情  

马乂【`宣宗时人诗一首`】  

蜀中经蛮后寄陶雍  

贼马渡泸水北来如鸟轻几年期凤阙一日破城此地有征战谁家无死生人悲还旧里鸟喜下空营弟侄意初定交朋心尚惊自从经难后吟苦似猨声  

张绍【`南唐人诗一首`】  

冲佑观  

大始未形混沌无际上下开运乾坤定位日月丽天山川镇地万彚犹屯三才始备肇有神化初生蒸民上惟立徳下无疎亲皇风荡荡黔首淳淳天下有道谁非圣人开源嗜欲浇漓俗盛贤者避世真人革命八极神乡十州异境翠阜丹丘潜伏灵圣惟彼武夷实曰洞天峰峦黛染岩岫霞鲜金房玉室羽盖云軿葬日风雨防有神仙国步多艰皇纲中絶四海九州分幅裂稔祸陬隅阻兵瓯越寂寞风荒凉绛阙赫赫烈祖再造丕基拱揖髙让神人乐推明明我后允协昌基功崇下武徳茂重熙睿哲英断雄畧神智拓土开疆经天纬地五岭来庭三湘清彻四海震威羣生懐惠犹劳宵旰犹混马车贪狼俟静害焉方除淹留骏驭想像鹑居心悬真洞梦到华胥乃眷名山追惟圣迹内库颁金元侯奉职三境求规五灵取则跨谷弥冈张霄架极珠宫寳殿璇台玉堂凤翔髙甍龙转回廊错落金碧玲珑璧珰云生林楚雷绕籓墙七圣斯严三君如在八景灵舆九华神盖清霄莫胥明霜匪对彷佛壶中依稀物外众真之宇拟之无伦防僊之类名之惟新髙峰为壑区谷成坰皇献颂声永絶淄磷  

郑露【`字思叟号南湖莆田人太府卿诗一首`】  

彻云涧  

延绵不可穷寒光彻云际落石蚤雷鸣溅空春雨细林披【`字茂则号师道官刺史诗一首`】  

秋气尚髙凉  

秋气尚髙凉寒笛吹万木故人入我庭相照不出屋山川虽逺观髙懐不能掬  

公孙杲【`承宣郎行博城县丞诗一首`】  

五言赠诸法师  

驾鹤排朱雾乗鸾入紫烟凌晨味潭菊薄暮翫峰莲玉叶低梁下金飗引窗前啸傲云霞际留情鳞羽年李敻【`定州司马诗一首`】  

恒岳晨望有懐  

二仪均四序五岳分九州灵造良难测神功匪易酬恒山北临岱秀崿东跨幽澒洞镇河朔嵯峨冠嵩丘禋祠彰旧典坛庙列平畴古树侵云密飞泉界道流从官叨佐理衔命奉珍羞荐玉申诚效锵金谅有由郊原照初日林薄委徂秋塞近风声厉川长雾气收他乡饶感激归望切祈求景福如光愿私门当复侯  

畅甫【`诗一首`】  

偶宴西蜀摩诃池  

珍木郁清池风荷左右披浅觞寜及醉慢舸不知移防林簟光冷照流簪影攲胡为独羁者雪涕向涟漪吴士矩【`诗一首`】  

饮后献时相【`士矩牧大郡因时相论置军倅献此`】  

一夕心期一种欢那知疎散负杯盘尊前数片朝云在不许冯公子细看  

吴黔【`诗一首`】  

失题  

故国海云端归寜便整鞍里荣身上蒨省罢手中兰烧急平芜广风悲古木寒谢公山色在朝夕共谁观崔融【`干寜中吴郡人诗一首`】  

题惠聚寺【`苏州昆山县惠聚寺殿基乃鬼神一夕砌成殿中有僧繇画龙毎因风雨夜腾趠波涛伤田害稼乡人患之僧繇再画一鎻鎻之仍画一钉钉其鎻至今人扪其钉头隐隐融因题寺壁`】  

人莫嫌山小僧还爱寺灵殿髙神气力龙活客丹青钱信【`诗一首`】  

平望赠蚊  

安得神仙术试为施康济使此平望村如吾江子滙胡传美【`诗一首`】  

武康碧落观  

仙宫碧落太微书遗迹依然掩故居幢节不归天杳邈烟霞空锁日幽虚不逢金简扳云洞可惜瑶台叠藓除欲脱儒衣陪羽客伤心齿发已凋疎  

许宏【`诗一首`】  

白云寺  

踏破苔痕一迳斑白云飞处见青山不知浮世尘中客几个能知物外间  

文丙【`诗五首`】  

罗浮山  

罗浮多胜境梦到固无因知有长生药谁为不死人根虽盘地脉势自倚天津未便甘休去须栖老此身  

牡丹  

万物承春各鬭竒百花分贵近亭池开时若也姮娥见落日那堪公子知诗客筵中金琖满美人头上玉钗垂不同寒菊舒重九只拟清香泛酒巵  

藓花  

寂寞人偏重无心媿牡丹秋风凋不得流水泛应难怪石从敎徧幽庭一任盘若逢公子顾重叠是朱栏  

新栽松  

可怜同百草况复雪霜姿歌舞地不尚歳寒人自移堦除添冷淡毫末入思惟尽道生云洞谁知路崄巇  

柳【`第二句缺一字`】  

何事动吟哦长　翠色和垂隂千树少送别一枝多带雾笼彭泽揺风舞汴河只因隋帝植民力几销磨路应【`诗一首`】  

仙岩四瀑布即事寄上秘书包监侍郎七兄吏部李侍郎十七兄婺州赵中丞处州齐谏议明州李九郎十四韵  

絶境久防蔽芟萝方迨兹樵苏尚未及冠冕谁能知缘崖开迳小架木度空危水激千雷发珠聨万贯垂隂晴状非一昏旦势多竒井识轩辕迹坛余汉武基猨声响深洞岩影倒澄池想像虬龙去依稀羽客随翫竒目岂倦寻异神忘疲干云松作盖积翠薜成帷含意攀丹桂凝情顾紫芝芸香蔼芳气冰镜彻圆规胥念沧波逺徒懐魏阙期征黄应计日莫鄙北山移  

李缜【`诗一首`】  

奉和郎中游仙岩四瀑布寄包秘监李吏部赵婺州中丞齐处州谏议十四韵  

符守分珪组放情在丘峦悠然造云族忽尔登天坛求古理方赜翫竒物不殚晴光散崖壁瑞气生芝兰中有四瀑水奔流状千般风云隠岩底雨雪霏林端晶晶含古色飕飕引晨寒澄潭见猨饮潜穴知龙盘坐憇苔石遍仰窥杉桂攒幽蹊创髙躅灵药余仙飱携赏喜康乐示文惊建安缣缃炳珠寳中外贻同官末调亦何为辄陪髙唱难慙非御徒者还得依门栏  

戴公懐【`诗一首`】  

奉和郎中游仙山四瀑泉兼寄李吏部包秘监赵婺州齐处州  

今日永嘉守复追山水游因寻莽苍野遂得轩辕丘访古事难究览新情屡周溪垂绿篠暗岩度白云幽过石竒不尽出林香更浮凭髙拥虎节搏险窥龙湫淙潨泻三四奔腾千万秋寒惊殷雷动暑骇繁霜流沬溅羣鸟外光揺数峰头丛崖散滴沥近谷藏飕飗况此特形胜自余非等俦灵光掩五岳仙气均十洲书以谢羣彦永将叙徽猷当思共攀陟东南看斗牛  

孟翔【`诗一首`】  

奉和郎中游仙山四瀑布兼寄李吏部包秘监判官  

昔人恣探讨飞流称石门安知郡城侧别有神泉源疏凿意大禹勤求闻轩辕悠悠几千歳翳荟羣木繁竒状出蔽蔓胜槩毕讨论防崖百丈落奔注当空翻下如散雨足上拟屯云根变态凡几处静神竟朝昏渴贤寄珠玉受馥寻兰荪萝茑罥紫绶岩隈驻朱轓方思谢康乐好事名空存  

崔耿【`诗一首`】  

晩眺  

江溶流落景山色凝暮烟衰发照秋日壮心减昔年愁吟长抱膝孰诉髙髙天  

宇文鼎【`诗一首`】  

山下泉  

可致清川广难量利物功涓流此山下谁识去无穷郭密之【`诗一首`】  

永嘉经谢公石门山作  

绵境经耳目未尝旷跻登一窥石门险再涤心神懵洞壑閟金涧欹崖盘石楞隂潭下羃羃秀岭上层层千丈瀑流蹇半溪风雨絙兴余志每惬心逺道自乗轺广储峙只命媿才能辍櫂周气象扪条厯骞崩忽如生羽翼怳若将起腾谢客今巳矣我来谁与朋  

扈载【`诗一首`】  

芳草  

幽芳无处无幽处恨何如倦客伤归思春风满旧居晩烟迷杳霭朝露健扶疎省傍灵光看残阳少皡区薛光谦【`诗一首`】  

任阆中下乡检田登艾萧山北望  

观农巡井邑长望歴山川拥涧开新耨缘崖指火田荒村无径陌古戍有风烟瓠叶萦篱长藤花绕架悬岸髙攒树石水净写云天回首乡闗路行歌犹喟然  

尉迟汾【`朝散大夫守卫尉少卿诗一首`】  

府尹王侍郎准制拜岳因状嵩髙灵胜寄呈三十韵  

雄雄天之中峻极闻维嵩作镇盛标格出云为雨风瑞时物不疠顺泽年多丰加髙冠四方【`白虎通云中央之岳独加髙字者何中央居四方之中可髙故曰嵩髙`】视秩居三公明朝防昭报颁祀岁严恭署祝纡御札诏贤导宸衷皇皇三川守馨徳清明躬肃徒奉兰沐竟夕玉华东星汉耿斋户松泉寒寿宫具修谅蠲吉曙色犹葱曚端仪大圭立兴俛声玲珑挹瓒椒桂馥奏金岩壑空灵歆若有荅彷佛传祝工卒事不遑偃胜奇纷四丛朝霞破灵嶂错落间苍红动息形似蚁黄气如笼奔倾千万状羣岳安比崇日月襟袖捧人天道路通防搜必殚竭跻览忘崎穹踏翠徧诸刹趣绵步难终浮丘仙袂接谢公屐齿穷龙潭应下瞰九曲当骇容【`又有九龙潭在寺侧崇崖对耸壁立千仭九曲分蓄黑不测`】龙门计东豁三台有何踪【`杂道书云自岳庙东二十里至一山名曰东龙门其东有三台山昔汉武东巡过此山覩三学仙女遂以为名焉`】金象语奚应【`仙经云嵩髙大岩下有佛图音妙有大金像在中来语寺僧密公密公时在嵩髙寺寺在嵩脚下闻之欣然披林求索时白雾昏迷失路一往看之即入山水维覩一麝香去人三四步侧足双跳步步若有所引良久回顾去十步中忽有焰青色就视之得自然天池`】玉人光想融【`卢元明嵩山记岳庙画为神像有一玉人长五寸玉色甚光润制作亦佳莫知早晩所造盖岳神之像相传谓明公山中人悉云尝失之经旬乃覩`】瑶浆与石髓清骨宜遭逢【`世说嵩山北有大穴中覩二人围棊有一桮白饮与堕者饮气力十倍棊者问愿停否堕者云不愿棊者曰从此西行天井中多蛟龙但投身入井自当得出若饥取井物食之堕者如言可半年乃出蜀中问张华华曰此仙馆丈夫所饮者玉浆所食者龙穴石髓`】况是降神处迹惟申甫同周翰已洽论伊衡亦期功诚富东山兴须陟中台庸勉促旋騑軨未可恋云松散材事即异期为卜一峰  

马令【`失名守博城县令诗一首`】  

早春陪敕使麻先生【`慈力`】祭岳【`久视二年　第八句十一句十二句各缺一字`】  

我皇盛文物道化天地先鞭挞走神鬼玉帛礼山川忽下袁州使来游紫洞前青羊得处所白鹤　时年防恳飞龙记昭彰化鸟篇　风半山水　气总云烟光抱升中日霞明五色天山横翠微外室在绿潭邉缇幕灰初屐焚林火欲然年光着草树春色换山泉伊水来何日嵩岩去几千山疑小天下人是防神仙叶令乗凫入浮丘驾鹤旋麻姑几年歳三见海成田  

## 御定全唐诗卷八百八十八  

灵澈【`诗一首`】  

奉和郎中题仙岩瀑布十四韵  

致闲在一郡民安已三年每懐贞士心孙许犹差肩采异百代后得之古人前扪险路坱圠临深闻潺湲上有千歳树下飞百丈泉清谷长雷雨丹青凝霜烟遥将大壑近闇与方壶连白石顔色寒老藤花叶鲜轩皇自兹去乔木空依然碧山东极海明月髙升天平野生竹柏虽逺地不偏永愿酬国恩自将布金田穆穆早朝人英英丹陛贤谁思沧洲意方欲涉巨川  

贯休【`诗一首`】  

过商山  

吟缘横翠忆天台啸狖啼猨见尽猜四个老人何处去一声仙鹤过溪来皇城宫阙回头尽紫阁烟霞为我开天际峰峰尽堪住红尘中去大悠哉  

齐已【`诗一首`】  

过西塞山  

空江平野流风岛苇飕飕残日衔西塞孤帆向北洲邉鸿渡汉口楚树出吴头终日髙云里身依片石休可朋【`诗一首`】  

中秋月  

登楼仍喜此宵晴圆魄才观思便清海面乍浮犹隠映天心髙挂最分明片云想有神仙出迥野应无鬼魅形曽向洞庭湖上看君山半雾水初平  

修睦【`诗七首`】  

僧院泉  

澄澈照人胆深山只一般来难穷处所心去助波澜砌曲夜声苦窗虚客梦防无心谁肎爱时有老僧看  

题僧院泉  

何处云根新布得归仍半日在烟萝莫轻竹引经窗小湏信更深入耳多绕砌虽然清自别出门长恐浊相和从此无心恋沧海沧海无风亦起波  

岳上作  

始好歩青苔蝉声且莫催辛勤来到此容易便言回逺水月未上四方云正开更堪逢道侣特地话天台  

望西山  

积翠异诸岳令人看莫休有时经暮雨独得倚髙楼云外僧应老林间水正秋到头归隠处岂在问嵩丘  

题虎掊泉  

一自虎掊得清声四逺流众人怜尔处长夜洗心头出谷花随去背岩猨下偷林邉落江徼风起雨翛翛  

松  

细韵飕飕入骨凉影兼巢鹤过髙墙盘根一种依平地自是梧桐不乆长  

岳阳对栁  

谁此种秋色令人看莫穷正垂云梦雨不奈洞庭风昔出长安道独游隋苑东当时今日思湏信苦相同清豁【`陈洪进表奏赐号性空禅师诗一首`】  

归山吟  

聚如浮沫散如云聚不相将散不分入郭当时君是我归山今日我非君  

吴筠【`诗六首`】  

游倚帝山二首  

山间非吾心物表翼所托振衣超烦滓防杖追岑壑絶地穷防岈造天究磐礴迩临烟霞积逖睇宇宙廓俯惊白云涌仰骇飞泉落苔浓鲜翠屏松古丽丹崿目冀覩乔羡心希驭龙鹤乃知巢由情岂伊猨鸟乐  

兹山何独秀万仭倚昊苍晨跻烟霞趾夕憇灵仙场俯观海上月坐弄浮云翔松风振雅音桂露含晴光不出六合外超然万累忘信彼古来士岩栖道弥彰  

翰林院望终南山  

窃慕隠沦道所欢岩穴居谁言忝休命遂入承眀庐物情不可易幽中未甞摅幸见终南山岧嶤凌太虚青霭长不防白云闲卷舒悠然相探讨延望空踌蹰迹繋心无极神超兴有余何当解维絷永托逍遥墟  

秋日彭蠡湖中观庐山  

泛舟太湖上廻瞰兹山隈万顷沧波中千峯鬱崔嵬凉烟发炉峤秋日明帝台絶巅凌大漠悬流泻昭回穹崇石梁引岈豁天门开飞鸟屡隠见白云时徃来超然契清赏目醉心悠哉董氏出六合王君升九垓谁言旷遐祀庶可相追陪从此永栖托拂衣谢浮埃  

秋日望倚帝山  

楚服多竒山灵表先倚帝孤秀白云里青防何崇丽秋天已晴朗晩日更澄霁逺峯列在目杳与神襟契倐忽遗世间宛如再登诣伊予抱斯志代处人烟闭何事牵俗网悠然负芝桂朅来从隠沦式保羡门计  

李冶【`诗二首`】  

蔷薇花  

翠融红绽浑无力斜倚栏干似诧人深处最宜香惹蝶摘时兼恐焰烧春当空巧结玲珑帐着地能铺锦绣防最好凌晨和露看碧纱窗外一枝新  

栁  

最爱纎纎曲水濵夕阳移影过青苹东风又染一年緑楚客更伤千里春低叶已蔵依岸櫂髙枝应闭上楼人舞腰渐重烟光老散作飞绵惹翠防  

## 御定全唐诗卷八百八十九  

词【`唐人乐府元用律絶等诗杂和声歌之其幷和声作实字长短其句以就曲拍者为塡词开元天宝肇其端元和太和衍其流大中咸通以后迄于南唐二蜀尤家工户习以尽其变凡有五音二十八调各有分属今皆失传`】  

明皇帝  

好时光  

宝髻偏宜宫様莲脸嫩体红香睂黛不须张敞画天敎入鬓长　莫倚倾国貌嫁取个有情郎彼此当年少莫负好时光  

昭宗皇帝  

巫山一段云  

缥缈云间质盈盈波上身袖罗斜举动埃尘明艳不胜春　翠鬓晩妆烟重寂寂阳台一梦氷眸莲脸见长新巫峡更何人  

蝶舞棃园雪莺啼柳带烟小池残日艳阳天苎萝山又  

山　青鸟不来愁絶忍看鸳鸯双结春风一等少年心闲情恨不禁  

菩萨蛮【`一名子夜歌一名巫山一片云一名重叠金`】  

登楼遥望秦宫殿茫茫只见双飞燕渭水一条流千山与万丘　逺烟笼碧树陌上行人去安得有英雄迎归大内中【`一作何处是英雄迎侬归故宫`】  

飘飘且在三峰下秋风徃徃堪霑洒肠断忆仙宫朦胧烟雾中　思梦时时睡不语长如醉早晩是归期苍穹知不知  

后唐庄宗【`名存朂在位四年諡曰光圣神闵词四首`】  

一叶落  

一叶落搴朱箔此时景物正萧索画楼月影寒西风吹罗幕吹罗幕徃事思量着  

如梦令【`一名忆仙姿一名宴桃源一名比梅`】  

曾宴桃源深洞一曲清歌舞凤长记别伊时和泪出门相送如梦如梦残月落花烟重  

阳台梦  

薄罗衫子金泥缝困纤腰怯铢衣重笑迎移歩小兰丛亸金翘玉凤　娇多情脉脉羞把同心撚弄楚天云雨却相和又入阳台梦  

歌头  

赏芳春暖风飘箔莺啼绿树轻烟笼晩阁杏桃红开緐萼灵和殿禁柳千行斜金丝络夏云多竒峯如削纨扇动微凉绡薄梅雨霁火云烁临水槛永日逃緐暑泛觥酌　露华浓冷髙梧雕万叶一霎晩风蝉声新雨歇惜惜此光隂如流水东篱菊残时叹萧索緐隂积岁时暮景难留不觉朱顔失却好容光且且须呼賔友西园长宵防云謡歌皓齿且行乐  

南唐嗣主李璟  

浣溪沙【`一作浣纱溪一名小庭花`】  

风压轻云贴水飞乍晴池舘燕争泥沈郎多病不胜衣沙上未闻鸿雁信竹间时聼鹧鸪啼此情惟有落花  

知  

摊破浣溪沙【`一名山花子`】  

菡萏香销翠叶残西风愁起緑波间还与韶光共顦顇不堪防　细雨梦回鸡塞逺小楼吹彻玉笙寒多少泪珠何限恨倚阑干  

手卷眞珠上玉钩依前春恨琐重楼风里落花谁是主思悠悠　青鸟不传云外信丁香空结雨中愁回首绿波三峡暮接天流  

后主煜  

渔父【`一名渔歌子`】  

浪花有意千里雪桃花无言一队春一壶酒一竿身快活如侬有防人  

一櫂春风一叶舟一纶茧缕一轻钩花满渚酒满瓯万顷波中得自由  

忆江南【`一名望江南一名梦江南一名江南好一名梦江口一名望江梅一名归塞北一名谢秋娘一名春去也`】  

多少恨昨夜梦魂中还似旧时游上苑车如流水马如龙花月正春风  

多少泪霑袖复横颐心事莫将和泪滴凤笙休向月明吹膓断更何疑  

闲梦远南国正芳春船上管弦江面绿满城飞絮混轻尘愁杀看花人  

闲梦逺南国正清秋千里江山寒色暮芦花深处泊孤舟笛在月明楼  

捣练子【`一名深院月`】  

深院静小庭空断续寒砧断续风无柰夜长人不寐数声和月到帘栊  

云鬟乱晩妆残带恨睂儿逺岫攅斜托香顋春笋嬾为谁和泪倚阑干  

相见欢【`一名乌夜啼一名上西楼一名西楼子一名月上瓜洲一名秋夜月一名忆真妃`】  

林花谢了春红太悤悤无柰朝来寒雨晩来风　胭脂泪相留醉防时重自是人生长恨水长东  

无言独上西楼月如钩寂寞梧桐深院鎻清秋　翦不断理还乱是离愁别是一般滋味在心头  

长相思【`一名双红豆一名山渐青一名忆多姣`】  

一重山两重山山逺天髙烟水寒相思枫叶丹　菊花开菊花残塞雁髙飞人未还一帘风月闲  

云一緺玉一梭澹澹衫儿薄薄罗轻颦双黛螺　秋风多雨如和帘外芭蕉三两窠夜长人柰何  

浣溪沙  

红日已髙三丈透金炉次第添香兽红锦地衣随歩皱佳人舞防金钗溜酒恶时拈花蕊齅别殿遥闻箫鼓  

奏  

转烛飘蓬一梦归欲寻陈迹怅人非天教心愿与身违待月池台空逝水防花楼阁漫斜晖登临不惜更霑  

衣  

采桑子【`一名丑奴儿一名罗敷媚一名罗敷艳歌`】  

辘轳金井梧桐晩防树惊秋昼雨如愁百尺虾须上玉钩　琼窗春断双蛾皱回首边头欲寄鳞游九曲寒波不泝流  

亭前春逐红英尽舞态徘徊细雨霏微不放双睂时暂开　绿窗冷静芳音断香印成灰可柰情怀欲睡朦胧入梦来  

菩萨蛮  

花明月暗笼轻雾今宵好向郎边去刬韤歩香阶手提金缕鞋　画堂南畔见一晌偎人颤奴为出来难教君恣意怜  

蓬莱院闭天台女画堂昼寝无人语抛枕翠云光绣衣闻异香　潜来珠鎻动惊觉鸳鸯梦慢脸笑盈盈相看无限情  

铜簧韵脆锵寒竹新声慢奏移纤玉眼色暗相钩秋波横欲流　雨云深绣户来便谐衷素宴罢又成空梦迷春睡中  

人生愁恨何能免消魂独我情何限故国梦重归觉来双泪垂　髙楼谁与上长记秋晴望徃事已成空还如一梦中  

清平乐【`一名忆萝月`】  

别来春半触目愁肠断砌下落梅如雪乱拂了一身还满　雁来音信无凭路遥归梦难成离恨却如春草更行更逺还生  

喜迁莺【`一名鹤冲天一名燕归来`】  

晓月坠宿云防无语枕频欹梦回芳草思依依天逺雁声稀　啼莺散余花乱寂寞画堂深院片红休埽尽从伊留待舞人归  

阮郎归【`一名醉桃源一名碧桃春`】  

东风吹水日衔山春来长是闲落花狼藉酒阑笙歌醉梦间　春睡觉晚妆残无人整翠鬟留连光景惜朱顔黄昏独倚阑  

锦堂春【`一名乌夜啼`】  

昨夜风兼雨帘帏飒飒秋声烛残漏滴频欹枕起坐不能平　世事漫随流水算来一梦浮生醉乡路稳宜频到此外不堪行  

应天长  

一钩初月临妆镜蝉鬓凤钗慵不整重帘静层楼逈惆怅落花风不定　柳堤芳草径梦断辘轳金井昨夜更阑酒醒春愁过却病  

望逺行  

碧砌花光照眼明朱扉长日镇长扃余寒欲去梦难成炉香烟冷自亭亭　辽阳月秣陵砧不传消息但传情黄金台下忽然惊征人归日二毛生  

浪淘沙【`一名卖花声`】  

帘外雨潺潺春意阑罗衾不耐五更寒梦里不知身是客一晌贪欢　独自暮凭阑无限江山别时容易见时难流水落花春去也天上人间  

徃事只堪哀对景难排秋风庭院藓侵堦一桁珠帘闲不卷终日谁来　金劒已沉埋壮气蒿莱晩凉天浄月华开想得玉楼瑶殿影空照秦淮  

木兰花【`一名玉楼春一名春晓曲一名惜春容`】  

晩妆初了明肌雪春殿嫔娥鱼贯列凤箫声断水云闲重按霓裳歌徧彻　临风谁更飘香屑醉拍阑干情未切归时休放烛花红待蹋马蹄清夜月  

虞美人  

风回小院庭芜绿柳眼春相续凭栏半日独无言依旧竹声新月似当年　笙歌未散尊罍在池面冰初解烛明香暗画楼深满鬓清霜残雪思难禁  

春花秋月何时了徃事知多少小楼昨夜又东风故国不堪回首月明中　雕阑玉砌应犹在只是朱顔改问君能有防多愁恰似一江春水向东流  

一斛珠【`一名醉落魄`】  

晩妆初过沈檀轻注些儿个向人防露丁香颗一曲清歌暂引樱桃破　罗袖裛残殷色可杯深旋被香醪涴绣牀斜凭娇无那烂嚼红茸笑向檀郎唾  

临江仙  

樱桃落尽春归去蝶飜轻粉双飞子规啼月小楼西玉钩罗幕惆怅暮烟垂　别巷寂寥人散后望残烟草低迷炉香闲嫋凤皇儿空持罗帯回首恨依依  

蝶恋花【`一名一萝金一名黄金缕一名明月生南浦一名凤栖梧一名鹊蹋枝一名卷珠帘一名鱼水同欢`】  

遥夜亭臯间信歩才过清明渐觉伤春暮数防雨声风约住朦胧澹月云来去　桃李依依香暗度谁在秋千笑里轻轻语一片芳心千万绪人间没个安排处  

破阵子【`一名十拍子`】  

四十年来家国三千里地山河凤阙龙楼连霄汉玉树琼枝作烟萝防曽识干戈　一旦归为臣虏沈腰潘鬓销磨最是苍黄辞庙日敎坊独奏别离歌垂泪对宫娥蜀主王衍  

醉妆词  

者边走那边走只是寻花柳那边走者边走莫厌金杯酒  

甘州曲  

画罗帬能解束称腰身柳睂桃脸不胜春薄媚足精神可惜沦落在风尘  

后蜀主孟防  

木兰花  

冰肌玉骨清无汗水殿风来暗香满绣帘一防月窥人欹枕钗横云鬓乱　起来琼户啓无声时见疎星渡河汉屈指西风防时来只恐流年暗中换【`蘓轼洞仙歌即櫽括此词`】  

## 御定全唐诗卷八百九十  

李景伯【`一首`】  

囘波乐  

囘波尔时酒巵微臣职在箴规侍宴既过三爵諠哗窃恐非仪  

沈佺期【`一首`】  

囘波乐  

囘波尔时佺期流向岭外生归身名已防齿録袍笏未复牙绯  

裴谈【`一首`】  

囘波乐  

囘波尔时栲栳怕妇也是大好外邉只有裴谈内里无过李老  

张说【`六首`】  

舞马词  

万玉朝宗鳯扆千金率领龙媒眄鼔凝骄蹀躞听歌弄影徘徊  

天鹿遥征卫叔日龙上借羲和将共两骖争舞来随八骏齐歌  

防旄八佾成行时龙五色因方屈膝衔杯赴节倾心献夀无疆  

帝皁龙驹沛艾星阑骥子权奇腾倚骧洋应节緐骄接迹不移  

二圣先天合徳羣灵率土可封击石骖驔紫燕摐金顾歩苍龙  

圣君出震应箓神马浮河献图足蹋天庭鼔舞心将帝乐踟蹰  

崔液【`二首`】  

蹋歌词【`此词五言六句与抛毬乐相似惟于第五句用韵不同或将第二首末二句作上七言下三言读改入词调者误`】  

防女迎金屋仙姬出画堂鸳鸯裁锦袖翡翠贴花黄歌响舞分行艳色动流光  

庭际花微落楼前汉已横金壶催夜尽罗袖舞寒轻乐笑畅欢情未半着天明  

李白【`十四首`】  

桂殿秋  

仙女下董双成汉殿夜凉吹玉笙曲终却从仙官去万户千门惟月明  

河汉女玉链顔云軿往往在人间九霄有路去无迹嫋嫋香风生佩环  

清平调  

云想衣裳花想容春风拂槛露华浓若非羣玉山头见防向瑶台月下逢  

一枝红艳露凝香云雨巫山枉断肠借问汉宫谁得似可怜飞燕倚新妆  

名花倾国两相欢常得君王带笑看解得春风无限恨沈香亭北倚阑干  

连理枝  

雪盖宫楼闭罗幕昏金翠鬭压防干香心澹薄梅梢轻倚喷寳猊香烬麝烟浓馥红绡翠被  

浅画云垂帔防滴昭阳泪咫尺宸居君恩断絶似遥千里望水晶帘外竹枝寒守羊车未至  

菩萨蛮  

平林漠漠烟如织寒山一带伤心碧暝色入髙楼有人楼上愁　玉阶空伫立宿鸟归飞急何处是归程长亭更短亭  

忆秦娥【`一名秦楼月一名碧云深一名双荷叶`】  

箫声咽秦娥梦断秦楼月秦楼月年年柳色灞陵伤别乐游原上清秋节咸阳古道音尘絶音尘絶西风残  

照汉家陵阙  

清平乐【`一名忆萝月`】  

禁庭春昼莺羽披新绣百草巧求花下鬬只赌珠玑满斗　日晩却理残妆御前闲舞霓裳谁道腰肢窈窕折旋笑得君王  

禁闱秋夜月探金窗罅玉帐鸳鸯喷兰麝时落银灯香灺　女伴莫话孤眠六宫罗绮三千一笑皆生百媚宸衷教在谁邉  

烟深水阔音信无由达惟有碧天云外月偏照悬悬离别　尽日感事伤懐愁睂似鎻难开夜夜长留半被待君魂梦归来  

鸾衾鳯褥夜夜常孤宿更被银台红蜡烛学妾泪珠相续　花貌些子时光抛人逺泛潇湘欹枕悔听寒漏声声滴断愁肠  

画堂晨起来报雪花坠髙卷帘栊看佳瑞皓色逺迷庭砌　盛气光引炉烟素草寒生玉佩应是天仙狂醉乱把白云揉碎  

元结【`五首`】  

欸乃曲  

偶存名迹在人间顺俗与时未安闲来谒大官兼问政扁舟却入九疑山  

湘江二月春水平满月和风宜夜行唱桡欲过平阳戌守吏相呼问姓名  

千里枫林烟雨深无朝无暮有猨吟倚桡静听曲中意好似云山韶濩音  

零陵郡北湘水东浯溪形胜满湘中溪口石颠堪自逸谁能相伴作渔翁  

下泷船似入深渊上泷船似欲升天泷南始到九疑郡应絶髙人乘兴船  

张志和【`五首`】  

渔父  

西塞山前白鹭飞桃花流水鳜鱼肥青箬笠緑蓑衣斜风细雨不须归  

钓台渔父褐为裘两两三三舴艋舟能纵櫂惯乘流长江白浪不曾忧  

霅溪湾里钓鱼翁舴艋为家西复东江上雪浦邉风笑着荷衣不叹穷  

松江蟹舎主人欢菰饭莼羮亦共餐枫叶落荻花干醉宿渔舟不觉寒  

青草湖中月正圆巴陵渔父櫂歌连钓车子橛头船乐在风波不用仙  

张松龄【`一首`】  

渔父  

乐是风波钓是闲草堂松桧已胜攀太湖水洞庭山狂风浪起且须还  

韩翃【`一首`】  

章台柳【`寄柳氏`】  

章台柳章台柳往日依依今在否纵使长条似旧垂也应攀折他人手  

韦应物【`四首`】  

三台【`或加令字一名翠华引一名开元乐`】  

一年一年老去明日后日花开未报长安平定万国岂得衔杯  

冰泮寒塘水緑雨余百草皆生朝来衡门无事晩下髙斋有情  

调笑令【`一名宫中调笑一名转应曲一名三台令`】  

邉马邉马逺放燕支山下跑沙跑雪独嘶东望西望路迷迷路迷路邉草无穷日暮  

河汉河汉晓挂秋城漫漫愁人起望相思塞北江南别离离别离别河汉虽同路絶  

王建【`十首`】  

三台【`宫中二首江南四首`】  

鱼藻池邉射鸭芙蓉苑里看花日色柘袍相似不着红鸾扇遮  

池北池南草緑殿前殿后花红天子千秋万岁未央明月清风  

扬州桥邉小妇长干市里商人三年不得消息各自拜鬼求神  

青草湖邉草色飞猨岭上猨声万里三湘客到有风有雨人行  

树头花落花开道上人去人来朝愁暮愁即老百年防度三台  

鬬身彊健且为头白齿落难追准拟百年千岁能得防许多时  

调笑令【`即宫中调笑`】  

团扇团扇美人竝来遮面玉顔顦顇三年谁复商量管管管春草昭阳路断  

胡蝶胡蝶飞上金枝玉叶君前对舞春风百叶桃花树红红树红树燕语莺啼日暮  

罗袖罗袖暗舞春风依旧遥看歌舞玉楼好日新妆坐愁愁坐愁坐一世虚生虚过  

杨柳杨柳日暮白沙渡口船头江水茫茫商人少妇断肠肠断肠断鹧鸪夜飞失伴  

戴叔伦【`一首`】  

调笑令【`即转应曲`】  

邉草邉草邉草尽来兵老山南山北雪晴千里万里月明明月明月胡笳一声愁絶  

刘禹锡【`八首`】  

纥那曲【`二首`】  

杨柳青青竹枝无限情同郎一囘顾听唱纥那声蹋曲兴无穷调同辞不同愿郎千万夀长作主人翁  

忆江南【`即春去也`】  

春去也多谢洛城人弱柳从风疑举袂丛兰裛露似霑巾独坐亦含嚬  

春去也共惜艳阳年犹有桃花流水上无辞竹叶醉尊前惟待见青天  

潇湘神  

湘水流湘水流九疑云物至今愁若问二妃何处所零陵芳草露中秋  

斑竹枝斑竹枝泪痕防防寄相思楚客欲听瑶瑟怨潇湘深夜月明时  

抛毬乐  

五色绣团圆登君瑇瑁筵最宜红烛下偏称落花前上客如先起应湏赠一船  

春早见花枝朝朝恨发迟及看花落后却忆未开时幸有抛毬乐一杯君莫辞  

白居易【`九首`】  

花非花  

花非花雾非雾夜半来天明去来如春梦不多时去似朝云无觅处  

忆江南  

江南好风景旧曽谙日出江花红胜火春来江水緑如蓝能不忆江南  

江南忆最忆是杭州山寺月中寻桂子郡亭枕上看潮头何日更重游  

江南忆其次忆吴宫吴酒一杯春竹叶吴娃双舞醉芙蓉早晩得相逢  

如梦令  

前度小花静院不比寻常时见见了又还休愁却等闲分散肠断肠断记取钗横鬓乱  

落月西窗惊起好个怱怱些子鬒鬓亸轻松凝了一双秋水告伱告伱休向人间整理  

频日雅欢幽防打得来来越防说着暂分飞蹙损一双睂黛无奈无奈两个心儿总待  

长相思  

汴水流泗水流流到瓜洲古渡头吴山防防愁　思悠悠恨悠悠恨到归时方始休月明人倚楼  

深画睂浅画睂蝉鬓鬅鬙云满衣阳台行雨囘　巫山髙巫山低暮雨潇潇郎不归空房独守时  

刘长卿【`一首`】  

谪仙怨【`某作律诗题云苕溪酬梁耿别后见寄`】  

晴川落日初低惆怅孤舟解鸟向平芜逺近人随流水东西　白云千里万里明月前溪后溪独恨长沙谪去江潭春草萋萋  

窦余【`常之子官至台州刺史词一首`】  

广谪仙怨【`幷序`】  

天寳十五载正月安防山反陷没洛阳王师败绩闗门不守车驾幸蜀途次马嵬驿六军不发赐贵妃自尽然后驾行次骆谷上登髙下马望秦川遥辞陵庙再拜呜咽流涕左右皆泣谓力士曰吾听九龄之言不到于此乃命中使往韶州以太牢祭之因上马索长笛吹笛曲成潸然流涕伫立久之时有司旋録成谱及銮驾至成都乃进此谱请名曲帝谓吾因思九龄亦别有意可名此曲为谪仙怨其防属马嵬之事厥后以乱离隔絶有人自西川传得者无由知但呼为劒南神曲其音怨切诸曲莫比大厯中江南人盛为此曲随州刺史刘长卿左迁睦州司马祖筵之内长卿遂撰其词吹之为曲意颇自得盖亦不知本事余既备知聊因暇日撰其辞复命乐工唱之用广其不知者  

邉尘犯阙冲闗金辂提携玉顔云雨此时萧散君王何日归还　伤心朝恨暮恨囘首千山万山独望天邉初月蛾睂犹自弯弯  

康骈【`字驾轻池州人登第为崇文馆校书郎后为田頵客荐授中书舎人所着有剧谈録词一首`】  

广谪仙怨【`并序`】  

窦使君序谪仙怨云刘随州之辞未知本事及详其意但以贵妃为懐盖明皇登骆谷之时实有思贤之意窦之所制殊不述焉骈因更广其辞盖欲两全其事虽才情浅拙不逮二公而理或可观贻诸识者  

晴山碍目横天緑曡君王马前銮辂西廵蜀国龙顔东望秦川　曲江魂断芳草妃子愁凝暮烟长笛此时吹罢何言独为婵娟  

## 御定全唐诗卷八百九十一  

杜牧【`一首`】  

八六子  

洞房深画屏灯照山色凝翠沈沈听夜雨冷滴芭蕉惊断红窗好梦龙烟细飘绣衾辞恩久归长信凤帐萧疎椒殿闲扃　辇路苔侵绣帘垂迟迟漏传丹禁蕣华偷悴翠鬟羞整愁坐望处金舆渐逺何时防仗重临正消魂梧桐又移翠阴  

崔懐寳【`河南司词一首`】  

忆江南  

平生愿愿作乐中筝得近玉人纤手子砑罗裙上放娇声便死也为荣  

郑符【`一首`】  

闲中好  

闲中好尽日松为侣此趣人不知轻风度僧语段成式【`一首`】  

闲中好  

闲中好尘务不萦心坐对当窗木看移三面隂  

张希复【`一首`】  

闲中好  

闲中好幽磬度声迟卷上论题肇画中僧姓支  

温庭筠【`五十九首`】  

南歌子【`歌或作柯一名春宵曲`】  

手里金鹦鹉胷前绣凤凰偷眼暗形相不如从嫁与作鸳鸯  

似带如丝柳团酥握雪花帘卷玉钩斜九衢尘欲暮逐香车  

倭堕低梳髻连娟细扫眉终日両相思为君憔悴尽百花时  

脸上金霞细眉间翠钿深欹枕覆鸳衾隔帘鸎百转感君心  

扑蘂添黄子呵花满翠鬟鸳枕映屏山月明三五夜对芳顔  

转盼如波眼娉婷似柳腰花里暗相招忆君肠欲断恨春宵  

嬾拂鸳鸯枕休缝翡翠裙罗帐罢炉熏近来心更切为思君  

荷叶杯  

一防露珠凝冷波影满池塘緑茎红艳两相乱肠断水风凉  

镜水夜来秋月如雪采莲时小娘红粉对寒浪惆怅正思惟  

楚女欲归南浦朝雨湿愁红小船揺漾入花里波起隔西风  

忆江南  

千万恨恨极在天涯山月不知心里事水风空落眼前花揺曵碧云斜  

梳洗罢独倚望江楼过尽千帆皆不是斜晖脉脉水悠悠肠断白苹洲  

蕃女怨  

万枝香雪开已遍细雨双燕钿蝉筝金雀扇画梁相见鴈门消息不归来又飞回  

碛南沙上惊鴈起飞雪千里玉连环金镞箭年年征战画楼离恨锦屏空杏花红  

遐方怨  

凭绣槛觧罗帏未得君书断肠潇湘春鴈飞不知征马几时归海棠花谢也雨霏霏  

花半拆雨初晴未卷珠帘梦残惆怅闻晓鸎宿妆眉浅粉山横约鬟鸾镜里绣罗轻  

防衷情【`一名一丝风`】  

鸎语花舞春昼午雨霏防金带枕宫锦凤凰帷柳弱燕交飞依依辽阳音信稀梦中归  

定西番  

汉使昔年离别攀弱柳折寒梅上髙台　千里玉关春雪鴈来人不来笛一声愁絶月裵回  

海燕欲飞调羽萱草緑杏花红隔帘栊　双鬓翠霞金缕一枝春艳浓楼上月明三五琐窗中  

细雨晓鸎春晩人似玉栁如眉正相思　罗幕翠帘初卷镜中花一枝肠断塞门消息鴈来稀  

思帝乡  

花花满枝红似霞罗袖画帘肠断卓香车回面共人闲语战箆金凤斜惟有阮郎春尽不归家  

酒泉子【`四首`】  

花映栁条间向绿萍池上凭栏干窥细浪雨萧萧　近来音信两疎索洞房空寂寞掩银屏垂翠箔度春宵日映纱窗金鸭小屏山碧故乡春烟霭隔背兰釭　宿妆惆怅倚髙阁千里云影薄草初齐花又落燕飞双楚女不归楼枕小河春水月孤明风又起杏花稀　玉钗斜篸云鬟重裙上金缕凤八行书千里梦鴈南飞罗带惹香犹系别时红豆泪痕新金缕旧断离肠　一双娇燕语雕梁还是去年时节緑杨浓芳草歇栁花狂  

玉蝴蝶  

秋风凄切伤离行客未归时塞外草先衰江南鴈到迟芙蓉凋嫩脸杨栁堕新眉揺落使人悲断肠谁得知  

女冠子【`二首`】  

含娇含笑宿翠残红窈窕鬓如蝉寒玉簪秋水轻纱卷碧烟　雪胷鸾镜里琪树凤楼前寄语青娥伴早求仙霞帔云发钿镜仙容似雪画愁眉遮语囬轻扇含羞下绣帏　玉楼相望久花洞恨来迟早晩乘鸾去莫相遗  

归国遥【`国一作自遥一作謡`】  

香玉翠凤寳钗垂□□钿筐交胜金粟越罗春水緑画堂照残烛梦余更漏促谢娘无限心曲晓屏山断续  

双脸小凤战箆金飐艳舞衣无力风敛藕丝秋色染锦帐绣帏斜掩露珠清晓簟粉心黄蘂花靥黛眉山两防  

菩萨蛮  

小山重叠金明灭鬓云欲度香顋雪嬾起画蛾眉弄妆梳洗迟　照花前后镜花面交相映新帖绣罗襦双双金鹧鸪  

水精帘里颇黎枕暖香惹梦鸳鸯锦江上栁如烟鴈飞残月天　藕丝秋色浅人胜参差翦双鬓隔香红玉钗头上风  

蘂黄无限当山额宿妆隐笑纱窗隔相见牡丹时暂来还别离　翠钗金作股钗上蝶双舞心事竟谁知月明花满枝  

翠翘金缕双鸂鷘水文细起春池碧池上海棠梨雨晴红满枝　绣衫遮笑靥烟草黏飞蝶青琐对芳菲玉关音信稀  

杏花含露团香雪緑杨陌上多离别灯在月胧明觉来闻晓鸎　玉钩褰翠幕妆浅旧眉薄春梦正闗情镜中蝉鬓轻  

玉楼明月长相忆栁丝嫋娜春无力门外草萋萋送君闻马嘶　画罗金翡翠香烛销成泪花落子规嗁緑窗残梦迷  

凤凰相对盘金缕牡丹一夜经防雨明镜照新妆鬓轻双脸长　画楼相望久阑外垂丝栁音信不归来社前双燕回  

牡丹花谢鸎声歇緑杨满院中庭月相忆梦难成背窗灯半明　翠钿金压脸寂寞香闺掩人逺泪阑干燕飞春又残  

满宫明月梨花白故人万里关山隔金鴈一双飞泪痕霑绣衣　小园芳草緑家住越溪曲杨栁色依依燕归君不归  

寳函钿雀金鸂鷘沈香阁上吴山碧杨栁又如丝驿桥春雨时　画楼音信断芳草江南防鸾镜与花枝此情谁得知  

南园满地堆轻絮愁闻一霎清明雨雨后却斜阳杏花零落香　无言匀睡脸枕上屏山掩时节欲黄昏无憀独倚门  

夜来皓月才当午重帘悄悄无人语深处麝烟长卧时留薄妆　当年还自惜往事那堪忆花露月明残锦衾知晓寒  

雨晴夜合玲珑日万枝香嫋红丝拂闲梦忆金堂满庭萱草长　绣帘垂□□眉黛逺山緑春水渡溪桥凭防魂欲消  

竹风轻动庭除冷珠帘月上玲珑影山枕隐浓妆緑檀金凤凰　两蛾愁黛浅故国吴宫逺春恨正关情画楼残防声  

玉纤弹处真珠落流多暗湿鈆华薄春露浥朝花秋波浸晩霞　风流心上物本为风流出看取薄情人罗衣无此痕  

清平乐  

上阳春晩宫女愁蛾浅新岁清平思同辇争柰长安路逺　凤帐鸳被徒熏寂寞花琐千门竞把黄金买赋为妾将上明君  

洛阳愁絶杨栁花飘雪终日行人争攀折桥下水流呜咽　上马争劝离觞南浦鸎声断肠愁杀平原年少囬首挥泪千行  

更漏子  

栁丝长春雨细花外漏声迢递惊塞鴈起城乌画屏金鹧鸪　香雾薄透幕惆怅谢家池阁红烛背绣帘垂梦长君不知  

星斗稀钟鼓歇帘外晓鸎残月兰露重栁风斜满庭堆落花　虚阁上倚阑望还似去年惆怅春欲暮思无穷旧欢如梦中  

金雀钗红粉面花里暂时相见知我意感君怜此情须问天　香作穂蜡成泪还似两人心意山枕腻锦衾寒觉来更漏残  

相见稀相忆久眉浅淡烟如栁垂翠幕结同心待郎熏绣衾　城上月白如雪蝉鬓羙人愁絶宫树暗鹊桥横玉韱初报明  

背江楼临海月城上角声呜咽堤栁动岛烟昏两行征鴈分　京口路归帆渡正是芳菲欲度银烛尽玉绳低一声村落鸡  

玉炉香红蜡泪偏照画堂秋思眉翠薄鬓云残夜长衾枕寒　梧桐树三更雨不道离情正苦一叶叶一声声空阶滴到明  

河渎神  

河上望丛祠庙前春雨来时楚山无限鸟飞迟兰櫂空伤别离　何处杜鹃嗁不歇艳红开尽如血蝉鬓羙人愁絶百花芳草佳节  

孤庙对寒潮西陵风雨潇潇谢娘惆怅倚兰桡泪流玉筯千条　暮天愁听思归乐早梅香满山郭囬首两情萧索离魂何处飘泊  

铜皷赛神来满庭幡盖裵回水村江浦过风雷楚山如画烟开　离别艣声空萧索玉容惆怅妆薄青麦燕飞落落卷帘愁对珠阁  

河传  

江畔相唤晓妆鲜仙景个女采莲请君莫向那防边少年好花新满船　红袖揺曵逐风輭垂玉腕肠向栁丝断浦南归浦北归莫知晩来人已稀  

湖上间望雨萧萧烟浦花桥路遥谢娘翠蛾愁不销终朝梦魂迷晩潮　荡子天涯归櫂逺春已晩鸎语空肠断若耶溪溪水西栁堤不闻郎马嘶  

同伴相唤杏花稀梦里每愁依违仙客一去燕巳飞不归泪痕空满衣　天际云鸟引情逺春巳晩烟霭渡南苑雪梅香栁带长小娘转令人意伤  

木兰花【`即春晓曲集作古诗`】  

家临长信往来道乳燕双双拂烟草油壁车轻金犊肥流苏帐晓春鸡早　笼中娇鸟暖犹睡帘外落花闲不扫衰桃一树近前池似惜容颜镜中老  

皇甫松【`十八首`】  

竹枝【`一名巴渝辞`】  

槟榔花发【`竹枝`】鹧鸪啼【`女儿`】雄飞烟瘴【`竹枝`】雌亦飞【`女儿`】  

木棉花尽【`竹枝`】荔支垂【`女儿`】千花万花【`竹枝`】待郎归【`女儿`】  

芙蓉竝蔕【`竹枝`】一心连【`女儿`】花侵槅子【`竹枝`】眼应穿【`女儿`】  

筵中蜡烛【`竹枝`】泪珠红【`女儿`】合欢桃核【`竹枝`】两人同【`女儿`】  

斜江风起【`竹枝`】动横波【`女儿`】劈开莲子【`竹枝`】苦心多【`女儿`】  

山头桃花【`竹枝`】谷底杏【`女儿`】两花窈窕【`竹枝`】遥相映【`女儿`】  

摘得新  

酌一巵须教玉笛吹锦筵红蜡烛莫来迟繁红一夜经风雨是空枝  

摘得新枝枝叶叶春管蒹羙酒最闗人平生都得几十度展香茵  

采莲子  

菡蓞香连十顷陂【`举櫂`】小姑贪戏采莲迟【`年少`】晩来弄水船头湿【`举櫂`】更脱红裙里鸭儿【`年少`】  

船动湖光灎灎秋【`举櫂`】贪看年少信船流【`年少`】无端隔水抛莲子【`举櫂`】遥被人知半日羞【`年少`】  

抛毬乐  

红拨一声飘轻裘坠越绡带翻金孔雀香满绣蜂腰少少抛分数花枝正索饶  

金蹙花毬小真珠绣带垂几回冲蜡烛千度入香懐上客终须醉觥盂且乱排  

忆江南  

兰烬落屏上暗红蕉闲梦江南梅熟日夜船吹笛雨潇潇人语驿边桥  

楼上寝残月下帘旌梦见秣陵惆怅事桃花栁絮满江城双髻坐吹笙  

天仙子  

晴野鹭鸶飞一只水葓花发秋江碧刘郎此日别天仙登绮席泪珠滴十二晩峰青歴歴  

踯躅花开红照水鹧鸪飞绕青山觜行人经歳始归来千万里错相倚懊恼天仙应有以  

怨回纥【`二首`】  

白首南朝女愁听异域歌收兵颉利国饮马胡卢河毳布腥膻久穹庐岁月多雕窠城上宿吹笛泪滂沱祖席驻征櫂开帆信潮隔筵桃叶泣吹管杏花飘船去鸥飞阁人归尘上桥别离惆怅泪江路湿红蕉司空图【`一首`】  

酒泉子  

买得杏花十载归来方始坼假山西畔药阑东满枝红旋开旋落旋成空白发多情人更惜黄昏把酒祝东  

风且从容  

韩偓【`三首`】  

生查子  

侍女动妆奁故故惊人睡那知本未眠背面偷垂泪嬾卸凤凰钗羞入鸳鸯被时复见残灯和烟坠金穗  

浣溪沙  

拢鬓新收玉歩揺背灯初解绣裙腰枕寒衾冷异香焦深院不闗春寂寂落花和雨夜迢迢恨情残醉却无  

聊  

宿醉离愁慢髻鬟六铢衣薄惹轻寒慵红闷翠掩青鸾罗韈况兼金菡蓞雪肌仍是玉琅玕骨香腰细更沉  

檀  

张曙【`小字阿灰侍郎祎子词一首`】  

浣溪沙  

枕障熏炉隔绣帷二年终日苦相思杏花明月始应知天上人间何处去旧欢新梦觉来时黄昏微雨画帘  

埀  

钟辐【`江南人咸通末以广文生为苏州院巡词一首`】  

卜算子慢  

桃花院落烟重露寒寂寞禁烟晴昼风拂珠还记去年时惜春心不喜闲窗绣倚屏山和衣睡觉醺醺暗消残酒　独倚危阑久把玉笋偷弹黛蛾轻鬬一防相思万般自家甘受抽金钗欲买丹青手写别来容顔寄与使知人清瘦  

## 御定全唐诗卷八百九十二  

韦庄【`五十二首`】  

诉衷情  

烛烬香残帘半卷梦初惊花欲谢深夜月笼明何处按歌声轻轻舞衣尘暗生负春情  

碧沼红芳烟雨静倚兰桡垂玉佩交带嫋纤腰鸳梦隔星桥迢迢越罗香暗销坠花翘  

天仙子  

怅望前回梦里期看花不语苦寻思露桃宫里小腰肢眉眼细鬓云垂惟有多情宋玉知  

深夜归来长酩酊扶入流苏犹未醒醺醺酒气麝兰和惊睡觉笑呵呵长笑人生能几何  

蟾彩霜华夜不分天外鸿声枕上闻绣衾香冷嬾重熏人寂寂叶纷纷才睡依前梦见君  

梦觉云屏依旧空杜鹃声咽隔帘栊玉郎薄幸去无踪  

一日日恨重重泪界莲顋两线红  

金似衣裳玉似身眼如秋水鬓如云霞帬月帔一羣羣来洞口望烟分刘阮不归春日曛  

江城子【`城一作神一名水晶`】  

恩重娇多情易伤漏更长解鸳鸯朱唇未动先觉口脂香缓揭绣衾抽皓腕移凤枕枕檀郎  

髻鬟狼藉黛眉长出兰房别檀郎角声呜咽星斗渐微茫露冷月残人未起畱不住泪千行  

定西番  

挑尽金灯红烬人灼灼漏迟迟未眠时斜倚银屏无语闲愁上翠眉闷杀梧桐残雨滴相思  

芳草丛生缕结花艳艳雨蒙蒙晓庭中塞逺久无音问愁销镜里红紫燕黄鹂犹至恨何穷  

思帝乡  

云髻坠凤钗垂髻坠钗垂无力枕函欹翡翠屏深月落漏依依说尽人间天上两心知  

春日游杏花吹满头陌上谁家年少足风流妾拟将身嫁与一生休纵被无情弃不能羞  

上行杯  

芳草灞陵春岸柳烟深满楼管一曲离声肠寸断今日送君千万红缕玉盘金镂盏须劝珍重意莫辞满白马玉鞭金辔少年郎离别容易迢遰去程千万里惆怅异乡云水满酌一杯劝和涙须愧珍重意莫辞醉  

酒泉子  

月落星沈楼上美人春睡绿云欹金枕腻画屏深　子规啼破相思梦曙色东方才动柳烟轻花露重思难任  

女冠子【`二首`】  

四月十七正是去年今日别君时忍涙佯低面含羞半敛眉　不知魂已断空有梦相随除却天边月没人知昨夜夜半枕上分明梦见语多时依旧桃花面频低柳叶眉　半羞还半喜欲去又依依觉来知是梦不胜悲  

浣溪沙  

清晓妆成寒食天栁毬斜嫋间花钿卷帘直出画堂前指防牡丹初绽朶日髙犹自凭朱阑含嚬不语恨春  

残  

欲上秋千四体慵拟交人送又心忪画堂帘幕月明风此夜有情谁不极隔墙梨雪又玲珑玉容憔悴惹微  

红  

惆怅梦余山月斜孤灯照壁背红纱小楼髙阁谢娘家暗想玉容何所似一枝春雪冻梅花满身香雾簇朝  

霞  

緑树藏莺莺正啼栁丝斜拂白铜鞮弄珠江上草萋萋日暮饮归何处客绣鞍骢马一声嘶满身兰麝醉如  

泥  

夜夜相思更漏残伤心明月凭阑干想君思我锦衾寒咫尺画堂深似海忆来惟把旧书看几时携手入长  

安  

归国遥  

春欲暮满地落花红带雨惆怅玉笼鹦鹉单栖无伴侣南望去程何许问花花不语早晩得同归去恨无双  

翠羽  

金翡翠为我南飞传我意罨画桥边春水几年花下醉别后只知相愧泪珠难逺寄罗幕绣帏鸳被旧欢如  

梦里  

春欲晩戏蝶游蜂花烂漫日落谢家池馆栁丝金缕断睡觉緑鬟风乱画屏云雨散闲倚博山长叹泪流霑  

皓腕  

菩萨蛮  

红楼别夜堪惆怅香灯半卷流苏帐残月出门时羙人和泪辞　琵琶金翠羽上黄莺语劝我早归家緑窗人似花  

人人尽说江南好游人只合江南老春水碧于天画船听雨眠　垆边人似月皓腕凝双雪未老莫还乡还乡须断肠  

如今却忆江南乐当时年少春衫薄骑马倚斜桥满楼红袖招　翠屏金屈曲醉入花丛宿此度见花枝白头誓不归  

劝君今夜须沈醉尊前莫话明朝事珍重主人心酒深情亦深　须愁春漏短莫诉金杯满遇酒且呵呵人生能几何  

洛阳城里春光好洛阳才子他乡老栁暗魏王堤此时心转迷　桃花春水渌水上鸳鸯浴凝恨对残晖忆君君不知  

更漏子  

钟鼓寒楼阁暝月照古桐金井深院闭小庭空落花香露红　烟栁重春雾薄灯背水窗髙阁闲倚户暗霑衣待郎郎不归  

谒金门【`一名花自落一名垂杨碧一名出塞`】  

春雨足染就一溪新绿栁外飞来双羽玉弄晴相对浴楼外翠髙轴倚遍阑干几曲云淡水平烟树簇寸  

心千里目  

春漏促金烬暗挑残烛一夜前风撼竹梦魂相断续有个娇饶如玉夜夜绣屏孤宿闲抱琵琶寻旧曲逺  

山眉黛绿  

空相忆无计得传消息天上嫦娥人不识寄书何处觅新睡觉来无力不忍把君书迹满院落花春寂寂断  

肠芳草碧  

清平乐  

春愁南陌故国音书隔细雨霏霏梨花白燕拂画金额　尽日相望王孙尘满衣上泪痕谁向桥边吹笛驻马西望销魂  

野花芳草寂寞闗山道栁吐金丝莺语早惆怅香闺暗老　罗带悔结同心独凭朱阑思深梦觉半牀斜月小窗风触鸣琴  

何处游女蜀国多云雨云解有情花解语窣地绣罗金缕　妆成不整金钿含羞待月秋千住在绿槐隂里门临春水桥边  

莺啼残月绣阁香灯灭门外马嘶郎欲别正是落花时节　妆成不画蛾眉含愁独倚金扉去路香尘莫扫扫即郎去归迟  

琐窗春暮满地梨花雨君不归来情又去红泪散霑金缕　梦魂飞断烟波伤心不奈春何空把金针独坐鸳鸯愁绣双窠  

緑杨春雨金线飘千缕花拆香枝黄鹂语玉勒雕鞍何处　碧窗望断燕鸿翠帘睡眼溟蒙寳瑟谁家弹罢含悲斜倚屏风  

喜迁莺【`即鹤冲天`】  

人汹汹鼓咚咚襟袖五更风大罗天上月朦胧骑马上虚空　香满衣云满路鸾凤绕身飞舞霓旌绛节一羣羣引见玉华君  

街鼓动禁城开天上探人回凤衔金牓出云来平地一声雷　莺巳迁龙巳化一夜满城车马家家楼上簇神仙争看鹤冲天  

应天长  

绿槐隂里黄莺语深院无人春书午画帘垂金凤舞寂寞绣屏香一炷　碧天云无定处空有梦魂来去夜夜绿窗风雨断肠君信否  

别来半岁音书絶一寸离肠千万结难相见易相别又是玉楼花似雪　暗相思无处说惆怅夜来烟月想得此时情切泪霑红袖黦  

荷叶杯  

絶代佳人难得倾国花下见无期一双愁黛逺山眉不忍更思惟　闲掩翠屏金凤残梦罗幕画堂空碧天无路信难通惆怅旧房栊  

记得那年花下深夜初识谢娘时水堂西面画帘垂携手暗相期　惆怅晓莺残月相别从此隔音尘如今俱是异乡人相见更无因  

河传  

何处烟雨隋堤春暮栁色葱茏画桡金缕翠旗髙飐香风水光融　青娥殿脚春妆媚轻云里绰约司花妓江都宫阙清淮月映迷楼古今愁  

春晩风暖锦城花满狂杀游人玉鞭金勒寻胜驰骤轻尘惜良辰　翠蛾争劝临卭酒纤纤手拂面垂丝栁归时烟里钟鼓正是黄昏暗销魂  

锦浦春女绣衣金缕雾薄云轻花深栁暗时节正是清明雨初晴　玉鞭魂断烟霞路莺莺语一望巫山雨香尘隐映遥望翠槛红楼黛眉愁  

怨王孙【`与河传月照梨花二词同调`】  

锦里蚕市满街珠翠千万红妆玉蝉金雀寳髻花簇鸣珰绣衣长　日斜归去人难见青楼逺队队行云散不知今夜何处深锁兰房隔仙乡  

木兰花  

独上小楼春欲暮愁望玉闗芳草路消息断不逢人却敛细眉归绣户　坐看落花空叹息罗袂湿班红泪滴千山万水不曾行魂梦欲敎何处觅  

小重山  

一闭昭阳春又春夜寒宫漏永梦君恩卧思陈事暗消魂罗衣湿红袂有啼痕　歌吹隔重阍绕庭芳草绿倚长门万般惆怅向谁论凝情立宫殿欲黄昏  

望逺行  

欲别无言倚画屏含恨暗伤情谢家庭树锦鸡鸣残月落边城　人欲别马频嘶绿槐千里长堤出门芳草路萋萋云雨别来易东西不忍别君后却入旧香闺牛峤【`二十七首`】  

忆江南  

衔泥燕飞到画堂前占得杏梁安稳处体轻惟有主人怜堪羡好因缘  

红绣被两两间鸳鸯不是鸟中偏爱尔为缘交颈睡南塘全胜薄情郎  

西溪子  

捍拨双盘金凤蝉鬓玉钗揺动画堂前人不语解语弹到昭君怨处翠蛾愁不擡头  

江城子  

防防飞起郡城东碧江空半滩风越王宫殿苹叶藕花中帘卷水楼鱼浪起千片雪雨蒙蒙  

极浦烟消水鸟飞离筵分手时送金巵渡口杨花狂雪任风吹日暮空江波浪急芳草岸栁如丝  

定西番  

紫塞月明千里金甲冷戍楼寒梦长安　乡思望中天阔漏残星亦残画角数声呜咽雪漫漫  

望江怨  

东风急惜别花时手频执罗帏愁独入　马嘶残雨春芜湿倚门立寄语薄情郎粉香和泪泣  

女冠子【`四首`】  

绿云髙髻防翠匀红时世月如眉浅笑含双靥低声唱小词　眼看惟恐化魂荡欲相随玉趾回娇歩约佳期锦江烟水卓女烧春浓美小檀霞绣带芙蓉帐金钗芍药花　额黄侵腻发臂钏透红纱栁暗莺啼处认郎家星冠霞帔住在蘂珠宫里佩丁当明翠揺蝉翼纤珪理宿妆　醮坛春昼绿药院杏花香青鸟传心事寄刘郎双飞双舞春昼后园莺语卷罗帏锦字书封了银河雁过迟　鸳鸯排寳帐豆蔲绣连枝不语匀珠泪落花时  

酒泉子  

记得去年烟暖杏园花正发雪飘香江草绿栁丝长钿车纤手卷帘望眉学春山様凤钗低嫋翠鬟上落梅妆  

菩萨蛮  

舞帬香暖金泥凤画梁语燕惊残梦门外栁花飞玉郎犹未归　愁匀红粉泪眉翦春山翠何处是辽阳锦屏春昼长  

栁花飞处莺声急晴街春色香车立金凤小帘开脸波和恨来　今宵求梦想难到青楼上赢得一场愁鸳衾谁竝头  

玉钗风动春幡急交枝红杏笼烟泣楼上望卿卿窗寒新雨晴　熏炉防翠被绣帐鸳鸯睡何处有相知羡他初画眉  

画屏重叠巫阳翠楚神尚有行云意朝暮几般心向他情谩深　风流今古隔虚作瞿塘客山月照山花梦囬灯影斜  

风帘燕舞莺啼栁妆台约鬓低纤手钗重髻盘一枝红牡丹　门前行乐客白马嘶春色故故坠金鞭囬头应眼穿  

绿云鬓上飞金雀愁眉敛翠春烟薄香阁掩芙蓉画屏山几重　窗寒天欲曙犹结同心苣啼粉涴罗衣问郎何日归  

玉炉冰簟鸳鸯锦粉融香汗流山枕帘外辘轳声敛眉含笑惊　栁隂烟漠漠低鬓蝉钗落须作一生拌尽君今日欢  

更漏子  

星渐稀漏频转何处轮台声怨香阁掩杏花红月明杨栁风　挑锦字记情事惟愿両心相似收泪语背灯眠玉钗横枕边  

春夜阑更漏促金烬暗挑残烛惊梦断锦屏深两乡明月心　闺草碧望归客还是不知消息孤负我悔怜君告天天不闻  

南浦情红粉泪争奈两人深意低翠黛卷征衣马嘶霜叶飞　招手别寸肠结还是去年时节书托鴈梦归家觉来江月斜  

感恩多  

两条红粉泪多少香闺意彊攀桃李枝敛愁眉　陌上莺啼蜨舞栁花飞栁花飞愿得郎心忆家还早归自从南浦别愁见丁香结近来情转深忆鸳衾　几度将书托烟雁泪盈襟泪盈襟礼月求天愿君知我心  

应天长  

玉楼春望晴烟灭舞衫斜卷金条脱黄鹂娇转声初歇杏花飘尽龙山雪　凤钗低赴节筵上王孙愁絶鸳鸯对衔罗结两情深夜月  

双眉澹薄藏心事清夜背灯娇又醉玉钗横山枕腻寳帐鸳鸯春睡美　别经时无限意虚道相思憔悴莫信防牋书里赚人肠断字  

木兰花  

春入横塘揺浅浪花落小园空惆怅此情谁信为狂夫恨翠愁红流枕上　小玉窗前嗔燕语红泪滴穿金线缕雁归不见报郎归织成锦字封过与  

## 御定全唐诗卷八百九十三  

毛文锡【`字平珪登进士第后事蜀为翰林学士迁内枢密使歴文思殿大学士司徒词三十一首`】  

西溪子  

昨夜西溪游赏芳树竒花千样锁春光金尊满听弦管娇妓舞衫香暖不觉到斜晖马防归  

何满子【`何一作河`】  

红粉楼前月照碧纱窗外莺啼梦断辽阳音信那堪独守空闺恨对百花时节王孙緑草萋萋  

诉衷情【`一名桃花水`】  

桃花流水漾纵横春昼彩霞明刘郎去阮郞行惆怅恨难平　愁坐对云屏筭归程何时手洞边迎诉衷情鸳鸯交颈绣衣轻碧沼藕花馨偎藻荇映兰汀和雨浴浮萍　思妇对心惊想边庭何时解佩掩云屏诉衷情  

中兴乐  

豆蔲花緐烟艳深丁香輭结同心翠鬟女相与共淘金红蕉叶里猩猩语鸳鸯浦镜中鸾舞丝雨隔荔枝隂  

醉花间【`二首`】  

休相问怕相问相问还添恨春水满塘生鸂鶒还相趂昨夜雨霏霏临明寒一阵偏忆戍楼人乆絶边庭信  

深相忆莫相忆相忆情难极银汉是红墙一带遥相隔金盘珠露滴两岸榆花白风揺玉佩清今夕为何夕  

酒泉子  

緑树春深燕语莺啼声断续惠风飘荡入芳丛惹残红栁丝无力嫋烟空金盏不辞须满酌海棠花下思朦  

胧醉春风  

纱窗恨  

新春燕子还来至一双飞垒巢泥湿时时坠涴人衣后园里看百花发香风拂绣戸金扉月照纱窗恨依依双双蝶翅涂铅粉咂花心绮窗绣戸飞来稳画堂隂二三月爱随风絮伴落花来拂衣襟更剪轻罗片傅黄金  

恋情深  

滴滴铜壶寒漏咽醉红楼月宴余香殿防鸳衾荡春心真珠下晓光侵莺语隔琼林寳帐欲开慵起恋情  

深  

玉殿春浓花烂漫簇神仙伴罗帬窣地缕黄金奏清音酒防歌罢两沈沈一笑动君心永愿作鸳鸯伴恋情  

深  

浣溪沙  

七夕年年信不违银河清浅白云微蟾光鹊影伯劳飞每恨蟪蛄怜婺女几回娇妒下鸳机今宵嘉防两依  

依  

摊破浣溪沙  

春水轻波浸緑苔枇杷洲上紫檀开晴日眠沙鸂鶒稳防相偎　罗韈生尘游女过有人逢着弄珠回兰麝飘香初解佩忘归来  

赞浦子  

锦帐添香睡金炉换夕薫嬾结芙蓉带慵拖翡翠帬正是柳夭桃媚那堪暮雨朝云宋玉髙唐意裁琼欲赠君  

巫山一叚云  

雨霁巫山上云轻映碧天远风吹散又相连十二晩前　暗湿啼猨树髙笼过客朝朝暮暮楚江边几度降神仙  

貌掩巫山色才过濯锦波阿谁提笔上银河月里写嫦娥　薄薄施铅粉盈盈挂绮罗菖蒲花役梦魂多年代属元和  

栁含烟  

隋堤柳汴河旁夹岸緑隂千里龙舟凤舸木兰香锦防张　因梦江南春景好一路流苏羽葆笙歌未尽起横流锁春愁  

河桥栁占芳春映水含烟拂路几回攀折赠行人暗伤神　乐府吹爲横笛曲能使离肠断续不如移植在金门近天恩  

章台栁近垂旒低拂徃来冠盖朦胧春色满皇州瑞烟浮　直与路邉江畔别免被离人攀折最怜京兆画蛾眉叶纎时  

御沟栁占春多半出宫墙婀娜有时倒景醮轻罗麴尘波　昨日金銮巡上苑风亚舞腰纎輭裁培得地近皇宫瑞烟浓  

更漏子  

春夜防春恨切花外子规啼月人不见梦难凭红纱一防灯　偏怨别是芳节庭下丁香千结宵雾散晓霞晖梁间双燕飞  

喜迁鶑  

芳春景暧晴烟乔木见莺迁传枝偎叶语关关飞绮丛间　锦翼鲜金毳輭百转千娇相唤碧纱窗晓怕闻声惊破鸳鸯暖  

应天长  

平江波暖鸳鸯语两两钓船归极浦芦洲一夜风和雨飞起浅沙翘雪鹭　渔灯明远渚兰櫂今宵何处罗袂从风轻举愁杀采莲女  

月宫春  

水晶宫里桂花开神仙探几回红芳金蘂绣重台低倾玛瑙杯　玉兔银蟾争守防姮娥姹女戏相偎遥听钧天九奏玉皇亲看来  

虞美人  

鸳鸯对浴银塘暖水面蒲梢短垂杨低拂麴尘波蛛丝结网露珠多滴圆荷　遥思桃叶吴江碧便是天河隔锦鳞红鬛影沈沈相思空有梦相寻意难任  

寳檀金缕鸳鸯枕绶带盘宫锦夕阳低映小窗明南园绿树语莺莺梦难成　玉炉香暖频添炷满地飘轻絮珠不卷度沈烟庭前闲立画秋千艳阳天  

临江仙  

暮蝉声尽落斜阳银蟾影挂潇湘黄陵庙侧水茫茫楚山红树烟雨隔髙唐　岸泊渔灯风飐碎白苹逺散浓香灵娥鼓瑟韵清商朱凄切云散碧天长  

接贤賔  

香鞯镂襜五色骢值春景初融流珠喷沫蹀汗血流红　少年公子能乘驭金镳玉辔珑璁爲惜瑚鞭不下骄生百歩千踪信穿花从拂栁向九陌追风  

赞成功  

海棠未坼万防深红香包缄结一重重似含羞态邀勒春风蜂来蝶去任绕芳丛　昨夜微雨飘洒庭中忽闻声滴井边桐羙人惊起坐听晨钟快教折取戴玉珑璁  

甘州遍  

春光好公子爱闲游足风流金鞍白马雕弓寳劎红缨锦襜出长楸　花蔽膝玉衔头寻芳逐胜欢宴丝竹不曾休羙人唱掲调是甘州醉红楼尧年舜日乐圣永无忧  

秋风平碛雁行低阵云齐萧萧飒飒边声四起愁闻戍角与征鼙　青塜北黒山西沙飞聚散无定往往路人迷铁衣冷战马血霑蹄破蕃奚凤皇诏下歩歩蹑丹梯  

和凝【`二十四首`】  

渔父  

白芷汀寒立鹭鸶苹风轻翦浪花时烟羃羃日迟迟香引芙蓉惹钓丝  

天仙子  

栁色披衫金缕凤纎手轻拈红豆弄翠蛾双敛正含情桃花洞瑶台梦一片春愁谁与共  

洞口春红飞蓛蓛仙子含愁眉黛绿阮郞何事不归来嬾烧金慵篆玉流水桃花空断续  

江城子  

初夜含娇入洞房理残妆栁眉长翡翠屛中亲爇玉炉香整顿金钿呼小玉排红烛待潘郞  

竹里风生月上门理秦筝对云屏轻拨朱恐乱马嘶声含恨含娇独自语今夜约太迟生  

斗转星移玉漏频已三更对栖莺歴歴花间似有马蹄声含笑整衣开绣户斜敛手下阶迎  

迎得郞来入绣闱语相思连理枝鬓乱钗垂梳堕印山眉娅姹含情娇不语纎玉手抚郞衣  

帐里鸳鸯交颈情恨鸡声天巳明愁见街前还是说归程临上马时期后防待梅绽月初生  

何满子  

正是破瓜年几含情惯得人饶桃李精神鹦鹉舌可堪虚度良宵却爱蓝罗帬子羡他长束纎腰  

写得鱼牋无限其如花锁春晖目断巫山云雨空教残梦依依却爱熏香小鸭羡他长在屏帏  

望梅花  

春草全无消息腊雪犹余踪迹越岭寒枝香自折冷艳竒芳堪惜何事寿阳无处觅吹入谁家横笛  

薄命女【`一名长命女`】  

天欲晓宫漏穿花声缭绕窗里星光少　冷露寒侵帐额残月光沈树杪梦断锦帏空悄悄彊起愁眉小  

春光好【`一名愁倚栏令`】  

纱窗暖画屏闲亸云鬟睡起四肢无力半春间　玉指翦裁罗胜金盘防缀酥山窥宋深心无限事小眉弯苹叶輭杏花明画船轻双浴鸳鸯出绿汀櫂歌声　春水无风无浪春天半雨半晴红粉相随南浦晩几含情  

采桑子  

蝤蛴领上诃梨子绣带双垂椒戸闲时竞学樗蒲赌荔支　丛头鞋子红编细帬窣金丝无事嚬眉春思翻教阿母疑  

菩萨蛮  

越梅半拆轻寒里冰清澹薄笼蓝水暖觉杏梢红游丝狂惹风　闲阶莎径碧逺梦犹堪惜离恨又迎春相思难重陈  

喜迁莺  

晓月坠宿云披银烛锦屏帷建章钟动玉绳低宫漏出花迟　春态浅来双燕红日渐长一线严妆欲罢转黄鹂飞上万年枝  

山花子  

莺锦蝉縠馥麝脐轻裾花草晓烟迷鸂鶒战金红掌坠翠云低　星靥笑偎霞脸畔蹙金开襜衬银泥春思半和芳草嫩碧萋萋  

银字笙寒调正长水文簟冷画屏凉玉腕重金扼臂淡梳妆　几度试香纎手暖一囬尝酒绛唇光佯弄红丝绳拂子打檀郞  

临江仙  

海棠香老春江晩小楼雾縠空蒙翠鬟初出绣帘中麝烟鸾佩惹苹风　碾玉钗揺鸂鶒战雪肌云鬓将融含情遥指碧波东越玊台殿蓼花红  

披袍窣地红宫锦莺语时转轻音碧罗冠子稳犀簪鳯凰双飐歩揺金　肌骨细匀红玉輭脸波微送春心娇羞不肯入鸳衾兰膏光里两情深  

小重山  

春入神京万木芳禁林莺语滑蝶飞狂晓花擎露妒啼妆红日永风和百花香　烟锁柳丝长御沟澄碧水转池塘时时微雨洗风光天衢逺到处引笙簧  

正是神京烂漫时羣仙初折得郄诜枝乌犀白纻最相宜精神出御陌袖鞭垂　栁色展愁眉管分响亮探花期光隂占断曲江池新牓上名姓彻丹墀  

麦秀两岐  

凉簟铺斑竹鸳枕竝红玉脸莲红眉栁绿胸雪宜新浴淡黄衫子裁春縠异香芬馥　羞道交回烛未惯双双宿树连枝鱼比目掌上腰如束娇娆不争人拳局黛眉微蹙  

牛希济【`十二首`】  

生查子  

春山烟欲收天澹星稀小残月脸边眀别泪临清晓语巳【`一夲无此字`】多情未了回首犹重道记得绿罗帬处处怜芳草  

新月曲如眉未有团圞意红豆不堪看满眼相思泪终日劈桃穰人在心儿里两朶隔墙花早晩成连理  

中兴乐【`即湿罗衣`】  

池塘暖碧浸晴晖蒙蒙栁絮轻飞红蘂凋来醉梦还稀春云空有雁归珠帘垂东风寂寞恨郞抛掷涙湿罗  

衣  

酒泉子  

枕转簟凉清晓逺钟残梦月光斜帘影动旧炉香　梦中说尽相思事纎手匀双泪去年书今日意断人肠  

谒金门  

秋巳暮重叠关山岐路嘶马揺鞭何处去晓禽霜满树梦断禁城钟鼔泪滴枕檀无数一防凝红和薄雾翠  

蛾愁不语  

临江仙  

峭碧叅差十二冷烟寒树重重瑶姬宫殿是仙踪金炉珠帐香霭昼偏浓　一自楚王惊梦断人间无路相逢至今云雨带愁容月斜江上征櫂动晨钟  

谢家仙观寄云岑嵒萝拂地成隂洞房不闭白云深当时丹灶一粒化黄金　石壁霞衣犹半挂松风长似鸣琴时闻唳鹤起前林十洲髙防何处许相寻  

渭阙宫城秦树凋玉楼独上无憀含情不语自吹箫调清和恨天路逐风飘　何事乗龙人忽降似知深意相招三清携手路非遥世间屏障彩笔画娇饶  

江绕黄陵春庙闲娇莺独语关关满庭重叠绿苔斑隂云无事四散自归山　箫鼓声稀香烬冷月娥敛尽弯环风流皆道胜人间须知狂客判死爲红顔  

素洛春光防滟平千重媚脸初生凌波罗韈势轻轻烟笼日照珠翠半分眀　风引寳衣疑欲舞鸾囘鳯翥堪惊也知心许恐无成陈王辞赋千载有声名  

柳带揺风汉水濵平芜両岸争匀鸳鸯对浴浪防新弄珠游女微笑自含春　轻歩暗移蝉鬓动罗帬风惹轻尘水精宫殿岂无因空劳纎手解佩赠情人  

洞庭波浪飐晴天君山一防凝烟此中眞境属神仙玉楼珠殿相映月轮邉　万里平湖秋色冷星辰垂影参然橘林霜重更红鲜罗浮山下有路暗相连  

## 御定全唐诗卷八百九十四  

薛昭蕴【`蜀侍郎词十九首`】  

相见欢  

罗绣袂香红画堂中细草平沙蕃马小屏风　卷罗幕凭妆阁思无穷暮雨轻烟魂断隔帘栊  

醉公子【`一名四换头`】  

慢绾青丝髪光砑吴绫韈牀上小熏笼韶州新退红叵耐无端处捻得从头污恼得眼慵开问人闲事来  

女冠子  

求仙去也翠钿金箆尽舍入嵒峦雾卷黄罗帔云雕白玉冠　野烟溪洞冷林月石桥寒静夜松风下礼天坛云罗雾縠新授明威法箓降真函髻绾青丝髪冠抽碧玉篸　往来云过五去住岛经三正遇刘郎使啓瑶缄  

浣溪沙  

红蓼渡头秋正雨印沙鸥迹自成行整鬟飘袖野风香不语含嚬深浦里防囘愁煞櫂船郎燕归帆尽水茫  

茫  

钿匣菱花锦帯垂静临兰槛卸头时约鬟低珥算归期花茂草青湘渚阔梦余空有漏依依二年终日损芳  

菲  

粉上依稀有泪痕郡庭花落欲黄昏逺情深恨与谁论记得去年寒食日延秋门外卓金轮日斜人散暗销  

魂  

握手河桥柳似金蜂须轻惹百花心蕙风兰思寄清琴意满便同春水满情深还似酒杯深楚烟湘月两沈  

沈  

帘外三间出寺墙满街垂柳緑隂长嫩红轻翠间浓妆瞥地见时犹可可却来闲处暗思量如今情事隔仙  

乡  

江馆清秋缆客船故人相送夜开筵麝烟兰焰簇花钿正是断魂迷楚雨不堪离恨咽湘月髙霜白水连  

天  

倾国倾城恨有余防多红泪泣姑苏倚风凝睇雪肌肤吴主山河空落日越王宫殿半平芜藕花菱蔓满平  

湖  

越女淘金春水上歩揺云鬓佩鸣珰渚风江草又清香不为逺山凝翠黛只应含恨向斜阳碧桃花谢忆刘  

郎  

谒金门  

春满院叠损罗衣金线睡觉水精帘未卷帘前双语燕斜掩金铺一扇满地落花千片早是相思肠欲断忍  

教频梦见  

喜迁莺  

残蟾落晓钟鸣羽化觉身轻乍无春睡有余酲杏苑雪初晴　紫陌长襟袖冷不是人间风景囘看尘土似前生休羡谷中鸎  

金门晓玉京春骏马骤轻尘桦烟深处白衫新认得化龙身　九陌喧千户啓满袖桂香风细杏园欢宴曲江濵自此占芳辰  

清明节雨晴天得意正当年马骄泥輭锦连干香袖半笼鞭　花色融人竞赏尽是绣鞍朱鞅日斜无计更留连归路草和烟  

小重山  

春到长门春草青玉阶华露滴月胧明东风吹断紫箫声宫漏促帘外晓嗁鸎　愁极梦难成红妆流宿泪不胜情手挼裙帯绕花行思君切罗幌暗尘生  

秋到长门秋草黄画梁双燕去出宫墙玉箫无复理霓裳金蝉坠鸾镜掩休妆　忆昔在昭阳舞衣红绶帯绣鸳鸯至今犹惹御炉香魂梦断愁听漏更长  

离别难  

寳马晓鞴雕鞍罗帏乍别情难那堪春景媚送君千万里半妆珠翠落露华寒红蜡烛青丝曲偏能钩引泪阑干　良夜促香尘緑魂欲迷檀眉半敛愁低未别心先咽欲语情难说出芳草路东西揺袖立春风急樱花杨柳雨凄凄  

顾夐【`五十五首`】  

荷叶杯  

春尽小庭花落寂寞凭槛敛双眉忍教成病忆佳期知摩知知摩知  

歌发谁家筵上寥亮别恨正悠悠兰釭背帐月当楼愁摩愁愁摩愁  

弱柳好花尽拆晴陌陌上少年郎满身兰麝扑人香狂摩狂狂摩狂  

记得那时相见胆战鬓乱四肢柔泥人无语不擡头羞摩羞羞摩羞  

夜久歌声怨咽残月菊冷露微微看看湿透缕金衣归摩归归摩归  

我忆君诗最苦知否字字尽闗心红牋写寄表情深吟摩吟吟摩吟  

金鸭香浓鸳被枕腻小髻簇花钿腰如细柳脸如莲怜摩怜怜摩怜  

曲砌蝶飞烟暖春半花发柳垂条花如双脸柳如腰娇摩娇娇摩娇  

一去又乖期信春尽满院长莓苔手挼裙帯独裵囘来摩来来摩来  

甘州子  

一炉龙麝锦帷傍屏掩映烛荧煌禁楼刁斗喜初长罗荐绣鸳鸯山枕上私语口脂香  

每逢清夜与良晨多怅望足伤神云迷水隔意中人寂寞绣罗茵山枕上防防泪痕新  

曽如刘阮访仙踪深洞客此时逢绮筵散后绣衾同欵曲见韶容山枕上长是怯晨钟  

露桃花里小楼深持玉盏听瑶琴醉归青琐入鸳衾月色照衣襟山枕上翠钿镇眉心  

红炉深夜醉调笙敲拍处玉纤轻小屏古画防低平烟月满闲庭山枕上灯背脸波横  

遐方怨  

帘影细簟文平象纱笼玉指缕金罗扇轻嫩红双脸似花明两条眉黛逺山横　鳯箫歇镜尘生辽塞音书絶梦魂长暗惊玉郎经岁负娉婷教人争不恨无情  

诉衷情  

香灭帘垂春漏永整鸳衾罗带重双鳯缕黄金窗外月光临沈沈断肠无处寻负春心  

永夜抛人何处去絶来音香阁掩眉敛月将沈争忍不相寻怨孤衾换我心为你心始知相忆深  

杨柳枝【`即柳枝`】  

秋夜香闺思寂寥漏迢迢鸳帏罗幌麝烟销烛光揺正忆玉郎游荡去无寻处更闻帘外雨潇潇滴芭蕉  

醉公子【`二首`】  

漠漠秋云澹红藕香侵槛枕倚小山屏金铺向晩扄睡起横波慢独望情何限衰柳数声蝉魂销似去年防柳垂金线雨晴鸎百转家住緑杨邉往来多少年马嘶芳草逺髙楼帘半卷敛袖翠蛾攒相逢尔许难  

酒泉子  

杨柳舞风轻惹春烟残雨杏花愁鸎正语画楼东　锦屏寂寞思无穷还是不知消息镜尘生珠泪滴损仪容罗帯缕金兰麝烟凝魂断画屏欹云鬓乱恨难任　防囘垂泪滴鸳衾薄情何处去月临窗花满树信沈沈小槛日斜风度緑窗人悄悄翠帏闲掩舞双鸾旧香寒别来情绪转难判韶顔看却老依稀粉上有嗁痕暗  

销魂  

黛薄红深约掠緑鬟云腻小鸳鸯金翡翠称人心　锦鳞无处传幽意海燕兰堂春又去隔年书千防泪恨难任  

掩却菱花收拾翠钿休上面金虫玉燕锁香奁恨厌厌云鬟半坠嬾重篸泪侵山枕湿银灯背帐梦方酣鴈  

飞南  

水碧风清入槛细香红藕腻谢娘敛翠恨无涯小屏斜堪憎荡子不还家谩留罗帯结帐深枕腻炷沈烟负  

当年  

黛怨红羞掩映画堂春欲暮残花微雨隔青楼思悠悠芳菲时节看将度寂寞无人还独语画罗香粉污  

不胜愁  

浣溪沙  

春色迷人恨正赊可堪荡子不还家细风轻露着梨花帘外有情双燕飏槛前无力緑杨斜小屏狂梦极天  

涯  

红藕香寒翠渚平月笼虚阁夜蛩清塞鸿惊梦两牵情寳帐玉炉残麝冷罗衣金缕暗尘生小窗孤烛泪纵  

横  

荷芰风轻帘幕香绣衣鸂鷘泳囘塘小屏闲掩旧潇湘恨入空帏鸾影独泪凝双脸渚莲光薄情年少悔思  

量  

惆怅经年别谢娘月窗花院好风光此时相望最情伤青鸟不来传锦字瑶姬何处锁兰房忍教魂梦两茫  

茫  

庭菊飘黄玉露浓冷莎偎砌隐鸣蛩何期良夜得相逢背帐风揺红蜡滴惹香暖梦绣衾重觉来枕上怯晨  

钟  

云澹风髙叶乱飞小庭寒雨緑苔微深闺人静掩屏帷粉黛暗愁金帯枕鸳鸯空绕画罗衣那堪孤负不思  

归  

鴈响遥天玉漏清小纱窗外月胧明翠帏金鸭炷香平何处不归音信断良宵空使梦魂惊簟凉枕冷不胜  

情  

露白蟾明又到秋佳期幽防两悠悠梦牵情役防时休记得泥人微敛黛无言斜倚小书楼暗思前事不胜  

愁  

更漏子  

旧欢娱新怅望拥鼻含嚬楼上浓柳翠晩霞微江鸥接翼飞帘半卷屏斜掩逺岫参差迷眼歌满耳酒盈尊前非不要论  

应天长  

瑟瑟罗裙金线缕轻透鹅黄香画袴垂交帯盘鹦鹉嫋嫋翠翘移玉歩背人匀檀注慢转娇波偷覻敛黛春情暗许倚屏慵不语  

渔歌子  

晓风清幽沼緑倚防凝望珍禽浴画帘垂翠屏曲满防荷香馥郁　好摅懐堪寓目身闲心静平生足酒杯深光影促名利无心较逐  

河传  

燕飏晴景小窗屏暖鸳鸯交颈菱花掩却翠鬟欹慵整海棠帘外影　绣帏香断金鸂鷘无消息心事空相忆倚东风春正浓愁红泪防衣上重  

曲槛春晩碧流纹细緑杨丝輭露华鲜杏枝緐鸎转野芜平似翦直是人间到天上堪游赏醉眼疑屏障对池塘惜韶光断肠为花须尽狂  

櫂举舟去波光渺不知何处防花汀草共依依雨微鹧鸪相逐飞　天涯离恨江声咽嗁猨切此意向谁说倚兰桡独无憀魂销小炉香欲焦  

木兰花【`即玉楼春`】  

月照玉楼春漏促飒飒风揺庭砌竹梦惊鸳被觉来时何处管声断续　惆怅少年游冶去枕上两蛾攒细緑晓莺帘外语花枝背帐犹残红蜡烛  

柳映玉楼春日晩雨细风轻烟草輭画堂鹦鹉语雕笼金粉小屏犹半掩　香灭绣帏人寂寂倚槛无言愁思逺恨郎何处纵疎狂长使含嗁眉不展  

月皎露华窗影细风送菊香黏绣袂博山炉冷水沈微惆怅金闺终日闭　嬾展罗衾垂玉筯羞对菱花篸寳髻良宵好事枉教休无计那他狂耍壻  

拂水双飞来去燕曲槛小屏山六扇春愁凝思结眉心緑绮嬾调红锦荐　话别情多声欲战玉筯痕留红粉面镇长独立到黄昏却怕良宵频梦见  

虞美人  

晓莺嗁破相思梦帘卷金泥鳯宿妆犹在酒初醒翠翘慵整倚云屏转娉婷　香檀细画侵桃脸罗袂轻轻敛佳期堪恨再难寻緑芜满院柳成隂负春心  

触帘风送景阳钟鸳被绣花重晓帏初卷冷烟浓翠匀粉黛好仪容思娇慵　起来无语理朝妆寳匣镜凝光緑荷相倚满池塘露清枕簟藕花香恨悠扬  

翠屏闲掩垂珠箔丝雨笼池阁露黏红藕咽清香谢娘娇极不成狂罢朝妆　小金鸂鷘沈烟细腻枕堆云髻浅眉微敛注檀轻旧欢时有梦魂惊悔多情  

碧梧桐映纱窗晩花谢莺声嬾小屏屈曲掩青山翠帏香粉玉炉寒两蛾攒　顚狂年少轻离别孤负春时节画罗红袂有嗁痕魂销无语倚闺门欲黄昏  

深闺春色劳思想恨共春芜长黄鹂娇转泥芳妍杏枝如画倚轻烟琐窗前　凭防愁立双蛾细柳影斜揺砌玉郎还是不还家教人魂梦逐杨花绕天涯  

少年艳质胜琼英早晩别三清莲冠稳篸钿箆横飘飘罗袖碧云轻画难成　迟迟少转腰身嫋翠靥眉心小醮坛风急杏枝香此时恨不驾鸾皇访刘郎  

临江仙  

碧染长空池似镜倚楼闲望凝情满衣红藕细香清象牀珍簟山障掩玉琴横　暗想昔时欢笑事如今赢得愁生博山炉暖澹烟轻蝉吟人静残日傍小窗明幽闺小槛春光晚柳浓花澹莺稀旧欢思想尚依依翠嚬红敛终日损芳菲　何事狂夫音信断不如梁燕犹归画堂深处麝烟微屏虚枕冷风细雨霏霏  

月色穿帘风入竹倚屏双黛愁时砌花含露两三枝如嗁恨脸魂断损容仪　香烬暗销金鸭冷可堪孤负前期绣襦不整鬓鬟攲防多惆怅情绪在天涯  

献衷心  

绣鸳鸯帐暖画孔雀屏欹人悄悄月明时想昔年欢笑恨今日分离银釭背铜漏永阻佳期　小炉烟细虚阁帘垂防多心事暗地思惟被娇娥牵役魂梦如痴金闺里山枕上始应知  

鹿防扆【`蜀永泰军节度使加太保词六首`】  

女冠子  

鳯楼琪树惆怅刘郎一去正春深洞里愁空结人间信莫寻　竹疎斋殿迥松密醮坛隂倚云低首望可知心歩虚坛上绛节霓旌相向引真仙玉佩揺蟾影金炉嫋麝烟　露浓霜简湿风紧羽衣偏欲留难得住却归天  

思越人  

翠屏欹银烛背漏残清夜迢迢双带绣窠盘锦荐泪侵花暗香销　珊瑚枕腻鸦鬟乱玉慵整云散苦是适来新梦见离肠争不千断  

虞美人  

卷荷香澹浮烟渚緑嫩擎新雨琐窗疎透晓风清象牀珍簟冷光轻水文平　九疑黛色屏斜掩枕上眉心敛不堪相望病将成钿昏檀粉涙纵横不胜情  

临江仙  

金锁重门荒苑静绮窗愁对秋空翠华一去寂无踪玉楼歌吹声断已随风　烟月不知人事改夜阑还照深宫藕花相向野塘中暗伤亡国清露泣香红  

无頼晓莺惊梦断起来残酒初醒映窗丝栁嫋烟青翠帘慵卷约砌杏花零　一自玉郎游冶去莲凋月惨仪形暮天微雨洒闲庭手挼裙带无语倚云屏  

## 御定全唐诗卷八百九十五  

魏承班【`蜀太尉词二十首`】  

诉衷情【`五首`】  

高歌宴罢月初盈诗情引恨情烟露冷水流轻思想梦难成　罗帐嫋香平恨频生思君无计睡还醒隔层城春深花簇小楼台风飘锦绣开新睡觉歩香堦山枕印红顋　鬓乱坠金钗语檀偎临行执手重重属几千囘银汉云情玉漏长蛩声悄画堂筠簟冷碧窗凉红蜡泪飘香　皓月泻寒光割人肠那堪独自歩池塘对鸳鸯金风轻透碧窗纱银釭焰影斜欹枕卧恨何赊山掩小屏霞　云雨别吴娃想容华梦成防度绕天涯到君家春情满眼脸红消娇妒索人饶星靥小玉珰摇防共醉春朝　别后忆纤腰梦魂劳如今风叶又萧萧恨迢迢  

生查子【`三首`】  

烟雨晚晴天零落花无语难话此时心梁燕双来去  

琴韵对薫风有恨和情抚肠断断频泪滴黄金缕寂寞畵堂空深夜垂罗幕灯暗锦屏欹月冷珠薄愁恨梦难成何处贪欢乐防防又春来还是长萧索离别又经年独对芳菲景嫁得薄情夫长抱相思病花红栁緑间晴空蝶舞双双影羞防绣罗衣为有金鸾并  

菩萨蛮  

罗裾薄薄秋波染眉间畵得山两防相见绮筵时深情暗共知　翠翘云鬓动敛态弹金鳯宴罢入兰房邀人解佩珰  

罗衣隠约金泥画瑇筵一曲当秋夜声颤覻人娇雪鬟嫋翠翘　酒醺红玉輭睂翠秋山逺绣幌麝烟沈谁人知两心  

玉容光照菱花影沈沈脸上秋波冷白雪一声新雕梁起暗尘　宝钗摇翡翠香惹芙蓉醉手入鸳衾谁人知此心  

渔歌子  

栁如眉云似发鲛绡雾縠笼香雪梦魂惊钟漏歇窗外晓莺残月　几多情无处说落花飞絮清明节少年郎容易别一去音书断絶  

满宫花  

雪霏霏风凛凛玉郎何处狂饮醉时想得纵风流罗帐香帏鸳寝　春朝秋夜思君甚愁见绣屏孤枕少年何事负初心泪滴缕金双袵  

寒夜长更漏永愁见透月影王孙何处不归来应在倡楼酩酊　金鸭无香罗帐冷羞更双鸾交颈梦中防度见儿夫不忍骂伊薄幸  

谒金门  

烟水阔人値清明时节雨细花零莺语切愁肠千万结鴈去音徽断絶有恨欲凭谁说无事伤心犹不彻春  

时容易别  

春欲半堆砌落花千片早是潘郎长不见忍听双语燕飞絮晴空飏逺风送谁家管愁倚畵屏凡事嬾泪  

霑金缕线  

长思忆思忆佳辰轻掷霜月透帘澄夜色小屏山凝碧恨恨君何太极记得娇娆无力独坐思量愁似织断  

肠烟水隔  

木兰花  

小芙蓉香旖旎碧玉堂深清似水闭宝匣掩金铺倚屏拖袖愁如醉　迟迟好景烟花媚曲渚鸳鸯眠锦翅凝然愁望静相思一防笑靥嚬香蘂  

玉楼春  

寂寂畵堂梁上燕高卷翠帘横数扇一庭春色恼人来满地落花红几片　愁倚锦屏低雪面泪滴绣罗金缕线好天凉月尽伤心为是玉郎长不见  

轻敛翠蛾呈皓齿莺转一枝花影里声声清逈遏行云寂寂畵梁尘暗起　玉斚满斟情未已促坐王孙公子醉春风筵上贯珠匀艳色韶顔娇旖旎  

黄钟乐  

池塘烟防草萋萋惆怅闲宵含恨愁坐思堪迷遥想玉人情事逺音容浑似隔桃溪　偏记同欢秋月低外论心花畔和醉暗相携何事春来君不见梦魂长在锦江西  

尹鹗【`蜀参卿词十六首`】  

江城子  

裙拖碧歩飘香纤腰束素长鬓云光拂面珑璁腻玉碎凝妆宝柱秦筝弹向晚促鴈更思量  

何满子  

云雨常陪胜防笙歌惯逐闲游锦里风光应占玉鞭金勒骅驑戴月濳穿深曲和香醉脱轻裘　方喜正同鸳帐又言将往皇州每忆良宵公子伴梦魂长挂红楼欲表伤离情味丁香结在心头  

醉公子  

暮烟笼藓砌防门犹未闭尽日醉寻春归来月满身离鞍偎绣袂坠巾花乱缀何处恼佳人檀痕衣上新  

女冠子  

防成伴侣去去不知何处有佳期霞帔金丝薄花冠玉叶危　嬾乘丹鳯子学跨小龙儿叵耐天风紧挫腰肢  

菩萨蛮  

陇云暗合秋天白俯窗独坐窥烟陌楼际角重吹黄昏方醉归　荒唐难共语明日还应去上马出门时金鞭莫与伊  

呜呜晓角调如语畵楼三防喧雷鼔枕上梦方残月光铺水寒　蛾眉应敛翠只尺同千里宿酒未全消满懐离恨饶  

锦茵闲衬丁香枕银釭烬落犹慵寝颙坐遍红炉谁知情绪孤　少年狂荡惯花曲长牵绊去便不归来空教骏马回  

杏园芳  

严妆嫩脸花明教人见了关情含羞举歩越罗轻称娉婷　终朝咫尺窥香阁迢遥似隔层城何时休遣梦相萦入云屏  

清平乐  

偎红敛翠尽日思闲事髻滑鳯皇钗欲坠雨打梨花满地　绣衣独倚防干玉容似怯春寒应待少年公子鸳帏深处同欢  

芳年妙妓淡拂铅华翠轻笑自然生百媚争那尊前人意　酒倾琥珀杯时更堪能唱新词赚得王孙狂处断肠一搦腰肢  

满宫花  

月沈沈人悄悄一炷后庭香嫋风流帝子不归来满地禁花慵扫　离恨多相见少何处醉迷三岛漏清宫树子规啼愁锁碧窗春晓  

临江仙  

一番荷芰生池沼槛前风送馨香昔年于此伴萧娘相偎伫立牵惹叙衷肠　时逞笑容无限态还如菡萏争芳别来虚遣思悠飏慵窥往事金鎻小兰房  

深秋寒夜银河静月明深院中庭西窗幽梦等闲成逡廵觉后特地恨难平　红烛半条残焰短衣稀暗背银屏枕前何事冣伤情梧桐叶上防防露珠零  

拨櫂子  

风切切深秋月十朶芙蓉繁艳歇小槛细腰无力空赢得目断魂飞何处说　寸心恰似丁香结防防瘦尽胸前雪偏挂恨少年抛掷羞覩见绣被堆红闲不彻丹脸腻双靥媚冠子缕金装翡翠将一朶琼花堪比窠窠绣鸾鳯衣裳香地　银台蜡烛滴红泪醁酒劝人教半醉帘幙外月华如水特地向宝帐顚狂不睡  

秋夜月  

三秋佳节罥晴空凝碎露茱萸千结菊蘂和烟轻撚酒浮金屑徴云雨调丝竹此时难辍欢极一片艳歌声揭黄昬慵别炷沈烟熏绣被翠帷同歇醉并鸳鸯双枕  

暖偎春雪语丁宁情委曲论心正切夜深窗透数条斜月  

金浮图  

繁华地王孙富贵瑇瑁筵开下朝无事压红茵鳯舞黄金趐玉立纤腰一片揭天歌吹满目绮罗珠翠和风淡荡偷散沈檀气　堪判醉韶光正媚折尽牡丹艳迷人意金张许史应难比贪恋欢娱不觉金乌坠还惜防难别易金更劝勒住花骢辔  

毛熙震【`蜀秘书监词二十九首`】  

定西番  

苍翠浓隂满院莺对语蝶交飞戏蔷薇　斜日倚阑风好余香出绣衣未得玉郎消息几时归  

何满子  

寂寞芳菲暗度歳华如箭堪惊缅想旧欢多少事转添春思难平曲槛丝垂金柳小窗断银筝　深院空闻燕语满园闲落花轻一片相思休不得忍教长日愁生谁见夕阳孤梦觉来无限伤情  

无语残妆淡薄含羞亸袂轻盈防度香闺眠过晓绮窗踈日微明云母帐中偷惜水精枕上初惊　笑靥嫩疑花拆愁睂翠敛山横相望只教添怅恨整鬟时见纤琼独倚朱扉闲立谁知别有深情  

女冠子【`二首`】  

碧桃红杏迟日媚笼光影防霞深香暖熏莺语风清引鹤音　翠鬟冠玉叶霓袖捧瑶琴应共吹箫侣暗相寻修蛾慢脸不语檀心一防小山妆蝉鬓低含绿罗衣澹拂黄　闲来深院里闲歩落花傍纤手轻轻整玉炉香  

酒泉子  

闲卧绣帏慵想万般情宠锦檀偏翘股重翠云欹　暮天屏上春山碧映香烟雾隔蕙兰心魂梦役敛蛾眉钿匣舞鸾隠映艳红修碧月梳斜云鬓腻粉香寒　晓花微敛轻呵展嫋钗金燕輭日初升帘半卷对妆残  

浣溪沙  

春暮黄莺下砌前水精影露珠悬绮霞低映晚晴天弱栁万条垂翠带残红满地碎香钿蕙风飘荡散轻  

烟  

花榭香红烟景迷满庭芳草绿萋萋金铺闲掩绣帘低紫燕一双娇语碎翠屏十二晚峰齐梦魂销散醉空  

闺  

晚起红房醉欲消绿鬟云散嫋金翘雪香花语不胜娇好是向人柔弱处玉纤时急绣裙腰春心牵惹转无  

憀  

一只横钗坠髻丛静眠珍簟起来慵绣罗红嫰抹蘓胸羞敛细蛾魂暗断困迷无语思犹浓小屏香霭碧山  

重  

云薄罗裙绶带长满身新裛瑞龙香翠钿斜映艳梅妆佯不覻人空婉约笑和娇语太猖狂忍教牵恨暗形  

相  

碧玉冠轻嫋燕钗捧心无语歩香堦缓移弓底绣罗鞋暗想欢娱何计好岂堪期约有时乖日高深院正忘  

懐  

半醉凝情卧绣茵睡容无力卸罗裙玉笼鹦鹉厌聼闻慵整落钗金翡翠象梳欹鬓月生云锦屏绡幌麝烟  

薰  

后庭花【`或加玉树二字`】  

莺啼燕语芳菲节瑞庭花发昔时欢宴歌声揭管弦清越　自从陵谷追游歇畵梁尘黦伤心一片如珪月闲鎻宫阙  

轻盈舞伎含芳艳竞妆新脸歩摇珠翠修蛾敛腻鬟云染　歌声慢发开檀防绣衫斜掩时将纤手匀红脸笑拈金靥  

越罗小袖新香蒨薄笼金钏倚防无语摇轻扇半遮匀面　春残日防莺娇嬾满庭花片争不教人长相见画堂深院  

菩萨蛮  

梨花满院飘香雪高楼夜静风筝斜月照帘帷忆君和梦稀　小窗灯影背燕语惊愁态屏掩断香飞行云山外归  

绣高轴临塘防雨翻荷芰眞珠散残暑晚初凉轻风渡水香　无憀悲徃事争那牵情思光影暗相催等闲秋又来  

天含残碧融春色五陵薄幸无消息尽日掩朱门离愁暗断魂　莺啼芳树防燕拂囘塘满寂寞对屏山相思醉梦间  

清平乐  

春光欲暮寂寞闲庭户粉蜨防防穿槛舞卷晩天踈雨　含愁独倚闺帏玉炉烟断香微正是销魂时节东风满院花飞  

更漏子  

秋色清河影淡深户烛寒光暗绡幌碧锦衾红博山香炷融　更漏蛩鸣切满院霜华如雪新月上薄云收映悬玉钩  

烟月寒秋夜静漏转金壶初永罗幕下绣屏空灯花结碎红　人悄悄愁无了思梦不成难晓长忆得与郎期窃香私语时  

南歌子【`一名望秦川一名风蜨令`】  

逺山愁黛碧横波慢脸明腻香红玉茜罗轻深院晩堂人静理银筝　鬓动行云影裙遮防屐声娇羞爱问曲中名杨桞杏花时节几多情  

惹恨还添恨牵肠即断肠凝情不语一枝芳独映畵闲立绣衣香　暗想为云女应怜傅粉郎晩来轻歩出闺房髻慢钗横无力纵猖狂  

木兰花  

掩朱扉钩翠箔满院莺声春寂寞匀粉泪恨檀郎一去不归花又落　对斜晖临小阁前事岂堪重想着金带冷畵屏幽宝帐慵熏兰麝薄  

小重山  

梁燕防飞畵阁前寂寥多少恨嬾孤眠晓来闲处想君怜红罗帐金鸭冷沈烟　谁信损婵娟倚屏啼玉筯湿香钿四支无力上秋千羣花谢愁对艳阳天  

临江仙  

南齐天子宠婵娟六宫罗绮三千潘妃娇艳独芳妍椒房兰洞云雨降神仙　纵态迷欢心不足风流可惜当年纤腰婉约歩金莲妖君倾国犹自至今传  

幽闺欲曙闻莺啭红窗月影微明好风频谢落花声隔帏残烛犹照绮屏筝绣被锦茵眠玉煗炷香斜嫋烟轻淡蛾羞敛不胜情暗思闲梦何处逐云行  

## 御定全唐诗卷八百九十六  

李珣【`五十四首`】  

渔父  

水接衡门十里余信船归去卧防书轻爵禄慕虚莫道渔人只为鱼  

避世垂纶不计年官高争得似君闲倾白酒对青山笑指柴门待月还  

櫂警鸥飞水溅袍影随潭面栁垂縚终日醉绝尘劳曽见钱塘八月涛  

南郷子  

烟漠漠雨凄凄岸花零落鹧鸪啼逺客扁舟临野渡思郷处潮退水平春色暮  

兰桡举水文开竞藤笼采莲来回塘深处遥相见邀同宴渌酒一巵红上面  

归路近扣舷歌采眞珠处水风多曲岸小桥山月过烟  

深鎻豆蔲花垂千万朶  

乘防舫过莲塘櫂歌惊起睡鸳鸯逰女带香偎伴笑争窈窕竞折团荷遮晚照  

倾緑蚁泛红蠃闲逰女伴簇笙歌避暑信轻浪里闲游戏夹岸荔枝红蘸水  

云带雨浪迎风钓翁囘櫂碧湾中春酒香熟鲈鱼美谁同醉防却扁舟底睡  

沙月静水烟轻芰荷香里夜船行緑鬟红脸谁家女遥相顾缓唱櫂歌极浦去  

渔市散渡船稀越南云树望中微行客待潮天欲暮送春浦愁听猩猩啼瘴雨  

拢云髻背犀梳焦红衫映绿罗裾越王台下春风暖花盈岸逰赏每邀邻女伴  

相见处晚晴天刺桐花下越台前暗里廽眸深属意遗防翠骑象背人先过水  

携笼去采菱归碧波风起雨霏霏趁岸小船齐櫂急罗衣湿出向桄桹树下立  

云髻重葛衣轻见人微笑亦多情拾翠采珠能几许来还去争及村居织机女  

登畵舸泛清波采莲时唱采莲歌拦櫂声齐罗袖敛池光飐惊起沙鸥八九防  

防髻坠小睂弯笑随女伴下春山玉纤遥指花深处争廻顾孔雀双双迎日舞  

红豆蔲紫玫瑰谢娘家接越王台一曲郷歌齐抚掌堪游赏酒酌蠃杯流水上  

山果水花香家家风景有池塘木兰舟上珠帘卷歌声逺椰子酒倾鹦鹉醆  

新月上逺烟开惯随潮水采珠来棹穿花过归溪口酤春酒小艇防牵垂岸桞  

西溪子  

金缕翠钿浮动妆罢小窗圆梦日高时春已老人来到满地落花慵扫无语倚屏风泣残红【`一作离思正难缄燕喃喃`】马上见时如梦认得脸波相送栁堤长无限意夕阳里醉把金鞭欲坠归去想娇娆暗魂销  

女冠子【`二首`】  

星高月午丹桂青松深处醮坛开金磬敲清露珠幢立翠苔　歩虚声缥缈想像思徘徊晓天归去路指蓬莱春山夜静愁闻洞天疎磬玉堂虚细雾垂珠佩轻烟曵翠裾　对花情脉脉望月歩徐徐刘阮今何处絶来书  

中兴乐  

后庭寂寞日初长翩翩蜨舞红芳绣垂地金鸭无香谁知春思如狂忆萧郎等闲一去程遥信断五岭三湘休开鸾镜学宫妆可能更理笙簧倚屏凝睇涙落成  

行手寻裙带鸳鸯暗思量忍孤前约教人花貌虚老风光  

酒泉子  

寂寞青楼风触绣珠碎撼月朦胧花暗淡鎻春愁寻思往事依稀梦泪脸露桃红色重鬓欹蝉钗坠鳯思悠悠  

雨渍花零红散香凋池两岸别情遥春歌断掩银屏孤防早晚离三楚闲理钿筝愁几许曲中情上语不堪聼  

秋雨连绵声散败荷丛里那堪深夜枕前听酒初醒牵愁惹思更无停烛暗香凝天欲曙细和烟冷和雨透帘旌  

秋月婵娟皎洁碧纱窗外照花穿竹冷沈沈印池心凝露滴砌蛩吟惊觉谢娘残梦夜深斜傍枕前来影徘徊  

浣溪沙  

入夏偏宜淡薄妆越罗衣褪鬱金黄翠钿檀注助容光相见无言还有恨几囘判却又思量月窗香径梦悠  

飏  

晚出闲庭防海棠风流学得内家妆小钗横戴一枝芳镂玉梳斜云鬓腻镂金衣透雪肌香暗思何事立残  

阳  

访旧伤离欲断魂无因重见玉楼人六街微雨镂香尘早为不逢巫峡梦那堪虚度锦江春遇花倾酒莫辞  

频  

红藕花香到槛频可堪闲忆似花人旧欢如梦絶音尘翠叠畵屏山隠隠冷铺文簟水潾潾断魂何处一蝉  

新  

巫山一段云  

有客经巫峡停桡向水楚王曾此梦瑶姬一梦杳无期　尘暗珠卷香销翠幄垂西风囘首不胜悲暮雨洒空祠  

古庙依青嶂行宫枕碧流水声山色鎻妆楼往事思悠悠　云雨朝还暮烟花春复秋啼猿何必近孤舟行客自多愁  

菩萨蛮  

囘塘风起波文细刺桐花里门斜闭残日照平芜双双飞鹧鸪　征帆何处客相见还相隔不语欲魂销望中烟水遥  

等闲将度三春景帘垂碧砌参差影曲槛日初斜杜鹃啼落花　恨君容易处又话潇湘去凝思倚屏山泪流红脸斑  

隔微雨双飞燕砌花零落红深浅捻得宝筝调心随征櫂遥　楚天云外路动便经年去香断畵屏深旧欢何处寻  

渔歌子  

楚山青湘水渌春风澹荡防不足草芊芊花簇簇渔艇櫂歌相续　信浮沈无管束钓囘乘月归湾曲酒盈尊云满屋不见人间荣辱  

荻花秋潇湘夜橘洲佳景如屏畵碧烟中明月下小艇垂纶初罢　水为乡蓬作舎鱼羮稲饭常湌也酒盈杯书满架名利不将心挂  

栁垂丝花满树莺啼楚岸春天暮櫂轻舟出深浦缓唱渔郎归去　罢垂纶还酌醑孤村遥指云遮处下长汀临深渡惊起一行沙鹭  

九疑山三湘水芦花时节秋风起水云间山月里櫂月穿云游戏　鼓清琴倾渌蚁扁舟自得逍遥志任东西无定止不议人间醒醉  

望逺行  

春日迟迟思寂寥行客关山路遥琼窗时聼语莺娇栁丝牵恨一条条　休晕绣罢吹箫貌逐残花暗凋同心犹结旧帬腰忍孤风月度良宵  

露滴幽庭落叶时愁聚萧娘栁睂玉郎一去负佳期水云迢遰鴈书迟　屏半掩枕斜欹蜡泪无言对垂吟蛩断续漏频移入窗明月鉴空帏  

河传  

去去何处迢迢巴楚山水相连朝云暮雨依旧十二前猨声到客船　愁肠岂异丁香结因离别故国音书絶想佳人花下对明月春风恨应同  

春暮微雨送君南浦愁敛双蛾落花深处啼鸟似逐离歌粉檀珠泪和　临流更把同心结情哽后防何时节不堪回首相望已隔汀洲橹声幽  

虞美人  

金笼莺报天将曙惊起分飞处夜来潜与玉郎期多情不觉酒醒迟失归期　映花避月遥相送腻髻偏垂鳯却囘娇歩入香闺倚屏无语撚云箆翠眉低  

临江仙  

卷池心小阁虚暂凉闲歩徐徐芰荷经雨半凋疎拂堤垂栁蝉噪夕阳余　不语低鬟幽思逺玉钗斜坠双鱼几囘偷防寄来书离情别恨相隔欲何如  

莺报帘前暖日红玉炉残麝犹浓起来闺思尚疎慵引愁春梦谁解此情悰　强整娇姿临宝镜小池一朶芙蓉旧欢无处再寻踪更堪囘顾屏畵九疑峯  

定风波  

志在烟霞慕隠沦功成归防五湖春一叶舟中吟复醉云水此时方认自由身　花防为邻鸥作侣深处经年不见市朝人已得希夷微妙防濳喜荷衣蕙带絶纤尘十载逍遥物外居白云流水似相于乘兴有时擕短櫂江防谁知求道不求鱼　到处等闲邀鹤伴春岸野花香气扑琴书更饮一杯红霞酒囘首半钩新月贴清虚又见辞巢燕子归阮郎何事絶音徽外西风黄叶落池阁隠莎蛩呌雨霏霏　愁坐算程千万里频跂等闲经岁两相违聼鹊凭无定处不知泪痕流在畵罗衣鴈过秋空夜未央隔窗烟月鎻莲塘往事岂堪容易想惆怅故人迢遰在潇湘　纵有囘文重叠意谁寄解鬟临镜泣残妆沈水香消金鸭冷愁永候虫声接杵声长外烟和月满庭此时闲坐若为情小阁拥炉残酒醒愁聼寒风叶落一声声　惟恨玉人芳信阻云雨屏帷寂莫梦难成斗转更防心杳杳将晓银釭斜照绮琴横欧阳炯  

南歌子  

锦帐银灯影纱窗玉漏声迢迢永夜梦难成愁对小庭秋色月空明  

渔父  

摆脱尘机上钓船免教荣辱有流年无系绊没愁煎须信船中有散仙  

风浩寒溪照胆明小君山上玉蟾生荷露坠翠烟轻拨刺防鱼几个惊  

巫山一段云  

绛阙登眞子飘飘御防鸾碧虚风雨佩光寒敛袂下云端　月帐朝霞薄星冠玉蘂攒逺游蓬防降人间特地拜龙顔  

春去秋来也愁心似醉醺去时邀约早囘轮及去又何曽　歌扇花光防衣珠滴泪新恨身翻不作车尘万里得随君  

春光好  

天初暖日初长好春光万彚此时皆得意竞芬芳　笋迸苔钱嫩绿花偎雪坞浓香谁把金丝裁翦却挂斜阳花滴露栁摇烟艳阳天雨霁山樱红欲烂谷莺迁　饮处交飞玉斚游时倒把金鞭风飐九衢榆叶动簇青钱胷铺雪脸分莲理繁纤指飞翻金凤语转婵娟　嘈囋如敲玉佩清泠似滴香泉曲罢问郎名个甚想夫怜碛香散渚氷融暖空蒙飞絮悠扬徧虚空惹轻风　栁眼烟来防緑花心日与妆红黄雀锦鸾相对舞近帘栊鸡树绿鳯池清满神京玉兔宫前金榜出列仙名　叠雪罗袍接武团花骏马娇行开宴锦江游烂漫栁烟轻芳丛绣绿筵张两心狂空遣横波传意绪对笙簧　虽似安仁掷果未闻韩夀分香流水桃花情不已待刘郎垂绣幔掩云屏思盈盈双枕瑚无限情翠钗横　几见纤纤动处时闻款款娇声却出锦屏妆面了理秦筝金辔响玉鞭长映垂杨堤上采花筵上醉满衣香　无处不管直应占断春光年少王孙何处好竞寻芳苹叶嫩杏花明畵船轻双浴鸳鸯出緑汀櫂歌声　春水无风无浪春来半雨半晴红粉相随南浦晚莫辞行  

西江月【`一名白苹香一名歩虚词`】  

月映长江秋水分明冷浸星河浅沙汀上白云多雪散几丛芦苇　扁舟倒影寒潭烟光逺罩轻波笛声何处响渔歌两岸苹香暗起  

水上鸳鸯比翼巧将绣作罗衣镜中重畵逺山睂春睡起来无力　细雀穏簪云髻含羞时想佳期脸邉红艳对花枝犹占鳯楼春色  

赤枣子  

夜悄悄烛荧荧金炉香尽酒初醒春睡起来囘雪面含羞不语倚云屏  

莲脸薄栁睂长等闲无事莫思量每一见时明月夜损人情思断人肠  

女冠子  

薄妆桃脸满面纵横花靥艳情多绶带盘金缕轻帬透碧罗　含羞睂作敛微语笑相和不防频偷眼意如何秋宵秋月一朶荷花初发照前池摇曳熏香夜婵娟对镜时　蘂中千防泪心里万条丝恰似轻盈女好风姿  

更漏子  

玉防干金甃井月照碧梧桐影独自个立多时露华浓湿衣　一向凝情望待得不成模様虽叵耐又寻思争生嗔得伊  

三十六宫秋夜永露华防滴高梧丁丁玉漏铜壶明月上金铺　红线毯博山炉香风暗触流蘓羊车一去长青芜镜尘鸾防孤  

定风波  

暖日闲窗映碧纱小池春水浸晴霞数树海棠红欲尽争忍玉闺深掩过年华　独凭绣牀方寸乱肠断泪珠穿破脸边花邻舎女郎相借问音信教人羞道未还家  

木兰花  

儿家夫壻心容易身又不来书不寄闲庭独立鸟关关争忍抛奴深院里　闷向緑纱窗下睡睡又不成愁已至今年却忆去年春同在木兰花下醉  

日照玉楼花似锦楼上醉和春色寝绿杨风送小莺声残梦不成离玉枕　堪爱晚来韶景甚宝柱秦筝方再品青蛾红脸笑来迎又向海棠花下饮  

春早玉楼烟雨夜帘外樱桃花半谢锦屏香冷绣衾寒怊怅忆君无计舎　侵晓鹊声来砌下鸾镜残妆红粉罢黛睂双防不成描留待玉郎归日畵  

清平乐  

春来街砌春雨如丝细春地满飘红杏蔕春燕舞随风势　春幡细缕春缯春闺一防春灯自是春心撩乱非干春梦无凭  

菩萨蛮  

晓来中酒和春睡四支无力云鬟坠斜卧脸波春玉郎休恼人　日髙犹未起为恋鸳鸯被鹦鹉语金笼道儿还是慵  

红炉暖阁佳人睡隔帘飞雪添寒气小院奏笙歌香风簇绮罗　酒倾金醆满兰烛重开宴公子醉如泥天街闻马嘶  

翠睂双脸新妆薄幽闺斜卷青罗幙寒食百花时红繁香满枝　双双梁燕语蜨舞相随去肠断正思君闲眠冷绣茵  

畵屏绣阁三秋雨香唇腻脸偎人语语罢欲天明娇多梦不成　晓街钟鼔絶嗔道如今别特地气长吁倚屏弹泪珠  

浣溪沙  

落絮残莺半日天玉柔花醉只思眠惹窗映竹满炉烟独掩画屏愁不语斜欹瑶枕髻鬟偏此时心在阿谁  

边  

天碧罗衣拂地垂美人初着更相宜宛风如舞透香肌独坐含嚬吹鳯竹园中缓歩折花枝有情无力泥人  

时  

相见休言有泪珠酒防重得叙欢娱鳯屏鸳枕宿金铺兰麝细香闻喘息绮罗纤缕见肌肤此时还恨薄情  

无  

三字令  

春欲尽日迟迟牡丹时罗幌卷翠帘垂彩牋书红粉泪两心知　人不在燕空归负佳期香烬落枕圅欹月分明花澹薄惹相思  

南乡子  

嫩草如烟石榴花发海南天日暮江亭春影渌鸳鸯浴水逺山长防不足  

畵舸停桡槿花篱外竹横桥水上游人沙上女囘顾笑指芭蕉林里住  

岸逺沙平日斜归路晚霞明孔雀自怜金翠尾临水认得行人惊不起  

洞口谁家木兰船系木兰花红袖女郎相引去游南浦笑倚春风相对语  

二八花钿胷前如雪脸如莲耳坠金鬟穿瑟瑟霞衣窄笑倚江头招逺客  

路入南中桄榔叶暗蓼花红两岸人家微雨后收红豆树底纤纤擡素手  

袖敛鲛绡采香深洞笑相邀藤杖枝头芦酒滴铺葵席豆蔲花间趖晚日  

翡翠防防白苹香里小沙汀防上隂阴秋雨色芦花扑数只渔船何处宿  

献衷心  

见好花顔色争笑东风双脸上晚妆同闭小楼深閤春景重重三五夜偏有恨月明中　情未已信曾通满衣犹自染檀红恨不如双燕飞舞栊春欲暮残絮尽栁条空  

贺圣朝  

忆昔花间初识面红袖半遮妆脸轻转石榴帬带故将纤纤玉指偷撚双鳯金线　碧梧桐鎻深深院谁料得两情何日教缱绻羡春来双燕飞到玉楼朝暮相见忆昔花间相见后只凭纤手暗抛红豆人前不解巧传心事别来依旧孤负春昼　碧罗衣上蹙金绣覩对对鸳鸯空裛泪痕透想韶顔非乆终是为伊只凭偷瘦  

江城子  

晚日金陵岸草平落霞明水无情六代繁华暗逐逝波声空有姑蘓台上月如西子镜照江城  

鳯楼春  

鳯髻緑雪丛深掩房栊锦书通梦中相见觉来慵匀面泪脸珠融因想玉郎何处去对淑景谁同　小楼中春思无穷倚防凝望闇牵愁绪栁花飞趁东风斜日照栊罗帏香冷粉屏空海棠零落莺语残红  

欧阳彬【`蜀左丞词一首`】  

生查子  

竟日畵堂欢入夜重开宴剪烛蜡烟香促席花光颤待得月华来满院如铺练门外簇骅骝直待更深散  

## 御定全唐诗卷八百九十七  

阎选【`后蜀处士词十首`】  

虞美人  

粉融红腻莲房绽脸动双波慢小鱼衔玊鬓钗横石榴帬染象纱轻转娉婷　偷期锦浪荷深处一梦云兼雨臂留檀印齿痕香深秋不寐漏初长尽思量  

楚腰蛴领团香玉鬓叠深深緑月蛾星眼笑微嚬柳夭桃豓不胜春晚妆匀　水纹簟映青纱帐雾罩秋波上一枝娇卧醉芙容良宵不得与君同恨忡忡  

临江仙  

雨停荷芰逗浓香岸边蝉噪垂杨物华空有旧池塘不逢仙子何处梦襄王　珍簟对欹鸳枕冷此来尘暗凄凉欲凭危槛恨偏长藕花珠缀犹似汗凝妆  

十二髙峰天外寒竹梢轻拂仙坛寳衣行雨在云端画深殿香雾冷风残　欲问楚王何处去翠屏犹掩金  

鸾猨啼明月照空滩孤舟行客惊梦亦艰难  

浣溪沙  

寂寞流苏冷绣茵倚屏山枕惹香尘小庭花露泣浓春刘阮信非仙洞客嫦娥终是月中人此生无路访东  

邻  

八拍蛮  

云锁嫩黄烟柳细风吹红蔕雪梅残光影不胜闺阁恨行行坐坐黛睂攒  

愁锁黛眉烟易惨泪飘红脸粉难匀憔悴不知缘底事遇人推道不宜春  

河传  

秋雨秋雨无昼无夜滴滴霏霏暗灯凉簟怨分离妖姬不胜悲　西风稍急喧窗竹停又续腻脸悬双玊几回邀约雁来时违期雁归人不归  

谒金门  

美人浴碧沼莲开芬馥双髻绾云顔似玊素娥辉淡緑雅态芳姿闲淑雪映钿装金斛水溅青丝珠断续酥  

融香透肉  

定风波  

江水沈沈帆影过游鱼到晩透寒波渡口双双飞白鸟烟嫋芦花深处隐渔歌　扁舟短櫂归兰浦人去萧萧竹径透青莎深夜无风新雨歇凉月露迎珠颗入圎荷孙光宪【`八十首`】  

竹枝  

门前春水【`竹枝`】白苹花【`女儿`】岸上无人【`竹枝`】小艇斜【`女儿`】商女经过【`竹枝`】江欲暮【`女儿`】散抛残食【`竹枝`】饲神鵶【`女儿`】  

乱绳千结【`竹枝`】绊人深【`女儿`】越罗万丈【`竹枝`】表长寻【`女儿`】杨柳在身【`竹枝`】垂意绪【`女儿`】藕花落尽【`竹枝`】见莲心【`女儿`】  

浣溪沙  

蓼岸风多橘柚香江边一望楚天长片帆烟际闪孤光目送征鸿飞杳杳思随流水去茫茫兰红波碧忆潇  

湘  

桃杏风香帘幕闲谢家门户约花闗画梁幽语燕初还绣阁数行题了壁晓屏一枕酒醒山却疑身是梦云  

间  

花渐凋疎不耐风画帘垂地晚堂空堕堦萦藓舞愁红腻粉半黏金靥子残香犹暖绣薰笼蕙心无处与人  

同  

揽镜无言泪欲流凝情半日嬾梳头一庭疎雨湿春愁杨柳只知伤怨别杏花应信损娇羞泪霑魂断轸离  

忧  

半踏长裾宛约行晚帘疎处见分明此时堪恨昧平生早是锁魂残烛影更愁闻着品声杳无消息若为  

情  

兰沐初休曲槛前暖风迟日洗头天湿云新敛未梳蝉翠袂半将遮粉臆寳钗长欲坠香肩此时模样不禁  

怜  

风递残香出绣帘团窠金凤舞襜襜落花微雨恨相兼何处去来狂太甚空推宿酒睡无厌争敎人不别猜  

嫌  

轻打银筝坠燕泥断丝髙罥画楼西花冠闲上午墙啼粉箨半开新竹迳红苞尽落旧桃蹊不堪终日闭深  

闺  

乌帽斜欹倒佩鱼静街偷步访仙居隔墙应认打门初将见客时微掩敛得人怜处且生疎低头羞问壁邉  

书  

风撼芳菲满院香四帘慵卷日初长鬓云垂枕向微锽春梦未成愁寂寂佳期难防信茫茫万般心千黠泪  

泣兰堂  

碧玊衣裳白玉人翠睂红脸小腰身瑞云飞雨逐行云除却弄珠兼解佩便随西子与东邻是谁容易比眞  

眞  

何事相逢不展睂苦将情分恶猜疑眼前行止想应知半恨半嗔回面处和娇和泪泥人时万般饶得为怜  

伊  

落絮飞花满帝城看看春尽又伤情岁华频度想堪惊风月岂惟今日恨烟霄终待此身荣未甘虚老负平  

生  

静想离愁暗泪零欲栖云雨计难成少年多是薄情人万种保持图永远一般模样负神明到头何处问平  

生  

试问于谁分最多便随人意转横波缕金衣上小双鹅醉后爱称娇姐姐夜来留得好哥哥不知情事久长  

麽  

叶坠空阶折早秋细烟轻雾锁妆楼寸心双泪惨娇羞风月但牵魂梦苦岁华偏感别离愁恨和相忆两难  

酬  

月淡风和画阁深露桃烟柳影相侵敛睂凝绪夜沈沈长有梦魂迷别浦岂无春病入离心少年何处恋虚  

襟  

自入春来月夜稀今宵蟾彩倍凝辉强开襟抱出帘帷囓指暗思花下约凭阑羞覩泪痕衣薄情狂荡几时  

归  

十五年来锦岸游未曾行处不风流好花长与万金酬满眼利名浑信运一生狂荡恐难休且陪烟月醉红  

楼  

河传  

太平天子等闲游戏疏河千里柳如丝偎倚绿波春水长淮风不起　如花殿脚三千女争云雨何处留人住锦帆风烟际红烧空魂迷大业中  

柳拖金缕着烟笼雾蒙蒙落絮鳯皇舟上楚女妙舞雷喧波上鼓　龙争虎战分中土人无主桃叶江南渡襞花牋豓思牵成篇宫娥相与传  

花落烟薄谢家池阁寂寞春深翠蛾轻敛意沈吟霑襟无人知此心　玉炉香断霜灰冷帘铺影梁燕归红杏晚来天空悄然孤眠枕檀云髻偏  

风飐波敛团荷闪闪珠倾露防木兰舟上何处吴娃越豓藕花红照脸　大堤狂杀襄阳客烟波隔渺渺湖光白身巳归心不归斜晖逺汀鸂飞  

菩萨鬘  

月华如水笼香砌金镮碎撼门初闭寒影堕髙檐钩垂一面　碧烟轻嫋嫋红战灯花笑即此是髙唐掩屏秋梦长  

花冠频鼓墙头翼东方澹白连窗色门外早莺声背楼残月明　薄寒笼醉态依旧铅华在握手送人归半拖金缕衣  

小庭花落无人扫疎香满地东风老春晚信沈沈天涯何处寻　晓堂屏六扇睂共湘山逺争奈别离心近来尤不禁  

青嵒碧洞经朝雨隔花相唤南溪去一只木兰船波平逺浸天　扣船惊翡翠嫩玉擡香臂红日欲沈西烟中遥解觽  

木绵花映丛祠小越禽声里春光晓铜鼓与蛮歌南人祈赛多　客帆风正急茜袖偎樯立极浦几回头烟波无限愁  

河渎神  

汾水碧依依黄云落叶初飞翠娥一去不言归庙门空掩斜晖　四壁阴森排古画依旧琼轮羽驾小殿沈沈清夜银灯飘落香灺  

江上草芊芊春晚湘妃庙前一方卵色楚南天数行斜雁聨翩　独倚朱阑情不极魂断终朝相忆两桨不知消息逺汀时起鸂鶒  

虞美人  

红窗寂寂无人语暗淡棃花雨绣罗纹地粉新描博山香炷旋抽条睡魂销　天涯一去无消息终日长相忆敎人相忆几时休不堪掁触别离愁泪还流  

好风微揭帘旌起金翼鸾相倚翠檐愁听乳禽声此时春态暗关情独难平　画堂流水空相翳一穗香揺曳敎人无处寄相思落花芳草过前期没人知  

后庭花  

景阳钟动宫莺转露凉金殿轻飇吹起琼花绽玊叶如剪　晚来髙阁上珠帘卷见坠香千片修蛾慢脸陪雕辇后庭新宴  

石城依旧空江国故宫春色七尺青丝芳草緑絶世难得　玉英凋落尽更何人识野棠如织只是敎人添怨忆怅望无极  

生查子  

寂寞掩朱门正是天将暮暗淡小庭中滴滴梧桐雨绣工夫牵心绪配尽鸳央缕待得没人时偎倚论私语暖日防花骢亸鞚垂杨陌芳草惹烟青落絮随风白谁家绣毂动香尘隐映神仙客狂杀玉鞭郎咫尺音容隔  

金井堕髙梧玊殿笼斜月永巷寂无人敛态愁堪絶玊炉寒香烬灭还似君恩歇翠辇不归来幽恨将谁说春病与春愁何事年年有半为枕前人半为花间酒醉金尊携玉手共作鸳鸯偶倒载卧云屏雪面腰如柳为惜美人娇长有如花笑半醉倚红妆转语传青鸟眷方深怜恰好唯恐相逢少似这一般情肎信春光老清晓牡丹芳红豓凝金蘂乍占锦江春永认笙歌地感人心为物瑞烂漫烟花里戴上玊钗时迥与凡花异密雨阻佳期尽日凝然坐帘外正淋漓不觉愁如锁梦难裁心欲破泪逐檐声堕想得玉人情也合思量我  

临江仙  

霜拍井梧干叶堕翠帷雕槛初寒薄铅残黛称花冠含情无语延伫倚阑干　杳杳征轮何处去离愁别恨千般不堪心绪正多端镜奁长掩无意对孤鸾  

暮雨凄凄深院闭灯前凝坐初更玊钗低压鬓云横半垂罗幕相映烛光明　终是有心投汉佩低头但理秦筝燕双鸾偶不胜情只愁明发将逐楚云行  

酒泉子  

空碛无边万里阳闗道路马萧萧人去去陇云愁　香貂旧制戎衣窄胡霜千里白绮罗心魂梦隔上髙楼曲槛小楼正是莺花二月思无憀愁欲絶郁离襟　展屏空对潇湘水眼前千万里泪掩红睂敛翠恨沈沈敛态窗前嫋嫋雀钗抛颈燕成双鸾对影偶新知　玉纤淡拂睂山小镜中嗔共照翠连娟红缥缈早妆时  

清平乐  

愁肠欲断正是青春半连理分枝鸾失伴又是一场离散　掩镜无语睂低思随芳草凄凄凭仗东风吹梦与郎终日东西  

等闲无语春恨如何去终是疎狂留不住花暗柳浓何处　尽日目断魂飞晩窗斜界残晖长恨朱门薄暮绣鞍骢马空归  

更漏子  

听寒更闻逺雁半夜萧娘深院扃绣户下珠帘满庭喷玉蟾　人语静香闺冷红幕半垂清影云雨态蕙兰心此情江海深  

今夜期来日别相对只堪愁絶偎粉面撚瑶簪无言泪满襟　银箭落霜华薄墙外晓鸡咿喔听付属恶情悰断肠西复东  

烛荧煌香旖旎闲放一堆鸳被慵就寝独无憀相思魂欲销　不会得这心力判了依前还忆空自怨奈伊何别来情更多  

掌中珠心上气爱惜岂将容易花下月枕前人此生谁更亲　交颈语合欢身便同比目金鳞连绣枕卧红茵霜天似暖春  

对秋深离恨苦数夜满庭风雨凝想坐敛愁睂孤心似有违　红窗静画帘垂魂消地角天涯和泪听断肠窥漏移灯暗时  

求君心风韵别浑似一团烟月歌皓齿舞红筹花时醉上楼　能婉媚解娇羞王孙忍不攀留惟我恨未绸缪相思魂梦愁  

女冠子【`二首`】  

蕙风芝露坛际残香轻度蘂珠宫苔防分圆碧桃花践破红　品流巫峡外名籍紫微中眞侣墉城会梦魂通淡花瘦玊依约神仙妆束佩琼文瑞露通宵贮幽香尽日焚　碧纱笼綘节黄藕冠浓云勿以吹箫伴不同羣  

风流子  

茅舎槿篱溪曲鸡犬自南自北菰叶长水葓开门外春波涨渌听织声促轧轧鸣梭穿屋  

楼倚长衢欲暮瞥见神仙伴侣微传粉拢梳头隐映画帘开处无语无绪慢曳罗帬归去  

金络玊衔嘶马系向绿杨阴下朱戸掩绣帘垂曲院水流花谢欢罢归也犹在九衢深夜  

定西番  

鸡禄山前游骑邉草白朔天明马蹄轻　鹊面弓离短韔弯来月欲成一只鸣云外晓鸿惊  

帝子枕前秋夜霜幄冷月华明正三更　何处戍楼寒笛梦残闻一声遥想汉关万里泪纵横  

何满子  

冠劒不随君去江河还共恩深歌袖半遮睂黛惨泪珠旋滴衣襟惆怅云愁雨怨断魂何处相寻  

玉胡蝶  

春欲尽景仍长满园花正黄粉翅两悠飏翩翩过短墙鲜飇暖牵游伴飞去立残芳无语对萧娘舞衫沈麝  

香  

八拍蛮  

孔雀尾拖金线长怕人飞起入丁香越女沙头争拾翠相呼归去背斜阳  

思帝乡  

如何遣情情更多永日水堂帘下敛羞蛾六幅罗帬窣地微行曳碧波看尽满池疎雨打团荷  

上行杯  

草草离亭鞍马从逺道此地分襟燕宋秦吴千万里无辞一醉野棠开江草湿伫立霑泣征骑骎骎  

离櫂逡廵欲动临极浦故人相送去住心情知不共金船满捧绮罗愁丝管咽回别帆影灭江浪如雪  

谒金门  

留不得留得也应无益白纻春衫如雪色扬州初去日轻别离甘抛掷江上满帆风疾却羡防鸳三十六孤  

鸾还一只  

思越人  

古台平芳草逺馆娃宫外春深翠黛空留千载恨敎人何处相寻　绮罗无复当时事露花防滴香泪惆怅遥天横渌水鸳鸯对对飞起  

渚莲枯宫树老长洲废苑萧条想像玊人空处所月明独上溪桥　经春初败秋风起红兰緑蕙愁死一片风流伤心地魂销目断西子  

望梅花  

数枝开与短墙平见雪萼红跗相映引起谁人边塞情帘外欲三更吹断离愁月正明空听隔江声  

渔歌子  

草芊芊波漾漾湖边草色连波涨防蓼岸泊枫汀天际玊轮初上　扣舷歌聨极望桨声伊轧知何向黄鹄叫白鸥眠谁似侬家疎旷  

泛流萤明又灭夜凉水冷东湾阔风浩浩笛寥寥万顷金波重叠　杜若洲香郁烈一声宿雁霜时节经霅水过松江尽属侬家日月  

定风波  

帘拂疎香断碧丝泪衫还滴绣黄鹂上国献书人不在凝黛晚庭又是落红时　春日自长心自促翻覆年来年去负前期应是秦云兼楚雨留住向花枝夸説月中枝  

南歌子  

豓冶青楼女风流似楚眞骊珠美玉未为珍窈窕一枝芳柳入腰身　舞袖频回雪歌声几动尘慢凝秋水顾情人祗缘倾国着处觉生春  

映月论心处偎花见面时倚郎和袖抚香肌遥指画堂深院许相期　解佩君非晩虚襟我未迟愿如连理合欢枝不似五陵狂荡薄情儿  

应天长  

翠凝仙豓非凡有窈窕年华方十九鬓如云腰似柳妙对绮歌醁酒　醉瑶台携玉手共宴此宵相偶魂断晩窗分首泪霑金缕袖  

遐方怨  

红绶带锦香囊为表花前意殷勤赠玉郎此时更役心肠转添秋夜梦魂狂　思豓质想娇妆愿早传金盏同欢卧醉乡任人猜妬恶猜防到头须使似鸳鸯  

## 御定全唐诗卷八百九十八  

张泌【`二十七首`】  

浣溪沙  

钿毂香车过柳堤桦烟分处马频嘶为他沈醉不成泥花满驿亭香露细杜鹃声防玊蟾低含情无语倚楼  

西  

马上凝情忆旧游照花淹竹小溪流钿筝罗幕玊搔头早是出门长带月可堪分袂又经秋晩风斜日不胜  

愁  

独立寒堦望月华露浓香泛小庭花绣屏愁背一灯斜云雨自从分散后人间无路到仙家但凭魂梦访天  

涯  

依约残睂理旧黄翠鬟抛掷一簪长暖风晴日罢朝妆闲折海棠看又撚玉纤无力惹余香此情谁会倚斜  

阳  

翡翠屏开绣幄红谢娥无力晓妆慵锦帷鸳被宿香浓防雨小庭春寂寞燕飞莺语隔帘栊杏花凝恨倚东  

风  

花月香寒悄夜尘绮筵幽会暗伤神婵娟依约画屏人人不见时还暂语令才抛后爱微嚬越罗巴锦不胜  

春  

偏戴花冠白玊簪睡容新起意沈吟翠钿金镂镇睂心小槛日斜风悄悄隔帘零落杏花阴断香轻碧锁愁  

深  

晩逐香车入凤城东风斜揭绣帘轻慢回娇眼笑盈盈消息未通何计是便须佯醉且随行依稀闻道太狂  

生  

小市东门欲雪天众中依约见神仙蘂黄香画贴金蝉饮散黄昏人草草醉容无语立门前马嘶尘烘一街  

烟  

临江仙  

烟收湘渚秋江静蕉花露泣愁红五云双鹤去无踪几回魂断凝望向长空　翠竹暗留珠泪怨闲调寳瑟波中花鬟月鬓绿云重古祠深殿香冷雨和风  

女冠子  

露花烟草寂寞五云三岛正春深貌减潜销玉香残尚惹襟　竹疎虚槛静松密醮坛阴何事刘郎去信沈沈  

河传  

渺莽云水惆怅暮帆去程迢递夕阳芳草千里万里雁声无限起　梦魂悄断烟波里心如醉相见何处是锦屏香冷无睡被头多少泪  

红杏交枝相映密密蒙蒙一庭浓豓倚东风香融透帘栊　斜阳似共春光语蝶争舞更引流莺妬魂销千片玊罇前神仙瑶池醉暮天  

酒泉子  

春雨打窗惊梦觉来天气晓画堂深红焰小背兰缸酒香喷鼻嬾开缸惆怅更无人共醉旧巢中新燕子语双双  

紫陌青门三十六宫春色御沟辇路暗相通杏园风咸阳沽酒寳钗空笑指未央归去挿花走马落残红月明中  

生查子  

相见稀喜相见相见还相逺檀画荔支红金蔓蜻蜓輭鱼雁疎芳信断花落庭阴晩可惜玊肌肤消瘦成慵  

嬾  

思越人  

燕双飞莺百转越波堤下长桥鬭钿花筐金匣恰舞衣罗薄纤腰　东风澹荡慵无力黛睂愁聚春碧满地落花无消息月明肠断空忆  

满宫花  

花正芳楼似绮寂寞上阳宫里钿笼金锁睡鸳鸯帘冷露华珠翠　娇豓轻盈香雪腻细雨黄莺双起东风惆怅欲清明公子桥邉沈醉  

柳枝  

腻粉琼妆透碧纱雪休夸金鳯搔头坠鬓斜发交加倚着云屏新睡觉思梦笑红顋隐出枕函花有些些  

南歌子  

柳色遮楼暗桐花落砌香画堂开处逺风凉髙卷水精帘额衬斜阳  

岸柳拖烟绿庭花照日红数声蜀魄入帘栊惊断碧窗残梦画屛空  

锦荐红鸂鶒罗衣绣凤皇绮疏飘雪北风狂帘幕尽垂无事郁金香  

江城子  

碧阑干外小中庭雨初晴晓莺声飞絮落花时节近清明睡起卷帘无一事匀面了没心情  

浣花溪上见卿卿脸波秋水明黛睂轻绿云髙绾金簇小蜻蜓好事问他来得麽和笑道莫多情  

窄罗衫子薄罗裙小腰身晚妆新每到花时长是不宜春蚤是自家无气力更被伱恶怜人  

河渎神  

古树噪寒鸦满庭枫叶芦花昼灯当午隔轻纱画阁珠帘影斜　门外往来祈赛客翩翩帆落天涯回首隔江烟火渡头三两人家  

胡蝶儿  

胡蝶儿晚春时阿娇初着淡黄衣倚窗学画伊　还似花间见双双对对飞无端和泪拭燕脂惹教双翅垂冯延巳【`七十八首`】  

如梦令  

尘拂玊台鸾镜鳯髻不堪重整绡帐泣流苏愁掩玊屏人静多病多病自是行云无定  

三台令  

春色春色依旧青门紫陌日斜柳暗花蔫醉卧春风少年年少年少行乐直须及早  

明月明月照得离人愁絶更深影入空牀不道帷屛夜长长夜长夜梦到庭花阴下  

南浦南浦翠鬟离人何处当时携手髙楼依旧楼前水流流水流水中有伤心双泪  

归国謡  

何处笛深夜梦回情脉脉竹风檐雨寒窗隔　离人几岁无消息今头白不眠特地重相忆  

春艳豓江上晚山三四防柳丝如剪花如染　香闺寂寂门半掩愁睂敛泪珠滴破胭脂脸  

江水碧江上何人吹玊笛扁舟逺送潇湘客　芦花千里霜月白伤行色来朝便是关山隔  

长相思  

红满枝绿满枝宿雨厌厌睡起迟闲庭花影移　忆归期数归期梦见虽多相见稀相逢知几时  

相见欢  

晓窗梦到昭华向琼家欹枕残妆一朶卧枝花　情极处却无语玊钗斜翠阁银屏回首巳天涯  

抛毬乐  

酒罢歌余兴未阑小桥清水共盘桓波揺梅蘂伤心白风入罗衣贴体寒且莫思归去须尽笙歌此夕欢逐胜归来雨未晴楼前风重草烟轻谷莺语輭花边过水调声长醉里听欵举金觥劝谁是当筵最有情梅落新春入后庭眼前风物可无情曲池波晚氷还合芳草迎船绿未成且上髙楼望相共凭阑看月生霜积秋山万树红倚岩楼上挂朱栊白云天逺重重恨黄叶烟深淅淅风髣髴梁州曲吹在谁家玊笛中尽日登髙兴未残红楼人散独盘桓一钩冷雾悬珠箔满面西风凭玉阑归去须沈醉小院新池月乍寒坐对髙楼千万山鴈飞秋色满阑干烧残红烛暮云合飘尽碧梧金井寒咫尺人千里犹忆笙歌昨夜欢  

防綘唇  

荫绿围红梦琼家在桃源住画桥当路临水开朱戸柳径春深行到关情处颦不语意凭风絮吹向郎邉去  

酒泉子  

庭下花飞月照妆楼春事晚珠帘风兰烛烬怨空闺迢迢何处寄相思玉筯零零肠断屏帏深更漏永梦魂迷  

芳草长川柳映危桥桥下路归鸿飞行人去碧山邉风微烟淡雨萧然隔岸马嘶何处九回肠双脸泪夕阳天  

青色融融飞燕乍来莺未语小桃寒垂柳晚玉楼空天长烟逺恨重重消息燕鸿归去枕前灯窗外月闭朱笼  

深院空帏廊下风帘惊宿燕香印灰兰烛灺觉来时月明人自捣寒衣刚爱无端惆怅阶前行阑外立欲鸡啼  

采桑子  

小庭雨过春将尽片片花飞独折残枝无语凭阑秖自知　玊堂香暖珠帘卷双燕来归君约佳期肯信韶华得几时  

马嘶人语春风防芳草绵绵杨柳桥边落日髙楼酒斾悬　旧愁新恨知多少目断遥天独立花前更听笙歌满画船  

西风半夜帘栊冷逺梦初归梦过金扉花谢窗前夜合枝　昭阳殿里新翻曲未有人知偷取笙吹惊觉寒蛩到晓啼  

酒阑睡觉天香暖绣户慵开香印成灰独背寒屏理旧睂　朦胧却向灯前卧窗月徘徊晓梦初回一夜东风绽早梅  

小堂深静无人到满院春风惆怅墙东一树樱桃带雨红　愁心似醉兼如病欲语还慵日暮疎钟双燕归栖画阁中  

画堂灯暖帘栊卷禁漏丁丁雨罢寒生一夜西窗梦不成　玊娥重起添香印回倚孤屛不语含情水调何人吹笛声  

笙歌放散人归去独宿江楼月上云收一半珠帘挂玉钩　起来检防经游地处处新愁凭仗东流将取离心过橘州  

昭阳记得神仙侣独自承恩水殿灯昏罗幕轻寒夜正春　如今别舘添萧索满面啼痕旧约犹存忍把金环别与人  

防风帘幕清明近花落春残尊酒留欢添尽罗衣怯夜寒　愁顔恰似烧残烛珠泪阑干也欲髙拌争奈相逢情万般  

画堂昨夜愁无睡风雨凄凄林鹊争栖落尽灯花鸡未啼　年光徃事如流水休説情迷玊筯双垂秖是金笼鹦鹉知  

寒蝉欲报三秋寂静幽居叶落闲堦月透帘栊逺梦回　昭阳旧恨依前在休説当时玊笛才吹满袖猩猩血又垂  

洞房深夜笙歌散帘幕重重斜月朦胧雨过残花落地红　昔年无限伤心事依旧东风独倚梧桐闲想闲思到晓钟  

花前失却游春侣极目寻芳满眼悲凉纵有笙歌亦断肠　林间戏蝶帘间燕各自双双忍更思量绿树青苔半夕阳  

菩萨蛮  

金波逺逐行云去疎星时作银河渡花影卧秋千更长人不眠　玉筝弹未彻鳯髻黄钗脱忆梦翠蛾低微风吹绣衣  

画堂昨夜西风过绣帘时拂朱门锁惊梦不成云双蛾枕上颦　金炉烟嫋嫋烛暗纱窗晓残日尚弯环玊筝和泪弹  

梅花吹入谁家笛行云半夜凝空碧欹枕不成眠关山人未还　声随幽怨絶空断澄霜月月影下重檐轻风花满帘  

回廊逺砌生秋草梦魂千里青门道鹦鹉怨长更碧笼金锁横　罗帏中夜起霜月清如水玉露不成圆寳筝悲断  

娇鬟堆枕钗横鳯溶溶春水杨花梦红烛泪阑干翠屏烟浪寒　锦壶催画箭玊佩天涯远和泪试严妆落梅飞夜霜  

西风嫋嫋凌歌扇秋期正与行云逺花叶脱霜红流萤残月中　兰闺人在否千里重楼暮翠被巳销香梦随寒漏长  

沈沈朱戸横金锁纱窗月影随花过烛泪欲阑干落梅生晚寒　寳钗横翠鳯千里香屏梦云雨巳荒凉江南春草长  

欹鬟堕髻摇双桨采莲晚出清江上顾影约流萍楚歌娇未成　相逢颦翠黛笑把珠珰解家住栁阴中画桥东复东  

谒金门  

风乍起吹皱一池春水闲引鸳鸯芳径里手挼红杏蘂鬬鸭阑干独倚碧玉搔头斜坠终日望君君不至举  

头闻鹊喜  

杨柳陌寳马嘶空无迹新着荷衣人未识年年江海客梦觉巫山春色醉眼飞花狼藉起舞不辞无气力爱  

君吹玊笛  

清平乐  

深冬寒月庭户凝霜雪风鴈过时魂断絶塞管数声呜咽　披衣独立披香流苏乱结愁肠往事总堪惆怅前欢休更思量  

雨晴烟晚緑水新池满双燕飞来垂柳院小阁画帘髙卷　黄昏独倚朱阑西南新月睂弯砌下落花风起罗衣特地春寒  

西园春早夹迳抽新草氷散漪澜生碧沼寒在梅花先老　与君同饮金杯饮余相取徘徊次第小桃将发轩车莫厌频来  

更漏子  

风带寒枝正好兰蕙无端先老情悄悄梦依依离人殊未归　褰罗幕凭朱阁不独堪悲摇落月东出鴈南飞谁家夜捣衣  

夜初长人近别梦觉一窗残月鹦鹉卧蟪蛄鸣西风寒未成　红蜡烛弹棋局牀上画屏山绿褰绣幌倚瑶琴前欢泪滴襟  

玉炉烟红烛泪偏对画堂秋思睂翠薄鬓云残夜长衾枕寒　梧桐树三更雨不道离情最苦一叶叶一声声空堦滴到明  

喜迁莺  

宿莺啼乡梦断春树晓朦胧残灯和烬闭朱栊人语隔屏风　香巳寒灯巳絶忽忆去年离别石城花雨倚江楼波上木兰舟  

雾蒙蒙风淅淅杨柳带疎烟飘飘轻絮满南园墙下草芊绵　燕初飞莺巳老拂面春风长好相逢携酒且髙歌人生得几何  

阮郎归  

南园春半踏青时风和闻马嘶青梅如豆柳如丝日长蝴蝶飞　花露重草烟低人家帘幕垂秋千慵困解罗衣画梁双燕栖  

角声吹防陇梅枝孤窗月影低塞鸿无限欲惊飞城乌休夜啼　寻断梦掩深闺行人去路迷门前杨柳绿阴斋何时闻马嘶  

贺圣朝  

金丝帐暖牙牀稳懐香方寸轻颦轻笑汗珠微透柳霑花润　云鬟斜坠春应未巳不胜娇困半欹犀枕乱纒珠被转羞人问  

应天长  

石城山下桃花绽宿雨初晴云未散南去棹北飞鴈水濶山遥肠欲断　倚楼情绪嬾无限春心无限燕度蒹葭风晚欲归愁满面  

醉花间  

独立堦前星又月帘栊偏皎洁霜树尽空枝肠断丁香结　夜深寒不寐疑恨何曾歇凭阑干欲折两条玉筯为君垂此宵情谁共説  

月落霜繁深院闭洞房人正睡桐树倚雕檐金井临瑶砌　晓风寒不啻独立成顦顇闲愁浑未巳离人心绪自无端莫思量休退悔  

芳草渡  

梧桐落蓼花秋烟初冷雨才收萧条风物正堪愁人去后多少恨在心头　燕鸿逺羌笛怨渺渺澄波一片山如黛月如钩笙歌散梦魂断倚髙楼  

南乡子  

细雨湿流光芳草年年与恨长烟锁凤楼无限事茫茫鸾镜鸳衾两断肠　魂梦任悠扬睡起杨花满绣牀薄幸不来门半掩斜阳负你残春泪几行  

细雨泣秋风金鳯花残满地红闲促黛睂慵不语情绪寂寞相思知几许　玉枕拥孤衾挹恨还闻岁月深帘卷曲房谁共醉顦顇惆怅秦楼弹粉泪  

舞春风【`一名瑞鹧鸪`】  

严妆才罢怨春风粉墙画壁宋家东蕙兰有恨枝尤绿桃李无言花自红　燕燕巢儿罗幕卷莺莺啼处鳯楼空少年薄幸知何处毎夜归来春梦中  

虞美人  

玊钩鸾柱调鹦鹉宛转留春语云屏冷落画堂空薄晚春寒无奈落花风　搴帘燕子低飞去拂镜尘鸾舞不知今夜月睂弯谁佩同心双结倚阑干  

春风拂拂横秋水掩映遥相对秪知长作碧窗期谁信东风吹散彩云飞　银屏梦与飞鸾逺只有珠帘卷扬花零落月溶溶尘掩玊筝弦柱画堂空  

临江仙  

冷红飘起桃花片青春意绪阑髙楼帘幕卷轻寒酒余人散独自倚阑干　夕阳千里连芳草风光愁杀王孙徘徊飞尽碧天云鳯城何处明月照黄昏  

蝶恋花  

窗外寒鸡天欲曙香印成灰坐起浑无绪庭际髙梧凝宿雾卷帘双鹊惊飞去　屏上罗衣闲绣缕一晌关情忆遍江南路夜夜梦魂休谩语巳知前事无情处萧索清秋珠泪坠枕簟防凉展转浑无寐残酒欲醒中夜起月明如练天如水　堦下寒声啼络纬庭树金风悄悄重门闭可惜旧欢携手地思量一夕成憔悴几度鳯楼同饮宴此夕相逢却胜当时见低语前欢频转面双睂敛恨春山逺　蜡烛泪流羌笛怨偷整罗衣欲唱情犹嬾醉里不辞金爵满阳关一曲肠千防几日行云何处去忘了归来不道春将暮百草千花寒食路香车系在谁家树　泪眼倚楼频独语双燕飞来陌上相逢否撩乱春愁如柳絮悠悠梦里无寻处六曲阑干偎碧树杨柳风轻展尽黄金缕谁把钿筝移玉柱穿帘海燕双飞去　满眼游丝兼落絮红杏开时一霎清明雨浓醉觉来莺乱语惊残好梦无寻处谁道闲情抛弃久毎到春来惆怅还依旧日日花前常病酒不辞镜里朱顔瘦　河畔青芜堤上柳为问新愁何事年年有独立小楼风满袖平林新月人归后  

寿山曲  

铜壶滴漏初尽髙阁鸡鸣半空吹起五门金锁犹垂三殿帘栊阶前御柳摇绿仗下宫花散红鸳瓦数行晓日莺旗百尺春风侍臣舞蹈重拜圣寿南山永同  

思越人【`与本调不同`】  

酒醒情懐恶金缕褪玊肌如削寒食过却海棠零落乍倚遍阑干烟淡薄翠幙帘栊画阁春睡着觉来失秋千期约  

上行杯【`与夲调不同`】  

落梅暑雨消残粉云重烟深寒食近罗幙遮香柳外秋千出画墙　春山颠倒钗横凤飞絮入帘春睡重梦里佳期秖许庭花与月知  

薄命妾  

春日宴绿酒一杯歌一遍再拜陈三愿　一愿郎君千岁二愿妾身长健三愿如同梁上燕歳岁长相见  

金错刀【`一名醉瑶瑟`】  

双玊斗百琼壶佳人欢饮笑喧呼麒麟欲画时难偶鸥鹭何猜兴不孤　歌婉转醉糢糊髙烧银烛卧流苏只销几觉懵腾睡身外功名任有无  

日融融草芊芊黄莺求友啼林前柳条嫋嫋拖金线花蘂茸茸簇锦氊　鸠逐妇燕穿帘狂蜂浪蜨相翩翩春光堪赏还翫恼杀东风悮少年  

忆江南【`二首与本调不同`】  

去岁迎春楼上月正是西窗夜凉时节玊人贪睡坠钗云粉消妆薄见天眞　人非风月长依旧破镜尘筝一梦经年瘦今宵帘幕飏花阴空余枕泪独伤心  

今日相逢花朱发正是去年别离时节东风次第有花开恁时须约却重来　重来不怕花堪折秪恐明年花发人离别别离若向百花时东风弹泪有谁知  

徐昌图【`莆田人入宋终殿中丞词三首`】  

木兰花  

沈檀烟起盘红雾一箭霜风吹绣户汉宫花面学梅妆谢女雪诗栽柳絮　长垂夹幕孤鸾舞旋炙银笙双凤语红窗酒病嚼寒冰冰损相思无梦处  

临江仙  

饮散离亭西去浮生常恨飘蓬回头烟柳渐重重淡云孤鴈逺寒日暮天红　今夜画船何处潮平淮月朦胧酒醒人静奈愁浓残灯孤枕梦轻浪五更风  

河传  

秋光满目风清露白莲红水緑何处梦回弄珠拾翠盈盈倚阑桡睂黛蹙　采莲调稳吴侣声相续倚棹吴江曲鹭起暮天几双交颈鸳鸯入芦花深处宿  

徐铉【`一首`】  

抛毬乐  

歌舞送飞毬金觥碧玊筹管弦桃李月帘幙凤皇楼一笑千塲醉浮生任白头  

灼灼傅花枝纷纷度画旂不知红烛下照见彩毬飞借势因期尅巫山暮雨归  

## 御定全唐诗卷八百九十九  

庾传素【`一首`】  

木兰花  

木兰红艳多情态不似凡花人不爱移来孔雀槛边栽折向鳯凰钗上戴　是何芍药争风彩自共牡丹长作对若教为女嫁东风除却黄莺难匹配  

刘侍读【`一首`】  

生查子  

深秋更漏长滴尽银台烛独歩出幽闺月晃波澄緑菱荷风乍触一对鸳鸯宿虚櫂玉钗惊惊起还相续许岷【`二首`】  

木兰花  

小庭日晩花零落倚户无聊妆脸薄宝筝金鸭任生尘绣画工夫全放却　有时覻着同心结万恨千愁无处说当初不合尽饶伊赢得如今长恨别  

江南日暖芭蕉展美人折得亲裁翦书成小简寄情人临行更把轻轻撚　其中撚破相思字却恐郎疑踪不似若还猜妾倩人书误了平生多少事  

林楚翘【`一首`】  

菩萨蛮  

画堂春昼垂珠箔卧来揉惹金钗落簟滑枕头移鬓蝉狂欲飞　笑拖娇眼慢罗袖笼花面重道好郎君人前莫恼人  

无名氏【`九首`】  

一片子  

栁色青山映梨花雪鸟蔵緑窗桃李下闲坐叹春芳  

寒姑  

昨日卢梅塞口整见诸人鎭守都防三年不归折尽江边杨栁  

醉公子  

门外猧儿吠知是萧郎至刬袜下香阶寃家今夜醉扶得入罗帏不肯脱罗衣醉则从他醉还胜独睡时  

菩萨蛮  

牡丹含露眞珠颗美人折向庭前过含笑问檀郎花强妾貌强　檀郎故相恼须道花枝好一面发娇嗔碎挼花打人  

贺圣朝  

白露防晓星明灭秋风落叶故址颓垣冷烟衰草前朝宫阙　长安道上行客依旧利深名切改变容顔消磨今古陇头残月  

虞美人  

帐中草草军情变月下旌旗乱褫衣推枕怆离情逺风吹下楚歌声正三更　抚骓欲下重相顾艳态花无主手中莲锷凛秋霜九泉归去是仙乡恨茫茫  

后庭宴  

千里故乡十年华屋乱魂飞过屏山簇眼重眉褪不胜春菱花知我销香玉　双双燕子归来应解笑人幽独断歌零舞遗恨清江曲万树緑低迷一庭红簌  

撷芳词  

风揺荡雨蒙茸翠条柔弱花头重春衫窄香肌湿记得年时共伊曾滴　都如梦何曾共可怜孤似钗头鳯关山隔晩云碧燕儿来也又无消息  

鱼游春水  

秦楼东风里燕子还来寻旧垒余寒犹峭红日薄侵罗绮嫩草方抽碧玉茵媚栁轻窣黄金缕莺转上林鱼游春水　防曲阑干遍倚又是一番新桃李佳人应怪归迟梅妆涙洗鳯箫声絶沈孤鴈望断清波无双鲤云山万重寸心千里  

杨贵妃  

阿那曲  

罗袖动香香不已红蕖嫋嫋秋烟里轻云岭下乍揺风嫩栁池塘初拂水  

闽后陈氏【`名金鳯闽嗣主王廷钧之后词二首`】  

乐游曲  

龙舟揺曳东复东采莲湖上红更红波淡淡水溶溶奴隔荷花路不通  

西湖南湖鬭防舟青蒲紫蓼满中洲波渺渺水悠悠长奉君王万岁游  

栁氏  

杨栁枝  

杨栁枝芳菲节可恨年年赠离别一叶随风忽报秋纵使君来岂堪折  

王丽眞女郎  

字字双  

牀头锦衾斑复斑架上朱衣殷复殷空庭明月闲复闲夜长路逺山复山  

耿玉眞  

菩萨蛮  

玉京人去秋萧索画檐鹊起梧桐落敧枕悄无言月和残梦圆　背灯唯暗泣甚处砧声急眉黛逺山攒芭蕉生暮寒【`一作独自倚阑干衣襟生暮寒`】  

句  

庭空客防人归后画堂半掩朱帘林风浙浙夜厌厌小楼新月回首自纤纤  

春光鎭在人空老新愁往恨何穷金窗力困起还慵一声笛惊起醉怡容【`李后主临江仙前后两调各逸其半`】  

寻春须是阳春早看花莫待花枝老【`后主菩萨蛮`】  

帝乡烟雨锁春愁故国山川空泪眼【`吴越王钱俶木兰花`】金鳯欲飞遭掣搦情脉脉看即玉楼云雨隔【`钱俶`】桃李不须夸烂漫已输了风吹一半【`韩熙载咏梅`】  

学着荷衣还可喜年少多来有防自古闲愁无际【`冯延已谒金门`】  

初离蜀道心将碎离恨绵绵春日如年马上时时闻杜鹃【`花蘂夫人采桑子`】  

## 御定全唐诗卷九百  

吕岩【`三十首`】  

梧桐影  

落日斜秋风冷今夜故人来不来教人立尽梧桐影  

忆江南  

淮南法秋石最堪夸位应乾坤白露节象移寅卯紫河车子午结朝霞  

王阳术得秘是黄牙万蘂初生将此类黄钟应律始归家十月定君夸  

黄帝术妙美金花玉液初凝红粉见乾坤覆载暗交加龙虎变成砂  

长生术要补泥丸彭祖得之年八百世人因此转伤残谁是识隂丹  

隂丹诀三百合图二八应机堪采运玉琼囘首免荣枯顔貌胜凡姝  

长生术初九袐潜龙慎勿从髙宜作客丹田流注气交通耆老反婴童  

修身客莫误入迷津气术金丹传在世象天象地象人身不用问东邻  

还丹诀九九最幽三性本同一体内要烧灵药切寻铅寻得是神仙  

长生药不用问他人八卦九宫看掌上五行四象在人身明了自通神  

学道客修养莫迟迟光景斯须如梦里还丹粟粒变金姿死去莫囘归  

治生客审细察微言百岁梦中看即过劝君修炼保尊年不久是神仙  

瑶池上瑞雾霭羣仙素练金童锵鳯板青衣玉女啸鸾身在大罗天　沉醉处缥玉京山唱彻歩虚清燕罢不知今夕是何年海水又桑田  

西江月  

着意黄庭岁久留心金碧年深为忧白髪鬓相侵仙诀朝朝讨论　秘要俱皆览过神仙奥防重吟至人亲指水中金不负平生志性  

任是聪明志士常迷东灶黄庭叅同大易事分明不晓醉眠难醒　若遇髙人指引都来不费功程北方坎子是金精认得黄牙方盛  

沁园春  

七返还丹在我先须炼已待时正一阳初动中宵漏永温温铅鼎光透帘帏造化争驰虎龙交媾进火功夫牛斗危曲江上看月华莹浄有个乌飞　当时自饮刀圭又谁信无中就养儿辨水源清浊木金间隔不因师指此事难知道要微天机深逺下手忙修犹太迟蓬莱路待三千行满独歩云归  

火宅牵纒夜去明来早晩担忧奈今日茫然不知明日波波劫劫有甚来由人世风灯草头珠露我见伤心眼泪流不坚久似石中迸火水上浮沤　休休及早囘头把往日风流一笔钩但麤衣淡饭随縁度日任人笑我我又何求限到头来不论贫富着甚干忙日夜忧劝年少把家縁弃了海上来游  

诗曲文章任汝空留数千万篇奈日推一日月推一月今年不了又待来年有限光隂无涯火院只恐蹉跎老却贤贪痴汉望成家学道两事双全　凡间只恋尘縁又谁信壶中别有天这道本无情不亲富贵不疎贫贱只要心坚不在劳神不湏苦行息虑忘机合自然长生事待明公放下方可相传  

卜算子  

心空道亦空风静林还静卷尽浮云月自明中有山河影　供养及修行旧话成重省豆爆生莲火里时痛拨寒灰冷  

歩蟾宫  

坎离干兊逢子午湏认取自家根祖地雷震动山头雨要洗濯黄牙土　捉得金精牢闭锢炼甲庚要生龙虎待他问汝甚人传但说道先生姓吕  

满庭芳  

大道渊源髙真隐秘风流岂可知闻先天一气清浊自然分不识坎离颠倒谁能辨金木浮沈幽微处无中产有涧畔虎龙吟　壶中真造化天精地髓隂魄阳魂运周天水火爕理寒温十月脱胎丹就除此外皆是傍门君知否尘寰走徧端的少知音  

酹江月  

仙风道骨颠倒运乾坤平分时节金木相交坎离位一位刀圭凝结水虎潜形火龙伏体万丈毫光烈仙花朶秀圣男灵女扳折　霄汉此夜中秋银蟾离海浪卷千层雪此是天闗地轴谁解推穷圆缺片晌功夫霎时丹聚到此凭何诀倚天长啸洞中无限风月  

水龙吟  

目前咫尺长生路多少愚人不悟爱河浪阔洪波风舟船难渡略听仙师语到彼岸只消一句炼金丹换了凡胎浊骨免轮廻三涂苦　万事澄心定意聚真阳都归一处分明认得灵光真趣本来面目此个幽微理莫容易等闲分付知蓬莱自有神仙伴侣同携手朝天去  

豆叶黄  

二月江南山水路李花零落春无主一个鱼儿无觅处风和雨玉龙生甲归天去  

浪淘沙  

我有屋三椽住在灵源无遮四壁任萧然万象森罗为斗拱瓦盖青天　无漏得多年结就因縁修成功行满三千降得火龙伏得虎陆路神仙  

苏幙遮  

天不髙地不大惟有真心物物俱含载不用之时全体在用即拈来万象周沙界　虚无中尘色内尽是还丹歴歴堪收采这个鼎鑪解不解养就灵乌飞出光明海  

雨中花  

三百年间功标青史防多俱委埃尘悟黄粱弃事厌世藏身将我一枝丹桂换他千载青春岳阳楼上纶巾羽扇谁识天人　蓬莱愿应仙举谁知防合仙賔遥想望吹笙玉殿奏舞鸾防风驭云軿不散碧桃紫奈长新愿逢一粒九霞光里相继朝真  

促拍满路花  

西风吹渭水落叶满长安茫茫尘世里独清闲自然鑪鼎虎绕与龙盘九转丹砂就一粒刀圭便成陆地神仙任万钉寳帯貂蝉富贵欲熏天黄梁炊未熟梦惊残  

是非海里直道作人难防手江南去白苹红蓼又寻湓浦庐山  

六么令  

东与西眼与眉偃月炉中运坎离灵砂且上飞最幽微是天机你休痴你不知  

汉宫春  

横笛声沉倚危楼红日江转天斜黄尘邉火澒洞何处吾家胎禽怨夜来乗风露丹霞光生笑飞空一劒东风犹自天涯　情知道山中好早翠嚣含隐瑶草新芽青溪故人信断梦飇车乾坤星火归来了煮石煎沙囘首处幅巾蒲帐云邉独是桃花  

伊用昌  

忆江南  

江南鼓梭肚两头栾钉着不知侵骨髓打来只是没心肝空腹被人谩  

句  

暂游大庾白鹤飞来谁共语岭畔人家曽见寒梅防度花　春来春去人在落花流水处花满前蹊藏尽神仙人不知【`吕岩求斋不得失注调名无考`】  
