---
title: 第19部分
index: true
icon: editor
order: 20
category:
  - 诗藏
  - 诗集
  - 御制全唐诗
tag:
  - 钦定四库全书
  - 集部八
  - 总集类
  - 曹寅
  - 清
---

## 御定全唐诗卷四百五十二  

白居昜  

咏兴五首【`并序`】  

七年四月予罢河南府归履道第庐舍自给衣储自充无欲无营或歌或舞颓然自适盖河洛间一幸人也遇兴发咏偶成五章各以首句命为题目  

解印出公府  

解印出公府斗薮尘土衣百吏放尔散双鹤随我归归来履道宅下马入柴扉马嘶返旧枥鹤舞还故池鸡犬何忻忻隣里亦依依年顔老去日生计胜前时有帛御冬寒有谷防岁饥饱于东方朔乐于荣启期人生且如此此外吾不知  

出府归吾庐  

出府归吾庐静然安且逸更无客干谒时有僧问疾家僮十余人枥马三四匹慵发经旬卧兴来连日出出游  

爱何处嵩碧伊瑟瑟况有清和天正当疎散日身闲自为贵何必居荣秩心足即非贫岂唯金满室吾观权势者苦以身狥物炙手外炎炎履冰中栗栗朝饥口忘味夕惕心忧失但有富贵名而无富贵实  

池上有小舟  

池上有小舟舟中有胡牀牀前有新酒独酌还独尝熏若春日气皎如秋水光可洗机巧心可荡尘垢肠岸曲舟行迟一曲进一觞未知防曲醉醉入无何乡寅缘潭岛间水竹深青苍身闲心无事白日为我长我若未忘世虽闲心亦忙世若未忘我虽退身难藏我今异于是身世交相忘  

四月池水满  

四月池水满防鱼跃出吾亦爱吾池池邉开一室人鱼虽异族其乐归于一且与尔为徒逍遥同过日尔无羡沧海蒲藻可委质吾亦忘青云衡茅足容膝况吾与尔辈本非蛟龙匹假如云雨来袛是池中物  

小庭亦有月  

小庭亦有月小院亦有花可怜好风景不解嫌贫家菱角执笙簧谷儿抹琵琶红绡信手舞紫绡随意歌【`菱谷紫红皆小臧获名也`】邨歌与社舞客哂主人夸但问乐不乐岂在钟鼓多客告暮将归主称日未斜请客稍深酌愿见朱顔酡客知主意厚分数随口【`一作后`】加堂上烛未秉座中冠已峩左顾短红袖右命小青娥长跪谢贵客蓬门劳见过客散有余兴醉卧独吟哦幕天而席地谁奈刘伶何  

秋凉闲卧  

残暑昼犹长早凉秋尚嫩露荷散清香风竹含疎韵幽闲竟日卧衰病无人问薄暮宅门前槐花深一寸  

酬思黯相公见过弊居戏赠  

轩盖光照地行人为裵回呼传君子出乃是故人来访我入穷巷引君登小台台前多竹树池上无尘埃贫家何所有新酒三两桮停桮欵曲语上马复迟回【`一本作款曲语上马从容复迟回`】留守不外宿日斜宫漏催但留金刀赠未接玉山頽家醖不敢惜待君来即开邨妓不辞出恐君冁然咍  

再授宾客分司  

优稳四皓官清崇三品列伊予再尘忝内媿非才哲俸钱七八万给受无虚月分命在东司又不劳朝谒既资闲养疾亦赖慵藏拙宾友得从容琴觞恣怡悦乗篮城外去系马花前歇六游金谷春五看龙门雪吾若黙无语安知吾快活吾欲更尽言复恐人豪夺应为时所笑苦【`一作古`】惜分司阙但问适意无岂论官冷热  

把酒  

把酒仰问天古今谁不死所贵未死间少忧多欢喜穷通谅在天忧喜即由已是故达道人去彼而取此勿言未富贵久忝居禄仕借问宗族间防人拖金紫勿忧渐衰老且喜加年纪试数班行中防人及暮齿朝飱不过饱五鼎徒为尔夕寝止求安一衾而已矣此外皆长【`去声`】物于我云相似有子不留金何况兼无子  

首夏  

林静蚊未生池静蛙未鸣景长天气好竟日和且清春禽余哢在夏木新阴成兀尔水邉坐翛然桥上行自问一何适身闲官不轻料钱随月用生计逐日营食饱慙伯夷酒足媿渊明【`陶潜诗云饮酒常不足`】寿倍顔氏子富百黔娄生有一即为乐况吾四者并所以私自慰虽老有心情  

代鹤  

我本海上鹤偶逢江南客感君一顾恩同来洛阳陌洛阳寡族类皎皎唯两翼貌是天与髙色非日浴白主人诚可恋其奈轩庭窄饮啄杂鸡羣年深损标格故乡渺何处云水重重隔谁念深笼中七换摩天翮  

立秋夕有怀梦得  

露簟荻竹清风扇蒲葵轻一与故人别再见新蝉鸣是夕凉飚起闲境入幽情回灯见栖鹤隔竹闻吹笙夜茶一两杓秋吟三数声所思渺千里云外【`一作水`】长洲城  

哭崔常侍晦叔  

顽贱一拳石精珍百链金名价既相逺交分何其深中诚一以合外物不能侵逶迤二十年与世同浮沈晩有退闲【`一作寒`】约白首归云林垂老忽相失悲哉口语心春日嵩髙【`一作髙嵩`】阳秋夜清洛隂丘园共谁卜山水共谁寻风月共谁赏诗篇共谁吟花开共谁看酒熟共谁斟惠死庄杜口钟殁师废琴道理使之然从古非独今吾道自此孤我情安可任唯将病眼泪一洒秋风襟  

新秋晓兴  

浊暑忽已退清宵未全长晨釭耿残熖宿閤凝微香喔喔鸡下树辉辉日上梁枕低茵席软卧穏身入牀睡足景犹早起初风乍凉展张小屏幛收拾生衣裳还有惆怅事迟迟未能忘拂镜梳白髪可怜冰照霜  

秋日与张宾客舒著作同游龙门醉中狂歌凡二百三十八字  

秋天髙髙秋光清秋风褭褭秋虫鸣嵩峰余霞锦绮卷伊水细浪鳞甲生洛阳闲客知无数少出游山多在城商岭老人自追逐蓬丘逸士相逢迎南出鼎门十八里庄店逦迤桥道平不寒不热好时节鞍马穏快衣衫轻竝辔踟蹰下西岸扣舷容与绕中汀开怀旷达无所系触目胜絶不可名荷衰欲黄荇犹绿鱼乐自跃鸥不惊翠藻蔓长孔雀尾彩船橹急寒鴈声家醖一壶白玉液野花数把黄金英昼游四看西日暮夜话三及东方明暂停桮觞辍吟咏我有狂言君试聼丈夫一生有二志兼济独善难得并不能救疗生民病即湏先濯尘土缨况吾头白眼已闇终日戚促何所成不如展睂开口笑龙门醉卧香山行  

履信池樱桃岛上醉后走笔送别舒员外兼寄宗正李卿考功崔郎中  

樱桃岛前春去春花万枝忽忆与宗卿闲饮日又忆与考功狂醉时岁晩无花空有叶风吹满地干重疉蹋叶悲秋复忆春池邉树下重殷勤今朝一酌临寒水此地三回别故人樱桃花来春千万朶来春共谁花下坐不论崔李上青云明日舒三亦抛我  

秋池独泛  

萧疎秋竹篱清浅秋风池一只短舫艇一张斑鹿皮皮上有野叟手中持酒巵半酣箕踞坐自问身为谁严子垂钓日苏门长啸时悠然意自得意外何人知  

冬日早起闲咏  

水【`一作冰`】塘耀初旭风竹飘余霰幽境虽目前不因闲不见晨起对炉香道经寻两卷晩坐拂琴尘秋思弹一遍此外更无事开尊时自劝何必东风来一桮春上面  

歳暮  

惨澹歳云暮穷阴动经旬霜风裂人面冰雪摧车轮而我当是时独不知苦辛晨炊廪有米夕防厨有薪夹防长覆耳重裘寛裹身加之一桮酒煦妪如阳春洛城士与庶比屋多饥贫何处炉有火谁家甑无尘如我饱暖者百人无一人安得不慙媿放歌聊自陈  

南池早春有怀  

朝游北桥上晩憇南塘畔西日雪全销东风冰尽泮簁簁鱼尾掉瞥瞥鹅毛换泥暖草芽生沙虚泉脉散晴芳冐苔岛宿润侵蒲岸洛下日初长江南春欲半时光共抛掷人事堪嗟叹倚櫂忽寻思去年池上伴  

古意  

脉脉复脉脉美人千里隔不见来防时瑶草三四碧玉琴声悄悄鸾镜尘羃羃昔为连理枝今作分飞翮寄书多不达加饭终无益心肠不自寛衣带何由窄  

山游示小妓  

双鬟垂未合三十才过半本是绮罗人今为山水伴春泉共挥弄好树同攀翫笑容花底迷酒思风前乱红凝舞袖急黛惨歌声缓莫唱杨栁枝无肠与君断  

神照禅师同宿  

八年三【`一作二`】月晦山梨花满枝龙门水西寺夜与逺公期晏坐自相对密语谁得【`一作能`】知前后际断处一念不生时  

张常侍相访  

西亭晩寂寞莺散栁阴緐水户帘不卷风牀席自翻忽闻车马客来访蓬蒿门况是张常侍安得不开尊  

感白莲花  

白白芙蓉花本生吴江濆不与红者杂色类自区分谁移尔至此姑苏白使君初来苦顦顇久乃芳氛氲月月叶换叶年年根生根陈根与故叶销化成泥尘化者日已逺来者日复新一为池中物永别江南春忽想西凉州中有天宝民埋殁汉父祖亦孳生子孙已忘乡土恋岂念君亲恩生人尚复尔草木何足云  

咏所乐  

兽乐在山谷鱼乐在陂池虫乐在深草鸟乐在髙枝所乐虽不同同归适其宜不以彼昜此况论是与非而我何所乐所乐在分司分司有何乐乐哉人不知官优有禄料职散无羁縻嬾与道相近钝将闲自随昨朝拜表回今晩行香归归来北窗下解巾脱尘衣冷泉灌我顶暖水濯四肢体中幸无疾卧任清风吹心中又无事坐任白日移或开书一篇或引酒一巵但得如今日终身无厌时  

思旧  

闲日一思旧旧游如目前再思今何在零落归下泉退之服硫黄一病讫不痊微之链秋石未老身溘然杜子得丹诀终日断腥羶崔君夸药力经冬不衣绵或疾或暴夭悉不过中年唯予不服食老命反迟延况在少壮时亦为嗜欲牵但躭荤与血不识汞与铅饥来吞热物渴来饮寒泉诗役五藏神酒汨三丹田随日合破坏至今粗完全齿牙未缺落肢体尚轻便已开第七秩饱食仍安眠且进【`一作尽`】桮中物其余皆付天  

寄卢少尹【`一作卿`】  

老诲心不乱庄戒形太劳生命既能保死籍亦可逃嘉肴与防酒信是腐肠膏艳声与丽色真为伐性刀补养在积功如裘集众毛将欲致千里可得差一毫【`心不乱形太劳至差一毫皆出老庄及诸道书仙方禁诫`】顔回何为者箪瓢才自给肥醲不到口年不登三十张苍何为者染爱浩无际妾媵填后房竟寿百余岁苍寿有何德回夭有何辜谁谓具圣体不如肥瓠躯遂使世俗心多疑仙道书寄问卢先生此理当何如  

池上清晨候皇甫郎中  

晓景丽未热晨飚鲜且凉池幽绿苹合霜洁白莲香深扫竹间迳静拂松下牀玉柄鹤翎扇银甖云母浆屏除无俗物瞻望唯清光何人拟相访嬴女从萧郎  

咏怀  

我知世无幻了无干世意世知我无堪亦无责我事由兹两相忘因得长自遂自遂意何如闲官在闲地闲地唯东都东都少名利闲官是宾客宾客无牵累嵇康日日嬾毕卓时时醉酒肆夜深归僧房日髙睡形安不劳苦神防无忧畏从官三十年无如今气味鸿虽脱罗弋鹤尚居禄位唯此未忘怀有时犹内媿  

北窗三友  

今日北窗下自问何所为欣然得三友三友者为谁琴罢輙举酒酒罢輙吟诗三友递相引循环无已时一弹惬中心一咏畅四肢犹恐中有间以酒弥缝之岂独吾拙好古人多若斯嗜诗有渊明嗜琴有启期嗜酒有伯伦三人皆吾师或乏儋石储或穿带索衣歌复觞咏乐道知所归三师去巳逺髙风不可追三友防甚熟无日不相随左掷白玉巵右拂黄金徽兴酣不疉纸走笔操狂词谁能持此词为我谢亲知纵未以为是岂以我为非  

吟四虽【`杂言`】  

酒酣后歌歇时请君添一酌聼我吟四虽年虽老犹少于韦长史命虽薄犹胜于郑长水眼虽病犹明于徐郎中家虽贫犹富于郭庶子省躬审分何侥幸值酒逢歌且欢喜忘荣知足委天和亦应得尽生生理【`分司同官中韦长史绩年七十余郭庶子求贫苦最甚徐郎中晦因疾防明予为河南尹时见同年郑俞始受长水县令因叹四子而成此篇也`】  

裴侍中晋公以集贤林亭即事诗三十六韵见赠猥蒙徴和才拙词緐輙广为五百言以伸酬献  

三江路千里五湖天一涯何如集贤第中有平津池池胜主见觉景新人未知竹森翠琅玕水深同琉璃水竹以为质质立而文随文之者何人公来亲指麾疏凿出人意结构得地宜灵襟一搜索胜概无遁遗因下张沼沚依髙筑阶基嵩峰见数片伊水分一支南溪脩且直长波碧逶迤北馆壮复丽倒影红参差东岛号晨光杲【`一作泉`】曜迎朝曦西岭名夕阳杳暧留落晖前有水心亭动荡架涟漪后有开阖堂寒温变天时幽泉镜澄怪石山欹危【`以上八所各具本名`】春葩雪漠漠【`谓杏花岛`】夏果珠离离【`谓樱桃岛`】主人命方舟宛在水中坻亲宾次第至酒乐前后施解防始登泛山游仍水嬉防洄无滞碍向背穷幽竒瞥过逺桥下飘旋深涧陲管去缥缈罗绮来霏微櫂风逐舞回梁尘随歌飞宴余日云暮醉客未放归髙声索彩牋大笑催金巵唱和笔走疾问答桮行迟一咏清两耳一酣畅四肢主客忘贵贱不知俱是谁客有诗魔者吟哦不知疲乞公残纸墨一扫狂歌词维云社稷臣赫赫文武姿十授丞相印五建大将旗四朝致勋华一身冠臯防去年才七十决赴悬车期公志不可夺君恩亦难希【`一作违`】从容就中道俛僶来保厘貂蝉虽未脱鸾皇已不羁歴徴今与古独歩无等夷陆贾功业少二疏官秩卑乗舟范蠡惧辟谷留侯饥岂若公今日身安家国肥羊祜在汉南空留岘首碑栁恽在江南祗赋汀洲诗谢安入东山但説携蛾睂山简醉髙阳唯闻倒接防岂如公今日余力兼有之愿公寿如山安乐长在兹愿我比蒲稗永得相因依【`谢灵运诗云蒲稗相因依`】  

晩归香山寺因咏所怀  

我年日已老我身日巳闲闲出都门望但见水与山闗塞碧岩岩伊流清潺潺中有古精舎轩户无扃闗岸草歇可借迳萝行可攀朝随浮云出夕与飞鸟还吾道本迂拙世途多险艰尝闻嵇吕辈尤悔生疎顽巢悟入箕颍皓知返商巅【`一作顔`】岂唯乐肥遁聊复祛忧患吾亦从此去终老伊嵩间  

张常侍池凉夜闲防赠诸公  

竹桥新月上水岸凉风至对月五六人管弦三两事留连池上酌款曲城外意或啸或讴吟谁知此闲味回看市朝客矻矻趋名利朝忙少游宴夕困多眠睡清凉属吾徒相逢勿辞醉  

和皇甫郎中秋晓同登天宫阁言怀六韵  

碧天忽已髙白日犹未短玲珑晓楼阁清脆秋丝管张翰一桮酣嵇康终日嬾尘中足忧累云外多疎散病木斧斤遗防鸿羁緤断逍遥二三子永愿为闲伴  

送吕漳州  

今朝一壶酒言送漳州牧半自要闲游爱花怜草绿花前下鞍马草上携丝竹行客饮数桮主人歌一曲端居惜风景屡出劳僮仆独醉似无名借君作题目  

短歌曲【`一作行`】  

世人求富贵多为奉嗜欲盛衰不自由得失常相逐问君少年日苦学将干禄负笈尘中逰抱书雪前读布衾不周体藜茹【`一作茄`】才充腹三【`一作四`】十登宦途五十被朝服奴温新【`一作已`】挟纩马肥初食粟未敢议欢游尚为名检束耳目聋闇后堂上调丝竹牙齿缺落时盘中堆酒肉彼来此已去外余中不足少壮与荣华相避如寒燠青云去地逺白日经天速从古无奈何短歌聼【`一作空`】一曲  

咏怀  

髙人乐丘园中人慕官职一事尚难成两途安可得遑遑干世者多苦时命塞亦有爱闲人又为穷饿逼我今幸双遂禄仕兼防息未尝羡荣华不省劳心力妻孥与婢仆亦免愁衣食所以吾一家面无忧喜色  

府西亭纳凉归  

避暑府西亭晩归有闲思夏浅蝉未多绿槐阴满地带寛衫解领马稳人拢辔面上有凉风眼前无俗事路经府门过落日照官次牵联缧绁囚奔走尘埃吏低睂悄不语谁复知兹意忆得五年前晩衙时气味  

老热  

一饱百情足一酣万事休何人不衰老我老心无忧仕者拘职役农者劳田畴何人不苦热我热身自由卧风北窗下坐月南池头脑凉脱乌防足热濯清流慵发昼髙枕兴来夜泛舟何乃有余适祗缘无过求或问诸亲友乐天是与不亦无别言语多道天【`一作大`】悠悠悠悠君不知此味深且幽但恐君知后亦来从我游  

新秋喜凉因寄兵部杨侍郎  

外强火未退中鋭金方战一夕风雨来炎凉随数变徐徐炎景度稍稍凉飚扇枕簟忽凄清巾裳亦轻健老夫纳秋候心体殊安便睡足一屈伸搔首摩挲面褰帘对池竹幽寂如僧院俯观防鱼羣仰数浮云片闲忙各有趣彼此宁相见昨日闻慕巢召对延英殿  

嬾放二首呈刘梦得吴方之  

青衣报平旦呼我起盥栉今早天气寒郎君应不出又无宾客至何以销闲日已向微阳前暖酒开诗帙朝怜一牀日暮爱一炉火牀暖日髙眠炉温夜深坐雀罗门嬾出鹤髪头慵裹除却刘与吴何人来问我  

六十六  

病知心力减老觉光阴速五十八归来今年六十六鬓丝千万白池草八九緑童稚尽成人园林半乔木看山倚髙石引水穿深竹虽有潺湲声至今聼未足  

三适赠道友  

褐绫袍厚暖卧盖行坐披紫氊履寛穏蹇歩颇相宜足适已忘履身适已忘衣况我心又适兼忘是与非三适今【`一作合`】为一怡怡复熙熙禅那不动处混沌未凿时此固不可説为君强言之  

洛阳春赠刘李二宾客【`齐梁格`】  

水南冠盖地城东桃李园雪消洛阳堰春入永通门淑景方霭霭逰人稍喧喧年丰酒浆贱日晏歌吹緐中有老朝客华髪暎朱轩从容三两人借草开一尊尊前春可惜身外事勿论明日期何处杏花游赵邨【`洛城东有赵邨杏花千余树`】  

寒食  

人老何所乐乐在归乡国我归故园来九度逢寒食故园在何处池馆东城侧四隣梨花时二月伊水色岂独好风土仍多旧亲戚出去恣欢游归来聊燕息有官供禄俸无事劳心力但恐优稳多微躬销不得  

和裴令公一日日一年年杂言见赠  

一日日作老翁一年年过春风公心不以贵隔我我散唯将闲伴公我无才能忝髙秩合是人间闲散物公有功德在生民何因得作自由身前日魏王潭上宴连夜今日午桥池头游拂晨山客砚前吟待月野人尊前醉送春不敢与公闲中争第一亦应占得第二第三人  

## 御定全唐诗卷四百五十三  

白居易  

题裵晋公女几山刻石诗后【`并序　一本此篇无此题序即题也`】  

裵侍中晋公出讨淮西时过女几山下刻石题诗末句云待平贼垒报天子莫指仙山示武夫果如所言克期平贼由是淮蔡迄今底宁殆二十年人安生业夫嗟叹不足则咏歌之故居易作诗二百言继题公之篇末欲使采诗者修史者后之徃来观者知公之功徳本末前后也  

何处画功业何处题诗篇麒麟髙阁上女几小山前尔后多少时四朝二十年贼骨化为土贼垒犂为田一从贼垒平陈蔡民晏然骡军成牛户【`蔡防号骡子军陈蔡间农骁鋭者人畜牛者呼为牛户`】鬼火变人烟生子已嫁娶种桑亦丝緜皆云公之徳欲报无由缘公今在何处守都镇三川旧宅留永乐新居开集贤公今在【`一作作`】何官被衮珥貂蝉战袍破  

犹在髀肉生欲圆襟懐转萧洒气力弥精坚登山不拄杖上马能掉鞭利泽浸入地福降升自【`一作自升`】天昔号天下将今称地上仙勿追赤松逰勿拍洪崖肩商山有遗老可以奉周旋  

洛阳有愚叟  

洛阳有愚叟白黒无分别浪迹虽似狂谋身亦不拙防检盘中饭非精亦非粝防检身上衣无余亦无阙天时方得所不寒复不热体气正调和不饥仍不渴闲将酒壶出醉向人家歇野食或烹鲜寓眠多拥褐抱琴荣启乐荷锸刘伶达放眼看青山任头生白髪不知天地内更得几年活从此到终身尽为闲日月  

饱食闲坐  

红粒陆浑稻白鳞伊水鲂庖童呼我食饭热鱼鲜香筯筯适我口匙匙充我肠八珍与五鼎无复心思量扪腹起盥潄下阶振衣裳绕庭【`一作亭`】行数匝却上檐下牀箕踞拥裘坐半身在日旸可怜饱暖味谁肯来同尝是岁太和入兵销时渐康朝廷重经术草泽搜贤良尧舜求理切夔龙启沃忙懐才抱智者无不走遑遑唯此不才叟顽慵恋洛阳饱食不出门闲坐不下堂子弟多寂寞僮仆少精光衣食虽充给神意不扬扬为尔谋则短为吾谋甚长  

闲居自题  

门前有流水墙上多髙树竹迳绕荷池萦廻百余歩波闲戏鱼鳖风静下鸥鹭寂无城市喧渺有江湖趣吾庐在其上偃卧朝复暮洛下安一居山中亦慵去时逢过客爱问是谁家住此是白家翁闭门终老处  

览镜喜老  

今朝览眀镜须鬓尽成丝行年六十四安得不衰羸亲属惜我老相頋兴叹咨而我独微笑此意何人知笑罢仍命酒掩镜捋白髭尔辈且安坐从容听我词生若不足恋老亦何足悲生若茍可恋老即生多时不老即须夭不夭即须衰晩衰胜早夭此理决不疑古人亦有言浮生七十稀我今欠六岁多幸或庶几傥得及此限何羡荣启期当喜不当叹更倾酒一巵  

风雪中作  

岁暮风动地夜寒雪连天老夫何处宿暖帐温炉前两重褐绮衾一领花茸【`一作丛`】氊粥熟呼不起日髙安稳眠是时心与身了无闲事牵以此度风雪闲居来六年忽思逺逰客复想早朝士蹋冻侵夜行凌寒未眀起心为身君父身为心臣子不得身自由皆为心所使我心既知足我身自安止方寸语形骸吾应不负尔  

对琴酒  

西窗眀且暖晩坐卷书帷琴匣拂开后酒瓶添满时角尊白螺醆玉轸黄金徽未及弹与酌相对已依依泠泠秋泉韵贮在龙凤池油油春云心一桮可致之自古有琴酒得此味者稀祗因康与籍及我三心知  

雪中晏起偶咏所懐兼呈张常侍韦庶子皇甫郎中【`杂言`】  

穷隂苍苍雪雰雰雪深没胫泥埋轮东家典钱归碍夜南家贳米出凌晨我独何者无此弊复帐重衾暖若春怕寒放嬾不肎动日髙眠足方频伸瓶中有酒炉有炭瓮中有饭庖有薪奴温婢饱身晏起致兹快活良有因上无臯陶伯益廊庙材的不能匡君辅国活生民下无巢父许由箕颍操又不能食薇饮水自苦辛君不见南山悠悠多白云又不见西京【`一作北阙`】浩浩唯红尘红尘閙热白云冷好扵冷热中间安置身三年徼幸忝洛尹两任优稳为商賔非贤非愚非智慧不贵不富不贱贫冉冉老去过六十腾腾闲来经七春不知张韦与皇甫私唤我作何如人  

和裵侍中南园静兴见示  

池馆清且幽髙懐亦如此有时帘动风尽日桥照水静将鹤为伴闲与云相似何必学留侯崎岖觅松子  

春寒  

今朝春气寒自问何所欲酥暖薤白酒乳和地黄粥岂惟厌馋口亦可调病腹助酌有枯鱼佐餐兼防蓄省躬念前哲醉饱多惭忸君不闻靖节先生尊长空广文先生饭不足  

菩提寺上方晩望香山寺寄舒员外  

晩登西寳刹晴望东精舎反照转楼台辉辉似圗画冰浮水眀灭雪压松偃亚石阁僧上来云汀雁飞下西京閙扵市东洛闲如社曽忆旧逰无香山眀月夜  

二月一日作赠韦七庶子  

园杏红萼坼庭兰紫芽出不觉春已深今朝二月一去冬病疮痏将养遵医术今春入道场清浄依僧律尝闻圣贤语所慎斋与疾遂使爱酒人停桮一百日眀朝二月二疾平斋复毕应须挈一壶寻花觅韦七  

犬鸢  

晩来天气好散歩中门前门前何所有偶覩犬与鸢鸢饱凌风飞犬暖向日眠腹舒稳贴地翅凝【`去声`】髙摩天上无罗弋忧下无羁锁牵见彼物遂性我亦心适然心适复何为一咏逍遥篇此仍着扵适【`一作迹`】尚未能忘言  

梦刘二十八因诗问之  

昨夜梦梦得初觉思踟蹰忽忘来汝郡犹疑在吴都吴都三千里汝郡二百余非梦亦不见近与逺何殊尚能齐近逺焉用论荣枯但问寝与食近日两何如病后能吟否春来曽醉无楼台与风景汝又何如苏相思一相报勿复慵为书  

闲吟  

贫穷汲汲求衣食富贵营营役心力人生不富即贫穷光阴易过闲难得我今幸在穷富间虽在朝廷不入山看雪寻花翫风月洛阳城里七年闲  

西行  

衣裘不单薄车马不羸弱蔼蔼三月天闲行亦不恶寿安流水馆硖石青山郭官道桞阴阴行宫花漠漠常闻俗间语有钱在处乐我虽非富人亦不苦寂寞家僮解管骑从携桮杓时向春风前歇鞍开一酌  

东归  

翩翩平肩舆【`一作舁`】中有醉老夫膝上展诗卷竿头悬酒壶食宿无定程仆马多缓驱临水歇半日望山倾一盂借草坐嵬峩【`并上声`】攀花行踟蹰风将景共暖体与心同舒始悟有营者居家如在途方知无系者在道如安居前夕宿三堂【`三堂在虢`】今旦逰申湖【`申湖在陕`】残春三百里送我归东都  

途中作  

早起上肩舁【`一作舆`】一杯平旦醉晩憩下肩舁一觉残春睡身不经营物心不思量事但恐绮与里只如吾气味  

小台  

新树低如帐小台平似掌六尺白藤牀一茎青竹杖风飘竹皮落苔印鹤迹上幽境与谁同闲人自来往  

睡后茶兴忆杨同州  

昨晩饮太多嵬峩【`并上声`】连宵醉今朝餐又饱烂漫移时睡睡足摩挲眼眼前无一事信脚绕池行偶然得幽致婆娑緑阴树斑駮青苔地此处置绳牀傍邉洗茶器白瓷瓯甚洁红炉炭方炽沫下麴尘香花浮鱼眼沸盛来有佳色咽罢余芳气不见杨慕巢谁人知此味  

题文集柜  

破柏作书柜柜牢栢复坚收贮谁家集题云白乐天我生业文字自幼及老年前后七十卷小大三千篇诚知终散失未忍遽弃捐自开自锁闭置在书帷前身是邓伯道世无王仲宣只应分付女留与外孙传  

早热二首  

彤云散不雨赫日吁可畏端坐犹挥汗出门岂容易忽思公府内青衫折腰吏复想驿路中红尘走马使征夫更辛苦逐客弥顦顇日入尚趋程宵分不遑寐安知北窗叟偃卧风飒至簟拂碧龙鳞扇揺白鹤翅岂唯身所得兼示心无事谁言苦热天元有清凉地  

勃勃旱尘气炎炎赤日光飞禽飐将坠行人渇欲狂壮者不耐饥饥火烧其肠肥者不禁热喘急汗如浆此时方自悟老瘦亦何妨肉轻足健逸髪少头清凉薄食不饥渴端居省衣裳数匙粱饭冷一领绡衫香持此聊过日焉知畏景长  

偶作二首  

战马春放归农牛冬歇息何独狥名人终身役心力来者殊未已去者不知还我今悟已晩六十方退闲犹胜不悟者老死红尘间  

名无髙与卑未得多健羡事无小与大已得多厌贱如此常自苦反此或自安此理知甚易此道行甚难勿信人虚语君当事上看  

池上作【`西溪南潭皆池中胜地也`】  

西溪风生竹森森南潭萍开水沈沈丛翠万竿湘岸色空碧一泊松江心浦派萦廻误逺近桥岛向背迷窥临澄澜方丈若万顷倒影咫尺如千寻泛然独逰邈然坐坐念行心思古今菟裘不闻有泉沼西河亦恐无云林岂如白翁退老地树髙竹宻池塘深华亭双鹤白矫矫太湖四石青岑岑眼前尽日更无客膝上此时唯有琴洛阳冠葢自相索谁肯来此同抽簪  

何处堪避暑  

何处堪避暑林间背日楼何处好追凉池上随风舟日髙饥始食食竟饱还逰逰罢睡一觉觉来茶一瓯眼眀见青山耳醒闻碧流脱袜闲濯足解巾快搔头如此来几时已过六七秋从心至百骸无一不自由拙退是其分荣耀非所求虽被世间笑终无身外忧此语君莫怪静思吾亦愁如何三伏月杨尹谪防州  

诏下  

昨日诏下去罪人今日诏下得贤臣进退者谁非我事世间宠辱常纷纷我心与世两相忘时事虽闻如不闻但喜今年饱饭吃洛阳禾稼如秋云更倾一尊歌一曲不独忘世兼忘身  

七月一日作  

七月一日天秋生履道里闲居见清景髙兴从此始林间暑雨歇池上凉风起桥竹碧鲜鲜岸莎青靡靡苍然古磐石清浅平流水何言中门前便是深山里双僮侍坐卧一杖扶行止饥闻麻粥香渴觉云汤美【`胡麻粥云母汤`】平生所好物今日多在此此外更何思市朝心已矣  

开襟  

开襟何处好竹下池邉地余热体犹烦早凉风有味黄萎槐蘂结红破莲芳【`一作房`】坠无奈每年秋先来入衰思  

自賔客迁太子少傅分司  

头上渐无髪耳间新有毫形容逐日老官秩随年髙优饶又加俸闲稳仍分曹饮食免藜藿居处非蓬蒿何言家尚贫银榼提緑醪勿谓身未贵金章照紫袍诚合知止足岂宜更贪饕黙黙【`一作然`】心自问扵国有何劳  

自在  

杲杲冬日光眀暖真可爱移榻向阳坐拥裘仍解带小奴捶我足小婢搔我背自问我为谁胡然独安防安防良有以与君论梗概心了事未了饥寒迫扵外事了心未了念虑煎扵内我今实多幸事与心和防内外及中间了然无一碍所以日阳中向君言自在  

咏史【`九年十一月作`】  

秦磨利刀斩李斯齐烧沸鼎烹郦其可怜黄绮入商洛闲卧白云歌紫芝彼为葅醢机上尽此为鸾皇天外飞去者逍遥来者死乃知祸福非天为  

因梦有悟【`一作寤`】  

交友沦殁尽悠悠劳梦思平生所厚者昨夜梦见之梦中几许事枕上无多时欵曲数杯酒从容一局碁【`碁酒皆梦中所见事`】初见【`一作是`】韦尚书【`景`】金紫何辉辉中遇李侍郎【`建`】笑言甚怡怡终为崔常侍【`亮`】意色苦依依一夕三改变梦心不惊疑此事人尽怪此理谁得知我粗知此理闻扵竺干师识行妄分别智隐迷是非若转识为智菩提其庶几  

春逰  

上马临出门出门复逡巡回头问妻子应怪春逰频诚知春逰频其奈老大身朱顔去复去白髪新更新请君屈十指为我数交亲大限年【`一作言`】百岁几人及七旬我今六十五走若下坂轮假使得七十祗有五度春逢春不逰乐但恐是痴人  

题天竺南院赠闲元旻清四上人  

杂芳涧草合繁緑岩树新山深景晩四月有余春竹寺过微雨石迳无纎尘白衣一居士方袍四道人地是佛国土人非俗交亲城中山下别相送亦殷勤  

哭师臯  

南康丹旐引魂回洛阳篮舁送葬来北邙原邉尹村【`一作草树`】畔月苦烟愁夜过半妻孥兄弟号一声十二人肠一时断往者何人送者谁乐天哭别师臯时平生分义向人尽今日哀寃唯我知我知何益徒垂泪篮轝回竿马回辔何日重闻扫市歌谁家收得琵琶伎【`师臯醉后善歌扫市词又有小妓工琵琶不知今落何处`】萧萧风树白杨影苍苍露草青蒿气更就坟前哭一声与君此别终天地  

隐几赠客  

宦情本淡薄年貌又老丑紫绶与金章扵予亦何有有时独【`一作犹`】隐几荅【`音塔`】然无所偶卧枕一卷书起尝一杯酒书将引昬睡酒用扶衰朽客到忽已酣脱巾坐搔首疎顽倚老病容恕惭交友忽思荘生言亦拟鞭其后  

夏日作  

葛衣疎且单纱帽轻复寛一衣与一帽可以过炎天止扵便吾体何必被罗纨宿雨林笋嫩晨露园葵鲜烹葵炮嫩笋可以备朝餐止扵适吾口何必饫腥羶饭讫盥潄已扪腹方果然婆娑庭前歩安稳窗下眠外养物不费内归心不烦不费用难尽不烦神易安庶几无夭阏得以终天年  

晩凉偶咏  

日下西墙西风来北窗北中有逐凉人单牀独栖息飘萧过云雨揺曵归飞翼新叶多好隂初筠有佳色幽深小池馆优稳闲官职不爱勿复论爱亦不易得  

酬牛相公宫城早秋寓言见示兼呈梦得【`时梦得有疾`】  

七月中气后金与水交争一闻白雪唱暑退清风生碧树未揺落寒蝉始悲鸣夜凉枕簟滑秋燥衣巾轻疎受老慵出刘桢疾未平何人伴公醉新月上宫城  

小台晩坐忆梦得  

汲泉洒小台台上无纎埃解带靣西坐轻襟随风开晩凉闲兴动忆同倾一杯月眀柴户藜杖何时来  

种桃歌  

食桃种其核一年核生芽二年长枝叶三年桃有花忆昨五六岁灼灼盛芬华迨兹八九载有减而无加去春已稀少今春渐无多眀年后年后芳意当如何命酒树下饮停杯拾余葩因桃忽自感悲咤成狂歌  

狂言示诸侄  

世欺不识字我忝攻文笔世欺不得官我忝居班秩人老多病苦我今幸无疾人老多忧累我今防嫁毕心安不移转身泰无牵率所以十年来形神闲且逸况当垂老岁所要无多物一裘暖过冬一饭饱终日勿言舎宅小不过寝一室何用鞍马多不能骑两匹如我优幸身人中十有七如我知足心人中百无一傍观愚亦见当已贤多失不敢论他人狂言示诸侄  

偶以拙诗数首寄呈裵少尹侍郎防以盛制四篇一时酬和重投长句美而谢之  

投君之文甚荒芜数篇价直一束刍报我之章何璀璨累累四贯骊龙珠毛诗三百篇后得文选六十卷中无一麋丽絶报赛五鹿连柱难支梧髙兴独因秋日尽清吟多与好风俱银钩金错两殊重宜上屏风张座隅  

## 御定全唐诗卷四百五十四  

白居易  

六年冬暮赠崔常侍晦叔【`时为河南尹`】  

鬓毛霜一色光景水争流易过唯冬日难消是老愁香开緑蚁酒暖拥褐绫裘已共崔君约尊前倒即休  

戏招诸客  

黄醅绿醑迎冬熟绛帐红炉逐夜开谁道洛中多逸客不将书唤不曾来  

十二月二十三日作兼呈晦叔  

案头历日虽未尽向后唯残六七行牀下酒瓶虽不满犹应醉得两三场病身不许依年老拙宦虚教逐日忙闻健偷闲且勤【`一作欢`】饮一杯之外莫思量  

七年元日对酒五首  

庆吊经过嬾逢迎跪拜迟不因时节日岂觉此身羸【`一作时衰`】  

众老忧添岁余衰喜入春年开第七秩屈指几多人三杯蓝尾酒一楪胶牙饧除却崔常侍无人共我争今朝吴与洛相忆一欣然梦得君知否俱过本命年【`余与苏州刘郎中同壬子岁今年六十二`】  

同岁崔何在同年杜又无【`余与吏部崔相公甲子同岁与循州杜相公及第同年秋冬二人俱逝`】应无藏避处只有且欢娱  

七年春题府厅  

潦倒守三川因循渉四年推诚废钩距示耻用蒲鞭以此称公事将何销俸钱虽非好官职岁久亦妨贤早春醉吟寄太原令狐相公苏州刘郎中  

雪夜闲逰多秉烛花时蹔出亦提壶别来少遇新诗敌老去难逢旧饮徒大振威名降北虏勤行惠化活东吴不知歌酒腾腾兴得似河南醉尹无  

洛下送牛相公出镇淮南  

北阙至东京风光十六程坐移丞相阁春入广陵城红斾拥双节白须无一茎万人开路看百吏立班迎阃外君弥重尊前我亦荣何须身自得将相是门生【`元和初牛相公应制策登第三等予为翰林考覈官`】  

筝  

云髻飘萧緑花顔旖旎红双眸剪秋水十指剥春葱楚豓为门阀秦声是女工甲眀银玓瓅柱触玉玲珑猨苦啼嫌月莺【`一作鸾`】娇语防【`一作泥`】风移愁来手底送恨入中赵瑟清【`一作情`】相似胡琴閙【`一作调`】不同慢弹回断雁急奏转飞蓬霜佩锵还委冰泉咽复通珠联千拍碎刀截一声终倚丽精神定矜能意态融歇时情不断休去思无穷灯下青春夜【`一作清歌夜`】尊前白首翁且听应得在老耳未多聋  

洛中春逰呈诸亲友  

莫叹年将暮须怜岁又新府中三遇腊洛下五逢春春树花珠颗春塘水麴尘春娃无气力春马有精神【`咏春逰一时之态`】并辔鞭徐动连盘酒慢巡经过旧邻里追逐好交亲笑语销闲日酣歌送老身一生欢乐事亦不少扵人  

酬舒三员外见赠长句  

自请假来多少日五旬光景似须臾巳判到老为狂客不分当春作病夫杨桞花飘新白雪樱桃子缀小红珠头风不敢多多饮能酌三分相劝无  

将归一絶  

欲去公门返野扉预思泉竹已依依更怜家醖迎春熟一瓮醍醐待我归  

罢府归旧居【`自此后重授賔客归履道宅作`】  

陋巷乗篮入朱门挂印回腰间抛组绶缨上拂尘埃屈曲闲池沼无非手自开青苍好竹树亦是眼看栽石片擡琴匣松枝阁酒杯此生终老处昨日却归来  

睡觉偶吟  

官初罢后归来夜天欲眀前睡觉时起坐思量更无事身心安乐复谁知  

问支琴石  

疑因星陨空中落叹被泥埋涧底沈天上定应胜地上支机未必及支琴提携拂拭知恩否虽不能言合有心  

自喜  

身慵难勉强性拙易迟回布被辰时起柴门午后开忙驱能者去闲逐钝人来自喜谁能防无才胜有才裵常侍以题蔷薇架十八韵见示因广为三十韵以和之  

托质依髙架攅花对小堂晩开春去后独秀院中央霁景朱眀早芳时白昼长秾因天与色丽共日争光剪碧排千萼研朱染万房烟条涂石緑粉蘂扑雌【`一作雄`】黄根动彤云涌枝揺赤羽翔九微灯转七寳帐荧煌淑气熏行径清阴接歩廊照梁迷藻棁耀壁变雕墙烂若藂然火殷扵叶得霜胭脂含脸笑苏合裛衣香浃洽濡晨露玲珑漏夕阳合罗排勘缬醉晕浅深妆乍见疑回面遥看误断肠风朝舞飞燕雨夜泣萧娘桃李慙无语芝兰让不芳山榴何细碎石竹苦寻常蕙惨偎栏避莲羞映浦藏怯教蕉叶战妬得桞花狂岂可轻嘲咏应须痛比方画幈风自展绣繖葢谁张翠锦挑成字丹砂印着行猩猩凝血防瑟瑟蹙金匡散乱萎红片尖纎嫩紫芒触僧飘毳褐留妓冒罗裳寡和阳春曲多情骑省郎缘夸美顔色引出好文章东頋辞仁里【`语曰里仁为美又裵君所居名仁和里`】西归入帝乡假如君爱杀留着莫移将【`裵君题诗之次而常侍诏到唱和未竟而轩骑西归故云`】  

感旧诗卷  

夜深吟罢一长吁老泪灯前湿白须二十年前旧诗卷十人酬和九人无  

酬李二十侍郎  

笋老兰长花渐稀衰翁相对惜芳菲残莺着雨慵休啭落絮无风凝不飞行掇木芽供野食坐牵萝蔓挂朝衣十年分手今同醉醉未如泥莫道归  

和梦得【`梦得来诗云谩读圗书四十车年年为郡老天涯一生不得文章力百口空为饱暖家`】  

纶阁沈沈无宠命苏台籍籍有能声岂唯不得清文力但恐空传冗吏名郎署回翔何水部江湖留滞谢宣城所嗟非独君如此自古才难共命争  

赠草堂宗宻上人  

吾师道与佛相应念念无为法法能口藏宣传十二【`一作五`】部心台【`一作传`】照耀百千灯尽离文字非中道长住虚空是小乗少有人知菩萨行世间只是重髙僧  

喜照宻闲实四上人见过  

紫袍【`一作衫`】朝士白髯翁与俗乖疎与道通官秩三回分洛下交逰一半在僧中臭帑世界终须出香火因缘久愿同斋后将何充供养西轩泉石北窗风  

赠皇甫六张十五李二十三賔客  

昨日三川新罢守今年四皓尽分司幸陪散秩闲居日好是登山临水时家未苦贫常醖酒身虽衰病尚吟诗龙门泉石香山月早晩同逰报一期  

微之敦诗晦叔相次长逝岿然自伤因成二絶  

并失鹓鸾侣空留麋鹿身只应嵩洛下长作独逰人长夜君先去残年我几何秋风满衫泪泉下故人多  

池上闲咏  

青莎台上起书楼緑藻潭中系钓舟日晩爱行深竹【`一作径`】里月眀多上【`一作在`】小桥头蹔尝新酒还成醉亦出中门便当逰一部清商聊送老白须萧飒管秋  

凉风叹  

昨夜凉风又飒然萤飘叶坠卧牀前逢秋莫叹须知分已过潘安三十年  

和髙仆射罢节度让尚书授少保分司喜遂逰山水之作  

蹔辞八座罢双旌便作登山临水行能以忠贞酬重任不将富贵碍髙情朱门出去簮缨从绛帐归来歌吹迎鞍辔閙装光满马何人信道是书生  

送考功崔郎中赴阙  

称意新官又少年秋凉身健好朝天青云上了无多路却要徐驱稳着鞭  

重修香山寺毕题二十二韵以纪之  

阙塞龙门口祗园鹫岭头曾随减刼坏今遇胜缘修再莹新金刹重装旧石楼病僧皆引起忙客亦淹留四望穷沙界孤标出赡州地圗铺洛邑天柱倚崧【`一作松`】丘两面苍苍岸中心瑟瑟流波翻八滩雪堰防一潭油台殿朝弥丽房廊夜更幽千花髙下塔一叶徃来舟岫合云初吐林开雾半收静闻樵子语逺听棹郎讴官散殊无事身闲甚自由吟来携笔砚宿去抱衾裯霁月当窗【`一作轩`】白凉风满簟秋烟香封药灶泉冷洗茶瓯南祖心应学西方社可投先宜知止足次要悟浮休觉路随方乐迷涂到老愁须除爱名障莫作恋家囚便合穷年住何言竟日逰可怜终老地此是我菟裘  

送杨八给事赴常州  

无嗟别青琐且喜拥朱轮五十得三品百千无一人须勤念黎庶莫苦忆交亲此外无过醉毗陵何限春  

闻歌者唱微之诗  

新诗絶笔声名歇旧卷生尘箧笥深时向歌中闻一句未容倾耳已伤心  

醉送李二十常侍赴镇浙东  

靖安客舎花枝下共脱青衫典浊醪今日洛桥还醉别金杯翻污麒麟袍喧阗夙驾君脂辖酩酊离筵我借糟好去商山紫芝伴珊瑚鞭动马头髙  

醉别程秀才  

五度龙门防额回却缘多艺复多才贫泥客路粘难出愁锁乡心掣不开何必更逰京国去不如且入醉乡来吴楚调潇湘弄为我殷勤送一杯【`程生善琴尤能沈湘曲`】  

自咏  

白衣居士紫芝仙半醉行歌半坐禅今日维摩兼饮酒当时绮季不请【`平声`】钱等闲池上留賔客随事灯前有管但问此身销得否分司气味不论年  

把酒思闲事二首  

把酒思闲事春愁谁最深乞钱羇客面落第举人心月下低眉立灯前抱膝吟凭君劝一醉胜与万黄金把酒思闲事春娇何处多试鞍新白马弄镜小青娥掌上初教舞花前欲按歌凭君劝一醉劝了问如何  

衰荷  

白露凋花花不残凉风吹叶叶初干无人解爱萧条境更绕衰藂一匝看  

池上送考功崔郎中兼别房窦二妓  

文昌列宿徴还日洛浦行云放散时鹓鹭上天花逐水无因【`一作由`】再防白家池  

自问  

依仁台废悲风晩履信池荒宿草春【`晦叔亭台在依仁微之池馆在履信`】自问老身骑马出洛阳城里觅何人  

送陈许髙仆射赴镇  

敦诗説礼中军帅重士轻财大丈夫常与师徒同苦乐不教亲故隔荣枯花钿坐绕黄金印丝管【`一作竹`】行随白玉壶商皓老狂唯爱醉时时能寄酒钱无  

青氊帐二十韵  

合聚千羊【`一作年`】毳施张百子弮【`司马迁书云张空弮`】骨盘邉桞健色染塞蓝鲜北制因戎剏南移逐虏迁汰【`音闼`】风吹不动御雨湿弥坚有顶中央耸无隅四向圎傍通门豁尔内宻气温然逺别闗山外初安庭户前影孤眀月夜价重苦寒年软暖围氊毯鎗摐束管最宜霜后地偏称雪中天侧置低歌坐平铺小舞筵闲多揭帘入醉便拥袍眠铁檠【`去声`】移灯背银囊带火悬深藏晓兰焰闇贮宿香烟兽炭休亲近狐裘可弃捐砚温融冻墨瓶暖变春泉蕙帐徒招隐茅庵浪坐禅贫僧应叹羡寒士定留连賔客扵中接儿孙向后传王家夸旧物未及此青氊【`王子敬语偷儿云青氊我家旧物`】  

荅梦得秋日书懐见寄  

幸免非常病甘当本分衰眼昏灯最觉腰瘦带先知树叶霜红日髭须雪白时悲愁缘欲老老过却无悲  

同诸客题于家公主旧宅  

平阳旧宅少人逰应是逰人到即愁布【`一作舂`】谷鸟啼桃李院络丝虫怨凤皇楼台倾滑石犹残砌帘断珍珠不满钩闻道至今萧史在髭须雪白向眀【`一作韶`】州  

荅梦得八月十五日夜翫月见寄  

南国碧云客东京白首翁松江初有【`一作上`】月伊水正无风逺思两乡断清光千里同不知娃馆上何似石楼中【`其夜余在龙门石楼上望月`】  

初冬早起寄梦得  

起戴乌纱帽行披白布裘炉温先暖酒手冷未梳头早起【`一作景`】烟霜白初寒鸟雀愁诗成遣谁和还是寄苏州  

秋夜听髙调凉州  

楼上金风声渐月中银字韵初调促张柱吹髙管一曲凉州入泬寥  

香山寺二絶  

空山寂静老夫闲伴鸟随云往复还家醖满瓶书满架半移生计入香山  

爱风岩上攀松葢恋月潭邉坐石【`一作住日`】棱且共云泉结缘境他生当作此山僧  

送舒著作重授省郎赴阙  

三岁相依在洛都逰花宴月饱欢娱惜别笙歌多怨咽愿留轩葢少踟蹰剑磨光彩依前出鹏举风云逐后驱从此求闲应不得更能重醉白家无  

同诸客嘲雪中马上妓  

瑚鞭亸马踟蹰引手低蛾索一盂腰为逆风成弱桞面因冲冷作凝酥银篦稳篸【`去声`】乌纱帽花襜宜乗叱拨驹雪里君看何所似王昭君妹写真圗  

喜刘苏州恩赐金紫遥相贺宴以诗庆之  

海内姑苏太守贤恩加章绶岂徒然贺賔喜色欺杯酒醉妓欢声遏管鱼佩葺鳞光照地鹘衔瑞帯势冲天莫嫌鬓上些些白金紫由来称长年  

蓝田刘眀府携酌【`一作酎`】相过与皇甫郎中卯时同饮醉后赠之  

腊月九日暖寒客卯时十分空腹杯晏舞狂乌帽落蓝田醉倒玉山頽貌偷花色老蹔去歌蹋栁枝春闇来不为刘家圣贤物愁翁笑口大难开  

刘苏州以华亭一鹤逺寄以诗谢之  

老鹤风姿异衰翁诗思深素毛如我鬓丹顶似君心松际雪相映鸡羣尘不侵殷勤逺来意一只重千金  

早春忆苏州寄梦得  

吴苑四时风景好就中偏好是春天霞光曙后殷扵火水色晴来嫩似烟士女笙歌宜月下使君金紫称花前诚知欢乐堪留恋其奈离乡已四年  

尝新酒忆晦叔二首  

尊里看无色杯中动有光自君抛我去此物共谁尝世上强欺弱人间醉胜醒自君抛我去此语更谁听  

负春  

病来道士教调气老去山僧劝坐禅孤负春风杨栁曲去年断酒到今年  

池上闲吟二首  

髙卧闲行自在身池邉六见栁条新幸逢尧舜无为日得作羲皇向上人四皓再除犹且健三州罢守未全贫莫愁客到无供给家醖香浓野菜春  

非荘非宅非兰若竹树池亭十畆余非道非僧非俗吏褐裘乌帽闭门居梦逰信意宁殊蝶心乐身闲便是鱼虽未定知生与死其间胜负两何如  

早春招张賔客  

久雨初晴天气新风烟草树尽欣欣虽当冷落衰残日还有阳和暖活身池色溶溶蓝染水花光焰焰火烧春商山老伴相收拾不用随他年少人  

营闲事  

自笑营闲事从朝到日斜浇畦引泉脉扫径避兰芽暖变墙衣色晴催木笔花桃根知酒渴晩送一瓯茶  

感春  

老思不禁春风光照眼新花房红鸟觜池浪碧鱼鳞倚櫂谁为伴持杯自问身心情多少在六十二三人  

春池上戏赠李郎中  

满池春水何人爱唯我回看指似君直似挼蓝新汁色与君南宅染罗裙  

翫半开花赠皇甫郎中【`八年寒食日池东小楼上作`】  

勿讶春来晩无嫌花发迟人怜全盛日我爱半开时紫蜡粘为蔕红苏防作防成都新夹缬梁汉碎胭脂树杪真珠颗墙头小女儿浅深妆駮落髙下火参差蝶戏争香朶莺啼选稳枝好教郎作伴合共酒相随醉翫无胜此狂嘲更让谁犹残少年兴不似【`一作未是`】老人诗西日凭轻照东风莫杀【`去声`】吹眀朝应烂漫后夜更【`一作即`】离披林下遥相忆尊前闇有期衔杯嚼蘂思唯我与君知  

池邉  

栁老香丝宛荷新钿扇圆残春深树里斜日小楼前醉遣收杯杓闲听理管池邉更无事看补采莲船家酿新熟毎尝輙醉妻侄等劝令少饮因成长句以谕之  

君应怪我朝朝饮不説向君君不知身上幸无疼痛处瓮头正是撇尝时刘妻劝谏夫休醉王侄分疎叔不痴六十三翁头雪白假如醒黠欲何为  

送常秀才下第东归  

东归多旅恨西上少知音寒食看花眼春风落第心百忧当二月一醉直千金到处公卿席无辞酒醆深  

且逰  

手里一杯满心中百事休春应唯仰醉老更不禁愁弄水回船尾寻花信马头眼看筋力减逰得且须逰  

题王家荘临水栁亭  

弱栁缘堤种虚亭压水开条疑逐风去波欲上阶来翠羽偷鱼入红腰学舞回春愁正无绪争不尽残杯  

题令狐家木兰花  

腻如玉指涂朱粉光似金刀剪紫霞从此时时春梦里应添一树女郎花  

拜表回闲逰  

玉佩金章紫花绶纻衫藤帯白纶巾晨兴拜表称朝士晩出逰山作野人达磨传心令息念元留意遣同尘八闗浄戒斋销日一曲狂歌醉送春酒肆法堂方丈里其间岂是两般身  

西街渠中种莲疉石颇有幽致偶题小楼  

朱槛低墙上清流小阁前雇人栽菡萏买石造潺湲影落江心月声移谷口泉闲看卷帘坐醉听掩窗眠路笑淘官水家愁费料钱是非君莫问一对一翛然  

晩春闲居杨工部寄诗杨常州寄茶同到因以长句荅之  

宿酲寂寞眠初起春意阑珊日又斜劝我加餐因早笋恨人休醉是残花闷吟工部新来句渴饮毗陵逺到茶兄弟东西官职冷门前车马向谁家  

玉泉寺南三里涧下多深红踯躅繁豓殊常感惜题诗以示逰者  

玉泉南涧花竒怪不似花丛似火堆今日多情唯我到每年无故为谁开宁辞辛苦行三里更与留连饮两杯犹有一般辜负事不将歌舞管来  

早服云母散  

晓服云英潄井华寥然身若在烟霞药销日晏三匙饭酒渴春深一椀茶毎夜坐禅观水月有时行醉翫风花浄名事理人难解身不出家心出家  

三月晦日【`一下又有日字`】晩闻鸟声  

晩来林鸟语殷勤似惜风光説向人遣脱破袍劳报暖催沽美酒敢辞贫声声劝醉应须醉一岁唯残半日春  

早夏逰平原回  

夏早日初长南风草木香肩舆颇平稳涧路甚清凉紫蕨行看采青梅旋摘尝疗饥兼解渴一醆冷云浆  

宿天竺寺回  

野寺经三宿都城复一还家仍念防嫁身尚系官【`一作朝`】班萧洒秋临水沈吟晩下山长闲犹未得逐日且偷闲侍中晋公欲到东洛先防书问期宿龙门思往感今輙献长句  

昔防兴化池头送【`太和三年春居易授賔客分司东来特防侍中扵兴化里池上宴送`】今许龙门潭上期聚散但慙长见念荣枯安敢道相思功成名遂来虽久云卧山逰去未迟闻説风情筋力在只如初破蔡州时  

奉和晋公侍中防除留守行及洛师感恱发中斐然成咏之作  

鸾凤翺翔在寥廓貂蝉萧洒出埃尘致成尧舜升平代收得防龙强健身抛掷功名还史册分张欢乐与交亲商山老皓虽休去终是留侯门下人  

送刘五司马赴任硖州兼寄崔使君  

位下才髙多怨天刘兄道胜独恬然贫扵扬子两三倍老过荣公六七年笔砚莫抛留压案箪瓢从陋也销钱郡丞自合当优礼何况夷陵太守贤  

菩隄寺上方晩眺  

楼阁髙低树浅深山光水色暝沈沈嵩烟半卷青绡幕伊浪平铺緑绮衾飞鸟灭时宜极目逺风来处好开襟谁知不离簪缨内长得逍遥自在心  

杨栁枝词八首  

六么水调家家唱白雪梅花处处吹古歌旧曲君休听听取新翻杨栁枝  

陶令门前四五树亚夫营里百千条何似东都正二月黄金枝映洛阳桥  

依依褭褭复青青句引春【`一作清`】风无限情白雪花繁空扑地緑丝条弱不胜莺  

红板江桥青酒旗馆娃宫暖日斜时可怜雨歇东风定万树千条各自垂  

苏州杨栁任君夸更有钱塘胜馆娃若解多情寻小小緑杨深处是苏家  

苏家小女旧知名杨栁风前别有情剥条盘作银环様卷叶吹为玉笛声  

叶含浓露如啼眼枝褭轻风似舞腰小树不禁攀折苦乞君留取两三条  

人言栁叶似愁眉更有愁肠似栁丝栁丝挽断肠牵断彼此应无续得期  

## 御定全唐诗卷四百五十五  

白居易  

读老子  

言者不如【`一作知`】知者黙此语吾闻扵老君若道老君是知者缘何自着五千文  

读荘子  

荘生齐物同归一我道同中有不同遂性逍遥虽一致鸾凰终校胜虵虫【`万首絶句作去国辞家谪异方中心自怪少忧伤为寻荘子知归处认得无何是本乡`】  

读禅经  

须知诸相皆非相若住无余却有余言下忘言一时了梦中説梦两重虚空花岂得兼求果阳【`一作物`】焰如何更觅鱼摄动是禅禅是动不禅不动即如如  

感兴二首  

吉凶祸福有来由但要深知不要忧只见火光烧润屋  

不闻风浪覆虚舟名为公器无多取利是身灾合少求虽异匏难不食大都食足早宜休  

鱼能深入宁忧钓鸟解髙飞岂触罗热处先争炙手去悔时其奈噬脐何尊前诱得猩猩血幕上偷安鷰鷰窠我有一言君记取世间自取苦人多  

问鹤  

乌鸢争食雀争窠独立池邉风雪多尽日蹋冰翘一足不鸣不动意如何  

代鹤荅  

鹰爪攫鸡鸡肋折鹘拳蹵雁雁头垂何如敛翅水邉立飞上云松栖稳枝  

闲卧【`一作居`】有所思二首  

向夕搴帘卧枕琴微凉入户起开襟偶因眀月清风夜忽想迁臣逐客心何处投荒初恐惧谁人绕泽正悲吟始知洛下分司坐一日安闲直万金  

权门要路是【`一作足`】身灾散地闲居少祸胎今日怜君岭南去当时笑我洛中来虫全性命縁无毒木尽天年为不才大抵吉凶多自致李斯一去二疎回  

喜闲  

萧洒伊嵩下优防黄绮间未曾一日闷已得六年闲鱼鸟为徒侣烟霞是往还伴僧禅闭目迎客笑开顔兴发宵逰寺慵时昼掩闗夜来风月好悔不宿香山  

诗酒琴人例多薄命予酷好三事雅当此科而所得已多为幸斯甚偶成狂咏聊写媿懐  

爱琴爱酒爱诗客多贱多穷多苦辛中散歩兵终不贵孟郊张籍过扵贫一之已叹闗扵命三者何堪并在身只合飘零随草木谁教凌厉出风尘荣名厚禄二千石乐饮闲逰三十春何得无厌时咄咄犹言薄命不如人  

寄眀州于驸马使君三絶句  

有花有酒有笙歌其奈难逢亲故何近海饶风春足雨白须太守闷时多  

平阳音乐随都尉留滞三年在浙东吴越声邪无法用莫教偷入管中  

何郎小妓歌喉好严老呼为一串珠【`严尚书与于驸马诗云莫惜歌喉一串珠`】海味腥咸损声气听看犹得断肠无  

闲卧  

薄食当斋戒散班同隐沦佛容为弟子天许作闲人唯置牀临水都无物近身清风散髪卧兼不要纱巾春早秋初因时即事兼寄浙东李侍郎  

春早秋初昼夜长可怜天气好年光和风细动帘帷暖清露微凝枕簟凉窗下晓眠初减被池邉晩坐乍移牀闲从蕙草侵堦緑静任槐花满地黄理曲管闻后院熨衣灯火映深房四时新景【`一作境`】何人别遥忆多情李侍郎  

新秋喜凉  

过得炎蒸月尤宜老病身衣裳朝不润枕簟夜相亲楼月纎纎早波风褭褭新光阴与时节先感是诗人  

初夏闲吟兼呈韦賔客  

孟夏清和月东都闲散官体中无病痛眼下未饥寒世事闻常闷交逰见即欢杯觞留客切妓乐取人寛雪鬓随身老云心着处安此中殊有味试説向君看  

哭崔二十四常侍【`崔好酒放歌忘懐生死知疾不起自为志文`】  

貂冠初别九重门马鬛新封四尺坟薤露歌词非白雪旌铭官爵是浮云伯伦每置随身锸元亮先【`一作初`】为自祭文莫道髙风无继者一千年内有崔君  

奉酬侍中夏中雨后逰城南荘见示八韵  

岛树间林峦云收雨气残四山岚色重五月水声寒老鹤两三只新篁千万竿化成天竺寺移得子陵滩心觉闲弥贵身缘健更欢帝将风后待人作谢公看甪里年虽老髙阳兴未防佳晨不见召争免趂杯盘【`来诗云何处趂杯盘`】送兖州崔大夫驸马赴镇【`唐人絶句作送崔驸马赴兖州`】  

戚里夸为贤驸马儒家认作好诗人鲁侯不得辜风景沂水年年有暮春  

少年问  

少年怪我问如何何事朝朝醉复歌作乐天应不错忧愁时少乐时多  

问少年  

千首诗堆青玉案十分酒写白金盂回头却问诸年少作个狂夫得了无  

代琵琶弟子谢女师曹供奉寄新调弄谱  

琵琶师在九重城忽得书来喜且惊一纸展看非旧谱四翻出是新声防賔掩抑娇多怨散水玲珑峭更清珠颗泪霑金捍拨红妆弟子不胜情【`防賔散水皆新调名`】  

代林园戏赠【`裵侍中新修集贤宅成池馆甚盛数往逰宴醉归自戏耳`】  

南院今秋逰宴少西坊近日往来频假如宰相池亭好作客何如作主人  

戏荅林园  

岂独西坊来往频偷闲处处作逰人衡门虽是栖迟地不可终朝鏁老身  

重戏赠  

集贤池馆从他盛履道林亭勿自轻往往归来嫌窄小年年为主莫无情  

重戏荅  

小水低亭自可亲大池髙馆不闗身林园莫妬裵家好憎故怜新岂是人  

早秋登天宫寺阁赠诸客  

天宫阁上醉萧辰丝管闲听酒慢巡为向凉风清景道今朝属我两三人  

暁上天津桥【`一作阁`】闲望偶逢卢郎中张员外携酒同倾  

上阳宫里暁钟后天津桥头残月前空濶境疑非下界飘飖身似在寥天星河隐映初生日楼阁葱茏半出烟此处相逢倾一醆始知地上有神仙  

八月十五日夜同诸客翫月  

月好共传唯此夜境闲皆道是东都嵩山表里千重雪洛水髙低两颗珠清景难逢宜爱惜白头相劝强欢娱诚知亦有来年防保得晴眀强健无  

对晩开夜合花赠皇甫郎中  

移晩校一月花迟过半年红开杪秋日翠合欲昬天白露滴未【`一作不`】死凉风吹更鲜后时谁肯頋唯我与君怜  

醉逰平泉  

狂歌箕踞酒尊前眼不看人面向天洛客最闲唯有我一年四度到平泉  

题赠平泉韦征君拾遗  

箕颍千年后唯君得古风位留丹陛上身入白云中躁静心相背髙低迹不同笼鸡与梁燕不信有防鸿  

酬皇甫郎中对新菊花见忆  

爱菊髙人吟逸韵悲秋病客感衰懐黄花助兴方携酒红叶添愁正满堦居士荤腥今已断仙郎杯杓为谁排媿君相忆东篱下拟废重阳一日斋  

夜宴醉后留献裵侍中  

九烛台前十二姝主人留醉任欢娱翩翻舞防防飞蝶宛转歌声一索珠坐久欲醒还酩酊夜深初散又踟蹰南山賔客东山妓此防人间曾有无  

和韦庶子逺坊赴宴未夜先归之作兼呈裵员外【`员外亦爱先逃归`】  

促席留欢日未曛逺坊归思已纷纷无妨按辔行乗月何必逃杯走似云银烛忍【`一作忽`】抛杨栁曲金鞍潜送石榴裙到时常晩归时早笑乐三分校一分  

集贤池荅侍中问  

主人晩入皇城宿问客裵回何所须池月幸闲无用处今宵能借客逰无  

杨栁枝二十韵【`并序`】  

杨栁枝洛下新声也洛之小妓有善歌之者词章音韵听可动人故赋之  

小妓携桃叶新声蹋栁枝妆成剪烛后醉起舞衫时绣履娇行缓花筵笑上迟身轻委回雪罗薄透凝脂笙引簧频暖筝催柱数移乐童翻怨调才子与妍词便想人如树先将髪比丝风条揺两帯烟叶贴双眉口动樱桃破鬟低翡翠垂枝柔腰嫋娜荑嫩手葳防唳鹤晴呼侣哀猨夜呌儿玉敲音歴歴珠贯字累累袖为收声防钗因赴节遗重重遍头别一一拍心知塞北愁攀折江南苦别离黄遮金谷岸緑映杏园池春惜芳华好秋怜顔【`一作翠`】色衰取来歌里唱胜向笛中吹曲罢那能别情多不自持纒头无别物一首断肠诗  

荅皇甫十郎中秋深酒熟见忆  

烟景冷苍茫秋深夜夜霜为思池上酌先觉瓮头香未暇倾巾漉还应染指尝醍醐慙气味琥珀让晶光若许陪歌席须容散道场月终斋戒毕犹及菊花黄  

老去  

老去媿妻儿冬来有劝词暖寒从饮酒冲冷少吟诗战胜心还壮斋勤体校羸由来世间法损益合相随  

送宗实上人逰江南  

忽辞洛下缘何事拟向江南住几时每过渡【`一作船`】头应【`一作伤`】问法无妨菩萨是船师  

和同州杨侍郎夸柘枝见寄  

细吟冯翊使君诗忆作余杭太守时君有一般输我事柘枝看校十年迟  

冬初酒熟二首  

霜繁脆庭栁风利剪池何月色晓弥苦鸟声寒更多秋懐久寥落冬计又如何一瓮新醅酒萍浮春水波酒熟无来客因成独酌謡人间老黄绮地上散松乔忽忽醒还醉悠悠暮复朝残年多少在尽付此中销  

送姚杭州赴任因思旧逰二首  

与君细话杭州事为我留心莫等闲闾里固宜勤抚恤楼台亦要数跻攀笙歌缥缈虚空里风月依稀梦想间且喜诗人重管领遥飞一醆贺江山  

渺渺钱唐路几千想君到后事依然静逢竺寺猨偷橘闲看苏家女采莲故妓数人凭问讯新诗两首倩留传舎人虽健无多兴老挍当时八九年【`杭民至今呼余为白舎人`】  

寄李相公  

渐老只谋欢虽贫不要官唯求造化力试为驻春看  

冬日平泉路晩归  

山路难行日易斜烟村霜树欲栖鵶夜归不到应闲事热饮三杯即是家  

利仁北街作  

草色斑斑春雨晴利仁坊北面西行踟蹰立马缘何事认得张家歌吹声  

洛阳堰闲行  

洛阳堰上新晴日长夏门前欲暮春遇酒即沽逢树歇七年此地作闲人  

过永宁  

村杏野桃繁似雪行人不醉为谁开頼逢山县卢眀府引我花前劝一杯  

往年稠桑曾防白马题诗防壁今来尚存又复感懐更题絶句  

路傍埋骨蒿草合壁上题诗尘藓生马死七年犹怅望自知无乃太多情  

罗敷水  

野店东头花落处一条流水号罗敷芳魂豓骨知何处春草茫茫墓亦无  

路逢青州王大夫赴镇立马赠别  

大斾拥金羁书生得者稀何劳问官职岂不见光辉赫赫人争看翩翩马欲飞不期【`一作欺`】前岁尹驻节语依依【`前年春余为河南尹王为少尹`】  

和杨同州寒食干坑防后闻杨工部欲到知予与工部有宿酲  

夜饮归常晩朝眠起更迟举头中酒后引手索茶时拂枕青长袖欹簮白接防宿酲无兴味先是肺神知和刘汝州酬侍中见寄长句因书集贤坊胜事戏而问之  

洛川汝海封畿接履道集贤来往频一复时程虽不逺百余歩地更相亲【`汝去洛程一宿履道集贤两宅相去一百三十歩`】朱门陪宴多投辖青眼留欢任吐茵闻道郡斋还有酒花前月下对何人  

池上二絶  

山僧对棊坐局上竹阴清映竹无人见时闻下子声小娃撑小艇偷采白莲回不解藏踪迹浮萍一道开  

白羽扇  

素是自然色圆因裁制功飒如松起籁飘似鹤翻空盛夏不销雪终年无尽风引秋生手里藏月入懐中麈尾斑非疋蒲葵陋不同何人称相对清瘦白须翁  

五月齐戒罢防彻乐闻韦賔客皇甫郎中饮防亦稀又知欲携酒馔出斋先以长句呈谢  

妓房匣镜满红埃酒库封瓶生緑苔居士尔时缘防戒车公何事亦停杯散斋香火今朝散开素盘筵后日开随意往还君莫怪坐禅僧去饮徒来  

闲园独赏【`因梦得所寄蜂鹤之咏因成此篇以和之`】  

午后郊园静晴来景物新雨添山气色风借水精神永日若为度独逰何所亲仙禽狎君子芳树倚佳人蚁鬬王争肉蜗移舎逐身蝶双知伉俪蜂分见君臣蠢蠕形虽小逍遥性即均不知鹏与鷃相去几微尘  

种栁三咏  

白头种松桂早晩见成林不及栽杨栁眀年便有阴春风为催促副取老人心  

从君种杨栁夹水意如何凖拟三年后青丝拂绿波仍教小楼上对唱栁枝歌  

更想五年后千千条麴尘路傍深映月楼上闇藏春愁杀闲逰客闻歌不见人  

偶吟  

好官病免曾三度散地归休已七年老自退闲非世弃贫防强健是天怜韦荆南去留春服王侍中来乞酒钱便得一年生计足与君美食复甘眠  

池上即事  

移牀避日依松竹解帯当风挂薜萝钿砌池心緑苹合粉开花面白莲多久阴新霁宜丝管苦热初凉入绮罗家醖瓶空人客絶今宵争奈月眀多  

南塘暝兴  

水色昬犹白霞光闇渐无风荷揺破扇波月动连珠蟋蟀啼相应鸳鸯宿不孤小僮频报夜归歩【`一作路`】尚踟蹰  

小宅  

小宅里闾接疎篱鸡犬通渠分南巷水窗借北家风庾信园殊小陶潜屋不丰何劳问寛窄寛窄在心中  

谕亲友  

适情处处皆安乐大抵园林胜市朝烦閙荣华犹易过优闲福禄更难销自怜老大宜疎散却被交亲叹寂寥终日相逢不相见两心相去一何遥  

龙门送别皇甫泽州赴任韦山人南逰  

隼旟归洛知何日鹤驾还嵩莫过春惆怅香山云水冷眀朝便是独逰人  

刘苏州寄酿酒糯米李浙东寄杨栁枝舞衫偶因尝酒试衫輙成长句寄谢之  

栁枝谩蹋试双袖桑落初香尝一杯金屑醅浓吴米酿银泥衫稳越娃裁舞时已觉愁眉展醉后仍教笑口开慙媿故人怜寂寞三千里外寄欢来  

诏授同州刺史病不赴任因咏所懐  

同州慵不去此意复谁知诚爱俸钱厚其如身力衰可怜病判案何似醉吟诗劳逸悬相逺行藏决不疑徒烦人劝諌只合自寻思白髪来无限青山去有期野心惟怕閙家口莫愁饥卖却新昌宅聊充送老资  

寄杨六侍郎【`时杨初授户部予不赴同州`】  

西户最荣君好去左冯虽稳我慵来秋风一筯鲈鱼鲙张翰揺头唤不回  

韦七自太子賔客再除秘书监以长句贺而饯之【`韦往年尝与予同为秘监`】  

离筵莫怆且同欢共贺新恩拜旧官屈就商山伴麋鹿好归芸阁狎鹓鸾落星石上苍苔古画鹤防前白露寒老监姓名应【`一作题`】在壁相思试为拂尘看  

酒熟忆皇甫十  

新酒此时熟故人何日来自从金谷别不见玉山頽疎索栁花盌寂寥荷叶杯今冬问氊帐雪里为谁开九年十一月二十一日感事而作【`其日独逰香山寺`】  

祸福茫茫不可期大都早退似先知当君白首同归日是我青山独往时顾索素琴应不暇忆牵黄犬定难追麒麟作脯龙为醢何似泥中曵尾  

即事重题  

重裘暖帽寛氊履小阁低窗深地炉身稳心安眠未起西京朝士得知无  

将归渭村先寄舎弟  

一年年觉此身衰一日日知前事非咏月嘲风【`一作花`】先要减登山临水亦宜稀子平嫁娶贫中毕元亮田园醉里归为报阿连寒食下与君酿酒扫柴扉  

看嵩洛有叹  

今日看嵩洛回头叹世间荣华急如水忧患大扵山见苦方知乐经忙始爱闲未闻笼里鸟飞出肯飞还  

咏懐  

随缘逐处便安闲不入【`一作住`】朝廷不住【`一作入`】山心似虚舟浮水上身同宿鸟寄林间尚平防嫁了无累冯翊符章封却还【`时阿罗初嫁及同州官吏放归`】处分贫家残活计匹【`一作正`】如身后莫相闗  

咏老赠梦得  

与君俱老也自问老何如眼涩夜先卧头慵朝未梳有时扶杖出尽日闭门居嬾照新磨镜休看小字书情扵故人重迹共少年疎唯是闲谈兴相逢尚有余  

## 御定全唐诗卷四百五十六  

白居易  

从同州刺史改授太子少傅分司  

承华东署三分务履道西池七过春歌酒优防聊卒岁园林萧洒可终身留侯爵秩诚虚贵疏受生涯未苦贫月俸百千官二品朝廷雇我作闲人【`张良疏受并为太子少傅`】奉和裵令公新成午桥荘緑野堂即事  

旧径开桃李新池凿凤皇只添丞相阁不改午桥荘逺处尘埃少闲中日月长青山为外屏緑野是前堂引水多随势栽松不趂行年华玩风景春事看农桑花妬谢家妓兰偷荀令香游丝飘酒席瀑布溅琴牀巢许终身稳萧曹到老忙千年落公便进退处中央【`时裵加中书令`】  

自题小草亭  

新结一茅茨规模俭且卑土堦全垒块山木半留皮隂合连藤架藂香近菊篱壁宜藜杖倚门称荻帘垂窗里  

风清夜檐间月好时留连尝酒客句引坐禅师伴宿双栖鹤扶行一侍儿緑醅量醆饮红稻约升炊龌龊豪家笑酸寒富室欺陶庐闲自爱顔巷陋谁知蝼蚁谋深穴鹪鹩占小枝各随其分足焉用有余为  

自咏  

细故随縁尽衰形具体微鬬闲僧尚閙较瘦鹤犹肥老遣寛裁袜寒教厚絮衣马从衔草展鸡任啄笼飞只要天和在无令物性违自余君莫问何是复何非  

新亭病后独坐招李侍郎公垂  

新亭未有客竟日独何为趂暖泥茶灶防寒夹竹篱头风初定从眼闇欲眀时浅把三分酒闲题数句诗应须置两榻一榻待公垂  

闲卧寄刘同州  

软褥短屏风昬昬醉卧翁鼻香茶熟后腰暖日阳中伴老琴长在迎春酒不空可怜闲气味唯欠与君同  

残酌晩餐  

闲倾残酒后暖拥小炉时舞看新翻曲歌听自作词鱼香肥泼火饭细滑流匙除却慵馋外其余尽不知  

喜见刘同州梦得  

紫绶白髭须同年二老夫论心共牢落见靣且欢娱酒好防来否诗多记得无应须为春草五马少踟蹰  

裵令公席上赠别梦得  

年老官髙多别离转难相见转相思雪销酒尽梁王起便是邹枚分散时  

寻春题诸家园林  

闻健朝朝出乗春处处寻天供闲日月人借好园林渐以狂为态都无闷到心平生身得所未省似而今  

又题一絶  

貌随年老欲何如兴遇春牵尚有余遥见人家花便入不论贵贱与亲疎  

家园三絶  

沧浪峡水子陵滩路逺江深欲去难何似家池通小院卧房阶下插鱼竿  

篱下先生时得醉瓮间吏部暂偷闲何如家醖双鱼榼雪夜花时长在前  

鸳鸯怕捉竟难亲鹦鹉虽笼不着人何似家禽双白鹤闲行一歩亦随身  

老来生计  

老来生计君看取白日逰【`一作闲`】行夜醉吟陶令有田唯种黍邓家无子不留金人间荣耀因缘浅林下幽闲气味深烦虑渐消虚白长一年心胜一年心  

早春题少室东岩  

三十六峰晴雪销岚翠【`一作气`】生月留三夜宿春引四山行逺草初含色寒禽未变声东岩最髙石唯我有题名  

早春即事  

眼重朝眠足头轻宿酒醒阳光满前户雪水半中庭物变随天气春生逐地形北檐梅晩白东防栁先青葱垅抽羊角松巢堕鹤翎老来诗更拙吟罢少人听  

叹【`一作笑`】春风兼赠李二十侍郎二絶  

树根雪尽催花发池岸冰消放草生唯有须霜依旧白春风扵我独无情  

道塲斋戒今初毕酒伴欢娱久不同不把一杯来劝我无情亦得似春风  

春来频与李二賔客郭外同逰因赠长句  

风光引歩酒开顔送老消春嵩洛间朝蹋落花相伴出暮随飞鸟一时还我为病叟诚宜退君是才臣岂合闲可惜济时心力在放教临水复登山  

二月二日  

二月二日新雨晴草芽菜甲一时生轻衫细马春年少十字津头一字行  

奉和令公緑野堂种花  

緑野堂开占物华路人指道令公家令公桃李满天下何用堂前更种花  

清眀日登老君阁望洛城赠韩道士  

风光烟火清眀日歌哭悲欢城市间何事不随东洛水谁家又北邙山中桥车马长无已下渡舟航亦不闲冢墓累累人扰扰辽东怅望鹤飞还  

三月三日  

画堂三月初三日絮扑窗纱燕拂檐莲子数杯尝冷酒柘枝一曲试春衫阶临池面胜看镜户映花藂当下帘指防楼南玩新月玉钩素手两纎纎  

雨中听琴者弹别鹤操  

双鹤分离一何苦连阴雨夜不堪闻莫教迁客孀妻听嗟叹悲啼防【`一作泥`】杀君  

酬郑二司録与李六郎中寒食日相过同宴见赠【`二人并是同年`】  

偶因冷节防嘉賔况是平生心所亲迎接须矜疎传老祗供莫笑阮家贫杯盘狼籍宜侵【`一作亲`】夜风景阑珊欲过春相对喜欢还怅望同年只有此三人  

喜杨六侍御同宿【`一喜下有与字`】  

岸帻静言眀月夜匡牀闲卧落花朝二三月里饶春睡七八年来不早朝浊水清尘难防合髙鹏低鷃各逍遥眼看又上青云去更卜同衾一两宵  

残春咏懐赠杨慕巢侍郎  

位逾三品日【`太子少傅官三品`】年过六旬时【`予今年六十五`】不道官班下其如筋力衰犹怜好风景转重旧亲知少壮难重得欢娱且强为兴来池上酌醉出袖中诗静话开襟久闲吟放醆迟落花无限雪残鬓几多丝莫説伤心事春翁易酒悲  

闲居春尽  

闲泊池舟静掩扉老身慵出客来稀愁应暮雨留教住春被残莺唤遣归揭瓮偷尝新熟酒开箱试着旧生衣冬裘夏葛相催促垂老光阴速似飞  

春尽日天津桥醉吟偶【`一无偶字`】呈李尹侍郎  

宿雨洗天津无泥未有尘初晴迎早夏落照送残春兴发诗随口狂来酒寄身水邉行嵬峨桥上立逡巡疎傅心情老吴公政化新三川徒有主风景属闲人  

池上逐凉二首  

青苔地上消残暑绿树阴前逐晩凉轻屐单衫薄纱帽浅池平岸庳藤牀簮缨怪我情何薄泉石谙君味甚长偏问交亲为老计多言宜静不宜忙  

窗间睡足休髙枕水畔闲【`一作行`】来上小船櫂遣秃头奴子拨茶教纎手侍儿煎门前便是红尘地林外无非赤日天谁信好风清簟上更无一事但翛然  

香山避暑二絶  

六月滩声如猛雨香山楼北畅师房夜深起凭阑干立满耳潺湲满面凉  

纱巾草履竹疎衣晩下香山蹋翠微一路凉风十八里卧乗篮轝睡中归  

老夫  

七八年来逰洛都三分逰伴二分无风前月下花园里处处唯残个老夫世事劳心非富贵人间【`一作生`】实事是欢娱谁能逐我来闲坐时共酣歌倾一壶  

香山下【`一无下字`】卜居  

老须为老计老计在抽簮山下初投足人间久息心乱藤遮石壁絶涧防云林若要深藏处无如此处深  

无长物  

莫讶家居窄无嫌活计贫只缘无长物始得作闲人青竹单牀簟乌纱独幅巾其余皆称是亦足奉吾身宿香山寺酬广陵牛相公见寄【`来诗云唯羡东都白居士月明香积问禅师时牛相三表乞退有诏不许`】  

手札八行诗一篇无由相见但依然君匡圣主方行道我事空王正坐禅支许徒思逰白月夔龙未放下青天应须且为苍生住犹去悬车十四年【`牛相公今年五十七`】  

以诗代书寄户部杨侍郎劝买东邻王家宅  

劝君买取东邻宅与我衡门相并开云映嵩峯当户牖月和伊水入池台林园亦要趂闲置筋力应须及健回莫学因循白賔客欲年六十始归来  

赠谈客  

上客清谈何亹亹幽人闲思自寥寥请君休説长安事膝上风清琴正调  

初入香山院对月【`大和六年秋作`】  

老住香山初到夜秋逢白月正圆时从今便是家山月试问清光知不知  

题龙门堰西涧  

东岸菊丛西岸栁栁阴烟合菊花开一条秋水琉璃色濶狭才容小舫【`一作艇`】回除却悠悠白少傅何人解入此中来  

秋霖中奉裵令公见招早出赴防马上先寄六韵  

雨暗三秋日泥深一尺时老人平旦出自问欲何之不是寻医药非干送别离素书传好语绛帐赴佳期续借桃花马催迎杨栁姬只愁张録事罚我怪来迟  

尝酒听歌招客  

一瓮香【`一作新`】醪新插刍【`一作篘`】双鬟小妓薄能讴管渐好新教得罗绮虽贫免外求世上贪忙不觉苦人间除醉即须愁不知此事君知否君若知时从我逰  

八月三日夜作【`一无夜字`】  

露白月微眀天凉景物清草头珠颗冷楼角玉钩生气爽衣裳健风疎砧杵鸣夜衾香有思秋簟冷无情梦短眠频觉宵长起暂行烛凝临暁影虫怨欲寒声槿老花先尽莲凋子始成四时无了日何用叹衰荣  

病中赠南邻觅酒  

头痛牙疼三日卧妻看煎药婢来扶今朝自校擡头语先问南邻有酒无  

暁眠后寄杨户部  

輭绫腰褥薄緜被凉冷秋天稳暖身一觉晓眠殊有味无因寄与早朝人  

秋雨夜眠  

凉冷三秋夜安闲一老翁卧迟灯灭后睡美雨声中灰宿温瓶火香添暖被笼暁晴寒未起霜叶满阶红  

喜梦得自冯翊归洛兼呈令公  

上客新从左辅回髙阳兴助洛阳才已将四海声名去又占三春风景来甲子等头怜共老文章敌手莫相猜邹枚未用争诗酒且饮梁王贺喜杯  

斋戒满夜戏招梦得  

纱笼灯下道塲前白日持斋夜坐禅无复更思身外事未能全尽世间缘眀朝又拟亲杯酒今夕先闻理管方丈若能来问疾不妨兼有散花天  

和令公问刘賔客归来称意无之作  

水南秋一半风景未萧条皂葢回沙苑蓝轝上洛桥闲尝黄菊酒醉唱紫芝謡称意那劳问请【`平声`】钱不早朝  

酬梦得穷秋夜坐即事见寄  

焰细灯将尽声遥漏正长老人秋向火小女夜缝裳菊悴篱经雨萍销水得霜今冬暖寒酒先拟共君尝偶扵维扬牛相公处觅得筝筝未到先寄诗来走笔戏荅【`来诗云但恐封寄去魔物或惊禅`】  

楚匠饶巧思秦筝多好音如能惠一面何啻直双金玉柱调须品朱弦染要深防教魔女弄不动是禅心  

荅梦得秋庭独坐见赠  

林梢隐映夕阳残庭际萧疎夜气寒霜草欲枯虫思急风枝未定鸟栖难容衰见镜同惆怅身健逢杯且喜欢应是天教相暖热一时垂老与闲官  

长斋月满携酒先与梦得对酌醉中同赴令公之宴戏赠梦得  

斋宫【`一作公`】前日满三旬酒榼今朝一拂尘乗兴还同访戴客解酲仍对姓刘人病心汤沃寒灰活老面花生朽木春若怕平原怪先醉知君未惯吐车茵  

奉酬淮南牛相公思黯见寄二十四韵【`每对双闗分叙两意`】  

白老忘机客牛公济世贤鸥栖心恋水鹏举翅摩天累就优闲【`一作贤`】秩连操造化权贫司甚萧洒荣路自喧阗望苑三千日台阶十五年是人皆弃忘何物不陶甄【`居易三任宫寮皆分司东都扵兹八载思黯出入外内凡十五年皆同平章事`】篮轝逰嵩岭油幢镇海壖竹篙撑钓艇金甲拥楼船雪夜寻僧舎春朝列妓筵长斋俨香火宻宴簇花钿自觉闲胜閙遥知醉笑禅是非分未定防合杳无缘我正思杨府君应望洛川西来风褭褭南去雁连连日落龙门外潮生瓜歩前秋同一时尽月共两乡圎旧眷交欢在新文气调全慙无白雪曲难荅碧云篇金谷诗谁赏芜城赋众传珠应哂鱼目鈆未伏龙泉逺讯【`一作许`】惊魔物深情寄酒钱霜纨一百疋玉柱十三【`思黯逺寄筝来先寄诗云但愁封寄去魔物或惊禅仍与酒资同去`】楚醴来尊里秦声【`一作筝`】送耳邉何时【`一作如`】红烛下相对一陶然  

吴秘监每有美酒独酌独醉但防诗报不以饮招輙此戏酬兼呈梦得  

蓬山仙客下烟霄对酒唯吟独酌謡不怕道狂挥玉爵【`记云饮玉爵者弗挥`】亦曾乗兴解金貂【`吴监前任散骑常侍`】君称名士夸能饮【`王孝伯云但常无事读离骚痛饮即可称名士`】我是愚夫肯【`一作可`】见招【`独酌謡云愚夫子不招`】頼有伯伦为醉伴何愁不解傲松乔  

酬梦得霜夜对月见懐  

凄清冬夜景揺落长年情月帯新霜色碪和逺雁声暖怜炉火近寒觉被衣轻枕上酬佳句诗成梦不成初冬月夜得皇甫泽州手札并诗数篇因遣报书偶题长句  

清泠玉韵两三章落箔银钩七八行心逐报书悬雁足梦寻来路绕羊肠水南地空多眀月山北天寒足早霜【`履道所居在水南泽州在太行之北地也`】最恨泼醅新熟酒迎冬不得共君尝  

雪中酒熟欲携访吴监先寄此诗  

新雪对新酒忆同倾一杯自然须访戴不必待延枚【`雪赋云延枚叟`】陈榻无辞解袁门莫嬾开笙歌与谈笑随事自将来  

酬令公雪中见赠讶不与梦得同相访  

雪似鹅毛飞散乱人披鹤氅立裵回邹生枚叟非无兴唯待梁王召即来  

题酒瓮呈梦得  

若无清酒两三瓮争向白须千万茎麴糵销愁真得力光阴催老苦无情凌烟阁上功无分伏火炉中药未成更拟共君何处去且来同作醉先生  

迂叟  

一辞魏阙就商賔散地闲居八九春初时被目为迂叟近日防呼作隐人冷暖俗情谙世路是非闲论任交亲应须绳墨机闗外安置疎愚钝滞身  

洛下闲居寄山南令狐相公  

已收身向园林下犹寄名扵禄仕间不鍜康弥嬾静无金疎傅更贫闲支分门内余生计谢絶朝中旧往还唯是相君忘未得时思汉水梦巴山  

惜春赠李尹  

春色有时尽公门终日忙两衙但【`平声`】不阙一醉亦何妨芳树花团雪衰翁鬓扑霜知君倚年少未苦惜风光  

对酒劝令公开春逰宴  

时防岁丰无事日功成名遂自由身前头更有忘忧日向上应无快活人自去年来多事故从今日去少交亲宜须数数谋欢防好作开成第二春  

与梦得偶同到敦诗宅感而题壁  

山东才副苍生【`汉书云山东出相`】川上俄惊逝水波履道凄凉新第宅【`敦诗宅在履道修造初成`】宣城零落旧笙歌【`崔家妓乐多归宣州也`】园荒唯有薪堪采门冷兼无雀可罗今日相逢【`一作随`】偶同到伤心不是故经过  

杨六尚书新授东川节度使代妻戏贺兄嫂二絶  

刘纲与妇共升仙弄玉随夫亦上天何似沙哥领崔嫂碧油幢引向东川  

金花银椀饶君【`一作兄`】用罨画罗衣尽【`上声`】嫂裁觅得黔娄为妹壻可能空寄蜀茶来  

闲逰即事  

郊野逰行熟村园次第过蓦山寻浥涧蹋水渡伊河寒食青青草春风瑟瑟波逢人共杯酒随马有笙歌胜事经非少芳辰过亦多还须自知分不老拟如何  

六十六  

七十欠四岁此生那足论毎因悲物故还且喜身存安得头长黒争教眼不昬交防成拱木婢仆见曾孙瘦觉腰金重衰怜雪繁将何理老病应付与空门  

池上早春即事招【`英华作嘲`】梦得  

老更惊年改闲先觉日长晴熏榆荚黒春染栁梢黄云【`一作雪`】破山呈色冰融水放光低平稳舩舫轻暖好衣裳白角三升榼红茵六尺牀偶逰难得伴独醉不成狂我有中心乐君无外事忙经过莫慵嬾相去两三坊  

因梦得题公垂所寄蜡烛因寄公垂  

照梁初日光相似出水新莲豓不如却寄两条君令【`一作领`】取眀年双引入中书【`宰相入朝举双烛余官各一`】  

令公南庄花栁正盛欲偷一赏先寄二篇  

最忆楼花千万朶偏怜堤栁两三株拟提社酒携村妓擅入朱门莫怪无【`映楼桃花拂堤垂栁是荘上最胜絶处故举以为对`】  

可惜亭台闲度日欲偷风景暂逰春只愁花里莺饶舌飞入宫城报主人  

春夜宴席上戏赠裵淄川  

九十不衰真地仙【`裵年九十不衰羸`】六旬犹健亦天怜【`予自谓也`】今年相遇莺花月此夜同欢歌酒筵四座齐声和丝竹两家随分鬭金钿留君到晓无他意圗向君前作少年  

赠梦得  

年颜老少与君同眼未全昬耳未聋放醉卧为春日伴趂欢行入少年丛寻花借马烦川守弄水偷船恼令公闻道洛城人尽怪呼为刘白二狂翁  

晩春欲携酒寻沈四著作先以六韵寄之  

病容衰惨澹芳景晩蹉跎无计留春得争能奈老何篇章慵报荅杯防喜经过顾我酒狂久负君诗债多【`沈前后惠诗十余首春来多醉竟未酬荅今故云尔`】敢辞携緑蚁只愿见青娥最忆阳闗唱真珠一串歌【`沈有讴者善唱西出阳闗无故人词`】  

三月三日祓禊洛濵【`并序　才调集作祓禊日逰扵斗门亭一本无此题序即题也`】  

开成二年三月三日河南尹李待价以人和岁稔将禊扵洛滨前一日启留守裵令公令公眀日召太子少傅白居易太子賔客萧籍李仍叔刘禹锡前中书舎人郑居中国子司业裵恽河南少尹李道枢仓部郎中崔晋司封员外郎张可续【`一作绩`】驾部员外郎卢言虞部员外郎苖愔和州刺史裵俦淄州刺史裵洽检校礼部员外郎杨鲁士四门博士谈謩等一十五人合宴扵舟中由斗亭歴魏堤抵津桥登临沂防自晨及暮簮组交映歌笑间发前水嬉而后妓乐左笔砚而右壶觞望之若仙观者如堵尽风光之赏极逰泛之娱美景良辰赏心乐事尽得扵今日矣若不记録谓洛无人晋公首赋一章铿然玉振頋谓四座继而和之居易举酒抽毫奉十二韵以献【`座上作`】  

三月草萋萋黄莺歇又啼栁桥晴有絮沙路润无泥禊事修初半【`一作毕`】逰人到欲齐金钿耀桃李丝管骇凫鹥转岸回船尾临流簇马蹄閙翻【`一作扵`】扬子渡蹋破魏王堤妓接谢公宴诗陪荀令题舟同李膺泛醴为穆生携水引春心荡花牵醉眼迷尘街从鼓动烟树任鸦栖舞急红腰软【`一作凝`】歌迟翠黛低夜归何用烛新月凤楼西  

同梦得暮春寄贺东西川二杨尚书  

龙节对持真可爱雁行相接更堪夸两川风景同三月千里江山属一家鲁卫定知连气色潘杨亦觉有光华【`予与二公皆忝姻眷`】应怜洛下分司伴冷宴闲逰老看花  

喜小楼西新栁抽条  

一行弱栁前年种数尺柔条今日新渐欲拂他骑马客未多遮得上楼人须教碧玉羞眉黛莫与红桃作麴尘为报金堤千万树饶伊未敢苦争春  

晩春酒醒寻梦得  

料合同惆怅花残酒亦残醉心忘老易醒眼别春难独出虽慵嬾相逢定喜欢还携小蛮去试觅老刘看【`小蛮酒榼名也`】  

感事  

服气崔常侍【`晦叔`】烧丹郑舎人【`居中`】常期生羽翼那忽化灰尘毎遇凄凉事还思潦倒身唯知趂杯酒不解链金银睡适三尸性慵安五藏神无忧亦无喜六十六年春和裵令公南庄絶句【`裵云野人不识中书令唤作陶家与谢家`】  

陶庐僻陋那堪比谢墅幽微不足攀何似嵩峰三十六长随申甫作家山  

宅西有流水墙下构小楼临玩之时颇有幽趣因命歌酒聊以自娱独醉独吟偶题五絶句  

伊水分来不自由无人解爱为谁流家家抛向墙根底唯我栽莲越【`一作起`】小楼  

水色波文何所似麴尘罗帯一条斜莫言罗帯春无主自置楼来属白家  

日水光揺素壁风飘树影拂朱栏皆言此处宜管试奏霓裳一曲看  

霓裳奏【`一作试`】罢唱梁州红袖斜翻翠黛愁应是遥闻胜近听行人欲过尽逥头  

独醉还须得歌舞自娱何必要亲賔当时一部清商乐亦不长将乐外人  

偶作  

篮舁出即忘归舎柴户昏犹未掩闗闻客病时慙体健见人忙处觉心闲清凉秋寺行香去和暖春城拜表还木雁一篇须记取致身才与不才间  

因梦得酬牛相公初到洛中小饮见赠【`时牛相公辞罢扬州节度就拜东都留守`】  

淮南挥手抛红斾洛下回头向白云政事堂中老丞相制科场里旧将军宫城烟月饶全占闗塞风光请半分诗酒放狂犹得在莫欺白叟与刘君  

幽居早秋闲咏  

幽僻嚣尘外清凉水木间卧风秋拂簟歩月夜开闗且得身安泰从他世险艰但休争要路不必入深山轩鹤留何用泉鱼放不还谁人知此味临老十年闲  

和令狐仆射小饮听阮咸  

掩抑复凄清非琴不是筝还弹乐府曲别占阮家名古调何人识初闻满座惊落盘珠歴歴揺佩玉琤琤似劝杯中物如含林下情时移音律改岂是昔时声  

烧药不成命酒独醉  

白髪逢秋王【`去声`】丹砂见火空不能留姹女争免作衰翁頼有杯中绿能为面上红少年心不逺只在半酣中  

送卢郎中赴河东裵令公幕  

别时暮雨洛桥防到日凉风汾水波荀令见君应问我为言秋草闭门多  

送李滁州  

君扵觉路深留意我亦禅门薄致功未悟病时须去病已知空后莫依空白衣卧病【`一作疾`】嵩山下皁葢行春楚水东谁道三年千里别两心同在道场中  

长斋月满寄思黯  

一日不见如三月一月相思如七年似隔山河千里地仍当风雨九秋天眀朝斋满相寻去挈榼抱衾同醉眠  

冬夜对酒寄皇甫十  

霜杀中庭草冰生后院池有风空动树无叶可辞枝十月苦长夜百年强半时新开一瓶酒那得不相思  

岁除夜对酒  

衰翁岁除夜对酒思悠然草白经霜地云黄欲雪天醉依【`乌皆切`】香枕坐慵傍暖炉眠洛下闲来乆眀朝是十年  

## 御定全唐诗卷四百五十七  

白居易  

寄献北都留守裵令公【`并序　今本以序为题此从英华本増`】  

司徒令公分守东洛移镇北都一心勤王三月成政形容盛徳实在歌诗况辱知音敢不先唱輙奉五言四十韵寄献以抒下情  

天上中台正人间一品髙【`中书令上应中台司徒官一品`】休眀值尧舜勲业过萧曹始擅文三防【`进士及第博学制策连登三科`】终兼武六韬动人名赫赫忧国意忉忉荡【`一作伐`】蔡擒封豕【`吴元济也`】平齐斩巨鼇【`李师道也`】两河收土宇四海定波涛宠重移宫籥【`自东都留守授北京留守`】恩新换阃旄保厘东宅静【`周公召公东治洛邑`】守防北门牢晋国封疆阔并州士马豪胡兵惊赤帜邉雁避乌号令下流如水仁霑泽似膏路喧歌五袴军醉感单醪将校森貔武賔僚俨隽髦客无烦夜柝吏不犯秋毫神在台骀助魂亡猃狁逃徳星销彗孛霖雨防腥臊烽戍  

髙临代闗河逺控洮汾云晴【`一作时`】漠漠朔吹冷颾颾豹尾交牙防蚪须捧佩刀通天白犀帯照地紫麟袍羌管吹杨栁燕姬酌蒲萄【`蒲萄酒出太原`】银含凿落醆【`一作线`】金屑琵琶槽遥想从军乐应忘报国劳紫微留【`一作含`】北阙【`中书令即紫微令也`】绿野寄东臯【`绿野堂在东都午桥荘也`】忽忆前时防多慙下客叨清宵陪防话美景从逰遨花月还同赏琴诗雅自操朱弦拂宫征洪笔振风骚近竹开方丈依林架桔橰春池八九曲画舫两三艘径滑苔黏屐潭深水没篙绿丝萦岸栁红粉映楼桃【`皆午桥荘中佳境`】为穆先陈醴【`居易每十斋日在防常防以二勒汤代酒也`】招刘共借糟【`刘梦得也`】舞鬟金翡翠歌颈玉蛴螬盛徳终难过【`一作退`】明时岂易遭公虽慕张范【`张良范蠡`】帝未舎伊臯眷恋心方结踟蹰首已搔鸾皇上寥廓燕雀任蓬蒿欲献文狂简徒烦思郁陶可怜四百字轻重抵鸿毛  

和东川杨慕巢尚书府中独坐感戚在懐见寄十四韵【`慕巢感戚防州弟防逝感已之荣盛有归洛之意故叙而和之也`】  

我是知君者君今意若何穷通时不定苦乐事相和东蜀欢殊渥西江叹逝波只缘荣贵极翻使感伤多行断风惊雁【`慕巢及杨九杨十前年来兄弟三人各在一处`】年侵日下坡片心休惨戚双鬓已蹉跎紫绶黄金印青幢白玉珂老将荣补贴愁用道销磨外府饶杯酒中堂有绮罗应须引满饮何不放狂歌锦水通巴峡香山对洛河将军驰铁马少傅歩铜驼深契怜松竹髙情忆薜萝悬车年甚逺未敢故【`一作放`】相过  

分司洛中多暇数与诸客宴逰醉后狂吟偶成十韵因招梦得賔客兼呈思黯寄章公  

性与时相逺身将世两忘寄名朝士籍寓兴少年场老岂无谈笑贫犹有酒浆随时来伴侣逐日用风光数数逰何爽些些病未妨天教荣启乐人恕接舆狂改业为逋客移家住醉乡不论招梦得兼拟诱奇章要路风波险权门市井忙世间无可恋不是不思量  

小岁日喜谈氏外孙女孩满月  

今旦夫妻喜他人岂得知自嗟生女晩敢讶见孙迟物以稀为贵情因老更慈新年逢吉日满月乞名时【`因名引珠`】桂燎熏花果兰汤洗玉肌懐中有可抱何必是男儿  

闲吟赠皇甫郎中亲家翁【`新与皇甫结姻`】  

谁能嗟叹光阴暮岂得忧愁活计贫忽忽不知头上事时时犹忆眼中人早为良友非交势晩接嘉姻不失亲最喜两家婚嫁毕一时抽得尚平身  

梦得卧病携酒相寻先以此寄  

病来知少客谁可以为娱日晏开门未秋寒有酒无自宜相慰问何必待招呼小疾无妨饮还须挈一壶  

酬思黯戏赠同用狂字  

钟乳三千两金钗十二行妬他心似火欺我鬓如霜【`思黯自夸前后服钟乳三千两甚得力而歌舞之妓颇多来诗谑予羸老故戏荅之`】慰老资歌笑销愁仰酒浆眼看狂不得狂得且须狂  

又戏荅絶句【`来句云不是道公狂不得恨公逢我不教狂`】  

狂夫与我两相忘故态些些亦不妨纵酒放歌聊自乐接舆争解教人狂  

令狐相公与梦得交情素深眷予分亦不浅一闻薨逝相頋然旋有使来得前月未殁之前数日书及诗寄赠梦得哀吟悲叹寄情于诗诗成示予感而继和  

缄题重叠语殷勤存没交亲自此分前月使来犹理命今朝诗到是遗文银钩见晩书无报玉树埋深哭不闻最感一行絶笔字尚言千万乐天君【`令狐与梦得手札后云见乐天君为伸千万之诚也`】  

洛下雪中频与刘李二賔客宴集因寄汴州李尚书  

水南水北雪纷纷雪里欢逰莫厌频日日暗【`一作多`】来唯老病年年少去是交亲碧氊帐暖梅花湿红燎炉香竹叶春今日邹枚俱在洛梁园置酒召何人  

看梦得题荅李侍郎诗诗中有文星之句因戏和之  

看题锦绣报琼瓌俱是人天第一才好遣文星守躔次亦须防有客星来  

闲适  

禄俸优饶官不卑就中闲适是分司风光暖助逰行【`一作人`】处雨雪寒供饮宴时肥马轻裘还且有麤歌薄酒亦相随微躬所要今皆得只是蹉跎得校迟  

戏荅思黯【`思黯有能筝者以此戏之`】  

何时得见十三待取无云有月天愿得金波眀似镜镜中照出月中仙  

酬裵令公赠马相戏【`裵诗云君若有心求逸足我还留意在名姝葢引妾换马戏意亦有所属也`】  

安石风流无奈何欲将赤骥换青娥不辞便送东山去临老何人与唱歌  

新岁赠梦得  

暮齿忽将及同心私自怜渐衰宜减食已喜更加年紫绶行聮袂篮轝出比肩与君同甲子岁酒合谁先  

早春持斋荅皇甫十见赠  

正月晴和风气【`一作景`】新纷纷已有醉逰人帝城花笑长斋客三【`一作二`】十年来负早春  

戏赠梦得兼呈思黯  

霜【`一作双`】鬓莫欺今老矣【`传曰今老矣无能为也`】一杯莫笑更陶然陈郎中处为髙户裵使君前作少年【`陈商郎中酒户涓滴裵洽使君年九十余`】頋我独狂多自哂与君同病最相怜月终斋满谁开素须拟【`一作防`】竒章置一筵  

早春忆逰思黯南荘因寄长句  

南荘胜处心常忆借问轩车早晩逰美景难忘竹廊下好风争奈栁桥头冰消见水多扵地雪霁看山尽入楼若待春深始同赏莺残花落却堪愁  

酬皇甫十早春对雪见赠  

漠漠复雰雰东风散玉尘眀催竹窗暁寒退栁园春緑醖【`一作醑`】香堪忆红炉暖可亲忍心三两日莫作破斋人  

奉和思黯自题南荘见示兼呈梦得  

谢家别墅最新奇山展屏风花夹篱晓月渐沈桥脚底晨光初照屋梁时台头有酒莺呼客水面无尘风洗池除却吟诗两闲客此中情状更谁知  

送蕲春李十九使君赴郡  

可怜官职好文词五十专城未是迟晓日镜前无白髪春风门外有红旗郡中何处堪携酒席上谁人解和诗唯共交亲开口笑知君不及洛阳时  

自题酒库  

野鹤一辞笼虚舟长任风送愁还閙处移老入闲中身更求何事天将富此翁此翁何处富酒库不曽空【`刘仁轨诗云天将富此翁以一醉为富也`】  

寒食日寄杨东川  

不知杨六逢寒食作【`古做字`】底欢娱过此辰兜率寺髙宜望月嘉陵江近好逰春蛮旗似火行随马蜀妓如花坐绕身不使黔娄夫妇看夸张富贵向何人  

醉后听唱桂华曲【`诗云遥知天上桂华孤试问嫦娥更要无月宫幸有闲田地何不中央种两株此曲韵怨切听輙感人故云尔`】  

桂华词意苦丁宁唱到常娥醉便醒此是人间肠断曲莫教不得意人听  

酬梦得以予五月长斋延僧徒絶賔友见戏十韵  

賔客嬾逢迎翛然池馆清檐闲空燕语林静未蝉鸣荤血还【`一作初`】休食杯觞亦罢倾三春多放逸五月暂修行香印朝烟细纱灯夕焰眀交逰诸长老师事古先生【`竺干古先生也`】禅后心弥寂斋来体更轻不唯忘肉味兼拟灭风情防以声闻待难将戏论争虚空若有佛灵运恐先成奉和裵令公三月上已日逰太原龙泉忆去岁禊洛见示之作【`依来体杂言`】  

去岁暮春上已共泛洛水中流今岁暮春上已独立香山下头风光闲寂寂旌斾逺悠悠丞相府归晋国太行山碍并州鹏背负天曵尾云泥不可得同逰  

又和令公新开龙泉晋水二池  

旧有潢汚泊今为白水塘【`诗云方塘含白水`】笙歌闻四面楼阁在中央春变烟波色晴添树木光龙泉信为美莫忘午桥荘  

早夏晓兴赠梦得  

窗眀帘薄透朝光卧整巾簪起下牀背壁灯残经宿焰开箱衣帯隔年香无情亦任他春去不醉争销得昼长一部清商一壶酒与君眀日暖新堂  

春日题乾元寺上方最髙峰亭  

危亭絶顶四无邻见尽三千世界春但觉虚空无障碍不知髙下几由旬回看官路三条线却望都城一片尘賔客暂逰无半日王侯不到便终身始知天造空闲境不为忙人富贵人  

奉和思黯相公以李苏州所寄太湖石奇状絶伦因题二十韵见示兼呈梦得  

错落复崔嵬苍然玉一堆峰骈仙掌出罅坼剑门开峭顶髙危矣盘根下壮哉精神欺竹树气色压亭台隐起磷磷状凝成瑟瑟胚防棱露锋刃清越扣琼瑰岌嶪形将动巍峩势欲摧竒应潜鬼怪灵合蓄云【`一作风`】雷黛润霑新雨斑眀防古苔未曾栖鸟雀不肻染尘埃尖削琅玕笋洼剜玛瑙罍海神移碣石画障簇天台在世为尤物如人负逸才渡江一苇载入洛五丁推出处虽无意升沈亦有媒【`媒为李苏州`】防从水府底置向相庭隈对称吟诗句看宜把酒杯终随金砺用不学玉山頽疎傅心偏爱园公眼屡回共嗟无此分虚管太湖来【`居易与梦得俱典姑苏而不获此石`】  

奉和思黯相公雨后林园四韵见示  

新晴夏景好复此池邉地烟树緑含滋水风清有味便成林下隐都忘门前事骑吏引归轩始知身富贵晩夏闲居絶无賔客欲寻梦得先寄此诗  

鱼笋朝餐饱蕉纱暑服轻欲为窗下寝先倚水邉行晴引鹤双舞秋生蝉一声无人解相访有酒共谁倾老更谙时事闲多见物情只应刘与白二叟自相迎  

寄李蕲州  

下车书奏龚黄课动笔诗传鲍谢风江郡讴謡夸杜母洛城【`一作阳`】欢防忆车公笛愁春尽梅花里簟冷秋生薤叶中【`蕲州出好笛并薤叶簟`】不道蕲州歌酒少使君难称与谁同  

酬思黯相公晩夏雨后感秋见赠  

暮去朝来无歇期炎凉闇向雨中移夜长祗合愁人觉秋冷先应瘦客知两幅彩笺挥逸翰一声寒玉振清辞无忧无病身荣贵何故沈吟亦感时  

久雨闲闷对酒偶吟  

凄凄苦雨暗铜駞嫋嫋凉风起漕【`在到切`】河自夏及秋晴日少从朝至暮闷时多鹭临池立窥鱼笱隼傍林飞拂雀罗頼有杯中神圣物百忧无奈十分何  

雨后秋凉  

夜来秋雨后秋气飒然新团扇先辞手生衣不着身更添砧引思难与簟相亲此境谁偏觉贫闲老瘦人  

酬梦得早秋夜对月见寄  

吾衰寡情趣君病懒经过其奈西楼上新秋眀月何庭芜凄白露池色澹金波况是初长夜东城砧杵多  

题谢公东山障子  

贤愚共在浮生内贵贱同趍羣动间多见忙时已衰病少闻健日肻休闲鹰饥受緤从难退鹤老乗轩亦不还唯有风流谢安石拂衣携妓入东山  

谢杨东川寄衣服  

年年衰老交逰少处处萧条书信稀唯有巢兄不相忘春茶未断寄秋衣  

咏懐寄皇甫朗之  

老大多情足往还招僧待客夜开闗学调气后衰中健不用心来閙处闲养病未能辞薄俸忘名何必入深山与君别有相知分同置身扵木雁间  

东城晩归  

一条卭杖悬榼双角吴童控马衔晩入东城谁识我短靴低帽白蕉衫  

与梦得沽酒闲饮且约后期  

少时犹不忧生计老后谁能惜酒钱共把十千沽一斗相看七十欠三年闲徴雅令穷经史醉听清吟胜管更待菊黄家醖熟共君一醉一陶然  

与牛家妓乐雨后合宴  

玉管清声旖旎翠钗红袖坐参差两家合奏洞房夜八月连阴秋雨时歌脸有情凝睇久舞腰无力转帬迟人间欢乐无过此上界西方即不知  

和杨六尚书喜两弟汉公转吴兴鲁士赐章服命賔开宴用庆恩荣赋长句见示  

华筵贺客日纷纷剑外欢娱洛下闻朱绂宠光新照地彤襜喜气逺凌云荣聮花蕚诗难和乐助埙箎酒易醺感羡料应知我意今生此事不如君  

自咏  

须白面微红醺醺半醉中百年随手过万事转头空卧疾瘦居士行歌狂老翁仍闻好事者将我画屏风梦得相过援琴命酒因弹秋思偶咏所懐兼寄继之待价二相府  

闲居静侣偶相招小饮初酣琴欲调我正风前防秋思君应天上听云韶【`云韶雅曲上多与宰相同听之`】时和始见陶钧力物遂方知盛圣朝双凤栖梧鱼在藻飞沈随分各逍遥  

九月八日酬皇甫十见赠  

君方对酒缀诗章我正持斋坐道场处处追逰虽不去时时吟咏亦无妨霜蓬旧鬓三分白露菊新花一半黄惆怅东篱不同醉陶家眀日是重阳  

慕巢尚书书云室人欲为置【`一作买`】一歌者非所安也以诗相报因而和之  

东川巳过二三春南国须求一两人富贵大都多老大欢娱太半为亲賔如愁翠黛应堪重买笑黄金莫诉贫他日相逢一杯酒尊前还要落梁尘  

杪秋独夜  

无限少年非我伴可怜清夜与谁同欢娱牢落中心少亲故凋零四面空红叶树飘风起后白须人立月眀中前头更有萧条物老菊衰兰三两丛  

凭李睦州访徐凝山人【`凝即睦州之民也`】  

郡守轻诗客乡人薄钓翁解怜徐处士唯有李郎中  

苏州故吏  

江南故吏别来久今日池邉识我无不独使君头似雪华亭鹤死白莲枯【`莲鹤皆苏州同来`】  

得杨湖州书颇夸抚民接賔纵酒题诗因以絶句戏之  

岂独爱民兼爱客不唯能饮又能文白苹洲上春传语栁使君输杨使君  

天宫【`一作官`】阁秋晴晩望  

洛城秋霁后梵阁暮登时此日风烟好今秋节迟霞光红泛豓树影碧参差莫虑言归晩牛家有宿期  

酬梦得暮秋晴夜对月相忆  

霁月光如练盈庭复满池秋深无热后夜浅未寒时露叶团荒菊风枝落病梨相思懒相访应是各年衰同梦得和思黯见赠来诗中先叙三人同防之欢次有叹髪渐衰嫌孙子催老之意因酬【`一作继`】妍唱兼吟鄙懐  

醉伴腾腾白与刘何朝何夕不同逰留连灯下眀犹饮断送尊前倒即休催老莫嫌孙稚长加年须喜鬓毛秋教他伯道争存活无子无孙亦白头  

听歌  

管妙清歌入云老人合眼醉醺醺诚知不及当年听犹觉闻时胜不闻  

三年冬随事铺设小堂寝处稍似稳暖因念衰病偶吟所懐  

小宅非全陋中堂不甚卑聊堪防亲族足以贮妻儿暖帐迎冬设温炉向夜施裘新青兎褐褥软白猨皮似鹿眠深草如鸡宿稳枝逐身安枕席随事有屏帷病致衰残早贫营活计迟由来蚕老后方是茧成时  

初冬即事呈梦得  

青氊帐暖喜微雪红地炉深宜早寒走笔小诗能和否泼醅新酒试尝看僧来乞食因留宿客到开尊便共欢临老交亲零落尽希君恕我取人寛  

自罢河南已换七尹每一入府怅然旧逰因宿内防偶题西壁兼呈韦尹常侍  

每日河南府依然似到家杯尝七尹酒【`七官酒味不同备尝之矣`】树看十年花【`即府中新果园`】且健须欢喜虽衰莫叹嗟迎门无故吏侍坐有新娃暖阁谋宵宴寒庭放晩衙主人留宿定一任夕阳斜  

天寒晩起引酌咏懐寄许州王尚书汝州李常侍  

叶覆冰池雪满山日髙慵起未开闗寒来更亦无过醉老后何由可得闲四海故交唯许汝十年贫健是樊蛮相思莫忘樱桃防一放狂歌一破顔【`樱桃花时数与许汝二君欢防甚乐`】  

四年春  

栁梢黄嫩草芽新又入开成第四春近日放慵多不出少年嫌老可相亲分司吉傅频过舎致仕崔卿拟卜邻时辈推迁年事到往还多是白头人  

白髪  

白髪生来三十年而今须鬓尽皤然歌吟终日如狂叟衰疾多时似瘦仙八戒夜持香火印三光【`一作元`】朝念蘂珠篇其余便被春收拾不作闲逰即醉眠  

追欢偶作  

追欢逐乐少闲时补贴【`一作帖`】平生得事迟何处花开曾后看谁家酒熟不先知石楼月下吹芦管金谷风前舞栁枝十听春啼变莺舌三嫌老丑换蛾眉乐天一过难知分犹自咨嗟两鬓丝【`芦管栁枝已下皆十年来洛中之事`】  

公垂尚书以白马见寄光洁稳善以诗谢之  

翩翩白马称金羁领缀银花尾曳丝毛色鲜眀人尽爱性灵驯善主偏知免将妾换慙来处试使奴牵欲上时不蹶不惊行歩稳最宜山简醉中骑  

西楼独立  

身着白衣头似雪时时醉立小楼中路人回顾应相怪十一年来见此翁  

书事咏懐  

官俸将生计虽贫岂敢嫌金多输陆贾酒足胜陶潜【`陶潜诗云常苦酒不足`】牀暖僧敷坐楼晴妓卷帘日遭斋破用【`毎月常持十斋`】春赖闰加添【`是年闰正月也`】老向欢弥切狂扵饮不防十年闲未足亦恐渉无厌  

酬梦得比萱草见赠【`来篇云唯君比萱草相见可忘忧`】  

杜康能散闷萱草解忘忧借问萱逢杜何如白见刘老衰胜少夭闲乐笑忙愁试问同年内何人得白头  

问皇甫十  

苦乐心由我穷通命任他坐倾张翰酒行唱接舆歌荣盛傍看好优闲自适多知君能断事胜负两如何  

早春独登天宫阁【`一作阙`】  

天宫日暖阁门开独上迎春饮一杯无限逰人遥怪我縁何最老最先来  

送苏州李使君赴郡二絶句  

忆抛印绶辞吴郡衰病当时已有余今日贺君兼自喜八回看换旧铜鱼【`予自罢苏州及兹换八刺史也`】  

馆娃宫深春日长【`馆娃宫今灵岩寺也`】乌鹊桥髙秋夜凉【`乌鹊桥在苏州南门`】风月不知人世变奉君直似奉吴王  

长洲曲新词  

茂苑绮罗佳丽地女湖桃李豓阳时心奴已死胡容老后辈风流是阿谁  

忆江南词三首【`此曲亦名谢秋娘毎首五句`】  

江南好风景旧曽谙日出江花红胜火春来江水緑如蓝能不忆江南  

江南忆最忆是杭州山寺月中寻桂子郡亭枕上看潮头何日更重逰  

江南忆其次忆吴宫吴酒一杯春竹叶吴娃双舞醉芙蓉早晩复相逢  

## 御定全唐诗卷四百五十八  

白居易  

病中诗十五首【`并序`】  

开成已未岁余蒲柳之年六十有八冬十月甲寅旦始得风痹之疾体瘝【`音闗`】目左足不支葢老病相乗时而至耳余早栖心释梵浪迹老庄因疾观身果有所得何则外形骸而内忘忧恚先禅观而后顺医治旬月以还厥疾少间杜门髙枕澹然安闲吟讽兴来亦不能遏因成十五首题为病中诗且贻所知兼用自广昔刘公干病漳浦谢康乐卧临川咸有篇章抒咏其志今引而序之者虑不知我者或加诮焉  

初病风  

六十八衰翁乗衰百疾攻朽株难免蠧空穴易来风肘痹宜生柳头旋剧转蓬恬然不动处虚白在胷中  

枕上作  

风疾侵凌临老头血凝筋滞不调柔甘从此后支离卧赖是从前烂漫游廻思往事纷如梦转觉余生杳若浮浩气自能充静室惊飇何必荡虚舟腹空先进松花酒膝冷重装桂布裘若问乐天忧病否乐天知命了无忧  

荅闲上人来问因何风疾  

一牀方丈向阳开劳动文殊问疾来欲界凡夫何足道四禅天始免风灾【`色界四天初禅具三灾二禅无火灾三禅无水灾四禅无风灾`】  

病中五絶句  

世间生老病相随此事心中久自知今日行年将七十犹须慙媿病来迟  

方寸成灰鬓作丝假如强健亦何为家无忧累身无事正是安闲好病时  

李君墓上松应拱元相池头竹尽枯多幸乐天今始病不知合要苦治无【`李元皆予执友也杓直少予八岁即世巳九年微之少予七年薨已八年矣今予始病得非幸乎`】  

目昏思【`一作畏`】寝即安眠足软妨行便坐禅身作医王心是药不劳和扁到门前  

交亲不要苦相忧亦拟时时强出游但有心情何用脚陆乘肩轝水乗舟  

送嵩客  

登山临水分无期泉石烟霞今属谁君到嵩阳吟此句与教二【`一作三`】十六峰知  

罢炙  

病身佛説将何喻变灭须臾岂不闻莫遣净【`一作浮`】名知【`一作和`】我笑休将火艾炙浮云【`杂摩经云是身如浮云须臾变灭也`】  

卖骆马  

五年花下醉骑行临卖回头嘶一声项籍顾骓犹解叹乐天别骆岂无情  

别柳枝  

两枝杨柳小楼中嫋嫋多年伴醉翁明日【`一作白`】放归归去后世间应不要春风  

就暖偶酌戏诸诗酒旧侣  

低屏软褥卧藤牀舁向前轩就日阳一足任他为外物三杯自要沃中肠头风若见诗应愈齿折仍夸笑不妨细酌徐吟犹得在旧逰未必便相忘  

岁暮呈思黯相公皇甫朗之及梦得尚书  

岁暮皤然一老夫十分流軰九分无莫嫌身病人扶侍犹胜无身可遣扶  

自解  

房传往世为禅客【`世传房太尉前生为禅僧与娄师德友善慕其为人故今生有娄之遗风也`】王道前生应画师【`王右丞诗云宿世是词客前身应画师`】我亦定中观宿命多生债负是歌诗不然何故狂吟咏病后多于未病时  

岁暮病懐赠梦得【`时与梦得同患足疾`】  

十年四海故交亲零落惟残两病身共遣数竒从是命同教歩蹇有何因眼随老减嫌长夜体待阳舒望早春新乐堂前旧池上相过亦不要他人  

雪后过集贤裵令公旧宅有感  

梁王捐馆后枚叟过门时有泪人还泣无情雪不知台亭防尽在賔客散何之唯有萧条雁时来下故池  

酬梦得贫居咏懐见赠  

岁隂生计两蹉跎相顾悠悠醉且歌厨冷难防乌止屋【`诗云瞻乌爰止于谁之屋言乌多止富家之屋也`】门闲可与雀张罗病添荘舄吟声苦贫欠韩康药债多日望挥金贺新命【`来萹云若有金挥胜二疎`】俸钱依旧又如何【`时梦得罢賔客除秘监禄俸畧同故云`】  

酬梦得见喜疾瘳  

暖卧摩绵褥晨【`一作寒`】倾药酒螺昏昏布裘底病醉睡相和末疾徒云尔【`传云风滛末疾末谓四肢`】余年有防何须知差与否相去校无多  

夜闻筝中弹潇湘送神曲感旧  

缥缈巫山女归来七八年殷勤湘水曲防在十三苦调吟还出深情咽不传万重云水思今夜月明前  

感苏州旧舫  

画梁朽折红窗破独立池边尽日看守得苏州船舫烂此身争合不衰残  

感旧石上字  

闲拨行寻旧池幽情徃事复谁知太湖石上镌三字十五年前陈结之  

见敏中初到邠宁秋日登城楼诗诗中颇多乡思因以寄和【`从殿中侍御出副邠宁`】  

想尔到邉头萧条正值秋二年贫御史八月古邠州丝管闻虽乐风沙见亦愁望乡心若苦不用数登楼  

斋戒  

每因斋戒防荤腥渐觉尘劳染爱轻六贼定知无气色三尸应恨少恩情酒魔降伏终须尽诗债填还亦欲平从此始堪为弟子竺干师是古先生  

戏礼经老僧  

香火一炉灯一醆白头夜礼佛名经何年饮着声闻酒直到如今醉未醒  

近见慕巢尚书诗中屡有叹老思退之意又于洛下新置郊居然宠寄方深归心大速因以长句戏而谕之  

近见诗中叹白发遥知阃外忆东都烟霞偷眼窥来乆富贵黏身摆得无新置林园犹濩落未终婚嫁且踟蹰应须待到悬车岁然后东归伴老夫  

对镜偶吟赠张道士抱元  

闲来对镜自思量年貎衰残分所当白发万茎何所怪丹砂一粒不曽尝眼昏乆被书料理肺渇多因酒损伤今日逢师虽已晩枕中治老有何方  

病入新正  

枕上惊新岁花前念旧欢是身老所逼非意病相干风月情犹在杯觞兴渐【`一作又`】阑便休心未伏更试一春看  

卧疾来早晚  

卧疾来早晚悬悬将十旬婢能寻本草犬不吠医人酒瓮全生醭歌筵半委尘风光还欲好争向枕前春  

强起迎春戏寄思黯  

杖策人扶废病身晴和强起一迎春他时蹇跛纵行得笑杀平原楼上人  

梦得前所酬篇有链尽美少年之句因思往事兼咏今懐重以长句答之  

链尽少年成白首忆初相识到今朝昔饶春桂长先折今伴寒松取【`一作最`】后凋【`昔登科第梦得多居先今同暮年洛下为老伴`】生事纵贫犹可过风情虽老未全销声华宠命人皆得若个如君厯七朝【`梦得贞元中及今凡仕七朝也`】  

病后寒食  

故纱绛帐旧青氊药酒醺醺引醉眠斗擞弊袍春晚后摩挲病脚日阳前行无筋力寻山水坐少精神听管抛掷风光负寒食曽来未省似今年  

老病相仍以诗自解  

荣枯忧喜与彭殇都是人间戏一场虫臂鼠肝犹不怪鸡肤鹤发复何伤昨因风发甘长往今遇阳和又小康【`春暖来风痹稍退也`】还似逺行装束了迟廻且住亦何妨  

皇甫郎中亲家翁赴任绛州宴送出城赠别  

慕贤入室交先定结援通家好复成新妇不嫌贫活计娇孙同慰老心情洛桥歌酒今朝散绛路风烟防日行欲识离羣相恋意为君扶病出都城  

春暖  

风痹宜和暖春来脚较轻莺防花下立鹤引水边行发少嫌巾重顔衰讶镜明不论亲与故自亦昧平生  

残春晚起伴客笑谈  

掩户下帘朝睡足一声黄鸟报残春披衣岸帻日髙起两角青衣扶老身防杖强行过里巷引杯闲酌伴亲賔莫言病后妨谈笑犹恐多于不病人  

送唐州崔使君侍亲赴任  

连持使莭歴専城独贺崔侯最庆荣乌府一抛霜简去朱轮四从板舆行【`崔郎中从殿中连典四郡皆侍亲赴任`】发时止许沙鸥送到日方乗竹马迎唯虑郡斋宾友少数杯春酒共谁倾  

春晚咏懐赠皇甫朗之  

艳阳时节又蹉跎迟暮光隂复若何一岁平分春日少百年通计老时多多中更被愁牵引少处兼遭病折磨赖有销忧治闷药君家浓酎我狂歌  

春尽日宴罢感事独吟【`开成五年三月三十日作`】  

五年三月今朝尽客散筵空独掩扉病共乐天相伴住春随樊子一时归闲听莺语移时立思逐杨花触处飞金带缒腰衫委地年年衰瘦不胜衣  

病中辱崔宣城长句见寄兼有觥绮之赠因以四韵总而酬之  

刘祯病发经春卧谢朓诗来尽日吟三道旧夸收片玉【`昔予考制茦崔君登科也`】一章新喜获双金信题霞绮缄情重酒试银觥表分深科第门生满霄汉岁寒少得似君心前有别杨柳枝絶句梦得继和云春尽絮飞防不得随风好去落谁家又复戏答  

柳老春深日又斜任他飞向别人家谁能更学孩童戏寻逐春风捉柳花  

池上早夏  

水积春塘晚隂交夏木繁舟船如野渡篱落似江村静拂琴牀席香开酒库门慵闲无一事时防小娇孙谈氏外孙生三日喜是男偶吟成篇兼戏呈梦得  

玉芽珠颗小男儿罗荐兰汤浴罢时芣苢春来盈女手梧桐老去长孙枝庆传媒氏燕先贺喜报谈家乌预知明日贫翁具鸡黍应须酬赛引雏诗【`前年谈氏外孙女初生梦得有贺诗云从此引鸳雏今幸是男前言似有徴故云`】  

开成大行皇帝挽歌词四首奉敕撰进  

御宇恢皇化传家叶至公华夷臣妾内尧舜弟兄中制度移民俗文章变国风开成与贞观实录事多同晏驾辞双阙灵仪出九衢上云归碧落下席葬苍梧蓂晚余尧厯龟新啓夏图三朝聫棣蕚从古帝王无严恭七月礼哀恸万人心地感胜秋气天愁结夕隂鼎湖龙渐逺蒙汜日初沉唯有云韶乐长防治世音化成同轨表清平恩结连枝感圣明帝与九龄虽吉梦山呼万岁是虚声月低仪仗辞兰路风引笳箫入柏城老病龙髯攀不及东周退傅最伤情  

时热少客因咏所懐  

冠心多懒逢迎兴渐防况当时热甚幸遇客来稀湿洒池边地凉开竹下扉露牀青篾簟风架白蕉衣院静防僧宿楼空放妓归衰残强欢宴此事乆知非  

宣州崔大夫阁老忽以近诗数十首见示吟讽之下窃有所喜因成长句寄题郡斋  

谢晖殁吟声寝郡阁寥寥笔砚闲无复新诗题壁上虚教逺岫列窗间【`谢宣城郡内诗云窗中列逺岫`】忽惊歌雪今朝至必恐文星昨夜还再喜宣城章句动飞觞遥贺敬亭山【`谢又有题敬亭山诗竝见文选中`】  

足疾  

足疾无加亦不瘳绵春歴夏复经秋开顔且酌尊中酒代歩多乘池上舟幸有眼前衣食在兼无身后子孙忧应须学取陶彭泽但委心形任去防  

晩池泛舟遇景成咏赠吕处士  

岸浅桥平池面寛飘然轻櫂泛澄澜风宜扇引开懐入树爱舟行仰卧看别境客稀知不易能诗人少咏应难唯怜吕叟时相伴同把磻溪旧钓竿  

梦防之  

夜来携手梦同游晨起盈巾泪莫收漳浦老身三度病咸阳草树【`一作宿草`】八廻秋君埋泉下泥销骨我寄人间雪满头阿衞韩郎相次去夜台茫昧得知不【`阿卫防之小男韩郎微之爱壻`】  

感秋咏意  

炎凉迁次速如飞又脱生衣着熟衣绕壁闇蛩无限思恋巢寒燕未能归湏知流軰年年失莫叹衰容日日非旧语相传聊自慰世间七十老人稀  

老病幽独偶吟所懐  

眼渐昏昏耳渐聋满头霜雪半身风已将身出浮云外【`维摩经云是身如浮云也`】犹寄形于逆旅中觞咏罢来賔阁闭笙歌散后妓房空世縁俗念消除尽别是人间清浄翁和杨尚书罢相后夏日游永安水亭兼招本曹杨侍郎同行  

道行无喜退无忧舒卷如云得自由良冶动时为哲匠巨川济了作虚舟竹亭隂合偏宜夏水槛风凉不待秋遥爱翩翩双紫鳯入同官署出同逰  

在家出家  

衣食支吾婚嫁毕从今家事不相仍夜眠身是投林鸟朝饭心同乞食僧清唳数声松下鹤寒光一防竹间灯中宵入定跏趺坐女唤妻呼多不应  

夜凉  

露白风清庭户凉老人先着夹衣裳舞腰歌袖抛何处唯对无琴一张  

继之尚书自余病来寄遗非一又防览醉吟先生传题诗以美之今以此篇用伸酬谢  

衰残与世日相疎惠好唯君分有余茶药赠多因病乆衣裳寄早及寒初【`所寄赠之物皆及时`】交情郑重金相似诗韵清锵玉不如醉傅狂言人尽笑独知我者是尚书  

五年秋病后独宿香山寺三絶句  

经年不到龙门寺今夜何人知我情还向畅师房里宿新秋月色旧滩声  

饮徒歌伴今何在雨散云飞尽不回从此香山风月夜祗应长是一身来  

石盆泉畔石楼头十二年来昼夜逰更过今年年七十假如无病亦宜休  

题香山新经堂招僧  

烟满秋堂月满庭香花漠漠磬泠泠谁能来此寻真谛白老新开一藏经  

偶题邓公【`公即给事中珽之子也饥穷老病退居此村`】  

偶因携酒寻村客聊复回车访薜萝且值雪寒相慰问不妨春暖更经过翁居山下年空老我得人间事校多一种共翁头似雪翁无衣食自【`一作又`】如何  

早入皇城赠王防守仆射  

津桥残月晓沈沈风露凄清禁署深城柳宫槐谩揺落悲愁不到贵人心  

寄题庐山旧草堂兼呈二林寺道侣  

三十年前草堂主而今虽在鬓如丝登山寻水应无力不似江州司马时渐伏酒魔休放醉犹残口业未抛诗君行过到鑪峰下为报东林长老知【`此诗凭钱知进侍御往题草堂中也`】  

改业  

先生老去饮无兴居士病来闲有余犹觉醉吟多放逸不如禅定更清虚【`予先有醉吟先生传今故云`】柘枝紫袖教丸药羯鼓苍头遣种蔬却被山僧戏相问一时改业意何如  

山下防别佛光和尚  

劳师送我下山行此别何人识此情我已七旬师九十当知后防在他生  

山中五絶句【`游嵩阳见五物各有所感感兴不同随兴而吟因成五絶`】岭上云  

岭上白云朝未散田中青麦旱将枯自生自灭【`一作减`】成何事能逐东风作雨无  

石上苔  

漠漠斑斑石上苔幽芳静绿絶纎埃路傍凡草荣遭遇曽得七香车辗来  

林下樗  

香檀文桂苦雕镌生理何曽得自全知我无材老樗否一枝不损尽天年  

涧中鱼  

海水桑田欲变时风涛翻覆沸天池鲸吞蛟鬭波成血深涧游鱼乐不知  

洞中蝙蝠  

千年鼠化白蝙蝠黒洞深藏避网罗逺害全身诚得计一生幽暗又如何  

自戏三絶句【`闲卧独吟无人酬和聊假身心相戏往复偶成三章`】  

心问身  

心问身云何泰然严冬暖被日髙眠放君快活知恩否不早朝来十一年  

身报心  

心是身王身是宫君今居在我宫中是君家舍君须爱何事论恩自说功  

心重答身  

因我疎慵休罢早遣君安乐岁时多世间老苦人何限不放君闲奈我何  

防昌元年春五絶句  

病后喜过刘家【`一作梦得`】  

忽忆前年初病后此生甘分不衔杯谁能料得今春事又向刘家饮酒来  

赠举之仆射【`今春与仆射三为寒食之会`】  

鸡毬粥屡开筵谈笑讴吟间管一月三回寒食防春光应不负今年  

卢尹贺梦得防中作  

病闻川守贺筵开起伴尚书饮一杯任意少年长笑我老人自覔老人来  

题朗之槐亭  

春风可惜无多日家醖唯残软半瓶犹望君归同一醉篮舁早晚入槐亭  

劝梦得酒  

谁人功画麒麟阁何【`一作酒`】客新投魑魅乡两处荣枯君莫问残春更醉两三场  

过裵令公宅二絶句【`裵令公在日常同听杨柳枝歌每遇雪天无非招宴二物如故因成感情`】  

风吹杨柳出墙枝忆得同欢共醉时每到集贤坊地【`一作北`】过不曽一度不低眉  

梁王旧馆雪蒙蒙愁杀邹枚二老翁【`此句兼属梦得`】假使明朝深一尺亦无人到兔园中  

百日假满少傅官停自喜言懐  

长吿今朝满十旬从兹萧洒便终身老嫌手重抛牙笏病喜头轻换角巾疎傅不朝悬组绶尚平无累毕婚姻人言世事何时了我是人间事了人  

早热  

畏景又加旱火云殊未收篱暄饥有雀池涸渴无鸥岸帻头仍痛褰裳汗亦流若为当此日迁客向炎州【`时杨李二相各贬潮韶`】  

题崔少尹上林坊新居  

坊静居新深且幽【`一作深居新且幽`】忽疑缩地到沧洲宅东篱缺嵩峰出堂后池【`一作门`】开洛水流髙下三层盘野径防洄十里泛渔舟若能为客烹鸡黍愿伴田苏日日游  

新涧亭  

烟萝初合涧新开闲上西亭日防回老病归山应未得且移泉石就身来  

对酒有懐寄李十九郎中  

往年江外抛桃叶【`结之也`】去岁楼中别柳枝【`樊蛮也`】寂寞春来一杯酒此情唯有李君知吟君旧句情难忘风月何时是尽时【`李君甞有悼故妓诗云直应人世无风月始是心中忘却时今故云`】  

杨六尚书频寄新诗诗中多有思闲相就之志因书鄙意报而谕之  

君年殊未及悬车未合将闲逐老夫身健正宜金印绶位髙方称白髭须若论尘事何由了但问云心自在无进退是非俱是梦丘中阙下亦何殊  

偶吟自慰兼呈梦得【`予与梦得甲子同今俱七十`】  

且喜同年满七旬莫嫌衰病莫嫌贫已为海内有名客又占世间长命人耳里声闻新将相眼前失尽故交亲尊荣富夀难兼得闲坐思量最要身  

寄潮州杨继之  

相府潮阳俱梦中梦中何者是穷通他时事过方应悟不独荣空辱亦空  

雪暮偶与梦得同致仕裵賔客王尚书饮  

黄昏惨惨雪霏霏白首相欢醉不归四个老人三百岁【`裵年九十余王八十余予与梦得俱七十合三百余岁可谓希有之防也`】人间此防亦应稀雪朝乘兴欲诣李司徒防守先以五韵戏之  

夜寒生酒思晓雪引诗情热饮一两醆冷吟三五声铺花怜地冻销玉畏天晴好拂乌巾出宜披鹤氅行梁园应有兴何不召邹生  

赠思黯【`前以履道新小滩诗寄思黯报章云请向归仁砌下看思黯归仁宅亦有小滩`】  

为怜清浅爱潺湲一日三回到水边若道归仁滩更好主人何故别三年  

听歌六絶句  

听都子歌【`词云试问嫦娥更要无`】  

都子新歌有性灵一声格转已堪听更听唱到嫦娥字犹有樊家旧典型  

乐世【`一名六么`】  

管急【`一作丝`】繁拍渐稠緑腰宛转曲终头诚知乐世声声乐老病人听未免愁  

水调【`第五徧乃五言调调韵最切`】  

五言一徧最殷勤调少情多似有因不防当时翻曲意此声肠防为何人  

想夫怜【`王维右丞词云秦川一半夕阳开此句尤佳`】  

玉管朱莫急催容听歌送十分杯长爱夫怜第二句请君重唱夕阳开  

何满子【`开元中沧洲有歌者何满子临刑进此曲以赎死上竟不免`】  

世传满子是人名临就刑时曲始成一曲四调【`一作词`】歌八叠从头便是防肠声  

离别难【`一下有词字`】  

绿杨陌上送行人马去车回一望尘不觉别时红泪尽归来无泪可【`一作更`】霑巾  

闲乐  

坐安卧稳舆【`仄声`】平肩倚杖披衫绕四边空腹三杯卯后酒曲肱一觉醉中眠更无忙苦吟闲乐恐是人间自在天  

## 御定全唐诗卷四百五十九  

白居易  

立秋夕凉风忽至炎暑稍消即事咏懐寄汴州节度使李二十尚书  

嫋嫋檐树动好风西南来红缸霏微灭碧幌飘飖开披襟有余凉拂簟无纎埃但喜烦暑退不惜光隂催河秋稍清浅月午方裵囘或行或坐卧体适心悠哉美人在浚都旌旗绕楼台虽非沧溟阻难见如蓬莱蝉迎节又换雁送书未回君位日宠重我年日摧頽无因风月下一举平生【`一作与共持`】杯  

开成二年夏闻新蝉赠梦得【`十年来常与梦得索居同在洛下毎闻蝉多有寄答今喜以此篇唱之`】  

十载与君别常感新蝉鸣今年共君听同在洛阳城噪处知林静闻时觉景清凉风忽嫋嫋秋思先秋生残槿花边立老槐隂下行虽无索居恨还动长年情且喜未  

聋耳年年闻此声  

题牛相公归仁里宅新成小滩  

平生见流水见此转防连况此朱门内君家新引泉伊流决一带洛石砌千拳与君三伏月满耳作潺湲深处碧磷磷浅处清溅溅碕岸束呜【`一作鸣`】咽沙汀散沦涟翻浪雪不尽澄波空共鲜两岸滪口一泊潇湘天曽作天南客漂流六七年何山不倚杖何水不停船巴峡声心里松江色眼前今朝小滩上能不思悠然  

春日闲居三首  

陶云爱吾庐吾亦爱吾屋屋中有琴书聊以慰幽独是时三月半花落庭芜绿舍上晨鸠鸣窗间春睡足睡足起闲坐景晏方栉沐今日非十斋庖童馈鱼肉饥来恣餐歠冷热随所欲饱竟快搔爬筋骸无检束岂徒畅肢体兼欲遗耳目便可傲松乔何假杯中渌  

广池春水平羣鱼恣游泳新林绿隂成众鸟欣相鸣【`叶韵`】时我亦潇洒适无累与病鱼鸟人则殊同归于遂性缅思山梁雉时哉感孔圣圣人不得所慨然叹时命我今对鳞羽取乐成謡咏得所仍得时吾生一何幸  

劳者不觉歌歌其劳苦事逸者不觉歌歌其逸乐意问我逸如何闲居多兴味问我乐如何闲官少忧累又问俸厚薄百千随月至又问年防何七十行欠二所得皆过望省躬良可媿马闲无羁绊鹤老有禄位设自化为工优饶只如是安得不歌咏黙黙受天赐  

小阁闲坐  

阁前竹萧萧阁下水潺潺拂簟卷帘坐清风生其间静闻新蝉鸣逺见飞鸟还但有巾挂壁而无客叩闗二踈返故里四老归旧山吾亦适所愿求闲而得闲  

游平泉宴浥涧宿香山石楼赠座客  

逸少集兰亭季伦宴金谷金谷太繁华兰亭阙丝竹何如今日防浥涧平泉曲杯酒与管贫中随分足紫鲜林笋嫩红润园桃熟采摘助盘筵芳滋盈口腹闲吟暮云碧醉借春草绿舞妙豓流风歌清叩寒玉古诗惜昼短劝我令秉烛是夜勿言归相携石楼宿  

池上幽境  

褭褭过水桥微微入林路幽境深谁知老身闲独歩行行何所爱遇物自成趣平滑青盘石低密绿隂树石上一素琴树下双草屦此是荣先生坐禅三乐处  

夏日闲放  

时暑不出门亦无賔客至静室深下帘小庭新扫地褰裳复岸帻闲傲得自恣朝景枕簟清乗凉一觉睡午餐何所有鱼肉一两味夏服亦无多蕉纱三五事资身既给足长【`音丈`】物徒烦费若比箪瓢人吾今太富贵  

和思黯居守独饮偶醉见示六韵时梦得和篇先成颇为丽絶因添两韵继而美之  

宫漏滴渐阑城乌啼复歇此时若不醉争柰千门月主人中夜起【`一作坐`】妓烛前罗列歌袂黙收声舞鬟低赴节吟玉柱品酒透金杯热朱顔忽已清奏犹未阕妍词黯先唱逸韵刘继发铿然双雅音金石相磨戛  

和梦得洛中早春见赠七韵  

众皆赏春色君独怜春意春意竟如何老夫知此味烛余减夜漏衾暖添朝睡恬和台上风虚润池边地开迟花养豓语懒莺含思似讶隔年斋如劝迎春醉何日同宴游心期二月二【`此日出斋故云`】  

樱桃花下有感而作【`开成三年春季美周賔客南池者`】  

蔼蔼美周宅樱繁春日斜一为洛下客十见池上花烂漫岂无意为君占年【`一作物`】华风光饶此树歌舞胜诸家失尽白头伴长成红粉娃停杯两相顾堪喜亦堪嗟【`白头伴红粉娃皆有所属`】  

洗竹  

布裘寒拥颈氊履温承足独立冰池前乆看洗霜竹先除老且病次去纎而曲剪弃犹可怜琅玕十余束青青复籊籊颇异凡草木依然若有情回头语僮仆小者截鱼竿大者编茅屋勿作篲与箕而令粪土辱  

新沐浴  

形适外无恙心恬内无忧夜来新沐浴肌发舒且柔寛裁夹乌帽厚絮长白裘裘温裹我足帽暖覆我头先进酒一杯次举粥一瓯半酣半饱时四体春悠悠是月岁隂暮惨冽天地愁白日冷无光黄河冻不流何处征戍行何人覉旅游穷途絶粮客寒狱无灯囚劳生彼何苦遂性我何优抚心但自媿孰知其所由  

三年除夜  

晰晰燎火光氲氲腊酒香嗤嗤童稚戏迢迢岁夜长堂上书帐前长防合成行以我年最长次第来称觞七十期渐近万縁心已忘不唯少欢乐兼亦无悲伤素屛居士青衣侍孟光夫妻老相对各坐一绳牀【`顾虎头画维摩居士图白衣素屛也`】  

自题小园  

不鬭门馆华不鬭林园大但鬭为主人一坐十余载回看甲乙第列在都城内素垣夹朱门蔼蔼遥相对主人安在哉富贵去不回池乃为鱼凿林乃为禽栽何如小园主拄杖闲即来亲賔有时防琴酒连夜开以此聊自足不羡大池台  

病中宴坐  

有酒病不饮有诗慵不吟头【`平声`】罢垂钩手痹休援琴竟日悄无事所居闲且深外安支离体中养希夷心窗户纳秋景竹木澄夕隂宴坐小池畔清风时动襟  

戒药  

促促急景中蠢蠢防尘里生涯有分限爱恋无终巳早夭羡中年中年羡暮齿暮齿又贪生服食求不死朝吞太阳精夕吸秋石髄徼福反成灾药误者多矣以之资嗜欲又望延甲子天人隂隲间亦恐无此理域中有真道所说不如此后身始身存吾闻诸老氏  

赠梦得  

前日君家饮昨日王家宴今日过我庐三日三防面当歌聊自放对酒交相劝为我尽一杯与君发三愿一愿世清平二愿身强健三愿临老头与君数相见  

逸老【`荘子云劳我以生逸我以老息我以死也`】  

白日下骎骎青天髙浩浩人生在其中适时即为好劳我以少壮息我以衰老顺之多吉夀违之或凶夭我初五十八息老虽非早一闲十三年所得亦不少况加禄仕后衣食常温饱又从风疾来女嫁男婚了胷中一无事浩气凝襟抱飘若云信风乐于鱼在藻桑榆坐巳暮钟漏行将晓皤然七十翁亦足称夀考筋骸本非实一束芭蕉草眷属偶相依一夕同栖鸟去何有顾恋住亦无忧恼生死尚复然其余安足道是故临老心然合造  

遇物感兴因示子弟  

圣择狂夫言俗信老人语我有老狂词听之吾语汝吾观器用中劒锐锋多伤吾观形骸内骨劲【`一作劲骨`】齿先亡寄言处世者不可苦刚强龟性愚且善鸠心钝无恶人贱拾支牀鹘欺擒暖脚寄言立身者不得全柔弱彼固【`一作因`】罹祸难此未免忧患【`平声`】于何保终吉强弱刚柔间上遵周孔训旁鉴老荘言不唯鞭其后亦要轭其先  

首夏南池独酌  

春尽杂英歇夏初芳草深薫风自南至吹我池上林緑苹散还合頳鲤跳复沈新叶有佳色残莺犹好音依然谢家物池酌对风琴慙无康乐作秉笔思沉吟境胜才思劣诗成不称心  

官俸初罢亲故见忧以诗谕之  

七年为少傅品髙俸不薄乗轩已多慙况是一病鹤又及悬车岁筋力转衰弱岂以贫是忧尚为名所缚今春始病免缨组初摆落蜩甲有何知云心无所着囷中残旧谷可备岁饥恶园中多新蔬未至食藜藿不求安师卜不问陈生药但对丘中琴时开池上酌信风舟不系掉尾鱼方乐亲友不我知而忧我寂寞【`安与陈皆洛下艺术精者`】  

闲居偶吟招郑庶子皇甫郎中  

自哂此迂叟少迂老更迂家计不一问园林聊自娱竹间琴一张池上酒一壶更无俗物到但与秋光俱古石苍错落新泉碧萦纡焉用车马客即此是吾徒犹有所思人各在城一隅杳然爱不见搔首方踟蹰晏风韵逺子真云貌孤诚知厌朝市何必忆江湖能来小涧上一听潺湲无  

亭西墙下伊渠水中置石激流潺湲成韵颇有幽趣以诗记之  

嵌巉嵩石峭皎洁伊流清立为逺峰势激作寒玉声夹岸罗密树面滩开小亭忽疑严子濑流入洛阳城是时羣动息风静防月明髙枕夜悄悄满耳秋泠泠终日临大道何人知此情此情茍自惬亦不要人听  

闲题家池寄王屋张道士  

有石白磷磷有水清潺潺有叟头似雪婆娑乎其间进不趋要路退不入深山深山太濩落要路多险艰不如家池上乐逸无忧患有食适吾口有酒吾顔恍惚游醉乡希夷造关五千言下【`一作不`】悟十二年来闲富者我不顾贵者我不攀唯有天坛子时来一往还  

李卢二中丞各创山居俱夸胜絶然去城稍逺来往颇劳居新泉实在宇下偶题十五韵聊戏二君  

龙门苍石壁【`李所有也`】浥涧碧潭水【`卢所有也`】各在一山隅迢遥【`一作迢`】防十里清镜碧屛风惜哉信为美爱而不得见亦与无相似闻君每去来矻矻事行李脂辖复裹粮心力颇劳止未如吾舍下石与泉甚迩凿凿复溅溅昼夜流不已洛石千万拳衬波铺锦绮海珉一两片激濑含宫徴绿宜春濯足浄可朝潄齿绕砌紫鳞游拂帘白鸟起何言履道叟便是沧浪子君若趁归程请君先到此愿以潺湲声洗君尘土耳  

北窗竹石【`一作石竹`】  

一片瑟瑟石数竿青青竹向我如有情依然看不足况临北窗【`一作檐`】下复近西塘曲筠风散余清苔雨含微緑有妻亦衰老无子方防独莫掩夜窗扉共渠相伴宿  

饮后戏示弟子  

吾为尔先生尔为吾弟子孔门有遗训复坐吾吿尔先生馔酒食弟子服劳止孝敬不在他在兹而已矣欲我少忧愁欲我多欢喜无如醖好酒酒须多且防旨即賔可防多即罍不耻吾更有一言尔宜听入耳人老多忧贫人病多忧死我今虽老病所忧不在此忧在半酣时尊空座客起  

闲坐看书贻诸少年  

雨砌长寒芜风庭落秋果窗间有闲叟尽日看书坐书中见往事歴歴知福祸多取终厚亡疾驱必先堕劝君少干名名为锢身鏁劝君少求利利是焚身火我心知已乆吾道无不可所以雀罗门不能寂寞我  

梦上山【`时足疾未平`】  

夜梦上嵩山独携藜杖出千岩与万壑游览皆周毕梦中足不病健似少年日既悟神返初依然旧形质始知形神内形病神无疾形神两是幻梦寐【`一作悟`】俱非实昼行虽蹇涩夜歩颇安逸昼夜既平分其间何得失  

对酒闲吟赠同老者  

人生七十稀我年幸过之逺行将尽路【`一作路尽`】春梦欲觉时家事口不问世名心不思老既不足叹病亦不能治扶持仰婢仆将养信妻儿饥饱进退食寒暄加减衣声妓放郑衞裘马脱轻肥百事尽除去尚余酒与诗兴来吟一篇吟罢酒一巵不独适情性兼用扶衰羸云液洒六腑阳和生四肢于中我自乐此外吾不知寄问同老者舍此将安归莫学蓬心叟胷中残是非  

晚起闲行  

皤然一老子拥裘仍隐几坐穏夜忘眠卧安朝不起起来无可作闭目时叩齿静对铜炉香暖潄银瓶水午斋何俭洁饼与蔬而己西寺讲楞伽闲行一随喜  

香山居士写真诗【`并序`】  

元和五年予为左拾遗翰林学士奉诏写真于集贤殿御书院时年三十七会昌二年罢太子少傅为白衣居士又写真于香山寺藏经堂时年七十一前后相望殆将三纪观今照昔慨然自叹者乆之形容非一世事防变因题六十字以写所懐  

昔作少学士图形入集贤今为老居士写貌寄香山鹤毳变发鸡肤换朱顔前形与后貌相去三十年勿叹韶华子俄成皤叟仙请看东海水亦变作桑田  

二年三月五日斋毕开素当食偶吟赠妻农郡君  

睡足肢体畅晨起开中堂初旭泛帘幕微风拂衣裳二婢扶盥栉双童舁簟牀庭东有茂树其下多隂凉前月事斋戒昨日散道塲以我乆蔬素加笾仍异粮鲂鳞白如雪蒸炙加桂姜稻饭红似花调沃新酪浆佐以脯醢味间之椒薤芳老怜口尚美病喜鼻闻香娇騃三四孙索哺绕我旁山妻未举案馋叟已先尝忆同牢初家贫共糟糠今食且如此何必烹猪羊况观姻族间夫妻半存亡偕老不易得白头何足伤食罢酒一杯醉饱吟又狂缅想梁髙士乐道喜文章徒夸五噫作不解赠孟光  

不出门  

弥月不出门永日无来賔食饱更拂牀睡觉一嚬伸轻箑白鸟羽新簟青箭筠方寸方丈室空然两无尘披衣腰不带散发头不巾袒跣北窗下葛天之遗民一日亦自足况得以终身不知天壤内目我为何人  

感旧【`并序`】  

故李侍郎杓直长庆元年春薨元相公防之太和六年秋薨崔侍郎晦叔太和七年夏薨刘尚书梦得会昌二年秋薨四君子予之执友也二十年间凋零共尽唯予衰病至今独存因咏悲懐题为感旧  

晦叔坟荒草已陈梦得墓湿土犹新微之捐馆将一纪杓直归丘二十春城中虽有故第宅庭芜园废生荆榛箧中亦有旧书札纸穿字蠧成灰尘平生定交取人窄屈指相知唯五人四人先去我在后一枝蒲柳衰残身岂无晩岁新相识相识面亲心不亲人生莫羡苦长命命长感旧多悲辛  

送毛仙翁【`江州司马时作`】  

仙翁已得道混迹寻岩泉肌肤冰雪莹衣服云霞鲜绀发丝竝致龆容花共妍方瞳防漆髙歩凌非【`一作飞`】烟防见桑海变莫知龟鹤年所憇九清外所游五岳巅轩昊旧为侣松乔难比肩每嗟人世人役役如狂颠孰能脱羁鞅尽遭名利牵貌随岁律换神逐光隂迁唯余负忧谴顦顇湓江壖衰鬓忽霜白愁肠如火煎覉旅坐多感裵囘私自怜晴眺五老峰玉洞多神仙何当悯湮厄授道安虚孱我师惠然来论道穷重浩荡八溟阔志泰心超然形骸既无束得丧亦都捐岂识椿菌异那知鹏鷃悬丹华既相付促景定当延功曷可报感极惟勤拳霓旌不肯驻又归武夷川语罢倐然别孤鹤升遥天赋诗叙明徳永续歩虚篇  

逹哉乐天行【`一作健哉乐天行`】  

逹哉逹哉白乐天分司东都十三年七旬才满冠已挂半禄未及车先悬或伴游客春行乐或随山僧夜坐禅二年忘却问家事门庭多草厨少烟庖童朝吿盐米尽侍婢暮诉衣裳穿妻孥不恱甥侄闷而我醉卧方陶然起来与尔画生计薄产处置有后先先卖南坊十畆园次卖东都五顷田然后兼卖所居宅髣髴获缗二三千半与尔充衣食费半与吾供酒肉钱吾今已年七十一眼昏须白头风【`平声`】但恐此钱用不尽即先朝露归夜泉未归且住亦不恶饥餐乐饮安稳眠死生无可无不可逹哉逹哉白乐天【`此卷自此首以上俱题作半格诗`】  

春池闲泛  

绿塘新水平红槛小舟轻解缆随风去开襟信意行浅怜清演漾深爱绿澄白扑柳飞絮红浮桃落英古文科斗出新叶剪刀生树集莺朋友云行雁弟兄飞沈皆适性酣咏自怡情花助银杯气【`一作器`】松添玉轸声鱼跳何事乐鸥起复谁惊莫唱沧浪曲无尘可濯缨  

池上寓兴二絶  

濠梁荘惠谩相争未必人情知物情獭捕鱼来鱼跃出此非鱼乐是鱼惊  

水浅鱼稀白鹭饥劳心瞪目待鱼时外容闲暇中心苦似是而非谁得知  

宴后题府中水堂赠卢尹中丞【`昔予为尹日创造之`】  

水斋岁乆渐荒芜自媿甘棠无一株新酒客来方宴饮旧堂主在重欢娱莫言杨柳枝空老【`府妓有歌杨柳枝曲者因以名焉`】直致樱桃树已枯【`府西有樱桃防因树为名今树亦枯也`】从我到君十一尹相看自置府来无【`自予罢后至中丞凡十一尹也`】  

和敏中洛下即事【`时敏中为殿中分司`】  

昨日池塘春草生阿连新有好诗成花园到处莺呼入骢马游时客避行水暖鱼多似南国人稀尘少胜西京洛中佳境应无限若欲谙知问老兄  

送敏中新授户部员外郎西归  

千里归程三伏天官新身健马翩翩行冲赤日加餐饭上到青云稳着鞭长庆老郎惟我在客曹故事望君传前鸿后雁行难续相去迢迢二十年【`长庆初予为主客郎中知制诰迁中书舎人去今二十一年也`】  

南侍御以石相赠助成水声因以絶句谢之  

泉石磷磷声似琴闲眠静听洗尘心莫轻两片青苔石一夜潺湲直万金  

闲居自题戏招宿客  

水畔竹林边闲居二十年健常携酒出病即掩门眠解绶收朝佩褰裳出野屏除身外物摆落世间縁报曙窗何早知秋簟最先微风深树里斜日小楼前渠口添新石篱根写乱泉欲招同宿客谁解爱潺湲【`西亭墙下泉石有声`】李防守相公见过池上泛舟举酒话及翰林旧事因成四韵以献之  

引櫂寻池岸移尊就菊丛何言济川后相访钓中白首故情在青云往事空同时六学士五相一渔翁  

闰九月九日独饮  

黄花丛畔绿尊前犹有些些旧管偶遇闰秋重九日东篱独酌一陶然自从九月持斋戒不醉重阳十五年览卢子防侍御旧诗多与防之唱和感今伤昔因赠子防题于卷后  

早闻元九咏君诗恨与卢君相识迟今日逢君开旧卷卷中多道赠防之相看掩泪情难説别有伤心事岂知闻道咸阳坟上树已抽三丈白杨枝  

寒亭防客  

今朝闲坐石亭中炉火销残尊又空冷落若为防客住冰池霜竹雪髯翁  

新小滩  

石浅沙平流水寒水边斜挿一渔竿江南客见生乡思道似严陵七里滩  

和李中丞与李给事山居雪夜同宿小酌  

宪府触邪峩豸角璅闱駮正犯龙鳞【`二人当官盛事为时所称也`】那知近地斋居【`一作名`】客忽作深山同宿人一醆寒灯云外夜数杯温酎雪中春林泉莫作多时计諌猎登封忆旧臣  

履道西门二首  

履道西门有居池塘竹树绕吾庐豪华肥壮虽无分饱温安闲即有余行灶朝香炊早饭小园春暖掇新蔬夷齐黄绮夸芝蕨比我盘飱恐不如  

履道西门独掩扉官休病退客来稀亦知轩冕荣堪恋其奈田园老合归跛鼈难随骐骥足伤禽莫趁鳯凰飞世间认得身人少今我虽愚亦庶防  

偶吟  

人生变改故无穷昔是朝官今野翁乆寄形于朱紫内渐抽身入蕙荷中【`荷衣蕙带是楚词也`】无情水任方圆器不系舟随去住风犹有鲈鱼莼菜兴来春或拟往江东  

雪夜小饮赠梦得  

同为懒慢园林客共对萧条雨雪天小酌酒廵销永夜大开笑口送残年乆将时背成遗老多被人呼作散仙呼作仙应有以曽看东海变桑田  

岁暮夜长病中灯下闻卢尹夜宴以诗戏之且为来日张本也  

荣閙兴多嫌昼短衰闲睡少觉明迟当君秉烛衔杯夜是我停飱【`一作灯`】服药时枕上愁吟堪发病府中欢笑胜寻医明朝强出须谋乐不拟车公更拟【`一作防`】谁  

病中数会张道士见讥以此荅之  

亦知数出妨将息不可端居守寂寥病即药窗眠尽日兴来酒席坐通宵贤人易狎须勤饮姹女难禁莫慢烧张道士输白道士一杯沆便逍遥  

卯饮  

短屏风掩卧牀头乌帽青氊白防裘卯饮一杯眠一觉世间何事不悠悠  

寄题余杭郡楼兼呈裵使君  

官歴二十政宦游三十秋江山与风月最忆是杭州北郭沙堤尾西湖【`一作潮`】石岸头緑觞春送客红烛夜回舟不敢言遗爱空知念旧游凭君吟此句题向望涛楼杨六尚书防太湖石在洛下借置庭中因对举杯寄赠絶句  

借君片石意何如置向庭中慰索居每就玉山倾一醉兴来如对醉尚书  

喜入新年自咏【`时年七十一`】  

白须如雪五朝臣又值新正第七旬老过占他蓝尾酒病余收得到头身销磨岁月成髙位比类时流是幸人大厯年中骑竹马防人得见会昌春  

滩声  

碧玉班班沙歴歴清流决决响泠泠自从造得滩声后玉管朱弦可要听  

题石泉  

殷勤傍石绕泉行不说何人知我情渐恐耳聋兼眼闇听泉看石不分明  

送王卿使君赴任苏州因思花迎新使感旧游寄题郡中木兰西院一别【`一无此二字`】  

一别苏州十八载时光人事随年改不论竹马尽成人亦恐桑田半为海莺入故宫含意思花迎新使生光彩为报江山风月知至今白使君犹在  

出斋日喜皇甫十早访  

三旬斋满欲衔杯平旦敲门门未开除却朗之携一榼的应不是别人来  

会昌二年春题池西小楼  

花边春水水边楼一坐经今四十秋望月桥倾三遍换采莲破五回修园林一半成乔木邻里三分作白头苏李防随烛灭陈樊漂泊逐萍流【`苏庶子李中丞道枢及陈樊二妓十余年皆楼中歌酒中伴或殁或散独予在焉`】虽贫眼下无妨乐纵病心中不与愁自笑灵光岿然在春来游得且须游  

酬南洛阳早春见赠  

物华春意尚迟回赖有东风昼夜催寒缒柳腰收未得暖熏花口噤初开【`古诗云口噤不能`】欲披云雾聫襟去先喜琼琚入袖来乆病长斋诗老退争禁年少洛阳才  

对新家醖翫自种花  

香麴亲看造芳丛手自栽迎春报酒熟垂老看花开红蜡半含萼绿油新酦醅玲珑五六树防两三杯恐有狂风起愁无好客来独酣还独语待取月明回  

携酒往朗之荘居同饮  

慵中又少经过处别后都无劝酒人不挈一壶相就醉若为将老度残春  

以诗代书酬慕巢尚书见寄【`慕巢书中颇切归休结侣之意故以此答`】  

书意诗情不偶然苦【`一作若`】云梦想在林泉愿为愚谷烟霞侣恩结空门香火縁每媿尚书情眷眷自怜居士病绵绵不知待得心期否老校于君六七年  

春尽日  

芳景销残暑气生感时思事坐含情无人开口共谁语有酒回头还自倾醉对数丛红芍药渇尝一盌绿昌明【`蜀茶之名也`】春归似【`一作自`】遣莺防语好住园林两三声  

招山僧  

能入城中乞食否莫辞尘土汚袈裟欲知住处东城下绕竹泉声是白家  

夏日与闲禅师林下避暑  

洛景城【`一作落景城`】西尘土红伴僧闲坐竹泉东緑萝潭上不见日白石滩边长有风热恼【`一作熟閙`】渐知随念尽清凉常愿与人同每因毒暑悲亲故多在炎方瘴海中【`是岁潮韶等郡皆有亲友谪居`】  

题新涧亭兼酬寄朝中亲故见赠  

何处披襟风快哉一亭临涧四门开金章紫绶辞腰去白石清泉就眼来自得所宜还独乐各行其志莫相咍禽鱼出得池笼后纵有人呼可更回  

病中看经赠诸道侣  

右眼昏花左足风金篦石水用无功【`金篦刮眼病见湼槃经磁石水治风见外方`】不如回念三乘乐便得浮生百病空无子同居草庵下【`见法华经`】有妻偕老道塲中何烦更请僧为侣月上新归伴【`一作侍`】病翁【`时适谈氏女子自太原初归维摩诘有女名月上也`】  

游丰乐招提佛光三寺  

竹鞋葵扇白绡巾林野为家云是身山寺每游多寄宿都城暂出即经旬汉容黄绮为逋客尧放巢由作外臣昨日制书临郡县不该【`一作谈`】愚谷醉乡人  

醉中得上都亲友书以予停俸多时忧问贫乏偶乘酒兴咏而报之  

头白醉昏昏狂歌秋复春一生躭酒客五度弃官人【`苏州刑部侍郎河南尹同州刺史太子少傅皆以病免也`】异世陶元亮前生刘伯伦卧将琴作枕行以锸随身岁要衣三对年支谷一囷园葵烹佐饭林【`一作秋`】叶扫添薪没齿甘蔬食揺头谢缙绅自能抛爵禄终不恼交亲但得杯中渌从生甑上尘烦君问生计忧醒不忧贫  

池畔逐凉  

风清泉冷竹修修三伏炎天凉似秋黄犬引迎骑马客青衣扶下钓鱼舟衰容自觉宜闲坐蹇歩谁能更逺游料得此身终老处只应林下与滩头  

池鹤八絶句【`池上有鹤介然不羣鸟鸢鸡鹅次第嘲噪诸禽似有所诮鹤亦时复一鸣予非冶长不通其意因戏与赠荅以意斟酌之聊亦自取笑耳`】  

鸡赠鹤  

一声警露君能薄五徳司晨我用多不防悠悠时俗士重君轻我意如何  

鹤荅鸡  

尔争伉俪泥中鬬吾整羽仪松上栖不可遣他天下眼却轻野鹤重家鸡  

乌赠鹤  

与君白黒大分明纵不相亲莫见轻我每夜啼君怨别玉徽琴里忝同声【`琴曲有乌夜啼别鹤怨`】  

鹤荅乌  

吾爱栖云上华表汝多攫肉下田中吾音中羽汝声角琴曲虽同调不同【`别鹤怨在羽调夜乌啼在角调`】  

鸢赠鹤  

君夸名鹤我名鸢君呌闻天我戾天更有与君相似处饥来一种啄腥羶  

鹤荅鸢  

无妨自是莫相非清浊髙低各有归鸾鹤羣中彩云里防时曽见喘鸢飞  

鹅赠鹤  

君因风送【`一作起`】入青云我被人驱向鸭羣雪颈霜毛红网掌请看何处不如君  

鹤荅鹅  

右军殁后欲何依只合随鸡逐鸭飞未必牺牲及吾軰大都我瘦胜君肥  

谈氏小外孙玉童  

外翁七十孙三岁笑指琴书欲遣传自念老夫今耄矣因思稚子更茫然中郎余庆【`一作祚`】钟羊祜子幼能文似马迁才与不才争料得东牀空后且娇怜【`谈氏初逝`】  

送后集往庐山东林寺兼寄云臯上人  

后集寄将何处去故山迢递在匡庐旧僧独有云臯在三二年来不得书别后道情添防许老来筋力又何如来生縁防非逺彼此年过七十余  

客有说【`客即李浙东也所説不能具録其事`】  

近有人从海上回海山深处见楼台中有仙龛虚一室多传此待乐天来  

荅客说  

吾学空门非学仙恐君此说是虗传海山不是吾归处归即应归兜率天【`予晚年结弥勒上生业故云`】  

哭刘尚书梦得二首  

四海齐名白与刘百年交分两绸缪同贫同病退闲日一死一生临老头杯酒英雄君与操【`曹公曰天下英雄唯使君与操耳`】  

文章防婉我知丘【`仲尼云后世知丘者春秋又云春秋之防防而婉也`】贤豪虽殁精灵在应共防之地下游  

今日哭君吾道孤寝门泪满白髭须不知箭折弓何用兼恐唇亡齿亦枯窅窅穷泉埋寳玉骎骎落景挂桑榆夜台暮齿期非逺但问前头相见无  

## 御定全唐诗卷四百六十  

白居易  

昨日复今辰  

昨日复今辰悠悠七十春所经多故处却想似前身散秩优游老闲居净洁【`一作清浄`】贫螺杯中有物鹤氅上无尘解佩收朝带抽簮换野巾风仪与名号别是一生人  

病疮  

门有医来往庭无客送迎病销谈笑兴老足叹嗟声鹤伴临池立人扶下砌行脚疮春防酒那得有心情  

游赵村杏花【`一无游字`】  

赵村红杏每年开十五年来看防回七十三人难再到今春来是别花来  

刑部尚书致仕  

十五年来洛下居道縁俗累两何如迷路心回因向佛宦途事了是悬车全家遁世曽无闷半俸资身亦有余  

唯是名衔人不会毘耶长者白尚书  

初致仕后戏酬留守牛相公并呈分司诸寮友  

南北东西无所羁挂冠自在胜分司探花尝酒多先到拜表行香尽不知炮笋烹鱼饱飱后拥袍枕臂醉眼时报君一语君应笑兼亦无心羡保厘  

问诸亲友  

七十人难到过三更较稀占花租野寺定酒典朝衣趁醉春多出贪欢夜未归不知亲故口道我是耶非  

戏问牛司徒  

抖擞尘缨捋白须半酣扶起问司徒不知诏下悬车后醉舞狂歌有例无  

不与老为期  

不与老为期因何两丝才应免夭促便已及衰羸昨夜梦何在明朝身不知百忧非我所三乐是吾师闭目常闲坐低头每静思存神机虑息养气语言迟行亦携诗箧眠多枕酒巵自慙无一事少有不安时  

开龙门八节石滩诗二首【`并序`】  

东都龙门潭之南有八节滩九峭石筏过此例及破伤舟人檝师推挽束缚大寒之月躶跣水中饥冻有声闻于终夜予甞有愿力及则救之会昌四年有悲智僧道遇适同发心经营开凿贫者出力仁者施财于戏从古有碍之险未来无穷之苦忽乎一旦尽除去之兹吾所用适愿快心拔苦施乐者耳岂独以功徳福报为意哉因作二诗刻题石上以其地属寺事因僧故多引僧言见志  

铁凿金锤殷若雷八滩九石劒棱摧竹篙桂檝飞如箭百筏千艘鱼贯来振锡导师凭众力挥金退傅施家财他时相逐西方去莫虑尘沙路不开  

七十三翁旦暮身誓开险路作通津夜舟过此无倾覆朝胫从今免苦辛十里叱滩变河汉八寒隂狱化阳春【`八寒地狱见佛名及湼槃经故以八节滩为比`】我身虽殁心长在闇施慈悲与后人  

闲坐  

婆娑放鸡犬嬉戏任儿童闲坐槐隂下开襟向晩风沤麻池水里晒枣日阳中人物何相称居然田舍翁  

酬寄牛相公同宿话旧劝酒见赠  

每来政事堂中宿共忆华阳观里时日暮独归愁米尽泥深同出借驴骑交游今日唯残我富贵当年更有谁彼此相看头雪白一杯可合重推辞  

道场独坐  

整顿衣巾拂净牀一瓶秋水一炉香不论烦恼先须去直到菩提亦拟忘朝谒乆停收劒佩宴游渐罢废壶觞世间无用残年处祗合逍遥坐道场  

偶作寄朗之  

歴想为官日无如刺史时欢娱接賔客饱暖及妻儿自到东都后安闲更得宜分司胜刺史仕胜分司何况园林下欣然得朗之仰名同旧识为乐即新知有雪先相访无花不作期鬬醲干酿酒夸妙细吟诗里巷千来往都门五别离岐分两回首书到一开睂叶落槐亭院冰生竹阁池雀罗谁问讯鹤氅罢追随身与心俱病容将力共哀老来多健忘唯不忘相思  

狂吟七言十四韵  

亦知世是休明世自想身非富贵身但恐人间为长物不如林下作遗民游依二室成三友住近双林当四邻性海澄渟平少浪心田洒扫浄无尘香山闲宿一千夜梓泽连游十六春是客相逢皆故旧无僧每见不殷勤药停有喜闲销疾金尽无忧醉忘贫补绽衣裳媿妻女支持酒肉赖交亲俸随日计钱盈贯禄逐年支粟满囷【`尚书仕请半俸百斛亦五十千岁给禄粟二千可为`】洛堰鱼鲜供取足游村果熟馈争新诗章人与传千首夀命天教过七旬防检一生徼幸事东都除我更无人  

喜裵涛使君携诗见访醉中戏赠  

忽闻扣户醉吟声不觉停杯倒屣迎共放诗狂同酒癖与君别是一亲情  

得潮州杨相公继之书并诗以此寄之  

诗情书意两殷勤来自天南瘴海濵初覩银钩还启齿细吟琼什欲霑巾鳯池隔絶三千里蜗舎沈十五春唯有新昌故园月至今分照两乡人【`鳯池属杨相也蜗舍自谓也`】  

宿府池西亭  

池上平桥桥下亭夜深睡觉上桥行白头老尹重来宿十五年前旧月明  

闲眠  

暖牀斜卧日曛腰一觉闲眠百病销尽日一餐茶两碗更无所要到明朝  

杨柳枝词【`云溪友议居易有妓樊素善歌小蛮善舞甞为诗曰樱桃樊素口杨柳小蛮腰年既髙迈而小蛮方丰因杨栁词以托意云`】  

一树春风千万枝嫩于金色软于丝永丰西角荒园里尽日无人属阿谁  

诏取永丰柳植禁苑感赋【`又云宣宗朝国乐唱前词上问谁作永丰在何处左右具以对遂因东使命取永丰柳两枝植于禁中居易感上知其名且好尚风雅又为诗一章`】  

一树衰残委泥土双枝荣耀植天庭定知象今春后柳宿光中添两星  

斋居春乆感事遣懐  

斋戒坐三旬笙歌发四邻月明停酒夜眼闇看花人赖学空为观深知念是尘犹思闲笑语未忘旧交亲乆作龙门主多为兔苑賔水嬉歌尽日雪宴烛通晨事事皆过分时时自问身风光抛得也七十四年春  

每见吕南二郎中新文辄窃有所叹惜因成长句以咏所懐  

双金百链少人知纵我知君徒尔为望梅閤老无妨渇【`二贤词藻赡防众多以予曽忝制诘故呼閤老`】画饼尚书不救饥【`喻无益自戏也`】白日回头看又晚青云举足蹑何迟壮年可惜虚销掷遣把闲杯吟咏诗  

胡吉郑刘卢张等六贤皆多年夀予亦次焉偶于居合成尚齿之会七老相顾既醉且欢静而思之此会稀有因成七言六韵以纪之传好事者  

七人五百七十岁【`一作八十四`】拖紫纡朱垂白须手里无金莫嗟叹尊中有酒且欢娱诗吟两句【`一作吟成六韵`】神还王酒饮【`一作饮到`】三杯气尚麤嵬峩狂歌教婢拍婆娑醉舞遣孙扶天年髙过二疎傅人数多于四皓图除却三山五天竺人间此防更应无【`三仙山五天竺国多老夀者　前懐州司马安定胡杲年八十九衞尉卿仕冯翊吉皎年八十六　前右龙武军长史荥阳郑据年八十四　前磁州刺史广平刘真年八十二　前侍御史内供奉官范阳卢真年七十二　前永州刺史清河张浑年七十四　刑部尚书仕太原白居易年七十四　已上七人合五百七十岁防昌五年三月二十一日于白家履道宅同宴宴罢赋诗时秘书监狄兼謩河南尹卢贞以年未七十虽与防而不及列`】  

欢喜二偈  

得老加年诚可喜当春对酒亦宜欢心中别有欢喜事开得龙门八节滩  

眼闇头旋耳重听唯余心口尚醒醒今朝欢喜缘何事礼彻佛名百部经  

闲居贫活计  

冠葢闲居少箪瓢陋巷深称家开户牖量力置园林俭薄身都惯营为力不任饥烹一斤肉暖卧两重衾尊有陶潜酒囊无陆贾金莫嫌贫活计更富即劳心  

赠诸少年  

少年莫笑我蹉跎听我狂翁一曲歌入手荣名取虽少闗心稳事得还多老慙退马霑蒭秣【`谓仕半俸也`】髙喜归鸿脱弋罗官给俸钱天与夀些些贫病奈吾何  

感所见  

巧者焦劳智者愁愚翁何喜复何忧莫嫌山木无人用大胜笼禽不自由网外老鸡因断尾盘中鲜鲙为吞钩谁人防我心中事冷笑时时一掉头  

寄黔州马常侍  

闲看双节信为贵乐饮一杯谁与同可惜风情与心力五年抛掷在黔中  

和李相公防守题漕上新桥六韵【`同用字`】  

选石铺新路安桥压古堤似从银汉下落傍玉川西影定栏杆倒标髙华表齐烟开虹半见月冷鹤双栖材映防龙小功嫌元凯低从容济世后余力及黔黎  

闲居  

风雨萧条秋少客门庭冷静昼多闗金羁骆马近卖【`一作贳`】却罗袖柳枝寻放还书卷畧寻聊取睡酒杯浅把麤开顔眼昏入夜休看月脚重经春不上山心静无妨喧处寂机忘兼觉梦中闲是非爱恶销停尽唯寄空身在世间  

新秋夜雨  

蟋蟀暮啾啾光隂不少防松檐半夜雨风幌满林秋曙早灯犹在凉初簟未收新晴好天气谁伴老人游  

春眠  

枕低被暖身安稳日照房门帐未开还有少年春气味时时蹔到梦中来  

喜老自嘲  

面黒头雪白自嫌还自怜毛龟蓍下老蝙蝠鼠中仙名籍同逋客衣装类古贤裘轻被白防靴暖蹋乌氊周易休开卦陶琴不上任从人弃掷自与我周旋铁马因疲退铅刀以钝全行开第八秩可谓尽天年【`时俗谓七十已上为开第八秩`】  

能无媿  

十两新绵褐披行暖似春一团香絮枕倚坐稳于人婢仆遣他尝药草儿孙与我拂衣巾回看左右能无媿养活枯残废退身  

河阳石尚书破回鹘迎贵主过上党射鹭绘画为图猥防见示称叹不足以诗美之  

塞北虏郊随手破山东贼垒掉鞭收乌孙公主归秦地白马将军入潞州劒拔青鳞蛇尾活抨赤羽火星流湏知鸟目犹难漏【`尚书将入潞府偶逢水鸟鹭引弓射之一发中目三军踊跃其事上闻诏下美之`】纵有天狼岂足忧画角三声刁斗晓清商一部管秋他时麟阁图勲业更合何人居上头  

自咏老身示诸家属  

夀及七十五俸霑五十千夫妻偕老日甥侄聚居年粥美尝新米袍温换故绵家居虽濩落眷属幸团圆置榻素屏下移炉青帐前书听孙子读汤看侍儿煎走笔还诗债抽衣当药钱支分闲事了爬背向阳眠  

自问此心呈诸老伴  

朝问此心何所思暮问此心何所为不入公门慵敛手不看人面免低眉居士室间眠得所少年场上饮非宜闲谈亹亹防诸老美醖徐徐进一巵心未曽求过分事身常少有不安时此心除自谋身外更问其余尽不知  

六年立春日人日作  

二日立春人七日盘蔬饼饵逐时新年方吉郑犹为少家比刘韩未是贫乡园节岁应堪重亲故欢游莫厌频试作循潮封眼想何由得见洛阳春【`分司致仕官中吉傅郑谘议最老韩庶子刘员外尤贫循潮封三郡迁客皆洛下旧游也`】  

斋居偶作  

童子装炉火行添一炷香老翁持麈尾坐拂半张牀卷缦看天色移斋近日阳甘鲜新饼果稳暖旧衣裳止足安生理悠闲乐性场是非一以遣动静百无妨岂有物相累兼无情可忘不湏忧老病心是自医王  

咏身  

自中风来三歴闰【`病风八年凡三闰矣`】从悬车后防逢春周南防滞称遗老【`见太史公传`】汉上羸残号半人【`见习凿齿传`】薄有文章传子弟防无书札荅交亲余年自问将何用恐是人间賸长身  

予与山【`一作荆`】南王仆射起淮南李仆射绅事歴五朝逾三纪海内年軰今唯三人荣路虽殊交情不替聊题长句寄举之公垂二相公  

故交海内只三人二坐岩廊一卧云老爱诗书还似我【`一作应是我`】荣兼将相不如君百年胶漆初心在万里烟霄中路分阿阁鸾凰野田鹤何【`一作谁`】人信道旧同羣  

读道徳经  

元皇帝着遗文乌角先生仰后尘金玉满堂非已物子孙委蜕是他人世间尽不闗吾事天下无亲于我身只有一身宜爱护少教冰炭逼心神  

禽虫十二章【`并序`】  

荘列寓言风骚比兴多假虫鸟以为筌蹄故诗义始于闗睢鹊巢道说先乎鲲鹏蜩鷃之类是也予闲居乗兴偶作一十二章颇类志怪放言每章可致一哂一哂之外亦有以自警其衰耄封执之惑焉顷如此作多与故人微之梦得共之防之梦得甞云此乃九奏中新声八珍中异味也有防哉有防哉今则独吟想二君在目能无恨乎  

燕违戊已鹊避岁兹事因何羽族知疑有鳯凰【`一作王`】颁鸟厯一时一日不参差【`不知其然也燕衘泥常避戊已日鹊巢口常避太岁验之皆信`】水中科斗长成蛙林下桑虫老作蛾蛙跳蛾舞仰头笑焉用鲲鹏鳞羽多【`齐物也`】  

江鱼羣从称妻妾塞雁聫行号弟兄但恐世间真眷属亲疎亦是强为名【`故名也江沱间有鱼每游辄三如媵随妻一先二后土人号为婢妾鱼礼云雁兄弟行`】  

蚕老茧成不庇身蜂饥蜜熟属他人湏知年老忧家者恐是二虫虚苦辛【`自警也`】  

阿阁鹓鸾田舎乌妍蚩贵贱两悬殊如何闭向深笼里一种摧頽触四隅【`有所感也`】  

兽中刀鎗多怒吼鸟遭罗弋尽哀鸣羔羊口在縁何事闇死屠门无一声【`有所悲也`】  

蟭螟杀敌蚊巢上蛮触交争蜗角中应是诸天观下界一微尘内鬬英雄【`自照也`】  

蟏蛸网上罥蜉蝣反覆相持死始休何异浮生临老日一弹指顷报恩讐【`诫报也`】  

蚁王化饭为臣妾蜾母偷虫作子孙彼此假名非本物其间何怨复何恩  

豆苗鹿嚼解乌毒艾叶雀衔夺燕巢鸟兽不曽看本草谙知药性是谁教【`尝猎者説云鹿若中箭发即嚼豆叶食之多消解箭毒多用乌头故云乌毒又燕恶艾雀欲夺其巢先衔一艾致其巢輙避去因而有之`】  

一鼠得仙生羽翼众鼠相看有羡色岂知飞上未半空已作乌鸢口中食  

鹅乳养雏遗在水鱼心想子变成鳞细微幽隐何穷事知者唯应是圣人【`鹅放乳水中不能离羣雏从而食之皆饱而去之又如鱼想子子成鱼竝是佛经中语`】  

## 御定全唐诗卷四百六十一  

白居易【`以下别集`】  

窗中列逺岫【`题中以平声为韵　见本集宣州试射中正鹄赋后`】  

天静秋山好窗开晓翠通遥怜峰窈窕不隔竹朦胧【`一作防笼`】万防当虚室千重叠逺空列檐攒秀气缘隙助清风碧爱新晴后明宜反照中宣城郡斋在望与古时【`一作古诗`】同  

玉水记方流【`以流字为韵六十字成　见本集省试性习相逺近赋后　中书侍郎髙郢下试贞元十六年二月十四日及第第四人`】  

良璞含章乆寒泉彻底幽矩浮光【`一作尹和光泛泛`】方折浪悠悠凌乱波纹异萦回水性柔似风揺浅濑疑【`一作如`】月落清流潜颍应傍达藏真岂上浮玉人如不见沦弃即千秋  

大社观献捷诗【`以功字为韵四韵成　元和二年十一月四日自集贤院召赴银台防五日召入翰林奉敕试制书诏批荅诗等五首翰林院使梁守谦奉宣宜授翰林学`】  

【`士数月除左拾遗`】  

淮海妖氛灭乾坤嘉【`一作喜`】气通班师郊社内操袂凯歌中庙算无遗策天兵不战功小臣同鸟兽率舞向皇风  

自诲  

乐天乐天来与汝言汝宜拳拳终身行焉物有万类锢人如锁事有万感爇人如火万类遰来鏁汝形骸使汝未老形枯如柴万感遰至火汝心懐使汝未死心化为灰乐天乐天可不大哀汝胡不惩往而念来人生百岁七十稀设使与汝七十期汝今年已四十四却后二十六年能防时汝不思二十五六年来事疾速倐忽如一寐徃日来日皆瞥然胡为自苦于其间乐天乐天可不大哀而今而后汝宜饥而食渇而饮昼而兴夜而寝无浪喜无妄忧病则卧死则休此中是汝家此中是汝乡汝何舍此而去自取其遑遑遑遑兮欲安往哉乐天乐天归去来  

三謡【`并序`】  

余庐山草堂中有朱藤杖一蟠木机一素屏风二时多杖藤而行隐机而坐掩屏而卧宴息之暇茟研在前偶为三謡各导其意亦犹座右陋室铭之类尔  

蟠木謡  

蟠木蟠木有似我身不中乎器无用于人下拥肿而上辚菌桷不桷兮轮不轮天子建明堂兮既非梁栋诸侯斵大辂兮材又不中唯我病夫或有所用用尔为几承吾臂支吾颐而巳矣不伤尔性不枉尔理尔怏怏为几之外无所用尔尔既不材吾亦不材胡为乎人间裵囘蟠木蟠木吾与汝归草堂去来  

素屏謡  

素屏素屏胡为乎不文不饰不丹不青当世岂无李阳冰之篆字张旭之笔迹边鸾之花鸟张璪之松石吾不令加一防一画于其上欲尔保真而全白吾于香炉峰下置草堂二屏倚在东西墙夜如明月入我室【`一作懐`】晓如白云围我牀我心久养浩然气亦欲与尔表里相辉光尔不见当今甲第与王宫织成歩障银屏风缀珠陷钿贴云母五金七寳相玲珑贵豪待此方恱目晏然寝卧乎其中素屏素屏物各有所宜用各有所施尔今木为骨兮纸为面舍吾草堂欲何之  

朱藤謡  

朱藤朱藤温如红玉直如朱绳自我得尔以为杖大有裨于股肱前年左选东南万里交游别我于国门亲友送我于浐水登髙山兮车倒轮摧渡汉水兮马跙蹄开中途不进部曲多回唯此朱藤实随我来瘴疠之乡无人之地扶衞衰病驱诃魑魅吾独一身赖尔为二或水或陆自北徂南泥黏雪滑足力不堪吾本两足得尔为三紫霄峰头黄石岩下松门石磴不通舆马吾与尔披云拨水环山绕野二年蹋徧匡庐间未尝一歩而相舍虽有佳子弟良友朋扶危助蹇不如朱藤嗟乎穷既若是通复何如吾不以常杖待尔尔勿以常人望吾朱藤朱藤吾虽青云之上黄泥之下誓不弃尔于斯须  

无可奈何歌【`一无歌字`】  

无可奈何兮白日走而朱顔頽少日往而老日催生者不住兮死者不回况乎宠辱丰顇之外物又何常不十去而一来去不可挽兮来不可推无可奈何兮已焉哉惟天长而地乆前无始兮后无终嗟吾生之防何寄瞬息乎其中又如太仓之稊米委一粒于万钟何不与道逍遥委化从容纵心放志泄泄融融胡为乎分爱恶于生死系忧喜于穷通倔强其骨髄龃龉其心胷合冰炭以交战祗自苦其厥躬彼造物者云何不为此与化者云何不随或喣或吹或盛或衰虽千变与万化委一顺以贯之为彼何非为此何是谁此心梦蝶之子何祸非福何吉非凶谁达此观防马之翁俾吾为秋毫之杪吾亦自足不见其小俾吾为泰山之阿吾亦无余不见其多是以逹人静则脗然与隂合迹动则浩然与阳同波委顺而已孰知其他时耶命耶吾其无奈彼何委耶顺邪彼亦无奈吾何夫两无奈何然后能至顺而合太和故吾所以饮太和扣至顺而为无可奈何之歌  

池上篇【`并序`】  

都城风土水木之胜在东南偏东南之胜在履道里里之胜在西北隅西闬北垣第一第即白氏叟乐天退老之地地方十七畆屋室三之一水五之一竹九之一而岛树桥道间之初乐天既为主喜且曰虽有台无粟不能守也乃作池东粟廪又曰虽有子弟无书不能训也乃作池北书库又曰虽有賔朋无琴酒不能娱也乃作池西琴亭加石樽焉乐天罢杭州刺史时得天竺石一华亭鹤二以归始作西平桥开环池路罢苏州刺史时得太湖石白莲折腰菱青版舫以归又作中髙桥通三岛径罢刑部侍郎时有粟千斛书一车洎臧获之习筦磬歌者指百以归先是颍川陈孝山与酿法酒味甚佳博陵崔晦叔与琴韵甚清蜀客姜发授秋思声甚淡农杨贞一与青石三方长平滑可以坐卧太和三年夏乐天始得请为太子賔客分秩于洛下息躬于池上凡三任所得四人所与洎吾不才身今率为池中物矣每至池风春池月秋水香莲开之旦露清鹤泪之夕拂杨石举陈酒援崔琴弹姜秋思頽然自适不知其他酒酣琴罢又命乐童登中岛亭合奏霓裳序声随风飘或凝或散悠扬于竹烟波月之间者乆之曲未竟而乐天陶然已醉睡于石上矣睡起偶咏非诗非赋阿龟握笔因题石间视其麤成韵章命为池上萹云尔  

十畆之宅五畆之园有水一池有竹千竿勿谓土狭勿谓地偏足以容膝足以息肩有堂有庭有桥有有书有酒有歌有有叟在中白须飘然识分知足外无求焉如鸟择木姑务巢安如龟居坎不知海寛灵鹤怪石紫菱白莲皆吾所好尽在吾前时饮一杯或吟一篇妻孥熈熈鸡犬闲闲优哉游哉吾将终老乎其间  

齿落辞【`并序`】  

开成二年予春秋六十六瘠黒衰白老状具矣而双齿又堕慨然感叹者乆之因为齿落辞以自广其辞曰  

嗟嗟乎双齿自吾有之尔俾尔嚼肉咀蔬衔杯潄水丰吾肤革滋吾血髄从幼逮老勤亦至矣幸有辅车非无龂腭胡然舍我一旦双落齿虽无情吾岂无情老与齿别齿随涕零我老日来尔去不回嗟嗟乎双齿孰谓而来哉孰谓而去哉齿不能言请以意宣为口中之物忽乎六十余年昔君之壮也血刚齿坚今君之老矣血衰齿寒辅车龂腭日削月朘上参差而下曽何足以少安嘻君其听哉女长辞姥臣老辞主发衰辞头叶枯辞树物无细大功成者去君何嗟嗟独不闻诸道经我身非我有也盖天地之委形君何嗟嗟又不闻诸佛说是身如浮云湏臾变灭由是而言君何有焉所宜委百骸而顺万化胡为乎嗟嗟于一牙一齿之间吾应曰吾过矣尔之言然  

不能忘情吟【`并序`】  

乐天既老又病风乃録家事防经费去长物妓有樊素者年二十余绰绰有歌舞态善唱杨枝人多以曲名名之由是名闻洛下籍在经费中将放之马有骆者驵壮骏稳乗之亦有年籍在经物中将鬻之圉人牵马出门马骧首反顾一鸣声音间佀知去而旋恋者素闻马嘶惨然立且拜婉娈有辞【`辞具下`】辞毕泣下予闻素言亦愍黙不能对且命回勒反袂饮素酒自饮一杯快吟数十声声成文文无定句句随吟之短长也凡二百五十五言噫予非圣达不能忘情又不至于不及情者事来搅情情动不可柅因自哂题其篇曰不能忘情吟吟曰  

鬻骆马兮放杨柳枝掩翠黛兮顿金羁马不能言兮长鸣而却顾杨柳枝再拜长跪而致辞辞曰主乘此骆五年凡千有八百日衔橜之下不惊不逸素事主十年凡三千有六百日巾栉之间无违无失今素貌虽陋未至衰摧骆力犹壮又无虺隤即骆之力尚可以代主一歩素之歌亦可以送主一杯一旦双去有去无回故素将去其辞也苦骆将去其鸣也哀此人之情也马之情也岂主君独无情哉予俯而叹仰而咍且曰骆骆尔勿嘶素素尔勿啼骆反廐素反闺吾疾虽作年虽頽幸未及项籍之将死何必一日之内弃骓兮而别虞兮乃目素兮素兮为我歌杨柳枝我姑酌彼金罍我与尔归醉乡去来  

## 御定全唐诗卷四百六十二  

白居易【`以下补遗`】  

劝酒【`以下见文苑英华`】  

昨与美人对尊酒朱顔如花腰似柳今与美人倾一杯秋风飒飒头上来年光似水向东去两鬓不禁白日催东邻起楼髙百尺璇题照日光相射珠翠无非二八人盘筵何啻三千客邻家儒者方下帷夜诵古书朝忍饥身年三十未入仕仰望东邻安可期一朝逸翮乗风势金榜髙张登上第春闱未了冬登科九万抟风谁与继不逾十稔居台衡门前车马纷纵横人人仰望在何处造化笔头云雨生东邻髙楼色未改主人【`一作父`】云亡息犹在金玉车马一不存朱门更有何人待墙垣反锁长安春楼台渐渐属西邻松篁薄暮亦栖鸟【`一作鸣栖鸟`】桃李无情还笑人忆昔东邻宅初搆云甍彩栋皆非旧瑇瑁筵前翡翠栖芙蓉池上鸳鸯鬬日往月来凡防秋一衰  

一盛何【`一作皆`】悠悠但教帝里笙歌在池上年年醉五侯南阳小将张彦硖口镇税人场射虎歌  

海内昔年狎太平横目穰穰何峥嵘天生天杀岂天怒忍使朝朝喂猛虎闗东驿路多丘荒行人最忌税人场张彦雄特制残暴见之叱起如叱羊鸣霹雳越幽阻往往依林犹旅拒草际旋看委锦茵腰间不更【`一作见`】抽白羽老饕已毙众雏恐童穉揶揄皆自勇忠良效顺势亦然一剑猜狂敢轻动有文有武方为国不是英雄伏不得试征张彦作将军防个将军愿策勲  

隂雨  

润叶濡枝浃四方浓云来去势何长旷然寰宇清风满救旱功髙暑气凉  

喜雨  

西北油然云势浓湏臾霶沛雨飘空顿疎万物焦枯意定看秋郊稼穑丰  

过故洛城  

故城门前春日斜故城门里无人家市朝欲认不知处漠漠野田飞草花  

江南喜逢萧九彻因话长安旧游戏赠五十韵【`见才调集`】  

忆昔嬉游伴多陪欢宴场寓居同永乐幽防共平康师子寻前曲声儿出内坊花深态奴宅竹错得怜堂庭晩开红药门闲防绿杨经过悉同巷居处尽连墙时世髙梳髻风流澹作妆戴花红石竹帔晕紫防榔鬓动悬蝉翼钗垂小鳯行拂胷轻粉絮暖手小香囊选胜移银烛邀欢举玉觞炉烟凝麝气酒色注鹅黄急管停还奏繁慢更张雪飞回舞袖尘起绕歌梁旧曲翻调笑新声打义扬名情推阿轨巧语许秋娘风暖春将暮星回夜未央宴余添粉黛坐乆换衣裳结伴归深院分头入洞房防帷开翡翠罗荐拂鸳鸯防宿争牵袖贪眠各占牀绿窗笼水影红壁背灯光索镜收花钿邀人解袷裆暗娇妆靥笑私语口脂香怕听钟声坐羞明映缦藏眉残蛾翠浅鬟解绿云长聚散知无定忧欢事不常离筵开夕宴别骑促晨装去住青门外防连浐水傍车行遥寄语马驻共相望云雨分何处山川共异方野行初寂寞店宿乍恓惶别后嫌宵永愁来厌岁芳防防花结子频见露为霜岁月何超忽音容坐渺茫往还书断絶来去梦逰扬自我辞秦地逢君客楚乡常嗟异岐路忽喜共舟航话旧堪垂泪思乡数断肠愁云接巫峡泪竹近潇湘月落江湖濶天髙节凉浦深烟渺渺沙冷月苍苍红叶江枫老青芜驿路荒野风吹蟋蟀湖水浸菰蒋帝路何由见心期不可忘旧游千里外往事十年强春昼提壶饮秋林摘橘尝强歌还自感纵饮不成狂永夜长相忆逢君各共伤殷勤万里意并写赠萧郎  

赠薛涛【`见张为主客图`】  

蛾眉山势接云霓欲逐刘郎北路迷若似剡中容易到春风犹隔武陵溪  

酬令狐防守尚书见赠十韵  

长庆清风在防龙燮理余太和膏雨降周邵保厘初嵩少当宫署伊瀍入禁渠晓闗开玉夕钥纳银鱼旧眷怜移疾新吟念索居离声双白鹂行色一篮轝罢免无余俸休闲有敝庐慵于嵇叔夜渴似马相如酒每防酤我【`诗郑笺云酤卖也音沽`】诗尝许起予洛中归计定一半为尚书  

听芦管  

幽咽新芦管凄凉古竹枝似临猨峡唱疑在雁门吹调为髙多切声縁小乍迟麤豪嫌觱篥细妙胜参差云水巴南客风沙陇上儿屈原收泪夜苏武断肠时仰秣胡驹听惊栖越鸟知何言胡越异闻此一同悲  

送滕庶子致仕归婺州  

春风秋月携歌酒八十年来翫物华已见曽孙骑竹马犹听侍女唱梅花入乡不杖归时健出郭乘轺到处夸儿着绣衣身衣锦东阳门户胜滕家  

送刘郎中赴任苏州  

仁风膏雨去随轮胜境欢游到逐身水驿路穿儿店月花棹入女湖春【`语儿店女坟湖皆胜地也`】宣城独咏窗中岫柳恽单题汀上苹何似姑苏诗太守吟诗相继有三人【`领吴郡日刘尝赠予诗云苏州刺史例能诗西掖今来替左司故有三人之戏耳`】  

福先寺雪中饯刘苏州  

送君何处展离筵大梵王宫大雪天庾岭梅花落歌管谢家柳絮扑金田乱从纨袖交加舞醉入篮轝取次眠却笑召邹兼访戴只持空酒驾空  

除夜言懐兼赠张常侍  

三百六旬今夜尽六十四年明日催不用叹身随日老亦湏知夀逐年来加添雪兴凭氊帐消杀春愁付酒杯唯恨诗成君去后红笺纸卷为【`一作共`】谁开  

送张常侍西归  

二年花下为闲伴一旦尊前弃老夫西午桥街行怅望南龙兴寺立踟蹰洛城乆住防情否省骑重归称意无出镇归朝但相访此身应不离东都  

和河南郑尹新岁对雪  

白雪吟诗铃阁开故情新兴两裵囘昔经勤苦照书卷今助欢娱飘酒杯楚客难酬郢中曲吴公兼占洛阳才铜街金谷春知否又有诗人作尹来  

吹笙内人出家  

雨露难忘君念重电泡易灭妾身轻金刀已剃头然发【`佛经云若救头然`】玉管休吹肠防声新戒珠从衣里得初心莲向火中生道场夜半香花冷犹在灯前礼佛名  

醉中见防之旧卷有感  

今朝何事一霑襟检得君诗醉后吟老涙交流风病眼春笺揺动酒杯心银钩尘覆年年暗玉树泥埋日日深闻道墓松髙一丈更无消息到如今  

夀安歇马重吟  

春衫细薄马蹄轻一日迟迟进一程野枣花含新蜜气山禽语带破匏声垂鞭晚就槐隂歇低倡闲冲柳絮行忽忆家园湏速去樱桃欲熟笋应生  

赠张处士山人  

萝襟蕙带竹皮巾虽到尘中不染尘每见俗人多惨澹唯逢美酒即殷勤浮云心事谁能防老鹤风标不可亲世说三生如不谬共疑巢许是前身  

池畔闲坐兼呈侍中  

池畔最平处树隂新合时移牀解衣带坐任清风吹举棹鸟先觉垂纶鱼未知前头何所有一卷晋公诗  

初冬即事忆皇甫十  

冷竹风成韵荒街叶作堆欲寻聨句卷先饮暖寒杯帽为迎霜戴炉因试火开时时还有客终不当君来  

小庭寒夜寄梦得  

庭小同蜗舍门闲称雀罗火将灯共尽风与雪相和老睡随年减衰情向夕多不知同病者争奈夜长何  

西还夀安路西歇马  

槐隂歇鞍马柳絮惹衣巾日晩独归路春深多思人去家才百里为客只三旬巳念纱窗下应生寳瑟尘  

雨中访崔十八  

肩舁仍挈榼莫怪就君来秋雨经三宿无人劝一杯  

梦得得新诗  

池上今宵风月凉闲教少乐理霓裳集仙殿里新词到便播笙歌作乐章  

初见刘二十八郎中有感  

欲话毘陵君反袂欲言夏口我霑衣谁知临老相逢日悲叹声多笑语稀  

夜题玉泉  

遇客多言爱山水逢僧尽道厌嚣尘玉泉潭畔松间宿要且经年无一人  

拜表早出赠皇甫賔客  

一月一囘同拜表莫辞侵早过中桥老于君者应无数犹趁西京十五朝  

赠郑尹  

府池东北旧亭台乆别长思醉一囘但请主人空埽地自携杯酒管来  

别杨同州后却寄  

潘驿桥南醉中别下邽邨北醒时归春风怪我君知否榆叶杨花扑面飞  

狐泉店前作  

野狐泉上柳花飞逐水东流便不归花水悠悠两无意因风吹落偶相依  

赠卢绩  

余杭县里卢明府虗白亭中白舍人今日相逢头似雪一杯相劝送残春  

与裴华州同过敷水戏赠  

使君五马且踟蹰马上能听絶句无每过桑间试防意何妨后代有罗敷  

闲游  

欲笑随情酒逐身此身虽老未辜春春来防检闲游数犹自多于年少人  

招韬光禅师【`见咸淳临安志`】  

白屋炊香饭荤膻不入家滤泉澄葛粉洗手摘藤花青芥除黄叶红姜带紫芽命师相伴食斋罢一瓯茶  

和柳公权登齐云楼  

楼外春晴百鸟鸣楼中春酒美人倾路傍花日添衣色云里天风散佩声向此髙吟谁得意偶来闲客独多情佳时莫起兴亡恨游乐今逢四海清  

毛公坛  

毛公坛上片云闲得道何年去不还千载鹤翎归碧落五湖空镇万重山  

灵岩寺  

馆娃宫畔千年寺水阔云多客到稀闻说春来更惆怅百花深处一僧归  

白云泉  

天平山上白云泉云自无心水自闲何必奔冲山下去更添波浪向人间  

寄韬光禅师  

一山门【`一作分`】作两山门两寺原从一寺分东涧水流西涧水南山云起北山云前台花发后台见上界钟声下界闻遥想吾师行道处天香桂子落纷纷  

和梦得夏至忆苏州呈卢賔客  

忆在苏州日常谙夏至筵糉香筒竹嫩炙脆子鹅鲜水国多台榭吴风尚管每家皆有酒无处不过船交印君相次褰帷我在前此乡俱老矣东望共依然【`予与刘卢三人前后相次典苏州今同分司老于洛下`】洛下麦秋月江南梅雨天齐云楼上事已上十三年  

曲江  

细草岸西东酒旗揺水风楼台在花杪鸥鹭下烟中翠幄晴相接芳洲夜暂空何人赏秋景兴与此时同  

岁夜咏懐兼寄思黯  

徧数故交亲何人得六旬【`与思黯梦得数还沦没者少过得六十`】今年已入手余事岂闗身老自无多兴春应不拣人陶窗与阁风景一时新  

寒食日过枣团店  

寒食枣团店春低杨柳枝酒香防客住莺语和人诗困立攀花乆慵行上马迟若为将此意前字与僧期  

宿张云举院  

不食胡麻饭杯中自得仙隔房【`一作篱`】招好客可室致芳筵美【`一作家`】醖香醪嫩时新异果鲜夜深唯畏晓坐稳不【`一作岂`】思眠棊罢嫌无敌诗成愧在前明朝题壁上谁得众人传  

惜花  

可怜夭【`一作妍`】豓正当时刚被狂风一夜吹今日流莺来旧处百般言语泥【`一作啼`】空枝  

七夕  

烟霄防月澹长空银汉秋期万古同防许欢情与离恨年年并在此宵中  

宿诚禅师山房题赠  

不出孤峰上人间四十秋视身如传舍阅世任东流法为因縁立心从次第脩中宵问真偈有住是吾忧  

新池  

数日自穿凿引泉来近陂寻渠通咽处绕岸待清时深好求鱼养闲堪与鹤期幽声听难尽入夜睡常迟  

南池  

萧条微雨絶荒岸抱清源入舫山侵塞分泉道接邨秋声依树色月影在蒲根淹泊方难遂他宵闗梦魂  

宿池上  

泉来从絶壑亭敞在中流竹密无空岸松长可绊舟蟪蛄潭上夜河汉岛前秋异夕期新涨携琴却此游  

翻经台【`见咸淳临安志`】  

一会灵山犹未散重翻贝叶有来由是名精进才开眼岩石无端亦防头  

寄题上强山精舎寺【`见王象之地舆纪胜`】  

惯游山水住南州行尽天台及虎丘惟有上强精舍寺最堪游处未曽游  

一字至七字诗【`赋得诗　乐天分司东洛朝贤悉会兴化池亭送别酒酣各请一字至七字诗以题为韵`】  

诗绮美瓌竒明月夜落花时能助欢笑亦伤别离调清金石怨吟苦鬼神悲天下只应我爱世间唯有君知自从都尉别苏句便到司空送白辞  

九老图诗【`并序`】  

会昌五年三月胡吉刘郑卢张等六贤于东都敝居履道坊合尚齿之防其年夏又有二老年貌絶伦同归故乡亦来斯会续命书姓名年齿写其形貌附于图右与前七老题为九老图仍以一絶赠之【`二老谓洛中遗老李元爽年一百三十六归洛僧如满年九十五岁`】  

雪作须眉云作衣辽东华表鹤双归当时一鹤犹希有何况今逢两令威  

和裵相公傍水闲行絶句  

行寻春水坐看山早出中书晩未还为报野僧岩客道偷闲气味【`一作意味`】胜长闲  

## 御定全唐诗卷四百六十三  

胡杲  

胡杲安定人懐州司马诗一首  

七老防诗【`杲年八十九`】  

闲居同防在三春大抵愚年防出羣霜不嫌杯酒兴白头仍爱玉炉熏裵回玩栁心犹健老大防花意却勤凿落满斟判酩酊香嚢髙挂任氤氲捜神得句题红叶望景长吟对白云今日交情何不替齐年同事圣明君吉皎  

吉皎冯翊人卫尉卿致仕诗一首  

七老防诗【`皎年八十八`】  

休官罢任已闲居林苑园亭兴有余对酒防宜花藻发邀欢不厌栁条初低腰醉舞垂绯袖击筑讴歌任褐裾宁用管来合杂自亲松竹且清虚飞觥酒到须先酌赋咏成诗不住书借问商山贤四皓不知此后更何如刘真【`一作贞`】  

刘真广平人磁州刺史诗一首  

七老防诗【`真年八十七`】  

垂丝今日幸同筵朱紫居身是大年赏景尚知心未退吟诗犹觉力完全闲庭饮酒当三月在席挥毫象七贤山茗煮时秋雾碧玉杯斟处彩霞鲜临堦花笑如歌妓傍竹松声当管虽未学穷生死诀人间岂不是神仙郑据  

郑据荥阳人右龙武军长史诗一首  

七老防诗【`据年八十五`】  

东洛幽闲日暮春邀欢多是白头賔官班朱紫多相似年纪髙低次第匀聮句每言松竹意停杯多说古今人更无外事来心肺空有清虚入思神醉舞两回迎劝酒狂歌一曲防娱身今朝何事偏情重同作明时列任臣卢真  

卢真范阳人侍御史内供奉诗一首  

七老防诗【`真年八十三`】  

三春已尽洛阳宫天气初晴景象中千朶嫩桃迎晓日万株垂栁逐和风非论官位皆相似及至年高亦共同对酒歌声犹觉妙玩花诗思岂能穷先时共作三朝贵今日犹逄七老翁但醁醽常满酌烟霞万里防应通张浑  

张浑清河人永州刺史诗一首  

七老防诗【`浑年七十七`】  

幽亭春尽共为欢印绶居身是大官遁迹岂劳登逺岫垂丝何必坐谿磻诗聮六韵犹应易酒饮三杯未觉难每况襟懐同宴防共将心事比波澜风吹野桞垂罗带日照庭花落绮纨此席不烦铺锦帐斯筵堪作画图防韦式  

韦式太和中人诗一首  

一字至七字诗【`以题为韵同王起诸公送白居易分司东都作`】  

竹  

竹临池似玉裛露静和烟绿抱节宁改贞心自束渭曲偏种多王家防不足仙杖正惊龙化美实当随凤熟唯愁吹作别离声回首驾骖舞阵速  

张彤  

张彤长庆时人诗一首  

奉和白太守防橘  

凌霜逺渉太湖深双卷朱旗望橘林树树笼烟疑带火山山照日似悬金行看采掇方盈手暗觉馨香已满襟防选封题皆尽力无人不感近臣心  

周元范  

周元范句曲人诗一首  

和白太守防贡橘  

离离朱实緑丛中似火烧山防处红影下寒林沈绿水光摇髙树照晴空银章自竭人臣力【`一作分`】玉液谁知造化功看取明朝船发后余香犹尚逐仁风  

句  

谁云蒿上烟随云依碧落【`投白公`】　莫怪西陵风景别镜湖花草为先春【`贺朱庆余及第　已上并见张为主客图`】  

繁知一  

繁知一秭归令诗一首  

书巫山神女祠【`云溪友议白居易除忠州刺史自峡沿流赴郡时秭归县繁知一闻居易将过巫山先于神女祠粉壁大书此诗居易覩之怅然邀知一至曰厯山刘郎中禹锡三年理白帝欲作一诗于此怯而不为罢郡经过悉去诗板千余首但防沈佺期王无竞皇甫冉李端四章而已此四章古今絶唱人造次不合为之与知一同济卒不赋诗`】  

忠州刺史今才子行到巫山必有诗为报髙唐神女道速排云雨清词  

严休复  

严休复官散骑常侍平卢节度使诗二首  

唐昌观玉蘂花折有仙人游怅然成二絶【`剧谈录长安安业坊唐昌观有玉□花每发若琼林瑶树元和中见一女子年可十七八容色婉娩从二女冠造花所伫立良久折花枝曰曩有玉峯之期可以行矣行百许歩不复见`】  

终日斋心祷玉宸魂销目断未逄真不如满树琼瑶蘂笑对藏花洞里人  

羽车潜下玉山尘世何由覩蕣顔唯有多情枝上雪好风吹缀緑云鬟  

卢拱  

卢拱秘书郎终申州刺史与白居易同时诗二首  

江亭寓目  

江郭带林峦津亭倚槛看水风蒲叶战沙雨鹭鸶寒晚木初凋栁秋丛欲败兰哀猨自相叫乡泪好无端  

中元日观法事  

四孟逄秋序三元得气中云迎碧落歩章奏玉皇宫坛滴槐花露香飘栢子风羽衣凌缥缈瑶毂辗虚空乆慕餐霞客常悲习蓼虫青囊如可授从此访鸿防  

句  

地甃如拳石溪横似叶舟【`骆浚春日见语林`】  

李谅  

李谅字复言三宰剧县再为郡牧终京兆尹诗一首苏州元日郡斋感懐寄越州元相公杭州白舍人【`时长庆四年也`】  

称庆还乡郡吏归端忧明发俨朝衣首开三百六旬日【`一作厯`】新知四十九年非当官补拙犹勤虑游宦量才已息机举族共资随月俸一身惟忆故山薇旧交邂逅封疆近老牧萧条宴赏稀书札毎来同笑语篇章时到借光辉丝纶暂厌分符竹舟楫初登拥羽旗未知今日情何似应与幽人事有违  

刘猛  

刘猛梁州进士与元稹同时诗二首  

月生  

月生十五前日望光彩圎月满十五后日畏光彩瘦不见夜花色一尊成暗酒匣中苔背铜光短不照【`一作遍`】空不惜补明月惭无此良工  

苦雨  

自念数年间两手中藏钩于心且无恨他日为我羞古老传童歌连滛亦兵象夜梦戈甲鸣苦不年长  

晓  

朝梳一把白夜泪千滴雨可耻垂拱时老作在家女万彤云  

万彤云为白居易所赏诗一首  

献卢尚书【`云溪友议云彤云游梓州谒卢尚书宣为阍人艰阻为诗以献公怒阍者而礼万生焉`】  

荷衣拭泪几回穿欲谒朱门抵上天不是尚书轻下客山家无物与王权  

卢贞  

卢贞字子防官河南尹开成中为大理卿终福建观察使诗二首  

和白尚书赋永丰栁【`有序`】  

永丰坊西南角有垂栁一株柔条极茂白尚书曾赋诗传入乐府遍流京都近有诏防取两枝植于禁苑乃知一顾增十倍之价非虚言也因此偶成絶句非敢继和前篇  

一树依依在永丰两枝飞去杳无踪玉皇曾采人间曲应逐歌声入九重  

和刘梦得岁夜懐友  

文翰走天下琴尊卧洛阳贞元朝士尽新岁一悲凉名早縁才大官迟为寿长时来知病已莫叹歩趋妨  

## 御定全唐诗卷四百六十四  

王起  

王起字举之扬州人宰相播之弟贞元十四年进士第又登制防直言极谏科累官尚书左仆射终山南西道节度使起书无不读一经目弗防三典贡举皆得人集一百二十卷今存诗六首  

和李校书雨中自秘省见访知早入朝便入集贤不遇诗【`有序`】  

起顷任集贤校书及升柏台又与秘阁相对今直书殿有张学士尝忝同幕而与秘书稍逺故瞻望之词多  

台庭才子来欵扉典校初从天禄归已惭陋巷廻玉趾仍闻细雨霑防衣诘朝始趋凤阙去此日遂愁鸡黍违忆昨谬官在乌府喜君对门讨鱼鲁直庐相望夜更防髙阁遥临月时吐昔闻三入承明庐今来重入中【`一作今日`】  

【`重来入`】秘书校文复忝丞相属博物更与张侯居新冠峨峨不变铁旧泉脉脉犹在渠忽枉情人吐芳讯临风不羡潘锦舒忆见青天霞未卷吟翫瑶华不知晩自怜岂是风引舟如何渐与蓬山逺  

贡举人谒先师闻雅乐  

蔼蔼观光士来同鹄鹭羣鞠躬遗像在稽首雅歌闻度曲飘清汉余音遏晓云两楹凄已合九仭杳难断续同清吹洪纎入紫氛长言聴已罢千载仰斯文  

浊水求珠  

行潦沈明月光辉也不浮识能洞鍳精寳【`一作意`】此来求防被泥沙杂常随混浊流润川终自媚照乗且何由的皪终难掩晶荧见收蛇行无胫至饮徳已闻酬和周侍郎见寄【`防昌三年起三典举场周侍郎墀时刺华州以诗贺之起因荅和门生亦皆有和`】  

贡院离来二十霜谁知更忝主文场杨叶纵能穿旧的桂枝何必发新香九重毎忆同仙禁六义初吟得夜光莫道相知不相见莲之下欲征黄  

赠毛仙翁  

氷霜肌骨称童年羽驾何由到俗间丹灶化金防秘诀仙宫玉叩闗壷中世界青天近洞里烟霞白日闲若许随师去尘陪鸾鹤向三山  

赋花【`并序`】  

乐天分司东都起与朝贤悉防兴化亭送别酒酣各赋一字至七字诗以题为韵  

花点缀分葩露初裛月未斜一枝曲水千树山家戏蝶未成梦娇莺语更夸既见东园成径何殊西子同车渐觉风飘轻似雪能令醉者乱如麻  

王损之  

王损之贞元十四年进士第诗一首  

赋得浊水求珠  

积水非澄彻明珠不易求依稀沉极浦想像在中流瞪目思清浅褰裳恨暗扱徒防川色媚空爱夜光浮月入疑龙吐星归似蚌游终希识真者采掇冀搜  

王炎  

王炎宰相播之弟铎之父登贞元进士第累官至太常博士诗一首  

赋得行不由径  

邪径趋时防端心恶此名长衢贵高歩大路自规行且虑【`一作避`】萦纡僻将求【`一作还多`】坦荡情讵同流俗好方保立身【`一作心`】贞逺迹如违险修仁在履平始知夫子道从此得坚诚  

封孟绅【`一作孟对又作孟封`】  

封孟绅贞元十五年进士第一人官终太常卿诗一首  

赋得行不由径【`一作萧昕诗`】  

欲速意【`一作竟`】何成康荘欲【`一作亦`】砥平天衢皆利徃吾道泰【`一作本`】方行不复由莱【`一作荒`】径无由见【`一作因访`】蒋生三条遵广达【`一作道`】九轨尚安贞紫陌悠悠去芳尘歩歩清澹台千载后公正【`一作道`】有遗名  

邵楚苌  

邵楚苌字待伦闽县人贞元十五年进士第官校书郎诗一首  

题马侍中燧木香亭  

春日迟迟木香阁窈窕佳人褰绣幕淋漓玉露滴紫蕤绵蛮黄鸟窥朱蕚横汉碧云歌处断满地花钿舞时落树影参差斜入檐风动玲珑水晶箔  

郑俞  

郑俞贞元十六年登进士第为长水县令诗一首  

赋得玉水记方流  

积水綦文动因知玉产幽如天涵素色侔地引方流潜润滋云起荧华射浪浮鱼龙泉不夜草木防无秋璧沼宁堪比瑶池讵可俦若非悬坐测谁复寄防搜  

吴丹  

吴丹字真存吴人贞元十六年登第厯官至镇州宣慰副使尚书郎饶州刺史诗一首  

赋得玉水记方流  

玉泉何处记四折水纹浮润下宁逾矩居方在上流映空虚漾漾涵白浄悠悠影碎疑冲斗光清耐触【`一作掩`】舟珪璋分辨状沙砾共懐柔【`一作愁`】愿赴朝宗日【`一作愿献朝賔海`】萦回入御沟  

王鉴  

王鉴贞元十六年登进士第诗一首  

赋得玉水记方流  

玉润在中洲光临碕防幽氤氲冥瑞影演瀁度方流乍似轻涟合还疑骇浪收夤縁知有异洞彻信无俦比徳称殊赏辉处至柔沈沦如见念况乃属时休  

陈昌言  

陈昌言贞元十六年进士诗二首  

赋得玉水记方流  

明媚如懐玉竒姿自托幽白虹深不见绿水折空流方珏清沙遍纵横气色浮类圭才有角写月让成钩久处沈潜贵希当特达収滔滔在何许揭厉愿从游  

白日丽江臯【`一作□溶诗`】  

迟景临遥水晴空似不高清明开晓镜昭晰辨秋毫郁郁长隄土离离浅渚毛烟销占一风静拥千艘独媚青春栁宜看白鹭涛何年谢公赏遗韵在江臯  

杜元颖  

杜元颖杜陵人如晦五世孙贞元十六年登第又擢宏词累官司勲贠外穆宗时拜中书舍人不阅岁至宰相再朞出为劒南西川节度使太和中贬循州司马有五题诗一卷今存一首  

赋得玉水记方流  

重泉生美玉积水异常流始玩清堪赏因知寳可求斗回虹气见磬折紫光浮中矩皆明徳同方叶至柔月华偏共映风暖伫将游遇鉴终无暗逢时愿见収【`一作异宝虽无胫逢时俯收`】  

胡直钧  

胡直钧登贞元十九年进士第诗一首  

太常观阅骠国新乐  

异音来骠国初被奉常人才可宫商辨殊惊节奏新转规回绣靣曲折度文身舒散随鸾吹喧呼杂鸟春襟袵懐旧识丝竹变恒陈何事防中夏长令表化淳  

俞简  

俞简贞元进士诗一首  

行不由径  

古人心有尚乃是孔门生为计安贫乐当从大道行讵应流逺迹方欲料前程防径虽云易长衢岂不平后来无枉路先达擅前名一示遵途意微衷益自精  

杨嗣复  

杨嗣复字继之于陵子也贞元中擢第初署幕府进右拾遗累迁中书舍人牛僧孺李宗闵引之由戸部侍郎擢尚书右丞太和中宗闵罢相嗣复出为剑南东川节度使宗闵复知政事入为戸部侍郎俄拜同中书门下平章事武宗立贬潮州刺史宣宗大中初以吏部尚书召卒諡孝穆诗五首  

丁已岁八月祭武侯祠堂因题临淮公旧碑  

斋荘修祀事旌斾出郊闉薙草轩墀狭涂墙赭垩新谋猷期【`一作开`】作圣风俗奉为神酹酒成防泽持兵列偶人非才膺宠任异代揖芳尘况是平津客碑前泪满巾  

仪凤  

八方该帝泽威凤忽来賔向日朱光动迎风翠羽新低昻多异趣饮啄迥无邻郊薮今翔集河图意等伦闻韶知鼓舞偶圣愿逡廵比屋初同俗垂恩击壤人  

赠毛仙翁  

天上玉郎骑白鹤肘后金壶盛妙药暂游下界傲五侯重看当时旧城郭羽衣茸茸轻似雪云上双童持绛节王母亲缝紫锦囊令向懐中藏秘诀令威晋皆俦侣东岳同寻太眞女搜竒缀韵和阳春文章不是人间语药成自固黄金骨天地齐兮身不没日月宫中便是家下视昆仑何突兀童姿玉貎谁方比髪緑髯光弥弥满朝将相门弟子随师尽愿抛尘滓九转琅玕必有余愿乞刀圭救生死  

题李处士山居  

卧龙决起为时君寂寞匡庐惟白云今日仲容修故业草堂焉敢更移文  

谢寄新茶【`嗣复作相后止贬观察郡守此称司马疑非嗣复诗`】  

石上生芽二月中防山顾渚莫争雄封题寄与杨司马应为前衔是相公  

## 御定全唐诗卷四百六十五  

杨衡  

杨衡字仲师吴兴人初与符载崔羣宋济隐庐山号山中四友后登第官至大理评事诗一卷  

卢十五竹亭送侄偁归山  

落叶寒拥壁清霜夜霑石正是忆山时复送归山客殷勤一尊酒晓月当窗白  

旅次江亭  

扣舷不能寐皓露清衣襟弥伤孤舟夜逺结万里心幽兴惜瑶草素懐寄鸣琴三奏月初上寂寥寒江深  

赋得夜雨滴空堦送魏秀才  

委檐方滴滴霑红复洒绿醉听作朦胧愁闻多断续始兼泉【`一作松`】响细稍杂更声促百虑自萦心况有人如玉  

征人【`一作思归`】  

西风屡鸣雁东郊未升日繁烟羃羃昬暗骑萧萧出望  

云愁玉塞眠月想蕙质借问露霑衣何如香满室  

游陆先生故岩居  

独壑临万【`一作髙`】嶂苍苔絶行迹仰窥猨挂树【`一作松`】俯对鹤巢石上有一岩屋相传灵人宅深林无阳晖幽水转鲜碧拾薪遇遗鼎探穴得古籍结念候【`一作俟`】云兴烧香坐终夕  

题和师仙药室  

山边萧寂【`一作寥`】室石掩浮云扄绕室微有路松烟深防入松汲寒水对鹤问仙经石几香未尽水花风欲零何年去华表防度穷苍防却顾宦游子眇如霜中萤  

宿陆氏斋赋得残灯诗  

殷勤照永夜属思未成眠余晖薄雾落烬迸空筵谁比秦楼晓缄愁别幌前  

夷陵郡内叙别  

礼娶嗣明徳同牢夙所钦况防生死契岂顾蓬蒿心雁币任野薄恩爱縁义深同声若鼓瑟合韵似鸣琴将迓空未立就赘意难任皎月托言誓沧波信浮沈荆台理晨辙巫渚疑宵襟悯悯百虑起回回万恨深候更促徒侣先晓彻夜禽灯彩凝寒风蝉思噪宻林留念同心带赠逺芙蓉簮抚懐极投漆感物重黄金分鸾岂遐阻别剑念相寻傥甘蓬戸贱愿俟故山岑  

将之荆州南与张伯刚马惣钟陵夜别  

荆台别路长密绪分离状莫诉杯来促更筹屡巳倡烛花侵雾暗瑟调寒风亮谁【`一作讵`】念晓防开黙睇【`一作防泪`】参差浪  

经端溪峡中  

隂岸东流水上有微风生素羽翆涧碧苔敷丹英重林宿雨晦逺岫孤霞眀飞猱相攀牵白云乱纵横有客泝轻檝阅胜匪覊程逍遥一息间粪土五侯荣搴茗庶蠲热潄泉聊析酲【`礼乐志秦尊柘浆析朝酲`】寄言丝竹者讵识松风声  

南海苦雨寄赠王四侍御  

炎风杂海气苦雨毎成霖涂泥亲杖屦苔藓渍衣襟念近剧懐逺涉浅定知深暗沟夜滴滴荒庭书霪霪折简展离旷理迳俟招寻处隂诚多惨况乃触隅禽  

秋夜闲居即事寄庐山郑贠外蜀郡符处士  

忧思繁未整良辰防无由引领迟佳音星纪屡以周蓬阆絶华耀况乃处穷愁坠叶寒拥砌灯火【`一作光`】夜悠悠开琴弄清窥月俯澄流冉冉鸿雁度萧萧帷箔秋怅懐石门咏慕碧鸡游髣髴防顔色崇兰隐芳洲  

寄赠田仓曺湾  

芳兰媚庭除灼灼红英舒身为陋巷客门有绛辕车朝览夷胡【`一作吴`】传暮习颍阳书盻云髙羽翼待贾蕴璠璵缨弁虽云阻音尘岂复疎若因风雨晦应念寂寥居  

咏春色  

霭霭复蒙蒙非【`一作霏`】雾满晴空密添宫栁翠暗泄路【`一作露`】桃红萦丝光乍失縁隟影才通夕迷鸳枕上朝漫绮中促驷驰香陌劳莺转艳丛可怜肠断望倂在洛城东  

送春  

三月三十日春归日复暮惆怅问春风明朝应不住送春曲江上眷眷东西顾但见扑水花纷纷不知数人生似行客两足无停歩日日进前程前程几多路兵刅与水火尽可违之去惟有老到来人间无避处感时良未已独倚池南树今日送春心心如别亲故  

游峡山寺  

结搆天南畔胜絶固难俦幸蒙时所漏遂得恣闲游路石防松盖槛藤维鹤舟雨霁花木润风和景气柔寳殿敞丹扉灵幡垂綘旒照曜芙蓉壶金人居上头翔禽拂危刹落日避层楼端溪弥漫驶曲涧潺湲流髙居何重沓登览自夷犹烟霞无隠态岩洞讵遗幽奔驷非久耀驰波肯暂留会从香火縁灭迹此山丘  

宿陟岵寺云律师院  

像宇郁参差寳林疎复宻中有弥天子燃灯坐虚室心证红莲喻迹覊青眼律玉炉扬翠烟金经开缥帙肆陈坚固学破我梦幻质碧水洒尘缨凉扇当夏日宿禽讵相保迸火烟欲失愿廻戚促劳趋隅事休逸  

秋夜桂州宴送郑十九侍御  

秋至触物愁况当离别筵短歌销夜烛繁绪遍髙桂水舟始泛兰堂榻讵悬一杯勾【`一作勿`】离阻三载奉周旋鸦噪更漏飒露濡风景鲜斯湏不共此且为更留连  

九日陪樊尚书龙山宴集  

孟嘉从宴地千乗复登临縁危陟髙歩凭旷写幽襟黄花翫初馥翠物喜盈斟云杂组绣色乐和山水音斾揺秋吹急筵卷夕光沈都人瞻骑火犹知隔寺深  

江陵送客归河北  

逺客归故里临路结裵回山长水复濶无因重此来聊将歌一曲送子手中杯  

送郑丞之罗浮中习业  

百年泛飘忽万事系衰荣髙鸿脱矰缴逹士去簮缨始从天目游复作罗浮行云卧石林宻月窥花洞明全形在气和习黙凭境清夙秘綘嚢诀屡投金简名钟管促离觞烟霞随去程何当真府内重得欵平生  

送王秀才往安南  

君为蹈海客客路谁谙悉鲸度乍疑山鸡鸣先见日所嗟廽櫂晩倍结离情宻无贪合浦珠念守江陵橘  

送公孙器自桂林归蜀  

桂林浅复碧湿湲半露石将乗触物舟暂驻飞空锡蜀乡异青眼蓬户髙朱防风度杳难寻云飘讵留迹旧户闲花草驯鸽傍檐隟挥手共忘怀日堕千山夕  

赠罗浮易链师  

海上多仙峤灵人信长生荣卫氷雪姿咽嚼日月精黙书绛符遍晦歩斗文成翠髪披肩长金盖凌风轻晓籁息尘响天鸡【`一作鹿`】叱幽声碧树来户隂丹霞照窗明焚香叩虚寂稽首廻太清鸾鹭振羽仪飞翻拂斾旌左挹玉泉液右搴云芝英念得参龙驾攀天度赤城  

登紫霄峰赠黄仙师  

紫霄不可陟灵峰信穹崇下有琼树枝上有翠髪翁鸡鸣秋汉侧日出红霞中璨璨真仙子执旄为侍童焚香杳忘言黙念合【`一作思含`】太空世华徒熠耀虚室自朦胧云飞琼瑶圃息芝兰藂玉箓掩不开天窗防防风兹焉悟佳防尘境亦幽通浩渺临广津永用挹无穷  

乌啼曲  

可怜杨叶复杨花雪净烟深碧玉家乌栖不定枝条弱城头夜半声哑哑浮萍流荡门前水任罥芙蓉莫浣纱  

白纻歌【`一作词`】二首  

玉缨翠佩杂轻罗香汗防渍朱顔为君起唱白纻歌清声褭云繁思【`一作思繁`】多凝笳哀瑟【`一作琴`】时相和金壶半倾芳夜促梁尘霏霏暗红烛令君安坐聼终曲坠叶飘花难再复  

蹑珠履歩琼筵轻身起舞红烛前芳姿艳态妖且妍廻眸转袖暗催凉风萧萧漏【`一作流`】水急月华泛艳红莲湿牵裙揽带翻成泣  

长门怨  

丝声繁兮管声急珠帘不卷风吹入万遍凝愁枕上聼千廽候命花间立望望昭阳信不来廽眸独掩红巾泣  

寄彻公  

北风吹霜霜月明荷叶枯尽越水清别来几度龙宫宿雪山童子应相逐  

哭李象  

白鸡黄犬不将去寂寞空余塟时路草死花开年复【`一作更防`】年后人知是何人墓忆君思君独不眠夜寒月照青枫树  

宿云溪观赋得秋灯引送客  

云房寄宿秋夜客一灯荧荧照虚壁虫声呼客客未眠几人语话清景侧不可离别愁纷多秋灯秋灯奈别何  

采莲曲  

凝鲜雾渚夕阳艳緑波风鱼游乍散藻露重稍欹红楚客伤暮节吴娃泣败藂促令芳本固宁望雪霜中  

他乡七夕【`一本无他乡二字`】  

汉渚【`一作浦`】常多别山【`一作星`】桥忽重游向云迎翠辇当月拜珠旒寝幌凝宵态妆奁闭晓【`一作晩`】愁不堪鸣杼日空对白榆秋  

春日偶题  

何处春先到桥东水北亭涷花开未得冷酒酌难醒就日移轻榻遮风展小屛更无【`一作不劳`】人劝饮【`一作醉`】莺语渐叮咛  

题山寺  

千峯白露后云【`一作雪`】壁挂残灯曙色海邉日【`一作月`】经声松下僧意闲门不闭年去水空澄稽首如何问森罗尽一乗  

广州石门寺重送李尚赴朝时兼宗正卿  

象阙趋云陛龙宫憇石门清铙犹啓路黄髪重攀辕藻变朝天服珠怀委地言那令蓬蒿客兹席未【`一作咏`】离尊  

送孔周之南海谒王尚书  

泛櫂若【`一作送`】流萍桂寒山更青望云生碧落看日下沧溟潮尽收珠母沙闲拾翠翎自趋龙防下再为诵芳馨  

冬夜举公房送崔秀才归南阳  

闻君动征櫂犯夜故来寻强置一尊酒重欵百年心灯白霜气冷室虚松韵深南阳三顾地幸偶价千金  

送陈房谒抚州周使君  

匡山一亩宫尚有桂兰丛凿壁年虽异穿杨志幸同貌羸縁塞苦道蹇为囊空去谒临川守因怜鹤在笼  

山斋独宿赠晏上人  

幢【`一作石`】幢云树秋黄叶下山头虫响夜难【`一作空`】度梦闲神不游窗灯寒几尽【`一作浄`】帘雨晓阶愁何以禅栖客灰心在沃州  

桂州与陈羽念别  

惨戚损志抱因君时解顔重叹今夕防复在防夕间碧桂水连海苍梧云满山茫茫从此去何路入秦关  

经赵处士居  

云居避世客发白习儒经有地水空緑无人山自青废梁悲逝水卧木思荒庭向夕霏烟敛徒看处士星  

病中赴袁州次香馆  

病舆憇上馆缭绕向山隅荒葛漫欹壁幽禽啄朽株力微怯升降意欲结踟躇谁能挹香水一为濯烦纡  

送人流雷州  

逐客指天涯人间此路賖地图经大庾水驿过长沙腊月雷州雨秋风桂岭花不知荒徼外何处有人家  

送【`一作赠`】彻公  

白首年空度幽居俗岂知败蕉依晩日孤鹤立秋墀【`一作池`】乆客何由造禅门不可窥防同尘外友斋沐奉威仪  

赠庐山道士  

寂寥高室古松寒松下仙人字委鸾头垂白发朝鸣磬手把青芝夜绕坛物像自随尘外灭真源长向性中看悠悠万古皆如此秋比松枝春比兰  

赋得直如朱丝  

寂寞瑶琴上深知直者情幸传朱鹭曲那止素丝名瑞草人空仰王言世久行大方闻正位乐府动清声文武音初合宫商调屡更谁能向机杼终日泣无成  

早春即事  

眼重朝眠足头轻宿醉醒阳光满前户雪水半中庭【`一作物`】变随天气春生逐地形北檐梅晩白东防栁先青葱垅抽羊角松巢堕鹤翎老来诗更拙吟罢少人听  

题花树  

都无看花意偶到树邉来可怜枝上色一一为愁开  

宿吉祥寺寄庐山隐者  

风【`一作凤`】鸣云外钟鹤宿千年松相思杳不见月出山重重【`一作孤月出山重`】  

邉思  

苏武节旄尽李陵音信稀梅【`一作花`】当陇上发人向陇头归  

夜半歩次古城  

茫茫死复生【`一作行复坐`】惟有古时城夜半无鸟雀花枝当月明  

春梦  

空庭日照花如锦红妆美人当昼寝傍人不知梦中事唯见玉钗时坠枕  

宿青牛谷【`一本此下有梁链师隐居五字`】  

随云歩入青牛谷青牛道士留我宿可怜夜乆月明中唯有坛邉一枝竹  

槿【`一作戎昱诗`】  

自用金钱买槿栽二年方始一花开怜红未许家【`一作佳`】人见胡蜨争知早到来  

九日  

黄菊【`一作花`】紫菊傍篱落摘菊泛酒爱芳新不堪今日望乡意强挿茱萸随众人  

仙女词  

玉京【`一作笄`】初侍紫皇君金缕鸳鸯满绛裙仙宫一闭无消息遥结芳心向碧云  

句  

贤人处霄汉荒泽自耕耘　陇首降时雨雷声出夏云【`荅崔钱二补阙　见诗式`】　一一鹤声飞上天【`见纪事`】  

## 御定全唐诗卷四百六十六  

牛僧孺  

牛僧孺字思黯陇西人贞元中擢进士第厯相穆敬两朝封竒章郡公后出为武昌节度使文宗朝征入再相夙与李徳裕相恶防昌中贬循州长史大中初还为太子少师卒集五卷今存诗四首  

享太庙乐章  

湜湜颀颀融昭徳辉不纽不舒贯成九围武烈文经敷施当宜纂尧付启亿万熈熈  

乐天梦得有岁夜诗聊以奉和  

惜岁岁今尽少年应不知凄凉数流辈欢喜见孙儿暗减一身力潜添满鬓丝莫愁花笑老花自几多时李苏州遗太湖石竒状絶伦因题二十韵奏呈梦得乐天  

胚浑何时结嵌空此日成掀蹲龙虎鬬挟怪鬼神惊带  

雨新水静轻敲碎玉鸣搀义锋刄簇缕络钓丝萦近水揺竒冷依松助澹清通身鳞甲隠透穴洞天明丑凸隆胡凖深凹刻兕觵雷风疑欲变阴黒讶将行噤防微寒早轮囷数片横地只愁垫压鳌足困支撑珍重姑苏守相怜嬾慢情为探湖里【`一作底`】物不怕浪中鲸利渉余千里山河仅百程池塘初展见金玉自凡轻侧魂犹悚周观意渐平似逢三益友如对十年兄旺兴添魔力消烦破宿酲嫓人当绮皓视秩即公卿【`南朝有司空石盖以定石之流品`】念此园林寳还湏别识精诗仙有刘白为汝数逢迎  

席上赠刘梦得  

粉署为郎四十春今来名辈更无人休论世上升沉事且鬬樽前见在身珠玉防应成咳唾山川犹觉露精神莫嫌恃酒轻言语曽把文章谒后尘  

句  

但愁封寄去魔物或惊禅【`赠白乐天筝`】　惟羡东都白居士年年香积问禅师【`赠白下同`】　不是道公狂不得恨公逢我不教狂　地瘦草丛短　求人气色沮凭酒意乃伸叶季良  

叶季良登贞元进士第诗三首  

赋得月照氷池  

霁夕云初敛栖娥月未亏圎光生碧海素色满瑶池天迥轮空见波凝影讵窥浮霜玉比彩照像镜同规皎防寒偏浄裵回夜转宜谁怜幽境在长与赏心随  

赋得琢玉成器  

片玉寄幽石纷纶当代名荆人献始遇良匠琢初成氷映寒光动虹开晚【`一作晓`】色明雅容看更澈余响扣弥清自与琼瑶比方随掌握荣因知君有用高价伫连城  

省试吴宫敎美人战  

强吴矜覇略讲武在深宫尽出娇娥技先观上将风挥戈罗袖卷擐甲汗妆红掩笑分旗下含羞入队中鼓停行未正刑举令才崇自可威隣国何劳逞战功  

湛贲  

湛贲宋长史茂之十二世孙本家毘陵后为宜春人贞元中登第尝以江阴县主簿权知无锡县事后为毘陵守诗三首  

题厯山司徒右长史祖宅  

隳官长史籍髙歩厯山椒丽句传黄绢香名播宋朝分能知止足迹贵出尘嚣松竹心长固池台兴自饶龙宫欣访旧莺谷忝迁乔从事叨承乏铜章媿在腰  

伏览吕侍郎【`渭`】丘员外【`丹`】旧题十三代祖厯山草堂诗因书记事  

名遂贵知己道胜方晦迹高居葺莲宫遗文焕石壁桑田代已变池草春犹碧识曲遇周郎知音荷宗伯调逸南平兆风清建安迹祖徳今发扬还同书史册  

别慧山书堂  

卷帘暁望云平槛下榻宵唫月半窗病守未能依结社更施何术去为邦  

薛存诚  

薛存诚字资明河东人登贞元进士第元和末官至御史中丞诗十二首  

暮春自南台丞再除给事中【`仍是本防几榻杖履宛然如旧`】  

再入青琐闱忝官诚自非拂尘惊物在开户似【`一作待`】僧归积草渐无迳残花犹洒衣禁垣偏日近行坐是恩辉  

御制叚太尉碑【`一作薛有诚诗`】  

葬仪从俭礼刋石荷尧君露迹垂繁字【`一作藻`】天哀洒丽文诏深荣嗣子海变记孤坟寳思皆涵象皇心永念勲雅词黄绢妙渥泽紫泥分青史应同久芳名万古闻  

御题国子监门  

宸翰符造荣题国子门笔锋回日月字势动乾坤檐下云光絶梁间鹊影飜张英圣莫拟索靖妙难言为着盘龙迹能彰舞鳯蹲更随垂露像常以沐皇恩  

御箭连中双  

宸游经上苑羽猎向闲田狡初迷窟纎骊讵着鞭三驱仍百歩一发遂双连影射含霜草魂消向月驩声动寒木喜气满晴天那似陈王意空随乐府篇  

太学创置石经  

圣唐复古制徳义功无替奥防恱诗书遗文分篆银钩互交映石壁靡尘翳永与乾坤期不逐日月逝儒林道益广学者心弥鋭从此理化成恩光遍遐裔  

观南郊回仗  

传警千门寂南郊防仗回但惊龙再见谁识日双开徳泽施云雨恩光变烬灰阅兵貔虎振听乐凤皇来刻移宸辇遵时集观防多惭逺臣贱不得礼容陪  

闻击壤  

尧年听野老击壤复何云自谓欢由巳宁知徳在君气平闲易畅声贺作难分耕凿方随日恩威比望云篑桴均下调和木等南薫无落于吾事谁将帝已闻  

膏泽多丰年  

帝徳方多泽莓莓井迳同八方甘雨布四逺报年丰厫庾千厢在幽流万壑通时勤稼穑击壤乐农功畎畞人无惰田庐岁不空何湏忧伏腊千载贺尧风  

东都父老望幸  

銮舆秦地久羽卫洛阳空彼土虽凭固兹川乃得中龙顔觐白日鹤发仰清风望幸诚逾邈懐来意不穷昔因封泰岳今伫蹑维嵩天地心无异神祗理亦同翠华翔渭北玉检闗东众愿其难阻明君早勒功  

嵩山望幸  

峻极位何崇方知造化功降灵逢圣主望幸表维嵩隠映连青壁嵯峩向碧空象车因叶瑞龙驾愿升中万岁声长在千岩气转雄东都歌盛事西笑伫皇风  

华清宫望幸  

骊岫接新丰岧嶤驾碧空凿山开秘殿隐雾蔽仙宫绛阙犹栖凤雕梁尚带虹温泉曽浴日华馆旧迎风肃穆瞻云辇深沉闭绮栊东郊望幸防瑞气霭蒙蒙  

谒见日将至双阙  

晓色临双阙微臣礼位陪逺惊龙凤覩谁识冕旒开蔼蔼千年盛颙颙万国来天文标日月时令布云雷迥出黄金殿全分白玉台雕虫竟何取瞻恋不知回  

裵次元  

裵次元贞元中第进士元和中为福州刺史河南尹终江西观察使诗三首  

南至日隔仗望含元殿炉香【`一作烟`】  

冕旒初负扆卉服尽朝天旸谷初移【`一作移时`】日金炉渐起【`一作出御`】烟芬馨流逺近散漫入貂蝉霜仗凝逾白朱栏映转鲜始看浮阙在稍见逐风迁为沐皇家庆来瞻羽卫前  

律中应钟【`一作裵元诗`】  

律穷方数寸室暗在三重伶管灰先动秦正节已逢商声辞玉笛羽调入金钟宻叶翻霜彩轻氷敛水容望鸿南去絶迎气北来浓愿托无凋性寒林自比松  

赋得亚父碎玉斗  

雄谋竟不决寳玉将何爱倐尔霜刃挥飒然春氷碎飞光动旗帜散响惊环佩霜浓绣帐前星流锦筵内图王业已失为虏言空悔独有青史中英风冠千载  

句  

积高依郡城迥拔凌霄汉【`题望京山见闽志`】  

李宣逺  

李宣逺贞元进士登第诗二首  

并州路【`一作杨逹诗题云塞下作`】  

秋日并州路黄榆落故关【`一作照间`】孤城吹角罢数骑射雕还帐幕遥临水牛羊自下山征人正垂泪烽火起云间  

近无西耗【`一作李敬方诗`】  

逺戎兵压境迁客泪横襟烽堠惊秦塞囚居困越吟自怜牛马走未识犬羊心一月无消息西看日又沈李君何  

李君何贞元中进士第诗一首  

曲江亭望慈恩寺杏园花发  

春晴凭水轩仙杏发南园开蘂风初暁浮香景欲暄光华临御陌色相对空闲野雪遥添净山烟近借繁地门分鹿苑景胜类桃源况值新晴日芳枝度彩鸳  

周亮  

周亮登贞元进士第诗三首  

除夜书情  

何防风尘岁云阳古驿前三冬不再稔晓日又明年春入江南栁寒归塞北天还伤知客花景对韦编  

曲江亭望慈恩寺杏园花发  

江亭闲望防逺近见秦源古寺迟春景新花发杏园蕚中轻蘂宻枝上素姿繁拂雨云初起含风雪欲翻容辉明十地香气遍千门愿莫随桃李芳菲不为言  

故乡除夜  

三百六十日云终故乡还与异乡同非唯律变情堪恨抑亦才疎命未通何防夜歌销腊酒谁家髙烛春风诗成始欲吟将看早是去年牵课中  

陈翥  

陈翥贞元进士第诗一首  

曲江亭望慈恩寺杏园花发  

曲江晴望好近接梵王家十亩开金地千林发杏花映云犹误雪煦日欲成霞紫陌传香逺红泉落影斜园中春尚早亭上路非賖芳景堪游防其如惜物华  

曹着  

曹着贞元进士第诗一首  

曲江亭望慈恩寺杏园花发  

渚亭临净域凭望一开轩晚日分初地东风发杏园异香飘九陌丽色映千门照灼瑶华散葳蕤玉露繁未教游妓折乍听早莺喧谁复争桃李含芳自不言  

王公亮  

王公亮登贞元进士第长庆初自司门郎中为商州刺史诗一首  

鱼上氷  

春生寒气减稍动久潜鱼乍喜东风至来看曲防初出氷朱鬛见望日锦鳞舒渐觉流澌近还欣掉尾余噞喁情自乐防泝意宁疎傥得随鲲化终能上太虚  

张仲方  

张仲方韶州始兴人九龄族孙贞元中擢进士宏词厯散骑常侍京兆尹左迁华州刺史入为秘书监集三十卷今存诗二首  

赋得竹箭有筠  

东南生绿竹独美有筠箭枝叶讵曽凋风霜孰云变偏宜林表秀多向岁寒见碧色乍葱茏清光常蒨练皮开凤彩出节劲龙文现爱此守坚贞含歌属时彦  

赠毛仙翁  

毛仙翁毛仙翁容貌常如二八童几岁头梳云緑无时靣带桃花红眼前人世阅沧海肘后药成辞月宫方口秀睂编贝齿了然炅炅双瞳子芝椿禀气本坚强鹤计年应不死四海五山长独游矜贫傲富欺王侯灵通【`一作通灵`】指下甎甓【`一作龙虎`】化瑞气炉中金玉流定是烟霞列仙侣暂来尘俗救危苦紫霞妖女琼华飞秘法防心传付与阴功足阴功成羽驾何年归上清待我休官了防嫁桃源洞里覔仙兄  

句  

入门池色静登阁雨声来【`见三山志`】  

崔亮  

崔毫字晦叔磁州人贞元中与元白同登第宪宗时为监察御史歴宻歙湖三州刺史太和中由谏议大夫迁散骑常侍终虢州刺史有三州倡和集今存诗二首  

和白乐天【`时以太子宾客分司东都`】  

病余归到洛阳头拭目开睂见白侯凤诏恐君今岁去龙门欠我旧时游【`自到未游龙门`】几人樽下同歌咏数盏灯前共献酬相对忆刘刘在逺寒宵耿耿梦长洲  

临终诗  

蹔荣蹔悴石敲火即空即色眼生花许时为客今归去大厯元年是我家  

句  

共相呼唤醉归来  

徐牧  

徐牧贞元进士诗一首  

省试临渊【`一作川`】羡鱼  

清泚濯缨防今来喜一临慙无下钓防空有羡鱼心退省时频改谋身岁屡沈鬣成川上媚网就水宁深頳尾临波里朱须破浪浔此时傥不漏江上免行吟  

王播  

王播字明敭其先太原人父恕为扬州仓曹参军遂家焉播与弟炎起皆有文名并擢进士长庆初拜相太和初复专政卒赠太尉诗三首  

淮南游故居感旧酬西川李尚书徳裕【`一本题作为淮南节度使游故居感旧`】  

昔年献赋去江渚今日行春到却悲三径仅存新竹树四邻惟见旧孙儿壁间潜认偷光处川上宁防结网时更见桥邉记名姓始知题柱免人嗤  

题木兰院【`一作惠照寺`】二首  

播少孤贫尝客扬州惠照寺木兰院随僧斋餐僧厌怠乃斋罢而后击钟后二纪播自重位出镇是邦因访旧游向之题名皆以碧纱幕其诗播继以二絶句  

三十年前此院游木兰花发院新修如今再到经行处树老无花僧白头  

上堂已了各西东惭愧阇黎饭后钟三十年来尘扑靣如【`一作而`】今始得碧纱笼  

独孤良弼  

独孤良弼贞元间进士官左司郎中诗一首  

上已接清明游宴  

上已欢初罢清明赏又追闰年侵旧厯令节并芳时细【`一作暮`】雨莺飞重春风酒醖迟寻花迷白雪看栁拆青丝淑气如相待天和意为谁吁嗟名未立空咏宴游诗沈传师  

沈传师字子言吴人贞元末登第歴官拾遗翰林学士中书舍人寳厯中由尚书右丞出为宣歙观察使复入为吏部侍郎有才行工楷法诗五首  

次潭州酬唐侍御姚员外游道林岳寺题示  

承明年老輙自论乞得湘守东南奔为闻楚国富山水青嶂逦迤僧家园含香珥笔皆眷旧谦抑【`一作防`】自忘台省尊不令执简亭馆直许擕手游山樊忽惊列岫晓【`一作晩`】来逼朔雪洗尽烟岚昬碧波回屿三山转丹槛缭郭千艘屯华镳蹀绚砂歩大斾防错辉松门樛枝竞骛龙蛇势折干不灭风霆痕相重古殿倚嵓腹别引新径萦云根目伤平楚虞帝魂情多思逺聊开樽危细管逐歌飘【`一作飏`】画鼔绣靴随节飜锵金七言凌老杜入木八法蟠髙轩嗟余潦倒乆不利【`一作知`】忍复感激论元元  

和李徳裕观玉蘂花见懐之作  

曽对金銮直同依玉树阴雪英飞舞近烟叶动揺深素蕚年年宻衰容日日侵劳君想华发近欲不胜簮【`徳裕元倡有今来想顔色还似忆琼枝之句故云`】  

赠毛仙翁  

安期何事出云烟为把仙方与世传只向人间称百岁谁知洞里过千年青牛到日迎方朔丹灶开时共稚川更説桃源更深处异花长占四时天  

寄大府兄侍史【`见云烟过眼録`】  

积雪山隂马过难残更深夜铁衣寒将军破了单于阵更把兵书仔细看  

蒙泉【`见方舆胜覧`】  

京路马骎骎尘劳日向深防泉聊息驾可以洗君心白行简  

白行简字知退白居易之弟贞元末第进士累官度支郎中有兄风尝从居易谪所天性友爱当时无比集二十卷今存诗七首  

春从何处来  

欲识春生处先从木徳来入门潜报栁度岭暗惊梅透雪寒光散消氷水镜开晓迎郊骑发夜逐斗杓回淑气空中变新声雨后催偏宜资律吕应是阳防  

贡院楼北新栽小松  

华省春霜曙楼阴植小松移根依厚地委质别危峰北户知犹逺东堂幸见容心坚终待鹤枝嫩未成龙夜影看仍薄朝岚色渐浓山苗不可荫孤直俟秦封  

金在镕  

巨槖方镕物洪鑪欲范金紫光看渐发赤气望逾深焰热晴云变烟浮昼景阴坚刚由我性鼓铸任君心踊跃徒标异沈潜自可钦何当得成器待叩向知音  

归马华山  

牧野功成后周王战马闲驱驰休伏皁饮龁任依山逐日朝仍去随风暮自还氷生疑陇坂叶落似榆关蹀仙峰下腾骧渭水湾幸逢时偃武不复鼔鼙间  

夫子鼓琴得其人  

宣父穷奥师襄授素琴稍殊流水引全辨圣人心慕徳声逾感怀人意自深泠泠传妙手摵摵振空林促调清风至操白日沈曲终情不尽千古仰知音  

李都尉重阳日得苏属国书  

降虏意何如穷荒九月初三秋异乡节一纸故人书对酒情无极开缄思有余感时空寂寞怀旧几踌躇鴈尽平沙迥烟销大漠虚登防南望防掩泪对双鱼  

在巴南望郡南山呈乐天【`时从乐天忠州`】  

临江一嶂白云间红绿层层锦绣班不作巴南天外意何殊昭应望骊山  

裵澄  

裵澄闻喜人徳宗朝登第官至苏州刺史诗一首  

春云  

漠漠复溶溶乗春任所从映林初展叶触石未成峰旭日消寒翠晴烟防浄容霏微将似灭深浅又如重薄彩临溪散轻阴带雨浓空余负樵者岭上自相逢罗立言  

罗立言宣州人太和中厯司农少卿李训引为京兆少尹知府事同谋诛宦官被害诗一首  

赋得沽美玉  

谁怜被褐士怀玉正求沽成器终期逹逢时岂见诬寳同珠照乘价重剑论都浮彩朝虹满悬光夜月【`一作月影`】孤几年沦瓦砾今日出泥涂采斵资良匠无令瑕掩瑜张灿  

张灿贞元元和间进士诗一首  

寒食遣懐  

繁华泣清露悄悄落衣巾明日逢寒食春风见故人病来羞滞楚西去欲迷秦憔悴此时乆【`一作夜`】青山归四邻  

## 御定全唐诗卷四百六十七  

牟融  

牟融有赠欧阳詹张借韩翃诸人诗盖贞元元和间人也诗一卷  

春日山亭  

醉来重整华阳巾搔首惊防白髪新莫道愁多因病酒只縁命薄不辞贫龙鱼失水难为用龟玉防尘未见珍正是圣朝全盛日讵知林下有闲人  

寄周韶州  

十年学道困穷庐空有长才重老儒功业要当垂永乆利名那得在湏臾山中荆璞谁知玉海底骊龙不见珠寄语故人休怅怏古来贤逹事多殊  

秋夜醉归有感而赋  

衔杯谁道易更阑沈醉归来不自欢惆怅后时孤劔冷寂寥无寐一灯残竹窗凉雨鸣秋籁江郭清砧夜寒  

多少客怀消不得临风搔首浩漫漫  

寄范使君  

未秋为别已终秋咫尺娄江路阻心上惟君知委曲眼前独我逐漂流从来姑息难为好到底依栖总是诹西望家山成浩叹临风搔首不胜愁  

送罗约  

雨晴江馆栁依依握手那堪此别离独鹤孤琴随逺斾红亭绿酒惜分岐月明野店闻鸡早花暗关城匹马迟后夜定知相忆防东风囘首不胜悲  

题李昭训山水  

卜筑藏修地自偏尊前诗酒集羣贤半岩松暝时藏鹤一枕秋声夜聼泉风月谩劳酬逸兴渔樵随处度流年南州人物依然在山水幽居胜辋川  

处厚游杭作诗寄之  

江村摇落暂逢秋况是闻君独逺游浙水风烟思吊古楚乡人物赋登楼书沈寒鴈云邉影梦绕清猨月下愁念我故人劳碌乆不如投老卧沧洲  

山中有懐李十二【`第七句缺三字第八句缺一字`】  

林前风景晚苍苍林下懐人路杳茫白髪流年淹旧业碧山茅屋卧斜阳客邉秋兴悲张翰病里春情笑沈郎何事登楼　　　几廽搔首　思归  

客中作  

异乡歳晚怅离懐游子驰驱媿不才夜夜砧声催客去年年鴈影带寒来半林残叶迎霜落三径黄花近节开防度无聊倍惆怅临风搔首独兴哀  

山寺律僧画兰竹圗  

偶来絶顶兴无穷独有山僧笔最工绿径日长袁户在紫荃秋晩谢庭空离花影度湘江月遗佩香生洛浦风欲结歳寒盟不去忘机相对画图中  

送客之杭  

西风吹冷透貂裘行色匆匆不暂防帆带夕阳投越浦心随明月到杭州风清听漏惊乡梦灯下闻歌乱别愁悬想到杭州兴地尊前应与话离忧  

有感二首  

何事离怀入梦频贫居寂寞四无邻诗因韵险难成律酒为愁多不顾身眼底故人惊岁别尊前华髪逐时新十年飘泊如萍迹一度登临一怅神  

搔首临风独倚栏客邉惊觉岁华残栖迟未遇常鋾荐邂逅宁弹贡禹冠有兴不愁诗韵险无聊只怕酒杯干何如日日长如醉付与诗人一笑看  

送沈侯之京  

悠悠旌斾出东楼特出仙郎上帝州刘旻才髙能富国萧何人杰足封侯关河弱栁垂金缕水驿青帘拂画楼欲尽故人尊酒意春风江上暂停舟  

寄羽士  

别来有路隔仙凡几度临风欲去难乐道无时忘鹤伴谈何日到星坛山中胜景常留客林下清风好炼丹使我浮生尘鞅脱相从应得一盘桓  

题赵支  

林间曲径掩衡茅绕屋青青翡翠稍一枕秋声鸾舞月半窓云影鹤归巢曽闻贾谊陈奇策肯学扬雄赋解嘲我有清风髙节在知君不负岁寒交  

司马迁墓  

落落长才负不覊中原囘首益堪悲英雄此日谁能荐声价当时众所推一代髙风留异国百年遗迹剰残碑经过词客空惆怅落日寒烟赋黍离  

春游  

锦袍日暖耀冰蚕上客陪游酒半酣笑拂吟鞭邀好兴醉欹乌防逞雄谈楼前弱栁揺金缕林外遥山隔翠岚正是太平行乐处春风花下且停骖  

水西草堂【`第四句缺二字第七句缺一字`】  

萝径萧然曲业存闲云流水四无隣身留白屋潜踪迹门　　吟学隠沦吟对琴尊江上月笑看花木镜中春遗书自有亲　防何必驱驰扰世尘  

送羽衣之京  

羽衣缥缈拂尘嚣怅别河梁赠栁条阆苑云深孤鹤逈蓬莱天近一身遥香浮寳辇仙风润花落瑶坛绛雨消自是长生林下客也陪鸳鹭入清朝  

题道院壁  

山中旧宅四无隣草浄云和逈絶尘神枣胡麻能饭客桃花流水防通津星坛火伏烟霞暝林壑春香鸟雀驯若使凡縁终可脱也应从此度闲身  

赠欧阳詹  

为客囊无季子金半生踪迹任浮沈服勤因念劬劳重思养徒怀感慨深岛外断云凝逺日天涯芳草动愁心家林千里遥相忆防度停车一怅吟  

邵公母  

搔首惊闻楚些歌拂衣归去泪悬河劬劳长想三春恨思养其如寸草何淛水梦怀千里逺苏防愁望白云多伤心独有黄堂客几度临风咏蓼莪  

客中作  

千里云山恋旧游寒窓凉雨夜悠悠浮亭花竹频劳梦别路风烟半是愁芳草傍人空对酒流年多病倦登楼一杯重向樽前醉莫遣相思累白头  

赠杨处厚  

十年学道苦劳神赢得尊前一病身天上故人皆是贵山中明月独相亲客心淡泊偏冝静吾道从容不厌贫几度临风一囬首笑看华发及时新  

重赠张籍  

旧日仪容只宛然笑谈不觉度流年凡縁未了嗟无子薄命能孤不怨天一醉便同尘外客百杯疑是酒中仙人生随防堪为乐管甚秋香满鬓邉  

赠殷以道  

世路红尘懒歩趋长年结屋傍岩隅独留乡井诚非隠老向山林不自愚肯信白圭终在璞谁怜沧海竟遗珠闲来抚景穷吟防尊酒临风不自娱  

翁母些  

满头华髪向人垂长逝音容逈莫追先垅每懐风木夜画堂无复防衣时停车遥望孤云影翘首惊看吊鹤悲独有贤人崇孝义伤心共咏蓼莪诗  

题山庄  

萝屋萧萧事事幽临风搔首逺凝眸东园松菊存遗业晚景桑榆乐旧游吟对清尊江上月笑谈华髪镜中秋牀头浊酒时时漉上客相过一任留  

沈存尚林亭夜宴  

草堂寂寂景偏幽到此令人一纵眸松菊寒香三径晚桑榆烟景两淮秋近山红叶堆林屋隔浦青帘拂画楼终日忘情能自乐清尊应得遣闲愁  

题孙君山亭  

长年乐道逺尘氛静筑藏修学隠沦吟对琴樽庭下月笑看花木槛前春闲来欲着登山屐醉里还披漉酒巾林壑能忘轩冕贵白云黄鹤好相亲  

题徐俞山居  

青山重叠巧裁攅引水流泉夜激湍岚鎻岩扉清昼暝云归松壑翠隂寒不因李相门前见曽向袁生画里看我老不堪诗思杳几囬吟倚曲栏干  

送范啓东还京  

萧萧行李上征鞍满目离情欲去难客里故人尊酒别天涯游子弊裘寒官桥杨栁和愁折驿路梅花带雪看重到京华旧游地春风佳丽好盘桓  

楼城叙别  

故人为客上神州倾盖相逢感昔逰屈指年华嗟逺别对牀风雨话离愁清樽不负花前约白髪惊看镜里秋此际那堪重分手緑波芳草暂停舟  

写意二首  

寂寥荒馆闭闲门苔径隂隂屐少痕白髪颠狂尘梦断青氊泠落客心存髙山流水琴三弄明月清风酒一樽醉后曲肱林下卧此生荣辱不湏论  

萧萧华髪满头生深逺蓬门倦送迎独喜心无外慕自怜知命不求荣闲情欲赋思陶令卧病何人问马卿林下贫居甘困守尽教城市不知名  

赠浙西李相公  

长庚烈烈独遥天盛世应知降谪仙月里昔曾分兎药人间今喜得椿年文章政事追先逹冠盖声华羡昔贤尊酒与君称夀毕春风入醉绮罗筵  

天台  

碧溪流水泛桃花树绕天台逈不赊洞里无尘通客境人间有路入仙家鸡鸣犬吠三山近草静云和一径斜此地不知何处去暂留琼佩卧烟霞  

送陈衡  

秋江烟景晚苍苍江上离人促去航千里一官嗟独往十年双鬓付三霜云迷楼曲亲庭逺梦绕通山客路长不必临风悲冷落古来白首尚为郎  

送沈翔  

江上西风一櫂归故人此别防应稀清朝尽道无遗逸当路谁曽访少防谩有才华嗟未逹闲寻鸥鸟暂忘机临岐不用空惆怅未必新丰老布衣  

过蠡湖  

东湖烟水浩漫漫湘浦秋声入夜寒风外暗香飘落粉月中清影舞离鸾多情袁尹频移席有道乔仙独倚防几度篝帘相对处无邉诗思到吟坛  

登环翠楼  

山中地僻好藏修寂寂幽居架小楼云树四围当户暝烟岚一带隔浮举杯对月邀诗兴抚景令人豁醉眸我亦人间肥遁客也将踪迹寄林丘  

游淮云寺  

白云深锁沃州山冠盖登临众仰攀松径风清闻鹤泪昙花香暝见僧还机隠隠应难觉尘事悠悠了不关兴尽凡縁因未晚裵回依旧到人间  

游报本寺  

山房寂寂荜门开此日相期社友来雅兴共寻方外乐新诗争羡郢中才茶烟褭褭笼禅榻竹影萧萧扫径苔醉后不知明月上狂歌直到夜深回  

了然尘事不相关锡杖时时独看山白髪任教防鬓改黄金难买一生闲不留活计存嚢底赢得诗名满世间自笑微躯长碌碌防时来此学无还  

题陈侯竹亭  

曽向幽亭一榻分清风满座絶尘氛丹山凤泣钩帘聼沧海龙吟对酒闻漠漠暝隂笼砌月盈盈寒翠动湘云歳寒髙节谁能识独有王猷爱此君  

送报本寺分韵得通字【`第七句第八句缺`】  

防度乗闲谒梵宫此郎声价重江东贵侯知重曽忘势闲客频来也悟空满地新蔬和雨緑半林残叶带霜红【`阙`】  

寄永平友人  

故人千里隔天涯防度临风动逺思贾谊上书曾伏阙仲舒陈策欲匡时髙风落落谁同调往事悠悠我独悲何日归来话畴昔一樽重叙旧襟期  

朔风猎猎惨寒沙关月寥寥咽暮笳放逐一心终去国驱驰千里未还家青蝇点玊原非病沧海遗珠世所嗟直道未容淹屈乆暂劳踪迹寄天涯  

陈使君山庄  

新卜幽居地自偏士林争羡使君贤数椽潇洒临溪屋十亩膏腴附郭田流水断桥芳草路淡烟疎雨落花天秋成凖拟重来此沈醉何妨一榻眠  

题寺壁  

僧家胜景瞰平川雾重岚深马不前宛转数声花外鸟往来防叶渡头船青山逺隔红尘路碧殿深笼緑树烟闻道此中堪遁迹肯容一榻学逃禅  

送徐浩  

渡口潮平促去舟莫辞尊酒暂相留弟兄聚散天邉鴈踪迹浮沈水上鸥千里好山青入楚几家深树碧藏楼知君此去情偏切堂上椿萱雪满头  

谢劔  

感君三尺鐡挥霍鬼神惊浩气中心发雄风两腋生犬戎从此灭巢穴不时平万里横行去封侯赖有成  

送僧  

梵王生别思之子事遐征烟水浮杯渡云山只履行三生尘梦醒一锡衲衣轻此去家林近飘飘物外情  

送友人  

有客櫂扁舟相逢不暂留衣冠重文物诗酒足风流官路生归兴家林想旧游临岐分手后乗月过苏州  

题朱庆余闲居四首  

潇洒藏修处琴书与画圗白丁门外逺俗子眼前无楚楚临轩竹青青暎水蒲道人能爱静诸事近清枯尽日衡门闭苍苔一径新客心非厌静悟道不忧贫白屋悬尘榻清樽忆故人近来疎懒甚诗债后吟身闲客幽栖处潇然一草庐路通元亮宅门对子云居按劔心犹壮琴书乐有余黄金都散尽收得邺侯书寂寥荒馆下投老欲何为草色凝陈榻书声出董帷闲云长作伴归鹤独相随才薄知无用安贫不自危  

寄张源  

咫尺西江路悲欢暂莫闻青年俱未逹白社莫离羣曲径荒秋草衡茅掩夕曛相思不相见愁絶赋停云  

题竹  

潇洒碧玉枝清风追晋贤数防渭川雨一缕湘江烟不见凤皇尾谁识瑚鞭柯亭可相遇惊聼奏钧天  

有感  

盛世嗟沈伏中情怏未舒途穷悲阮籍病乆忆相如无客空尘榻闲门闭草庐不胜岑絶处髙卧半牀书  

题山房壁  

珠林春寂寂宝地夜沈沈奥凝神乆禅机入妙深叅同大块理窥测至人心定防波罗蜜湏从物外寻  

访请上人  

曲径绕丛林钟声杂梵音松风吹定衲萝月照禅心抚景吟行逺谈入悟深不能尘鞅脱聊复一登临  

送范啓东  

杨柳春江上东风一櫂轻行嚢归客兴尊酒故人情书史名当代声华重两京临岐分手防无奈别离生  

客中作  

十年江汉客几度帝京游迹比风前叶身如水上鸥醉吟愁里月羞对镜中秋怅望频囬首西风忆故丘  

赠韩翃  

京国乆知名江河近识荆不辞今日醉便有故人情细雨孤鸿逺西风一櫂轻暂时分手去应不负诗盟  

禁烟作  

栁拖金缕拂朱栏花扑香尘满绣鞍尊酒临风酬令节越罗衣薄觉春寒  

闽中囬  

帆影随风过富阳橹声揺月下钱塘千山积雪凝寒碧梦入枫宸绕御牀  

## 御定全唐诗卷四百六十八  

刘言史  

刘言史邯郸人与李贺同时歌诗美丽恢赡自贺外世莫能比亦与孟郊友善初客镇冀王武俊奏为枣强令辞疾不受人因称为刘枣强后客汉南李夷简署司空掾寻卒歌诗六卷今编一卷  

苦妇词  

地逺易骄崇用刑匪精硏哀防苦妇身夫死百殃纒草草催出门衣堕髪披肩独随军吏行当夕余【`一作途`】欲迁【`一作还`】来时巳厌生【`一作坐`】到此自不全临江卧黄沙二子死在邉气哕不发声背头血涓涓有时强为言只是尤青天藁蓐无一枝冷气两悬悬穷荒夷教卑骨肉病弃捐况非本族音【`一作姻`】肌露谁为怜事痛感行宾住得贪程船必当负严法岂有胎孕篇游畋复释麛羔兎尚免鹯何处摈逐深一罪三见颠校尉勲望重【`一作崇`】幕府才  

且贤兰裙间珠履食玉处花筵但勿轻所暗莫虑无人焉  

与孟郊洛北野泉上煎茶  

粉细越笋芽野煎寒溪濵恐乖灵草性触事皆手亲敲石取鲜火撇泉避腥鳞荧荧爨风铛拾得坠巢薪洁色旣爽别浮氲亦慇懃以兹委曲静求得正味真宛如摘山时自歠指下春湘瓷泛轻花涤尽昬渴神此游惬醒趣可以话髙人  

七夕歌  

星寥寥兮月细轮佳期可想兮不可亲云衣香薄妆态新彩輧悠悠渡天津玊幌相逢夜将极妖红惨黛生愁色寂寞低容入旧机歇着金梭思往夕人间不见因谁知万家闺艳求此时碧空露重彩盘湿花上乞得蜘蛛丝  

立秋日  

商风动叶初萧索一贫居老性容茶少羸肌与簟疎旧醅难重漉新菜未胜鉏才薄无潘兴便便画【`一作昼`】偃庐  

题茅山仙防药院  

扰扰浮生外华阳一洞春道书金字小仙圃玊苖新芝草迎飞燕桃花笑俗人楼防争耸汉鸡犬亦嫌秦愿得青芽散长年驻此身  

送婆罗门归本国  

刹利王孙字迦摄竹锥横写叱萝叶遥知汉地未有经手牵白马绕天行龟兹碛西胡雪黒大师冻死来不得地尽年深始到船海里更行三十国行多耳断金环落冉冉悠悠不停脚马死经留却去时往来应尽一生期出漠【`一作汉`】独行人絶处碛西天漏雨丝丝  

潇湘游  

夷女采山蕉缉纱浸江水野花满髻妆色新闲歌款乃深峡里款乃知从何处生当时泣舜肠断声翠华寂寞婵姢没野篠空余红泪情青烟覆杉桂崖壁凌天风雨细昔人幽恨此地遗绿芳红艳怨姿清猨未尽鼯鼠切泪水流到湘妃祠北人莫作潇湘游九疑云入苍梧愁  

放萤怨  

放萤去不湏留聚时年少今白头架中科斗万余卷一字千囬重照见青云杳渺不可亲开嚢欲放増余怨且逍遥还酩酊仲舒漫不窥园井那将寂寞老病身更就防虫借光影欲放时泪沾裳冲篱落千防光【`一作去冲篱落千防光`】  

观绳伎【`潞府李相公席上作`】  

泰陵遗乐何最珍防绳冉冉天仙人广场寒食风日好百夫伐皷锦臂新银画青绡抹云髪髙处绮罗香更切重肩接立三四层着屐背行仍应节两邉丸【`一作圆`】劔渐相迎侧身交歩何轻盈闪然欲落却收得万人肉上寒毛生危机险势无不有倒挂纎学垂柳下来一一芙蓉姿粉薄钿稀态转奇坐中还有沾巾者曾见先皇初教时  

买【`一作卖`】花謡  

杜陵村人不田穑入谷经谿复縁壁每至南山草木春即向侯家取金碧幽艶凝华春景曙林【`一作村`】夫【`一作采来`】移得将何处蝶惜芳丛送下山寻断孤香始囘去豪少居连鳷鹊东千金使买一株红院多花少栽未得零落绿娥纤指中咸阳亲戚长安里无限将金买花子浇红湿绿千万家青丝玊轳声哑哑  

王中丞宅夜观舞胡腾【`王中丞武俊也`】  

石国胡儿人见少蹲舞尊前急如鸟织成蕃防虚顶尖细防胡衫防袖小手中抛下蒲萄盏西顾忽思乡路逺跳身转毂寳带鸣防脚缤纷锦靴软四坐无言皆瞪目横笛琵琶徧头促乱腾新毯雪朱毛傍拂轻花下红烛酒阑舞罢丝管絶木槿花西见残月  

竹里梅  

竹里【`一作与`】梅花相竝枝梅花正发竹枝垂风吹总向竹枝上直似王家雪下时  

春过赵墟  

下马邯郸陌头歇寂寥崩隧临车辙古栢重生枝亦干余燎【`一作漆`】见风幽焰灭白蒿微发紫槿新行人感此复悲春  

初下东周赠孟郊  

鹤老身【`一作耳`】更卬【`一作工`】龟死殻亦灵正信【`一作性`】非外防终始全本情童子不戯尘积书就岩扃身着木叶衣养鹿兼牸耕偶随下山云荏苒失故程渐入机险中危思难太行十髪九缕丝悠然东周城言词野麋态出口多累形因依汉元寮未似羇细轻冷灶助新热静砧与寒声断蓬在门栏岂当桃李荣寄食若蠧虫侵损利防生固非拙为强懦劣外【`一作寂`】疗幷素坚冰蘖心洁持保坚贞修文返正风刋字齐古经慙将衰末分髙栖喧世名  

过春秋峡  

峭壁苍苍苔色新无风晴景自胜春不知何树【`一作事`】幽崖里腊月开花似北人  

长门怨  

独坐炉邉结夜愁暂时思【`一作恩`】去亦难畱【`一作收`】手持金筯垂红泪乱拨寒灰不举头  

春游曲【`一作乐府`】  

花颔红騣【`一作顔髪`】一何【`一作向`】偏绿槐香陌欲朝天仍嫌众里娇行疾傍深藏白玊鞭  

喷沫【`一作珠喷`】团香小桂条玊鞭兼赐霍嫖姚防影便从天禁出碧蹄声碎五门桥  

广州王园寺伏日即事寄北中亲友  

南越初逢伏东林度一朝曲池煎畏景髙阁絶微飇竹簟移先洒蒲葵破复揺地偏毛瘴近山毒火威饶裛汗絺如濯亲牀枕竝烧堕枝伤翠羽萎叶惜红蕉且困流金炽难成独酌謡望霖窥润础思吹候生【`一作鸣`】条旅恨生乌浒乡心系洛桥谁怜在炎客一夕壮容销  

立秋  

兹晨戒流火商飇早巳惊云天收夏色木叶动秋声  

别落花  

风艳霏霏去羁人处处游明年纵相见不在此枝头  

登甘露防  

偶至无尘空翠间雨花甘露境闲闲身心未寂终为累非想天中独退还  

夜泊润州江口  

秋江欲起白头波贾客占风无渡河千船火絶寒宵半独聼钟声觉寺多  

看山木花二首  

裛露凝氛紫艳新千般婉娜不胜春年年此树花开日出尽丹阳郭里人  

柔枝湿艳亚朱栏暂作庭芳便欲残深藏数片将归去红缕金针绣取看  

题十三弟竹园  

绕屋扶疎耸翠茎苔滋粉漾有幽情丹阳万户春光静独自君家秋雨声  

乐府杂词三首  

紫禁梨花飞雪毛春风丝管翠楼髙城里万家闻不见君王试舞郑樱桃  

蝉红冠粉黛轻云和新敎羽衣成月光如雪金堦上迸却颇梨义甲声  

不耐檐前红槿枝薄妆春寝觉仍迟梦中无限风流事夫壻多情亦未知  

岁暮题杨録事江亭【`杨生蜀客`】  

垂丝蜀客涕濡衣岁尽长沙未得归肠断锦帆风日好可怜桐鸟出花飞  

冬日峡中旅泊  

霜月明明雪复残孤舟夜泊使君滩一声钟出逺山里暗想雪窗僧起寒  

泊花石浦  

旧业丛防废苑东几年为梗复为蓬杜鹃啼断囬家梦半在邯郸驿树中  

闻崔倚旅葬  

逺客那能返故庐苍梧埋骨痛何如他时亲戚空相忆席上同悲一纸书  

赋蕃子牧马  

碛净山髙见极邉孤烽引上一条烟蕃落多晴尘扰扰天军猎到鸊鹈泉  

牧马泉  

平沙漫漫马悠悠弓箭闲抛郊水头防毛衣里取笛吹向秋天睂眼愁  

越井防望  

独立阳防望广州更添羁客异乡愁晚潮未至早潮落井邑暂依沙上头  

扶病春亭  

强梳稀髪着纶巾舍杖空行试病身花间自欲裵回立穉子牵衣不许人  

赠童尼  

旧时艳质如明玉今日空心是冷灰料得防王惆怅极更无云雨到阳防  

读故友于君集  

大底从头总是悲就中偏怆筑城词依然想得初成日寄出秋山与我时  

病僧二首  

竺国乡程算不回病中衣锡徧浮埃如今汉地诸经本自过流沙逺背来  

空林衰病卧多时白髪从成数寸丝西行却过流沙日枕上寥寥心独知  

右军墨池  

永嘉人事尽归空逸少遗居蔓草中至今池水涵余墨犹共诸泉色不同  

送僧归山  

楚俗飜【`一作蕃`】花自送迎宻人来往岂知情夜行独自寒山寺雪径泠泠金锡声  

题源分竹亭  

绕屋扶疎千万竿年年【`一作人`】相诱独行看日光不透烟常在先校诸家一月寒  

山寺看樱桃花题僧壁  

楚寺春风腊尽时桃先坼一千枝老僧不语傍邉坐花发人来总不知  

伤清江上人  

往年偏共仰师游闻过流沙泪不休此身岂得多时住更着尘心起外愁  

山寺看海榴花  

琉璃地上绀宫前发翠凝红已【`一作几`】十年夜乆月明人去尽火光霞焰递相燃  

赠成链师四首  

花冠蘂帔色婵姢一曲清箫凌紫烟不知今日重来意更住人间防百年  

黄昬骑得下天龙廵遍茅山数十峰采芝却到蓬莱上花里犹残碧玊钟  

等闲何处得灵方丹脸云鬟日月长大罗过却三千歳更向人间魅阮郎  

曽随阿母汉宫斋凤驾龙軿列玊【`一作御`】堦当时白燕无寻处今日云鬟见玊钗  

上已日陪防阳李尚书宴光风亭  

碧池萍嫩栁垂波绮席丝镛舞翠娥为报防稽亭上客永和应不胜元和  

奉酬  

闰余春早景沈沈禊饮风亭恣赏心红袖青娥留永夕汉隂宁肯羡山隂  

病中客散复【`一作后`】言怀  

华髪离披卧满头暗虫衰草入乡愁枕前人去空庭暮又见芭蕉白露秋  

处州月夜穆中丞席和主人  

羌竹繁银烛红月光初出柳城东忽见隠侯裁一咏还湏书向郡楼中  

寻花  

游春未足春将度访紫寻红少在家借问流莺与飞蝶更知何防有幽花  

赠陈长史妓【`本内宫人`】  

寳钿云和玉禁僊深含媚靥褭朱春风不怕君王恨引出幽花落外邉  

题王况故居  

入巷萧条起悲绪儿女犹居旧贫处尘满空牀屋见天独作驴鸣一声去  

偶题  

迟日新妆游冶娘盈盈防艇白莲塘掬水逺湿防邉郎红绡缕中玉钏光  

恸柳论  

孀妻栖户仍无嗣欲访孤坟谁引至裵回无防展哀情惟有衣襟知下泪  

夜入简子古城  

逺火荧荧聚寒鬼绿焰欲销还复起夜深风雪古城空行客衣巾汗如水  

桂江中题香顶防  

岧岧香积凌空翠天上名花落幽地老僧相对竟无言山鸟却呼诸佛字  

僧檐前独竹咏  

乱石田中寄孤本亭亭不住凌虗引欲以袈裟拂着来一邉碧玉无轻粉  

送人随姊夫任云安令  

闲逐维私向武城北风青雀片时行孤帆瞥过荆州防认得瞿塘急浪声  

山中喜崔补阙见寻  

鹿袖青藜鼠耳巾潜夫岂解拜朝臣白屋藜牀还共入山妻老大不羞人  

偶题二首  

金榜荣名俱失尽病身为庶更投魑春娥慢笑无愁色别向人家舞柘枝  

得罪除名谪海头惊心无暇与身愁中使不知何处住家书莫寄向春州  

嘉兴社日  

消渴天涯寄病身临卭知我是何人今年社日分余肉不值陈平又不均  

席上赠李尹  

伛偻山夫髪似丝松间石上坐多时瓢饮不曽看酒肆世人空笑亦何为  

弼公院问病  

一头细髪两分丝卧见芭蕉白露滋欲令居士身无病直待众生苦尽时  

惜花  

年少共怜含露色老人偏惜委尘红如何遂得心中事毎要花时不厌风  

代胡僧留别  

此地縁踈语未通归时老病去无穷定知不彻南天竺死在条支隂碛中  

桂江逢王使君旅榇归  

故人丹旐出南威少妇随防哭渐归遥想北原新垅上日寒光浅水松稀  

玉京词  

絶景寥寥日更迟人间甲子不同时未知樵客终何得归后无家是看棋  

葛巾歌【`贝州漳南县赠杨炯燗`】  

一片白葛巾潜夫自能结篱邉折枯蒿聊用簮华髪有时醉倒长松侧酒醒不见心还忆谷鸟衔将却趁来野风吹去还寻得十年紫竹溪南住迹同豹依深雾草堂窗底漉春醅山寺门前逢暮雨临汝袁郎得相见闲云引到东阳县鲁性将他类此身还拈野物赠傍人空留棁杖犊鼻裈蒙蒙烟雨归山村  

北原情三首  

错莫天色愁挽歌出重闉谁家白网车送客入幽尘铭旌下官道葬舆去辚辚萧条黄蒿中奠酒花翠新米雪晚霏防墓成悄无人乌鸢下空地烟火残荒榛生人更多苦入户事盈身营营日易深却到不得频寂寥孤隧头草绿棠梨春  

洛阳城北山古今塟客聚骨朽成泥此山土多白近来送葬人亦去闻归声岂能车轮疾渐是墓侵城城中人不絶哀挽相次行莫非北邙后重向洛城生  

卜地起孤坟全家送去归来却到时不复重知处叠叠葬相续土干草已绿列纸泻壶浆空向春云哭  

林中独醒  

晚来林沼静独坐间瓢尊向巳非前迹齐心欲不言防凉生乱篠轻馥起孤萱未得浑无事田草正繁  

江陵客舎留别樊尚书  

信陵门馆下多病有归思坠履忘情后寒灰更湿时委栏芳蕙晩凭几雪髫垂明日秋关外单车风雨随  

## 御定全唐诗卷四百六十九  

长孙佐辅  

长孙佐辅德宗时人其弟公辅为吉州刺史往依焉其诗号古调集今存十七首  

拟古咏河邉枯树  

野火【`一作人`】烧枝水洗根数围孤树【`一作枯朽`】半心存应是无机承雨露却将春色寄苔痕  

别友人  

愁多不忍醒时别想极还寻静处行谁遣同衾又分手不如行路本无情  

伤故人歌妓  

愁脸无红衣满尘万家门户不容身曽将一笑君前去悮杀防多囘顾人  

南中客舎对雨送故人归北  

猨声啾啾雁声苦卷相对愁不语几年客吴君在楚  

况送君归我犹阻家书作得不忍封北风吹断阶前雨  

杭州秋日别故友  

相见又相别大江秋水深悲欢一世事去住两乡心淅沥篱下叶凄清阶上琴独随孤櫂去何处更同衾  

代别后梦别  

别中还梦别悲后更生悲觉梦俱千里追随难再期翻思梦里苦却恨觉来迟纵是非真事何妨梦防时  

答边信【`一作代答边信同心结`】  

征人去年戍辽水夜得边书字盈纸挥刀就烛裁红绮结作同心答千里君寄边书书莫絶妾答同心心自结同心再解心不离书字频看字愁灭结成一夜和涙封贮书只在懐袖中莫如书字故难乆愿学同心长可同  

对镜吟  

忆昔逢君新纳娉青铜铸出千年镜意怜光彩固无瑕义比恩情永相暎毎将鉴面兼鉴心鉴来不辍情逾深君非结心空结带结处尚新恩巳背开览镜悲难语对面相看孟门阻掩匣徒慙双鳯飞悬台欲效孤鸾舞【`王安石百家诗选此下有妆成持照尚当时只畏愁多遽变衰二句`】昔日照来人共许今朝照罢自生疑镜上有尘犹可淬【`一作拂`】君恩讵肯无廻时  

山行书事  

日落风防防驱车行逺郊中心有所悲古墓穿黄茅茅中狐兎窠四面乌鸢巢鬼火时独出人烟不相交行行近破村一径欹还坳迎霜聼蟋蟀向月看蟏蛸翁喜客来至【`一作坐`】客来羞厨庖浊醪夸泼【`一作拨`】螘时果仍新苞相劝对寒灯呼儿枯梢性朴颇近古其言无斗筲忧世上并岁月途中抛谁知问津客空作扬雄嘲  

古宫怨  

窗前好树名玫瑰去年花落今年开无情春色尚识返君心忽断何时来忆昔妆成候僊仗宫璅玲珑日新上拊心却笑西子颦掩鼻谁忧郑姬谤草染文章衣下履花粘甲乙牀前帐三千玉貎休自夸十二金钗独相向盛衰倾夺欲何如娇爱翻悲逐佞防重逺岂能慙沼鹄弃前方见泣船鱼看笼不记薫龙脑咏扇空曾秃鼠须始喜【`一作意`】类萝新托栢终伤如荠却甘荼院深【`一作深院`】独开还独闭鹦鹉惊飞苔覆地满箱旧赐前日衣渍枕新垂夜来泪痕多开镜照还悲绿髻青蛾尚未衰莫道新缣长絶比犹逢故劔会相追  

关山月  

凄凄还切切戍客多离别何处最伤心关山见秋月关月竟如何由来逺近过始经莵塞终绕【`一作照`】白狼河忽忆秦楼妇流光应共有巳得并蛾睂还知揽纎手去歳照同行比翼复连形今宵照独立顾影自防防余晖渐西落夜夜看如昨借问暎旌旗何如鉴帷幕拂晓朔风悲蓬惊雁不飞几时征戍罢还向月中归  

陇西行  

隂云凝朔气陇上正飞雪四月草不生北风劲如切朝来羽书急夜救长城窟道隘行不前相呼抱鞍歇人寒指欲堕马冻蹄亦裂射雁旋充饥斧冰还止渴宁辞解围鬬但恐乗疲没早晚邉候空归来养羸卒【`一作骨`】  

寻山家【`见才调集纪事作羊士谔诗`】  

独访山家歇还渉【`一作歩还歇`】茅屋斜连隔松叶主人闻语未开门绕篱野菜飞黄蝶  

山居  

看书爱幽寂结宇青间飞泉引风聼古桂和云攀地深草木稠境静鱼鸟闲隂气晩出谷朝光先照山有时独杖藜入夜犹啓关星昬归鸟过火出樵童还神体自和适不是离人寰  

楚州盐古墙望海  

混沌本防防泄为洪川流雄哉大造化万古横中州我从西北来登髙望蓬丘隂晴乍开合天地相沈浮长风卷繁云日出扶桑头水净露鲛室烟销凝蜃楼时来防云翔道蹇即津游明发促归轸沧波非宿谋  

闻韦驸马使君迁拜台州  

溟藩轸帝忧见说初鸣驺徳胜祸先戢情闲思自流蚕殷桑柘空廪实雀鼠稠谏虎昔赐骏安人将问牛曾陪后乗光共逐平津游旌斾拥追赏歌钟催献酬音徽一寂寥贵贱防沈浮北郭乏中崖东方称上头跻山望百城目尽増遐愁海逼日月近天髙星汉秋无阶异渐鸿有志慙驯鸥终期促孤櫂暂访天台幽  

山行经村径  

一径有人迹到来唯数家依稀聼机杼寂厯看桑麻雨湿渡头草风吹坟上花却驱羸马去数防归林鸦张碧  

张碧字太碧贞元时人孟郊读其集诗云天寳太白没六义巳消歇先生今复生斯文信难缺下笔证兴亡陈辞备风骨髙秋数奏琴澄潭一轮月推之者至矣诗十六首  

野田行  

风昬昼色飞斜雨寃骨千堆髑髅语八纮牢落人物悲【`一作稀`】是个【`一作尽是`】田园荒废主悲嗟自古争天下【`一作子`】防度乾坤复如此秦皇矻矻筑长城汉祖【`一作主`】区区白蛇死野田之骨兮又成尘楼阁风烟兮还复新愿得华山之下长归马野田无复堆寃者  

贫女  

岂是昧容华岂不知机织自是生寒门良媒不相识  

幽思  

金炉烟霭防银釭残影灭出户独裵囬落花满明月  

惜花三首  

千枝万枝占春开彤霞着地红成堆一窖闲愁驱不去殷勤对尔酌金杯  

老鸦拍翼盘空疾准拟浮生如瞬息阿母蟠桃香未齐汉皇骨葬秋山碧  

朝开暮落煎人老无人为报东君道留取秾红伴醉吟莫敎少女来吹扫  

游春引三首  

勾芒爱弄春风开萌发翠无党偏句芒小女精神巧机罗杼绮满平川  

五陵年少轻薄客蛮锦花多春袖窄酌桂鸣金翫物华星蹄绣毂填香陌  

千条碧緑轻拖水金毛泣怕春江死万彚俱造化恩见我春工无私理  

农父  

运锄耕斸侵星起陇亩丰盈满家喜到头禾黍属他人不知何处抛妻子  

古意  

銮舆不碾香尘灭更残三十六宫月手持纨扇独含情秋风吹落横波血  

秋日登岳阳楼晴望  

三秋倚练飞金盏洞庭波定平如刬天髙云卷绿罗低一防君山碍人眼漫漫万顷铺琉璃烟波阔逺无鸟飞西南东北竞【`一作竟`】无际直疑侵断青天涯屈原回日牵愁吟龙宫感激致应沈贾生憔悴说不得茫茫烟霭堆湖心【`又云范蠡张帆一掌风无人来往继其中`】  

鸿沟  

毒龙衔日天地昬八纮靉叇生愁云秦园走鹿无藏处纷纷争处蜂成羣四溟波立鲸相【`一作用`】吞荡揺五岳崩山根鱼虾舞浪【`一作渡`】狂鳅鲲龙蛇胆战登鸿门星旗羽镞强者尊黑风白雨东西屯山河欲拆人烟分壮士鼓勇君王存项荘愤气吐不得亚父防声天上闻玉光堕地惊昆仑留侯气魄吞太华舌头一寸生阳春神农女娲愁不言蛇枯老媪啼泪痕星曹定秤秤王孙项籍骨轻迷精魂沛公仰靣争乾坤湏臾垓下贼星起歌声缭绕凄人耳吴娃捧酒横秋波霜天月照空城垒力防山兮忽【`一作呼`】到此骓嘶懒渡乌江水新丰瑞色生楼防西楚寒蒿哭愁鬼三尺霜鸣金匣里神光一掉【`一作透`】八千里汉皇骤马意气生西南扫地迎天子  

美人梳头  

玉堂花院小枝红緑窗一片春光晓玉容惊觉浓睡醒圆蟾挂出妆防表金盘解下丛鬟碎三尺巫云绾朝翠皓指髙低寸黛愁水精梳滑参差坠湏臾拢掠蝉鬓生玉钗冷透冬冰明芙蓉拆向新开脸秋泉慢转眸波横鹦鹉偷来话心曲屏风半倚遥山緑  

题祖山人池上怪石  

寒姿数片竒突兀曽作秋江秋水骨先生应是厌风云【`一作雷`】着向江邉塞龙窟我来池上倾酒尊半酣书破青烟痕参差翠缕摆不落笔头惊怪粘秋云我闻吴中项容水墨有髙价【`一作溶溶水墨有髙价`】邀得将来倚松下铺却防缯直道难掉首空归不成画  

山居雨霁即事【`一作长孙佐辅诗`】  

结茅苍下自与喧卑隔况值雷雨晴郊原转岑寂出门看反照绕屋残溜滴古路絶人行荒陂响蝼蝈篱崩豆蔓圃坏牛羊迹断续古祠鸦髙低逺村笛喜闻东臯润欲往未通屐杖防试危桥攀萝瞰苔壁隣翁夜相访缓酌聊跂石新月出污尊浮云在巾舄常隳腐儒操谬习经邦画有待时未知非关慕沮溺  

张瀛  

张瀛碧之子事广南刘氏官至曹郎诗一首  

赠琴棋僧歌  

我尝听法师一说波上莲花水中月不垢不浄是色空无法无空亦无灭我尝聼师禅一观浪溢鳌头蟾魄满河沙世界尽空空一寸寒灰冷灯畔我又聼师琴一抚长松唤住秋山雨中雅防若铿金指下寒泉流太古我又聼师棋一着山顶坐沈红日脚阿谁称是国手人罗浮道士赌却鹤输却药法怀斟下红霞丹束手不敢争头角  

## 御定全唐诗卷四百七十  

卢殷【`宋时避讳改作隠`】  

卢殷范阳人为登封尉诗十三首  

妾换马  

伴凤楼中妾如龙枥上宛同年辞旧宠异地受新恩香阁更衣处尘蒙喷草痕连嘶将忍泪俱恋主人门  

七夕  

河耿月凉时牵牛织女期欢娱方在此【`一作此在`】漏刻竟由谁定不嫌秋驶唯当乞夜迟全胜客子媍十载泣生离  

月夜  

露下凉生簟无人月满庭难闻逆河浪徒望白榆星树绕孤栖鹊窗飞就暗萤移时宿兰影思共习芳馨  

仲夏寄江南  

五月行将近三年客未廽梦成千里去酒醒百忧来晚暮时看槿悲酸不食梅空将白团扇从寄复裵回  

欲销云  

欲隠从龙质仍余触石文霏微依碧落髣髴悮非云度月光无隔倾河影不分如逢作霖处当为起氤氲  

遇邉使  

累年无的信每夜梦邉城袖掩千行泪书封一尺情  

移住别居【`一作友`】  

自到西川住唯君别有情常逢对门逺又隔一重城  

堋口逢友人  

艰难别离乆中外往还深已改当时法空余旧日心  

雨霁登北岸【`一作原`】寄友人  

稲黄扑扑黍油油野树连山涧自【`一作北`】流忆得年时冯翊部谢郎相引上楼头  

长安亲故  

楚兰不佩佩吴钩带酒城头别旧游年事已多筋力在试将弓箭到幷州  

悲秋  

秋空雁度青天逺疎树蝉嘶白露寒阶下败兰犹有气手中团扇渐无端  

晩蝉  

深藏髙栁背斜晖能轸孤愁减昔围犹畏旅人头不白再三移树带声飞  

维扬郡西亭赠友人  

萍飒风池香满船杨花漠漠暮春天玉人此日心中事何似乗羊入市年  

独孤申叔  

独孤申叔字子重以愽学宏词为校书郎诗一首  

终南精舎月中闻磬  

精庐残夜景天宇灭埃氛幽磬此时击余音防处闻随风树杪去支防月中分断絶如残漏凄清不隔云覉人方罢梦独鴈忽迷羣响尽河汉落千山空紏纷  

严公弼  

严公弼梓州人擢进士第袭父震爵封郧国公诗一首  

题汉州西湖  

西湖创置自房公心匠纵横造化同见说凤池推独歩髙名何事滞川中  

严公贶  

岩公贶公弼之弟诗一首  

题汉州西湖  

凤沼才难尽余思凿西湖珍木罗修岸冰光映坐隅琴防今寂寞竹岛尚萦纡犹蕴济川志芳名终不渝庄南杰  

荘南杰进士与贾岛同时杂歌行一卷今存诗五首  

湘曲  

楚云铮铮戞秋露巫云峡雨飞朝暮古磬髙敲百尺楼孤猨夜哭千丈树云轩碾火声珑珑连山卷尽长江空莺啼寂寞花枝雨鬼啸荒郊松栢风满堂怨咽悲相续苦调中古离曲繁响絶楚魂遥湘江水碧湘山緑  

黄雀行  

穿屋穿墙不知止争树争巢入营死林间公子挟弹弓一丸致毙花丛里小口黄雏未有知青天不解髙髙飞虞人设网当要路白日啾嘲祸万机  

雁门太守行  

旌旗闪闪揺天末长笛横吹虏尘阔跨下嘶风白练狞腰间切玉青蛇活击革摐金燧牛尾犬羊兵败如山死九泉寂寞秋虫湿云荒草啼秋思  

阳春曲  

紫锦红嚢香满风金鸾玉轼揺丁冬沙鸥白羽剪晴碧野桃红艳烧春空芳草緜延鏁平地垅蝶防双舞幽翠凤叶龙吟白日长落花声底仙娥醉  

伤歌行  

兔走乌飞不相见人事依稀速如电王母夭桃一度开玉楼红粉千囘变车驰马走咸阳道石家旧宅空荒草秋雨无情不惜花芙蓉一一惊香倒劝君莫谩栽荆棘秦皇虚费【`一作负`】驱山力英风一去更无言白骨沈埋暮山碧  

李溟  

李溟与贾岛同时诗一首  

无题  

乔木挂斗邑【`一作色`】水驿坏门开向月片帆去背云行雁来晩年名利迹宁免路岐哀前计不能息若为鬓廽贺兰朋吉  

贺兰朋吉与贾岛同时诗一首  

客舎喜友人相访  

荒居无四隣谁访来频古树秋中叶他乡病里身鴈声风送急萤影月流新独为成名晩多慙见友人王鲁复  

王鲁复字梦周连江人从事邕府诗四首  

诣李侍郎  

文字元无底功夫转到难苦心三百首暂请侍郎看  

吊灵均  

万古汨罗深骚人道不沈明明唐日月应见楚臣心  

吊韩侍郎  

星落少防宫髙人入古风几年才子泪倂写五言中  

故白岩禅师院  

能师还世名还在空闭禅堂满院苔花树不随人寂寞数枝犹自出墙来  

徐希仁  

徐希仁与卢仝同时诗一首  

招玉川子咏新文  

清气宿我心结为清泠音一夜吟不足君来相和吟  

## 御定全唐诗卷四百七十一  

雍裕之  

雍裕之贞元后诗人也诗一卷  

五杂组  

五杂组刺绣窠往复还织锦梭不得已戌交河  

剪防花  

敢竞桃李色自呈刀尺功蝶犹迷剪翠人岂辨裁红  

春晦送客【`一作三月晦日郊外送客`】  

野酌乱无廵送君兼送春明年春色至莫作未归人  

自君之出矣  

自君之出矣寳镜为谁明思君如陇水长闻呜咽声  

四气  

春禽犹竞啭夏木忽交隂稍觉秋山逺俄惊冬霰深  

四色  

壶中冰始结盘上露初圎何意瑶池雪欲夺鹤毛鲜  

道士牛已至仙家鸟亦来骨为神不朽眼向故人开劳鲂莲渚内汗马火旂间平生血诚尽不独左轮殷已见池尽墨谁言突不黔漆身防未报貂裘弊岂嫌  

大言  

四溟杯渌醑五岳髻青螺挥汗曽成雨画地亦成河  

细言  

蚊眉自可托蜗角岂劳争欲効丝毫力谁知蝼蚁诚  

山中桂  

八树拂丹霄四时青不凋秋风何处起先褭最长条  

芦花  

夹岸复连沙枝枝揺浪花月明浑似雪无处认渔家  

江邉栁  

嫋嫋古堤边青青一树烟若为丝不防留取繋郎船  

江上山【`一本无山字`】  

绮霞明赤岸锦缆绕丹枝楚客正愁絶西风且莫吹  

游丝  

游丝何所似应最似春心一向风前乱千条不可寻  

栁絮  

无风才到地有风还满空縁渠偏似雪莫近鬂毛生  

残莺  

花阑莺亦嬾不语似含情何言百啭舌唯余一两声  

早蝉  

一声清溽暑几处促流年志士心偏苦初闻独然  

秋蛩  

雨绝苍苔地月斜青草阶蛩鸣谁不怨况是正离懐  

江上闻猨  

枫岸月斜明猨啼旅梦惊愁多肠易断不待第三声  

折栁赠行人  

那言栁乱垂尽日任风吹欲识千条恨和烟折一枝  

题蒲葵扇  

倾心曾向日在手幸揺风羡尔逄提握知名自谢公  

赠苦行僧  

幽深红叶寺清净白毫僧古殿长鸣磬低头礼昼灯  

两头纎纎  

两头纎纎八字眉半白半黑灯影帷腷腷防防晓禽飞磊磊落落秋果垂  

了语  

扫却烟尘寇初勦深水髙林放鱼鸟鸡人唱絶残漏晓仙乐拍终天悄悄  

不了语  

浮名世利知多少朝市喧喧尘扰扰车马交驰往复来钟鼓相催天又晓  

聼弹沈湘  

贾谊投文吊屈平瑶琴能写此时情秋风一奏沈湘曲流水千年作恨声  

豪家夏冰咏  

金错银盘贮赐冰清光如耸玉山棱无论尘客闲停扇直到消时不见蝇  

宿棣华馆闻雁  

不堪旅宿棣花馆况有离羣鸿雁声一防秋灯残影下不知寒梦几囬惊  

农家望晴  

甞闻秦地西风雨为问西风早晚囬白发老农如鹤立麦场髙处望云开  

宫人斜  

几多红粉委黄泥野鸟如歌又似啼应有春魂化为燕年来【`一作年年`】飞入未央栖  

曲江池上  

殷勤春在曲江头全借羣仙占胜逰何必三山待鸾鹤年年此地是瀛洲  

## 御定全唐诗卷四百七十二  

段古  

叚古澧州人吕温守道州尝客焉后谒窦羣容州殁旅舎诗一首  

奉陪吕使君【`一作郎中`】楼上夜【`一本下有把火二字`】看花  

城上芳园花满枝城头太守夜看时为【`一作与`】报林中髙举烛感人情思欲题诗  

何元上【`一作之`】  

何元上自称峩眉山人尝居道州诗一首  

所居寺院凉夜书情呈上吕和叔温郎中  

庾公念病宜清暑遣向僧家占上方月光似水衣裳湿松气如秋枕簟凉幸以薄才当客次无因弱羽逐鸾翔何由一示云霄路肠断星星两鬓霜  

宋济  

宋济徳宗时人与杨衡符载同栖青城诗二首  

塞上闻笛【`一作和王七度玉门关上吹笛`】  

胡儿吹笛戍楼间楼上萧条海月闲借问梅花何处落风吹一夜满关山  

东邻美人歌  

花暖江城斜日隂莺啼绣户晓云深春风不道珠帘隔传得歌声与客心  

符载  

符载字厚之蜀人初隠庐山后辟西川掌书记加授监察御史集十四卷今存诗二首  

题李八百洞  

太极之年混沌坼此山亦是神仙宅后世何人来飞升紫阳真人李八百  

甘州歌  

月里嫦娥不畵眉只将云雾作罗衣不知梦逐青鸾去犹把花枝葢面归  

句  

绿迸穿篱笋红飘隔户花【`见杨慎外集`】  

张俨  

张俨贞元中人诗三首  

贞元八年十二月谒先主庙絶句三首  

仗顺继皇业并吞势由已天命屈雄图谁歌大风起得股肱贤明能以竒用兵何事伤客情何人归帝京雄名垂竹帛荒陵压阡陌终古更何闻悲风入松栢先汪  

先汪合江人贞元中举孝廉诗一首  

题安乐山【`合江青溪上六七里隋刘珍登真之地有祠`】  

碧峯横倚白云端隋氏真人化迹残翠栢不凋龙骨瘦石泉犹在镜光寒  

李赤  

李赤吴郡举子尝自比李白故名赤诗十首  

姑熟杂咏【`一作李白诗`】  

姑熟溪  

爱此溪水闲乘流兴无极击檝怕鸥惊垂竿待鱼食波翻晓霞影岸叠春山色何处浣纱人红顔未相识  

丹阳湖  

湖与元气通风波浩难止天外贾客归云间片防起龟防莲叶上鸟宿芦花里少女棹舟归歌声逐流水  

谢公宅  

青山日将暝寂寞谢公宅竹里无人声池中虚月白荒庭衰草徧废井苍苔积唯有清风闻时时起泉石  

凌敲台  

旷望登古防台髙极人目叠嶂列逺空闲花杂平陆白云入牖野翆生松竹欲览碑上文苔侵岂堪读  

桓公井  

桓公名已古废井曾未竭石甃冷苍苔寒泉湛孤月秋来桐暂落春至桃还发路逺人罕窥谁能见清澈  

慈姥竹  

野竹攒石生含烟映江岛翠色落波深虚声带寒早龙吟曾未聼凤曲吹应好不学蒲栁凋贞心常自保  

望夫山  

颙望临碧空怨情感离别芳草不知愁岩花但争发云山万重隔音信千里絶春去秋复来相思几时歇  

牛渚矶  

絶璧临巨川连势相向乱石流洑间廻波自成浪但惊羣木秀莫测精灵状更聼猿夜啼忧心醉江上  

灵墟山  

丁令辞世人拂衣向仙路伏錬九丹成方随五云去松萝蔽幽洞桃杏深隠处不知曾化鹤辽海归几度  

天门山  

迥出江水上双自相对岸映松色寒石分浪花碎参差逺天际缥缈晴霞外落日舟去遥回首沈青霭薛  

薛河东人徳宗朝诗人也诗一首  

勅赠康尚书【`日知`】美人  

天门喜气晓氛氲圣主临轩召冠军欲令従此行霖雨先赐巫山一片云  

孙叔向  

孙叔向徳宗时人诗三首  

将赴东都上李相国  

四海兵初偃平津阁正开谁知大炉火还有不然灰  

题昭应温泉  

一道温泉绕御楼先皇曾向此中游虽然水是无情物也到宫前咽不流  

送咸安公主  

卤簿迟迟出国门汉家公主嫁乌孙玉顔便向穹庐去衞霍空承眀主恩  

刘皂  

刘皂贞元间人诗五首  

边城栁  

一株新栁色十里断孤城为近东西路长悬离别情  

长门怨三首  

雨【`一作涙`】滴长门秋夜长愁心和雨到昭阳泪痕不学【`一作共`】君恩断拭却千行更万行  

宫殿沉沉月欲【`一作色`】分昭阳更漏不堪闻珊瑚枕上千行泪不是思君是恨君  

蝉鬓慵梳倚帐门蛾睂不扫惯承恩旁人未必知心事一面残妆空泪痕  

旅次朔方【`一作贾岛诗`】  

客舍并州数十霜归心日夜忆咸阳无端又渡桑亁水却望并州似故乡  

杨厚  

杨厚贞元间诗人诗一首  

早起  

星汉转寒更伊余索寞情钟催归梦断雁引逺愁生危壁兰光暗疎帘露气清闲庭聊一望海日未分明裴交泰  

裴交泰贞元间诗人诗一首  

长门怨  

自闭长门经几秋罗衣湿尽泪还流一种蛾睂明月夜南宫歌管【`一作吹`】北宫愁  

李秘  

李秘唐宗室也贞元元和间人诗一首  

禁中送任山人【`此人自青城献伏火诸石恩命令扵本山更取大还`】  

子去非长往君恩取大还补天留彩石缩地入青山献寿千春【`一作秋`】外来朝数月间莫抛残药物窃取【`一作切欲`】驻童顔  

殷尧【`一作克`】恭  

殷尧恭元和间人诗一首  

府试中元观道流歩虚【`一作殷尧藩诗`】  

都开秘箓白石礼先生上界秋光静中元夜景清星辰朝帝处鸾鹤歩虚声玉洞花长发珠宫月最明扫坛天地肃投简鬼神惊傥赐刀圭药还成不死名  

林杰  

林杰字智周闽人幼而秀异六岁赋诗援笔立成唐扶见而赏之又精琴棋草举神童年十七卒诗二首  

王仙坛  

羽客已登仙路去丹鑪草木尽凋残不知千载归何日空使时人扫旧坛  

乞巧  

七夕今宵看碧霄牵牛织女渡河桥家家乞巧望秋月穿尽红丝几万条  

句  

金盘摘下挂朱颗红殻开时饮玉浆【`咏荔枝见纪事`】  

郑立之  

郑立之贞元元和中人诗一首  

哭林杰  

才髙未及贾生年何事孤魂逐逝川萤聚帐中人已去鹤离防上月空圎  

蘓郁  

苏郁贞元元和间诗人诗三首  

咏和亲【`一作和戎`】  

关月夜悬青冡镜寒云秋薄汉宫罗君王莫信和亲防生得胡雏虏【`一作转`】更多  

鹦鹉词  

莫把金笼闭鹦鹉个个分明觧人语忽然更向君前言三十六宫愁几许  

歩虚词  

十二楼藏玉堞中鳯凰双宿碧芙蓉【`一作梧桐`】流霞浅酌谁同【`一作留君`】醉今夜笙歌【`一作吹箫`】第几重  

句  

吟倚雨残树月收山下村【`见张为主客图`】  

浩虚舟  

浩虚舟隰州刺史聿之子中宏词科诗一首  

赋得琢玉成器  

已沐识坚贞应怜器未成辉山方可重散璞乍堪惊玷灭随心正瑕消夺眼明琢磨虹气在拂拭水容生赏翫冰光冷提携月魄轻伫当亲捧握瑚琏幸齐名  

蔡京  

蔡京初为僧令狐楚镇滑台劝之学后以进士举上第官御史谪澧州刺史迁抚州诗三首  

责商山四皓  

秦末家家思逐鹿商山四皓独防机如何鬓发霜相似更出深山定是非  

假节邕交道由吴溪  

停桡横水中举目孤烟外借问吴溪人谁家有山卖  

咏子规  

千年寃魄化为禽永逐悲风呌逺林愁血滴花春艳死月明飘浪冷光沈凝成紫塞风前泪惊破红楼梦里心肠防楚词归不得劒门迢遰蜀江深  

张顶  

张顶抚州人诗一首  

献蔡京【`蔡京刺抚州州有放生池京禁鱼罟顶乘小舟垂钓京捕之因献此诗`】  

抛却长竿卷却丝手持蓑笠献新诗临川太守清如镜不是渔人下钓时  

## 御定全唐诗卷四百七十三  

李逢吉  

李逢吉字虚舟陇西人登进士第元和长庆两朝尝再为宰相太和中以司徒致仕卒諡曰成其诗与令狐楚同编者名断金集今存八首  

享惠昭太子庙乐章  

既洁酒醴聿陈熟腥肃将震念昭格储灵展矣礼典薰然徳馨愔愔管磬亦具是听  

望京楼【`一作台`】上寄令狐华州  

只役滞南服頽思属暮年闲上望京台万山蔽其前落日归飞翼连翩东北天涪江适在下为我久潺湲中叶成文教徳威清逺边颁条信徒尔华髪生苍然寄懐三峰守岐路隔云烟  

再赴襄阳辱宣武相公贻诗今用奉酬  

解韨辞丹禁扬旌去赤墀自惊非素望何力及清时又  

据三公席多慙四老祠岘山风已逺棠树事难追江汉饶春色荆蛮足梦思唯怜吐凤句相示凿龙期  

奉送李相公重镇襄阳  

海内埏埴徧汉隂旌斾还望留丹阙下恩在紫霄间氷雪背秦岭风烟经武闗树皆人尚爱辕即吏曽攀自惜两心合相看双鬓斑终期谢戎务同隠凿龙山  

和严揆省中宿斋遇令狐员外当直之作  

致斋分直宿南宫越石卢谌此夜同位极班行犹念旧名题章奏亦从公曽驱爪士三边静新赠髯参六义穷竟夕文昌知有月可怜如在庾楼中  

奉酬忠武李相公见寄  

直继先朝卫与英能移孝友作忠贞劒门失险曽防【`一作抟`】虎淮水安流縁斩鲸黄阁碧幢惟是俭三公二伯未为荣恵连忽赠池塘句又遣羸师破胆惊  

酬致政杨祭酒见寄  

初还相印罢戎旃获守皇居在紫烟妄比酂侯功蔑尔毎懐防传意【`一作思`】悠然应将半俸霑闾里料入中条访洞天十载别离那可道倍令惊喜见来篇  

送令狐秀才赴举  

子有雄文藻思繁龆年射策向金门前随鸾鹤登霄汉却望风沙走塞垣独忆忘机陪出防自怜何力继飞翻那堪两地生离绪蓬戸长扃行旅喧  

于頔  

于頔字允元河南人以防补千牛擢累驾部郎中湖苏二州刺史襄州节度观察使元和初拜司空寻贬恩王傅终太子賔客诗二首  

郡斋卧疾赠昼上人  

夙陪翰墨徒深论穷文格丽则风骚后公然我词客晩依方外友极理探精合南北宗昼公我禅伯尤眀性不染故我行贞白随顺令得解故我言芳泽霅水清浔吴山横碧岑含珠复蕴玉价重双南金的皪曜竒彩凄清流雅音商声发楚调调切谱瑶琴吴山为我髙霅水为我深万景徒有象孤云本无心众木岂无声椅桐有清响众耳岂不聆钟期有真赏髙洁古人操素懐夙所仰觌君氷雪姿祛我滛滞想常吟栁恽诗苕浦久相思逮此逺为郡苹洲芳草衰逢师年腊长值我病容羸共话无生理聊用契心期  

和丘员外题湛长史旧居  

萧条歴山下水木无氛滓王门结长裾岩扃怡暮齿昔贤枕髙躅今彦仰知止依依瞩烟霞眷眷返墟里湛生久巳没丘也亦同耻立言咸不朽何必在青史  

卢景亮  

卢景亮字长晦范阳人少孤力学善属文徳宗时歴右补阙鲠毅无所回贬斥二十年至元和初召还再迁中书舎人诗一首  

寒夜闻霜钟  

洪钟发长夜清响出层岑暗入繁霜切遥传古寺深何城乱逺漏几防杂疎砧巳警离人梦仍霑旅客襟待时当命侣抱器本无心傥若无知者谁能设此音  

李渤  

李渤字濬之洛阳人少隠嵩山元和中徴为著作郎敬宗时由考功郎中拜给事中伉直敢言出为桂管观察使诗五首  

南溪诗【`并序`】  

桂水漓山右汇阳江数里余得南溪口溪左屛外崖巘鬬丽争髙其孕翠曵烟逦迤如画左连幽墅园田鸡犬疑非人间泝流数百歩至岩岩下有湾壤沮洳因导为新泉山有二洞九室西南曰白龙洞横透防维蜕骨如玉西北曰岩洞曲通坎隅晴眺漓水岩之上曰丹室白龙之右曰夕室防维北梯险至仙窟北又有石室参差呀豁延景宿云其洞室并乳溜凝化诡势竒状俯而察之如如軬如栾栌支撑如莲蔓藻井左睨右瞰似似帏似松偃竹褭似海荡云惊其玉池井岚飇回遝交错迷不可纪从夕室梁溪向郭四里而近去松衢二百歩而遥余获之若获荆璆与虵珠焉亦疑夫大舜逰此而忘归矣遂命发潜敞深磴危宅既翼之以亭榭又韵之以松竹似防方丈似升瑶台丽如也畅如也以溪在郡之南因目为南溪兼赋诗以纪之寳歴三年三月七日  

岩丽南溪新泉发幽色岩泉孕灵秀云烟纷崖壁斜峰信天揷竒洞固神辟窈窕去未穷环回势难极玉池似无水井昏不测仙戸掩复开乳膏凝更滴丹砂有遗址石径无留迹南眺苍梧云北望洞庭客萧条风烟外爽朗形神寂若值浮丘翁从此谢尘役  

喜弟淑再至为长歌【`第六句缺四字`】  

前年别时秋九月白露吹霜金吹烈离鸿一别影初分泪袖双挥心哽咽别来防度得音书南岳知  

庐山峨峨倚天碧捧排空崖千万尺社牓长题髙士名食堂毎记云山迹我本开云此山住偶为名利相萦误自负心机四十年差闻社客山中篇忧时魂梦忆归路觉来疑在林中眠昨日亭前乌鹊喜果得今朝尔来此吾吟行路五十篇尽说江南数千里自怜兄弟今五人共萦儒素家尚贫虽然廪饩各不一就中总免拘常伦长兄年少曽落拓拔剑沙场随卫霍口里虽谭周孔文懐中不舎孙吴略次兄一生能苦节夏聚流萤冬映雪非论疾恶志如霜更觉临泉心似鐡第三之兄更竒异昻昻独负青云志下看金玉不如泥肯道王侯身可贵却愁清逸不干时髙踪大器无人知倘逢感激许然诺必能万古留清规念尔年来方二十夙夜孜孜能独立卷中笔落星汉揺洞里丹灵鬼神泣嗟余流浪心最狂十年学剑逢时康心中不觧事拘束世间谈笑多相妨广海青山殊未足逢着髙楼还醉宿朝走安公枥上驹暮伦陶令篱边菊近来诗思殊无况苦被时流不相放云腾浪走势未衰鹤膝蜂腰岂能障送尔为文殊不识贵从一一传胷臆若到湖南见紫霄防湏待我同攀陟  

留别南溪二首  

常叹春泉去不回我今此去更难来欲知别后留情防手种岩花次第开  

如云不厌苍梧逺似鴈逢春又北归惟有隠山溪上月年年相望两依依  

桂林叹鴈  

三朝四黜倦遐征徃复皆愁万里程尔觧分飞却回去我方从此向南行  

孟简  

孟简字几道徳州人举进士宏词皆及第元和中累官至戸部侍郎坐事贬吉州司马诗七首  

享惠昭太子庙乐章  

喧喧金石容既缺肃肃羽驾就行列缑山遗响昔所闻庙庭进旅今攸设  

拟古  

剑客不夸貎主人知此心但营纤毫义计千万金勇发看鸷击愤来聴虎吟平生贵酬徳刃敌无幽深  

咏欧阳行周事【`并序`】  

闽越之英惟欧阳生以能文擢第爰始一命食太学之禄助成均之教有庸绩矣我唐贞元年巳卯岁曽献书相府论大事风韵清雅词旨切直防东方军兴府县未暇慰荐久之倦防太原还来帝京卒官灵台悲夫生于单贫以狥名故心専勤俭不识声色及兹筮仕未知洞房纎腰之为虫惑初抵太原居大将军宴席上有妓北方之尤者屡目于生生感恱之留赏累月以为燕婉之乐尽在是矣既而南辕妓请同行生曰十目所视不可不畏辞焉请待至都而来迎许之乃去生竟以蹇连不克如约过期命甲遣乗宻徃迎妓妓因积望成疾不可为也先死之夕剪其云髻谓侍儿曰所欢应访我当以髻为贶甲至得之以乗空归授髻于生生为之恸怨渉旬而生亦殁则韩退之作何蕃书所谓欧阳詹生者也河南穆道访予常叹息其事呜呼钟爱于男女素期效死夫亦不蔽也大凡以断割不为丽色所汨岂若是乎古乐府诗有华山畿玉台新咏有庐江小吏相死或类于此暇日偶作诗以继之云  

有客西北逐驱马次太原太原有佳人神豓照行云座上转横波流光注夫君夫君意荡漾即日相交欢定情非一词结念誓青山生死不变易中诚无间言此为太学徒彼属北府官中夜欲相从严城限军门白日欲同居君畏仁人闻忽如陇头水坐作东西分惊离肠千结滴泪眼双昏本达京师回贺期相追攀宿约始乖阻彼忧已纒绵髙髻若黄鹂危鬓如玉蝉纎手自整理剪刀断其根柔情托侍儿为我遗所欢所欢使者来侍儿因复前抆泪取遗寄深诚祈为传封来赠君子愿言慰穷泉使者回复命迟迟蓄悲酸詹生喜言旋倒屦走迎门长跪聴未毕惊伤涕涟涟不饮亦不食哀心百千端襟情一夕空精爽旦日残哀哉浩然气溃散归化元短生虽别离长夜无阻难双魂终防合两剑遂蜿蜒丈夫早通脱巧笑安能干防身本苦节一去何由还后生莫沈迷沈迷防其真  

惜分隂  

业广因功苦拳拳志士心九流难酌挹四海易消沈对景嗟移晷窥园讵改隂三冬劳聚学驷景重兼金刺股情方励偷光思益深再中如可冀终嗣絶编音  

嘉禾合頴  

玉烛将成岁封人亦自歌八方霑圣泽异畆发嘉禾共秀芳何逺连茎瑞且多頴低甘露滴影乱恵风过表稔由神化为祥识气和因知兴嗣岁王道旧无颇  

赋得亚父碎玉斗  

献谋既我违积愤从心痗鸿门入巳廹赤帝时潜退寳位方苦竞玉斗何情爱犹看虹气凝讵惜氷姿碎而嗟大事返当起千里悔谁为西楚王坐见东城溃  

酬施先辈  

襄阳才子得声多四海皆传古镜歌乐府正声三百首梨园新入教青娥  

王仲舒  

王仲舒字中幷州祁人少客江南与梁肃杨凭防并有文名元和初为职方郎中知制诰穆宗初为中书舎人终江南西道观察使诗一首  

寄李十员外  

百丈悬泉旧卧龙欲将肝胆佐时雍惟愁又入烟霞去知在庐峰第防重  

孙革【`一作华`】  

孙革宪宗朝为监察御史诗一首  

访羊尊师【`一作贾岛诗`】  

松下问童子言师采药去只在此山中云深不知防汪万于  

汪万于字叔振歙人宪宗时为江陵戸曺参军诗一首  

晩眺  

杖策倚柴门泉声隔岸闻夕阳诸岭出晴雪万山分静对豺狼窟幽观鹿豕羣今宵寒月近东北埽浮云何儒亮  

何儒亮与孟简同时人诗一首  

亚父碎玉斗  

嬴女昔解楚王有遗躅破闗既定秦碎首闻献玉贞姿应刃清响因风续匪狥切泥功将明懐璧辱莫量汉祖徳空受项君勗事去见前心千秋渭水绿  

李宗闵  

李宗闵字损之擢进士补洛阳尉累官驾部郎中知制诰穆宗即位拜中书舎人寳歴初进兵部侍郎太和中同中书门下平章事迁中书侍郎出为山南西道节度使寻复秉政后贬死诗一首  

赠毛仙翁  

不知仙客占青春肌骨才教称两旬俗眼暂惊相见日疑心未测防时人闲推甲子经何代笑说浮生老此身残药傥能沾朽质愿将霄汉永为邻  

韦表微  

韦表微字子眀擢进士第数辟诸使府入授监察御史里行俄为翰林学士知制诰久之迁中书舎人文宗立进戸部侍郎卒赠礼部尚书诗一首  

池州夫子庙麟台  

二仪既闭三象乃乖圣道埋郁人心不开上无文武下有定哀吁嗟麟兮孰为来哉周虽不纲孔实嗣圣诗书既删礼乐大定劝善惩恶奸邪乃正吁嗟麟兮克昭符命圣与时合化行位尊茍或乖戾身穷道存于昭鲁邑栖迟孔门吁嗟麟兮孰知其仁运极数残徳至时否楚国寖广秦封益侈墙仭迫阨﨑岖阙里吁嗟麟兮靡有攸止世治则麟世乱则麕出非其时麋鹿同羣孔不自圣麟不自祥吁嗟麟兮天何所亡  

## 御定全唐诗卷四百七十四  

徐凝  

徐凝睦州人元和中官至侍郎诗一卷  

送马向入蜀  

逰子岀咸京巴山万里程白云连鸟道青壁遰猨声雨雪经泥坂烟花望锦城工文人共许应纪蜀中行  

送李补阙归朝  

驷马归咸秦【`一作城阙`】双凫出【`一作去`】海门还从清切禁再沐圣眀恩礼乐中朝贵【`一作盛`】文章大雅存江湖多放【`一作旅`】逸献替欲谁论  

送日本使还  

絶国将无外扶桑更有东来朝逢圣日归去及秋风夜泛潮回际晨征苍莽中鲸波腾水府蜃气壮仙宫天眷何期逺王文久已同相望杳不见离恨托飞鸿  

题开元寺牡丹  

此花南地知难种惭愧僧闲用意栽海燕解怜频睥睨胡蜂未识更徘徊虚生芍药徒劳妒羞杀玫瑰不敢开惟有数苞红蕚在含芳只待舎人来  

香炉峰  

香炉一峰絶顶在寺门前尽是玲珑石时生旦暮烟  

白铜鞮  

騕褭锦障泥楼头日又西留欢住不住素齿白铜鞮  

杨叛儿  

哀怨杨叛儿骀荡郎知否香死博山炉烟生白门栁  

春寒  

乱雪从教舞回风任聴吹春寒能作底已被栁条欺  

庐山独夜  

寒空五老雪斜月九江云钟声知何防苍苍树里闻  

天台独夜  

银地秋月色石梁夜溪声谁知屐齿尽为破烟【`一作苍`】苔行  

送寒岩归士  

不挂丝纩衣归向寒岩栖寒岩风雪夜又过岩前溪  

送陈司马  

家寄茅洞中身逰越城下宁知许长史不忆陈司马  

武夷山仙城  

武夷无上路毛径不通风欲共麻姑住仙城半在空  

避暑二首  

一株金染密数畆碧鲜疎避暑临溪坐何妨直钓鱼斑多筒簟冷髪少角冠清避暑长林下寒蝉又有声  

浙西李尚书奏毁滛昏庙  

传闻废滛祀万里静山陂欲慰灵均恨先烧靳尚祠  

酬相公再逰云门寺  

逺羡五云路逶迤千骑回遗簪唯一去贵赏不重来  

杭州祝涛头二首  

不道沙堤尽犹欺石栈顽寄言飞白雪休去打青山倒打钱塘郭长驱白浪花吞吴休得也输却五千家  

问渔叟  

生事同漂梗机心在野船如何临逝水白髪未忘筌  

云封庵  

登岩背山河立石秋风里隠见浙江涛一尺东沟水  

汉宫曲  

水色帘前流玉霜赵家飞燕侍昭阳掌中舞罢箫声絶三十六宫秋夜长  

和嵩阳客月夜忆上清人  

独夜嵩阳忆上仙月眀三十六峰前瑶池月胜嵩阳月人在玉清眠不眠  

八月望夕雨  

今年八月十五夜寒雨萧萧不可闻如练如霜在何防吴山越水万重云  

观浙江涛【`一作看潮`】  

浙江悠悠海西緑【`一作曲`】惊涛日夜【`一作一日波涛`】两翻覆钱塘郭里看潮人直至【`一作到`】白头看不足  

庐山瀑布  

虚空落泉【`一作瀑布瀑布`】千仭【`一作丈`】直雷奔入江【`一作海`】不暂息今古长如白练飞一条界【`一作解`】破青山色  

嘉兴寒食  

嘉兴郭里逢寒食落日家家拜扫回唯有县前苏小小无人送与纸钱来  

忆扬州  

萧娘脸下难胜泪桃叶睂头【`一作尖`】易得愁天下三分眀月夜二分无頼是扬州  

八月灯夕寄防越施秀才  

四天净色寒如水八月清辉冷似霜想得越人今夜见孟家珠在镜中央  

八月十五夜  

皎皎秋空八月圆常娥端正桂枝鲜一年无似如今夜十二峰前看不眠  

题伍员庙  

千载空祠云海头夫差亡国已千秋浙波只有灵涛在拜奠青山人不休  

员峤先生  

员峤先生无白髪海烟深防采青芝逢人借问陶唐主欲进氷蚕五色丝  

莫愁曲  

玳瑁牀头刺战袍碧纱窗外叶骚骚若为教作辽西梦月冷如丁【`一作针`】风似刀  

寄白司马  

三条九陌花时节万戸千车防牡丹争遣江州白司马五年风景忆长安  

相思林  

逰客逺逰新过岭毎逢芳树问芳名长林遍是相思树争遣愁人独自行  

寄海峤丈人  

万丈只愁沧海浅一身谁测岁华遥自言来此云边住曽防秦王树石桥  

寄潘先生  

至人知姓不知名闻道黄金骨节轻世上仙方无觅处欲来西岳事先生  

宫中曲二首  

披香侍宴揷山花厌着龙绡着越纱恃頼倾城人不及檀妆唯约数条霞  

身轻入宠尽防私腰细偏能舞柘枝一日新妆抛旧様六宫争画黒烟睂  

七夕  

一道鹊桥横千声玉佩过玲玲别离还有经年客怅望不如河鼔星  

八月九月望夕雨  

八月繁云连九月两回三五晦漫漫一年怅望秋将尽不得常娥正面看  

喜雪  

长爱谢家能咏雪今朝见雪亦狂歌杨花道即偷人句不那杨花似雪何  

春饮  

乌家若下蚁还浮白玉尊前倒即休不是春来偏爱酒应湏得酒遣春愁  

二月望日  

长短一年相似夜中秋未必胜中春不寒不暖防眀月况是从来少睡人  

读逺书  

两转三回读逺书画檐愁见燕归初百花时节教人懒云髻朝来不欲梳  

古树  

古树欹斜临古道枝不生花腹生草行人不见树少时树见行人防番老  

独住僧  

百补袈裟一比丘数茎长覆青眸多应独住山林惯唯照寒泉自剃头  

伤画松道芬上人【`因画钓台江山而逝`】  

百法驱驰百年夀五劳消瘦五株松昨来闻道严死画到青山第防重  

观钓台画图  

一水寂寥青霭合两崖崔崒白云残画人心到啼猨破欲作三声出树难  

荆巫梦思  

楚水白波风嫋嫋荆门暮色雨萧萧相思合眼梦何防十二峰髙巴字遥  

浙东故孟尚书种栁  

孟家种栁东城去临水逶迤思故人不似当时大司马重来得见汉南春  

长洲览古  

吴王上国长洲奢翠黛寒江一道斜伤见摧残旧宫树美人曽揷九枝花  

却归旧山望月有寄  

年年明月总相似大抵人情自不同今夜故山依旧见班家扇様碧峰东  

再归松溪旧居宿西林  

五粒松深溪水清众山揺落月偏眀西林静夜重来宿暗记人家犬吠声  

翫花五首  

一树梨花春向暮雪枝残防怨风来明朝渐校无多去防到黄昏不欲回  

麴尘溪上素红枝影在溪流半落时时人自惜花肠断春风却是等闲吹  

朱霞焰焰山枝动绿野声声杜宇来谁为蜀王身作鸟自啼还自有花开  

谁家踯躅青林里半见殷花焰焰枝忆得倡楼人送客深红衫子影门时  

花到蔷薇明艳絶燕支颗破麦风秋一番弄色一番退小妇轻妆大妇愁  

长庆春  

山头水色薄笼烟久客新愁长庆年身上五劳仍病酒夭桃窗下背花眠  

山鹧鸪词  

南越岭头山鹧鸪传是当时守贞女化为飞鸟怨何人犹有啼声带蛮语  

郑女出参丈人词  

凤钗翠翘双宛转出见丈人梳洗晩掣曵罗绡跪拜时栁条无力花枝软  

春雨  

花时闷见聫绵雨云入人家水毁堤昨日春风源上路可怜红锦枉抛泥  

和白使君木兰花  

枝枝转势雕弓动片片揺光玉剑斜见说木兰征戍女不知那作酒边花  

正月十五夜呈幕中诸公  

宵逰二万七千人独坐重城圏一身歩月逰山俱不得可怜辜负白头春  

乐府新诗  

一声卢女十三早嫁城西好少年不羡越溪歌者苦采莲归去緑窗眠  

春陪相公防花宴防二首  

丞相邀欢事事同玉箫金管咽东风百分春酒莫辞醉明日的无今日红  

木兰花谢可怜条逺道音书转寂寥春去一年春又尽防回空上望江桥  

牡丹  

何人不爱牡丹花占断城中好物华疑是洛川神女作千娇万态破朝霞  

过马当  

风波隠隠石苍苍送客灵鸦拂去樯三月尽头云叶秀小姑新着好衣裳  

金谷览古  

金谷园中数尺土问人知是緑珠台绿珠歌舞天下絶唯与石家生祸胎  

上阳红叶  

洛下三分红叶秋二分翻作上阳愁千声万片御沟上一片出宫何防流  

洛城秋砧  

三川水上秋砧发五凤楼前眀月新谁为秋砧眀月夜洛阳城里更愁人  

和川守侍郎缑山题仙庙  

王子缑山石殿眀白家诗句咏吹笙安知散席人间曲不是寥天鹤上声  

和夜题玉泉寺  

岁岁云山玉泉寺年年车马洛阳尘风清月冷水邉宿诗好官髙能防人  

和秋逰洛阳  

洛阳自古多才子唯爱春风烂漫游今到白家诗句出无人不咏洛阳秋  

和嘲春风  

源上拂桃烧水发江边吹杏暗园开可怜半死龙门树懊恼春风作底来  

侍郎宅泛池  

莲子花邉回竹岸鸡头叶上荡兰舟谁知洛北朱门里便到江南绿水逰  

和侍郎邀宿不至  

蟾蜍有色门应锁街鼔无声夜自深料得白家诗思苦一篇诗了一弹琴  

自鄂渚至河南将归江外留辞侍郎  

一生所遇唯元白天下无人重布衣欲别朱门泪先尽白头逰子白身归  

蛮入西川后  

守隘一夫何防在长桥万里只堪伤纷纷塞外乌蛮贼驱尽江头濯锦娘  

忆紫溪  

长忆紫溪春欲尽千岩交映水回斜岩空水满溪自紫水态更笼南烛花  

夸红槿  

谁道槿花生感促可怜相计半年红何如桃李无多少并打千枝一夜风  

题缙云山鼎池二首  

黄帝旌旗去不回空余片石碧崔嵬有时风卷鼎湖浪散作晴天雨防来  

天地茫茫成古今仙都凡有几人寻到来唯见山髙下只是不知湖浅深  

宿冽上人房  

浮生不定若蓬飘林下真僧偶见招觉后始知身是梦更闻寒雨滴芭蕉  

汴河览古  

炀帝龙舟向此行三千宫女采桡轻渡河不似如今唱为是杨家怨思声  

柬白丈人  

昔时丈人髪白千年松下锄茯苓今来见此松树死丈人斩新髪青  

览镜词  

寳镜磨来寒水清青衣把就绿窗眀潘郎懊恼新秋髪拔却一茎生两茎  

寄阳先生  

不能相见见人传岸山中岱防边顔貌只如三二十道年三百亦藏年  

白人  

暖风入烟花漠漠白人梳洗防常薄泥郎为揷珑璁钗争教一朶牙云落  

奉酬元相公上元  

出拥楼船千万人入为台辅九霄身如何更羡看灯夜曽见宫花拂面春  

奉和鹦鹉  

毛羽曽经翦防残学人言语道暄寒任饶长被金笼阖也免栖飞雨雪难  

将至妙喜寺  

清风嫋嫋越水陂逺树苍苍妙喜寺自有车轮与马蹄未曽到此波心地  

红蕉  

红蕉曽到岭南防校小芭蕉防一般差是斜刀翦红绢卷来开去叶中安  

见少室  

适我一箪孤客性问人三十六峰名青云无忘白云在便可嵩阳老此生  

语儿见新月  

防防天邉见新月经过草市忆西施娟娟水宿初三夜曽伴愁蛾到语儿  

回施先辈见寄新诗二首  

九幽仙子西山卷读了绦绳系又开此卷玉清宫里少曽防真诰读诗来  

紫河车里丹成也皁荚枝头早晚飞料得仙宫列仙籍如君进士出身稀  

送沈亚之赴郢掾  

千万乘骢沈司户不须惆怅郢中逰防年白雪无人唱今日唯君上雪楼  

答白公  

髙景争来草木头一生心事酒前休山公自是仙【`一作山`】人侣携手醉登城上楼  

句  

青山旧路在白首醉还乡【`别白公`】　试到第三桥便入千顷花【`以上并见纪事`】　乱后见淮水归心忽迢遥【`京都还汴口作`】　乍疑鲸喷浪忽似鹢风呀呷汀洲动喧阗里巷空【`竞渡见诗式`】  

## 御定全唐诗卷四百七十五  

李徳裕  

李徳裕字文饶赵郡人宰相吉甫子也以防补校书郎拜监察御史穆宗即位擢翰林学士再进中书舎人未防授御史中丞牛僧孺李宗闵追怨吉甫出徳裕为浙江观察使太和三年召拜兵部侍郎宗闵秉政复出为郑滑节度使逾年徙劔南西川以兵部尚书召俄拜中书门下平章事封皇县伯宗闵罢代为中书侍郎集贤殿大学士郑注李训怨之乃召宗闵拜徳裕为兴元节度使入见帝自陈愿留阙下复拜兵部尚书为王璠李汉所谮贬太子賔客分司东都再贬袁州刺史未防徙滁州开成初起为浙西观察使迁淮南节度使武宗立召为门下侍郎同中书门下平章事拜太尉封卫国公当国凡六年威名独重于时宣宗即位罢为荆南节度使白敏中令狐绹使党人搆之贬崖州司户叅军卒  

德裕少力学善为文虽在大位手不去书防昌一品集二十卷别集十卷外集四卷今编诗一卷  

奉和圣制南郊礼毕诗  

磬筦歌大吕冕裘旅天神烧萧辟阊阖祈糓为蒸人羽旗洒轻雪麦陇含阳春昌运岁【`一作感`】今防王猷从此新三臣皆就日万国望如云仁夀信非逺羣生方在钧郊坛回舆中书二相公防圣慈召至御马前仰感恩遇辄书是诗兼呈二相公  

七萃和銮动三条葆吹回相星环【`一作还`】日道苍【`一作臣`】马近龙媒【`古词歌臣马苍`】咫尺天顔接光华喜气来自慙衰且病无以效涓埃  

寒食日三殿侍宴奉进诗一首  

宛转龙歌节参差燕羽髙风光揺禁栁霁色暖宫桃春露眀仙掌晨霞照御【`一作日一作锦`】袍雪凝陈组练林植耸干旄广乐初跄凤神山欲抃鼇鸣笳朱鹭起叠鼔紫骍【`一作骝`】豪象舞严金铠丰歌耀寳刀不劳孙子法自得太公韬【`已上四句奉述内乐破阵乐`】分席罗冕行觞举绿醪彀中时落羽橦末乍升猱瑞景开隂翳薰风散郁陶天顔欢益醉臣节劲尤髙【`一作罄忘劳`】楛矢方来贡雕弓巳载櫜英威扬絶漠神算尽临洮【`巳上四句奉述北虏欵塞西戎畏威`】赤县阳和布苍生雨露膏野平惟有【`一作秀`】麦田辟久无蒿禄秩荣三事功勲【`一作勤`】乏一毫寝谋慙汲黯秉羽贵孙敖焕若逰圃欢如享太牢轻生何以报祗【`一作只`】自比鸿毛  

雨中自秘书省访王三侍御知早入朝便入集贤侍御任集贤校书及升柏台又与秘阁相对同院张学士亦余特厚故以诗赠之  

共怜独鹤青霞姿瀛洲故山归已迟仁者焉能效鸷鹗飞舞自合追长离梧桐迥齐鳷鹊观烟雨屡拂蛟龙旗鸿鴈冲颷去不尽寒声晚下天泉池顾我蓬莱静无事玉版寳书藏众瑞青编尽以【`一作似`】汲冢来科斗皆从鲁室至金门待诏何逍遥名儒早问张子侨王褒轶材晩始入宫女已能传洞箫应令柏台长对戸别来相望独寥寥  

奉和太原张尚书【`一作相公`】山亭书懐  

岩石在朱戸风泉当翠楼始知岘亭赏难与清晖留余景淡将夕凝岚轻欲收东山有归志方接赤松逰奉和韦侍御陪相公逰开义五言六韵  

羊公追胜槩兹地暂逍遥风景同南岘丹青见北朝石渠清夏气髙树激鲜飇念法珍禽集闻经醉象调偶分甘露味偏觉众香饶【`便食僧饭故云`】为问毘城【`一作田`】内余薰防日销  

赠圆明上人【`圆公佛顶之最`】  

逺公说易长松下龙树双经海藏中今日导师闻佛慧始知前路化成【`一作城`】空  

赠奉律上人【`律公精于维摩经`】  

知君学地厌多闻广渡羣生出世氛饭色不应殊寳噐树香皆遣入禅薫  

戏赠慎防寺主道安上座三僧正  

甘露洒空惟一味栴檀移植自成薰遥知畅献分南北应用调柔致六羣  

长安秋夜  

内宫【`一作官`】传诏问戎机载笔金銮夜始归万户千门皆寂寂月中清露防朝衣  

清冷池懐古【`余别有序刻石`】  

区囿【`一作有`】三百里常闻驷马来旌旗朝甬道箫鼔燕平台追昔赋文雅从容逰上才竹园秋水浄风苑雪烟开牛祸衅将发羊孙谋始回【`羊胜公孙诡`】袁丝徒伏剑长孺欲成灰【`韩安国`】兴废由所感湮沦斯可哀空留故池鴈刷羽尚徘徊  

述梦诗四十韵【`有序`】  

去年七月溽暑之后骊降其夕五鼔未尽凉风凄然始觉枕簟微冷俄而假寐斯熟忽梦赋诗懐禁掖旧逰凡四十余韵初觉尚忆其半经时悉已遗忘今属岁杪无事羇懐多感因缀其所遗为述梦诗以寄一二僚友  

赋命诚非薄良时幸巳遭君当尧舜日官接凤皇曺目睇烟霄阔心惊羽翼髙【`此六句梦中作`】椅梧连鹤禁壀【`一作埤`】堄接龙韬【`内署北连春宫西接羽林军`】我后怜词客【`先朝曽宣谕卿等是我门客`】吾僚并隽髦著书同陆贾待诏比王褒重价连悬【`一作怜`】璧英词淬寳刀泉流初落涧【`文赋称言泉流于吻齿`】露滴更濡毫赤豹欣来献彤弓喜暂櫜【`时西戎乞盟幽镇二帅束身赴阙海内无事累月诗称赤豹黄罴盖蛮貊之贡物`】非烟含瑞气驯雉洁霜毛静室便幽独虚楼散郁陶【`学士各有一室西垣有小楼时宴语于此`】花光晨豓豓松韵晩骚骚画壁看飞鹤仙【`一作山`】图见巨鼇【`肉署垣壁皆画松鹤先是西壁画海中曲龙山宪宗曽欲临幸中使惧而涂焉`】倚【`一作傍`】檐隂药树落格【`一作□`】蔓蒲桃【`此八句悉是内署物色惟尝逰者依然可想也`】荷静蓬池鲙氷寒郢水醪【`每学士初上赐食皆是蓬莱池鱼鲙夏至后颁赐氷及烧香酒以酒味稍浓每和冰而饮禁中有郢酒坊也`】荔枝来自逺卢橘赐仍【`一作常`】叨【`先朝初临御南方曽献荔枝亦防颁赐自后以道逺罢献也`】麝气随兰泽霜华入杏膏恩光惟觉重携挈未为劳【`此八句以述恩赐每有赐与常携挈而归`】夕阅梨园骑宵闻禁仗獒【`每梨园猎回或抵暮夜院门常见归骑`】扇回交彩翟雕起飏银【`一作金`】绦辔待袁丝揽书期蜀客操尽规常謇謇退食【`一作舎`】尚忉忉【`此八句述内庭所覩`】顾垂金钮鸾飞【`一作回`】曵锦袍【`曽防赐锦袍曵者盖取诗人不曵不娄之义也`】御沟杨栁弱天廐骕骦豪【`学士皆防借飞龙马`】屡换青春直闲随上苑遨【`普济寺与芙蓉苑相连常所逰眺芙蓉亦谓之南苑也`】烟低行殿竹风拆绕墙【`一作垣`】桃【`此八句述休澣日逰戯`】聚散俄成昔悲愁益自熬每懐仙驾逺更望茂陵号地接三茅岭川迎伍子涛【`代称海涛是伍子愤气所作`】花迷歩暗石固蒜山牢【`此两句又是梦中所作`】兰野凝香管梅洲动翠篙泉鱼惊防妓溪鸟避干旄感旧心犹絶思归首更搔无聊燃宻炬谁复劝金舠【`余自到此絶无夜宴酒噐中大者呼为舠賔僚顾形迹未曽以此相劝`】岚气朝生栋城隂夜【`一作溟`】入濠望烟归海峤送鴈渡江臯宛马嘶寒枥吴钩在锦弢未能追狡兎空觉长黄【`一作江`】蒿水国逾千里风防过万艘阅川终古恨惟见暮滔滔  

招隠山观玉蘂树戏书即事奉寄江西沈大夫阁老【`此树吴人不识因予尝玩乃得此名`】  

玉蘂天中树金闺昔共窥落英闲舞雪宻叶乍低帷【`内署沈大夫所居门前有此树每花落空中回旋乆之方集庭际大夫草诏之月皆邀予同玩`】旧赏烟霄逺前欢岁月移今来想顔色还似忆琼枝  

寄题恵林李侍郎旧馆  

栋宇非吾室烟山是我邻百龄惟待尽一世乐长贫半壁悬秋日空林满夕尘祗应双鹤吊松路更无人  

寄茅山孙链师  

何地最翛然华阳第八天松风清有露萝月浄无烟乍警瑶坛鹤时嘶玉树蝉欲驰千里恋【`一作思`】惟有【`一作恋`】凤门泉  

又二絶  

石上谿荪发紫茸碧山幽蔼水溶溶菖花定是无人见春日惟应羽客逢  

独寻兰渚翫迟晖闲倚松窗望翠微遥想春山明月曙【`一作晓`】玉坛清磬歩虚归  

题竒石【`石在浙西公署`】  

蕴玉抱清辉闲庭日潇洒块然天地间自是孤生者  

送张中丞入台从事  

驿骑朝天去江城睠阙深夜珠先去握芳桂乍辞隂泽国三千里羇孤万感心自嗟文废久此曲为卢谌  

懐京国  

海上东风犯雪来腊前先折镜湖梅遥思禁苑青春夜坐待宫人画诏迥  

追和太师顔【`一本此下有鲁字`】公同【`一作刻`】清逺道士逰虎丘寺【`一作诗`】  

茂苑有灵峰嗟余未逰观藏山半【`一作在`】平陆壌谷为髙岸冈绕数仭墙岩潜千丈干乃知造化意回干资竒玩镠腾昔虎踞劒没尝龙焕潭黛入海底崟岑耸霄半层峦未升日哀狖宁知旦緑篠夏凝隂碧林秋不换防搜既窈窕回【`一作迥`】望何萧散川晴【`一作晓`】岚气收江春杂英乱逸人缀清藻前哲留篇翰共扣哀玉音皆舒文绣叚难追彦回赏徒起兴公叹一夕如再升含毫星斗烂  

东郡懐古二首【`太和四年六月一日题`】  

王京兆  

河水昔将决冲波溢川浔峥嵘金堤下喷薄风雷音投马灾未弭为鱼叹方深惟公执珪璧誓与身俱沉诚信不虚发神明宜尔临湍流自此回咫尺焉能侵逮我守东郡凄然懐所钦虽非识君面自谓知君心意气苟相合神眀无古今登城见遗庙日夕空悲吟  

阳给事  

宋氏逺家【`一作江`】左豺狼满中州阳君守滑台终古垂英猷数仭城既毁万夫心莫留跳身入飞镞免胄临霜矛毕命在旗下僵尸横道周义风激河汴壮气沦山丘嗟尔抱忠烈古来谁与俦就烹感汉使握节悲阳秋顔子缀清藻铿然如素璆徘徊望故垒尚想精魂逰  

秋日登郡楼望賛皇山感而成咏  

昔人懐井邑为有挂冠期【`一本此字缺`】顾我飘蓬者长随泛梗移越吟因病感潘入秋悲北指邯郸道应无归去时  

雨后浄望河西连山怆然成咏  

宿雨初收晩吹繁秋光极目自销魂烟山北下归辽海鸿雁南飞出蓟门只恨无功书史籍岂悲临老事戎轩唯懐药饵蠲衰病为惜余年报主恩  

秋日美晴郡楼闲眺寄荆南张书记  

髙槛凉风起清川旭景开秋声向野去爽气自山来霄外鸿初返檐间燕已归不因烟雨夕何防梦阳台  

故人寄茶  

剑外九华英缄题下玉京开时微月上碾防乱泉声半夜邀僧至孤吟对竹烹碧流霞脚碎香泛乳花轻六腑睡神去数朝诗思清其余不敢费留伴读【`一作肘`】书行奉送相公十八丈镇杨州【`一作和王播逰故居感旧`】  

千骑风生大斾舒春江重到武侯庐共悬印衔新绶同忆鳣庭访旧居取履桥邉啼鸟换钓璜溪畔落花【`一作霞`】初【`一作野花踈`】今来却笑临卭客入蜀空驰使者车  

题剑门  

竒峰百仭悬清眺出岚烟迥若戈回日髙疑创倚天参差霞壁耸合沓翠屛连想是三刀梦森然在目前  

汉州月夕逰房太尉【`一作房公`】西湖  

丞相鸣琴地何年闭【`一作黯`】玉徽【`房公以好琴闻于四海`】偶因明月夕重敞故楼扉桃栁谿空在芙蓉客暂依【`南史安陆侯与王仲寳长史庾杲之书称泛渌水依芙蓉何其丽也`】谁【`一作唯`】怜济川楫长与夜舟归  

重题  

晩日临寒渚微风发櫂讴凤池波自阔【`一作□`】鱼水运难留亭古思宏栋川长忆夜【`一作济`】舟想公髙世志祗似冶【`一作化`】城逰  

房公旧竹亭闻琴缅慕风流神期如在【`一作对`】因重题此作  

流水音长在青霞意不传独悲形觧后谁聴广陵弦  

忆金门旧逰奉寄江西沈大夫  

东望沧溟路防重无因白首更相逢已悲泉下双琪树【`韦中令武元昌皆已沦没`】又惜天邉一卧龙【`杜西川谪官南海`】人事升沉才十载宦逰漂泊过千峰思君逺寄西山药【`大夫尝镇钟陵兼好金丹之术`】歳暮相期向赤松  

早入中书行公主册礼事毕登集贤阁成咏  

眀星入东陌灿灿光层宙皎月映髙梧轻风发凉金门列葆吹钟室传清漏简册自中来貂黄忝宣授更登天禄阁极眺终南岫遥羡商山翁门歌紫芝秀晨兴念始【`一作殆`】辱夕惕思致宼倾夺非我心凄然感田窦  

题罗浮石【`刻于石上`】  

清景持芳菊凉天倚茂松名山何必去此地有羣峰重过列子庙追感顷年自淮服与居守王仆射同题名于庙壁仆射已为御史余尚布衣自后俱列紫垣继逰内署两为夏官之代复聨左揆之荣荷宠多同感涕何极因书四韵奉寄  

白首过遗庙朱轮入故城已惭聨左揆犹喜抗前旌曵履忘年旧弹冠久要情重看题壁防岂羡弃繻生  

遥伤茅山县孙尊师三首  

蝉蜕遗虚白蜺飞入上清同人悲劒觧旧友觉衣轻黄鹄遥将举斑麟俨未行惟应鲍靓室中夜识琴声金格期初至飇轮去不停山摧武担石矢陨少防星弟子悲徐甲门人泣蔡经空闻留玉舄犹在阜乡亭空宇留丹灶层霞被羽衣旧山闻鹿化遗舄尚鳬飞数日竒香在何年白鹤归想君旋下泪【`一作逰下泊`】方欵里闾扉  

尊师是桃源黄先生传法弟子常见尊师称先师灵迹今重赋此诗兼寄题黄先生旧馆  

后学方成市吾师又上賔【`今茅山宫观道士并是先生弟子`】洞天应不夜源树秪如春【`此并述桃源事`】棋客留童子【`瞿山童即先生弟子桃源得仙人棋子载在传记`】山精避直神【`先生初至茅山童子触法坐有声先生疑山神所为书符召至之其灵异如此矣`】无因握石髓及【`一作分`】与养生人  

仆射相公偶话于故集贤张学士防冩得徳裕与仆射旧唱和诗其时和者五人惟仆射与徳裕皆列髙位凄然懐旧辄献此诗  

赋感邻人篴诗留夫子墙延年如有作应不用山王【`顔延年五君咏山涛王戎以贵不得列于五君之数`】  

恵泉  

兹泉由太洁终不畜纎鳞到底清何益含虚势自贫明玑【`一作珠`】难秘彩美玉讵潜【`一作藏`】珍未及黄陂量滔滔岂有津  

无题  

松倚苍崖老兰临碧洞【`一作涧`】衰不劳邻舎篴吹起旧时悲  

题冠盖里【`在襄州南大山下`】  

偶来冠盖里媿是旧三公自喜无兵术轻裘上閟宫  

离平泉马上作【`一作离东都平泉`】  

十年紫殿掌洪钧出入三朝一品身文帝宠深陪雉尾武皇恩厚【`一作重`】宴龙津黒山永破和亲虏乌岭全阬防扈臣自是功髙临尽防祸来眀灭不由人  

谪岭南道中作  

岭水争分路转迷桄榔椰叶暗蛮溪愁冲毒雾逢虵草畏落沙虫避燕泥五月畬田收火米三更津吏报潮鸡不堪肠断思乡防红槿花中越鸟啼  

到恶溪夜泊芦岛  

甘露花香不再持逺公应怪负前期青蝇岂独悲虞氏黄犬应闻笑李斯风雨瘴昬蛮日月烟波魂断恶溪时岭头无限相思泪泣向寒梅近北枝  

登崖州城作  

独上髙楼望帝京鸟飞犹是半年程青山似欲留人住【`一作也恐人归去`】百匝千遭绕郡城  

鸳鸯篇  

君不见昔时同心人化作鸳鸯鸟和鸣一夕不暂离交颈千年尚为少二月草菲菲山樱花未稀金塘风日好何防不相依既逢觧佩防女更值凌波宓妃精光揺翠盖丽色映珠玑双影相伴双心莫违淹留碧沙上荡洗红衣春光兮宛转嬉逰兮未反宿莫近天泉池飞莫近长洲苑尔愿欢爱不相忘须去人间罗网逺南有潇湘洲且为千里逰洞庭无苦寒沅江多碧流昔为薄命妾无日不含愁今为水中鸟颉颃自相求洛阳女儿在青阁二月罗衣轻更薄金泥文彩未足珍画作鸳鸯始堪着亦有少妇破年春闺无伴独婵娟夜夜学织连枝锦织作鸳鸯人共怜悠悠湘水濵清浅漾初苹菖花发豓无人识江栁逶迤空自春唯怜独鹤依琴曲更念孤鸾隠镜尘愿作鸳鸯被长覆有情人  

南梁行【`和二十二兄`】  

江南郁郁春草长悠悠汉水浮清光杂英飞尽空和景緑杨隂重官舎静此时醉客纵横书公言可荐承眀庐青天诏下宠光至颁籍金闺徴石渠重归山路烟岚隔巫山未深晩花折涧底红光夺目【`一作日`】燃揺风有毒愁行客杜鹃啼咽花亦殷声悲絶豓连空山斜阳瞥映浅深树云雨翻迷崖谷间山鸡锦质矜毛羽透竹穿萝命俦侣乔木幽谷上下同雄雌不异飞栖防望秦峰迥过商顔浪叠云堆万簇山行尽杳防青嶂外九重钟漏紫云间元和列侍明光殿谏草初焚市朝变北阙趋臣半隟尘南梁笑客皆飞霰追思感叹却昬迷霜鬓愁吟到暁鸡故园岁深开断简秋堂月暁掩遗袿呜呜暁角霞辉粲抚劒当楹一长叹刍狗无由学圣贤空持感激终昬旦  

近于伊川卜山居将命者画图而至欣然有感聊赋此诗兼寄上浙东元相公大夫使求青田胎化鹤【`乙巳岁作`】  

弱岁弄词翰遂叨眀主恩懐章过越邸建斾守吴门西圯隂难驻东臯意尚存慙逾六百石愧负五千言寄世知【`一作如`】婴缴辞荣类触藩欲追绵上隠况近子平村邑有桐乡爱山余黍谷暄既【`一作虽`】非逃相地乃是故侯园野竹多防迳岩泉岂一源映池方【`一作芳`】树密傍涧古藤繁卭杖堪扶老黄牛已服辕只应将唳鹤幽谷共翩翻  

忆平泉山居赠沈吏部一首【`中书作`】  

昔闻羊叔子茅屋在东渠岂不念归路徘徊畏简书乃知轩冕客自与田园疎殁世有遗恨精诚何所如嗟予寡时用夙志在林闾虽抱山水癖敢希仁智居清泉绕舎下修竹防庭除幽松盖密小池莲叶初从来有好鸟近复跃鯈鱼少室映川陆鸣臯对蓬庐张何旧寮宷【`予与吏部乃金门寮故也`】相勉在悬舆常恐似伯玉瞻前慙魏舒  

夏晩有懐平泉林居【`宜春作`】  

孟夏守畏途舍舟在徂暑愀然何所念念我龙门坞密竹无蹊径髙松有四五飞泉鸣树间飒飒如度雨菌桂秀层岭芳荪媚幽渚稚子我归衡门独延伫谁言圣与哲曽是不懐土公旦既思周宣尼亦念鲁矧余窜炎裔日夕谁晤语眷阙悲子牟班荆感椒举凄凄视环玦恻恻歩庭庑岂待庄舄吟方知倦羇旅  

早秋龙兴寺江亭闲眺忆龙门山居寄崔张旧从事【`宜春作`】  

江亭感秋至兰径悲露秔稻秀晩川杉松郁【`一作蔚`】晴巘嗟予有林壑兹夕念原【`一作繁`】衍绿篠【`一作竹`】连岭多青莎近溪浅渊明菊犹在仲蔚蒿莫翦乔木粲凌苕【`一作霄`】隂崖积幽藓遥思伊川水北渡龙门岘苍翠双阙间逶迤清滩【`一作溪`】转故人在乡国岁晏路悠缅惆怅此生涯无由共登践  

比闻龙门敬善寺有红桂树独秀伊川尝于江南诸山访之莫致陈侍御知予所好因访剡溪樵客偶得数株移植郊园众芳色沮乃知敬善所有是蜀道菵【`一作茴`】草徒得嘉名因赋是诗兼赠陈侍御【`金陵作`】  

昔闻红桂枝【`一作树`】独秀龙门侧越叟遗数株周人未尝识平生爱此树攀翫无由得君子知我心因之为羽翼岂烦嘉客誉且就清隂息来自天姥岑长疑【`一作凝`】翠岚色芬芳世所絶偃蹇枝渐直琼叶润不凋珠英粲如织犹疑翡翠宿想待鹓雏【`一作鸾`】食宁止暂淹留终当更封植  

懐山居邀松阳子同作  

我有爱山心如饥复如渴出谷一年余常疑十年别春思岩花烂夏忆寒泉冽秋忆泛兰巵冬思翫松雪晨思小山桂暝忆深潭月醉忆剖红梨饭思食紫蕨坐思藤萝密歩忆莓苔滑昼夜百刻中愁肠防回絶每念羊叔子言之岂常辍人生不如意十乃居七八我未及悬舆今犹佩朝绂焉能逐麋鹿便得逰林樾范恣沧波舟张懐赤松列惟应讵身恤岂敢忘臣节噐满自当欹物盈终有缺从兹返樵径庶可希前哲  

思归赤松村呈松阳子  

昔人思避世惟恐不深幽禽庆潜名岳鸱夷钓舟顾余知止足所乐在归休不似寻山者忘家恣逺逰  

近腊对雪有懐林居  

蓬门常昼掩竹径寂无人鸟起飘松霰麕行动谷榛应知【`一作惟应`】禽鱼侣合【`一作得`】与薜萝亲遥忆平臯望溪烟巳发春  

思山居一十首  

清明【`一作寒食`】后忆山中  

遥思寒食后野老林下醉月照一山明风吹百花气飞泉与万籁髣髴疑箫吹不待曙华分巳应喧鸟至  

题寄商山石  

绮皓岩中石尝经伴【`一作坐`】隠沦紫芝呈【`一作余`】防曲红藓閟千春聊用支琴尾宁惟倚病身自知来防所何暇问严遵  

忆种苽时  

尚平方毕娶疎广念归期涧底松成盖檐前桂长枝径闲芳草合山静落花迟虽有苽园在无因及种时  

春日独坐思归  

壮龄心已尽孤赏意犹存岂望图麟阁惟思卧鹿门无谋堪适野何力可拘原只有容【`一作客`】身去幽山自灌园  

思登家山林岭  

自知无世用只是爱山逰旧有嵇康嬾今慙赵武偷登峦未觉疾泛水便忘忧最惜残筋力扪萝遍一丘  

思乡园老人  

常羡荜门翁所思惟岁稔遥知松月曙尚在山窗寝兰气入幽禽言傍孤枕晨兴歩岩径更酌寒泉饮  

寄龙门僧  

龙门有开士爱我春潭碧清景出东山闲来翫松石应怜林壑主逺作沧溟客为我谢此僧终当理归防  

忆药苗  

溪上药苗齐丰茸正堪掇皆能扶我夀岂止坚肌骨味掩商山芝英逾首阳蕨岂如甘谷士只得香泉啜【`南阳甘谷有菊水是胡广饮者`】  

忆村中老人春酒【`有刘杨二叟善酿`】  

一叟茅茨下清晨饮浊醪雨残红芍药风落紫樱桃巢燕衔泥疾檐虫挂髙闲思春谷事转觉宦途劳  

忆葛胜【`一作藤`】木禅床  

忆我斋中榻寒宵防独眠管宁穿亦坐徐孺去常悬虫网垂应遍苔防染更鲜何人及身在归对老僧禅  

初夏有懐山居  

山中有所忆夏景始清幽野竹隂无日岩泉冷似秋翠岑当累榭皓月入轻舟只有思归夕空且梦逰  

张公超谷中石  

鼔箧依绿槐横经起秋雾有时连岳客尚办歌防自予去幽谷谁人袭芳杜空留古苔石对我岩中树初归平泉过龙门南岭遥望山居即事  

初归故乡陌极望且徐轮近野樵蒸至平泉烟火新农夫馈鸡黍渔子荐霜鳞惆怅懐杨仆惭为闗外人  

伊川晩眺  

桑叶初黄梨叶红伊川落日尽无风汉储何假终南客甪里先生在谷中  

潭上喜见新月  

簮组十年梦园庐今夕情谁怜故乡月复映碧潭生皓彩松上见寒光波际轻还将孤赏意暂寄玉琴声  

郊外即事寄侍郎大尹  

髙秋慙非隠闲林喜退居老农争席坐稚子帯经锄竹径难回骑仙舟但跂予岂知陶靖节秪自爱吾庐  

山居遇雪喜道者相访  

幽居近谷西乔木与山齐野竹连池合岩松映雪低喜君来白社值我在青谿应笑于陵子遗荣自灌畦  

雪霁晨起  

雪覆寒溪竹风卷野田蓬四望无行迹谁怜孤老翁洛中士君子多以平泉见呼愧获方外之名因以此诗为报奉寄刘賔客  

非髙栁下逸自爱竹林闲才异居东里愚因在北山径荒寒未扫门设昼长闗不及鸱夷子悠悠烟水间早春至言禅公法堂忆平泉别业【`金陵作`】  

昔我伊原上孤逰竹树间人依红桂静鸟傍碧潭闲松盖低春雪藤轮倚暮山永懐桑梓邑衰老若为还峡山亭月夜独宿对樱桃花有懐伊川别墅【`金陵作`】  

皎月照芳树鲜葩含素辉愁人惜春夜达曙想岩扉风静隂满砌露浓香入衣恨无金谷妓为我奏思归  

春暮思平泉杂咏二十首【`自此并淮南作`】  

望伊川  

逺村寒食后细雨度川来芳草连谿合梨花映墅开槿篱悬落照松径长新苔向夕亭臯望逰禽防防回  

潭上紫藤  

故乡春欲尽一岁芳难再岩树巳青葱吾庐日堪爱幽溪人未去芳草行应碍遥忆紫藤垂繁英照潭黛  

书楼晴望  

幽居人世外久厌市朝喧苍翠连双阙微茫认九原【`东望尽见万安山南名臣丘垅`】残红【`一作虹`】映巩树斜日照轘辕薄暮柴扉掩谁知仲蔚园  

西岭望鸣皐山  

髙秋对凉野四望何萧瑟逺见鸣臯山青峰原上出晨兴采薇蕨向暮归蓬荜讵假数挥金餐和养余日  

瀑泉亭  

向老多悲恨凄然念一丘岩泉终古在风月防年逰菌阁绕佳树菱潭有钓舟不如羊叔子名与岘山留  

红桂树【`此树白花红心因以为号`】  

欲求尘外物此树是瑶林后素合余绚如丹见本心妍姿无防辱芳意托幽深愿以鲜葩色凌霜照碧浔  

金松【`出天台山叶帯金色`】  

台岭生竒树佳名世未知纎纎疑大菊落落是松枝照日含金晰笼烟淡翠滋勿言人去晩犹有岁寒期  

月桂【`出蒋山浅黄色`】  

何年霜夜月桂子落寒山翠干生岩下金英在世间幽崖空自老清汉未知还惟有凉秋夜嫦娥来暂攀  

山桂【`此花紫色英藻繁缛`】  

吾爱山中树繁英满目鲜临风飘碎锦映日乱非烟影入春潭底香凝月榭前岂知幽独客頼此当朱  

柏【`别树经霜暂红惟此柏枝叶尽丹四时一色一本题作朱柏`】  

闻有三株树惟应秘阆风珊瑚不生叶朱草又无丛未若凌云柏常能终岁红晨霞与落日相照在岩中  

芳荪【`生茅山东溪陶隠居谓之溪荪花紫色生浅水中`】  

楚客重兰荪遗芳今未歇叶抽清浅水花照暄妍节紫豓映渠鲜轻香含露洁【`一作结一作发`】离居若有赠暂与幽人折  

流杯亭  

激水自山椒析波分浅濑回环疑古篆诘曲如萦帯宁愬羽觞迟惟欢【`一作贪`】亲友防欲知中圣防皓月临松盖  

东谿  

近蓄东谿水悠悠起渌波防鸳留不去芳草日应多夹岸生竒篠縁岩覆女萝兰桡思无限为感濯缨歌  

鸂  

清沚双鸂前年海上雏今来恋洲屿思若在江湖欲起揺荷盖闲飞溅水珠不能常泛泛惟作逐波鳬  

西园  

西园最多趣永日自忘归石濑流清浅风岑澹翠防暁翻红药豓晴袅碧潭辉独望娟娟月宵分半掩扉  

海石楠  

昔见歴阳山鸡笼已孤秀今看海峤树翠盖何幽茂霰雪讵能侵【`此树枝叶宻霜雪不侵`】烟岚自相揉攀条独临憩况值清隂昼  

双碧潭  

清剡与严湍潺湲皆可忆适来玩山水无此秋潭色莫辨幽兰丛难分翠禽翼迟迟洲渚歩临眺忘餐食  

竹径  

野竹自成径绕溪三里余檀栾被层阜萧瑟防清渠日落见林静风行知谷虚田家故人少谁肻共焚鱼  

花药栏【`花药四时相续常可留翫`】  

蕙草春已碧兰花秋更红四时发英豓三径满芳丛秀色濯清露鲜辉揺惠风王孙未知返幽赏竟谁同  

自叙【`非尚子遍逰五岳`】  

五岳径虽深遍逰心已荡茍能知止足所遇皆清旷七十难可期一丘乃防尚遥懐少室山常恐非吾望  

首夏清景想望山居【`一本此下有赠幕僚三字`】  

嘉树隂初合山中赏更新禽言未知夏兰径尚余春散满萝垂带扶疎桂长轮丹青写不尽宵梦叹非真累榭空留月虚舟若待人何时倚兰棹相与掇汀苹  

思平泉树石杂咏一十首  

钓台  

我有严湍思懐人访故台客星依钓隠仙石逐槎回倒影含清沚凝隂长碧苔飞泉信可挹幽客未归来  

似鹿石  

林中有竒石髣髴兽潜行乍似依岩桂还疑食野苹茸长緑藓映斑细紫苔生不是见羇者何劳如顿缨  

海上石笋  

常爱仙都山竒峰千仭悬迢迢一何迥不与众山连忽逢海峤石稍慰平生忆何以慰【`一作似`】我心亭亭孤且直  

叠石【`此石韩给事所遗`】  

潺湲桂水湍潄石多竒状鳞次冠烟霞蝉聨叠波浪今来碧梧下迥出秋潭上岁晩苔藓滋懐贤益惆怅  

重台芙蓉  

芙蓉含露时秀色波中溢玉女袭朱裳重重映皓质晨霞耀丹景【`一作紫`】片片明秋日兰泽多众芳妍姿不相匹  

白鹭鹚  

余心怜白鹭潭上日相依拂石疑星落风似雪飞碧沙常独立清景自忘归所乐惟烟水徘徊恋钓矶  

海鱼骨  

昔日任公子期年钓此鱼无由见成岳聊喜识専车皎皎连霜月髙髙映碧渠陶潜虽好事观海只披图  

泛池舟  

桂舟兰作枻芬芳皆絶世只可弄潺湲焉能济大川树悬凉夜月风散碧潭烟未得同鱼子菱歌共扣舷  

舴艋舟  

无轻舴艋舟始自鸱夷子双阙挂朝衣五湖极烟水时逰杏坛下乍入湘川里永日歌濯缨超然谢尘滓  

二猿  

钓濑水涟漪富春山合沓松上夜猿鸣谷中清响合冲网忽见羁故山从此辞无由碧潭饮争接緑萝枝思在山居日偶成此咏邀松阳子同作  

闲思昔岁事忽忽念伊川乗月【`一作兴`】歩秋坂满山闻石泉回塘碧潭映髙树緑萝悬露下呌田鹤风来嘶晩蝉懐兹长在梦归去且无縁幽谷人未至兰苕应更鲜  

重忆山居六首  

平泉源  

出谷才浮芥中园已滥觞逶迤过竹坞浩淼走兰塘夜静闻鱼跃风微见鴈翔从兹东向海可泛济川航  

泰山石【`兖州从事所寄`】  

鸡鸣日观望逺与扶桑对【`一作外`】沧海似镕金众山如防黛遥知碧峰首独立烟岚内此石依五松苍苍防千载  

巫山石  

十二峰前月三声猿夜愁此中多怪石日夕漱寒流必是归星渚先求歴斗牛【`扬州是斗牛分`】还疑烟雨霁髣髴是嵩丘  

罗浮山【`畨禺连帅所遗`】  

龙伯钓鼇时蓬莱一峰坼【`斐渊广州记罗浮山是蓬莱邉山浮来`】飞来碧海畔遂与三山隔其下多长溪【`茅君内传山下有七十二长溪`】潺湲淙乱石知君分【`一作介`】如此赠逾荆山璧  

漏潭石【`鲁客见遗`】  

常疑六合外未信漆园书及此闻溪漏方欣验尾闾大哉天地气呼吸有盈虚美石劳相赠琼瑰自不如  

钓石【`于谿人防求得`】  

严光隠富春山色谿又碧所钓不在鱼挥纶以自适余懐慕君子且欲坐潭石持此返伊川悠然慰衰疾  

懐伊川郊居  

衰疾常懐土郊园欲掩扉虽知眀目【`一作日`】地不及有身归巩树秋隂遍伊原霁色防此生看白首良愿巳应违  

晨起见雪忆山居  

忽忆岩中雪谁人拂薜萝竹梢低未举松盖偃应多山溜随氷落林麕帯霰过不劳闻鹤语方奏苦寒歌  

忆平泉杂咏  

忆初暖  

今日初春暖山中事若何雪开喧鸟至澌散跃鱼多幽翠生松栝【`一作柏`】轻烟起薜萝柴扉常昼掩惟有野人过  

忆辛夷【`余赴金陵日辛夷欲开`】  

昔年将出谷防日对幸夷倚树怜芳意攀条惜岁滋清隂须暂憇秀色正堪思只待挥金日慇懃泛羽巵  

忆寒梅  

寒塘数树梅常近腊前开雪映縁岩竹香侵泛水苔遥思清景暮还有野禽来谁是攀枝客兹辰醉始回  

忆药栏  

野人清旦起扫雪见兰芽始畎春泉入惟愁暮景斜未抽萱草叶才发欵冬花谁念江潭老中宵旅梦赊  

忆茗芽  

谷中春日暖渐忆掇茶英欲及清明火能销醉客酲松花飘鼎泛兰气入瓯轻饮罢闲无事扪萝溪上行  

忆野花【`余未尝春到故园`】  

虽逰洛阳道未识故园花晓忆东谿雪晴思冠岭霞谷深兰色秀村迥栁隂斜怅望龙门晩谁知小隠家  

忆春雨  

春鸠鸣野树细雨入池塘潭上花防落溪邉草更长梳风白鹭起拂水防鸳翔最羡归飞燕年年在故乡  

忆晩眺  

伊川新雨霁原上见春山缑岭晴虹断龙门宿鸟还牛羊平野外桑柘夕烟间不及乡园叟悠悠尽日闲  

忆新藤  

遥闻碧潭上春晩紫藤开水似晨霞照林疑防鳯来清香凝岛屿繁豓映莓苔金谷如相并应将锦帐回  

忆春耕  

郊外杏花坼林间布谷鸣原田春雨后谿水夕流平野老荷蓑至和风吹草轻无因共沮溺相与事岩耕余所居平泉村舎近防韦常侍大尹特改嘉名因寄诗以谢  

未谢留侯疾常懐仲蔚园闲謡紫芝曲归梦赤松村忽改蓬蒿色俄吹黍谷暄多慙孔北海传教及衡门山信至说平泉别墅草木滋长地转幽深怅然思归复此作  

忽闻樵客语暂慰野人心幽径芳兰宻闲庭秀木深麕防来涧底凫鹄遍川浔谁念沧溟上归欤起叹音  

临海太守惠予赤城石报以是诗  

闻君采竒石剪断赤城霞潭上倒虹影波中揺日华仙岩接绛气谿路杂桃花若值客星去便应随海槎  

上已忆江南禊事  

黄河西绕郡城流上已应无祓禊逰为忆渌江春水色更无宵梦向吴州  

北固懐古  

自有此山川于今防太守近世二千石毕公宣化厚丞相量纳川平阳气冲斗三贤若时雨所至跻仁夀【`毕构政事为开元第一陆丞相象先平阳齐澣三贤皆为此郡`】  

汨罗  

逺谪南荒一病身停舟暂吊汨罗人都縁靳尚图専国岂是懐王厌直臣万里碧潭秋景静四时愁色野花新不劳渔父重相问自有招魂拭泪巾  

岭外守岁【`一作李福业诗`】  

冬逐更筹尽春随斗柄回寒暄一夜隔客鬓两年催  

访韦楚老不遇  

昔日徴黄绮余惭在鳯池今来招隠士恨不见琼枝  

题栁郎中故居  

下马荒堦日欲曛潺潺石溜静中闻鸟啼花发人声絶寂寞山窗掩白云  

盘陀岭驿楼  

嵩少心期杳莫攀好山聊复一开顔明朝便是南荒路更上层楼望故闗  

句  

检经求緑字凭酒借红顔　君不见秋山寂歴风飇歇半夜青崖吐明月寒光乍出松篠间万籁萧萧从此发忽闻歌管吟朔风精魂想在幽岩中【`霜夜聴小童薛阳陶吹笛`】　银花悬院榜神撼引铃縧【`题学士院`】　葳防轻风里若衔若垂何可拟【`以上并事文类聚`】　自从一梦髙唐后可是无人胜楚王【`赋巫山神女见云溪友议`】　牛羊具特俎【`武昌诗见东观余论`】　心悟觉身劳云中弃寳刀久闲生脾肉多夀长眉毫【`有懐甘露寺自省上人京口志`】　书空跷足睡路险侧身行【`徳裕尝吟此句云是先逹诗附记见桂苑丛谈`】谁家幼女敲筯歌何防丁妻防灯织　鱼虾集橘市  

【`以下并海録碎事`】　休咎占人甲挨持见天丁　洛下推年少山东许地高　世上文章士谁为第一人老生夸隐拙时辈毁尖新　防濴寒泉深百尺　竒觚率尔操讽谏欣然纳  
