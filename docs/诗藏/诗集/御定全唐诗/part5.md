---
title: 第4部分
index: true
icon: editor
order: 5
category:
  - 诗藏
  - 诗集
  - 御制全唐诗
tag:
  - 钦定四库全书
  - 集部八
  - 总集类
  - 曹寅
  - 清
---

## 御定全唐诗卷八十六  

张说  

奉和圣制赐诸州刺史应制以题坐右  

文明遍禹迹鳏寡逹尧心正在亲人守能令王泽深朝廷多秀士镕链比精金犀节同分命熊轩各外临圣主赋新诗穆若聼薰琴先言教为本次言则是钦三时农不夺午夜犬无侵愿使天防内品物遂浮沈寄情羣飞鹤千里一扬音共蹑华胥梦龚黄安足寻  

奉和圣制送宇文融安辑户口应制  

至德临天下劳情遍九围念兹人去本蓬转将何依外避征戍数内伤亲党稀嗟不逄明盛胡能照隐微柏台简行李兰殿锡朝衣别曲动秋风恩令生春辉使出四海安诏下万心归怍非防龙佐徒歌鸿雁飞  

奉和圣制过晋阳宫应制  

太原俗尚武髙皇初奋庸星轩三晋躔土乐二【`一作一`】尧  

封北风遂举鹏西河亦上龙至德起王业继明頼人雍六合啓昌期再兴广圣踪传呼大驾来文物如云从连营火百里纵观人千重翠华渡汾水白日临崒【`一作防`】峰枌榆恩赏洽桑梓旧情恭往运感不追清时惜难逢诗发尊祖心颂刋盛德容愿君及春事廽舆绥万邦  

奉和圣制行次成臯【`太宗擒窦建徳处`】应制  

夏氏阶隋乱自言河朔雄王师进糓水兵气临山东前埽成臯阵却下洛阳宫义合帝图起威加天防同轩台百年外虞典一廵中战龙思王业倚马赋神功  

奉和圣制温汤对雪应制  

瑞雪带寒风寒风入隂琯隂琯方凝闭寒风复凄断宫似瑶林匝庭如月华满王赓【`一作叹`】挟纩词非近温汤【`一作温泉`】暖  

奉和圣制义成校猎喜雪应制  

文教资武功郊畋阅邦政不知仁育乆徒防禽兽盛夜霰氛埃灭朝日山川浄绰仗飞走繁抨弦筋角劲帝射参神道龙驰合人性五豝连一发百中皆先命勇爵均万夫雄图罗七圣星为吉符老雪作丰年庆喜聼行猎诗威神入军令  

清明日诏宴宁王山池赋得飞字  

今日清明宴佳境惜芳菲揺扬花杂下娇啭鸎乱飞緑渚传歌榜红桥度舞旂和风偏应律细雨不霑衣承恩如改火春去春来归  

四月十三日诏宴宁王亭子赋得好字  

何许承恩宴山亭风日好绿嫩鸣鹤洲隂秾鬪鸡道果思夏来茂花嫌春去早行乐无限时皇情及芳草  

药园宴武辂沙将军赋得洛字  

东第乗余兴南园晏清洛文学引邹枚歌钟陈卫霍风髙大夫树露下将军药待闻出塞还丹青上麟阁修书院学士奉敕晏梁王宅赋得树字  

虎殿成鸿业猿岩题凤赋既荷大君恩还防小山遇秋吹迎弦管凉云生竹树共惜朱邸欢无辞洛城暮  

夕宴房主簿舍【`并序`】  

旅聼清馆崇扃严钥岩云暗山微月白夜悄羣动之俱息感孤鸿之远音有美房公霞海其量友我以丝竹好我以樽俎纾蕴结之雅懐豁幽旷之陈意满堂既醉因赋是诗  

歳晏关雍空风急河渭氷薄游羇物役防尚惬远慿旅馆月宿永闭扄云思兴伊人美修夜朋酒惠来称交谈既清雅琴吹亦凄凝不逢君蹇涸幽意长郁烝  

行从方秀川与刘评事文同宿  

方秀美盘游频年降天防水共伊川接山将阙门断捧日照恩华攀云引疲散野宿霜入帐孤衾寒不暖静闻宫漏疎卧视庭月满开炉命温酎中夜发清管风送关山长气遒星歳短寓言情思惬适兴真意坦寰中病羁挂方外嫌纵诞愿君乐盛时无嗟带纕缓  

送郭大夫元振再使吐蕃  

犬戎废东献汉使驰西极长防问酋渠猜【`一作携`】阻自夷殛容髪徂邉歳旌裘敝海色五年一见家妻子不相识武库兵犹动金方事未息远图待才智苦节输筋力脱刀赠分手书带加餐食知君万里侯立功在异域送李侍郎逈秀薛长史季防同赋得水字  

汉郡接胡庭幽并对烽垒旌旗按部曲文武惟卿士薛公善筹画李相威邉鄙中冀分两河长城各万里借马黄花塞搜兵白狼水胜敌在安人为君汗青史  

别平一师  

王子不事俗髙驾眇难追茅土非屑盻倾城无乐资宴坐深林中三世同一时皎皎独往心不为尘网欺朅来己复去今去何来思廻首谢同行勤防安请期  

送王光庭  

同居洛阳陌经日懒相求及尔江湖去言别怅悠悠楚云眇羁翼海月倦行舟爱而不可见徒嗟芳歳流新都南亭送郭元振卢崇道【`一作卢崇道诗题云新都南亭送郭大元振`】  

竹径女萝蹊莲洲文石隄静深人俗断寻玩往还迷碧潭秀初月素林惊夕栖褰幌纳蟾影理琴聼猿啼佳辰改宿昔胜寄坐暌携长懐赏心爱如玉复如珪  

赠崔公  

我闻西汉日四老南山幽长歌紫芝秀髙卧白云浮朝野【`一作市`】光尘絶榛芜年貌秋一朝驱驷马连辔入龙楼昔遯髙皇去今从太子游行藏惟圣节福祸在人谋卒能匡惠帝岂不頼留侯事随年代逺名与图籍留平生钦淳德慷慨景前修蜯蛤伺【`一作想`】隂兔蛟龙望斗牛无嗟异飞伏同气幸相求  

赠赵公  

湘东股肱守心与帝乡期舟楫中途蹇风波复来思嘉我常聫翼金貂侍玉墀迹参前马圣【`黄帝遇牧马童子称天师而退`】名缀鬻熊师寒暑一何速山川逺间之宁知洞庭上独得平生时精意防絶简从权讨妙棋林壑为予请纷霭发华滋流赏忽已散惊防杳难追送君在南浦侘傺投此词  

赠赵侍御  

禄放迹异端偏荒事同蹇茍忘风波累俱防云壑践险式压西湖侨庐对南岘夜楼江月入朝幌山云卷山势逺涛连江途斜汉转坐啸予多暇行吟子独善并辔躧郊郭方舟玩逰演虚声万籁分水色千里辨不知岸隂谢再见春露緑壤发欣顔华年助虫篆上世时难接古人情可选泊渚烦为媒多才怨成褊长沙鵩作赋任道可知浅请从三己心荣辱两都遣  

答李伯鱼桐竹  

结庐桐竹下室迩人相深接垣分竹径隔户共桐隂落花朝满岸明月夜披林竹有龙鸣管桐留凤舞琴竒声与髙节非吾谁赏心  

寄姚司马  

共君春种本期清夏暑成人己去失望将谁语裛露摘香园感味懐心许偶逢西风便因之寄鄂渚  

代书答姜七崔九  

婀娜金闺树离披野田草虽殊两地荣幸共三春好花殊鸟飞处叶镂虫行道眞心独感人惆怅令人老  

代书寄吉十一  

一雁雪上飞値我衡阳道口衔离别字逺寄当归草目想春来迟心惊寒去早忆乡乗羽翮慕侣盈懐抱零落答故人将随江树老  

代书寄孽四  

孤雁东飞来寄我纹与素纹足经三象素当综羣务逺见故人心一言重千金答之防毛翰继以瑶华音歳寒众木改松柏心常在  

过蜀道山  

我行春三月山中百花开披林入峭蒨攀磴陟崔嵬白云半峰起清江出峡来谁知髙深意缅邈心幽哉  

蜀路二首  

云埃夜澄廓山日晓晴鲜叶落苍江岸鸿飞白露天磷磷含水石羃羃覆林烟客心乆无绪秋风殊未然徭蜀时未改别家乡念盈忆昨出门日春风发鲜荣及兹旋辕地秋风满路生昏晓思魏阙梦寐还秦京秦京开朱第魏阙垂紫缨幽独虚阁不闻人马声艺业为君重名位为君轻玉琴知调苦【`一作古`】寳镜对胆清鹰饥常啄腥凤饥亦待琼于君自有属物外岂能轻  

再使蜀道  

眇眇葭萌道苍苍褒斜谷烟壑争晦深云山共重复古来风尘子同望乡目芸阁有儒生轺车倦驰逐青春客岷岭白露揺江服歳月镇羇孤山川俄反覆鱼逰恋深水鸟迁恋乔木如何别亲爱坐去文章国蟋蟀鸣户庭蟏蛸网琴筑  

江路忆郡  

雾敛江早明星翻汉将没卧闻峡猿响起视榜人发倚棹攀岸篠慿船防波月水宿厌洲渚晨光屡挥忽林泽来不穷烟波去无歇结思笙竽里揺情游侠窟年貎不暂留欢愉及髪云涛恋山海禽马懐燕越自非行役人安知慕城阙  

过汉南城叹古坟  

旧国多陵墓荒凉无歳年汹涌蔽平冈泊若波涛连上世千金子潜卧九重泉松柏剪无余碑记灭罔传于不毛地咸谓楚先贤事尽情可识使人心怅然  

至尉氏  

夕次阮公台啸歌临爽垲髙名安足頼故物今皆改吾兄昔兹邑遗爱称贤宰桑中雉未飞屋上乌犹在途逢旧甿吏城有同寮宷望尘逺见迎【`一作逺见咸相迎`】拂馆来欣待慈惠留千室友于存四海始知鲁卫间优劣相悬倍  

襄州景空寺题融上人兰若  

髙名出汉隂禅阁跨香岑众山既围绕长川复廻临云峰晓灵变风木夜虚吟碧湫龙池满苍松虎径深旧知青岩意偏入杳防【`一作防窅`】心何由侣飞锡从此脱朝簮  

廵边在河北作  

抚劔空余勇弯弧遂无力老去事如何据鞍长叹息故交索将尽后进稀相识独怜半死心尚有寒松直  

入海二首  

乗桴入南海海旷不可临茫茫失方面混混如凝隂云山相出没天地互浮沈万里无涯际云何测广深潮波自盈缩安得防虚心  

海上三神山逍遥集众仙灵心岂不同变化无常全龙伯如人类一钓两鳌连【`一作悬`】金台此沦没玉真时播迁问子劳何事江上泣经年隰中生红草所美非美然  

相州山池作  

尝懐谢公咏山水陶嘉月及此年事衰徒看众花发观鱼乐何在听鸟情都歇星汉流不停蓬莱去难越邺中秋麦秀淇上春云没日见尘物空如何静心阙  

岳州作  

夜梦云阙间从容簪履列朝游洞庭上缅望京华絶潦收江未清火退山更热重欷视欲醉懵满气如噎器留鱼鼈腥衣点蚊防血髪白思益壮心用弥拙冠剑日苔藓琴书坐废撤唯有报恩字刻意长不灭  

岳州行郡竹篱  

山郡不沟郭荒居无翳壅爱人忠主利善守闭为勇茍非小勤瘁安得期逸宠版筑恐土疎蓑城嫌役重藩栅聊可固筠篁近易奉差池截浦沙缭绕縁隈垅矗似长云亘森如髙防耸预絶豺狼忧知免牛羊恐闾里寛矫歩榛藂恣踏踵始果游处心终日成闲拱  

游洞庭湖湘  

缅邈洞庭岫葱防水雾色宛在太湖中可望不可即剖竹守穷渚开门对竒域城池自絷笼缨绶为徽纆靡日不思往经时始愿克飞棹越溟波维舟恣攀陟防窱入云歩﨑岖倚松息岩坛有鹤过壁字无人识滴石香乳溜垂崖灵草植玩幽轻雾阻讨异忘曛逼寒沙际水平霜树笼烟直空宫闻莫覩地道窥难测此处学金丹何人生羽翼谁传九光要几拜三仙职紫气徒想像清潭长眇黙霓裳若有来觏我云峰侧  

防湖山寺  

楚老游山寺提携观画壁扬袂指辟支睩眄相鬬阋险哉透撞儿千金赌一掷成败身自受傍人那叹息  

出湖寄赵冬曦  

西泛平湖尽参差入乱山东瞻岳阳郡汗漫太虚间窘歩同行乐遒文互屡看山戍上云桂江亭临水关川途倐忽间风景依如昨湘浦未赐环荆门犹主诺何时与美人【`一作得余美`】载酒游宛洛  

岳阳早霁南楼  

山水佳新霁南楼玩初旭夜来枝半红雨后洲全緑四运相终始万形纷代续适临青草湖再变【`一作鼓`】黄鸎曲地穴穿东武江流下西蜀歌闻枉渚邅舞见长沙促心阻意徒驰【`一作心逺居无陋`】神和生自足白髪悲上春知常谢先【`一作元`】欲  

岳阳石门墨山二山相连有禅堂【`一作道`】观天下絶境  

囷轮江上山近在华容县常渉巴丘首天晴遥可见佳游屡前诺芳月愆幽眷及此符守移欢言临道便既携赏心客复有送行掾竹径入隂窅松萝上空蒨草共林一色云与峰万变探窥石门断縁越沙间转两山势争雄峰巘相顾眄药妙灵仙寳境华岩壑选清都西渊絶金地东敞宴池果接园畦风烟迩台殿髙寻去石顶旷览天宇遍千山纷满目百川豁对面骑来云气迎人去鸟声恋长揖桃源士举世同企羡  

和尹秋夜游防湖  

坐啸人事闲佳游野情发山门送落照湖口升防月林寻猿狖居水戏鼋鼍穴朔风吹飞雁芳草亦云歇  

五君咏五首【`并序`】  

逹志美类刺异感义哀事顔氏之心也拟焉魏齐公元忠  

齐公生人表逈天闻鹤唳清论早揣摩心晩超诣入相廊庙静出军沙漠霁见深吕禄忧举后陈平计甘心除君恶足以报先帝  

苏许公瓌  

许公信国桢克美具瞻情百事资朝问三章广世程处髙心不有临节自为名朱户传新防青松拱旧茔凄凉丞相府余庆在成  

李赵公峤  

李公实神敏才华乃天授睦亲何用心处贵不忘旧故事遵台阁新诗冠宇宙在人忠所奉恶我诚将宥南浦去莫归嗟嗟蔑孙秀  

郭代公元振  

代公举鹏翼悬飞摩海雾志康天地屯适与云雷遇兴防一言决安危万心注大勲书王府舛【`一作窄`】命沦江路势倾北夏门哀靡东平树  

赵耿公彦昭  

耿公山岳秀【`一作灵`】才杰心【`一作思逺神`】亦妙鸷鸟峻标立哀【`一作良`】玉扣【`一作振`】清调协赞休明啓恩华日月照何意瑶台云风吹落江徼湘流下浔阳洒涙一投吊  

游龙山静胜寺  

每上襄阳楼遥望龙山树郁茀吐冈岭防防在烟雾下车歳己成饰马闲【`一作问`】余歩苦霜裛野草爱日扬江煦云对石上塔风吹【`一作入`】松下路禅室宴三空神祠同【`一作图`】六趣儿童共戏谑猿鸟相惊顾南识桓公【`一作恒山`】台北望先贤墓世上人何在时闻心不住但传无尽灯可使有情悟  

一柱观  

旧说江陵观初疑神化来空山结云阁绮靡随风囘奈何任一柱斯焉容众材竒功非长世今余草露台  

登九里台是樊姬墓  

楚国所以霸樊姬有力焉不懐沈尹禄谁谙【`一作进`】叔敖贤万化茫无在孤坟独岿然北分阳台陌南识郢城阡漠漠渚宫树苍苍云梦田登髙形胜出访古令名传自我来符守因君树蕙荃诗书将变俗絺纩忽弥年志阐【`一作防`】三折后愁値二毛前伫立帝京路遥心寄此篇  

过懐王墓  

吚嚘【`一作喔吚`】不可信以【`一作似`】此败懐王客死嶤关路返塟岐江阳啼狖抱山月饥狐猎野霜一闻怀沙事千载尽悲凉  

闻雨  

多雨絶尘事寥寥入太城隂疎复合檐滴断还连念我劳造化从来五十年悮将心徇物近得还自然闲居草木侍虚室鬼神怜有时进美酒有时泛清弦声眞不世识心醉岂言诠  

夜坐  

懐哉四壁时未有五都价百金谁见许斗酒难为贳落花生芳春孤月皎清夜复逢利交客题户遥相谢  

山夜闻钟  

夜卧闻夜钟夜静山更响霜风吹寒月防窱虚中上前声既舂容后声复晃荡聼之如可见寻之定无像信知本际空徒挂生灭想  

冬日见牧牛人担青草归  

塞上绵应折江南草可结欲持梅岭花逺竞榆关雪日月无他照山川何顿别茍齐两地心天问将安说  

咏镜  

寳镜如明月出自秦宫様隐起双蟠龙衔珠俨相向常恐君不察匣中委清量积翳掩菱花虚心蔽尘状倘防罗袖拂光生玉台上  

咏瓢  

美酒酌悬瓢眞淳好相映蜗房卷堕首鹤颈抽长柄雅色素而黄虚心轻且劲岂无雕刻者贵此成天性  

杂诗四首  

抱薰心常焦举斾心常揺天长地自乆欢乐能几朝君看西陵树歌舞为谁娇  

山闲苦积雨木落悲时遽赏心凡几人良辰在何处触石满堂侈洒我终夕虑客鸟懐主人衔花未能去剖珠贵分明琢玉思坚贞要君意如此终始莫相轻  

问子青霞意何事留朱轩自言心逺俗未始迹辞喧过防良时幸侧息吏途烦簪缨非宿好文史弃前言夕卧北窗下梦归南山园白云慙幽谷清风愧泉源十年兹赏废佳期今复存挂冠谢朝侣星驾别君门  

黙念羣疑起通百虑清初心灭阳豓复见湛虚明悟灭心非尽求虚见后生应将无住法修到不成名  

和张监游终南  

宿懐终南意及此语云峰夜闻竹涧静晓望林岭重春烟生古石时鸟戯幽松岂无山中赏但畏心莫从  

古泉驿【`于陵仲子宅也`】  

昔闻陈仲子守义辞三公身赁妻织屦乐亦在其中岂无穷贱苦羞与倾巧同长白临河上于陵入济东我行吊遗迹感叹古泉空  

河上公  

尊师厌尘去精魄知何明形气不复生【`一作往`】弟子空伤情济北神如在淮南药未成共期终莫遂寥落两无成【`一作名`】  

奉和圣制初入秦川路寒食应制  

上阳栁色唤春归临渭桃花拂水飞总为朝廷廵幸去顿教京洛少光辉昨从分陜【`一作汾硖`】山南口驰道依依渐花栁入关正投寒食前还京遂落清明后路上天心重豫游御前恩赐特风流便幕那能镂鸡子行宫善巧帖毛毬渭桥南渡花如扑麦陇青青【`一作草草`】断人目汉家行树直新丰秦地骊山抱温谷香池春溜水初平预欢浴日照京城今歳随宜过寒食明年陪宴作清明  

时乐鸟篇【`并序`】  

伏见天恩以灵异鹦鹉及能延京所述篇出示朝列臣按南海异物志有时乐鸟鸣云太平天下有道则见验其图丹首红臆朱冠緑翼鸎领文背糅以五色今此鸟本南海贡来与鹦鹉状同而毛尾全异其心聪性辨防主报恩固非凡禽实瑞经所谓时乐鸟延京虽叙其事未正其名望编国史以彰圣瑞臣窃同延京献诗一首  

旧传南海出灵禽时乐名闻不可寻形貎乍同鹦鹉类精神别禀凤凰心千年待圣方轻举万里呈才无伴侣红茸糅绣好毛衣清泠讴鵶好言语内人试取御衣牵啄手暝声不许前心愿阳乌恒保日志嫌隂鹤欲凌天天情玩讶良无己察图果见祥经里本持符瑞验明王还用文章比君子自怜弱羽讵堪珍喜共华篇来示人人见嘤嘤报恩鸟多惭碌碌具官臣  

安乐郡主花烛行  

青宫朱邸翊皇闱玉叶琼蕤发紫防姬姜本来舅甥国卜筮俱道凤凰飞星昴殷冬献吉日夭桃秾李遥相匹鸾车凤传王子来龙楼月殿天孙出平台火树连上阳紫炬红轮十二行丹炉飞铁驰炎防炎霞烁电吐明光緑軿【`一作屏`】绀幰纷如雾节鼓清笳前啓路城隅靡靡稍东还桥上鳞鳞转南渡五方观者聚中京四合尘烟涨洛城商女香车珠结网天人寳马玉繁缨百壶渌酒千斤肉大道连延障锦轴先祝圣人夀万年复祷宜家承百禄瑚刻盘青玉尊因之假道入梁园梁园山竹凝云汉仰望髙楼在天半翠幕兰堂蘓合薰珠帘挂户水波纹别起芙蓉织成帐金缕鸳鸯两相向罽茵饰地承雕履花烛分阶移锦帐织女西垂隐烛台双童连缕合欢杯蔼蔼绮庭嫔从列娥娥红粉扇中开黄金两印双花绶富贵婚姻古无有清歌棠棣美王姬流化邦人正夫妇  

离防曲  

何处送客洛桥头洛水泛泛中行舟可怜河树叶萎蕤关关河鸟声相思街鼓喧喧日将【`一作云`】夕去棹归轩两相廹何人送客故人情故人今夜何处客  

邺都引  

君不见魏武草创争天禄羣雄睚眦相驰逐昼携壮士破坚阵夜接词人赋华屋都邑缭绕西山阳桑榆汗漫漳河曲城郭为虚人代改但有西园明月在邺傍髙塜多贵臣娥睂【`一作曼`】睩共灰尘试上铜台歌舞处唯有秋风愁杀人  

城南亭作  

珂马朝归连万石矟门洞啓亲迎客北堂珍重琥珀酒庭前列肆茱萸席长袖迟囘意绪多清商缓转日腾波旧传比翼侯家舞新出将雏主第歌汉家绛灌余兵气晋代浮虚安足贵正逢天下金镜清偏加日饮醇醪意谁复遨逰不复归闲庭莫畏不芳菲防待城南春色至竟将花栁拂罗衣  

同赵侍御干湖作  

江南湖水咽山川春江溢入共湖连气色纷沦横罩海波涛鼓怒上漫天鳞宗殻族嬉为府弋叟罛师利焉聚攲帆侧柁弄风口赴险临深绕湾浦一湾一浦怅邅廻千曲千溠怳迷哉乍见灵妃含笑往复闻逰女怨歌来暑来寒往运洄洑潭生水落移陵谷云间坠翮散泥沙波上浮查栖树木昨暮飞霜下北津今朝行雁度南濵处处沟洚清源竭年年旧苇白头新天地盈虚尚难保人间倚伏何须道秋月皛皛泛澄澜冬景青青歩纎草念君宿昔观物变安得踌蹰不衰老  

廵边在河北作  

去年六月西河西今年六月北河北沙场碛路何为尔重气轻生知许国人生在世能几时壮年征战髪如丝防待安邉报明主作颂封山也未迟  

赠崔二安平公乐世词  

十五红妆侍绮楼朝承握槊夜藏钩君臣一意金门宠兄弟双飞玉殿游宁知宿昔恩华乐变作潇湘离别愁地湿莓苔生舞袖江声怨叹入箜篌自怜京兆双眉抚防待南来五马留  

送尹补阙元凯琴歌【`公善琴`】  

凤哉凤哉啄琅玕饮瑶池栖昆仑之山哉中国有圣人感和气飞来飞来自歌自舞先王册府麒麟之台羇雌众雏故山曲其鸣喈喈其鸣喈喈欲往衔之歘去来去别鸾凤心徘徊明年阿阁梧桐花叶开羣飞凤归来羣飞凤归来  

送考功武员外学士使嵩山署舎利塔  

懐玉泉恋仁者寂灭真心不可见空留影塔嵩岩下寳王四海转千轮金昙百粒送分身山中二月娑罗防虚呗遥遥愁思人我念过去防尘劫与子禅门同正法虽在神仙兰省间常持清净莲花叶来亦好去亦好了观车行马不移当见菩提离烦恼  

遥同蔡起居偃松篇  

清都众木总荣芬传道孤松最出羣名接天庭长景色气连宫阙借氛氲悬池的的停华露偃盖重重拂瑞云不借流膏助仙鼎愿将桢榦捧明君莫比防灵楚南树朽老江邉代不闻  

## 御定全唐诗卷八十七  

张说  

奉和圣制登骊山瞩眺应制  

寒山上半空临眺尽寰中是日廵游处晴光逺近同川明分渭水树暗辨新丰岩壑清音暮天歌起大风  

奉和圣制幸白鹿观应制  

洞府寒山曲天游日旰廻披云看石镜拂雪上金台竹径龙骖下松庭鹤辔来双童还献药五色耀仙材  

奉和圣制送金城公主适西蕃应制  

青海和亲日潢星出降时戎王子壻宠【`一作礼`】汉国舅家慈春野开离防云天起别词空弹马上曲讵减凤楼思【`一作悲`】  

奉和同皇太子过慈恩寺应制二首  

翼翼宸恩永煌煌福地开离光升寳殿震气绕香台上界幡花合中天伎乐【`一作日月`】来愿君无量夀仙乐屡徘徊  

朗朗神居峻轩轩瑞象威圣君成愿果太子拂天衣至乐三灵防深仁四皓归还闻涡水曲更绕白云飞  

侍宴武三思山第应制赋得风字  

梁王池馆好晓日凤楼通竹町罗千卫兰筵降两宫清歌芳树下妙舞落花中臣觉筵中听还如大国风  

奉和圣制过宁王宅应制  

进酒忘忧观箫韶喜降临帝尧敦族【`一作睦`】礼王季友兄心竹院龙鸣笛梧宫凤绕林大风将小雅一字尽千金奉和圣制同玉真公主过大哥山池题石壁应制  

緑竹初成苑丹砂欲化金乗龙与骖凤歌吹满山林爽气凝情【`一作波`】逈寒光映浦深忘忧题此观为乐赏同心  

奉和圣制赐王公千秋镜应制  

寳镜颁神节凝规写圣情千秋题作字长夀带为名【`以长绶为带取长夀之义`】月向天边下花从日里生不承悬象意谁辨照心明  

奉和圣制经邹鲁祭孔子应制  

孔圣家邹鲁儒风蔼典坟龙骖廻旧宅凤德咏余芬入室神【`一作人`】如在升堂乐似闻悬知一王法今日待明君  

侍宴蘘荷亭应制  

囘銮青岳观帐殿紫烟峰仙路迎三鸟云衢驻两龙园林防化【`一作故`】塔坛墠识余封山外闻箫管还如天上逢【`三鸟见刘向九辨惜贤篇两龙出山海经`】  

侍宴浐水赋得浓字  

千行发御栁一叶下仙笻青浦宸游至朱城佳气浓云霞交暮色草树喜春容蔼蔼天旗转清笳入九重  

奉和圣制同刘晃喜雨应制  

青气含春雨知从岱岳来行云避师出洒雨待车廻厌浥尘清道空蒙栁映台最宜三五夜晴月九重开  

奉和圣制观防河俗戯应制  

今歳好拖钩横街敞御楼长绳系日住贯索挽河流鬬力频催鼓争都更上筹春来百种戏天意在宜秋  

奉和圣制途次陜州应  

周召尝分陜诗书空复传何如万乗睠追赏二南篇郡带洪河侧宫临大道邉洛城将日近佳气满山川  

奉和圣制野次喜雪应制  

寒更玉漏催晓色御【`一作幄`】前开泱漭云隂积氤氲风雪廻山知银作瓮宫见璧成台欲验丰年象飘揺仙藻来  

奉和圣制温泉言志应制  

温谷媚新丰骊山横半空汤池薰水殿翠木暖烟宫起疾逾仙药无私合圣功始知尧舜德心与万人同  

皇帝降诞日集贤殿赐宴  

仲秋金帝起五日土行昭【`一作标`】瑞表壬寅露光传甲子宵隂风吹大泽梦日照昌朝不独华封老千年喜祝尧  

晦日诏宴永穆公主亭子赋得流字  

堂邑山林美朝恩晦日游园亭含淑气竹树绕春流舞席千花妓歌船五彩楼羣欢与王泽歳歳满皇州恩制赐食于丽正殿书院宴赋得林字  

东壁图书府西园【`一作垣`】翰墨林诵诗闻国政讲易见天心位窃和羮重恩叨醉酒深缓【`一作载`】歌春兴曲情竭为知音  

羽林恩召观御书王太尉碑  

陇首名公石来承圣札归鱼龙生意态钩剑动铓辉字得神明保词慙少女徽谁家羽林将又逐凤书飞  

东都酺宴四首  

先天元祀孟冬十月东都留守韦公夤奉圣朝述宣嘉防乃合洛京之五省招河伊之二县将吏咸集佩章有序锵锵济济侃侃訚訚供张于兴教之门式酺宴也原夫乐生于心非因结风之奏和逹于气无待阳春之节盖泽之所及也深则情之所感者逺国家天地一统君臣百年朝荣旧德之序野頼先畴之业化渐清洪恩既乆太上功德不宰夏后命子之初皇帝孝理无为汉祖事亲之日生尧舜于天属见文武于同时前古未逢斯人何幸是日六乐振作万舞苒弱鸟兽徘徊士女踊跃则知众庶观德之所乐也防酒络绎大庖燔炙芳溢风烟醉流阡陌又知衣冠之所适也由近而视逺万国之庆皆然自明而察幽三灵之欣可接若夫吟咏德泽播越人声斯固雅颂之余波政教之遗美凡我词客安敢阙如赋诗展事垂列于后  

重华升寳厯轩帝眇闲居政成天子孝俗返上皇初忘味因观乐欢心寄合酺自怜疲马意恋恋主恩余朱城尘曀灭翠幕景情开震震灵鼍起翔翔舞凤来雕盘装草树绮乗结楼台共喜光华日酣歌捧玉杯晓月调金阙【`一作鼓`】朝暾对玉盘争驰羣鸟散鬪伎百花团遇圣人知幸承恩物自欢洛桥将举烛醉舞拂归鞍恺宴惟今席余欢殊未穷入云歌嫋嫋向日伎丛丛驶管催酣兴留关待曲终长安若为乐应与万方同  

道家四首奉敕撰  

金坛啓曙闱真气肃防微落月衔仙窦初霞拂羽衣香随龙节下云逐凤箫飞暂住蓬莱戏千年始一归窈窕流精观深沉紫翠庭金奁调上药寳案读仙经作赋防神雨乗槎辨客星秪应谢人俗轻举托云軿金炉承道诀玉牒啓机云逐笙歌度星流宫殿飞乗风嬉浩荡窥月防光辉唯有三山鹤应同千载归道记开中箓真官表上清焚香三鸟至炼药九仙成天上灵书下空中妙伎迎迎来出烟雾渺渺戏蓬瀛  

凤楼寻胜地  

西掖持醇酒东山就白云开轩緑池映命席紫兰芬舞度花为伴莺来管作羣太平多乐事春物共氛氲  

幽州夜饮  

凉风吹夜雨萧瑟动寒林正有髙堂宴能忘迟暮心军中宜劔舞塞上重笳音不作邉城将谁知恩遇深  

崔礼部园亭得深字  

窈窕留清馆虚徐歩晚隂水连伊阙近树接夏阳深柳蔓怜垂拂藤梢【`一作苖`】爱上寻讶君轩盖侣非复俗人心  

送郑大夫惟忠从公主入蕃  

凤吹遥将断龙旗送欲还倾都邀节使传酌缓离顔春碛沙连海秋城月对关和戎因赏魏定逺莫辞班  

送崔二长史日知赴潞州  

东山懐卧理南省怅悲翁共见前途促何知后防同莫轻一筵宴明日半成空况尔新离阙思归迷梦中  

同贺八送兖公赴荆州  

畴昔同声友鶱飞出凤池风云一荡薄日月屡参差此别黄叶下前期安可知谁怜楚南树不为歳寒移  

饯唐州髙使君  

常时好闲独朋旧少相过及尔宣风去方嗟别日多淮流春晼晚江海路蹉跎百歳屡分散欢言复几何  

送王晙自羽林赴永昌令  

将星移北洛神雨避东京为负刚肠誉还追强项名白云向伊阙黄叶散昆明多谢歌宰稀闻桴鼓声  

同王仆射山亭饯岑广武羲得言字  

闻道长岑令奋翼宰旅门长安东陌上送客满朱轩琴爵留佳境山池借好园兹游恨不见别后缀离言  

送任御史江南发粮以赈河北百姓  

河朔人无歳荆南义廪开将兴泛舟役必仗济川才夜月临江浦春云歴楚台调饥坐相望绣服几时囘送王尚一严嶷二侍御赴司马都督军  

汉掖通沙塞邉兵防草腓将行司马令助以鐡冠威白露鹰初下黄尘骑欲飞明年春酒熟留酌二星归  

送李问政河北简兵  

斗酒贻朋爱踌蹰出御沟依然四牡别更想八龙游宻亲仕燕冀连年迩宼讐因君阅河朔垂泪语幽州  

送薛植入京  

青组言从史鸿都忽见求款言人向老饮别歳方秋髣髴长安陌平生是旧游何时复相遇宛在水中流  

相州前池别许郑二判官景先神力  

数歩圆塘水双鸿戢羽仪一飞乔木上一返故林垂澹泊含秋景虚明抱夜规无因留絶翰云海意差池  

岳州宴别潭州王熊二首  

丝管清且哀一曲倾一杯气将然诺重心向友朋开古木无生意寒云若死灰赠君芳杜草为植建章台缙云连省阁沟水遽西东然诺心犹在荣华歳不同孤城临楚塞逺树入秦宫谁念三千里江潭一老翁广州萧都督入朝过岳州宴饯得冬字  

孤城抱大江节使往朝宗果是台中旧依然水上逢京华遥比日疲老飒如冬窃羡能言鸟衔恩向九重  

岳州别姚司马绍之制许归侍  

和玉悲无己长沙宦不成天从扇枕愿人遂倚门情方外懐司马江东忆歩兵问君栖泊处空岭夜猿惊  

送岳州李十从军桂州  

送客之江上其人美且才风波万里濶故旧十年来剑防蛟随断弓张鸟自摧阳桥书落落驿马定先囘  

岳州别赵国公王十一琚入朝  

昔滥貂蝉长同承雨露霏今参鱼鳖守望美洞庭归浦树悬秋影江云烧落辉离魂似征帆【`一作斾又作雁`】恒往帝乡飞  

岳州别子均  

离筵非燕喜别酒正销魂念汝犹童孺嗟予隔逺藩津亭拔心草江路断肠猿他日将何见愁来独倚门  

端州别髙六戬  

异壤同羁窜途中喜共过愁多时举酒劳罢或长歌南海风潮壮西江瘴疠多于焉复分手此别伤如何  

南中别蒋五岑向青州  

老亲依北海贱子弃南荒有泪皆成血无声不断肠此中逢故友彼地送还乡愿作枫林【`一作江枫`】叶随君度洛阳  

南中别陈七李十  

二年共游处一旦各西东请君聊驻马防我转征蓬画鹢愁南海离驹思北风何时似春雁双入上林中  

南中别王陵成崇  

握手与君别岐路赠一言曹卿礼公子楚媪馈王孙倐尔生六翮翻飞唳九门常懐客鸟意防答主人恩  

岭南送使  

秋雁逢春返流人何日归将余去国泪洒子入乡衣饥狖啼相聚愁猿喘更飞南中不可问书此示京畿  

幽州别隂长河行先  

惠好交情重【`一作惠爱交千里`】辛勤世事多荆南乆为别蓟北逺来过寄目云中鸟留欢酒上歌影移春复间迟暮两如何  

和朱使欣道峡似巫山之作  

江如晓天净石似暮霞【`一作云`】张征帆一流覧宛若巫山阳楚客思归路秦人谪异乡猿鸣孤月夜再使泪沾裳  

和朱使欣二首  

南土多为防西江尽畏途山行阻篁竹水宿碍萑蒲使越才应有征蛮力岂无空传人赠剑不见虎衔珠江势连山逺天涯此夜愁霜空极天静寒月带江流思起南征棹文髙北望楼自怜如坠叶泛泛侣仙舟  

过庾信宅  

兰成追宋玉旧宅偶词人笔涌江山气文骄云雨神包胥非救楚随防反留秦独有东阳守来嗟古树春卢巴驿闻张御史张判官欲到不得待留赠之  

旅窜南方逺传闻北使来旧庭知玉树合浦识珠胎白髪因愁改【`一作变`】丹心【`一作诚`】托梦廻皇恩若再造为忆不然灰  

南中赠髙六戬  

北极辞明代南溟宅放臣丹诚由义尽白髪带愁新鸟坠炎洲气花飞洛水春平生歌舞席谁忆不归人  

岳州山城  

山城丰日暇闭户见天心东旷迎朝色西楼引夕隂书观千载近学静二毛深忽有南风至吹君堂上琴  

和尹懋秋夜游防湖  

防湖佳可游既近复能幽林里栖精舎山间转去舟雁飞江月冷猿啸野风秋不是迷乡客寻竒处处留  

与赵冬曦尹子均登南楼  

危楼泻洞湖积水照城【`一作南`】隅命驾邀渔火【`一作父`】通家引凤雏山晴红蘂匝洲晓緑苗铺举目思乡县春光定不殊  

游防湖上寺  

湖上竒积山中芳树春何知絶世境来遇赏心人清旧岩前乐呦嘤鸟兽驯静言观听里万法自成轮  

晦日  

晦日嫌春浅江浦防湔衣道傍花欲合枝上鸟犹稀共忆浮桥晩无人不醉归寄书题此日雁过洛阳飞  

湘州九日城北亭子  

西楚茱茰节南淮戏马台宁知沅【`一作湘`】水上复有菊花杯亭帐慿髙出亲朋自逺来短歌将急景同使兴情催  

翻着葛巾呈赵尹  

昔日接防倒今我葛巾翻宿酒何时醒形骸不复存忽闻有嘉客躧歩出闲门桃花春径满误识武陵源  

戏题草树  

忽惊石榴树逺出渡江来戏问芭蕉叶何愁心不开微霜拂宫桂凄吹扫庭槐荣盛更如此惭君独见哀  

岳州赠广平公宋大夫  

亚相本时英归来复国桢朝推长孺直野慕隐之清传节还闽嶂皇华【`一作恩`】入汉京寜思江上老歳宴独【`一作蹇`】无成  

和魏仆射还乡  

富贵还乡国光华满旧林秋风树不静君子叹何深故老空悬剑邻交日【`一作自`】散金众芳揺落尽独有歳寒心  

和张监观赦  

日御临双阙天街俨百神雷兹【`一作舒`】作觧气歳复建寅春喜候开星驿欢声发市人金环能作赋来入管声  

寄天台司马道士  

世上求真客天台去不还传闻有仙要梦寐在兹山朱阙青霞断瑶堂紫月间何时枉飞鹤笙吹接人间  

下江南向防州  

天明江雾歇洲浦棹歌来绿水逶迤去青山相向开城临蜀帝祀云接楚王台旧知巫山上游子共徘徊  

还至端州驿前与髙六别处  

旧馆分江日【`一作口`】凄然望落晖相逢传旅食临别换征衣昔记山川是今伤人代非往来皆此路生死不同归  

四月一日过江赴荆州  

春色沅湘尽三年客始囘夏云随北帆同日过江来水漫荆门出山平郢路开比肩羊叔子千载岂无才  

湘州北亭  

人务南亭少风烟北院多山花迷径路池水拂藤萝萍散鱼时跃林幽鸟任【`一作乍`】歌悠然白云意乗兴抱琴过  

荆州亭入朝  

巫山云雨峡湘水洞庭波九辨人犹摈三秋鴈始过旃裘吴地尽髫荐楚言多不果朝宗愿其如江汉何  

岳州守歳  

除夜清樽满寒庭燎火多舞衣连臂拂醉坐合声歌至乐都忘我防心自委和今年只如此来歳知如何  

咏尘  

仙浦生罗袜神京染素衣禆山期益峻照日幸增辉夕伴龙媒合朝游鳯辇归独怜范甑下思绕画梁飞  

阙题  

防礼知无贺承家叹有辉亲迎骥子跃吉兆凤雏飞温席开华扇梁门换褧衣遥思桃李日应赋采苹归  

深渡驿  

旅泊青山夜荒庭白露秋洞房悬月影髙枕聼江流猿响寒岩树萤飞古驿楼他乡对揺落并觉起离忧  

惠文太子挽歌二首  

碣馆英灵在瑶山美諡尊剪桐悲曩戏攻玉怆新恩宫仗传驰道朝衣送国门千秋谷门外明月照西园梁国深文雅淮王爱道仙帝欢同宴日神夺上宾年旒旐飞行树帷宫宿野烟指言君爱弟挥泪满山川  

节义太子杨妃挽歌二首  

西华三公族东闱五可才玉环初受庆金玦反逢灾桂殿花空落桐园月自开朝云将暮雨长绕望思台昔日三朝路逶迤四望车绣腰长命绮隐髻连枝花今春戻园树索然无歳华共伤千载后惟号一王家  

韦谯公挽歌二首  

五瑞分王国双珠映后家文飞书上凤武结笥中蛇出豫荣前马廻鸾防后车衮衣将锡命泉路有光华国骋双骐骥庭仪两凤皇将星连相位玉树伴金乡歌舞侯家艳轩裘戚里光安知杜陵下碑版已相望  

右丞相苏公挽歌二首  

王宰丹青化春卿礼乐才缁衣传旧职华衮赠新哀路泣羣官送山嘶驷马廻佳辰无白日賔阁有青苔门【`一作闻`】歌出野田冠带寝穷泉万事皆身外平生尚目前西垣紫泥綍东岳白云篇自惜同声处从今遂絶  

崔尚书挽词  

相宅隆【`一作当`】坤寳承家占海封庭中男执雁门外女乗龙鸣玉游三省摐金侍九重一朝賔客散留剑在青松右侍郎【`一作常侍`】集贤院学士徐公挽词二首  

才美临淄北名髙淮海东羽仪三省遍渔猎五车通玉殿孤新榜珠英落旧丛徒悬一寳剑何处访徐公叹息书林友才华天下选并赋三阳宫集诗集贤殿具物衣如在咄嗟长不见既哀薤露词岂忘平生眷  

崔司业挽歌二首  

海岱英灵气胶庠礼乐资风流满天下人物擅京师疾起扬雄赋魂游谢客诗从今好文主遗恨不同时象设存华馆威仪下墓田凤池伤旧草麟史泣遗编帷盖墟烟没千旌陇日悬古来埋玉树流恨满山川  

李工部挽歌三首  

锦帐为郎日金门待诏时杨宫先上赋柏殿几连诗瞬息琴歌断凄凉箫挽悲那堪霸陵岸囘首望京师宅兆西陵上平生雅志从城临丹阙近山望白云重防知元伯看碑识蔡邕无由接神理挥涕向青松常时好賔客永日对歌是日归泉下伤心无奈何墓庭人己散祭处鸟来过碑石生苔藓荣名岂复多  

赠工部尚书冯公挽歌三首  

忠鲠难为事平生尽畏途如心自直秀木势恒孤诏葬南陵道神游北斗枢贵门传万石余庆在双珠爵位题龙旐威仪出凤城路傍人泣送门外马嘶迎万事非吾有千悲是世情昔焉称夏日今也諡冬卿窅然长夜台举世可哀哉泉户一朝闭松风四面来石碑填駮藓珠服聚尘埃谁言【`一作遥望`】辽东鹤千年往复廻  

徐髙御挽歌  

蒲宻遥千载鸣琴始一追公卿传世范仁义续灵基不待南游禄何先北帝期玉棺从此闭金鼎代相欺  

奉和圣制春日幸望春宫应制  

别馆芳菲上苑东飞花澹荡御【`一作舞`】筵红城临渭水天河静【`一作近`】阙对南山雨露【`一作云雾`】通绕殿流莺凡几树当蹊乱蜨许多丛春园既醉心和乐共识皇恩造化同  

侍宴隆庆池应制  

灵池月满直城隈黻帐天临御路开东沼初阳疑吐出南山晓翠若浮来鱼龙百戯纷容与鳬鹢双舟较泝洄愿似金隄青草馥【`一作色`】长承瑶水白云杯  

奉和圣制春日出苑应制【`一作瞩日应令一作明皇诗`】  

禁林豓裔发青阳春望逍遥出画堂雨洗亭臯千畆緑风吹梅李一园香鹤飞不去随青管鱼跃翻来入防航睿赏欢承天保定遒文更覩日重光  

扈从温泉宫献诗  

温泉啓蛰气氛氲渭浦归鸿日数羣骑仗聨聨环北极鸣笳歩歩引南熏松间彩殿笼佳气山上朱旗绕瑞云不知逺梦华胥国何如亲奉帝尧君  

三月三日诏宴定昆池宫【`一作官`】庄赋得筵字  

鳯皇楼下对【`一作带`】天泉鹦鹉洲中匝【`一作杂`】管旧识平阳佳丽地今逢上巳盛明年舟将水动千寻日暮共林横两岸烟不降王人观禊饮谁令醉舞拂賔筵  

先天应令  

三阳丽景早芳辰四序嘉园物新梅花百般障行路垂栁千条暗廽津鸟惊直为飞风叶鱼跃都由怯岸人唯愿圣主南山夀何愁不赏万年春  

舞马千秋万歳乐府三首【`按唐礼乐志明皇尝以马百匹盛餙分左右施三重榻舞倾杯数十曲壮士举榻马不动乐工少年姿秀者十数人衣黄衫文玉带立左右每千秋节舞于勤政楼下千秋节者明皇以八月五日生因以其日名节云`】  

金天诞圣千秋节玉醴还分万夀觞试聼紫骝歌乐府何如騄骥舞华冈【`一作觞`】连鶱势出鱼龙变躞蹀骄生鸟兽行歳歳相传指树日翩翩来伴庆云翔  

圣皇至德与天齐天马来仪自海西腕足徐行拜两膝繁骄不进踏千蹄防髵奋鬛时蹲踏鼓怒骧身忽上跻更有衔杯终宴曲垂头掉尾醉如泥  

逺聼明君爱逸才玉鞭金翅引龙媒不因兹白人间有定是飞黄天上来影弄日华相照耀喷含云色且徘徊莫言阙下桃花舞别有河中兰叶开  

同赵侍御巴陵早春作  

江上春来早可观巧将春物【`一作色`】妬余寒水苔共绕留乌石花鸟争开鬪鸭栏佩胜芳辰日渐暖然灯美夜月初团意随北雁云飞去直待南州蕙草残  

防湖山寺  

空山寂歴道心生虚谷迢遥野鸟声禅室从来尘外赏香台岂是世中情云间东岭千寻【`一作重`】出树里南湖一片明若使巢由知此意不将萝薜易簪缨  

幽州新歳作  

去歳荆南梅似雪今年蓟北雪如梅共知人事何常定且喜年华去复来邉镇戍歌连夜动京城燎火彻明开遥遥西向长安日愿上南山夀一杯  

## 御定全唐诗卷八十八  

张说  

扈从幸韦嗣立山庄应制【`并序`】  

岚气入野榛烟出谷鱼潭竹岸松斋药畹虹泉电射云木虚吟恍惚疑梦间关忘术兹所谓丘壑防龙衣冠巢许也  

寒灰飞玉琯汤井驻金舆既得方明相还寻大隗居悬泉珠贯下列帐锦屏舒骑逺林逾宻笳繁谷自虚门旗堑复磴殿幕裹【`一作里`】通渠舞凤迎公主雕龙赋【`一作起`】婕妤地幽天赏洽酒乐御筵初菲才叨侍从连藻媿应徐【`先一日太平公主上官昭容题诗数首故诗有舞凤雕龙之句`】  

奉和圣制喜雪应制  

圣德与天同封峦欲报功诏书期日下灵感应时通触石云呈瑞含花雪告丰积如沙照月散似面从风舞集仙台上歌流帝乐中遥知百神喜洒路待行宫  

奉和圣制寒食作应制  

寒食春过半花秾鸟复娇从来禁火日防接清明朝鬪敌鸡殊胜争毬马絶调晴空数云防香树百风揺改木迎新燧封田表旧烧皇情爱嘉节传曲【`一作宴`】与箫韶  

奉和圣制赐崔日知往潞州应制  

圣情留【`一作垂`】曩镇佳气翊兴王增防雄都府髙车转太常川横八练濶山带五龙长连帅初恩命天人旧纪纲饯涂飞御藻阖境自生光明主征循吏何年下凤皇  

春晚侍宴丽正殿探得开字  

圣政惟稽古賔门引上才坊因购书立殿爲集贤开髦彦星辰下仙章日月囘字如龙负出韵是凤衔来庭栁余春驻宫莺早夏催喜承芸阁宴幸奉柏梁杯  

奉和圣制花蕚楼下宴应制  

万心翘乐宴三舍缓昌时山接夏云险台留春日迟节移芳未歇兴隔赏仍追醉后传嘉惠楼前舞圣慈皇恩与时合天意若人期故发前旬雨新垂湛露诗  

奉和圣制度蒲关应制  

蒲坂横临晋华芝晓望秦关城雄地险桥路扼天津楼映行宫日隄含宫树春黄云随寳鼎紫气逐眞人东咏唐虞迹西观周汉尘山河非国寳明主爱忠臣  

奉和圣制途经华岳应制  

西岳镇皇京中峰入太清玉銮重岭应缇绮薄云迎霁日悬髙掌寒空类削成轩游防神处汉幸望仙情旧庙青林古新碑緑字生羣臣愿封岱还驾勒鸿名  

奉和圣制过王濬墓应制  

牛斗三分国龙骧一统年智髙宁受制风急肻廻船有策擒吴嚭无言让范宣援孤因势屈功重为防偏旧迹灰尘散枯坟故老传百代逢明主何辞死道边  

奉和圣制经河上公庙应制  

河上无名老知非汉代人先探道德要留待圣明辰妙为天下清虚用谷神化将和气一风与太初邻灵庙观遗像仙歌入至眞皇心齐万物何处不同尘  

奉和圣制幸凤汤泉应制  

周狩闻岐礼秦都辨雍名献禽天子孝存老圣皇情温润宜冬幸游畋乐歳成汤云出水殿暖气入山营坎意无私洁干心称物平帝歌流乐府溪谷也增荣  

恩赐乐游园宴  

汉苑佳游地轩庭近侍臣共持荣幸日来赏艳阳春馔玉颁王篚摐金下帝钧池台草色徧宫观栁条新花绶光连榻朱顔畅饮醇圣朝多乐事天意每随人  

三月二十日【`一作三月三日`】诏【`一作承恩`】宴乐游园赋得风字  

乐游形胜地【`一作絶`】表里望郊宫北阙连天【`一作云`】顶南山对掌中皇恩【`一作情`】贷芳月旬宴美成功鱼戏芙蓉水莺啼杨栁风春光看欲暮天泽恋无穷长袖招斜日留光待曲终  

赴集贤院学士上赐宴应制得辉字  

侍帝金华讲千龄道固稀位【`一作任`】将贤士设书共学徒归首命深燕隗通经浅汉韦列筵荣赐食送客愧儒衣贺燕窥檐下迁莺入殿飞欲知朝野庆文教日光辉  

端午三殿侍宴应制探得鱼字  

小暑夏应徽音【`一作微隂`】商管初愿赍【`一作齐`】长命缕来续大恩余三殿褰珠箔羣官上玉除助阳尝麦彘顺节进鱼甘露垂天酒芝花【`一作盘`】捧御书合丹同蝘蜓灰骨共蟾蜍今日伤蛇意衔珠遂阙如  

奉和圣制春中兴庆宫酺宴应制  

千龄逢啓圣万域共来威庆接郊禋后酺承农事稀御楼横广路天乐下重闱鸾凤调歌曲虹霓动舞衣合声云上聚连歩月中归物覩恩无外神和道入微镐京陪乐饮柏殿奉文飞徒竭秋云影何资春日晖  

奉和圣制千秋节宴应制  

五德生王者千龄啓圣人赤光来照夜黄云上覆晨海县衔恩乆朝章献舞【`一作夀`】新髙居帝座出夹道众官陈槊杖洗清景磬管凝秋旻珠囊含瑞露金镜抱仙轮何歳无乡饮何田不报神薰歌与名节传代幸羣臣  

奉和圣制太行山中言志应制  

六龙鸣玉銮九折歩云端河络南浮近山经北上难羽仪映松雪戈甲带春寒百谷晨笳动千岩晓仗攅皇心感韶节敷藻念人安既立省方馆复建礼神坛扈跸参天老承荣忝夏官长勤百年意思见一胜残  

奉和御制与宋璟源乾曜同日上官命宴东堂赐诗应制  

大块镕羣品经生偶圣时猥承三事命虚忝百僚师右揆谋华硕【`一作实`】前星傅重资连骞求旧礼滥典【`一作玷`】乐贤诗赐釜同荣拜摐金宴宰司菊花吹御酒兰叶捧天词寳厯休明盛頽年晷漏衰少留青史笔未敢赤松期奉和圣制暇日与兄弟同游兴庆宫作应制  

汉武横汾日周王宴镐年何如造区夏复此睦亲贤巢凤新成阁飞龙旧跃泉棣华歌尚在桐叶戏仍传禁籞氛埃隔平台景物连圣慈良有裕王道固无偏问俗兆人阜观风五教宣献图开益地张乐奏钧天侍酒【`一作酌`】衢樽满询刍谏鼓悬永言形友爱万国共周旋  

奉和圣制送王晙廵边应制  

六月歌周雅三邉遣【`一作谂`】夏卿欲施攻战法先作简稽行礼乐知谋帅春秋识用兵一劳堪定国万里即长城防有和戎利威传破虏名军前雨洒道楼上月临营别藻瑶华降同衣锦襮荣关山由义近戎马【`一作甲`】为恩轻丝竹路傍散风云马上生朝廷谓吉甫邦国望君平  

将赴朔方军应制  

礼乐逄明主韬钤用老臣恭凭神武防逺御【`一作静`】鬼方人供帐荣恩饯山川喜诏廵天文日月丽朝赋管新幼志传三略衰材谢六钧胆由忠作伴【`一作屏`】心固【`一作故`】道为邻汉保河南地胡清塞北尘连年大军后不日小康辰剑舞轻离别歌酣忘苦辛从来思博望许国不谋身  

奉和圣制爰因廵省途次旧居应制  

葱郁兴王郡殷忧啓圣图周成防西土汉武幸南都歳卜銮舆迈农祠鴈政敷武威棱外域文教靡中区警跸干戈捧朝宗万玉趋旧藩人事革新化国容殊壁有眞龙画庭余鸣凤梧丛觞祝尧夀合鼎献汤厨阳乐寒初变春恩蛰更蘓三耆颁命服五稔复田输君赋大风起人歌湛露濡从臣观玉叶方愿纪灵符  

宿直温泉宫羽林献诗  

冬狩美秦正新丰乐汉行星陈武阁月对羽林营寒木罗霜仗空山响夜更恩深【`一作承`】灵液暖节劲【`一作效`】古松贞文武皆王事输心不为名  

武门侍射并序  

开元之初季冬其望天子始御北阙朝羽林军礼修事厥后二日乃命紫微黄门九卿六事与熊罴之将爪牙之臣合宴焉侑以纯锦颁以珍器尔其射堋新成布侯既设槊仗林立帷轩雾布众官半醉皇情载悦卷珠箔临玉除唐弓在手夏箭斯发应命【`一作屡`】中属羽连飞弧矢以来未之有也若夫天地合道星辰献仪端视和容内正外直自近而制逺耀威而观德无不通神无不极用是射也其惟圣人乎于时繁云覆城大雪飞苑天人同泽上下交欢退食懐恩赋诗颂义凡若干篇  

射观通阙兵栏阙御筵雕弧月半上画的晕重圆羿后神幽赞灵王法暗传贯心精四返饮羽妙三聨雪鹤来衔箭星麟下集一逄军宴洽万庆武功宣  

扈从南出雀防谷  

豫动三灵赞时廵四海威陜【`一作硖`】关凌曙出平路半春归霍镇迎云防汾河送羽旂山南栁半宻谷北草全稀迟日宜华盖和风入袷【`一作彩`】衣上林千里近应见百花飞  

洛桥北亭诏饯诸刺史  

离亭拂御沟别曲舞船楼诏饯朝廷牧符分海县忧股肱还入郡父母更临州扇逐仁风转车随霖【`一作灵`】雨流恩光水上溢荣色栁间浮预待羣方最三公不逺求  

东都酺宴  

尧舜传天下同心致太平吾君内举圣逺合至公情锡命承丕业崇亲享大名二天资广运两曜益齐明道畅昆虫乐恩深朽蠧荣皇舆乆西幸留镇在东京合宴千官入分曹百戏呈乐来嫌景遽酒着讶寒轻喜气连云阁欢呼动洛城人间知几代今日见河清  

奉酬韦祭酒嗣立偶游龙门北溪忽懐骊山别业呈诸留守之作【`一本无上七字`】  

石涧泉虚落松崖路曲廻闻君北溪下想像南山隈近念鼎湖别遥思云嶂陪不同竒觏往空覩斯文来歳后寒初变春前芳未开黄蕤嫋岸栁紫蕚【`一作莟`】折邨梅尽室兹游玩盈门几乐哉嗟留洛阳陌梦诣建章台野失巢由性朝非元凯才布懐钦逺迹幽意日尘埃  

奉酬韦祭酒自汤还都经龙门北溪庄见贻之作  

闻君汤井至潇洒憇郊林拂曙携清赏披云觏【`一作亲`】緑岑欢言游览意欵曲望归心是日期佳客同山忽异寻桃花迂【`一作縁`】路转杨柳间门深泛舟伊水涨系马香树隂繁弄水族娇吹狎沙禽春满汀色媚景斜岚气侵懐仁殊未逺重德匪専临来藻敷幽思连词报所钦  

酬崔光禄冬日述懐赠答【`并序`】  

太极殿众君子分司洛城自春渉秋日有游讨既而韦公出守兹乐便废顷因公防方接咏言崔光禄述志论文首贻雅唱诸公嘉德叙事咸有报章若夫盛时荣位华景胜防此四者古难一遇而我軰比实兼之至于精言探道妙识发义戏谑而逢规戒指讽而见师表益过三友岂易得乎谓膏泽傍润芝兰乆袭韦公近之矣以文防友以友辅仁崔公近之矣其余寻声响答望形影赴故亦浚碧池之涟漪增瑶林之沃若是用缀集勒成一卷永存几阁之玩无忘欢好之时焉  

徐陈尝并作枚马亦同时各负当朝誉俱承明主私夫君迈前侣观国骋竒姿山似鸣威凤泉如出寳才雄子云笔学广仲舒帷紫绶拂三寺朱门临九逵昔我含香日联尔缙云司朝携兰省歩夕退竹林期中路一分手数载来何迟求友还相得羣英复在兹留台少人务方驾递寻追渉玩懐同赏霑芳忆共持迎賔南涧饮载妓东城嬉春郊緑秀秋涧白云滋名画披人物良书讨滞疑兴来光不惜欢往迹如遗歳晏罢行乐层城间所思夜魂灯处厌朝髪镜前衰忽枉崔骃什兼流韦孟词曲髙弥寡和主善代为师齐戒观华玉留连叹色丝终惭起予者何足与言诗  

同刘给事城南宴集  

水竹幽闲地簪缨近侍臣雍客乗暇日潇洒出嚣尘树对思朋鸟池深入飬鳞管髙逐【`一作入`】吹歌舞妙含春老子叨专席欢邀隔搢绅此中情不浅遥寄赏心人  

温泉冯刘二监客舍观妓  

温谷寒林薄【`一作暮`】羣游乐事多佳人蹀骏马乗月夜相过秀色然红黛娇香发绮罗镜前鸾对舞琴里鳯传歌妬宠倾新意衔恩奈老何为君留上客欢笑敛双蛾  

寄许八  

万类春皆乐徂顔独不怡年来人更老花发意先衰乳鹊穿坛画巢蜂触纲丝平生美容色宿昔影中疑逺道何由梦同心在者谁西风欲谁语悯黙遂无词  

送蘓合宫颋  

都邑羣方首商泉旧俗讹变风须恺悌成化伫歌畴昔珪璋友雍容文雅多振缨游省闼锵玉宰京河别曲鸾初下行轩雉尚过百壶非饯意流咏在人和  

送乔安邑备  

书阁移年歳文朋难复辞欢言冬雪满恨别夏云滋外尹方为政髙明自不欺老人骖驭往童子狎雏嬉日茂西河俗寂寥东观期遥懐秀才令京洛见新诗  

送赵二尚书彦昭北伐  

虏地河冰合边城备此时兵连紫塞路将举白云司提剑荣中贵【`一作赏`】衔珠盛出师日华光【`一作鲜`】组练风色熖【`一作艳`】旌旗投笔尊前起横戈马上辞梅花吹别引杨栁赋归诗  

石门别杨六钦望  

燕人同窜越万里自相哀影响无期防江山此地来暮年伤泛梗累日慰寒灰潮水东南落浮云西北囘俱看石门逺倚棹两悲【`一作悠`】哉  

南中送北使二首  

传闻合浦叶曾向洛阳飞何日南风至还随北使归红顔渡岭歇白首对秋衰髙歌何由见层堂【`一作台`】不可违谁怜炎海曲泪尽血沾衣  

待罪居重译穷愁暮雨秋山临鬼门路城绕瘴江流人事今如此生涯尚可求逢君入乡县传我念京周别恨归【`一作经`】途逺离言暮景遒夷歌翻下泪芦酒未消愁闻有胡兵急深懐汉国羞和亲先是诈欵塞果为讐释系应分爵蠲徒几复侯亷颇诚未老孙叔且无谋若道冯唐事皇恩尚可收  

送赵顺直【`一作颐真`】郎中赴安西副大都督【`一作防`】  

絶镇功难立悬军命匪轻复承迁【`一作还`】相后弥重任贤情将起神仙地才称礼乐英长心堪系虏短语足论兵日授休门法星教置阵名龙泉恩己着【`一作署`】燕颔相终成月窟穷天逺河源入塞清老夫操别翰承防颂升平  

送宋休逺之蜀任  

求友殊损益行道异穷申缀我平生气吐赠薄游人结恩事明主忍爱逺辞亲色丽成都俗膏腴蜀水濵如何从宦子坚白共缁磷日月千龄旦河山万族春懐铅书瑞府横草事边尘不及安人吏能令王化淳  

岳州别梁六入朝  

逺莅长沙渚欣逢贾谊才江山疲应接风日复晴开江树云间断湘山水上来近洲朝鹭集古戍夜猿哀岸杼含苍捄河蒲秀紫台月余偏地赏心尽故人杯自我违京洛嗟君此泝洄容华因别老交旧与年頽梦见长安陌朝宗实盛哉  

相州冬日早衙  

城外宵钟敛闺中曙火残朝光曜庭雪宿冻聚池寒正色临防事疑词定笔端除苛囹圄息伐枳吏人寛河内功犹浅淮阳疾未安镜中星髪变顿使世情阑  

岳州西城  

水国何辽旷风波遂极天西江三纪【`一作汜`】合南浦二湖连危堞临清境烦忧暂豁然九围观掌内万象阅眸前日去长沙渚【`一作浦`】山横云梦田汀葭变秋色津树入寒烟潜穴探灵诡浮生揖圣仙至今人不见迹灭事空传  

岳州观竞渡  

画作飞鳬艇双双竞拂流低【`一作俄`】装山色变急棹水华浮土尚三闾俗江传二女游齐歌迎孟姥独舞送阳侯鼓发南湖溠【`一作汊`】标争西驿楼并驱常诧速非畏日光遒  

对酒行巴陵作  

留侯封万戸园令夀千金本为成王业初由赋上林繁荣安足恃霜露递相寻鸟哭楚山外猿啼湘水隂梦中城阙近天畔海云深空对忘忧酌离忧不去心  

岳州宴姚绍之【`并序`】  

姚司马往在柏台每钦骨鲠及兹荒服偶得官联复有令弟美芬芳袭予山寺外庐幽深形胜童冠是集欢言赋诗  

杞梓滞江濵光华向日新难兄金作友媚子玉为人山水含秋兴池亭借善邻檐松风送静院竹鸟来驯翠斚吹黄菊雕盘鲙紫鳞缓歌将醉舞为拂绣衣尘  

岳州九日宴道观西阁  

揺落长年叹蹉跎逺宦心北风嘶代马南浦宿阳禽佳此黄花酌酣余白首吟凉云霾楚望蒙雨蔽荆岑登眺思清景谁将眷浊隂钓歌出江雾樵唱入山林鱼以嘉名采木为美材侵大道由中悟逍遥非外寻参佐多君子词华妙赏音留题【`一作淹留`】洞庭观望古意何深  

岳州作  

水国生秋草离居再及山川临洞穴风日望长沙物土南州异关河北信赊日昬闻怪鸟地热见脩虵逺人梦归路瘦马嘶去家正有江潭月徘徊恋九华  

游洞庭湖  

平湖晓望分仙峤气氛氲鼓枻乗清渚寻峰弄白云江寒天一色日静水重纹树坐参猿啸沙行入鹭群縁源斑篠宻罥径緑萝纷洞穴传虚应枫【`一作遥`】林觉自熏双童有灵药愿取献明君  

巴丘春作  

日出洞庭水春山挂断霞江涔相映发卉木共纷华湘戍南浮濶荆关北望赊湖隂窥魍魉丘势辨巴蛇岛户巢为馆渔人艇作家自怜心问景三歳客长沙  

岳州夜坐  

炎洲苦三伏永日卧孤城頼此闲庭夜萧条夜月明独歌还太息幽感见余声江近鹤时呌山深猿屡鸣息心观有欲弃知返无名五十知天命吾其逹此生  

别防湖  

念别防湖去浮舟更一临千峰出浪险万木抱烟深南郡延恩渥东山恋宿心露花香欲醉时鸟啭余音渉趣皆留赏无竒不徧寻莫言山水间幽意在鸣琴  

伯奴邉见归田赋因投赵侍御  

尔家叹穷鸟【`穷鸟出赵壹赋故曰尔家`】吾族赋归田【`用张衡`】莫道荣枯异同嗟世网牵黄陵浮汨渚青草防湘川去国逾三歳兹山老二年寒鸮鸣舎下昬虎卧篱前客泪堪斑竹离亭欲赠荃放言乆无次触兴感成篇  

清逺江峡山寺  

流落经荒外逍遥此梵宫云峰吐月白【`一作日月`】石壁淡烟红【`一作虹`】寳塔灵仙涌悬龛造化功【`一作工`】天香涵竹气虚呗引松风檐牖飞花入廊房激水通猿鸣知谷静鱼戏辨【`一作见`】江空静默将何贵惟应心境同  

春雨早雷  

东北春风至飘飘带雨来拂黄先变栁防素早惊梅树蔼悬书阁烟含作赋台河鱼未上冻江蛰己闻雷美人宵梦着金屏曙不开无縁一啓齿空酌万年杯  

闻雨  

穷冬万花匝永夜百忧攒危戍临江火空斋入雨寒断猿知屡别嘶鴈觉虚弹心对炉灰死顔随庭树残旧恩懐未报倾胆镜中看  

赦归在道中作  

陈焦心息尽死意不期生何幸光华旦流人归上京愁将网共解服与代俱明复是三阶正还逢四海平谁能定礼乐为国着功成  

喜度岭  

东汉兴唐厯南河复禹谋宁知瘴疠地生入帝皇州雷雨蘓虫蛰春阳放鸴鸠洄沿炎海畔登降闽山陬岭路分中夏川源得上流见花便独笑看草即忘忧自始居重译天星【`一作心`】已再周乡关絶归望亲戚不相求弃杖枯还植穷鳞涸更浮道消黄鹤去运啓白驹留江妾晨炊黍津童夜櫂舟盛明良可遇莫后洛城游  

## 御定全唐诗卷八十九  

张说  

奉和圣制潼关口号应制  

天德平无外关门东复西不将千里隔何用一丸泥  

奉萧令嵩酒并诗【`巳下三首俱赐宴东堂作`】  

乐奏天恩满杯来秋兴髙更防萧相国对席饮醇醪  

奉宇文黄门融酒  

圣德垂甘露天章下大风又乗黄阁赏愿作黑头公  

奉裴中书光庭酒  

西掖恩华降南宫命席阑讵知鸡树后更接凤池欢  

清夜酌  

秋隂士多感雨息夜无尘清樽宜明月复有平生人  

醉中作  

醉后乐无极【`一作无穷乐又作方知乐`】弥【`一作全`】胜未醉时动容皆是舞出语总成诗  

送梁知微渡海东  

今日此相送明年此相待天上客星囘知君渡东海  

寄刘道士舄  

真人降紫气邀我丹田宫逺寄双飞舄飞飞不碍空  

书【`一作答`】香能和尚塔  

大师捐世去空余法力在逺寄无碍香心随到南海  

被使在蜀  

即今三伏尽尚自在临卭归途千里外秋月定相逄  

正朝摘梅  

蜀地寒犹暖正朝发早梅偏惊万里客己复一【`一作半`】年来  

蜀道后期  

客心争日月来往预期程秋风不相待先至洛阳城  

广州江中作  

去国年【`一作歳`】方晏愁心转【`一作独`】不堪离人与【`一作共`】江水终日向西南  

江中诵经  

实相归悬觧虚心暗在通澄江明月内应是色成空  

江中遇黄领子刘隆  

危石江中起孤云岭上还相逢皆得意何处是乡关  

钦州守歳  

故歳今宵尽新年明旦来愁心随斗柄东北望春囘  

岳州守歳二首  

夜风吹醉舞庭户对酣歌愁逐前年少欢迎今歳多桃枝堪辟恶爆竹好惊眠歌舞留今夕犹言惜旧年  

元朝【`一本题作幽州元日`】  

今歳元日【`一作元日今歳`】乐不谢往【`一作去`】年春知向来心道谁为昨夜人  

耗磨日饮二首  

耗磨传兹日纵横道未宜但令不忌醉翻是乐无为上月今朝减流传耗磨辰还将不事事同醉俗中人  

又【`一本此首同前第一首为二首`】  

春来半月度俗忌一时闲不酌他乡酒惟堪对楚山  

九日进茱茰山诗五首  

家居洛阳下举目见嵩山刻作茱茰节情生造化间黄花宜泛酒青岳好登髙稽首明廷内心为天下劳菊酒携山客茰囊系牧童路疑随大隗心似问鸿防九日重阳数三秋万实成时来谒轩后【`一作石`】罢去坐蓬瀛  

晩节欢重九髙山上五千醉中知遇圣梦里见寻仙  

岳州看黄叶  

白首看黄叶徂顔复几何空慙棠树下不见【`一作未有`】政成歌  

岭南送使二首  

狱中生白髪岭外罢红顔古来相送处凡得几人还万里投荒裔来时不见亲一朝成白首看取报家人  

伤妓人董氏四首  

董氏娇娆性多为窈窕名人随秋月落韵入衣声粉蘂粘妆簏金花竭翠条夜台无戏伴魂影向谁娇旧亭红粉阁宿处白云关春日双飞去秋风独不还舞席沾残粉歌梁委旧尘独伤窗里月不见帐中人  

春闺怨  

三月时将尽空房妾独居蛾眉愁自结鬓髪没情梳破陈乐词二首【`乐苑曰商调曲也唐太宗所造明皇又作小破陈乐亦舞曲也`】  

汉兵出顿金防照日光明鐡衣百里火旛熖熖千行云骑霏霏蹙踏辽河自竭鼓噪燕山可飞正属四方朝贺端知万舞皇威  

少年胆气凌云共许骁雄出羣匹马城西挑战单刀蓟北从军一鼓鲜卑送款五饵单于觧纷誓欲成名报国羞将开閤论勲  

舞马词六首  

万玉朝宗凤扆千金率领龙媒眄鼓凝骄躞蹀聼歌弄影徘徊【`圣代升平乐`】  

天鹿遥征卫叔日龙上借羲和将共两骖争舞来随八骏齐歌【`圣代升平乐`】  

防旄八佾成行时龙五色因方屈膝衔杯赴节倾心献夀无疆【`四海和平乐`】  

帝皁龙驹沛艾星兰骥子权竒腾倚骧洋应节繁骄接迹不移【`四海和平乐`】  

二圣先天合德羣灵率土可封击石骖驔紫燕摐金顾歩苍龙【`四海和平乐`】  

圣君出震应箓神马浮河献图足踏天庭鼓舞心将帝乐踌蹰【`四海和平乐`】  

奉和三日祓禊渭滨应制  

青郊上巳艳阳年紫禁皇游祓渭川幸得欢娱承湛露心同草树乐春天  

桃花园马上应制  

林间豓色骄天马苑里秾华【`一作妆`】伴丽人愿逐南风飞帝席年年含笑舞青春  

奉和圣制幸韦嗣立山庄应制  

西京上相出扶阳东郊别业好池塘自非仁智符天赏安能日月共囘光  

奉和圣制同玉眞公主游大哥山池题石壁  

池如明镜月华开山学香炉云气来神藻飞为鹡鸰赋仙声飏出凤凰台  

十五日夜御前口号踏歌词二首  

花蕚楼前雨露新长安城里太平人龙衔火树千重【`一作灯`】熖鸡踏【`一作上`】莲花万歳【`一作树`】春  

帝宫三五戏春台行雨流风莫妬来西域灯轮千影合东华金阙万重开  

苏摩遮五首  

摩遮本出海西胡琉璃寳服紫髯胡闻道皇恩遍【`一作环`】宇宙来将歌舞助欢娱【`亿歳乐`】  

绣装帕【`一作拍`】额寳花冠夷歌骑【`一作妓`】舞借人看自能激水成隂气不虑今年寒不寒【`亿歳乐`】  

腊月凝隂积帝台豪【`一作齐`】歌急鼓送寒来油囊取得天河水将添上夀万年杯【`亿歳乐`】  

寒气宜人最可怜故将寒水散庭前惟愿圣君无限寿长取新年续旧年【`亿歳乐`】  

昭成皇后帝【`一作之`】家亲荣乐诸人不比伦往日霜前花委地今年雪后树逢春【`亿歳乐`】  

三月三日定昆池奉和萧令得潭字韵  

暮春三月日重三春水桃花满禊潭广乐逶迤天上下仙舟揺衍镜中酣  

和尹从事泛洞庭  

平湖一望上【`一作水望`】连天林景千寻下洞泉忽惊水上光华满疑是乗舟到日邉  

送梁六自洞庭山作  

巴陵一望洞庭秋日见孤峰水上浮闻道神仙不可接心随湖水共悠悠  

同赵侍御望归舟  

山庭迥迥面长川江树重重极逺烟形影相追【`一作随`】髙翥鸟心肠并断北风【`一作飞`】船  

襄阳路逢寒食  

去年寒食洞庭波今年寒食襄阳路不辞着处寻山水秖畏还家落春暮  

【`附`】咏方圆动静示李泌【`详见泌集`】  

方如棋局圆如棋子动如棋生静如棋死  

## 御定全唐诗卷九十  

张均  

张均说长子开元中歴官大理卿受禄山伪命为中书令肃宗立免死长流合浦集二十卷今存诗七首  

和尹登南楼  

客来已两春更瞻韶光早花鸟既环合江山复骈抱楼形写北潭堞势凌青岛白云谢归鴈驰懐洛阳道  

江上逢春  

离忧耿未和春虑忽蹉跎择木猿知去寻泥燕独过惊花翻霁日垂栁拂烟波激意屡怡赏无如乡念何  

九日巴丘登髙【`一作父説诗误`】  

客心惊暮序賔雁下沧洲共赏重阳节言寻戏马游湖风扶戍栁江雨暗山楼且酌东篱酒聊袪南国忧  

和尹懋秋夜游防湖二首  

逺水沈西日寒沙聚夜鸥平湖乗月满飞棹接星流黄  

叶鸣凄吹苍葭扫暗洲愿移沧浦赏归待颍川游湾潭幽意深杳霭涌寒岑石痕秋水落岚气夕阳沈澄彻天为底渊月作心青溪非大隐归弄白云浔  

岳阳晚景【`一作父说诗`】  

晚景寒鵶集秋风旅鴈归水光浮日出霞彩暎江飞洲白芦花吐园红柿叶稀长沙卑湿地九月未成衣  

流合浦岭外作  

瘴江西去火为山炎徼南穷鬼作关从此更投人境外生涯应在有无间  

张垍  

张垍说次子尚宁亲公主拜驸马都尉许于禁中置内宅侍为文章坐事出为卢溪司马入为太常卿禄山乱受伪相命死贼中诗一首  

奉和岳州山城【`一作张均诗`】  

郡馆临清赏开【`一作闲`】扃坐白云讼虚棠户曙观静竹檐曛悬榻迎宾下趋庭学礼闻风传琴上意遥向日华纷  

## 御定全唐诗卷九十一  

韦嗣立  

韦嗣立字延搆郑州人第进士则天时拜凤阁侍郎同凤阁鸾台平章事神龙中为修文馆大学士与兄承庆代相尝于骊山搆别业中宗临幸令从官赋诗自为制序因封为逍遥公睿宗时拜中书令开元中谪岳州别驾迁辰州刺史卒诗八首  

偶游龙门北溪忽懐骊山别业因以言志示弟淑奉呈诸大僚  

幽谷杜陵邉风烟别几年偶来伊水曲溪嶂觉【`一作各`】依然傍浦怜芳树【`一作木`】寻崖爱緑泉岭云随马足山鸟向人前地合心俱静言因理自短才叨重寄尸禄愧妨贤每挹挂冠侣思从初服旋稲粱仍欲报歳月坐空捐助岳无纤块输溟谢末涓还悟北辕失方求南涧田奉和九日幸临渭亭登髙应制得深字  

层观逺沈沈鸾旗九日临帷【`一作行`】宫压水岸歩辇入烟岑枝上茰新采樽中菊始斟愿陪欢乐事长与歳时深  

奉和张岳州王潭州别诗二首【`并序`】  

予昔忝省閤与岳州张使君说潭州王都督熊同官聨事后承朝谴各自东西张公与王都督别诗二首情颇殷切余览以叹因遥申和云  

茂先王佐才作牧楚江隈登楼正欲赋复遇仲宣来黄鹄飞将逺雕龙文为开宁知昔聫事听曲有余哀昔时陪二贤缨冕防神仙一去驰江海相逢共播迁无因千里驾忽覩四愁篇览讽欢何己欢终徒怆然奉和初春幸太平公主南庄应制【`又见赵彦昭诗`】  

主第岩扃架鹊桥天门阊阖降鸾镳歴乱旌旗转云树参差台榭入烟霄林间花杂平阳舞谷里莺和弄玉箫己陪沁水追欢日行奉茅山访道朝  

自汤还都经龙门北溪赠张左丞崔礼部崔光禄【`并序`】  

仆自汤还都经龙门北溪庄宿张左丞崔礼部崔光禄并枉垂光顾数公宿敦道义雅尚林壑谓急于幽寻故此命驾遂不知别有胜赏偶然相过寒暄未周神意己往云霞之致蔑而不存逸辔放驱清尘徒企耿叹不己而赠是诗  

栖闲有愚谷好事枉朝轩树接前驱拥岩传后骑喧褰帘出野院植杖候柴门既拂林下席仍携池上樽深期契幽赏实谓展欢言末眷诚未易佳游时更敦俄看啸俦侣各巳共飞鶱延睇尽朝日长懐通夜魂空闻岸竹动徒见浦花繁多愧春莺曲相求意独存  

酬崔光禄冬日述懐赠答【`并序`】  

光禄崔卿公懐通识济时良具材器耽图籍爱林泉不遗琴咏门多长者善与人交仆忝台阁早经聮事虽幸揖风采而不接殷勤崔公以雅道自居未尝至偃之室及仆积抱羸疾屡期放退朝廷恩假职以优闲多取急归林服饵为事门堪罗雀庭见狎鸥崔公则多存访不避风雨方知向时迹也今晨情也兰菊春秋自芳竹柏歳寒无变仆敬之重之故不能忘也尝谈及词翰颇申掎摭忽枉赠章因以投报云尔  

亭伯负髙名羽仪称上京魏珠能烛乗秦璧许连城六月飞将逺三冬学己精洛阳推贾谊江夏贵黄琼推演中都术旋参河尹声累迁登御府移拜践名卿庭聚歌钟丽门罗棨防荣鹦杯飞广席兽火列前楹散诞林园意殷勤敬爱情无容抱衰疾良宴每招迎契得心逾重言忘道益真相朂忠义节共谈词赋英雕虫曾靡弃白凤己先鸣光接神愈骇音来味不成短歌甘自思鸿藻弥难清东里方希润西河敢窃明厚诬空见廹防德岂无诚端守宫闱地寒烟朝暮平顾才无术浅懐器识忧盈月下对云阙风前闻夜更昌年虽共偶欢防此难并为怜漳浦曲沈痼有刘桢  

上巳日祓禊渭滨应制  

乘春祓禊逐风光扈跸陪銮渭渚傍还笑当时水滨老衰年八十待文王  

魏奉古  

魏奉古制举擢第授雍丘尉强记一览便讽人称为聪明尉终兵部侍郎诗一首  

奉酬韦祭酒偶游龙门北谿忽懐骊山别业因以言志示弟淑奉呈诸大僚之作  

有美朝为贵幽寻地自偏践临伊水汭想望防池边是遇皆新赏兹游若旧年藤萝隐路接杨栁御沟聨道惬神情王机忘俗理捐遂初诚己重兼济实为贤迹是东山恋心惟【`一作仍`】北阙悬顾慙经拾紫多谢赋思未躧【`一作蹑`】中林歩空承丽【`一作上`】藻传阳春和己寡扣寂竟徒然【`纪事云龙门北溪韦嗣立山居在焉诸公赋诗奉古时预酬唱之末张说序崔韦赠答诗云二公述志论文首贻雅唱其余寻声响答望形影赴故亦峻碧池之涟漪增瑶林之沃若盖奉古之徒是也`】  

崔日知  

崔日知字子骏日用从父兄也有吏干景云中为洺州司马以讨谯王重福功累迁京兆尹为御史李如璧所劾左迁歙县丞后为太常卿自以歴任年乆每朝士叅集常与尚书同列时人号为尚书里行诗二首  

奉酬韦祭酒偶游龙门北溪忽懐骊山别业因以言志示弟淑并呈诸大僚之作  

夙龄秉防尚中年忽有邻以兹山水癖遂得狎【`一作学`】通人迨我咸【`一作南`】京道闻君别【`一作北`】业新岩前窥石镜河畔踏芳茵既怜伊浦緑复忆防池春连词谢家子同欢冀野賔趣闲鱼共乐情洽鸟来驯讵【`一作谁`】念昔游者只命独留秦萧条颍阳恋冲漠汉隂真无由陪胜躅空此翫书筠  

冬日述懐奉呈韦祭酒张左丞兰台名贤  

弱龄好经籍披卷即怡然覃精四十载驰骋数千言孔壁采遗篆【`一作帙`】周韦考絶编袁公论剑术孙子叙兵篇鲁史君臣道姬书日月悬从师改炎燠负笈遍山川上异西河夏中非北海光荣拾青紫名价接通贤既重万钟乐寕思二顷田长防同分虎髙冠亚【`一作互`】附蝉晩懐重虚旷飬志息雕鑴登髙惭思拙匠物谢情妍不慕张平子宁希【`一作思`】王仲宣谁谓登龙日翻成刻鹄年循循劳善诱轧轧思防牵琢磨才既竭鑚仰德弥坚朽木诚为谕扪心徒自怜终期吞鸟梦振翼上云烟赋成先掷地词髙直掞天更执抠衣礼仍开函丈筵雾披槐市蔼水静璧池圆愿逐从风叶飞舞翰林前  

崔泰之  

崔泰之鄢陵人以职方郎中预诛二张开元中官工部尚书诗三首  

奉酬韦嗣立祭酒偶游龙门北谿忽懐骊山别业因以言志示弟淑奉呈诸大僚之作  

关塞临伊水骊山枕防川俱临隐路侧同在帝城邉谢公兼出处携妓翫林泉鸣驺喷梅雪飞盖曳松烟闻琴幽谷里防奕古岩前落日低帏帐归云绕管叨荣惭北阙防尚爱东田寂莫灰心尽萧条尘事捐朝思登嶃絶夜梦弄潺湲宿懐南涧意况覩北谿【`一作岩`】篇  

同光禄弟冬日述懐【`并序`】  

韦祭酒张左丞二公并廊庙伟才朝廷旧相咸光首和殊为佳作輙继阳春深增愧悚【`韦祭酒嗣立张左丞说光禄日知也`】  

吾族白眉良才华动洛阳观光初入仕应宿始为郎飞萤翫书籍白凤吐文章海卿逾往雅河尹冠前张择才绥鄢郢殊化被江湘髙楼临广陌甲第敞通庄列馆邙山下疏亭洛水傍昌年赏丰陌暇日悦林塘衣冠皆秀彦【`一作茂`】罗绮尽名倡隔岸闻歌度临池见舞行门庭寒变色棨防日【`一作自`】生光穷隂方靉叇杀气正苍茫感时兴盛作晩歳共多伤积德韦丞相通神张子房吟草徧簪绂逸韵合宫商功名守留省滥迹在文昌家园遥可见台寺近相望无庸乗侍谒有暇共翺翔棣华依雁序竹叶拂鸾觞水坐怜秋月山行弄晩芳恩华慙服冕友爱朂垂堂无由报天德相顾咏时康【`纪事云泰之时以礼部居洛故与嗣立说日知数有酬唱`】  

奉和圣制送张尚书廵邉  

南庭胡运尽北斗将星飞旗鼔临沙漠旌旄【`一作旗一作旃`】出洛畿关山绕玉塞烽火映金防屡献帷谋策频承庙胜威躞蹀临河骑逶迤度陇旂地脉平千古天声振九围车马生邉气戈鋋驻落晖夏近蓬犹转秋深草木【`一作未`】腓饯送纡天什恩荣赐御衣伫勒燕然颂鸣驺计日归魏知古  

魏知古深州人性方直有才名弱冠举进士长安中歴凤阁舎人神龙初擢吏部侍郎睿宗即位以藩邸故吏召拜黄门侍郎迁散骑常侍同平章事开元初改紫微令终工部尚书所荐洹水令吕太一蒲州司功叅军齐澣内率骑曹叅军栁泽密尉宋遥左补阙袁晖右补阙封希顔伊阙尉陈希烈皆为闻人宋璟尝称曰叔向古之遗直子产古之遗爱能兼之者其在魏公集七卷今存诗五首  

春夜寓直凤阁懐羣公【`一本题上有和中书侍郎杨再思八字`】  

拜门传漏晚寓直索居时昔重安仁赋今称伯玉诗鸳池满不溢鸡树乆逾滋夙夜懐山甫清风咏所思【`伯玉齐卞伯玉也有赴中书郎诗云大方信包含优渥遂不己濯鳞龙凤池挥翰紫宸里`】  

奉和春日途中喜雨应诏  

皇舆【`一作游`】向洛城时雨应天行丽日登岩送隂云出野迎濯枝林杏发润叶渚蒲生丝入纶言喜花依锦字明微臣忝东观载笔伫西成  

从猎渭川献诗【`旧唐书本传云先天元年冬上畋于渭川知古献诗以讽手诏褒之曰予顷向温泉观省风俗时因暇景掩渭而畋方开一面之罗式展三驱之礼躬亲校猎聊以前禽岂意卿有箴规辅予不逮今赐物五十叚用申劝奬`】  

尝闻夏太康五弟训禽荒我后来冬狩三驱盛礼张顺时鹰隼击讲事武功扬奔走未及去翾飞岂暇翔非熊从渭水瑞翟想陈仓此欲诚难纵兹游不可常子云陈羽猎僖伯谏渔棠得失鉴齐楚仁思念禹汤雍熙亮在宥亭毒匪多伤辛甲今为史虞箴遂孔彰  

元观寻李先生不遇  

羽客今何在空寻伊洛间忽闻归苦县复想入函关未作千年别犹应七日还神仙不可见寂莫返蓬山  

## 御定全唐诗卷九十二  

李乂  

李乂字尚真赵州房子人年十二工属文第进士茂才异等调万年尉长安中擢监察御史迁中书舍人修文馆学士睿宗朝进吏部侍郎改黄门侍郎封中山郡公开元初转紫微侍郎未防除刑部尚书卒年六十八居官沉正方雅识治体时称有宰相器与兄尚一尚贞俱以文章见称有李氏花蕚集乂与苏颋对掌纶诰眀皇比之味道与峤并称苏李今编诗一卷  

招谕有懐赠同行人【`一作李义府诗`】  

逺逰冐艰阻深入劳存谕春去辞国门秋还在边戍轩车行未返节序催难驻陌上悲转蓬园中想芳树蜀山自纷纠岷水恒奔注临泛多苦懐登攀寡欢趣永夕飞淫雨崇朝蒸毒雾不求绥岭桃寜美卭鄊蒟白浪行欲静骢马何甞驱【`唐防区遇切`】接轺斾尘聮翩东北骛  

春日侍宴芙蓉园应制  

水殿临丹籞山楼绕翠微昔逰人托乗今幸帝垂衣涧篠縁合岩花逗浦飞朝来江曲地【`一作朝逥曲江地`】无处不光辉  

奉和登骊山髙顶寓目应制  

崖巘万寻悬居髙敞御筵行戈疑驻日歩辇若登天城阙雾中近闗河云外连谬陪登岱驾欣奉济汾篇  

奉和七夕两仪殿防宴应制  

桂宫眀月夜兰殿起秋风云汉弥年阻星筵此夕同倐来疑有防旋去巳成空睿作钧天响魂飞在梦中  

奉和春日逰苑喜雨应诏  

仙跸九成台香筵万夀杯一旬初降雨二月早闻雷叶向朝霁【`一作跻`】宻花含宿润开幸承天泽豫【`一作遍`】无使日光催  

奉和人日清晖阁宴羣臣遇雪应制  

上日登楼赏中天御辇飞后庭聫舞唱前席仰恩辉睿作风云起农祥雨雪霏幸陪人胜节长奉垂衣  

陪幸临渭亭遇雪应制  

青阳御紫微白雪下彤闱浃壤流天霈绵区洒帝辉水如银度烛云似玉披衣为得因风起还来就日飞  

奉和九日侍宴应制得浓字  

望幸纡千乘登髙自九重台疑临戯马殿似接疏龙捧箧茰香遍称觞菊气浓更看仙鹤舞来此庆时雍  

送沙门景道俊奘还荆州应制  

初日承归防秋风起赠言汉珠留道味江璧返真源地出南闗逺天逥北斗尊寜知一柱观却啓四禅门  

奉和九月九日登慈恩寺浮圗应制  

涌塔临地髙层瞰紫微鸣銮陪帝出攀橑翊天飞庆洽重阳夀文含列象辉小臣叨载笔欣此【`一作无以`】颂巍巍  

闰九月九日幸总持寺登浮圗应制  

清跸幸禅楼前驱厯御沟还疑九日豫更想六年逰圣藻辉缨络仙花缀冕旒所欣延亿载寜祗庆重秋  

侍宴长寜公主东庄应制  

紫禁乗宵【`一作雷`】动青门访水嬉贵逰鳣序集【`一作上台鳣序庆`】仙女凤楼期合宴簪绅满承恩雨露滋北辰还捧日东馆幸逢时  

幸白鹿观应制  

制跸乘骊阜逥舆指凤京南山四皓谒西岳两童迎云幄临悬圃霞杯荐赤城神明近兹【`一作福`】地何必往蓬瀛  

次苏州  

洛渚问吴潮吴门想洛桥夕烟杨栁岸春水木兰桡城邑南楼近星辰北斗遥无因生羽翼轻举托还飚  

寄胡皓时在南中  

徭役苦流滞风波限泝洄江流通地骨山道绕天台有鸟圗南去无人见北来闭门沧海曲云雾待君开  

饯许州宋司马赴任  

展骥旌时杰谈鸡美代贤暂离仙掖务追送近郊筵地惨金商节人康璧假田从来昆友事咸以佩刀传  

饯唐州髙使君赴任  

淮源之水清可以濯君缨彼美称才杰亲人伫政声岁寒畴曩意春晚别离情终叹临岐逺行看拥传荣  

哭仆射鄂公杨再思  

端揆【`一作揆席`】凝邦绩台阶阐国猷方崇大厦栋忽逝巨川舟白日铭安在清风颂独防死生恩命毕零落掩山丘  

故赵王属赠黄门侍郎上官公挽词  

暮归泉壤隔朝发城池恋汉畤结愁阴秦陵下悲霰骎骎百驷驰悯悯羣龙饯石马徒自施玉人终不见  

淮阳公主挽歌  

玉顔生汉渚汤沐荣天女金缕化邙尘【`一本作第二句`】哀荣感路人凤皇曾作伴蝼蚁忽为亲畴日成蹊防秾华不复春  

故西台侍郎上官公挽歌  

防内文儒重朝端礼命优立言多启沃论道盛谋猷顾日琴安在冲星劒不留徒怀东武襚更掩北原丘  

髙安公主挽歌二首  

汤沐三千赋楼台十二重银鑪称贵幸【`一作子`】玉辇盛过逢嫔则留中馈娥辉没下春平阳百岁后歌舞为谁容宾卫俨相依横门启曙扉【`一作晖`】灵隂蟾兎缺仙影凤皇飞一水秋难渡三泉夜不归况临青女节瑶草更前哀【`一作衰`】  

奉和初春幸太平公主南荘应制  

平阳馆外有仙家沁水园中好物华地出东郊逥日御城临南斗度云车风泉韵绕幽林竹雨霰光揺杂树花巳庆时来千亿夀还言日暮九重赊  

兴庆池侍宴应制  

神池泛滥水盈科仙跸纡徐歩辇过縦棹洄沿萍溜合开轩眺赏麦风和潭鱼在藻供逰咏【`一作欣逰泳`】谷鸟含樱入赋歌寄语乘槎溟海客囬头来此问天河  

侍宴安乐公主山荘应制  

金舆玉辇背三条水阁山楼望九霄野外初迷七圣道河边忽覩二灵桥悬氷滴滴依虬箭清吹泠泠杂凤箫囘【`一作向`】晚平阳歌舞合前溪更转木兰桡  

奉和春日幸望春宫应制  

东城结宇敞【`一作瞰`】千寻北阙逥舆具四临丽日祥烟承防罼轻荑弱草借衣簮秦商重沓云岩近河渭萦纡雾壑深谬接鹓鸿陪赏乐还欣鱼鸟遂飞沉  

人日重宴大明宫恩赐防缕人胜应制  

诘旦行春上苑中凭髙却下大明宫千年执象寰瀛泰七日为人庆赏隆铁凤曽鶱揺瑞雪铜乌细转入祥风此时朝野欢无算此岁云天乐未穷  

享龙池乐第八章  

星分邑里四人居水洊源流万顷余魏国君王称象防晋家蕃邸化龙初青蒲蹔似【`一作似骋`】逰梁马緑藻还疑【`一作疑逰`】宴镐鱼自有神灵滋液地年年云物史官书  

奉和幸礼部尚书窦希玠宅应制【`一作陪幸五王宅`】  

家住千门侧亭临二水傍贵逰开北地【`一作第`】宸眷幸西卿曳履迎中谷鸣丝出后堂浦疑观万象【`一作物`】峰似驻三光草向琼筵乐花承绣扆香圣情思旧重【`一作里`】留饮赋雕章  

奉和晦日幸昆眀池应制  

玉辂寻春赏金堤重晦逰川通黒水浸地派紫泉流晃朗扶桑出绵聫杞树周乌疑填海处人似隔河秋劫尽灰犹识年移石故留汀洲归棹晩箫鼔杂汾讴  

奉和幸长安故城未央宫应制  

凤辇乘春陌龙山访故台北宫才尽处南斗独昭囬肆览飞宸札称觞引御杯巳观蓬海变谁厌柏梁灾代挹孙通礼朝称贾谊才忝侪文雅地先后各时来  

陪幸韦嗣立山庄应制【`一作宋之问诗`】  

枢掖调梅暇林园种槿初入朝荣劒履退食偶琴书地隐东岩室天回北斗车旌门临窱辇道属扶疎云早眀丹谷霜笳彻紫虚水疑投石处谿似钓璜余帝泽颁巵酒人欢颂里闾一承黄竹咏长奉白居  

奉和幸望春宫送朔方军大总管张仁亶  

边郊草具腓河塞有兵机上宰调梅寄元戎细栁威武貔东道出鹰隼北庭飞玉匣谋中野金舆下太微投醪衔饯酌缉衮事征衣勿谓公孙老行闻奏凯归  

奉和幸三防寺应制  

睿徳总无边神臯择胜縁二仪齐法驾三防礼香筵汉阙中黄近秦山太白连台疑观【`一作书`】鸟日池似刻鲸年满月临真境秋风入御小臣叨下列持管谬窥天  

奉和幸大荐福寺【`寺即中宗旧宅`】  

象设隆新宇龙潜想旧居碧楼披玉额丹仗导金舆代日兴光近周星掩曜初空歌清沛筑梵乐奏胡书帝造环三界天文贲六虚康哉孝理日崇徳在真如  

夏日都门送司马员外逸客孙员外佺北征【`时相王为元帅魏大夫元忠为副`】  

日逐滋南宼天威抚北垂析珪行仗节持印且分麾羽檄双鳬去兵车驷马驰虎旗悬气色龙剑抱雄雌月期戡翦经时念别离坐闻闗陇外无复引弓儿  

元日恩赐柏叶应制【`景龙四年`】  

劲节凌冬劲芳心待岁芳能令人益夀非止麝含香  

侍宴桃花园咏桃花应制  

绮蕚成蹊遍籞芳红英扑地满筵【`一作庭`】香莫将秋宴传王母来比春华奉【`一作夀`】圣皇  

奉和三日祓禊渭滨  

上林花鸟暮春时上巳陪逰乐在兹此日欣逢临渭赏昔年空道济汾词  

奉和幸韦嗣立山荘侍宴应制  

曲榭逥廊绕涧幽飞泉喷下溢池流祗应感发眀王梦遂得邀迎圣帝逰  

侍宴安乐公主新宅应制  

牵牛南渡象昭囬学凤楼成帝女来平旦鹓鸾歌舞席方宵鹦鹉献酬杯  

饯唐永昌  

田郎才貌出咸京潘子文华向洛城以深心留善政当令强项谢【`一作识`】髙名  

## 御定全唐诗卷九十三  

卢藏用  

卢藏用字子潜幽州范阳人举进士不调隐居终南长安中召授左拾遗中宗朝厯中书舍人黄门侍郎修文馆学士以附太平公主流驩州诗八首  

九日幸临渭亭登髙应制得开字  

上月重阳满中天万乘来茰依佩里发菊向酒边开圣泽烟云动宸文象纬逥小臣无以荅奉亿千杯  

奉和九月九日登慈恩寺浮圗应制  

化塔龙山起中天凤辇迂防旒牵画刹杂佩冒香茰寳叶擎千座金英渍百盂秋云飘圣藻霄【`一作睿`】极捧连珠宋主簿鸣臯梦赵六予未及报而陈子云亡今【`一无今字`】追为此诗荅宋兼贻平昔逰旧  

暮川罕停波朝云无畱色故人琴与诗可存不可识识心尚可亲琴诗非故人鸣臯初梦赵蜀国已悲陈感化  

伤沦灭魂交惜未申冥期失幽报兹理复今晨前嗟成后泣巳矣将何及旧感与新悲虚懐酬昔时赵侯鸿寳气独负青云姿羣有含妙识众象悬清机雄谈尽物变精义解人颐在隂既独善幽跃自为疑踠彼千里足伤哉一尉欺陈生富清理卓荦兼文史思缛巫山云调逸岷江水铿锵哀忠义感激怀知己负劒登蓟门孤逰入燕市浩歌去京国归守西山趾幽居探元化立言见千祀埋没经济情良圗竟云巳坐忆平生逰十载懐嵩丘题书满古壁采药遍岩幽子微化金鼎僊笙不可求荣哉宋与陆名宦美中州存亡一暌阻岐路方悠悠自予事山海及兹人世改传闻当世荣皆入古人名无复平原赋空余邻笛声泣对西州使悲访北邙茔新坟蔓宿草阙毁残铭为君成此曲因言寄友生黙语无穷事凋伤共此情  

饯唐州髙使君赴任  

饯酒临丰树褰帷出鲁阳蕙兰香巳晚桐柏路犹长祖逖方城镇安期外氏郷従来二千石天子命唯良  

饯许州宋司马赴任  

国为休徴选舆因仲举题山川襄野隔朋酒灞亭暌零雨征轩骛秋风别骥嘶骊歌一曲罢愁望正凄凄  

奉和立春逰苑迎春应制  

天逰龙辇驻城闉上苑迟光晚更新瑶台半入黄山路玉槛傍临霸津梅香欲待歌前落兰气先过酒上春幸预柏台称献夀陪千亩及农晨  

奉和幸安乐公主山荘应制  

皇女璚台天汉浔星桥月宇构【`一作创`】山林飞萝半拂银题影瀑布环流玉砌隂菊浦【`一作酒`】香随鹦鹉泛箫楼韵逐凤凰吟瑶池驻跸恩方乆璧月无文【`一作云`】兴转深  

夜宴安乐公主宅  

侯家主第一时新上席华年不惜春珠釭缀日【`一作月`】那知夜玉斚流霞畏底【`一作极`】晨  

岑羲  

岑羲字伯华文本之孙第进士则天时为天官员外郎中宗朝同中书门下三品景云初进侍中封南阳郡公坐豫太平公主谋伏诛诗六首  

九月九日幸临渭亭登髙应制得涘字  

重九开科歴千龄逢圣纪爰豫瞩秦坰升髙临灞涘玉醴浮仙菊琼筵荐芳芷一闻帝舜歌欢娱良未巳  

奉和九月九日登慈恩寺浮屠应制  

宝台耸天外玉辇歩云端日丽重阳景风揺季月寒梵堂遥集鴈帝乐近翔鸾献延龄酒长承湛露欢  

饯唐州髙使君  

苍茫南塞地眀媚上春时目极伤千里懐君不自持征车别岐路斜日下崦嵫一叹轺轩阻悠悠即所思  

奉和春日幸望春宫应制  

和风助律应韶年清跸乘髙入望僊花笑莺歌迎帝辇云披日霁俯皇川南山近压【`一作献`】仙楼【`一作杯`】上北斗平临御扆【`一作魏阙`】前一奉恩荣同镐宴【`一作欢在镐`】空知率舞听薰  

奉和幸安乐公主山庄应制  

银牓重楼出雾开金舆歩辇向天来泉声迥入吹箫曲山势遥临献夀杯帝女含笑流飞电干文动色象昭回诚北极拱尧日微臣抃舞咏康哉  

夜宴安乐公主新宅  

金牓重楼开夜扉琼筵爱客未言归衔欢不觉银河曙【`一作晓`】尽醉那知玉漏【`一作露`】稀  

薛稷  

薛稷字嗣通汾阴人道衡曾孙魏徴外甥也擢进士第景龙中昭文馆学士睿宗立拜中书侍郎参知机务歴太子少保以翊賛功封晋国公工书画诗十四首  

仪坤庙乐章二首  

阳灵配徳隂魄昭升尧坛凤下汉室龙兴伣天作对前旒是凝化行南国道盛西陵造舟集灌无徳而称我粢既洁我醴既澄阴隂灵庙光灵若凭徳馨惟飨孝思烝烝  

乾道既亨坤元以贞肃雍攸在辅佐斯成外睦九族内光一庭克生叡哲祚我休眀钦若徽范悠哉淑灵建兹清宫于彼上京缩茅以献絜秬惟馨实受其福斯乎亿龄  

九日幸临渭亭登髙应制得厯字  

暮节乘原野宣逰俯崖壁秋登华实满气严鹰隼击仙菊含霜泛圣藻临云锡陪九九辰长奉千千厯  

慈恩寺九日应制  

寳宫星宿劫香塔鬼神功王逰盛尘外睿览出区中日宇开初景天词掩大风微臣谢时菊薄采入芳丛  

早春鱼亭山  

春气【`一作色`】动百草纷荣时断续白云自髙妙裵回空山曲阳林花巳红寒涧苔未绿伊余息人事萧寂无营欲客行虽【`一作须`】云逺翫之聊自足  

秋日还京陕西十里作  

驱车【`一作马`】越陕郊北顾临大河隔河望鄊邑秋风水增波西登咸阳途日暮忧思多傅岩既纡郁首山亦嵯峨操筑无昔老采薇有遗歌客逰节回换人生知【`一作防`】防何【`杜甫云少保有古风得之陜郊篇谓此作也`】  

奉和送金城公主适西蕃应制  

天道寜殊俗慈仁【`一作深恩`】乃戢兵懐荒寄赤子忍爱鞠苍生月下琼娥去星分寳婺行闗山马上曲相送不胜情  

春日登楼野望  

凭轩聊一望春色防芬菲野外烟初合楼前花正飞娇莺弄新响斜日散余晖谁忍孤逰客言念独依依  

饯许州宋司马赴任  

令弟与名兄髙才振两京别序闻鸿雁离章动鹡鸰逺朋驰翰墨胜地写丹青风月相思夜劳望颍川星  

奉和圣制春日幸望春宫应制  

九春风景足林泉四面云霞敞御筵花镂黄山绣作苑草圗灞锦为川飞觞竞【`一作趂`】醉心回日走马争先眼着鞭喜奉仙逰归路逺直言【`一作论`】行乐不言旋  

奉和幸安乐公主山庄应制  

主家园囿【`一作宇一作圃`】极新规帝郊逰豫奉天仪欢宴瑶台镐京集赏赐铜山蜀道移曲阁交映金精板飞花乱下瑚枝借问今朝八龙驾何如昔日望仙池  

秋朝览镜  

客心惊落木夜坐听秋风朝日防容鬓生涯在镜中  

夜宴安乐公主新宅  

秦楼宴喜月裵回妓筵银烛满庭开坐中香气排花出扇后歌声逐酒来  

饯唐永昌  

河洛风烟壮市朝送君飞鳬去渐遥更思明年桃李月花红栁绿宴浮桥  

马怀素  

马懐素字惟白润州丹徒人擢进士第长安中为监察御史守正不阿开元初拜戸部侍郎昭文馆学士卒諡曰文诗十二首  

九日幸临渭亭登髙应制得酒字  

睿赏叶通三宸逰契重九兰将叶布席菊用香浮酒落日下桑榆秋风歇杨栁幸齐东戸庆希荐南山夀  

奉和九月九日登慈恩寺浮圗应制  

季月啓重阳金舆陟宝坊御旗横日道仙塔俨云荘帝跸千官従干词七曜光頋慙文墨职无以颂时康  

奉和送金城公主适西蕃应制  

帝子今何去【`一作在`】重姻适异方离情怆宸掖别路绕闗梁望絶园中栁悲纒陌上桑空余黄鹤东顾忆回翔【`黄鹤见汉书西域传公主歌云为黄鹄归故鄊`】  

饯许州宋司马赴任  

颍川开郡邑角宿分躔野君非仲举才谁是【`一作应`】题舆者悯悯琴上鹤萧萧路傍马严程若可畱别袂希再把  

饯唐州髙使君赴任  

外牧资贤守斯人奉帝俞淮南膺建隼渭北暂分符坐叹烟波隔行嗟物殊何年升美课【`一作政`】逥首【`一作看`】北城隅  

奉和立春逰苑迎春应制  

籥飞灰出洞房青郊迎气肇初阳仙舆暂【`一作早`】下宜春苑御醴行开荐夀觞映水轻苔犹隐绿縁堤弱栁未舒黄唯有裁花饰簮鬓恒【`一作相`】随圣狎年光  

奉和圣制春日幸望春宫应制  

防仗雕舆俯碧浔行春御气发皇心揺风细栁萦驰道映日轻花出禁林遍【`一作通`】野园亭开帟幕连堤草树狎衣簮谬叅西掖霑尧酒愿沐南薫觧舜琴  

奉和人日防大眀宫恩赐防缕人胜应制【`一作正月七日宴大明殿`】  

日【`一作万`】宇千门平旦开天容万【`一作辰`】象列昭囬三阳节金为胜百福迎玉作杯就暖风光偏着栁辞寒雪影半藏梅何幸得参词赋职自怜终乏马卿才  

奉和幸安乐公主山荘应制  

主家台沼【`一作馆`】胜平阳帝幸欢娱乐未央掩映雕窗交极浦参差绣户绕逥塘泉声百处传歌【`一作歌传`】曲树影千重对舞【`一作舞对`】行圣酒一霑何以报唯欣颂徳奉时康  

兴庆池侍宴应制  

积水逶迤绕直【`一作贝`】城含虚皎镜有余清圗云曲榭【`一作树`】连缇幕映日中塘间防旌赏洽犹闻箫管沸欢防更睹木兰轻无劳海上寻仙客即此【`一作有`】蓬莱在帝京  

夜宴安乐公主宅  

凤楼窱凌三袭翠幌玲珑瞰九衢复道中宵畱宴衎弥令上客想踟蹰  

饯唐永昌  

闻君出宰洛阳隅宾友称觞饯路衢别后相思在何防祗应闗【`一作阙`】下望仙鳬  

## 御定全唐诗卷九十四  

富嘉谟  

富嘉谟雍州武功人举进士长安中累官晋阳尉预修三教珠英中兴初歴左台御史与吴少微友善属词竝以经典为本文体一变为富吴体张説称其文如孤峯絶岸壁立万仞浓云郁兴震雷俱发诚可畏也若施于廊庙则骇矣集十卷今存诗一首  

眀冰篇  

北陆苍茫河海凝南山防干昼夜冰素彩峨峨眀月升深山穷谷不自见安知采斲备嘉荐阴房涸沍掩寒扇阳春二月朝始暾春光潭沲度千门眀冰时出御至尊彤庭赫赫九仪备腰玉煌煌千官事眀冰毕赋周在位忆昨沙漠【`一作朔`】寒风涨昆仑长河氷始壮澷汗崚嶒积亭障嗈嗈鸣雁江上来禁苑池台冰复开揺青涵緑映楼台豳歌七月王风始凿冰藏用昭物轨四时不忒千  

万祀【`一作防`】  

吴少微  

吴少微新安人举进士累至晋阳尉与富嘉谟同官中兴初以韦嗣立荐拜右台御史甞为幷州长史张仁亶撰进九鼎铭表集十卷今存诗六首  

长门怨  

月出映层城孤圎上太清君王眷爱歇枕席凉风生怨咽不能寝踟蹰歩前楹空堦白露色百草寒虫鸣念昔金房里犹嫌玉座轻如何娇所悮长夜泣恩情  

和崔侍御日用逰开化寺阁  

左宪多才雄故人尤鸷鹗防赠单于使休轺太原郭馆次厌烦歊清懐寻寂寞西縁十里余北上开化阁初入云树间冥蒙未昭廓渐出栏榥外万里秋景焯【`一作灼`】岁晏风落山天寒水归壑览物颂幽景三乘动钥但敷利【`一作相`】解言永用忘昏着  

哭富嘉谟【`幷序`】  

维三月癸丑河南富嘉谟卒予时寝疾于洛阳北里闻之投枕而起泪沾乎袵席匍匐于寝门之外病不能哭仰天而呼曰天乎天乎俾予曷所朋曷有律曷可得而见抑斯文也以存乎哀太常少卿徐公鄜州刺史尹公中书徐元二舍人兵部张郎中未甞值我不叹于朝夫情悼之赋诗以宠亡也其词曰  

吾友适不死于戏社稷臣直禄非造利长懐大庇人乃通承眀籍遘【`一作遇`】此敦牂春药厉其可畏皇穹故匪仁畴昔与夫子孰云异天伦同病一相失茫茫不重陈子之文章在其殆尼父新鼔兴斡河岳贞词毒鬼神可悲不可朽车輤没荒榛圣主贤为寳吁兹大国贫【`纪事云少防与嘉谟齐名竝为御史卧疾闻其亡哭赋诗其词莫不叹美既而病亟叹曰生死人之大分何恨焉然官职十分未作其一乃至是耶慷慨而终`】  

过汉故城  

大汉昔未定强秦犹擅场中原逐鹿罢髙祖郁龙骧经始谋帝座兹焉壮未央规模窥栋宇表里浚城隍羣后崇长乐中朝增建章句陈被兰锜乐府奏芝房翡翠眀珠帐鸳鸯白玉堂清晨宝鼎食闲夜郁金香天马来东道佳人倾北方何其赫隆盛自谓宝灵长厯数有时尽哀平嗟不昌冰坚成巨猾火徳遂頽纲奥位匪虚校贪天竟速亡魂神吁社稷豹虎鬬岩廊金狄移防岸铜盘向洛阳君王无防所年代防荒凉宫阙谁家域蓁芜罥我裳井田唯有草海水变为桑昔在髙门内于今岐路傍余基不可识古墓列成行狐兎惊魍魉鸱鸟吓獝狂空城寒日晚平野暮云黄烈烈樊青棘萧萧吹白杨千秋幷万岁空使咏歌伤  

古意  

洛阳芳树向春开洛阳女儿平旦来流车走马纷相催折芳瑶华向曲台曲台自有千万行重花累叶间【`一作映`】垂杨北林朝日镜【`一作锦`】明光南国微风苏合香可怜窈窕女不作邯郸娼妙舞轻逥拂长袖髙歌浩唱发清商歌终舞罢欢无极乐往悲来长叹息阳春白日不少留红荣【`一作花`】碧树无顔色碧树风花先春度珠帘粉泽无人顾如何年少忽迟暮坐见眀月与白露眀月白露夜巳寒香衣锦帯空今日阳春一妙曲凤皇楼上与君弹  

怨歌行  

城南有怨妇含情傍芳丛自谓二八时歌舞入汉宫皇恩数流盼承幸玉堂中绿柏黄花催夜酒锦衣罗袂逐春风建章西宫焕若神燕赵美女三千人君王厌徳不忘新况羣豓冶纷来陈是时别君不再见三十三春长信殿长信重门昼掩闗清房晓帐幽且闲绮窗虫网氛尘色文轩莺对【`一作树`】桃李顔天王贵宫不贮老浩然含泪【`一作泪陨`】今来还自怜春色转晚暮试逐佳逰芳草路小腰丽女夺人竒金鞍少年曾不顾【`有逸句`】归来谁为夫请谢西家妇莫辞先醉解罗襦  

员半千  

员半千晋州临汾人本名余庆其师王义方器之曰五百岁一贤者生子宜当之因改名半千应八科师举授武陟尉岁旱发粟赈饥为薛元超所称垂拱中补左卫胄曹充吐蕃宣慰使则天曰乆闻卿名谓是古人不意乃在朝列即使入阁供奉证圣中为文馆学士仍分日待制五迁正諌大夫预修三教珠英中宗时为濠州刺史睿宗徴拜太子右谕徳兼崇文馆学士性乐山水开元中卜居尧山年九十四卒集十卷今存诗三首  

陇头水  

路出金河道山连玉塞门旌旗云里度杨栁曲中喧喋血多壮胆裹革无怯魂严霜敛曙色大眀辞朝暾尘销营卒垒沙静都尉垣雾卷白山出风吹黄叶翻将军献凯入万里絶河源  

陇右途中遭非语  

赵有两毛遂鲁闻二曾参慈母犹且惑况在行路心冠冕无丑士贿赂成知己名利我所无清浊谁见理敝服空逢春缓帯不着身出逰非怀璧何忧乎忌人正须自保爱振衣出世尘  

仪坤庙乐章  

孝享云毕维彻有章云感羽风凄素商瞻望神座只恋匪遑礼终乐阕肃雍锵锵  

王适  

王适幽州人则天时敕吏部糊名考选人判以求才俊适与刘宪司马锽梁载言相次入第二等官至雍州司功参军诗五首  

铜雀妓  

日暮铜雀迥秋深玉座清萧森松柏望委郁绮罗情君恩不再得妾舞为谁轻  

蜀中言懐  

独坐年将暮常怀志不通有时须问影无事却书空弃置如天外平生似梦中蓬心犹是客华发欲成翁迹滞魂逾窘情乖路转穷别离同夜月愁思隔秋风老少悲顔驷【`一作叟`】盈虚悟翟公时来不可问何用求童防  

古别离  

昔岁惊杨栁髙楼悲独守今年芳树枝孤栖怨别离珠帘昼不卷罗幔晓长垂苦调琴先觉愁容镜独知频年雁度无消息罢却【`一作去`】鸳文何用织夜还罗帐空有情春着帬腰自无力青轩桃李落纷纷紫庭兰蕙日【`一作香`】氛氲巳能顦顇今如此更复含情一待君  

江上有懐  

湛湛江水见底清荷花莲子傍江生采莲将欲寄同心秋风落花空复情櫂歌数曲如有待正见眀月度东海海上云尽月苍苍万里分辉满洛阳洛阳闺阁夜何央蛾睂婵姢断人肠寂寥金屏空自掩青荧银烛不生光应怜水宿洞庭子今夕迢遥天一方  

江滨梅  

忽见寒梅树开花汉水滨不知春色早疑是防珠人闾丘均  

闾丘均益州成都人以文章著称景龙中为安乐公主所荐拜太常博士主败坐贬循州司仓集十卷今存诗一首  

临水亭  

髙馆基曽山微羃生花草傍对野村树下临车马道清朗悟心术幽遐备瞻讨回合峯隐云聮绵渚萦岛气似沧洲胜风为青春好相及盛年时无令叹衰老  

齐澣  

齐澣字洗心定州义丰人圣厯中制科登第调蒲州司法参军歴监察御史开元中迁中书舍人论駮书诏皆凖古义宋璟苏颋竝重之与修四库羣书杜暹表宋璟为吏部尚书澣及苏晋为侍郎时称髙选后为江南采访使以歩多风涛乃移漕路于京口又立伊娄埭迄今利济终平阳太守诗二首  

长门怨  

防防孤思逼寂寂长门夜妾妬亦知非君恩那不借携琴就玉阶调悲声未谐将心托【`一作寄`】眀月流影入君懐  

长门怨【`一作刘皁诗`】  

宫殿沈沈月欲分昭阳更漏不堪闻瑚枕上千行泪不是思君是恨君【`一作半是思君半恨君`】  

祝钦眀  

祝钦眀字文思京兆始平人举眀经长安元年累迁太子率更令兼崇文馆学士中宗在春宫钦眀充侍读及即位擢拜国子祭酒同中书门下三品歴刑部礼部二尚书甞与羣臣侍宴钦眀自言能八风舞据地揺头睆目顾盼吏部侍郎卢藏用叹曰祝公是举五经扫地矣景云初为侍御史倪若水所劾贬饶州刺史诗一首  

仪坤庙乐章  

閟宫实实清庙微防降格无象馨香有依式昭纂庆方融嗣徽眀禋是享神保聿归  

刘知防  

刘知防后名子以词学知名弱冠举进士授获嘉主簿证圣中诏九品巳上各言时政知防上陈四事词甚切直累迁左史擢凤阁舍人景龙初转太子中允仍修国史时监修者多知防奏记萧至忠言五不可以为汗青无日头白可期又着史通二十卷备论史策之体徐坚重其书谓居史职者宜置座右景云中迁太子左庶子兼崇文馆学士开元初为左散骑常侍在史职二十年甞对郑惟忠曰史才须有三长才也学也识也时人以为知言诗一首  

仪坤庙乐章  

妙算申帷幄神谋出庙廷两阶文物备七徳武功成挍猎长杨苑屯军细栁营将军献凯入歌舞溢重城胡雄  

胡雄开元时人诗一首  

仪坤庙乐章  

送文迎武递参差一始一终光圣仪四海生人歌有庆千龄孝享肃无亏  

张齐贤  

张齐贤圣厯初为太常奉礼郎累迁谏议大夫诗一首  

仪坤庙乐章  

祼圭既濯郁鬯既陈画幕云举黄流玉醇仪充献酌礼盛众禋地察惟孝愉焉飨亲  

郑善玉  

郑善玉开元时人诗一首  

仪坤庙乐章  

酌郁既灌取萧方爇笾豆静器簠簋芬飶鱼腊荐美牲牷表絜是戢是将载迎载列  

丘恱  

丘恱开元时人诗一首  

仪坤庙乐章  

孝哉我后冲乎廼圣道映重华徳辉文命慕深视箧情殷抚镜万国移命兆人承庆  

## 御定全唐诗卷九十五  

沈佺期  

沈佺期字云卿相州内黄人善属文尤长七言之作擢进士第长安中累迁通事舍人预修三教珠英转考功郎给事中坐交张易之流驩州稍迁台州录事参军神龙中召见拜起居郎修文馆直学士歴中书舍人太子少詹事开元初卒建安后讫江左诗律屡变至沈约庾信以音韵相婉附属对精宻及佺期与宋之问尤加靡丽囘忌声病约句凖篇如锦绣成文学者宗之号为沈宋语曰苏李居前沈宋比肩集十卷今编诗三卷  

芳树【`一作宋之问诗`】  

何地早芳菲宛在长门殿夭桃色若绶秾李光如练啼鸟弄花疎逰蜂饮香遍叹息春风起飘零君不见  

长安道【`一作宋之问诗`】  

秦地平如掌层城入【`一作出`】云汉楼阁九衢春车马千门  

旦绿槐开复合红尘聚还【`一作廽`】散日晚鬬鸡还经过狭斜防  

有所思【`一作宋之问诗`】  

君子事行役再空芳岁期美人旷延伫万里浮云思园槿绽红艳郊桑柔绿滋坐防长夏晚秋月照【`一作生`】罗帏  

临髙台  

髙台临广陌车马纷相续囬首思旧鄊云山乱心曲逺望河流缓周看原野緑向夕林鸟还忧来飞景促  

凤笙曲  

忆昔王子晋凤笙逰云空挥手弄白日安能恋青宫岂无婵姢子结念罗帏中怜夀不贵色身世两无穷  

拟古别离  

白水东悠悠中有西行舟舟行有返櫂水去无还流奈何生别者戚戚懐逺逰逺逰谁当惜所悲防难收自君閴【`一作闻`】芳躧【`一作屣`】青阳四五遒皓月掩兰室光风虚蕙楼相思无眀晦长叹累冬【`一作春`】秋离居乆迟暮髙驾何淹留  

辛丑岁十月上幸长安时扈従出西岳作  

西镇何穹崇壮哉信灵造诸岭皆峻秀中峰特美好傍见巨掌存势如石东倒颇闻首阳去开坼此河道磅礴压洪源巍峩壮【`一作载`】清昊云泉纷乱瀑天磴屹横抱子先呼其巅宫女世不老下有府君庙歴载传洒扫皇【`一作星`】眀应天防十月戒丰镐微末忝闲従兼得事苹藻宿心爱兹山意欲拾灵草阴壑巳永閟云窦絶探讨芳月期来过逥策思方浩  

和杜麟台元志春情  

嘉树满中园氛氲罗秀色不见仙山云倚琴【`一作瑟`】空太息沈思若在梦缄怨似无忆青春坐南移白日忽西匿蛾睂返清镜闺中不相识  

别侍御严凝  

七泽云梦林三湘洞庭水自古传剽俗有时逋恶子今君出使车行迈方靡靡静言芟枳棘慎勿伤兰芷  

送乔随州偘  

结交三十载同逰一万里情为契濶生心由别离死拜恩前后人従宦差池起今尔归汉东眀珠报知己  

送友人任括州  

青春浩无际白日乃迟迟胡为赏心客叹迈【`一作遇`】此芳时瓯粤廹兹守京阙従此辞茫茫理云帆草草念行期纷吾结逺佩帐饯出河湄太息东流水盈觞难再持  

饯逺  

任子徇遐禄结友开旧襟撰酌辍行叹指途勤逺心秋皛澄囘壑霁色肃眀林暧然清轩暮浩思非所任同工部李侍郎适访司马【`一夲此下有先生二字`】子微  

紫微降天仙丹地投【`一作授`】云藻上言华顶事中问长生道华顶居防髙大壑朝阳早长生术何妙童顔后天老清晨朝凤京静夜思鸿寳凭崖饮蕙气过涧摘灵草人非冢已荒海变田应燥昔甞逰此郡三霜弄溟岛绪言霞上开机事尘外扫顷来廹世务清旷未云保﨑岖待漏恩怵惕司言造轩皇重斋拜汉武爱祈祷顺风懐崆峒承露在丰镐泠然委轻驭复得散【`一作快`】幽抱柱下留伯阳储闱登四皓闻有参同契何时一探讨  

自昌乐郡泝流至白石岭下行入郴州  

兹山界夷夏天险横寥廓太史漏登探文命限开凿北流自南泻羣峰囬众壑驰波如电腾激石似雷落崖留盘古树涧蓄神农药乳窦何淋漓苔【`一作莓`】藓更彩错姢姢潭里虹渺渺滩边鹤岁杪应流火天髙云物【`一作雾`】薄金风吹绿梢玉露洗红箨泝舟始兴廨登践桂阳郭匍匐缘修坂穹窿曳长防【`一作索`】碍林阻往来遇堰每前却救艰不遑饭毕昬无暇泊濯溪寜足惧磴道谁云恶我行山水间湍险皆不若【`一作我行湍险多山水皆不若`】安能独见闻书此贻京洛  

过蜀龙门  

龙门非禹凿诡怪乃天功西南出巴峡不与众山同长窦【`一作短`】亘五里宛转复嵌空伏湍喣潜石瀑水生轮风流水无昼夜喷薄龙门中潭河势不测藻葩垂彩虹我行当季月烟景共舂融江闗勤亦甚巘崿意难穷势将息机事炼药此山东  

入卫作  

淇上风日好纷纷沿岸多緑芳幸未歇泛滥此眀波采蘩忆幽【`一作豳`】吹理棹想荆歌郁然懐君子浩旷将如何  

夜泊越州逢北使  

天地降雷雨放逐还国都重以风潮事年月戒回舻容顔荒外老心想域中愚憇泊在兹夜炎云逐斗枢防防萦海若霹雳耿天吴鼇抃羣岛失鲸吞众流输偶逢金华使握手泪相濡饥共噬齐枣眠共席秦蒲既北思攸济将南睿所圗往来固无咎何忽惮前桴  

绍隆寺【`并序`】  

绍隆寺江岭防奇去驩州城二十五里将北客毕日逰憇随例施香回于舟中作  

吾従释迦乆无上师涅槃探道三十载得道天南端非胜适殊方起諠归理难放弃乃良缘世虑不曾干香界萦北渚花龛隐南峦危昂阶下石演漾窗中澜云盖看木秀天空见藤盘处俗勒【`一作勤`】宴坐居贫业行坛试将有漏躯聊作无生观了然究诸品弥觉静者安  

神龙初废逐南荒途出郴口北望苏躭山  

少曾读仙史知有苏躭君流望来南国依然防【`一作曽`】昔闻泊舟问耆老遥指孤山云孤山郴郡北不与众山羣重崖下萦映嶛峣上糺纷碧峰泉附落红壁树傍分选地今方尔升天因【`一作固`】可云不才予窜迹羽化子遗芬将览成麟凤旋惊御鬼文此中迷出防含思独氛氲  

初逹驩州  

流子一十八命予偏不偶配逺天遂穷到迟日防后水行儋耳国陆行雕题薮魂魄逰鬼门骸骨遗鲸口夜则忍饥卧朝则抱病走搔首向南荒拭泪防北斗何年赦书来重饮洛阳酒  

被弹  

知人昔不易举非贵易失尔何按国章无罪见呵叱平生守直道遂为众所嫉少以文作吏手不曾开律一旦法相持荒忙意如漆幼子双囹圄老夫一念【`一作请`】室昆弟两三人相次俱囚桎万铄当众怒千谤无片实庶以白黒谗显此泾渭质劾吏何咆哮晨夜闻扑抶事间拾虚证理外存枉笔懐痛不见伸抱寃竟难悉穷囚多垢腻愁坐饶虮虱三日唯一饭两旬不再栉是时盛夏中暵赫多瘵疾瞪目眠欲闭喑呜气不出有风自扶揺鼓荡无伦匹安得吹浮云令我见白日  

枉系二首  

吾怜曽家子昔有投杼疑吾怜姬公旦非无鸱鸮诗臣子竭忠孝君亲惑谗欺萋斐离骨肉含愁【`一作惋`】兴此辞昔日公冶长非罪遇缧絏圣人降其子古来叹独絶我无毫发瑕苦心懐氷雪今代【`一作世`】多秀士【`一作才`】谁能继眀辙  

黄鹤  

黄鹤佐丹凤不能羣白鹇拂云逰四海防影到三山遥忆君轩上来下天池【`一作地`】间眀珠世不重知有报恩环  

伤王学士【`并序`】  

王君赦者少小逰洛阳吾与君陇西李子至为友家贫倦道岁常晏如属文豪翰吟讽所得时防絶境长安初以器行制在蕃邸侍诸人逰四年余遭浮议下狱他日余至来知君物化呜呼頴叔享年不遐昔同为人今先鬼录恨吾非所阙尔防葬退而赋诗以哀命  

闭囚断外事昧坐半余朞有言頴叔子亡来巳一时初闻宛不信中话涕涟洏痛哉夜重何遽青春姿忆汝曾旅食屡空瀍涧湄吾徒禄未厚筲斗愧相贻原宪贫无愁顔回乐自持诏书择才善君为王子师宠儒名可尚论秩官犹欺化往不复见情来安可思目絶髙翰洒耳无歌讽期灵柩寄何防精魂今何之恨予在丹棘不得防素旗孀妻知己叹幼子路人悲感逰值商日絶留此词  

古镜  

莓苔翳清池虾蟆蚀眀月埋落今如此照心未甞歇愿垂拂拭恩为君鉴发  

凤箫曲【`一作古意`】  

八月凉风动髙阁千金丽人卷绡幕巳怜池上歇芳菲不念君恩坐揺落世上荣华如转蓬朝随阡陌暮云中飞燕侍寝昭阳殿班姬饮恨长信宫长信宫昭阳殿春来歌舞妾自知秋至帘栊【`一作荣华`】君不见昔时嬴女厌世纷学吹凤箫乘彩云含情转睐向萧史千载红顔持赠君  

古歌  

落叶流风向玉台夜寒秋【`一作寒釭愁`】思洞房开水晶帘外金波下云母窗前银汉囬玉阶阴隂苔藓色君王履綦难再得璇闺窈窕秋夜长绣户徘徊眀月光燕姬防帐芙容色秦女【`一作子`】金罏兰麝香北斗七星横夜半清歌一曲断君肠  

七夕曝衣篇【`按王子阳园苑疏太液池边有武帝阁每至七月七日夜宫女出后衣曝之`】  

君不见昔日宜春太液边披香畵阁与天连灯火【`一作华`】灼烁九微【`一作衢`】暎香气氛氲百和然此夜星繁河正白人传织女牵牛客宫中扰扰曝衣楼天上娥娥红粉席曝衣何许曛【`一作时夜`】半黄宫中防女提玉箱珠履奔腾上兰砌金梯【`一作闺`】宛转出梅梁绛河里碧烟上双花伏兔画屏风四子盘龙擎斗帐舒罗散縠云雾开缀玉垂珠星汉回朝霞散彩羞衣架晚月分光劣镜台上有仙人长命绺【`一作锦`】中防【`一作有`】玉女迎欢绣瑇瑁帘【`一作筵`】中别作春瑚窗里翻成昼椒房金屋宠新流意气娇奢不自由汉文宜惜露台费晋武须焚前殿裘  

入少【`一作小`】宻溪  

云峯苔壁绕溪斜江路香风夹岸花树宻不言通鸟道鸡鸣始觉有人家人家更在深岩口涧水周流宅前后逰鱼瞥瞥双钓童伐木丁丁一樵叟自言避喧非避秦薜衣耕凿帝尧人相留且待鸡黍熟夕卧深山萝月春  

霹雳引  

岁七月火伏而金生客有鼔琴于门者奏霹雳之商声始戞羽以騞砉终扣宫而砰駖电耀耀龙跃雷阗阗兮雨气呜唅以防雅态歘翕以横生有如驱千旗制五兵截荒虺斮长鲸孰与广陵比意别鹤俦精而已俾我雄子魄动毅夫发立懐恩不浅武义双辑视胡若芥剪羯如拾岂徒慷慨中筵僃羣娱之翕习哉【`一本有故此知也四字`】  

## 御定全唐诗卷九十六  

沈佺期  

立春日内出防花应制  

合殿春应早开箱防预知花迎宸翰发叶待御筵披梅讶香全少桃惊色顿移轻生承剪拂长伴万年枝  

晦日浐水应制  

素浐接宸居青门盛祓除摘兰喧凤野浮藻溢龙渠苑蝶飞殊懒宫莺啭不疎星移天上入歌舞向储胥  

奉和洛阳翫雪应制  

周王甲子旦汉后徳阳宫洒瑞天庭里惊春御苑中氛氲生浩气飒沓舞囘风宸藻光盈尺赓歌乐岁丰  

三日梨园侍宴【`一作梨园亭侍宴`】  

九重驰道出三【`一作上`】巳禊堂开画鹢中流动青龙上苑来野花飘御座河栁拂天杯日晚迎祥防笙镛下帝台  

幸梨园亭观打毬应制  

今春芳苑逰接武上琼楼宛转萦香骑飘飖拂画毬俯身迎未落回辔逐傍流只为防花鸟时时误失筹  

九日临渭亭侍宴应制得长字  

御气幸金方凭髙荐羽觞魏文颁菊蕋汉武赐茰房【`一作囊`】秋变铜池色晴添银树光【`一作去鹤留笙吹归鸿识舞行`】年年重九庆日月奉天长  

岁夜安乐公主满月侍宴  

除夜子星回天孙满月杯咏歌麟趾合箫管凤雏来岁炬常然桂春盘预折梅圣皇千万夀垂晓御楼开【`一作眀台`】  

安乐公主移入新宅  

初闻衡汉来移住斗城隈锦帐迎风转琼筵拂雾开马香遗旧埓凤吹绕新台为问沈子仙槎何防回  

仙萼亭初成侍宴应制  

山中气色和宸赏第中过辇路披仙掌帷宫拂帝萝泉临香涧落峰入翠云多无异登圃东南望白河  

送金城公主适西蕃应制  

金牓扶丹掖银河属紫阍那堪将凤女还以嫁乌孙玉就歌中怨珠辞掌上恩西戎非我匹眀主至公存  

幸白鹿观应制  

紫凤真人府斑龙太上家天流芝盖下山转桂旗斜圣藻垂寒露仙杯落晚霞唯应问王母桃作防时花  

洛阳道  

九门开洛邑双阙对河桥白日青春道轩裳半下【`一作夏`】朝乗羊稚子防拾翠羙人娇行乐归恒晚香尘扑地遥  

骢马  

西北五花骢来时道向东四蹄碧玉片双眼黄金瞳鞍上留眀月嘶间动朔风借君驰沛艾一战取云中  

铜雀台【`一作宋之问诗`】  

昔年分鼎地今日望陵台一旦雄圗尽千秋遗令开绮罗君不见歌舞妾空来恩共漳河水东流无重回  

长门怨  

月皎风泠泠长门次掖庭玉阶闻坠叶罗幌见飞萤清露凝珠缀流尘下翠屏妾心君未察愁叹剧繁星  

巫山髙二首【`一作宋之问诗`】  

巫山峯十二合沓隐【`一作环合象`】昭回俯眺【`一作聼`】琵琶峡平防云雨台古槎天外倚【`一作落`】瀑水日边来何忍猿啼夜荆王枕席开  

神女向髙唐巫山下夕阳裵回作行雨婉娈逐荆王电影江前落雷声峡外长霁云无防所台馆晓苍苍  

巫山髙  

巫山髙不极合沓状竒新暗谷疑风雨阴崖若鬼神月眀三峡曙潮满九江春为问阳台客应知入梦人【`此诗范摅云佺期作頋陶云张循作`】  

七夕  

秋近雁行稀天髙鹊夜飞妆成应懒织今夕渡河归月皎宜穿线风轻得曝衣来时不可觉神验有光辉  

春闺【`一夲连后杂诗三首作杂诗四首`】  

铁马三军去金闺二月还边愁离上国春梦失阳闗池水琉璃浄园花玳瑁斑岁华空自掷忧思不胜顔  

奉和圣制同皇太子逰慈恩寺应制  

肃肃莲花界荧荧贝叶宫金人来梦里白马出城中涌塔初従地焚香欲遍空天歌应春【`一作秋`】籥非是为春风和洛州康士曹庭芝望月有懐【`一作康庭芝诗一作宋之问诗`】  

天使下西楼光含万象【`一作里`】秋台前疑挂镜帘【`一作檐`】外似悬钩张尹将睂学班姬取扇俦佳期应借问为报在刀头  

夀阳王花烛【`一作宋之问诗`】  

仙媛乘龙夕【`一作日`】天孙捧雁来可怜桃李树更绕凤皇台烛送香车入花临宝扇开莫令银箭【`一作漏`】晓为尽合欢杯  

陇头水  

陇山飞落叶陇雁度寒天愁见三秋水分为两地泉西流入羗郡【`一作部`】东下向秦川征客重回首肝肠空自怜  

闗山月  

汉月生辽海朣胧出半晖合昬菟郡中夜白登围晕落闗山迥光含霜霰微将军听晓角战马欲南归  

折杨栁【`一作宋之问诗`】  

玉窗朝日暎罗帐春风吹拭泪攀杨栁长条踠【`一作宛又一作匝`】地垂白花飞歴乱黄鸟思【`一作度`】参差妾自肝肠断傍人那得知  

梅花落【`一作宋之问诗`】  

鐡骑防时囬金闺怨早梅雪寒【`一作中`】花巳落风暖叶应开夕逐新春管香迎小岁杯盛【`一作感`】时何足贵书里报轮台  

紫骝马  

青玉紫骝鞍骄多影屡盘荷君能剪拂蹀喷桑干踠足追奔易长鸣遇赏难摐金一万里霜露不辞寒  

上之回  

制书下闗右天子问回中坛墠经过逺威仪侍从雄黄麾揺昼日青幰曳松风逥望甘泉道龙山隐汉宫  

王昭君【`一作宋之问诗`】  

非君惜鸾殿非妾妬蛾睂薄命由骄虏无情是畵师嫁来胡地日不并汉宫时心苦无聊頼何堪马上辞  

被试出塞  

十年通大漠万里出长平寒日生戈劒隂云拂斾旌饥乌啼旧垒疲马恋空城辛苦臯兰北胡霜损汉兵  

牛女【`一作宋之问诗`】  

粉席秋期缓针楼别怨多奔龙争度日飞鹊乱填河失喜先临镜含羞未解罗谁防留夜色来夕倍还梭  

杂诗三首【`一本连前春闺作杂诗四首`】  

落叶惊秋妇髙砧促瞑机蜘蛛寻月度萤火傍人飞清镜红埃入孤灯绿熖微怨啼能至晓独自懒缝衣妾家临渭北春梦着辽西何苦朝鲜郡年年事鼓鼙燕来红壁语莺向绿窗啼为许长相忆防干玉筯齐闻道黄龙戍【`一作花塞`】频年不觧兵可怜闺里月长在汉家营少妇今春意良人昨夜情谁防将旗鼔一为取龙城  

剪防  

宫女怜芳树裁花竞早荣寒依刀尺尽春向绮罗生弱蔕盘丝发香蕤结素成纎枝幸不弃长就玉阶倾  

和中书侍郎杨再思春夜宿直  

西禁青春满南端皓月微千庐宵驾合五夜晓钟稀星斗横纶阁天河度琐闱烟光章奏里纷向夕郎飞  

和常州崔使君寒食夜  

闻道清眀近春闱向夕防行逰昼不厌风物夜宜防斗柄更初转梅香暗里残无劳秉华烛晴月在南端  

和崔正谏登秋日早朝  

鸡鸣朝谒满露白禁门秋爽气临旌防朝光暎冕旒河宗来献宝天子命焚裘独负池【`一作津`】阳议言従建礼逰  

答甯防州书【`一作答处州报赦`】  

书报天中赦人从海上闻九泉开白日六翮起【`一作奋`】青云质幸【`一作命偶`】恩先贷情孤枉未分自怜泾渭别谁与奏眀君  

李舍人山园送厐邵  

符传有光辉諠諠出帝畿东隣借山水南陌驻骖騑握手凉风至当歌秋日微髙幨去勿缓人吏待霜威  

送陆侍御余庆北使  

古人贵将命之子出輶轩受委当不辱随时敢赠言朔途际辽海春思绕轘辕安得囬白日留欢尽绿樽  

洛州萧司兵谒兄还赴洛成礼  

棠棣日光辉髙襟应序归来成鸿雁聚去作凤皇飞细草承轻传惊花惨别衣防亭春有酒岐路惜芬菲  

饯髙唐州询  

弱冠相知早中年不见多生涯在王事客【`一作容`】鬓各蹉跎良守初分岳嘉声即润河还従汉阙下倾耳听中和  

饯唐郎中洛阳令  

一台推往妙三史伫来修应宰鳬还集辞郎雉少留郊筵乘落景亭传理残秋以歌暇芝兰想旧逰  

乐城白鹤寺  

碧海开龙藏青云起雁堂潮声迎【`一作应`】法鼓雨气湿天香树接前山暗溪承瀑水凉无言谪居逺清浄得空王  

逰少林寺  

长歌逰寳地徙倚对珠林雁塔风霜【`一作丹青`】古龙池岁月深绀园澄夕霁碧殿下秋阴归路烟霞晚山蝉处防吟  

岳馆  

洞壑仙人馆孤峰玉女台空蒙朝气合窈窕夕阳开流涧含轻雨虚岩应薄雷正逢鸾与鹤歌舞出天来  

早发平昌【`一作昌平`】岛  

解缆春风后鸣榔晓涨前阳乌出海树云雁下江烟积气冲长岛浮光溢大川不能懐魏阙心赏独泠然  

夜宿七盘岭  

独逰千里外髙卧七盘西晓【`一作山`】月临窗【`一作牀`】近天河入户低芳春平仲緑清夜子防啼浮客空留聼褒城闻曙鸡  

十三四【`一本作十四`】时甞従巫峡过他日偶然有思  

小度巫山峡荆南春欲分使君滩上草神女馆前云树悉江中见猿多天外闻别来如梦里一想一氛氲  

初逹驩州  

自昔闻铜柱行来向一年不知林邑地犹隔道眀天雨露何时及京华若个边思君无限泪堪作日南泉  

岭表逢寒食【`驩州风土不作寒食`】  

岭外无【`一本作逢误`】寒食春来不见饧洛阳【`一作中`】新甲子何日是清眀花栁争朝发轩车满路迎帝鄊遥可念肠断报亲情  

驩州南亭夜望  

昨夜南亭望分眀梦洛中室家谁道别儿女案甞同忽觉犹言是沈思始悟空肝肠余防寸拭泪坐春风  

少逰荆湘因有是题  

岘北焚蛟浦巴东射雉田岁时宜楚俗耆旧在襄川忆昨经过处离今二十年因君访生死相识防人全  

咸阳览古  

咸阳秦帝居千载坐盈虚版筑林光尽坛塲霤聼疎野桥疑望日山火类焚书唯有骊峰在空闻厚塟余  

览镜  

霏霏日揺蕙骚骚风洒莲时芳固相夺俗态岂恒坚恍忽夜川里蹉跎朝镜前红顔与壮志太息此流年  

题椰子树  

日南椰子树香褭出风尘丛生调【`一作雕`】木首圎实槟【`一作白`】榔身玉房九霄露碧叶四时春不及涂林果移根随汉臣  

同狱者叹狱中无燕  

何许乘春燕多知辨夏台三时欲并尽双影未甞来食蕋嫌丛棘衔泥怯死灰不如黄雀语能雪冶长猜  

则天门赦改年  

圣人宥天下幽钥动圜狴六甲迎黄气三元降紫泥笼僮上西鼔振迅广阳鸡歌舞将金帛汪洋被逺黎  

喜赦  

去岁投荒客今春肆眚归律通幽谷暖盆举太阳辉喜气迎寃气青衣报白衣还将合浦叶俱向洛城飞  

秦州薛都督挽词  

十里綘山幽千年汾水流碑传门客建劒是故人留陇树烟含夕山门月对秋古来钟鼎盛共尽一蒿邱  

天官崔侍郎夫人卢氏挽歌  

偕老言何谬香防事永违潘鱼従此隔陈凤宛然飞埋镜泉中暗藏镫地下微犹凭少君术彷佛覩容辉  

章懐太子靖妃挽词  

彤史佳声载青宫懿范留形将鸾镜隐魂伴凤笙逰送马嘶残日新萤落晩秋不知蒿里曙空见陇云愁  

奉和立春逰苑迎春  

东郊暂转迎春仗上苑初飞行庆杯风射蛟【`初学记作狐`】氷千片断气冲鱼钥九闗开林中覔草才生蕙殿里争花并是梅歌吹衔恩归路晚栖乌半下凤城来  

人日重宴大眀宫赐防缕人胜应制  

拂旦鸡鸣仙卫陈凭髙龙首帝城【`一作庭`】春千官黼帐杯前夀百福香奁胜里人山鸟初来犹怯啭林花未发巳偷新天文正应韶光转设报悬知用此辰  

奉和春初幸太平公主南庄应制  

主家山第早春归御辇春逰绕翠微买地铺金曽作埓寻河取石旧支机云间树色千花满竹里泉声百道飞自有神仙鸣凤曲并将歌舞报恩晖  

奉和春日幸望春宫应制  

芳郊绿野散春晴复道离宫烟雾生杨栁千条花欲绽蒲萄百丈蔓初萦林香酒气元相入鸟啭歌声各自成定是风光牵宿醉来晨复得幸昆眀  

侍宴安乐公主新宅应制  

皇家贵主好【`一作学`】神仙别业初开云汉边山出尽如鸣凤岭池成不让饮龙川妆楼翠幌教春住舞阁金铺借日悬敬从乘舆来此地称觞献夀乐钧天  

龙池篇【`唐享龙池乐章第三章`】  

龙池跃龙龙巳飞龙徳先【`一作光`】天天不违池开天汉分黄【`一作皇`】道龙向天门入紫微邸第楼台多气色君王鳬雁有光辉为报寰中百川水来朝此【`一作北又一作上`】地莫东归  

兴庆池侍宴应制  

碧水澄潭暎逺空紫云香驾御微风汉家城阙疑天上秦地山川似镜中向浦囬舟萍巳绿分林蔽殿槿初红古来徒羡横汾赏今日宸逰圣藻雄  

从幸香山寺应制  

南山奕奕通丹禁北阙峩峩连翠云岭上楼台千地起城中钟鼓四天闻防檀晓阁金舆度鹦鹉晴林采眊分以醍醐参圣酒还将祗苑当秋汾  

红楼院应制【`一作僧广宣诗`】  

红楼疑见白毫光寺逼宸居福盛唐支遁爱山情谩切昙摩泛海路空长经声夜息闻天语炉气晨飘接御香谁谓此中难可到自怜深院得徊翔  

再入道场纪事应制【`一作僧广宣诗`】  

南方归去再生天内殿今年异昔年见辟乾坤新定位防题日月更髙悬行随香辇登仙路坐近炉烟讲法筵自喜恩深陪侍従两朝长在圣人前  

嵩山石淙侍宴应制  

金舆旦下绿云衢防殿晴临碧涧隅溪水泠泠杂行漏山烟片片绕香炉仙人六膳调神鼎玉女三浆捧帝壶自惜汾阳纡道驾无如太室览真圗  

古意呈补阙乔知之【`一作古意又作独不见`】  

卢家少妇郁金堂【`一作香`】海燕双栖玳瑁梁九月寒砧催木叶十年征戍忆辽阳白狼河北音【`一作军`】书断丹凤城南秋夜长谁谓含愁独不见更教眀月照流黄【`一作使妾明月对流黄`】  

遥同杜贠外审言过岭  

天长地濶岭头分去国离家见白云洛浦风光何所似【`一作肝肠无用説`】崇山瘴疠不堪闻南浮涨海人【`一作鸢`】何防北望衡阳雁防羣两地江山【`一作春光`】万余里何时重谒圣眀君  

和上巳连寒食有懐京洛  

天津御栁碧遥遥轩骑相従半下朝行乐光辉寒食借太平歌舞晚春饶红妆楼下东逥辇青草洲边南渡桥坐见司空扫西第防君侍従落花朝  

陪幸太平公主南荘诗【`一作苏颋诗`】  

主第山门起防川宸逰风景入初年凤皇楼下交天仗乌鹊桥头敞御筵往往花间逢防石时时竹里见红泉今朝扈跸平阳馆不羡乘槎云汉边  

守岁应制  

南渡轻氷解渭桥东方树色起招揺天子迎春取今夜王公献夀用眀朝殿上灯人争烈火宫中伥子乱驱妖宜将岁酒调神药圣祚千春万国朝  

## 御定全唐诗卷九十七  

沈佺期  

陪幸韦嗣立山荘  

台阶好赤松别业对青峯室承三顾花源接九重虹【`一作龙`】旗萦秀木凤辇拂疎笻迳直【`一作狭`】千官拥溪长万骑容水堂开禹膳山阁献尧钟皇鉴清居逺天文睿奨浓岩泉他夕【`一作日`】梦渔钓往年逢共荣丞相府偏降逸人封【`封嗣立为逍遥公故有末句`】  

扈従出长安应制  

汉宅规模壮周都景命隆西宾让东主法驾幸天中太史占星应春官奏日同旌门【`一作旗`】起长乐帐殿出新丰翕习黄山下纡徐清渭东金麾张画月珠幰戴松【`一本作相`】风是【`一作暑`】节严阴始寒郊散野蓬薄霜沾上路残雪绕离宫赐帛矜耆老褰旒问小童复除恩载洽望秩礼新崇臣忝承眀召多慙献赋雄  

初冬従幸汉故青门应制  

汉王建都邑渭水对青门朝市俱东逝坟陵共北原荒凉萧相阙芜没邵平园全盛今何在英雄难重论故基仍岳立遗堞尚云屯当极土防壮安知人力烦天逰戒东首怀昔驻龙轩何必金汤固无如道徳藩微臣谅多幸参乗偶殊恩预此陈古事敢奏兴亡言  

昆眀池侍宴应制  

武帝伐昆眀穿池习五兵水同河汉在馆有豫章名我后光天徳垂衣文教成黩兵非帝念劳物岂皇情春仗过鲸沼云旗出凤城灵鱼衔寳跃仙女废机迎栁拂旌门暗兰依帐殿生还如流水曲日晚棹歌清【`一作声`】  

白莲花亭侍宴应制  

九日陪天仗三秋幸禁林霜威变绿树【`一作屿`】云气落青岑水殿黄花合山亭绛叶深朱旗夹小径寳马驻清浔苑吏收寒果饔人膳野禽承欢不觉暝遥响素秋砧  

仙蕚池亭侍宴应制  

歩辇寻丹嶂行宫在翠微川长防鸟灭谷转听猿稀天磴扶阶逈云泉透户飞闲花开石竹幽叶吐蔷薇径狭难留骑亭寒欲进衣白来献夀仙吹返彤闱  

奉和晦日驾幸昆眀池应制  

法驾乘春转神池象汉逥双星移旧石孤月隐残灰战鹢逢时去恩鱼望幸来山花缇骑绕堤栁幔城开思逸横汾唱欢留宴镐杯微臣雕朽质羞覩豫章材  

奉和圣制幸礼部尚书窦希玠宅  

北阙垂旒暇南宫听履逥天临翔凤转恩向跃龙开兰气薫仙帐榴花引御杯水【`一作日`】从金穴吐云是玉衣来池影揺歌席林香散舞台不知行漏晚清跸尚裵徊  

钓竿篇  

朝日敛红烟垂竿向緑川人疑天上坐鱼似镜中悬避檝时惊透猜钩每误牵湍危不理辖潭静欲留船钓玉君徒尚徴金我未贤为防芳饵下贪得防无筌  

和户部岑尚书参迹枢揆  

大君制六合良佐参万机大业永开泰臣道日光辉盐梅和鼎食家声众所归汉章题楚劒郑武袭缁衣理识当朝逺文华振古希风云神契合舟檝道心微庙堂喜容与时物逓芳菲御栁垂仙掖公槐覆礼闱昔陪鹓鹭后今望鹍鹏飞徒御清风颂巴歌聊自挥  

同李舍人冬日集安乐公主山池  

甞闻天女贵家即帝宫连亭挿宜春果山冲太液泉桥低乌鹊夜台起凤皇年故事犹如此新圗更可怜紫岩妆阁透青嶂妓楼悬峰夺香炉巧池偷眀镜圎梅花寒待雪桂叶晩留烟兴尽方投辖金声还复传  

酬苏贠外味道夏晩寓直省中见赠  

并命登仙阁分曹【`一作宵`】直礼闱大官供宿膳侍史防朝衣卷防天河入开窗【`一作当阶又作披庭`】月露微小池残暑退髙树早【`一作晚`】凉归冠劎无时释轩车待漏飞眀朝题汉柱三署有光辉  

和韦舍人早朝  

阊阖连云起岩廊拂雾开玉珂龙影度珠履雁行来长乐宵钟尽【`一作彻`】眀光晓奏催一经推【`一作传`】旧徳五字擢英才俨若神仙去纷従霄汉逥千春奉休厯分禁喜趋陪  

自考功贠外授给事中  

南省推丹地东曹拜【`一作贵`】琐闱恵移双管笔恩降五时衣出入宜真选遭逢每滥飞器慙公理拙才谢子云微案牍遗常礼朋僚隔等威上台行揖让中禁动光辉旭日千门起初春八舍归赠兰闻宿昔谈树隐芳菲何幸盐梅处唯忧对问机省躬知任重宁止冒荣非  

和元舎人万顷临池翫月戯为新体  

春风揺碧树秋雾卷丹台复有相宜夕池清月正开玉流含吹【`一作水`】动金魄度云来熠爚光如沸翩翾景若摧半环投积草碎璧聚流杯夜乆平无焕天晴【`一作清`】皎未隤镜将池作匣珠以岸为胎有羙司言暇髙兴独悠哉挥翰初难拟飞名岂易陪夜光殊在握了了见沈灰  

酬杨给事兼【`一作廉`】见赠台【`一作省`】中  

子云推辨博公理擅词雄始自尚书省旋闻给事中言従温室秘籍向琐闱通顾我叨郎署慙无草奏功【`一作工`】分曹八舍断解袂五时空宿昔陪余论平生頼击防神仙应东掖云雾限南宫忽枉琼瑶赠长歌兰渚风  

九真山浄居寺谒无碍上人  

大士生天竺分身化日南人中岀烦恼山下即伽蓝小涧香为刹危峯石作龛禅青鸽乳窥讲白猿参藤爱云间壁花怜石下潭泉行幽供好林挂浴衣堪弟子哀无识医王惜未谈机疑闻不二防昧即朝三欲究因缘理聊寛放弃慙超然虎溪夕双树下虚岚  

夜逰  

今夕重门唘逰春得夜芳月华连昼色灯影杂星光南陌青丝骑东隣红粉妆管遥辨曲罗绮暗闻香人拥行歌路车攅鬬舞塲经过犹未巳钟鼔出长杨  

登瀛州南城楼寄逺  

层城起丽谯凭览出重霄兹地多形胜中天宛寂寥四荣摩鹳鹤百拱厉风颷北际【`一作尽`】燕王馆东连秦帝桥晴光七郡满春色两河遥傲睨非吾土踌躇适逺嚣离居欲有赠春草寄长謡  

塞北二首  

虏障天骄起秦城地脉分栢坛飞五将梅吹动三军锋刃奔涛色旌旗熖火文朔风吹汗漫飘砾洒轒輼海气如秋雨边烽似夏云二庭无岁月百战有功勲形影随鱼贯音书在雁羣归来拜天子凯乐助南薫  

胡骑犯边埃风従丑上来五原烽火急六郡羽书催氷壮飞狐冷霜浓雁哀将军朝授钺战士夜衔枚紫塞金河里葱山铁勒隈莲花秋劒发桂叶晓旗开秘畧三军动妖氛百战摧何言投笔去终作勒铭囬  

李贠外秦援宅观妓  

盈盈粉署郎五日宴春光选客虚前馆徴声徧后堂玉钗翠羽饰罗袖郁金香拂黛随时广挑鬟出意长啭歌遥合态度舞暗成行巧落梅庭里斜光暎晓妆  

送韦商州弼  

防府应文昌商山镇国阳闻君监郡史蹔罢尚书郎王事嗟相失人情贵不忘累年同画省四海接文塲防翰芳春色传杯眀月光故交従此去遥忆紫芝香  

夏日梁王席送张岐州  

秦鸡常下雍周凤昔鸣岐此地推雄抚惟良寄在斯家传七豹贵人擅八龙竒髙传生光彩长林叹别离天人开祖席朝宷征麾翠帟当郊敞彤幨向野披芃芃秋麦盛苒苒夏条垂奏计何时入台阶望羽仪  

夏日都门送司马贠外逸客孙贠外佺北征【`时相王为元帅魏大夫元忠为副`】  

二庭追虏骑六月动周师庙畧天人授军麾相国持复言徴二妙才命【`一作令`】重当时画省连征槖横门共别词云迎出塞马风卷度河旗计日方夷防旋闻杕杜诗  

送卢管记仙客北伐  

羽檄西北飞交城日夜围庙堂盛徴选戎幕生光辉雁行度函谷马首向金微湛湛山川暮萧萧凉气稀饯途予悯黙赴敌子英威今日杨朱泪无将洒铁衣  

移禁司刑  

畴昔参鄊赋中年忝吏途丹唇曾学史白首不成儒天子开昌箓羣生偶大炉散材仍葺厦弱羽遽搏扶宠迈乘轩鹤荣过食稻鳬何功逰画省何徳理黄枢吊影慙非据倾心事逺圗盗泉寜止渇恶木匪投躯任直翻多毁安身遂少徒一朝逢糺谬三省竟无虞白简初心屈黄纱【`一作沙`】始望孤患平终不怒持劾每相驱埋劎谁当辨偷金以自诬诱言虽委答流议亦真符首夏方忧圄髙秋独向隅严城防熠燿圜户对蜘蛛累饷唯妻子披寃是友于物情牵倚伏人事限荣枯门客心谁在隣交迹倘无抚襟双涕落危坐日忧趋圣防垂明徳寃囚岂滥诛防希恩免理终望罪矜愚司宼宜哀狱台庭幸恤辜汉皇虚诏上容有报恩珠  

入鬼门闗  

昔传瘴江路今到鬼门闗土地无人老流移防客还自従别京洛頽鬓与衰顔夕宿含沙里晨行冈路间马危千仭谷舟险万重湾问我投何地西南尽百蛮  

三日独坐驩州思忆旧逰  

两京多节物三日防遨逰丽日风徐卷香尘雨暂收红桃初下地绿栁半垂沟童子成春服宫人罢射鞲禊堂通汉苑解席绕秦楼束晳言谈妙张华史汉遒无亭不驻马何浦不横舟舞籥千门度帷屏百道流金丸向鸟落芳饵接鱼投濯秽怜清浅迎祥乐献酬灵刍陈欲弃神药曝应休谁念招防节飜为御魅囚朋従天外尽心赏日南求铜柱威丹徼朱崖镇火陬炎蒸连晓夕瘴疠满冬秋西水何时贷南方讵可留无人对炉酒寜缓去鄊忧  

从驩州廨宅移住山间水亭赠苏使君  

遇坎即乘流西南到火洲鬼门应苦夜瘴浦不宜秋岁贷胸穿老朝【`一作宵`】飞鼻饮【`一作敛`】头死生离骨肉荣辱间朋逰弃置一身在平生万事休鹰鹯遭误逐豺虎怯真投忆昨京华子伤今边地囚陪鹦鹉乐希并鹧鸪留日月渝鄊思烟花换客愁幸逢苏伯玉囬借水亭幽山柏张青盖江蕉卷绿油乘闲无火宅因放有渔【`一作虚`】舟适越心当是居夷迹可求古来尧禅舜何必罪驩兜  

赦到不得归题江上石  

家住东京里身投南海西风烟万里隔朝夕防行啼圣主讴歌洽贤臣法令齐忽闻铜柱使走马报金鸡弃市沾皇渥投荒漏紫泥魂疲山鹤路心醉站鸢溪天鉴诛元恶宸慈恤逺黎五方思寄刃万姓喜然脐自幼输丹恳何甞玷白圭承言窜遐魅雪枉间深狴坟垅无由谒京华岂重跻炎方谁谓广地尽觉天低百卉杂殊怪昆虫理赖暌闭藏元不蛰揺落反生荑疟瘴因兹苦穷愁益复迷火云蒸毒雾阳雨濯隂霓周乘安交趾王恭辑画题少寛穷涸鲋犹愍触藩羝配宅隣州廨斑苗接野畦山空闻鬬象江静见防犀翰墨思诸季裁缝忆老妻小儿应离褓防女未攀筓梦蝶翻无定蓍讵有倪谁防竟此曲曲尽气酸嘶  

答魑魅代书寄家人  

魑魅来相问君何失帝鄊龙钟辞北阙蹭蹬守南荒览镜怜双鬓沾衣惜万行抱愁那去国将老更垂裳影答余他岁恩私宦洛阳三春给事省五载尚书郎黄閤逰鸾署青缣御史香扈廵行太液陪宴坐眀光渭北升髙苑河南祓禊场烟花恒献赋泉石每称觞暇日従休澣髙车暎道傍迎宾就丞相选士谒昭王侍宠言犹得承欢谓不忘一朝贻厚谴五宅竟同防凶竪曾驱策权豪岂易当欵顔因侍従接武在文章且惧威非贙寜知心是狼身犹纳履误情为覆防伤可叹缘成业非闗行昧藏喜逢今改旦正朔复归唐河防随龙马天书逐凤皇朝容欣旧则宸化美初纲告善雕旌建收寃锦斾张宰臣更献纳郡守各眀扬礼乐移三统舟车防八方云沙降白遂秦陇献烧当三赦重天造千推极国详大招思复楚于役限维桑涨海縁真腊崇山压古棠雕题飞栋宇儋耳间衣裳伏枕神余劣加餐力未强空庭逰翡翠穷巷倚桄榔缘体分殊昔回眸宛异常吉凶恒委郑年夀防询唐家本传清白官移重挂牀上京无薄产故里絶穷庄碧玉先时费苍头此自将兴言叹家口何防待赢粮计吏従都出传闻大小康降除沾二弟离拆巳三房劒外悬销骨荆南预断肠音尘黄耳间梦想白睂良复此单栖鹤衔雏逺翔何堪万里外云海巳溟茫戚属甘胡越声名任粃糠由来休愤命命也信苍苍独坐寻周易清晨咏老荘此中因悟道无问入猖狂  

度安海入龙编  

我来交趾郡南与贯胸连四气分寒少三光置日偏尉佗曽驭国翁仲乆逰泉邑屋遗甿在鱼盐旧产传越人遥捧翟汉将下防鸢北斗崇山挂南风涨海牵别离频破月容鬓骤催年昆弟推由命妻孥割付縁梦来魂尚扰愁委疾空纒虚道崩城泪眀心不应天  

従崇山向越常【`并序　常一作裳`】  

按九真圗崇山至越常四十里杉谷起古崇山竹溪従道眀国来于崇山北二十五里合水欹缺藤竹眀昧有三十峯夹水直上千余仭诸仙窟宅在焉  

朝发崇山下暮坐越常隂西从杉谷度北上竹溪深竹溪道眀水杉谷古崇岑差池将【`一作疑`】不合缭绕复相寻桂叶藏金屿藤花闭石林天窗虚的的云窦下沈沈造化功偏厚真仙迹每临岂徒探怪异聊欲缓归心  

哭苏睂州崔司业二公【`并序`】  

同时郎裴懐古者作牧潭府神龙三年秋八月佺期承恩北归途中觏止访及故旧知睂州苏使君味道国子崔司业融驰旋间相次而逝苏往任凤阁侍郎佺期忝通事舍人崔重为凤阁舍人佺期又迁给事并衔畴昔之眷俱荷提奨之恩前年负谴南荒二公先移官守迨此防问情复何堪所恨迁窜有期行迈在逺哀不展旧礼不申悲流恸斯文冀通幽路  

涣汗天中发伶俜海外旋长沙遇太守问旧防人全国寳亡双杰天才丧两贤大名齐弱岁髙徳并中年礼乐羊叔子文章王仲宣【`一作风鉴王夷甫文章谢恵连`】相看尚鬓相次入黄泉流放蛮陬濶鄊闗帝里偏亲朋云雾拥生死岁时传崔昔挥宸翰苏甞济巨川绛衣陪下列黄閤谬差肩及此俱昧云谁叙播迁隼舆【`一作旟又作旗`】懐旧辙鳣馆想虚筵家爱方休杵皇慈更撤县铭旌西蜀路骑吹北邙田陇树应秋矣江帆故【`一作固`】杳然罢琴眀月夜留劒白云天涕泗湘潭水凄凉衡峤烟古来修短分神理竟难筌  

哭道士刘无得  

闻有都客成仙不易祈蓬莱向清浅桃杏欲芳菲缩地黄泉出升天白日飞少微星夜落髙掌露朝晞吐甲龙应出衔符鸟自归国人思负局天子惜被【`一作披`】衣花月留丹洞琴笙阁【`一作下`】翠微嗟来子桑扈尔独返于防  

寒食  

普天皆灭熖匝地尽藏烟不知何防火来就客心然  

囬波词  

回波尔时佺期流向岭外生归身名已防齿录袍笏未复牙绯  

上巳日祓禊渭滨应制  

寳马香车清渭滨红桃碧栁禊堂春皇情尚忆垂竿佐天祚【`一作瑞`】先呈捧劒人  

奉和幸韦嗣立山荘应制  

东山朝日翠屏开北阙晴空防仗来喜遇天文七曜动少微今夜近【`一作入`】三台  

夜宴安乐公主宅  

濯龙门外主家亲鸣凤楼中天上人自有金杯迎甲夜还将绮席代【`一作发`】阳春  

苑中遇雪应制  

北阙彤云掩曙霞东风吹雪舞仙【`一作山`】家琼章定少千人和银长芳六出花  

饯唐永昌【`一作饯唐郎中洛阳令`】  

洛阳旧有【`一作出`】神眀宰辇毂由来天地中余邑政成何足贵因君取则四方同  

狱中闻驾幸长安二首  

传闻圣防向秦京谁念羁囚滞洛城扈従由来是方朔为申气在长平  

无事今朝来下狱谁期十月是【`一作见`】横【`一作黄`】河君防鹰隼俱堪【`一作罢又作能`】击为报蜘蛛网罗  

邙山  

北邙山上列坟茔万古千秋对洛城城中日夕歌钟起山上唯闻松栢声  

句  

周原五稼起云海百川归愿此零陵燕长随征斾飞【`春雨诗式`】  

## 御定全唐诗卷九十八  

赵冬曦  

赵冬曦定州人进士擢第厯左拾遗开元初迁监察御史坐事流岳州时与刺史张説数赋诗相倡和后召还复官累迁中书舍人内供奉终国子祭酒冬曦兄冬日弟和璧等六人韦述弟亦六人并词学登科张说称之曰韦赵昆季人之杞梓诗十九首  

陪张燕公登南楼  

抑郁【`一作寛慰`】何以欢阴氛【`一作气`】亦登望孤岛轻雾里行舟白波上目劳西北云心醉东南嶂昔日青谿子胡然此无状  

酬燕公出湖见寄  

纶綍有成命旌麾不可攀湘川朝目【`一作日`】断荆阙夕波还果枉东瞻唱兴言夕放闲携琴仙洞中置酒防湖上芳景恣行乐谪居忽如忘聚散本相因离情自悲怅鸾  

翮非常戢鹏天防昭旷永懐宛洛防曽是弹冠望  

奉和张燕公早霁南楼  

方曙跻南楼凭轩肆遐瞩物华荡暄气春景媚晴旭川霁湘山孤林芳楚郊缛列岩重叠翠逺岸逶迤绿风帆摩天垠鱼艇散弯曲鸿归鹤舞送【`一作逺`】猨叫莺声续羣动皆熙熙噫予独羁束常钦才子意【`一作义`】忌鵩伤踡局雅尚骚人文懐沙何廹促未知二贤意去矣従所欲  

防湖作【`幷序`】  

巴丘南防湖者盖沅湘澧汨之余波焉兹水也沦汇洞庭澹澹千里夏潦奔注则泆为此湖冬霜既零则涸为平野按尔雅云水反入为防斯名之作有由焉尔而此鄊炎暑子月草生弥望青青相与逰借岂盈虚之可叹亦风景之多伤感物增懐因书其事  

三湖返入两山间畜作防湖弯复弯暑雨奔流潭【`一作湘`】正满防霜及潦水初还水还波卷谿潭涸绿草芊芊防崭岝适来【`一作方`】飞櫂共回旋已复扬鞭恣行乐道傍耆老歩跹跹楚言兹事不知年试就湖边披草径莫疑东海变桑田君讶今时尽陵陆我防眀岁更沦涟来今自昔无终始人事回环常若是应【`一作悬`】思阙下声华日谁谓江潭旅逰子初贞正喜固当然往蹇来誉宜可俟盈虚用舍轮舆旋勿学灵均逺问天  

和燕公岳州山城  

为吏恩犹旧投沙恵此防江边悠尔防泗上宛然同访道精言合论经大义通鸣琴有真【`一作竒`】气况巳沐清风  

和尹秋夜逰防湖二首  

政理常多暇方舟此泝洄吹笙虚洞荅举楫便风催山暗云犹辨潭幽月稍来清谿无数曲未尽莫先逥烟霭夕微防幽湾赏未穷舣舟待初月褰幌招逺风鹤声聒前浦渔火眀暗丛东山云壑意不谓尔来同  

陪燕公逰防湖上寺  

江外多山水招要歩马来琴将天籁合酒共鸟声【`一作歌`】催岩坐攀红药谿行爱绿苔所懐非此地逰望亦裵回  

荅张燕公翻着葛巾见呈之作  

美酒值芳春醒余气益真降欢时倒履乘兴偶翻巾徐榻思方建左车理自均傲然歌一曲一醉濯缨人  

奉荅燕公  

语别意凄凄零陵湘水西佳人金谷返爱【`一作逰`】子洞庭迷旧馆逢花发他山值鸟啼江天千里望谁见绿苹齐奉和圣制同二相巳下羣官乐逰园宴  

爽垲三秦地芳华二月初酺承奠璧罢宴是合钱余栁翠垂堪结桃红卷欲舒从容防鹓鹭延曼戯龙鱼喜气流云物欢声浃里闾圣恩将报厚【`一作厚意`】请述记言书  

奉和圣制荅张説扈従南出雀防谷  

轩辕应顺动力牧正趋陪道合殷为砺时行楚有材省方西礼设振旅北京逥地理分中壤天文照上台寒依汾谷去春入晋郊来窃比康衢者长歌仰大哉  

奉和圣制送张说上集贤学士赐宴赋得莲字  

浅术方观海深恩忽见天学开丹殿籍名与石渠贤良辅膺休命微生谬采甄春余仍哢鸟夏近未舒莲牋札来宸禁衣冠集诏筵史臣知醉徳欲记升中【`一作平`】年  

奉荅燕公  

谁道零陵守东过此地逰友僚同省阁昆弟接荆州我逐江潭鴈君随海上鸥屡伤神气阻乆别鬓毛秋疑岭春应徧阳台雨欲收主人情未尽髙驾少淹留  

陪张燕公行郡竹篱  

良臣乃国寳麾守去承眀外户人无闭浮江兽巳行随来晋盗逸民化蜀风清郛郭従彛典州闾荷徳声小人投【`一作被`】天涯【`一作渥`】流落巴丘城所赖中和作优防凿与耕  

和燕公别防湖  

南湖羙泉石君子翫幽竒湾澳陪临泛岩峿共践窥秋风赪桂竦春景绿杨垂郢路委分竹湘滨拥去麾枉帆懐胜赏留景惜差池水木且不弃情由良可知  

奉酬燕公见归田赋垂赠之作  

穷鸟婴笼缀孤飞任播迁鹪鹩王佐用复此挫冲天楚云何掩郁湘水亦逥邅懐哉愧木鴈忽尔枉兰荃愈疾同枚叔销忧比仲宣归途书可畏弱操石犹坚覆载虽云广涔阳直块然  

和张燕公耗磨日饮  

上月今朝减流传耗磨辰还将不事事同醉俗中人春来半月度俗忌一朝闲不酌他鄊酒无堪对楚山【`此二首一作张说诗`】  

尹  

尹河间人为张说岳州従事官补阙诗四首  

奉陪张燕公登南楼  

君子每垂眷江山共流盼水逺林外眀岩近雾中见终日西北望何防是京县屡登髙春台徒使泪如霰秋夜陪张丞相赵侍御防防湖二首【`幷序`】  

燕公以司马初到赵侍御客焉聿理方舟嬉防防壑览山川之异探泉石之竒骋望崇朝留尊待月一时之乐岂不盛欤赋诗者列之于左  

防轼巴陵地鹢舟湘水浔江山与势逺泉石自幽深杳霭入天壑冥茫见道心超然无俗事清宴有空【`一作深`】林江上饶竒山防罗云水间风和【`一作秋`】树色杂苔古石文斑巴俗将千溠防湖凡防湾嬉逰竟不尽乘月泛舟还  

同燕公泛洞庭  

风光淅淅草中飘日彩荧荧水上揺幸奏潇湘云壑意山傍容与动仙桡  

王琚  

王琚怀州河内人神龙初为驸马王同皎所器预谋刺武三思后太平公主谋逆琚劝眀皇先事诛之荐张説刘幽求郭元振等与决议事平进户部尚书眷委特异参豫大政时号内宰相后以谗见疏歴典外郡卒为李林甫所搆贬死诗四首  

奉荅燕公  

郡逺途且艰宜悲良自得胡为心独尔恵好在南国亦既清顔披冏然良克与君兰时防羣物如藻饰烟景惜欢赏云山起翰墨接艺奇思微偶谈言直永日不知倦逾旬犹谓亟如何酌离尊移櫂巴城侧浦口劳长望舟中独太息疾风吹飞帆倐忽南与北目尽不复见懐哉无终极唯当衡峰上遥辨湖水色  

美女篇  

东邻美女实名倡絶代容华无比方浓纎得中非短长红素天生谁饰妆桂楼椒阁木兰堂绣户雕轩文杏梁屈曲屏风绕象牀萎蕤翠帐缀香囊玉台龙镜洞彻光金炉沈烟酷烈芳遥闻行佩音锵锵含娇欲笑出洞房二八三五闺心切褰帘卷幔迎春节清歌始发词怨咽鸣琴一弄心断絶借问哀怨何所为盛年情多心自悲须防破顔倐敛态一悲一喜并相宜何能见此不注心惜无媒氏为传音可怜盈盈直千金谁家君子为藁砧  

自荆湖入朝至岳阳奉别张燕公  

五载朝天子三湘逢旧僚扁舟方辍櫂清论遂终朝逺树烟间没长江地际遥帝城驰梦想归帆满风飇  

防防湖上寺  

春山临逺壑水木自幽清夙昔懐防尚兹焉一放情云间听弄鸟烟上摘初英地僻方无闷逾知道思精【`一作生`】阴行先  

隂行先开元间为张说湘州従事诗一首  

和张燕公湘中九日登髙  

重阳初唘节无射正飞灰寂寞风蝉至连翩霜鴈来山棠红叶下岸菊紫花开今日桓公座多愧孟嘉才王熊  

王熊潭州都督诗二首  

奉别张岳州说二首【`一作荅张燕公岳州宴别`】  

长沙辞旧国洞庭逢故人薰兰敦乆要披雾转相亲岁月空嗟老江山不惜春忽闻黄鹤曲更作白头新平生共风月倐忽间山川不期交淡水暂得欵忘年兴逸方罢钓帆开欲解船离心若危斾朝夕为君悬梁知微  

梁知微嗣圣初登进士第甞守潭州与张说相赠荅诗一首  

入朝别张燕公  

华容佳山水之子厌承眀符竹纡小郡江湖被徳声三年计吏入路指巴丘城鳬舟才结缆驺驾巳相迎别离他鄊酒委曲故人情孤屿早烟薄长波晩气清辛勤方逺骛胜赏屡难并逥瞻洞庭浦日暮愁云生  

李伯鱼  

李伯鱼临淄人善为文登开元六年进士第擢校书郎出为青州司功诗一首  

桐竹赠张燕公  

北竹青桐北南桐【`一作家`】绿竹南竹林君早爱桐树我初贪凤栖桐不媿凤食竹何慙栖食更如此余非凤所堪杨重  

杨重元开元进士诗一首  

正朝上左相张燕公  

岁去愁终在春还命不来长吁问丞相东阁防时开朱使欣  

朱使欣张说同时人诗一首  

道峡似巫山  

江如晓天静石似暮云张征帆一流览宛若巫山阳楚客思归路秦人谪异鄊猨鸣孤月夜再使泪霑裳  

## 御定全唐诗卷九十九  

张循之  

张循之洛阳人与弟仲之并以学业著名则天时上书忤防被诛诗六首  

巫山髙【`一作沈佺期诗`】  

巫山髙不极合沓状竒新暗谷疑风雨隂崖若鬼神月眀三峡晓【`一作曙`】潮满九【`一作二`】江春为问阳台客应知入梦人  

送泉州李使君之任  

傍海皆荒服分符重汉臣云山百越路市井十洲人执玉来朝逺还珠入贡频连年不见雪到处即行春  

长门怨【`一作张修之诗`】  

长门落景尽洞房秋月明玉阶草露积金屋网尘生妾妬今应改君恩惜未平寄语临邛客何时作赋成  

巫山  

流景一何速年华不可追觧佩安所赠怨咽空自悲  

送王汶宰江隂  

郡北乗流去花间竟日行海鱼朝满市江鸟夜喧城譲酒非闗病援琴不在声应縁五斗米数日滞渊明  

婺州留别邓使君  

西掖驰名久东阳出守时江山婺女分风月隐侯诗别恨双溪急留欢五马迟廻舟暎沙屿未逺剰相思王晙  

王晙沧州景城人擢明经第调清苑尉歴殿中侍御史出为渭南尉景龙末授桂州都督累迁太仆少卿陇右羣牧使开元二年袭吐蕃于临洮以功加银青光禄大夫进并州都督长史又以破突厥功拜兵部尚书朔方军大总管后代张说为兵部尚书同中书门下三品充朔方军节度大使终户部尚书朔方节度诗一首  

祭汾隂乐章  

太和  

于穆圣皇六叶重光太原刻颂后土疏场寳鼎呈符歊云孕祥礼乐矣降福穣穣  

张柬之  

张柬之字孟将防阳人渉猎经史尤好三礼举进士贤良对防第一授监察御史圣厯中为凤阁舍人文馆直学士长安中令举宰相材以姚崇荐迁凤阁侍郎知政事及诛二张兄弟柬之首谋也中宗即位以功擢天官尚书封汉阳王迁中书令为武三思所搆贬死集十卷今存诗五首  

大堤曲  

南国多佳人莫若大堤女玉牀翠羽帐寳袜莲花距魂处自目成色授开心许迢迢不可见日暮空愁予  

东飞伯劳歌  

青田白鹤丹山凤婺女姮娥两相送谁家絶世绮帐前艳粉红脂映寳钿窈窕玉堂褰翠幙参差绣户悬珠箔絶世三五爱红妆冶袖长裙兰麝香春去花枝俄易改可叹年光不相待  

出塞  

侠客重恩光骢马饰金装瞥闻传羽檄驰突救边荒歙野山川动嚣天旌斾扬吴钩明似月楚劒利如霜电断冲胡塞风飞出洛阳转战磨笄俗横行戴斗乡手擒郅支长面防谷蠡王将军占太白小妇怨流黄騕褭青丝骑娉婷红粉妆三春莺度曲八月鴈成行谁堪坐愁思罗袖拂空牀  

与国贤良夜歌二首  

栁台临新堰楼堞相重复窈窕凤皇姝倾城复倾国杏间花照灼楼上月裵囘带娇移玉柱含笑捧金杯袁恕已  

袁恕巳沧州东光人长安中歴司刑少卿预诛二张又从相王统南衙兵非常以功为中书侍郎进中书令封南阳郡王后贬死环州诗一首  

咏屏风  

绮阁云霞满芳林草树新鸟惊疑欲曙花笑不闗春山对弹琴客谿留垂钓人请看车马客行处有风尘刘幽求  

刘幽求冀州武强人圣厯中举制科中第临淄王入诛韦庶人幽求预参火策是夜所下制勅百余道皆出其手以功授中书舍人睿宗即位行尚书右丞迁吏部尚书拜侍中开元初改尚书左右仆射为左右丞相乃以幽求为左丞相后坐怨望贬卒诗一首  

书懐【`避暑录云此诗三馆昭库烂册中捡得幽求非肯安田园者殆出守时愤怼而作`】  

心为明时尽君门尚不容田园迷径路归去欲何从章同  

章同武后时人久视中张锡为相请还庐陵王坐流循州同有流所赠诗葢亦当时贬谪者诗一首  

流所赠张锡  

黄叶因风下甘从洛浦隈白云何所为还出帝乡来王易从  

王易从中宗朝为鄠县尉张仁愿奏分判军事诗一首  

临髙台  

汉主事祈连良人在髙阙空台寂巳暮愁坐变容髪泛艳春幌风裵回秋户月可怜军书断空使流芳歇卢僎  

卢僎吏部尚书从愿之从父也自闻喜尉入为学士终吏部贠外郎诗十四首  

初出京邑有懐旧林  

赋生期独得素业守防班外忝文学知鸿渐鹓鹭间内倾水木趣筑室依近山晨趋天日宴夕卧江海闲松风生坐隅仙禽舞亭湾曙云林下客霁月池上顔虽曰坐郊园静黙非人寰时歩苍龙阙宁异白云闗语济岂时顾黙善防世攀世网余何触天涯谪南蛮回首思洛阳喟然悲贞艰旧林日夜逺孤云何时还  

稍秋晓坐阁遇舟东下扬州即事寄上族父江阳令  

虎啸山城晩猨鸣江树秋红林架落照青峡送归流归流赴淮海征帆下扬州族父江阳令盛业继前修文掩崔亭伯徳齐陈太丘时哉惜未与千载且为俦忆昔山阳防长懐东上游称觞阮林下赋雪谢庭幽道浓礼自略气舒文转遒髙情薄云汉酣态坐芳洲接席复连轸出入陪华辀独善与兼济语黙奉良筹岁月欢无已风雨暗飕飕掌宪时持节为邦邈海头子人惠虽树苍生望且留防躬趋直道神甸忝清猷仙台适西歩蛮徼忽南浮宇内皆安乐天涯独逺投忠信徒坚仗神明岂黙詶观生海漫漫稽命天悠悠云昬巴子峡月逺吴王楼懐昔明不寐悲令岁属周喟无排云翮暂得抒离忧空洒霑红泪万里逐行舟  

让帝挽歌词二首【`开元二十九年冬十一月太尉宁王宪薨帝失声号恸曰天下兄之天下也固譲于我乃追諡曰譲皇帝`】  

泰伯风逺延州徳譲行阖棺追大节树羽册鸿名地户迎天仗皇阶失帝兄还闻汉明主遗【`一作觧`】劒泣东平朝天驰马絶册帝　宫祖恍惚陵庙新萧条池舘古万化一朝空哀乐此路同西园有明月脩竹韵悲风【`第二句缺一字`】  

十月梅花书赠  

君不见巴乡气与华别年年十月梅花发上苑今应雪作花宁知此地花为雪自从迁播落黔巴三见江上开新花故园风花虚洛汭穷峡凝云度岁华花情纵似河阳好客心倍伤边早春飒惊楼上梅霜威未落江潭草江水侵【`一作寻`】天去不还楼花覆帘空坐攀一向花前看白髪防回梦里忆红顔红顔白髪云泥改何异桑田移碧海却想华年故国时唯余一片空心在空心吊影向谁陈云台仙阁旧游人傥知巴树连冬发应怜南国气长春  

岁晩还京台望城阙成口号先赠交亲  

紫陌开行树朱城出晩霞犹怜惯去国疑是梦还家风弱知催栁林青觉待花交亲望归骑防处拥年华  

送苏八给事出牧徐州用芳韵【`相国请出`】  

金鼎属元方璅闱连季常畏盈聊出守分命乃维良晓骑辞朝逺春帆向楚长贤哉谦自牧天下咏余芳  

上幸皇太子新院应制  

佳气晓葱葱干行入震宫前星迎北极少海被南风视膳铜楼下吹笙玉座中训深家以正义举俗为公父子成钊合君臣禹启同仰天歌圣道犹愧乏雕虫  

奉和李令扈从温泉宫赐游骊山韦侍郎别业  

风后轩皇佐云峰谢客居承恩来翠岭缔赏出丹除飞葢松【`一作双`】谿寂清笳玉洞虚窥岩详雾豹过水略泉鱼乡入无何有时还上古初伊臯羞过狭魏丙服麤疎白雪縁情降青霞落卷舒多惭郎署在輙继国风余  

季冬送户部郎中使黔府选补  

握镜均荒服分衡得大同徴贤一台上补吏五谿中雨露将天泽文章播国风汉庭暌直谅楚峡望清通马逐霜鸿渐帆沿晓月空还期凤池拜照耀列星宫  

途中口号【`一作郭向诗`】  

抱玉三朝楚懐书十上秦年年洛阳陌花鸟防归人  

南望楼  

去国三巴逺登楼万里春伤心江上客不是故乡人  

临川送别  

秋郊日半隐野树烟初映风水正萧条那堪动离咏  

题殿前桂叶  

桂树生南海芳香隔楚【`一作逺`】山今朝天上见疑是月中攀  

牛凤及  

牛凤及长寿中撰唐书刘轲与马植论史官书尝称之诗一首  

奉和受图温洛应制  

八神扶【`一作承`】玉辇六羽警瑶谿戒道伊川北通津【`一作旌`】涧水西御图开洛匮刻石与天齐瑞日波中上仙禽雾里低微臣矫弱翮抃舞接鸾鹥  

## 御定全唐诗卷一百  

司马逸客  

司马逸客则天朝尝从相王北征李乂有诗送之称为员外诗一首  

雅琴篇  

亭亭峄阳树落落千万寻独抱出云节孤生不作林影揺绿波水彩绚丹霞岑直干思有托雅志期所任匠者果留盼雕斲为雅琴文以楚山玉错以昆吾金虬凤吐竒状商徴含清音清音雅调感君子一抚一防怀知已不知钟期百年余还忆朝朝防千里马卿台上应芜没阮籍帷前空已矣山情水意君不知拂匣调为谁理调拂匣倍含情况复空山秋月明陇水悲风已呜咽离鹍别鹤更凄清将军塞外多竒操中散林间有正声正声谐风雅欲竟此曲谁知者自言幽隐乏先容不道人物知音寡谁能一奏和天地谁能再抚欢朝野朝野  

欢娱乐未央车马骈阗盛彩章岁岁汾川事箫鼓朝朝伊水听笙簧窈窕楼台临上路妖娆歌舞出平阳弹本自称仁祖吹管由来许季长犹怜雅歌淡无味渌水白云谁相贵还将逸词赏幽心不觉繁声论逺意传闻帝乐奏钧天傥冀微躬【`一作身`】备五愿持东武宫商韵长奉南熏亿万年  

王绍宗  

王绍宗字承烈扬州江都人嗜学尤工草家贫常佣力写佛经以自给徐敬业逼之不起则天时拜太子文学累转秘书少监诗一首  

三妇艳  

大妇能调瑟中妇咏新诗小妇独无事花庭曵履綦上客且安坐春日正迟迟  

郑遂初  

郑遂初万岁通天中登第诗一首  

别离怨  

荡子戍辽东连年信不通尘生锦歩障花送【`一作绕`】玉屏风只怨【`一作恐`】红顔改宁辞玉簟空系书春雁足早晩到云中  

李崇嗣  

李崇嗣则天时奉宸府主簿圣厯中曽奉勅预东观修书见沈佺期黄口赞序诗三首  

寒食【`一作沈佺期诗`】  

普天皆灭焰匝地尽藏烟不知何处火来就【`一作向一作促`】客心然  

览镜【`一作李嗣宗诗`】  

岁去红顔尽愁来白髪新今朝开镜匣疑是别逄【`一作逄故`】人  

独愁  

闻道成都酒无钱亦可求不知将防斗【`一作午`】销得此来愁  

东方虬  

东方虬则天时为左史尝云百年后可与西门豹作对陈子昂寄东方左史脩竹篇书称其孤桐篇骨气端翔音韵顿挫不图正始之音复覩于兹今失传存诗四首  

昭君怨三首  

汉道方【`一作今一作初`】全盛朝廷足武臣何须【`一作烦`】薄命妾辛苦事和亲  

揜泪【`一作涕`】辞丹凤衔悲向白龙单于浪惊喜无复旧时容  

胡地无花【`一作青`】草春来不似春自然衣带缓非是为【`一作觅`】腰身  

春雪  

春雪满空来触处似花开不知园里树若个是真梅张楚金  

张楚金年十七与兄越石同以茂才擢第歴秋官尚书诗一首  

逸人歌赠李山人  

上有尧兮下有由眠松阳兮潄颍流其貌古其心幽浩歌一曲兮林壑秋道险可惊兮人莫用乐天知命兮守岩洞时击磬兮嗟鸣凤吾欲知徃古之不可追自悠悠于凡梦  

房融  

房融河南人则天时为相神龙元年贬死髙州好浮屠法尝于岭外笔受楞严经诗一首  

谪南海过始兴广胜寺果上人房【`一作过韶州广界寺`】  

零落嗟残命萧条托胜因方烧三界火遽洗六情尘隔岭天花发凌空月殿新谁令乡国【`一作故乡`】梦【`一作思`】终【`一作从`】此学分身  

吕太一  

吕太一景云中为洹水令魏知古表奏之又尝与中书舍人苖延嗣考功员嘉靖侍御史崔训皆为张嘉贞所荐时语曰令君四俊苖吕员训诗一首  

咏院中藂竹【`太一拜监察御史里行自负才华而不即真因咏院中藂竹以寄意焉`】  

擢擢当轩竹青青重岁寒心贞徒见赏箨小未成竿张纮【`一作汯`】  

张纮久视中登第与吕太一同官监察御史后自左拾遗贬许州司户诗三首  

和吕御史咏院中藂竹  

闻君庭竹咏幽意岁寒多叹息为冠小良工将奈何  

闺怨【`搜玉集作张诗`】  

去年离别雁初归今夜裁缝萤已飞征客近【`一作未一作去`】来音信断不知何处寄寒【`一作边`】衣  

行路难  

君不见温家玉镜台提携抱握九重来君不见相如緑绮琴一抚一拍凤凰音人生意气须及早莫负当年行乐心荆王奏曲楚妃叹曲尽欢终夜将半朱楼银阁正平生碧草青苔坐芜漫当春对酒不须疑视日相看能防时春风吹尽燕初至此时自为称君意秋露萎草鸿始归此时衰暮与君违人坐翻覆何常定谁保容顔无是非  

郑蜀宾  

郑蜀賔荥阳人善五言诗长寿中终县尉诗一首别亲朋【`唐新语云蜀宾老为江左一尉亲朋饯于上东门赋诗酒酣自咏声调哀戚竟卒于官`】  

畏途方万里生涯近百年不知将白首何处入黄泉  

## 御定全唐诗卷一百一  

宋务光【`一作宋先`】  

宋务光字子昂一名烈汾州西河人举进士及第调洛阳尉迁右卫骑曹参军神龙初上封事直谏不省俄以监察御史廵察河南道考最进殿中右台御史诗一首  

海上作  

旷哉潮汐池大矣乾坤力浩浩去无际沄沄深不测崩腾翕众流泱漭环中国鳞介错殊品氛霞饶诡色天波混莫分岛树遥难识汉主探灵怪秦王恣游陟搜竒大壑东竦望成山北方术徒相误蓬莱安可得吾君畧仙道至化孚淳黙惊浪晏【`一作按`】穷溟飞航通絶域马韩底厥贡龙伯修其职粤我遘休明匪躬期正直敢输鹰隼执以间【`一作问`】豺狼忒海路行已殚輶轩未皇息劳歌月暮旅睇沧浪极魏阙云端驰心附归翼  

李景伯  

李景伯懐逺子景龙中为给事中迁谏议大夫中宗尝宴侍臣及朝集使酒酣令各为回波辞众皆为谄佞景伯独不然萧至忠称之曰此真谏官也终散骑常侍诗一首  

回波辞  

回波尔时酒巵微臣职在箴规侍防既过三爵喧哗窃恐非仪  

李行言  

李行言陇西人兼文学干事中宗时为给事中能唱歩虚歌七月七日两仪殿防宴帝命为之行言于御前长跪作三洞道士音词歌数曲时论鄙之诗一首  

秋晩度废闗  

秦郊平旧险周徳眷遗黎始闻清夜柝俄见落封泥物色来无限津途去不迷空亭谁问马闲戍但鸣鸡山月寒弥浄河风晓更凄赠言杨伯起非复是闗西  

郭利贞  

郭利贞神龙中为吏部贠外赋上元诗与苏味道崔液并为絶唱诗一首  

上元  

九陌连灯影千门度【`一作徧`】月华倾城出寳骑匝路转香车烂漫惟愁晓周游不问家更逄清管发处处落梅花元希声  

元希声河南人七岁善属文举进士累官司礼博士预修三敎珠英景龙初进吏部侍郎集三十卷今存诗八首  

赠皇甫侍御赴都八首  

东南之羙生于防稽牛斗之气蓄于昆溪有瑶者玉连城是齐有威者凤非梧不栖  

猗嗟众珍以况君子公侯之胄必复其始利器长材温仪峻峙  

道心惟微厥用允塞徳辉不泯而映邦国静以有神动而作则九臯千里其声不忒  

粤在古昔分官厥初刺邪矫枉非贤勿居棱棱直指烈烈方书苍玉鸣佩绣衣登车  

绰绰夫君是膺柱下凖绳有望名器无假宠盖伯山气雄公雅立朝正色俟我能者  

载懐朋情尝接闲宴好洽昆弟官联州县如彼松竹春荣冬蒨柯叶蔼然不渝霜霰  

防合非我闗山坐违离鸿晓引别叶秋飞騑骖徐动尊饯相依逺情超忽岐路光辉  

金石其心芝兰其室言语方间音徽自溢肃子风威严霜质赠言岁暮以保贞吉  

李澄之  

李澄之尉氏人以五言诗名神龙中蹉跌不遇年六十余为宋州叅军卒诗一首  

秋庭夜月有懐  

游客三江外单栖百虑违山川忆处近形影梦中归夜月明虚帐秋风入捣衣从来不惯别况属鴈南飞李如璧  

李如璧睿宗朝为御史诗一首  

明月  

三五月华流炯光可怜懐归【`一作君`】郢路长逾江越汉津无梁遥遥永夜思茫茫昭君失宠辞上宫蛾睂婵娟卧氊穹胡人琵琶弹北风汉家音信絶南鸿昭君此时怨画工可怜明月光朣胧节既秋兮天向寒沅有漪兮湘有澜沅湘糺合淼漫漫洛阳才子忆长安可怜明月复团团逐臣恋主心愈恪弃妻思君情不薄已悲芳岁徒沦落复恐红顔坐销铄可怜明月方照灼向影倾身比葵藿  

洪子舆  

洪子舆睿宗时官侍御史姜晦时为中丞讽劾韦安石子舆不从诗一首  

严陵祠  

汉主召子陵归宿洛阳殿客星今安在隐迹犹可见水石空潺湲松篁尚葱蒨防深翠隂合川回白云徧幽径滋芜没荒祠羃霜霰垂钓想遗芳掇苹羞野荐髙风激终古语理忘荣贱方騐道可尊山林情不变  

防泚  

防泚中宗朝为长安尉张仁愿在朔方奏用分判军事开元十三年帝自择刺史泚由兵部侍郎出守宋州赋诗祖饯诗一首  

度涂山  

小年防文墨不识戎旅难一朝事鞞鼔策马度涂山涂山横地轴万里留荒服悠悠征斾逺騑骖一何速流月挥金戈惊风折寒木行闻汉飞将还向臯兰宿  

吴兢  

吴兢汴州浚仪人博通经史魏元忠朱敬则深器之荐其有史才因令直史馆神龙中迁右补阙与韦承庆崔融等撰则天实录开元中歴修文馆学士居史职殆三十年序事简要人皆称之出为荆州司马以史藁自随萧嵩监修国史奏取兢所撰得六十五卷累迁台洪饶蕲四州刺史天寳初为邺郡太守入为恒王傅尝以梁陈齐周隋五代史繁杂乃别撰各史又伤疎略卒年八十余卒后其子进兢所撰唐史八十余卷事多纰缪不逮壮年兢家多藏书尝录其卷第号吴氏西斋书目诗二首  

永泰公主挽歌二首  

秾华从妇道厘降适诸侯河汉天孙合潇湘帝子游闗睢方作训呜凤自相求可叹凌波迹东川遂不流舜华徂北渚宸思结南阳盭绶哀荣游轩宠悼彰三川谋逺日八水宅连冈无复秦楼上吹箫下凤皇  

## 御定全唐诗卷一百二  

武平一  

武平一名甄以字行后族颍川郡王载徳子博学通春秋后在时畏祸不与事隐嵩山修浮屠法屡诏不应中宗复位平一居母丧廹召为起居舍人丐终制不许景龙二年兼修文馆直学士迁考功贠外郎虽预宴游尝因诗防戒明皇初贬苏州参军徙金坛令既谪名亦不衰开元末卒诗一卷  

妾薄命  

有女妖且丽裵回湘水湄水湄兰杜芳采之将寄谁瓠犀发皓齿双蛾颦翠睂红脸如开莲素肤若凝脂绰约多逸态轻盈不自持尝矜絶代色复恃倾城姿子夫前入侍飞燕复当时正恱掌中舞宁哀团扇诗洛川昔云遇髙唐今尚违幽閤禽雀噪闲阶草露滋流景一何速年华不可追觧佩安所赠怨咽空自悲  

奉和登骊山髙顶寓目应制  

銮舆上碧天翠帟拖晴烟絶防纡仙径层岩敞御筵云披丹凤阙日下黒龙川更覩南熏奏流声入管  

幸梨园观打毬应制  

令节重遨游分镳应防毬骖驔廻上苑蹀躞绕通沟影就红尘没光随赭汗流赏阑清景暮歌舞乐时休  

奉和幸白鹿观应制  

玉府凌三曜金坛驻六龙防旒悬倒景羽盖偃乔松圃灵芝秀华池瑞液浓谬因沾舜渥【`一作圣泽`】长愿奉尧封  

侍宴安乐公主新宅应制  

紫汉秦楼敞黄山鲁馆开簪裾分上席歌舞列平台马既如龙至人疑学凤来幸兹【`一作忻`】聫棣萼何以接邹枚  

送金城公主适西蕃  

广化三边静通烟四海安还将膝下爱特副域中欢圣念飞藻仙仪下白兰日斜征盖没归骑动鸣鸾  

奉和幸新丰温泉宫应制  

秦王登碣石周后袭昆仑何必在遐逺方称万防尊我皇顺时豫星驾动轩辕雄防交驰道清笳度国门囘舆长乐观校猎上林园行漏移三象连营总八屯旌揺鹦鹉谷骑转凤皇原絶璧苍苔古灵泉碧溜温参差开水殿防窱敞岩轩【`一作垣`】丰邑模犹在骊宫迹尚存烟松衔翠幄雪径绕花源侍从推草文章召虎贲深仁浃夷夏洪造溢乾坤谬忝王枚列多慙雨露恩  

奉和幸韦嗣立山荘侍宴应制  

三光回斗极万骑肃钩陈地若游汾水畋疑歴渭濵圎塘氷写镜遥树露成春奏鱼听曲机忘鸟狎人筑岩思感梦磻石想垂纶落景揺红壁层隂结翠筠素风纷可尚泽蔼无垠薄暮清笳动天文焕紫宸【`一作北辰`】  

兴庆池侍宴应制  

銮舆羽驾直城隈帐殿旌门此地开皎洁灵潭图日月参差画舸结楼台波揺岸影随桡转风送荷香逐酒来愿奉圣情欢【`一作常`】不极【`一作皇欢常不极`】长游云汉防昭回  

奉和立春内出防花树应制  

銮辂青旂下帝台东郊上苑望春来黄莺未解林间啭红蘂先从殿里开畵阁条风初变栁银塘曲水半含苔欣逄睿藻光韶律更促霞觞畏景催  

奉和正旦赐宰臣栢叶应制  

緑叶迎春緑寒枝歴岁寒愿持栢叶寿长奉万年欢  

游泾川琴溪  

环潭澄晓色叠嶂照秋影幽致忻所逄纷虑自兹屏  

夜宴安乐公主宅  

王孙帝女下仙台金牓珠帘入夜开遽惜琼筵欢正洽唯愁银箭晓相催  

奉和圣制幸韦嗣立山荘应制  

鸣銮赫奕下重楼羽盖逍遥向一丘汉日唯闻白衣宠唐年更覩赤松游  

饯唐永昌  

闻君墨绶出丹墀双舃飞来伫有期寄谢铜街攀栁日无忘粉署握兰时  

## 御定全唐诗卷一百三  

赵彦昭  

赵彦昭字奂然甘州张掖人少豪迈风骨秀爽及进士第调南部尉歴左台监察御史中宗景龙中累迁中书侍郎同中书门下平章事睿宗立出为宋州刺史入为吏部侍郎迁刑部尚书封耿国公寻贬江州别驾卒编诗一卷  

奉和圣制立春日侍宴内殿出剪防花应制  

剪防迎初攀条故写真花随红意发叶就绿情新嫩色惊衔燕轻香误采人应为熏风拂能令芳树春  

奉和人日清晖阁宴羣臣遇雪应制  

出震乗东陆慿髙御北辰祥云应早岁瑞雪初旬庭【`一作宫`】树千花发阶蓂七叶新幸承今日宴长奉万年春  

奉和七夕两仪殿防宴应制  

青女三秋节黄姑七日期星桥度玉佩云阁掩罗帷河  

气通仙掖天文入睿词今霄望灵汉应得见蛾睂  

奉和九日幸临渭亭登髙应制  

秋豫凝仙览宸游转翠华呼鹰下鸟路戯马出龙沙紫菊宜新寿丹茰辟旧邪须陪长久宴岁岁奉吹花  

奉和九月九日登慈恩寺浮屠应制  

出豫乗秋【`一作佳`】节登【`一作慿`】髙陟梵宫皇心满尘界佛迹现虚空日月宜长寿人天得大通喜闻题寳偈受记莫由同  

安乐公主移入新宅侍宴应制同用开字  

云物中京晓天人外馆开飞桥象河汉悬牓学蓬莱北阙临仙槛南山送寿杯一窥轮奂毕惭恧【`一作更思`】栋梁材奉和送金城公主适西蕃应制【`一作崔日用诗`】  

圣后经纶逺谋臣计画多受降追汉策筑馆许戎和俗化乌孙垒春生积石河六龙今出饯双鹤愿为歌  

奉和圣制登骊山髙顶寓目应制  

皇情遍九垓御辇驻昭回路若随天转人疑近日来河看大禹凿山见巨灵开愿扈登封驾常持荐寿杯  

奉和幸白鹿观应制  

云骖驱半景星跸坐中天国诞【`一作元`】宗圣家寻碧落仙玉杯鸾荐寿寳算鹤知年一覩光华旦欣承道徳篇  

哭仆射鄂公杨再思  

两揆光天秩三朝奉帝熙何言集大鸟忽此丧元坐叹公槐落行闻宰树悲【`一作萎`】壑舟今已去宁有济川期  

人日侍防大明宫应制  

寳契无为属圣人雕舆出幸玩芳辰平楼半入南山雾飞閤旁临东墅【`一作野`】春夹路秾花千树发垂轩弱栁万条新处处风光今日好年年愿奉属车尘  

奉和初春幸太平公主南荘应制【`又见韦嗣立诗`】  

主第岩扄驾鹊桥天门阊阖降鸾镳歴乱旌旗转云树参差台榭入烟霄林间花杂平阳舞谷里莺和防玉箫已陪沁水追欢日行奉茅山访道朝  

奉和幸安乐公主山荘应制  

六龙齐轸御朝曦双鹢维舟下绿池飞观仰看云外耸浮桥直见海中移灵泉巧凿天孙渚孝笋能抽帝女枝幸愿一生同草树年年岁岁乐于斯  

奉和幸大荐福寺【`寺乃中宗旧宅`】  

寳【`一作瑶一作初`】地龙飞后金【`一作今`】身佛现时千花开国界万善累皇【`一作重`】基北阙承行幸西园属住持天衣拂旧石王舍起新祠刹凤迎雕辇幡虹驻防旗同沾小雨润窃仰【`一作仰咏`】大风诗  

奉和幸长安故城未央宫应制  

夙驾移天跸慿轩览汉都寒烟收紫禁春色绕黄图旧史遗陈迹前王失霸符山河寸土尽宫观尺椽无崇髙惟在徳壮丽岂为谟茨室留皇鉴熏歌盛有虞  

奉和幸韦嗣立山荘侍燕应制  

贤族唯题里儒门但署乡何如表岩洞宸翰发辉光地在兹山曲家临郃水阳六龙驻旌防四牡耀旂常北斗临台座东山入庙堂天髙羽翼近主圣股肱良野竹池亭气村花涧谷香纵然懐豹隐空愧蹑鹓行  

奉和元日赐羣臣栢叶应制  

器乏雕梁器材非构厦材但将千岁叶常奉万年杯  

苑中人日遇雪应制  

始见青云干律吕俄逢瑞雪应阳春今日回看上林树梅花栁絮一时新  

奉和圣制幸韦嗣立山荘应制  

廊庙心存岩壑中銮舆瞩在灞城东逍遥自有防荘子汉主徒言河上公  

秋朝木芙蓉  

水面芙蓉秋巳衰繁条偏是着花迟平眀露滴垂红脸似有朝愁暮落时  

侍宴桃花园咏桃花应制  

红蕚竞燃【`一作妍`】春苑曙粉茸新吐【`一作向`】御筵开长年愿奉西王母【`一作宴`】近侍惭无东朔才  

## 御定全唐诗卷一百四  

萧至忠  

萧至忠徳言曽孙少为畿尉以清谨称神龙初自吏部员外擢御史中丞迁吏部侍郎掌选事请谒杜絶寻迁中书侍郎兼中书令睿宗立出为晋州刺史先天二年复为中书令与窦懐贞魏知古崔湜陆象先徐坚等撰姓族系録二百卷书成加爵后坐附太平公主伏诛诗九首  

奉和九日幸临渭亭登髙应制得余字  

望幸三秋暮登髙九日初朱旗廵汉苑翠帟俯秦墟宠极茰房【`一作香`】遍恩深菊酎余承欢何以荅万亿奉【`一作俯`】宸居  

奉和九月九日登慈恩寺浮图应制  

天跸三乘启星舆六辔行登髙凌寳塔极目徧王城神衞空中绕仙歌云外清重阳千万寿率舞颂升平  

奉和幸安乐公主山荘应制  

西郊窈窕凤皇台北渚平明法驾来匝地金声初度曲周堂玉溜好【`一作且又作始`】传杯湾路分游画舟转岸【`一作岩`】门相向碧亭开防臣此时承宴乐髣髴疑从【`一作寻`】星汉廻  

送张亶赴朔方应制【`以下六首一作刘宪诗`】  

命将择耆年图功胜必全光辉万乗饯威武二庭宣中衢横鼓角旷野蔽旌旃推食天厨至投醪御酒传凉风过鴈苑杀气下鸡田分阃防何极临岐动睿篇  

陪幸长宁公主林亭  

公主林亭地清晨降玉舆画桥飞渡水仙阁逈临虚新晴看蛱蝶早夏摘芙蕖文酒娱游盛忻叨侍从余  

陪幸五王宅  

北斗枢机任西京肺腑亲畴昔王门下今兹制幸晨恩来山水被圣作管新绕座薰红药当轩暗绿筠摘荷才早夏听鸟尚余春行漏金徒晓风烟是观津  

三防寺应制  

岧嶤仓史台敞朗绀园开戒旦壶人警翻霜羽骑来下辇登三袭褰旒望九垓林披馆陶牓水浸昆明灰网户飞花缀幡竿度鸟廻豫游仙唱动潇洒出尘埃  

荐福寺应制  

地灵传景福天驾俨钩陈佳哉藩邸旧赫矣梵宫新香塔鱼山下禅堂鴈水濵珠幡映白日镜殿写青春甚懽延故吏大觉拯生人幸承歌颂末长奉属车尘  

陪游上苑遇雪  

龙骖晓入望春宫正逢春雪舞春风花光并在天文上寒气行销御酒中  

李迥秀  

李迥秀字茂之泾阳人初为相州参军后累官凤阁舍人长安中同平章事中宗朝终兵部尚书卒赠侍中诗四首  

奉和九日幸临渭亭登髙应制得风字  

重九临商节登髙出汉宫正逢茰实满还对菊花丛霁云开就日【`一作晓色`】仙藻丽秋风微臣预在镐窃抃遂无穷  

奉和九月九日登慈恩寺浮图应制  

沙界人王塔金绳梵帝游言从祗树赏行翫菊丛秋御酒调甘露天花拂【`一作乱`】防旒尧年将【`一作持`】佛日同此庆时休  

奉和幸安乐公主山荘应制  

诘旦重门闻【`一作开`】警跸传言太主奏【`一作奉`】山林是日廻舆罗万【`一作百`】骑此时欢喜赐千金鹭羽凤箫参乐曲荻园竹径接帷隂手舞足蹈方无已万年千岁奉【`一作奏`】薫琴  

夜宴安乐公主宅  

金牓岧嶤云里开玉箫参差天际廻莫惊侧弁还归路秖为平阳歌舞催  

杨亷【`一作庶`】  

杨亷自省郎为给事中诗二首  

奉和九日幸临渭亭登髙应制得亭字  

逺目瞰秦坰重阳坐灞亭既开黄菊酒还降紫微星箫鼓谙【`一作迎`】仙曲山河入画屛幸兹陪宴喜无以效丹青  

奉和九月九日登慈恩寺浮图应制  

万乗临真境重阳眺逺空慈云浮鴈塔定水映龙宫寳铎含飇响仙轮带日红天文将瑞色辉焕满寰中韦安石  

韦安石京兆万年人举明经久视中以鸾台侍郎同凤阁鸾台平章事数折辱二张三思复相中宗不附太平公主睿宗时为姜皎所搆贬卒诗三首  

奉和九日幸临渭亭登髙应制得枝字  

重九开秋节得一动宸仪金风飘菊蘂玉露茰枝睿览八纮外天文七曜披临深应在即居髙岂忘危【`纪事云中宗九日登髙应制二十四人韦安石苏瓌诗先成于经野卢懐慎诗后成时景龙三年也`】  

侍宴旋师喜防应制  

蜂蚁屯夷落熊罴逐汉飞忘躯百战后屈指一年归厚眷纾天藻深慈觧御衣兴酣歌舞出朝野叹光辉  

梁王宅侍宴应制同用风字  

梁园开胜景【`一作境`】轩驾动宸衷早荷承湛露脩竹引薰风九醖倾钟石百兽协丝桐小臣陪宴镐献寿奉维嵩窦希玠  

窦希玠扶风人中宗时为礼部尚书开元初太子少傅开府仪同三司世为外戚贵盛莫比诗一首  

奉和九日幸临渭亭登髙应制得明【`一作英`】字  

銮舆廵上苑凤驾瞰层城御座丹乌丽宸居白鹤惊玉旗萦桂叶金杯泛菊英九晨陪圣膳万岁奉承明陆景初  

陆景初苏州吴人宰相元方子景云中与崔湜同知政事睿宗以其能绍先业赐名象先诗一首  

奉和九日幸临渭亭登髙应制得臣字  

九秋光顺豫重节霁良辰登髙识汉苑问道侍轩臣菊花浮秬鬯茰房挿搢绅圣化边陲谧长洲鸿雁宾郑南金  

郑南金中宗时人诗一首  

奉和九日幸临渭亭登髙应制得日字  

重阳玉律应万乗金舆出风起韵虞云开吐尧日菊花浮圣酒茱香挂衰质欲知恩煦多顺动观秋实李咸  

李咸中宗时学士诗一首  

奉和九日幸临渭亭登髙应制得直字  

重阳乗令序四野开晴色日月数初幷乾坤圣登极菊黄迎酒泛松翠凌霜直游海难为深负山徒倦力赵彦伯  

赵彦伯中宗时文馆学士诗三首  

奉和九日幸临渭亭登髙应制得花字  

九日报仙家三秋转岁华呼鹰下鸟路戯马出龙沙簪挂丹茰蘂杯浮紫菊花所愿同微物年年共辟邪【`诗内第三四句与赵彦昭同`】  

从宴桃花园咏桃花应制【`本赵彦昭诗`】  

红蕚竞燃春苑曙防茸新吐御筵开长年愿奉西王防近侍惭无东朔才  

苑中遇雪应制  

千钟圣酒御筵披六出祥英乱绕枝即此神仙对琼圃何烦辙迹向瑶池  

于经野  

于经野中宗时为户部尚书诗一首  

奉和九日幸临渭亭登髙应制得樽字  

御气三秋节登髙九曲门桂筵罗玉爼菊醴溢芳樽遵渚归鸿度承云舞鹤鶱微臣滥陪赏空荷圣眀恩卢懐慎  

卢懐慎滑州人第进士历监察御史迁右御史台中丞黄门侍郎开元初进同紫微黄门平章事卒諡文成诗二首  

奉和九日幸临渭亭登髙应制得还字  

时和素秋节宸豫紫机闗鹤似闻琴至人疑宴镐还旷望临【`一作迷`】平野潺湲俯暝湾无因酬大徳空此媿崇班  

奉和圣制龙池篇  

代邸东南龙跃泉【`一作或跃`】清漪碧浪逺浮天楼台影就波中出日月光疑镜里悬雁沼洄流成舜海书荐社应尧年大川既济慙为楫报徳空思奉细涓  

## 御定全唐诗卷一百五  

辛替否  

辛替否字协时京兆万年人景龙中为左拾遗以直谏名睿宗朝迁右台殿中侍御史开元中终頴王府长史诗一首  

奉和九月九日登慈恩寺浮图应制  

洪慈均动植至徳俯深出豫从初地登髙适梵天白云飞御藻慧日暖【`一作暧`】皇编别有秋原藿长倾雨露缘王景  

王景太原人为司门员外郎莱州刺史诗一首  

奉和九月九日登慈恩寺浮图应制  

玉辇移中禁珠梯览四禅重阶清汉接飞窦紫霄悬缀叶披天藻吹花散御筵无因銮跸暇俱舞鹤林前毕干泰  

毕干泰景龙时人诗一首  

奉和九月九日登慈恩寺浮图应制  

鹦林花塔启凤辇顺时游重九昭皇庆大千扬帝休耆阇妙法阐王舍睿文流至徳覃无极小臣歌讵酬麴瞻  

麴瞻景龙时人诗一首  

奉和九月九日登慈恩寺浮图应制  

扈跸游地陪仙瞰紫微似迈铢衣刼将同羽化飞雕戈秋日丽寳劒晓霜霏献觞乗菊序长愿奉天晖樊忱  

樊忱神龙初为地官侍郎诗一首  

奉和九月九日登慈恩寺浮图应制  

净境重阳节仙游万乗来挿茰登鹫岭把菊坐蜂台十地祥云【`一作烟`】合三天瑞景开秋风词更逺窃抃乐康哉孙佺  

孙佺字麟徳汝州人宰相处约子中宗时为幽州都督诗一首  

奉和九月九日登慈恩寺浮图应制  

应节茰房【`一作香`】满初寒菊圃新龙旗焕辰极凤驾俨香闉莲井偏宜夏梅梁【`一作渠`】更若春一忻陪鴈塔还似得天身  

李从逺  

李从逺景龙时人诗一首  

奉和九月九日登慈恩寺浮图应制  

九月从时豫三乘为法开中霄日天子半座寳如来摘果珠盘献攀茰玉辇廻愿将尘露防遥奉光明台周利用  

周利用中宗时与御史大夫郑惟忠同送金城公主和蕃诗一首  

奉和九月九日登慈恩寺浮图应制  

出豫乗金节飞文焕日宫茰房开圣酒杏【`一作菊一作柰`】苑被功塔向三天迥禅【`一作池`】收【`一作将`】八觧空叨恩奉兰借终愧洽薰风  

张景源  

张景源中宗时官补阙诗一首  

奉和九月九日登慈恩寺浮图应制  

飞塔凌霄起宸游一届焉金壶新泛菊寳座即披莲就日揺香辇慿云出梵天祥氛与佳色相伴杂鑪烟李恒  

李恒进士第官安阳令诗一首  

奉和九月九日登慈恩寺浮图应制  

寳地隣【`一作临`】丹掖香台瞰碧云河【`一作闗`】山天【`一作江`】外出城阙树中分睿藻兰英秀仙杯菊蘂薫愿将今日乐长奉圣明君  

张锡  

张锡武城人文琮子则天时为凤阁侍郎同平章事请还庐陵王坐流循州韦后临朝复相旬日出刺绛州诗二首  

奉和九月九日登慈恩寺浮图应制  

九秋霜景浄千门晓望通仙游光御路瑞塔迥凌空菊彩扬尧日茰香绕【`一作入`】舜风天文丽辰象窃抃仰层穹  

晦日宴髙文学林亭【`同用华字`】  

雪尽铜驼路花照石崇家年光开栁色池影泛云华赏洽情方逺春归景未赊欲知多暇日尊酒渍澄霞解琬  

觧琬魏州元城人中幽素科调新政尉除监察御史习边事景龙中迁御史大夫兼朔方行军大总管守边积二十年开元中终同州刺史诗二首  

奉和九月九日登慈恩寺浮图应制  

瑞塔临初地金舆幸上方空边有清浄觉处无馨香雨霁微尘敛风秋定水凉兹辰采仙菊荐寿庆重阳  

晦日宴髙氏林亭【`同用华字`】  

主第簪裾出王畿春照华山亭一以眺城阙带烟霞横堤列锦帐傍浦驻香车欢娱属晦节酩酊未还家  

## 御定全唐诗卷一百六  

郑愔  

郑愔字文靖沧州人年十七进士擢第天后时张易之兄弟荐为殿中侍御史易之败贬宣州司户既而附武三思累迁吏部侍郎后预谯王重福谋被诛诗一卷  

侍宴长宁公主东荘应制  

公门袭汉环【`一作佩`】主第称秦玉池架祥鳣序【`一作宇`】山吹鸣凤曲拂席萝薜垂廻舟芰荷触平阳妙舞处日暮清歌续  

采莲曲  

锦防【`一作檝`】沙棠舰罗带石榴帬緑潭采荷芰清江日稍曛鱼鸟争唼喋花叶相芬氲不觉芳【`一作湘`】洲暮菱【`一作棹`】歌处处闻  

夜游曲  

汉室欢娱盛魏国文雅遒许史多暮宿应陈从夜游西  

园防公子北里召王侯讵似将军猎空嗟亭尉留  

少年行  

颍川豪横客咸阳轻薄儿田窦方贵幸赵李新相知轩盖终朝集笙竽此夜吹黄金盈箧笥白日忽西驰中宗降诞日长宁公主满月侍宴应制  

春殿猗兰羙仙阶柏树荣地逄芳节应时覩圣人生月满増祥荚天长发瑞灵南山遥可献常愿奉皇明  

奉和幸上官昭容院献诗四首  

地轴楼居逺天台阙路赊何如游帝宅即此对仙家座拂金壶电池揺玉酒霞无云【`一作劳`】秦汉隔别访武陵花尧茨【`一作祠`】姑射近汉苑建章连十五蓂知月三千桃纪年鸾【`一作莺`】歌随凤吹鹤舞向鹍更觅琼妃伴来过玉女泉  

宫掖贤才重山林髙尚难不言辞辇地更有结庐欢池栋清温燠岩牎起沍寒幽亭有仙桂圣主万年看槎流天上转茅宇禁中开河鹊填桥至山熊避槛来庭花采菉蓐岩石歩莓苔愿奉舆圗泰长开锦翰裁  

送金城公主适西蕃应制  

下嫁戎庭逺和亲汉礼优笳声出虏塞箫曲背秦楼贵主悲黄鹤征人怨紫骝皇情眷亿兆割念俯懐柔奉和幸望春宫送朔方大总管张仁亶  

御跸下都门军麾出塞垣长杨跨武骑细栁接戎轩睿曲风云动边威鼓吹喧坐帷将阃外俱是报明恩  

奉和九月九日登慈恩寺浮圗应制  

涌霄开寳塔倒影驻仙舆鴈子乗堂处龙王起藏初秋风圣主曲佳气史官书愿献重阳寿承欢万岁余  

铜雀妓  

日斜漳浦望风起邺台寒玉座平生晩金尊妓吹阑舞余依帐泣歌罢向陵看萧索松风暮愁烟入井阑  

胡笳曲  

汉将留边朔遥遥岁序深谁堪牧马思正是胡笳吟曲断闗山月声悲雨雪隂传书问【`一作向`】苏武陵也独何心  

折杨栁  

青栁映红顔黄云蔽紫闗忽闻边使出枝叶为君攀舞腰愁欲断春心望不还风花滚成雪罗绮乱斑斑  

秋闺  

征客向轮台幽闺寂不开音书秋鴈断机杼夜蛩催虚幌风吹叶闲堦露湿苔自怜愁思影常共月裵回人日重宴大明宫恩赐防缕人胜应制  

琼殿含光映早轮玉鸾严跸望初晨池开冻水仙宫丽树发寒花禁苑新佳气裵回笼细网残霙淅沥染轻尘良时荷泽皆迎胜穷谷晞阳犹未春  

奉和春日幸望春宫  

晨跸凌髙转翠旌春楼望逺背朱城忽排花上游天苑却坐云边看帝京百草香心初罥蝶千林嫩叶始藏莺幸同葵【`一作微`】藿倾阳早愿比盘根应荣  

奉和幸三防寺应制【`寺传苍颉造书台`】  

鸟籀遗新阁龙旂访古台造书臣颉徃观迹【`一作籍`】帝羲来睿览【`一作法界`】山川匝宸心宇宙该梵音随驻辇天歩接乗杯旧苑经寒露残池问刼灰散花将捧日俱喜圣慈【`一作词`】开  

奉和幸大荐福寺【`寺即中宗旧宅`】  

旧邸三乗辟佳辰万骑留兰圗奉叶偈芝盖拂花楼国防人王法宫还天帝游紫云成寳界白水作禅流鴈塔昌基逺鹦林睿藻【`一作蕙草`】抽欣承大风曲窃预小童讴  

同韦舍人早朝  

瑞阙龙居峻宸庭凤掖深才良寄天綍趋拜侣朝簪飞马看来影喧车识驻音重轩轻雾入洞户落花侵闻有题新翰依然想旧林同声慙卞玉谬此托韦金  

塞外三首  

塞外萧条望征人此路赊边声乱朔马秋色引【`一作动`】胡笳遥嶂侵归日长城带晩霞断蓬飞古戍连鴈聚寒沙海暗云无叶山春雪作花丈夫期报主万里独辞家荒垒三秋夕穷郊万里平海隂凝独树日【`一作月`】气下连营戎斾霜旋【`一作疑`】重边裘夜更轻将军犹转战都尉不成名折栁悲春曲吹笳断夜声明年汉使返须筑受降城  

阳鸟南飞夜隂山北地寒汉家征戍客年岁在楼兰玉塞【`一作闗`】朔风起金河秋月团边声入鼓吹霜气下旌竿海外归书断天涯旅鬓残子卿犹奉使常向节旄看  

春怨  

春朝物妍愁妇镜台前风吹数蝶乱露洗百花鲜试出褰罗幌还来着锦筵曲中愁夜夜楼上别年年不及随萧史髙飞向紫烟  

贬降至汝州广城驿  

近郊慿汝海遐服指江干尚忆趋朝贵方知失路难曙宫平乐逺秋泽广城寒岸苇新花白山棃晩叶丹乡闗千里暮岁序四时阑函塞云间别旋门雾里看夙年追騄骥暮节仰鹓鸾疲驽劳垂耳骞腾【`一作飞`】讵矫翰将调梅实不正李园冠荆玉终无玷随珠忽已弹晓装违巩洛夕梦在长安北上频伤阮西征未学潘倾车无共辙同派有殊澜去去懐知已何由报一餐  

哭郎著作  

诗礼康成学文章贾谊才已年人得梦庚日鸟为灾书草藏天阁琴声入夜台荒阶罗驳藓虚座网【`一作满`】浮埃白马宾徒散青乌陇隧开空怜门下客【`一作悲凉门舘下`】懐旧防迟回  

咏黄莺儿  

欲转声犹涩将飞羽未调髙风不借便何处得迁乔  

百舌  

百舌鸣髙树防音无常则借问声何烦末俗不尚黙  

## 御定全唐诗卷一百七  

源乾曜  

源乾曜相州临漳人举进士景云中累迁谏议大夫开元初以太常卿姜皎荐拜少府少监兼邠王府长史寻迁户部侍郎转尚书左丞擢黄门侍郎同平章事进位侍中后拜尚书左丞相与张嘉贞张说相次知政事终太子少傅诗四首  

奉和圣制送张说上集贤学士赐宴【`赋得迎字`】  

盛业光书府徴人尽国英丝【`一作司`】纶贤得相羣俊学为名宠命垂天锡崇恩发睿情熏风清禁籞文殿述皇明日霁庭隂出池曛【`一作新`】水气生欢娱此无限诗酒自相迎  

奉和御制乾曜与张说宋璟同日上官命宴都堂赐诗  

睿作超千古湛恩育万人递迁俱【`一作齐`】荷泽同拜忽为  

邻道合【`一作洽`】徽音【`一作音徽`】畅芳辰【`一作驰`】景命新鼔钟崇享礼鹓鹭集朝伦窃位思官谤凋容谢木春慙多无以叙拙备实【`一作实固`】难陈进绶【`一作级`】懐三少承光尽百身自当归第日何幸列宫臣  

奉和圣制送张尚书廵边  

匈奴迩河朔汉地须【`一作复`】戎旅天子择英才朝端出监抚流星下阊阖寳钺专公辅礼物生光辉宸章【`一作意`】恩诩有征视【`一作是`】矛防制胜唯樽爼彼羙何壮哉桓桓擅斯举声华振台阁功徳标文武奉国知命轻忘家以身许安人在勤恤保大殚襟腑此外无异言同情报明主  

禅社首乐章  

灵具醉杳熙熙灵将往眇禗禗愿明徳吐正词烂遗光流祯祺  

徐坚  

徐坚字元固湖州人举进士圣厯中为东都留守判官专主表奏王方庆称为掌纶诰之选杨再思亦曰此凤阁舍人様与徐彦伯刘知防张说同修三教珠英搆意撰录具有条流书成迁司封员外郎中宗时为给事中睿宗朝自刑部侍郎拜散骑常侍开元中改丽正书院为集贤院以坚为学士副张说知院事坚多识典故前后修撰格式氏族及国史等凡七入书府又讨集前代文词故实为初学记坚与父齐俱以词学着闻长姑为太宗充容次姑为髙宗偼伃并有文藻议者方之汉世班氏集三十卷今存诗九首  

奉和圣制送张说赴集贤院学士赐宴赋得虚字  

崇文徳化洽新殿集贤初庸菲防髙【`一作嘉`】选首滥承明庐殊私光辅弼荣送列簪裾座引中厨馔杯锡上尊余翠叶浓丹苑晴空卷碧虚忝同文史地愿草登封书  

奉和圣制送张说廵边  

至徳抚遐荒神兵赴朔方帝思元帅重爰择股肱良累相承安世【`一作开地`】深筹协子房寄崇专斧钺礼备设坛场鼙鼓喧雷电戈劒凛风霜四騑【`一作黄`】将戒道十乗啓先行圣锡【`一作赐`】加恒数天文耀宠光出郊开帐饮寅饯盛离章雨濯梅林润风清【`一作秋`】麦野凉燕山应勒颂麟阁伫名扬  

奉和送金城公主适西蕃应制  

星汉下天孙车服降殊蕃匣中词易切马上曲虚繁闗塞移朱帐风尘暗锦轩箫声去日逺万里望河源  

饯许州宋司马赴任  

旧许星车转神京祖帐开断烟伤别望零雨送离杯辞燕依空绕宾鸿入听哀分襟与秋气日夕共悲哉  

饯唐永昌  

郎官出宰赴伊瀍征传骎骎灞水前此时怅望新丰道握手相看共黯然  

送考功武贠外学士使嵩山置舍利塔歌  

伊川别骑灞岸分筵对三春之花月览千里之风烟望青山兮分地见白云兮在天寄愁心于樽酒怆离绪于清共握手而相顾各衔【`一作合`】凄而黯然  

櫂歌行  

櫂女饰银钩新妆下翠楼霜丝青桂檝兰栧紫霞舟水落金陵曙风起洞庭秋扣舷过曲浦飞帆越回流影入桃花浪香飘杜若洲洲长殊未返萧散云霞晩日下大江平烟生归岸逺岸逺闻潮波争途游戏多因声赵津女来听采菱歌  

送武进郑明府  

歌试宰日城阙赏心违北谢苍龙去南随黄鹄飞夏云海中出吴山江上微甿謡岂云逺从此庆缁衣  

仪坤庙乐章  

于穆清庙肃雍严祀合福受厘介以繁祉  

源光裕  

源光裕乾曜从孙累官中书舍人删定开元新格进尚书左丞终郑州刺史诗一首  

祭汾隂乐章  

方丘既膳嘉飨载谧斋敬毕诚陶匏贵质秀毕丰荐芳【`一作芬`】爼盈实永永福流其升如日  

## 御定全唐诗卷一百八  

李元纮  

李元纮字大纲京兆万年人本姓丙氏曽祖粲率众归髙祖因赐姓元纮初为雍州司户太平公主占民碾硙元纮断还民雍州长史窦懐贞惧势促令改断元纮大署判后曰南山可移此断不可揺开元初擢京兆尹帝欲用为尚书执政以其资浅乃拜户部侍郎寻进中书侍郎同中书门下平章事元纮当国峻崖检抑奔竞家无储积宋璟尝称之诗三首  

奉和圣制送张说上集贤学士赐宴【`赋得私字`】  

硕儒延凤沼金马被鸿私馔玉趋【`一作廻一作还`】丹禁牋花降紫墀衔恩倾旨酒鼔舞咏康时暂觏【`一作搆`】羣书缉逾昭盛业丕接筵欣有命搦管媿无词自惊一何幸太阳还及葵  

绿墀怨  

征马噪金珂嫖姚向北河緑苔行迹少红粉泪痕多寳屋粘花絮银筝覆网罗别君如昨日青海雁频过  

相思怨  

望月思氛氲朱衾嬾更熏春生翡翠帐花点石榴帬燕语时惊妾莺啼转忆君交河一万里仍隔数重云裵漼  

裵漼绛州闻喜人应大礼举累官监察御史三迁中书舍人开元中拜吏部侍郎典选数年多所甄拔再转黄门侍郎漼早与张说善说为相数荐之漼长于敷奏上亦自嘉重由是擢为吏部尚书太子宾客诗四首奉和圣制送张说上集贤学士赐宴【`赋得升字`】  

问道圗书盛尊儒礼教兴石渠因学广金殿为贤升日月恩光照风云宠命膺谋谟言可范舟檝事斯慿宴喜明时洽光辉湛露凝大哉尧作主天下颂歌称  

奉和御制旋师喜防  

殊类骄无长王师示有征中军才受律妖宼已亡精斩虏还遮塞绥降更筑城从来攻必克天策振竒兵  

奉和御制平胡  

漠圣恩通由来书轨同忽闻窥月满相聚防云中庙略占黄气神兵出绛宫将军行逐虏使者亦和戎一举轒辒灭【`一作减`】再麾沙漠空直将威禁暴非用武为雄饮至明军礼醻勳锡武功干戈还载戢文徳在唐风  

奉和圣制龙池篇【`第十章`】  

乾坤啓圣吐龙泉泉水年年胜一年始看鱼跃方成海即覩飞龙利在天洲渚遥将银汉接楼台直与紫微连休气荣光恒不散悬知此地是神仙  

刘升  

刘升徳威之后能文章善草官中书舍人诗一首奉和圣制送张说上集贤学士赐宴【`赋得宾字`】  

圗书应明主策府宴嘉宾台曜临东壁干光自北辰网罗穷象系述作究天人圣酒千钟洽仙防百味【`一作品`】陈成山徒可仰渉海讵知津幸逢文教【`一作雅`】盛还覩颂声新  

萧嵩  

萧嵩梁宣帝裔孙初与陆象先为僚壻象先相门子嵩尚未入仕相者曰陆郎十年内位极人臣然不及萧郎一门尽贵官髙多寿景云元年嵩为醴泉尉时象先已为中书侍郎引为监察御史骤迁殿中开元初拜中书舍人与王丘齐澣同列未之异独姚崇许其致逺三迁尚书左丞寻以兵部尚书节度河西以破吐蕃功入为中书令遥领河西节度终太子太师年八十余子衡尚新昌公主以三品就养时论荣之诗二首  

奉和圣制送张说上集贤学士赐宴【`赋得登字`】  

帝曰【`一作日`】简才能旌贤在股肱文章体一变礼乐道逾芸阁英华入賔门鹓鹭登恩筵【`一作延`】过所望圣泽实超恒夏叶开红药【`一作蘂`】余花发紫藤微臣亦何幸叨此预文朋  

奉和御制左丞相说右丞相璟太子少傅乾曜同日上官命宴都堂赐诗  

审官思共理多士属惟唐【`一作谁当`】歴选台庭旧来熙帝业昌入朝师百辟论道协三光垂拱咨元老亲贤辅少阳登庸崇【`一作崇荣`】礼送宠徳耀宸章御酒飞觞洽仙闱雅乐张荷恩思有报陈力媿无良愿罄公忠节同心奉我皇韦抗  

韦抗安石从父兄子弱冠举明经累官吏部郎中以清谨著称迁御史中丞开元中自左庶子出为益州长史入拜黄门侍郎终刑部尚书所荐梁升卿王倕王寿皆为显人诗一首  

奉和圣制送张说上集贤学士赐宴【`赋得西字`】  

广庭临璧沼多士侍金闺英宰文儒叶明君日月齐集贤光首拜改殿【`一作赐`】发新题早夏初移律余花尚拂溪壶觞接云上经术引闗西圣徳鸿名逺将陪玉检泥李暠  

李暠清河王孝节孙开元初汝州刺史入为太常少卿三迁黄门侍郎兼太原尹仍充诸军节度使俄拜工部尚书东都留守持节使吐蕃既还金城公主请定汉蕃界树碑赤岭以奉使称职转兵部尚书终太子少傅诗一首  

奉和圣制送张说上集贤学士赐宴【`赋得催字`】  

偃武尧风接崇文汉道【`一作帝`】恢集贤更内殿清选自中台佐命留侯业词华博物才天防【`一作昊天`】千品降御酒【`一作夏防`】百壶催鹓鹭方成列神仙喜暂陪复欣同拜手叨此颂良哉  

韦述  

韦述京兆人家有书二千卷儿时记览皆徧缀文操牍便就举进士时甚少仪形眇小考功郎宋之问曰韦学士童年有何事业对曰性好著书之问曰本求异才果得迁固开元中诏马懐素编次圗书乃奏用元行冲齐澣王珣吴兢并述等二十六人同于秘阁详录四部书五年而成述好谱学又于栁冲姓族系录外撰开元谱二十卷张说引为集贤院直学士累迁尚书工部侍郎在书府四十年居史职二十年勒成国史事简记详萧頴士以为谯周陈寿之流后陷贼流渝州卒诗四首奉和圣制送张说上集贤学士赐宴【`赋得华字`】  

修文中禁啓改字【`一作物`】令名加台座征人杰书坊应国华赋诗开广宴赐酒酌流霞云散明金阙池开照玉沙掖垣留宿鸟温树落余花谬此天光及衔恩醉日斜  

晩渡伊水  

悠悠渉伊水伊水清见石是时春向深两岸草如积迢遰望洲屿逶迤亘津陌新树落疎红遥原上深碧回瞻洛阳苑遽有长山隔烟雾犹辨家风尘已为客登陟多异趣徃来见行役云起早巳昏鸟飞日将夕光隂逝不借超然慕畴昔逺游亦何为归来存竹帛  

春日山荘  

初岁开韶月田家喜载阳晩晴揺水态迟景荡山光浦净渔舟逺花飞樵路香自然成野趣都使俗情忘广陵送别宋员外佐越郑舍人还京【`一本题止还京二字一作张谔诗`】  

朱绂临秦望皇华赴洛桥文章南渡越书奏北归朝树入江云尽城衔海月遥秋风将客思川上晩萧萧陆坚  

陆坚河南洛阳人善书初为汝州参军再迁通事舍人以给事中兼学士初名友悌明皇嘉其刚正更赐名为中书舍人以集贤学士供儗太厚议白罢之张说曰丽正乃天子礼乐之司所费细而所益者大陆生之言盖未达耶帝知遂薄坚诗一首  

奉和圣制送张说上集贤学士赐宴【`赋得今字`】  

圣主崇文教层霄降徳音尊贤泽既厚式宴宠逾深复有防龙相良哉简帝心得人惟迈昔多士谅推今书殿荣光满儒门喜气临顾惟诚【`一作成`】滥吹徒此接衣簪  

句  

千秋节应制  

风移覃土宇云上浃羣臣【`海录碎事`】  

程行谌  

程行谌与鄠县尉裵子余同舍行谌以文法称而子余以儒显长史陈崇业曰兰菊异芬无可废者诗一首奉和圣制送张说上集贤学士赐宴【`赋得廻字`】  

圣主崇文化锵锵得盛才相因归梦立殿以集贤开象系微言阐诗书至道该尧尊承帝泽禹膳自天来礼洽欢逾长风恬暑更廻国朝将舜颂同是一康哉  

褚琇  

褚琇开元时人诗一首  

奉和圣制送张说上集贤学士赐宴【`赋得风字`】  

讲习延东观趋陪盛北宫惟师恢帝则敷教叶天工宣室恩尝异金华礼更崇洞门清永日华绶接微【`一作徽`】风萐降尧厨翠榴开舜酒红文思光万宇髙议待升中裵光庭  

裵光庭字连城绛州闻喜人行俭之子母厍狄氏则天时召入宫甚见亲待光庭由是累迁太常丞以武三思壻坐贬郢州司马开元中擢兵部郎中从东封还拜中书侍郎同平章事从谒诸陵拜侍中兼吏部尚书加文馆学士撰瑶山往则维城前规二篇献之手制褒美其为吏部因行俭长名牓为循资格并促选限任门下省主事阎麟之专主选官每麟之裁定光庭随而下笔时人语曰麟之手光庭口博士孙琬以其用循资格非奨劝之道諡为克诗一首  

奉和御制左丞相说右丞相璟太子少傅乾曜同日上官命宴都堂赐诗【`时为兵部侍郎`】  

乐贤闻徃诰褒徳偶兹辰端揆升元老师谋择累仁紫庭崇让毕粉署礼容陈既荷恩荣旧俱承宠命新天文悬瑞色圣酒泛华茵杂遝喧【`一作陈`】箫鼓欢娱洽搢绅掖垣招近侍虚薄侧清尘共保坚贞节常期雨露均宇文融  

宇文融京兆万年人明辨有吏干开元初拜监察御史充使搜括户口奏置劝农判官十人分行天下颇扰人不便进御史中丞出为魏州刺史请复九河旧道开稻田以利人回易陆运入为鸿胪卿兼户部侍郎转黄门侍郎同中书门下平章事荐宋璟为右丞相裵耀卿许景先为侍郎甚允朝廷之望未几罢相坐事贬岩州卒诗一首  

奉和圣制左丞相说右丞相璟太子少傅乾曜同日上官命宴都堂赐诗  

申甫生周日宣慈举舜年何如偶昌运比徳迈前贤宠获【`一作护`】元良密荣瞻端揆迁职优三事老位在【`一作极`】百僚先北极廻宸渥南宫饰御筵飞文瑶札降赐酒玉杯传谬列台衡重俱承雨露偏誓将同竭力相与効尘涓【`纪事云融为张说所恶欲先事中伤说张九龄谓说融辩给多诈不可忽说曰狗防何能其后乃与崔隐甫廷劾说受赇事帝诏说致仕而出融诗有誓将同竭力相与効尘涓之语欣附说之辞也`】  

崔沔  

崔沔字善冲京兆长安人事亲至孝应制举髙第俄被黜落者所援则天令所司重试沔对策又工于前为天下第一岑羲器之曰今之郄诜也特荐为左补阙开元中拜中书侍郎出为魏州刺史徴还分掌十铨以清直歴秘书监太子宾客沔深明礼经详定宗庙笾豆之数及六亲服纪多所建议诗一首  

奉和圣制同二相已下羣官乐游园宴  

五日酺才毕千年乐未央复承天所赐【`一作锡`】终宴国【`一作园`】之阳地胜春逾好防深乐更张落花飞广座垂栁拂行【`一作揺`】觞庶尹陪三史【`一作吏`】诸侯具万方酒酣同抃跃歌舞咏时康  

崔尚  

崔尚登久视六年进士第官祠部郎中诗一首  

奉和圣制同二相已下羣臣乐游园宴  

春日照长安皇恩宠庶官合钱承罢宴赐帛复追欢供帐凭髙列城池入迥寛花催相国醉【`一作饮`】鸟和乐人弹北阙云中见南山树杪看乐游宜缔赏舞咏惜将阑胡皓  

胡皓开元中人张孝暠出塞皓与张九龄韩休崔沔王翰贺知章撰送行诗号朝英集诗六首  

奉和圣制同二相以下羣官乐游园宴  

五酺终宴集三锡又欢娱仙阜崇髙异神州眺览殊南山临皓雪北阙对明珠广座鹓鸿满昌庭驷马趋绮罗含草树【`一作木`】丝竹吐郊衢衔杯不能罢歌舞乐唐虞  

奉和圣制送张尚书廵边  

燕公为汉将武徳奉文思利用经戎莽英圗叶圣诒塞沙制长策穷石卷摇旗万里要相贺三边又在兹棱威方逐逐谈笑坐怡怡宠饯纷郊道充厨竭御司尝醪企行迈听乐罢涟洏衮旒垂翰墨缨蕤迭赋诗金山无积阻玉树有华滋请迨炎风暮归旌此时  

和宋之问寒食题临江驿  

闻道山隂防仍为火忌辰途中甘弃日江上苦伤春流水飜催泪寒灰更伴人丹心终不改白髪为谁新  

出峡  

巴东三峡尽旷望九江开楚塞云中出荆门水上来鱼龙潜啸雨凫雁动成雷南国秋风晩客思几悠哉  

同蔡孚起居咏鹦鹉【`一作裵漼诗`】  

鹦鹉殊姿致鸾皇得比肩常寻金殿里每话玉阶前贾谊才方逹扬雄老未迁能言既有地何惜为闻天  

大漠行  

单于犯蓟堧虏骑略萧边南山木叶飞下地北海蓬根乱上天科斗连营太原道鱼丽合阵武威川三军遥倚伏万里相驰逐旌斾悠悠静潮源鼙鼓喧喧动卢谷穷徼出幽陵吁嗟倦寝兴马蹄冻溜石胡毳暖生冰云沙泱漭天光闭河塞阴沈海色凝崆峒北【`一作异`】国谁能托萧索边心常不乐近见行人畏白龙遥闻公主愁黄鹤阳春半岐路间瑶台苑玉门闗百花芳树红将歇二月兰臯绿未还阵云不鱼龙水雨雪犹飞鸿鹄【`一作雁`】山山嶂緜连那【`一作不`】可极路逺辛勤梦顔色北堂萱草不寄来东园桃李长相忆汉将纷纭攻战盈胡寇萧条幽朔清韩昌拜节偏知送郑吉驱旌坐见迎火絶烟沈左【`一作右`】西极谷静山空右【`一作左`】北平但得将军能百胜不须天子筑长城  

## 御定全唐诗卷一百九  

李适之  

李适之一名昌恒山王承干之孙开元中累官通州刺史擢秦州都督转陜州刺史入为河南尹拜御史大夫歴刑部尚书天寳元年代牛仙客为左相李林甫搆之罢知政事守太子少保寻贬宜春太守诗二首  

朝退  

朱门长不闭亲友恣相过年今将半百不乐复【`一作待`】如何  

罢相作【`本事云适之疎直坦夷为相时誉甚羙为李林甫所搆及罢免朝客虽知无罪谒问甚稀适之意愤日饮醇酣恣且为此诗林甫愈怒终遂不免`】  

避贤初罢相乐圣且衔杯为【`一作借`】问门前客今朝几个来  

房琯  

房琯字次律河南人则天时平章事融之子以门防补  

文生开元中明皇将封岱岳琯撰封禅书以献张说竒其才授秘书省校书郎又应堪任县令举为卢氏令寻拜监察御史天寳初迁主客员外累宪部侍郎明皇幸蜀琯独驰赴行在上大恱即日拜文部尚书同平章事与左相韦见素等奉册灵武因陈时事言词慷慨肃宗为之改容诏持节充招讨节度等使后为贺兰进明所搆罢相寻贬邠州刺史诗一首  

题汉州西湖  

髙流纒峻隅城下缅丘墟决渠信浩荡潭岛成江湖结宇依廻渚水中信可居三伏气不蒸四达暑自徂同人千里驾邻国五马车月出共登舟风生随所如举麾指极浦欲极更盘纡缭绕各殊致夜尽情有余遭乱意不开即理还暂袪安得长晤语使我忧更除  

李泌  

李泌字长源京兆人七岁知为文明皇召令供奉东宫肃宗即位防预军国大议拜银青光禄大夫仍请还山代宗朝召为翰林学士寻为杭州刺史徳宗幸奉天徴授散骑常侍贞元中拜中书侍郎平章事封邺县侯集二十卷今存诗四首  

咏方圎动静【`明皇召见方与张说观碁命说试之诗即令咏方圎动静泌曰愿闻其状说曰方如碁局圎如碁子动如碁生静如碁死泌即咏此说贺曰圣代嘉瑞也明皇大恱赐果饵衣物及防数十`】  

方如行义圎如用智动如逞才静如遂意  

长歌行  

天覆吾地载吾天地生吾有意无不然絶粒升天衢不然鸣珂游帝都焉能不贵复不去空作昂藏一丈夫一丈夫兮一丈夫千生气志是良圗请君看取百年事业就扁舟泛五湖  

奉和圣制中和节曲江宴百寮  

风俗时有变中和节惟新轩车双阙下宴防曲江滨金石何铿锵簪缨亦纷纶皇恩降自天品物感知春慈恩匝寰瀛歌咏同君臣【`缺一韵`】  

奉和圣制重阳赐防聊示所懐  

大唐造昌运品物荷时成乗秋逄令节锡宴欢羣情俯临秦山川髙防汉公卿【`缺一韵`】未追赤松子且泛黄菊英赓歌圣人作海内同休明  

句  

青青东门栁岁晏复憔悴【`见邺侯家传`】　良弓摧折久谁识是龙韬【`见吟窗杂録`】　旋沫翻成碧玉池添酥散出琉璃眼【`赋茶`】  

郭子仪  

郭子仪华州郑人以武举起家后平安禄山史思明之乱累官至中书令封汾阳王赐号尚父年八十五卒赠太师諡忠武诗二首  

享太庙乐章【`唐书乐志曰代宗寳应已后续造享太庙乐章献明皇用广运之舞肃宗用维新之舞代宗用保大之舞徳宗用文明之舞顺宗用大顺之舞宪宗用象徳之舞穆宗用和宁之舞武宗用大定之舞昭宗用咸宁之舞宣宗懿宗有舞词而名不`】广运舞  

于赫皇祖昭明有融惟文之徳惟武之功河海静谧车书混同防恭孝飨穆穆风  

保大舞  

于穆文考圣神昭彰箫勺羣慝含光逺方万物茂遂九夷宾王愔愔云韶徳音不忘  

## 御定全唐诗卷一百十  

张谔  

张谔景龙中登进士第仕为陈王掾岐王范雅好儒士谔与阎朝隐刘庭琦郑繇等皆从之游赋诗饮酒后坐贬山茌丞诗十二首  

百子池【`一有懐古二字`】  

旧闻百子汉家池汉家渌水今逶迤宫女厌镜笑窥池身前影后不相见无数容华空自知  

东封山下宴羣臣  

万里扈封峦羣公遇此欢幔城连夜静霜【`一作云`】仗满空寒辇路宵烟合旌门晓月残明朝陪圣主山下礼圎坛  

三日岐王宅  

玉女防妃生嫛婗始发声金盆浴未了绷子绣初成翡翠雕芳缛真珠帖小缨何时学徤歩鬬取落花轻  

满月  

社金流茂祉庭玉表竒才竹似因谈植兰疑入梦栽乌将八子去凤逐九雏来今夜明珠色当随满月开  

岐玉山亭  

王家傍绿池春色正相宜岂有楼台好兼看草树竒石榴天上叶椰子日南枝出入千门里年年乐未移  

岐王席上咏美人  

半额画双蛾盈盈烛下歌玉杯寒意少金屋夜【`一作冶`】情多香艳王分帖裙娇敇赐罗平阳莫相【`一作漫`】妬唤出不如他  

还京【`一作广陵送别宋贠外佐越郑舍人还京一作韦述诗`】  

朱绂临秦望皇华赴洛桥文章南渡越书奏北归朝树入江云尽城衔海月遥秋风将客思川上晩萧萧  

赠吏部孙员外济  

天子爱贤才星郎入拜来明光朝半下建礼直初廻名带含香发文随绮幕开披云自有镜从此照仙台  

送李著作倅杭州  

辍史空三署题舆佐一方祖筵开霁景征陌直朝光水陆风烟隔秦吴道路长伫闻敷善政邦国咏惟康  

九日  

秋来【`一作天`】林下不知春一种佳游事也均绛叶从朝飞着【`一作尽`】夜黄花开日未成旬将曛【`一作冲一作横`】陌树频惊鸟【`一作马`】半醉归途数问人城逺【`一作外`】登髙并九日茱茰凡作几年新  

延平门髙斋亭子应岐王教  

花源药屿凤城西翠幙纱窗莺乱啼昨夜蒲萄初上架今朝杨栁半垂堤片片仙云来渡水双双燕子共衔泥请语东风催后骑并将歌舞向前谿  

九日宴  

秋叶风吹黄飒飒晴云日照白鳞鳞归来得问茱茰女今日登髙醉几人  

刘庭琦  

刘庭琦开元时人终雅州司户诗四首  

从军  

朔风吹寒塞胡沙千万里阵云出岱山孤月生海水决胜方求敌衔恩本轻死萧萧牧马鸣中夜防劒起  

奉和圣制瑞雪篇  

紫宸飞雪晓裵回层阁重门雪照开九衢皛耀浮埃尽千品差池防帛来何处田中非种玉谁家院里不生梅埋云翳景无穷已因风落地吹还起先过翡翠寳房中转入鸳鸯金殿里羙人含笑出聮翩艳逸相轻鬬容止罗衣防着浑是花玉手抟来半成水奕奕纷纷何所如顿忆杨园二月初羞同班女髙秋扇欲照明王乙夜书姑射山中符圣寿芙蓉阙下降神车愿随睿泽流无限长报丰年贵有余  

咏木槿树题武进文明府防  

物情良可见人事不胜悲莫恃朝荣好君看暮落时  

铜雀台  

铜台宫观委灰尘魏主园林漳水濵即今西望犹堪思况复当时歌舞人  

郑繇  

郑繇郑州人嗣圣元年登进士第开元初为岐王长史诗二首  

失白鹰  

白锦【`一作画`】文章乱丹霄羽翮齐云中呼暂下雪里放还迷梁苑惊池鹜陈仓拂野鸡不知寥廓外何处独依栖【`一作别依栖`】  

经慈涧题  

岸与恩同广波将慈共深涓涓劳日夜长似下流心  

## 御定全唐诗卷一百十一  

韩休  

韩休京兆长安人举贤良累官礼部侍郎开元二十一年拜黄门侍郎与萧嵩同秉政休敷陈治道多鲠直帝重之终太子少师諡文忠诗三首  

奉和御制平胡  

南牧正纷纷长河起塞氛玉符【`一作兵`】徴选士金钺拜将军叠鼔揺边吹连旌暗朔云祅星乗夜落害【`一作吉`】气入朝分始见幽烽警俄看烈火焚功成奏凯乐战罢策归勲盛徳陈清庙神谟属大君叨荣逄偃羽率舞咏时文  

奉和圣制送张说廵边  

一徳光【`一作先`】台象三军掌【`一作赏`】夏卿来威申庙畧出总叶师贞受钺辞金殿凭轩去【`一作出`】鼎城曙光揺组甲疎吹绕云旌左律方先凯中鼙即训兵定功彰【`一作张`】武事陈颂纪天声祖宴初留赏宸章更宠行车徒零【`一作灵`】雨  

送林野夕隂生路极河流逺川长朔气平南辕迟返斾归奏谒承明  

祭汾隂乐章  

于穆濬哲维清缉熙肃事昭配永言孝思涤濯静嘉馨香在兹神之听之用受福厘  

许景先  

许景先义兴人举进士授夏阳尉神龙初拜左拾遗擢中书舍人与齐澣王丘韩休张九龄更知制诰俱以文翰见称开元中帝自择刺史景先首中其选自吏部侍郎出为虢州刺史卒侍中诗五首  

徴君宅【`今只洹寺是`】  

徴君昔嘉遯抗迹遗俗尘了心悟有物乗化游【`一作入`】无垠道防歴千载复存颍阳真上虞佳山水晩岁躭隐沦内史既解绶支公亦相亲儒道匪逺理意胜聊自欣洄沿南谿夕流浪东山春石壁践丹景金潭冒绿苹探链脩海峤赏心寓情人奈何灵仙骨锹【`一作敛`】翮瑶池津寥寥虚白宇夙剏招提因家风缅多尚徳谢无邻谬陪金门彦矫迹侍紫宸皇恩竟已矣遗烈庶不泯  

折栁篇  

春色东来度渭【`一作灞`】桥青门垂栁百千条长杨西连建章路汉家林【`一作禁`】苑纷无数萦花始遍合欢枝【`一作宫`】游丝半罥相思树春楼初日照南隅柔条垂绿扫金铺寳钗新梳倭堕髻锦带交垂连理襦自怜栁塞淹戎幕银烛长啼愁梦着芳树朝催玉管新春风夜染罗衣薄城头杨栁已如丝今年花落去年时折芳逺寄相思曲为惜容华难再持  

奉和御制春台望  

睿徳在青阳髙居视中县秦城连凤阙汉寝疏龙殿文物照光辉郊畿郁葱蒨千门望成锦八水明如练复道晓光披宸游出禁移瑞气朝浮五云阁祥光夜吐万年枝兰叶负初荐祉桐花集凤更来仪秦汉生人凋力役阿房甘泉构云碧汾祠雍畤望通天玉堂宣室坐长年鼓钟西接咸阳观苑囿南通鄠杜田明主卑宫诫前失辅徳钦贤政惟一昆虫不天在春搜稼穑常艰重农术邦家已荷圣谟新犹闻俭陋惜中人豫奉北辰齐七政长歌东武抃千春  

阳春怨  

红树晓莺啼春风暖翠闺雕笼熏绣被珠履踏金隄芍药花初【`一作如`】吐菖蒲叶正齐藁砧当此日行役向辽西  

奉和圣制送张尚书廵边  

文武承邦式风云感国祯王师亲赋政庙略久论兵汉主知三杰周官统【`一作总`】六卿四方分阃受千里坐谋成介胄辞前殿壶觞宿左营赏延颁赐重宸赠出车荣龙武三军气鱼铃五校名郊云驻旌羽边吹引金钲训【`一作振`】旅方称徳安人更克贞伫看【`一作观`】铭石罢同听凯歌声  

王丘  

王丘字仲山相州安阳人举制科中第自偃师主簿擢监察御史开元初迁紫微舍人吏部侍郎其奨用如孙逖张晋明王泠然皆一时茂秀萧嵩引与当国丘固辞盛推韩休休秉政荐为御史大夫终礼部尚书诗三首  

咏史  

髙洁非养正盛名亦险艰伟哉谢安石防妓入东山云岩响金奏空水灔朱顔兰露滋香泽松风鸣佩环歌声入空尽舞影到池闲杳眇同天上繁华非代间卷舒混名迹纵诞无忧患何必苏门子防然闭清闗  

奉和圣制荅张说扈从南出雀防谷之作  

襟带三秦接旂常万乗过阳原淑气早阴谷沍寒多花缛前茅仗霜严后殿戈代【`一作戍`】云开晋岭江雁入汾河北土分尧俗南风动舜歌一闻天乐唱恭逐万人和  

奉和圣制送张尚书廵边  

徳业蕴时宗幽符梦象通台司计祈父师律总元戎出入敷能政谋猷体至公赠行光睿什宴别感宸文炳髙天曜恩垂湛露融建牙之塞表鸣鼓接云中策宻鬼神秘威成劒骑雄朔门正炎月兵气已秋风肃杀从此始方知胡运穷【`诸篇十韵此止九韵`】  

蘓晋  

苏晋数岁能属文作八卦论吏部侍郎房頴叔秘书少监王绍宗见而叹曰后来之王粲也应进士又举大礼科皆上第先天中累迁中书舍人崇文馆学士明皇监国每有制命皆晋及贾曽藁定数进谠言以父珦年老乞觧职归侍开元十四年为吏部侍郎知选事多赏防终太子左庶子诗二首  

过贾六  

主人病且闲客来情弥适一酌复一笑不知日将夕昨来属欢防于今尽成昔努力持所趣空名定何益  

奉和圣制送张说廵边  

方汉比周年兴王合【`一作今`】在宣亟闻降虏拜复覩出师【`一作军`】篇祈父万邦式英猷三略传算车申夏政苃舍啓戎田严问盟【`一作盈`】胡苑军容济洛川皇情怅闗斾诏饯列郊筵路接禁园草池分御井莲离声轸去角居念断归蝉三防岂云尔七擒良信然具僚诚寄望奏凯秋风前  

崔禹锡  

崔禹锡字洪范融之子登显庆三年进士第开元中为中书舍人卒赠定州刺史诗一首  

奉和圣制送张说廵边  

供帐何煌煌公其抚朔方羣僚咸【`一作御`】饯酌明主降离章闗塞重门下郊岐禁苑傍练【`一作陈`】兵宜雨洗【`一作濯`】卧鼓风凉炎景宁云惮神谋肃所将旌揺天月迥骑入塞云长赫赫皇威振油油圣泽滂非惟按车甲兼以正封疆叱咤阴山道澄清瀚海阳虏垣行决胜台座伫为光  

张嘉贞  

张嘉贞蒲州猗氏人以五经举补平乡尉则天召见与语大恱擢监察御史累迁中书舍人开元中拜中书令后出为定州刺史知北平军事将行上自赋诗诏百寮出饯于上东门外嘉贞至州于恒岳庙中立颂自为文书石累封河东侯诗三首  

恩敇尚书省寮宴昆明池应制【`同用尧字`】  

灵沼初开汉神池旧浴尧昔人徒习武明代此闻韶地脉山川胜天恩雨露饶时光牵利舸春淑覆柔条芳醖酲千日华牋落九霄幸承欢赉重不觉醉归遥  

奉和早登太行山中言志应制  

明发扈山巅飞龙髙在天山南平对巩山北逺通燕瞻彼冈峦峻凭兹士马姸九圻【`一作旂误`】行若砥万谷辗如川罗网开三面闾阎问百年泽将春雪比文共晓星连徯后逄今圣登台谢曩贤唯余事君节不譲古人先  

奉和圣制送张说廵边  

天锡我宗盟元戎付夏卿多才兼将相必勇独横行经纬称人杰文章作代英山川看是阵草木想为兵不待河氷合犹防塞【`一作汉`】月明有谋当系丑无战且绥氓阃外传【`一作专`】三略云中冀一平感恩同义激【`一作共心尽`】怅别屡【`一作旅`】魂惊直视前旌掣遥闻后骑鸣还期方定日复此出郊迎  

句  

河鱼未上冻江蛰已闻雷【`见纬畧`】  

卢从愿  

卢从愿字子龚相州临漳人弱冠举明经又应制举拜右拾遗歴殿中侍御史累迁中书舍人睿宗践阼拜吏部侍郎精心典选有羙誉开元末以吏部尚书致仕诗二首  

奉和圣制送张说廵边  

上将发文昌中军静朔方占星引旌节择日拜坛场礼乐临轩送威声出塞扬安边俟帷幄制胜在岩廊作鼓将军气投醪壮士觞戒途遵六月离赠动三光槐路清梅暑蘅臯起【`一作赴`】麦凉时文仰雄伯耀武震遐荒衽席知无战兵戈示不忘伫闻歌杕杜凯入系名王  

祭汾阴乐章  

坤元载物阳乐发生播植资始品彚咸亨列俎棊布方坛砥平神歆禋祀后徳惟明  

袁晖  

袁晖以魏知古荐为左补阙开元中马懐素请校正羣籍晖自邢州司戸叅军预焉诗八首  

长门怨  

早知君爱歇本自无萦妬谁使恩情深今来反相误愁眠罗帐晓泣坐【`一作望`】金闺暮独有梦中魂犹言意如故  

铜雀妓  

君爱本相饶从来似舞腰那堪攀玉座肠断望陵朝怨着情无主哀凝曲不调况临松日暮悲吹坐萧萧  

正月闺情  

正月金闺里微风绣户间晓魂【`一作妆`】怜别梦春思逼啼顔绕砌梅堪折当轩树未攀岁华庭北上【`一作方若此`】何日度阳闗  

二月闺情  

二月韶光好春风香气多园中花巧笑林里鸟能歌有恨离琴瑟无情着绮罗更听春燕语妾亦不如他  

三月闺情【`后四句缺`】  

三月春将尽空房妾独居蛾眉愁自结鬓髪没情梳  

七月闺情  

七月坐凉宵金波满丽谯容华芳意改枕席怨情饶锦字沾愁泪罗裙缓细腰不如银汉女岁岁鹊成桥奉和圣制荅张说扈从南出雀防谷之作  

魏国山河险周王警跸廻九旗云际出万骑谷中来石路【`一作岸`】行将尽烟郊望忽开赏矜垂栁报春畏落花催兴逸横汾什【`一作体`】恩褒作颂才小臣瞻日月延首咏康哉  

奉和圣制送张尚书廵边  

出师宣九命分阃用三台始应幕中画言从天上来丹青不独任韬畧遂双该坐见威棱【`一作灵`】洽弥彰事业恢旌旗晓云【`一作霜`】送鞞鼔朔风催虏气消残月边声韵落梅羽书雄北地龙漠【`一作汉`】寝南垓【`一作埃`】宠战黄金尽输诚【`一作戈`】白日回离章宸翰发祖防国门开欲识恩华盛平生文武材  

王光庭  

王光庭与张说善说赠诗云同居洛阳陌盖亦洛阳人也诗二首  

奉和圣制荅张说扈从南出雀防谷  

省俗恩将遍廵方路稍廻寒随汾谷尽春逐晋郊来云骑传行漏烟旄引从台惠风初应律和气正调梅雅颂通宸咏【`一作禁`】天文接曙台【`一作陪`】灞陵【`一作城`】桃李色应待日华开  

奉和圣制送张说廵边  

贤相徳【`一作得`】符充朝推文武雄海波先【`一作光`】若镜闗草豫从风钺助将军勇威成天子功琼章九霄发锡宴五衢通玉辗龙盘带金装凤勒【`一作颈`】骢虎貔纷儗儗河洛振【`一作震`】熊熊戈剑千霜白旌旗【`一作旃`】万火红示刑夷夏【`一作狄`】变流惠鬼方【`一作神`】同防息军容偃尘销朔野空用师敷礼乐非是为獯戎  

徐知仁  

徐知仁开元时人诗一首  

奉和圣制送张说廵边  

圣徳膺三统皇恩被【`一作备`】八埏大明均照物小丑未宁边国相台衡重元戎庙畧宣紫泥方受命黄石乃推贤问辠隂山下安人属国前度闗行照月乗障坐消烟北阙纡宸藻南桥列祖筵耀威当夏日杀气指秋天鞞鼓鼋鼍振旌旗鸟兽悬由来词翰手【`一作首`】今见勒燕然席豫  

席豫字建侯襄阳人徙家河南进士及第开元中累官考功员外郎典举得士三迁中书舍人与韩休许景先徐安贞孙逖相次掌制诰皆有能名天寳初改尚书左丞捡挍礼部尚书明皇登朝元阁赋诗羣臣属和帝以豫诗最工诏曰诗人之首出作者之冠冕也诗五首  

奉和勅赐公主镜  

令节颁龙镜仙辉下凤台含灵万象入写照百花开色与皇明散光随圣泽来姸媸氷鉴里从此媿非才  

江行纪事二首  

飘飖任舟楫廻合傍江津后浦情犹在前山赏更新树深烟羃羃【`一作漠漠`】滩浅石磷磷川路南行逺淹留惜此辰江汛春风势山楼曙月辉猨攀紫岩饮鸟拂清潭飞古树崩沙岸新苔覆石矶津途赏无限征客蹔忘归  

奉和圣制答张说南出雀防谷  

鸣銮初幸代旋【`一作簇`】盖欲横汾山尽千旗出【`一作直`】郊平五校分前林已暄景后壑尚寒氛风送箫韶曲花铺【`一作迎`】黼黻文盐梅推上宰礼乐统中军献赋纡天札飘飖飞白云  

奉和圣制送张说廵边  

圣主【`一作帝`】重兵权分符【`一作麾`】属大贤中军仍执政【`一作节`】丞相复廵边翕习戎装动张皇庙畧宣朝荣承睿札野饯转行旃亭障东縁海沙场北际天春冬见岩【`一作严`】雪朝夕烽烟已勒封【`一作燕`】山记【`一作颂`】犹闻遣戍篇五营将月合八阵与云连经畧【`一作络`】圗方逺懐柔道更全归来画麟阁蔼蔼武功传  

韩思复  

韩思复字绍出京兆长安人举秀才高第调梁府仓曹参军累迁中书舎人开元初擢谏议大夫出为徳州刺史拜黄门侍郎迁御史大夫复出刺襄州还拜太子賔客卒諡文明皇亲题其碑曰有唐忠孝韩长山之墓诗一首  

祭汾隂乐章  

大乐和畅殷荐明神一降通感八变必臻有求斯应无徳不亲降灵醉止休征万人  

刘晃  

刘晃开元中人诗一首  

祭汾隂乐章  

大君出震有事郊禋斋戒既肃馨香毕陈乐和礼备暖风春恭惟降福实赖明神  

## 御定全唐诗卷一百十二  

贺知章  

贺知章字季真防稽永兴人少以文词知名擢进士累迁太常博士开元中张说为丽正殿修书使奏请知章入书院同撰六典及文纂后转太常少卿迁礼部侍郎加集贤院学士改授工部侍郎俄迁秘书监知章性放旷晩尤纵诞自号四明狂客醉后属词动成卷轴又善草人共传寳天寳初请为道士还乡里诏赐镜湖剡川一曲御制诗以赠行皇太子已下咸就执别年八十六卒肃宗赠礼部尚书诗一卷  

唐禅社首乐章【`唐书乐志曰宗开元十三年禅社首山祭地只乐迎神用顺和皇帝行用太和登歌奠玉帛用肃和迎爼入用雍和初献用夀和饮福用福和还宫用太和送神用灵具醉以代顺和`】  

顺和  

至哉含柔徳万物资以生常顺称厚载流谦通变盈圣  

心事能察増广陈厥诚黄只僾如在泰折俟咸亨  

太和  

肃我成命于昭黄只裘冕而祀陟降在斯五音克备八变聿施缉熙肆靖厥心匪离  

肃和  

黄只是祗我其夙夜夤畏诚絜匪遑宁舍礼以琮玉荐厥茅借念兹降康胡宁克暇  

雍和  

夙夜宥宻不敢宁宴五齐既陈八音在县粢盛以絜房爼斯荐惟徳惟馨尚兹克徧  

夀和  

惟以明发有懐载殷乐盈而反礼顺其禋立清以献荐欲是亲于穆不已裒对斯臻  

福和  

穆穆天子告成岱宗大裘如濡执珽有颙乐以平志礼以和容上帝临我云胡肃邕  

太和  

昭昭有唐天俾万国列祖应命四宗顺则申锡无疆宗我同徳曽孙继绪享神配极  

晓发  

江臯闻曙钟轻栧理还□海潮夜约约川露晨溶溶始见沙上鸟犹埋云外故乡杳无际明发懐朋从【`唐文粹唐诗纪事载此诗并作絶句云故乡杳无际江臯闻曙钟始见沙上鸟犹埋云外峰`】  

奉和御制春台望  

青阳布王道览陶真性欣若天下春髙逾域中圣神臯类观赏帝里如悬镜缭绕入川浮岧嶤双阙映晓色徧昭阳晴云卷建章华滋的皪丹青树颢气氤氲金玉堂尚有灵蛇下鄜畤还徴瑞寳入陈仓自昔秦奢汉穷武后庭万余宫百数旗回五丈殿千门连绵南隥出西垣广画螓蛾夸【`一作华`】窈窕罗生玳瑁象昆仑廼睠天晴兴隐恤古来土木良非一荆临章观赵丛台何如尧阶将禹室层栏窱下龙舆清管逶迤半绮疏一听南风引鸾舞长謡北极仰鹑居  

望人家桃李花  

山源夜雨度仙家朝发东园桃李花桃花红兮李花白照灼城隅复南陌南陌青楼十二重春风桃李为谁容弃置千金轻不顾踟蹰五马谢相逄徒言南国容华晩遂叹西家飘落逺的皪长奉【`一作春`】明光殿氛氲半入披香苑苑中珍木元自竒黄金作叶白银枝千年万岁不凋落还将桃李更相宜桃李从来露井傍成蹊结影矜艳阳莫道春花不可树防持仙实荐君王  

送人之军  

常经絶脉塞复见断肠流送子成今别令人起昔愁陇云晴半雨边草夏先秋万里长城寄无贻汉国忧奉和圣制送张说上集贤学士赐宴赋得谟字  

西学垂览东堂发圣谟天光烛武殿时宰集鸿都枯朽霑皇泽翾飞舞帝梧迹同游汗漫荣是出【`一作防`】泥涂三叹承汤鼎千欢接舜壶微躯不可荅空欲咏依蒲  

奉和圣制送张说廵边  

荒憬【`一作境`】尽懐忠梯航已自通九攻虽不战五月尚持戎遣戍徴周牒恢【`一作临`】边重汉功选车命元宰授律取文雄胄出天弧上谋成帝幄中诏旂分夏物专土【`一作讨`】锡唐弓帐宿伊川右钲传【`一作吹`】晋苑东饔人借蕡实乐正理丝桐岐陌涵余雨离川照晩虹恭闻咏方叔千载舞皇风  

题袁氏别业【`一作偶游主人园`】  

主人不相识偶坐为林泉莫谩愁沽酒囊中自有钱  

咏栁【`一作栁枝词`】  

碧玉妆成一树髙万条垂下绿丝縧不知细叶谁裁出二月春风似剪刀  

采莲曲  

稽山罢【`一作云`】雾郁嵯峨镜水无风也自波莫言春度芳菲尽别有中流采芰荷  

回乡偶书二首  

少小离乡老大回乡音难改鬓【`一作面`】毛衰儿童相见不相识笑【`一作借一作却`】问客从何处来  

离别家乡岁月多近来人事半销磨唯有门前镜湖水春风不改旧时波  

荅朝士  

钑镂银盘盛蛤蜊镜湖莼菜乱如丝乡曲近来佳此味遮渠不道是吴儿  

句  

落花真好些一醉一回颠【`见诗真式`】  

## 御定全唐诗卷一百十三  

裵耀卿  

裵耀卿字焕之守真子应童子举为睿宗藩邸典籖开元中累官济州刺史再歴宣冀二州入拜戸部侍郎请广漕运以实关辅沿河置仓纳粟又开山陆运以避三门之险擢黄门侍郎同平章事充转运使迁侍中终尚书左仆射诗二首  

敬酬张九龄当涂界留赠之作  

茂先寔王佐仲举信时英气覩冲天发人将下榻迎珪符肃有命江国逺徂征九期方越千钧或所【`一作可`】轻髙帆出风迥孤屿入云平遄迈嗟于役离忧空自情餙簮陪早岁接壤厠専城旷别心弥轸宏规义转倾徒然恨饥渇况乃讽瑶琼  

酬张九龄使风见示【`时为宣州刺史`】  

兹地五湖隣艰哉万里人惊飚翻是托危浪亦相因宣  

室才华子金闺讽议臣承明有三入去去速归轮宋鼎  

宋鼎明皇时为襄州刺史诗二首  

赠张丞相【`并序`】  

张丞相与予有孝亷校理之旧又代余为荆州余改汉阳仍兼按使廵至荆州故有此赠  

汉上登飞幰荆南歴旧居已尝临砌橘更覩跃池鱼盛徳继防深衷能卷舒义申蓬阁际情切庙堂初郡挹文章羙人懐爕理余皇恩傥照亮岂厌承明庐  

酬故人还山  

举櫂乗春水归山抚岁华碧潭宵见月红树晚【`一作晓`】开花肃穆轻风度依防隠径斜危亭暗松石幽涧落云霞思鸟吟【`一作鸣`】髙树游鱼戏浅沙安知余兴尽相望紫烟賖  

崔颂  

崔颂开元中为荆州郡司马诗一首  

和张荆州九龄晨出郡舎林下  

优闲表政清林薄赏秋成江上悬暁月徃来亏复盈天云抗真【`一作直`】意郡阁晦髙名坐啸应无欲宁孤济物情孙翃  

孙翃尝以监察御史使洪州张九龄在洪州时翃与徃还诗一首  

奉酬张洪州九龄江上见赠  

受命谳【`一作议`】封疆逄君牧豫章于焉审虞芮复尔共舟航怅别秋隂尽懐归客思长江臯枉离赠持此慰他乡徐仁友  

徐仁友开元时人诗一首  

古意赠孙翃  

南望缑氏岭【`一作山`】山居共涧隂东西十数里缅邈方寸心云日落广厦【`一作庭`】莺花对【`一作坐`】孤琴琴中多苦调凄切谁复寻  

苏绾  

苏绾尝为书记与杜审言同时诗一首  

奉和姚令公驾幸温汤喜雪应制  

汉主新丰邑周王尚父师云符沛童唱雪应海神期林变惊春早山明讶夕迟况逢温液霈恩重御裘诗康庭芝  

康庭芝为河隂令与杜审言同时诗一首  

咏月【`一作沈佺期诗又作宋之问诗误杜审言有和庭芝咏月即和此也`】  

天使下西楼光含万里秋台前疑挂镜帘外似悬钩张尹将眉学班姬取扇俦佳期应借问为报在刀头张宣明  

张宣明有胆气富辞翰为郭元振判官诗二首  

山行见孤松成咏【`唐新语云宣明尝山行见孤松赏翫乆之赋此诗鳯阁舎人梁载言赏之曰文之气质不减于长松也`】  

孤松郁山椒肃爽凌清霄既挺千丈榦亦生百尺条青青恒一色落落非一朝大厦今已构惜哉无人招寒霜十二月枝叶独不凋  

使至三姓咽面【`宣明为元振判官时使至三姓咽面因赋此诗时人称为絶唱`】  

昔闻班家子笔砚忽然投一朝抚长劒万里入荒陬岂不服艰险只思清国讐山川去何岁霜露几逢秋玉塞已遐廓铁关方阻修东都日窅窅西海此悠悠卒使功名建长封万里侯  

卢崇道  

卢崇道睿宗朝为太常卿坐聓崔湜流岭南后私还都下事败敕杖至殒诗一首  

新都南亭别郭大元振  

竹径女萝蹊莲洲文石堤静深人俗断寻翫往还迷碧潭秀初月素林惊夕栖褰幌纳鸟侣罢琴听猨啼佳辰改宿昔胜寄在暌长懐赏心爱如玉复如珪  

## 御定全唐诗卷一百十四  

包融  

包融润州人【`一云湖州人`】开元初与贺知章张旭张若虚皆有名号吴中四士张九龄引为懐州司马迁集贤直学士大理司直子何佶世称二包各有集融诗今存八首【`按唐艺文志融与储光羲皆延陵人曲阿有余杭尉丁先芝缑氏主簿蔡隠丘监察御史蔡希周渭南尉蔡希寂防士张彦雄张潮校书郎张翚吏部常选周瑀长洲尉谈戭句容有王府叅军殷遥硖石主簿樊晃横阳主簿沈如筠江寜有右拾遗孙防防士徐延夀丹徒有江都主簿马侹武进尉申堂构十八人皆有诗名殷璠彚为丹阳集今存者包融以下十五人储光羲别见张彦雄马侹无考申堂构止存句`】  

登翅头山题俨公石壁  

晨登翅头山山曛黄雾起却瞻迷向背直下失城市暾日衔东郊朝光生邑里扫除诸烟氛照出众楼雉青为洞庭山白是太湖水苍茫逺郊树倐忽不相似万象以区别森然共盈几坐令开心胸渐觉落尘滓北岩千余仞结庐谁家子愿陪中游朝暮白云里  

阮公啸台  

荒台森荆杞蒙笼无上路传是古人迹阮公长啸防至今清风来时时动林树逝者共已逺升攀想遗趣静然荒榛门乆之若有悟灵光未歇灭千载知仰慕  

酬忠公林亭  

江外有真隠寂居岁已侵结庐近西术种树乆成隂人迹乍及戸车声遥隔林自言觧尘事咫尺能辎尘为道岂庐霍防静由吾心方秋院木落仰望日萧森持我兴来趣采菊行相寻尘念到门尽逺情对君深一谈入理窟再索破幽襟安得山中信致书移尚禽  

送国子张主簿  

湖岸防初觧莺啼别离防遥见舟中人时时一回顾坐悲芳岁晩花落青轩树春梦随我心悠扬逐君去  

和陈校书省中翫雪  

芸阁朝来雪飘飖正满空褰开明月下校理落花中色向懐铅白光因翰简融能令草者回思入流风和崔防稽咏王兵曹防前涌泉势城中字  

茂徳来徴应流泉入咏歌含灵符上善作字表中和有草恒垂露无风欲偃波为看人共水清白定谁多  

赋得岸花临水发  

笑笑傍溪花丛丛逐岸斜朝开川上日夜发浦中霞照灼如临镜防茸胜浣纱春来武陵道几树落仙家  

武陵桃源送人  

武陵川径入幽遐中有鸡犬秦人家先时见者为谁耶源水今流桃复花  

丁仙芝【`仙一作先`】  

丁仙芝曲阿人登开元进士第为余杭尉诗十四首  

和荐福寺英公新搆禅堂  

上人乆弃世中道自忘筌寂照出群有了心清众縁所以于此地筑馆开青莲果药罗砌下烟虹垂戸前咒中洒甘露指防流香泉禅逺目无事体清宵不眠枳闻庐山法松入汉阳禅一枕西山外虚舟常浩然  

赠朱中书  

十年种田濵五湖十年遭涝尽为芜频年井税常不足今年缗钱谁为输东邻转谷五之利西邻贩缯日已贵而我守道不迁业谁能肯敢效此事紫防侍郎白虎殿出入通籍回天眷晨趋防笔柏梁篇昼出雕盘大官膳防应怜尔居素约可即长年守贫贱  

戏赠姚侍御  

繁霜暁幕鸣桕乌待子兽炭然金炉重门启锁紫髯胡新披骢马陇西驹头戴獬豸急晨趋明光殿前见天子今日应弹佞幸夫  

余杭醉歌赠吴山人  

晓幕红襟燕春城白项乌只来梁上语不向府中趋城头坎坎鼔声曙满庭新种樱桃树桃花昨夜撩乱开当轩发色映楼台十千兊得余杭酒二月春城长命杯酒后留君待明月还将明月送君回  

京中守岁  

守岁多然烛通宵莫掩扉客愁当暗满春色向明归玉斗廵初匝银河落渐防开正献岁酒千里间庭闱  

渡扬子江  

桂檝中流望空波两畔明林开扬子驿山出润州城海尽边隂静江寒朔吹生更闻风叶下淅沥度秋声  

长寜公主旧山池  

平阳旧池馆寂寞使人愁座卷流黄簟帘垂白玉钩庭闲花自落门闭水空流追想吹箫防应随仙鹤【`一作骑`】游  

剡谿馆闻笛  

夜乆闻笛寥寥虚客堂山空响不散谿静曲宜长草木生边气城池泛【`一作逗`】夕凉虚然异风出髣髴宿平阳  

越裳贡白雉【`一作孙昌诗`】  

圣哲承【`一作符`】休运伊防列上台覃恩丹徼逺入贡素翚来北阙欣初见南枝顾未廻敛容残雪净矫翼片云开驯扰将无惧翻飞幸不猜【`一作莫猜`】甘从上林【`一作苑`】里饮啄自徘徊  

江南曲五首  

长干斜路北近浦是儿家有意来相访明朝出浣纱发向横塘口船开值急流知郎旧时意且请拢船头昨暝逗南陵风声波浪阻入浦不逄人归家谁信汝未晓已成妆乗潮去茫茫因从京口渡使报邵陵王始下芙蓉楼言发琅琊防急为打船开恶许傍人见  

句  

穷花常闭戸秋城闻捣衣　树回早秋色川长迟落晖【`见吟窗杂録`】  

蔡隠丘  

蔡隠丘曲阿人缑氏主簿善书诗一首  

石桥琪树【`文苑作蔡隠石万首絶句作僧隠丘诗`】  

山上天将近人间路渐遥谁当云里见知欲渡仙桥  

句  

整巾千嶂耸曵履百泉鸣  

蔡希周  

蔡希周曲阿人监察御史诗一首  

奉和扈从温泉宫承恩赐浴  

天行云从指骊宫浴日余波锡诏同防殿氤氲拥香溜纱窗宛转闭和风来将兰气冲皇泽去引星文捧碧空自怜遇坎便能止愿托仙槎路未通  

蔡希寂  

蔡希寂曲阿人希周弟为渭南尉【`一云济南人官至金部郎中`】诗五首  

同家兄题渭南王公别业  

好闲知在家退迹何必深不出人境外萧条江海心轩车自来徃空名【`一作石`】对清隂川涘将钓玉乡亭期散金素晖射流濑翠色绵森林曽为诗书癖寜惟耕稼任吾兄许防尚枉道来相寻朝庆老莱服夕闲安道琴文章遥颂羙寤寐増所钦既郁苍生望明时岂陆沉  

登福先寺上方然公禅室  

名都标佛刹梵构临河干举目上方峻森森青翠攅歩登诸刼尽忽造浮云端当暑敞扃闼却嫌絺绤寒禅房最髙顶静者殊闲安疎雨向空城数帘外盘午钟振衣坐招我同一餐真味杂饴露众香唯茝兰晚来恣偃俛茶果仍留欢  

陕中作  

西别秦关近东行陕服长川原余让畔歌吹忆遗棠河水流城下山云起路傍更怜栖泊防池馆绕林篁  

洛阳客舎逄祖咏留宴  

緜緜钟漏洛阳城客舎贫居絶送迎逄君贳酒因成醉醉后焉知世上情  

赠张敬微【`敬一作镜`】  

大河东北望桃林杂树冥冥结翠隂不知君作神仙尉特讶行来云雾深  

张潮【`一作朝`】  

张潮曲阿人大厯中防士诗五首  

江风行【`一作长干行`】  

壻贫如珠玉壻富如埃尘贫时不忘旧富日【`一作贵`】多宠新妾本富家女与君为偶匹恵【`一作念`】好【`一作汝`】一何深中门不曽出妾有绣衣裳葳蕤金缕光念君贫且【`一作与`】贱易此从逺方逺方三千里思君心未已【`一作三千路役思发竟悔不已`】日暮情更来空望去时水孟夏麦始秀江上多南风商贾归欲尽君今尚【`一作向`】巴东巴东有巫山窈窕神女顔常恐游此方【`一作山`】果然不知还  

襄阳行  

玉盘转明珠君心无定凖昨见襄阳客剰说襄阳好无尽襄汉水岘山垂汉水东流风北吹只言一世长娇宠那悟今朝【`一作夕`】见别离君渡清渚知人独不语妾见鸟【`一作木`】栖林忆君相思深莫作云间鸿离声顾俦侣尚如匣中劒分形防同防是君妇识君情怨君恨君为此行下牀一宿不可保况乃万里襄阳城襄阳传近大堤北君到襄阳莫回【`一作迷`】惑大堤诸女儿怜钱不怜徳  

采莲词  

朝出沙头日正红晚来云起半江中赖逄邻女曽相识并着莲舟不畏风  

江南行  

茨【`一作茈`】菰叶烂别西湾莲子花开【`一作新`】犹未还妾梦不离江水上【`一作上水`】人传郎在鳯凰山  

长干行【`一作李白诗一作李益诗`】  

忆昔深闺里烟尘不曽识嫁与长千人沙头风色五月南风兴思君下巴【`一作江`】陵八月西风起想君发扬子去来【`一作时`】悲如何见少离别多湘潭几日到妾梦越【`一作常`】风波昨夜狂风度吹折江头树淼淼暗无边行人在何防北客真【`一作至`】三公朱衣满江中薄【`一作日`】暮来投宿数朝不肯东【`今夲无以上四句`】好乗浮云骢佳期兰渚东鸳鸯緑浦上翡翠锦屏中自怜十五余顔色桃花红那作商人妇愁水复愁风  

句  

寒林苞晩橘风絮露垂杨【`纪事　又见周瑀诗中`】  

张翚【`一作晕`】  

张翚曲阿人开元二十三年进士为萧頴士同年生官校书郎诗二首  

游【`一作题`】栖霞寺  

跻险入幽林翠防含竹殿泉声无休歇山色时隠见潮来杂风雨梅落成霜霰一从方外游顿觉尘心变  

絶句  

茫茫烟水上日暮隂云飞孤坐正愁绪湖南谁衣周瑀  

周瑀曲阿人吏部常选诗三首  

潘司马别业  

门对青山近汀牵緑草长寒深包【`一作抱`】晚橘风落垂杨湖畔闻渔唱天边数雁行萧然有髙士清思满书堂  

送潘三入京  

故人嗟此别相送出烟坰栁色分官路荷香入水亭离歌未尽曲酌酒共忘形把手河桥上孤山日暮青  

临川山行  

朝见青山雪暮见青山云云山无断絶秋思日纷纷谈戭  

谈戭曲阿人长洲尉诗一首  

清谿馆作  

指途清谿里左右惟深林云蔽望乡防雨愁为客心遇人多物役聼鸟时幽音何必沧浪水庶兹浣尘襟  

句  

清清江潭树日夕増所思  

殷遥  

殷遥句容人天寳间忠王府曹叅军诗五首  

塞上  

万里隤城在三边虏气衰沙填孤嶂角烧断故关碑马色经寒惨雕声带晚悲将军正闲暇留客换歌辞  

送友人下第归省【`一作刘得仁诗`】  

君此卜行日髙堂应梦归莫将和氏泪滴着老莱衣岳雨连河细田禽出麦飞到家调膳后吟好送斜晖  

送杜士瞻楚州觐省  

风流与才思俱似晋时人淮月归心促江花入兴新云深沧海暮栁暗白门春共道官犹小怜君孝养亲  

友人山亭  

故人虽【`一作从`】薄宦徃徃渉清溪凿牖对山月褰裳拂涧霓游鱼逆水上宿鸟向风栖一见桃花发能令秦汉迷  

春晩山行【`一无春晚二字`】  

寂歴青山晚山行趣不稀野花成【`一作垂`】子落江燕引雏飞暗草薫苔径【`一作渚`】晴杨扫【`一作拂`】石矶俗人犹语此余亦转忘归  

沈如筠  

沈如筠句容人横阳主簿诗四首  

寄张徴古  

寂歴逺山意防冥半空碧緑萝无冬春彩云竟朝夕张子海内竒乆【`一作耐`】为岩中客圣君当【`一作劳`】梦想安得老松石  

闺怨二首  

鴈尽书难寄愁多梦不成愿随孤月影流照伏波营陇底嗟长别流襟一恸君何言幽咽所更作死生分  

寄天台司马道士  

河洲花艶爚庭树光彩蒨白云天台山可思不可见  

句  

思酸寒鴈断淅沥秋树空　渔阳燕旧都羙女花不如【`见吟窗杂録`】  

孙防【`一作立`】  

孙防江寜人则天长安中官左拾遗神龙初论时事不合归里开元初荐不起诗二首  

咏黄莺【`一作郑愔诗又作郑缙`】  

欲啭声犹澁将飞羽未调髙风不借便何防得迁乔  

失题  

汉家轻壮士无状杀彭王一遇风尘起令谁守四方  

句  

残花与露落堕叶随风翻　日侧南涧幽风凝北林暮徐延夀【`徐一作余`】  

徐延夀江寜人开元间防士诗三首  

折杨栁  

大道连国门东西种杨栁葳蕤君不见嫋娜垂来乆縁枝栖暝禽雄去雌独吟余花怨春尽防月起秋隂坐望窗中蝶起攀枝上叶好风吹长条婀娜何如妾妾见栁园新髙楼四五春莫吹胡塞【`一作笳`】曲愁杀陇头人  

南州行  

揺艇至南国国门连大江中洲西【`一作两`】边防数歩一垂杨金钏越溪女罗衣胡粉香织缣春卷幔采蕨暝提筐弄瑟娇垂幌迎人笑下堂河头浣衣防无数紫鸳鸯  

人日剪防  

闺妇持刀坐自怜裁剪新叶催情缀色花寄手成春帖燕留妆戸黏鸡待饷人擎来问夫壻何防不如真  

樊晃【`一作光`】  

樊晃句容人硖石主簿诗一首  

南中感懐  

南路蹉跎客未回常嗟物暗相催四时不变江头草十月先开岭上梅  

句  

巧裁蝉鬓畏风吹画作蛾眉恐人妒  

## 御定全唐诗卷一百十五  

李憕  

李憕太原文水人举明经开元初为咸阳尉张说为并州长史太平军大使时引憕常在幕下后为宇文融判官括田课最迁监察御史歴给事中河南少尹天寳初岀为清河太守改尚书右丞京兆尹转光禄卿东都留守迁礼部尚书安禄山陷长安遇害赠司徒谥忠烈诗三首  

和戸部杨员外伯成寓直  

落日弥纶地公才画省郎词惊起草笔坐引防衣香双阙天河近千门夕漏长遥知台上宿不独有文强  

同望幸新亭赐钱公宴  

感梦通化覃恩降紫宸赐钱开汉府分帛醉尧人地隔朝宗庆亭临卜洛新行防广云雨二月次东廵奉和圣制从蓬莱向兴庆阁道中留春雨中春  

望之作应制  

别馆春还淑气催三宫路转鳯凰台云飞北阙轻隂散雨歇南山积翠来御栁遥随天仗发林花不待暁风开已知圣泽深无限更喜年芳入睿才  

李邕  

李邕字泰和广陵江都人兰台郎善之子长安中李峤张廷珪荐其词髙行直拜左拾遗宋璟劾奏二张邕于天后前抗言助之开元初歴殿中侍御史执政忌其才频被贬斥后为北海太守李林甫傅以罪杖杀之邕早擅才名尤长碑颂虽贬职在外中朝衣冠及天下寺观多赍金帛徃求其文馈遗至钜万自古鬻文获财未有其比尝撰六公咏杜甫八哀诗所谓朗咏六公篇忧来发防蔽是也今不传存诗四首  

铜雀妓  

西陵望何及管徒在兹谁言死者乐但令生者悲丈夫有余志儿女焉足私扰扰多俗情投迹互相师直节岂感激荒淫乃凄其颍水有许由西山有伯夷颂声何寥寥惟闻铜雀诗君举良未易永为后代嗤  

咏云  

防云惊岁晚缭绕孤山头散作五般色凝为一叚愁影虽沈涧底形在天际游风动必飞去不应长此留登歴下古城员外孙新亭【`亭对鹊河时李之芳自尚书郎出为齐州制此亭`】  

吾宗固神秀体物写谋长形制开古迹曽氷延乐方太山雄地理巨壑眇云庄髙兴汨烦促永懐清典常含知四大出入见三光负郭喜【`一作皆`】秔稻安时歌吉祥  

奉和初春幸太平公主南庄应制  

传闻银汉支机石复见金舆出紫防织女桥邉乌鹊起仙人楼上鳯凰飞流风入座飘歌扇瀑水侵堦溅舞衣今日还同犯牛斗乗槎共逐【`一作泛`】海潮归  

王湾  

王湾洛阳人登先天进士第开元初为荥阳主簿马懐素请校正群籍召学渉之士分部譔次湾在选中秘书罢譔又与陆绍伯等同校丽正院书终洛阳尉湾词翰早着其海日生残夜江春入旧年之句当时称最张说手题于政事堂每示能文令为楷式诗十首  

奉使登终南山  

常爱南山游因而尽原隰数朝至林岭百仭登嵬岌石壮【`一作状`】马径【`一作经`】穷苔色歩縁入物竒春状【`一作貌`】改气逺天香集虚洞防杖鸣低云拂衣湿倚岩见庐舎入户欣拜揖问性矜勤劳示心教澄习玉英时共饭芝草为余拾境絶人不行潭深鸟空立一乗从此授九转兼是给辞防若轻飞憩来唯吐吸闲【`一作开`】襟超已胜廻路倐而及烟色松上深水流山下急渐平逄车骑向晚睨城邑在野趣繁尘飘宦情澁【`一作缉`】辛苦乆为吏劳生【`一作荣进`】何妄执日暮懐此山悠然赋斯【`一作新`】什  

晩夏马嵬【`一作升`】卿叔池亭即事寄京都一二知巳  

忝职畿甸淹滥陪时俊【`一作英`】后才轻防疲劣势薄常驱走牵役劳风尘秉心在岩薮宗贤开别业形胜代希偶竹绕清渭濵【`一作湄`】泉流白渠口逡廵期赏防挥忽变星斗逮此乗务闲【`一作余`】因而访幽叟入来殊景物行复洗纷垢林静秋色多潭深月光厚盛香莲近拆新味初剖滞拙懐隠沦书之寄良友  

丽正殿赐宴同勒天前烟年四韵应制  

金殿忝陪贤羞忽降天鼎罗仙掖里觞拜闱前院逼青霄路厨和紫禁烟酒酣空忭舞何以答昌年  

奉和贺监林月清酌  

华月当秋满朝英【`一作轩`】假兴同浄林新霁入规【`一作窥`】院小【`一作早`】凉通碎影行筵里揺花落酒中清宵凝爽意并此助文雄  

次北固山下  

客路青山外行舟緑水前潮平两岸濶风正一帆悬海日生残夜江春入旧年郷书何防达归雁洛阳邉【`河岳英灵集题作江南意诗云南国多新意东行伺早天潮平两岸失风正数帆悬海日生残夜江春入旧年从来观气象惟向此中偏`】  

观搊筝【`一作祖咏诗`】  

虚室有秦筝筝新月复清多弄委曲柱促语分明暁怨凝繁手春娇入曼【`一作慢`】声近来惟此乐传得羙人情  

晚春诣苏州敬赠武员外  

苏台忆季常飞櫂歴江郷持此功曹掾初【`一作防称`】华省郎贵门生礼乐明代秉文章嘉郡【`一作璧`】位先进鸿儒名重扬爰从姻娅【`一作戚`】贬岂失忠信防万里行骥【`一作汗马`】足十年暌鳯翔回迁翊元圣入拜伫惟良别业对南浦群书满北堂意深投辖盛才重接筵光陋学叨铅简弱龄许翰场神驰劳旧国顔展别殊方际暁杂氛散残春众物芳烟和疎树满雨续小谿长旅拙感成慰通贤顾不防从来琴曲罢开匣为君张  

秋夜寓直即事懐赠萧令公裵侍郎兼通简南省诸友人  

圣主万年兴贤臣数载升古灵传岳秀宏量禀川澄畿甸举长防风霜秉直绳出车遥俗震登阁满朝称赋简流亡辑农安政理凭还家新长防廵垅旧沟塍忠梗大勋立寰瀛【`一作衰羸`】堕业惩焚香兼御史悬镜委中丞旟隼当朝立台骢发郡乗司徒汉家重国典颍川徴云路俄平入台阶忽上凌秉钧调造化宣綍慰黎烝金省方秋作瑶轩直夜凭中书赠陈凖右相简王陵三杰贤更穆百僚欢且兢揺懐及賔友计曲辨淄渑阊阖瞑隂散钩陈爽气凝月深宫树转河近禁楼氷卑吏夙驱防防涓效斗升望麾宵继火书板【`一作檄`】曙懐蒸彼此虽流盼规模转服膺惠将霄汉隔劳或岁时矜位重恩寜滥才轻慑不胜林峦甘独徃疵贱苦相仍敢忘衔花雀思同附骥蝇平生逐鸟雀何日嗣【`一作似`】苍鹰  

哭补阙亡友綦母学士  

明代资多士儒林得异才书从金殿出人向玉墀来词学张平子风仪褚彦回崇仪希上徳近侍接元台曩契心期早今游宴赏陪屡迁君擢桂分尉我从梅忽遇乗轺客云倾构厦材泣为洹水化叹作防山頽冀善初将慰寻言半始猜位聫情易感交密痛难裁逺日寒旌暗长风古挽哀寰中无旧业行防有新苔反哭防犹寄终丧子尚孩葬田门吏给坟木路人栽遽泄悲成徃俄传宠令回经贻石室朱绂耀泉台地古春长闭天明夜不开登山一临哭挥泪满蒿莱  

闰月七日织女  

耿耿曙河防神仙此夜【`一作防`】稀今年七月闰应得两回归  

句  

月华照杵空随妾风响传砧不到君【`衣篇　见河岳英灵集`】史青  

史青零陵人聪敏强记开元初上书自荐能诗云子建七歩臣五歩之内可塞明诏明皇试以除夕上元竹火笼等诗应口而岀上称赏授左监门卫将军今存诗一首  

应诏赋得除夜【`一作王諲诗`】  

今岁今宵尽明年明日催寒随一夜去春逐五更来气色空中改容顔暗里回风光人不觉已着【`一作入`】后园梅王泠然  

王泠然开元五年登第王丘典吏部选时尝被奬防官校书郎急于仕进有上张说书称公之用人盖已多矣仆之思用其来乆矣仆虽不佞亦相公一株桃李也诗四首  

汴堤栁【`一夲作题河边枯栁`】  

隋家天子忆扬州厌坐深宫傍海游穿地凿山开御路鸣笳曡鼓泛清流流从巩北分河【`一作河汾`】口直到淮南种官栁功成力尽人旋亡代【`一作运`】谢年移树空有当时防女侍君王绣帐【`一作帐殿`】旌门对栁行青叶交垂连幔色白花飞度染衣香今日摧残何用道数里曽无一枝好驿骑征帆损更多山精野魅藏应老凉风【`一作秋`】八【`一作九`】月露为霜日夜孤舟入帝乡河畔时时闻木落【`一作落叶`】客中无不泪沾裳【`一作无个不沾裳`】  

夜光篇  

游人夜到汝阳间夜色冥蒙不觧顔谁家暗起寒山烧因此明中得见山山头山下湏臾满歴险縁深无暂断焦声散着群树鸣炎气傍林一川暖是时西北多海风吹上连天光更雄浊烟熏月黒髙艶爇云红初谓炼丹仙灶里还疑铸剑神谿中划为飞电来照物乍作流星并上空而山无草光已灭东顶荧荧犹未絶沸汤空谷数道水融盖【`一作尽`】隂崖几年雪两京贫病若为居四壁皆成凿照余未得贵游同秉烛唯将半影借披书  

古木卧平沙  

古木卧平沙摧残岁月賖有根横水石无叶拂烟霞春至苔为叶冬来雪作花不逄星汉使谁辨是灵槎  

淮南寄舎弟  

昔予从不调经岁旅淮源念尔长相失何时返故园寄书迷防所分隔凉温逺道俱为客他郷共在原归情春伴雁愁泣夜随猨愧见髙堂上朝朝独倚门  

句  

林狖欺童子山精试老僧【`山寺`】　陈兵剑阁山将动饮马珠江水不流【`咏八阵图送人以上并见诗式`】　官微思倚玉文浅怯投珠【`赠张公子协律见上张说书`】  

## 御定全唐诗卷一百十六  

张子容  

张子容先天二年擢进士第为乐城尉与孟浩然友善诗一卷  

春江花月夜二首  

花发岸口气色动江新此夜江中月流光花上春分明石潭里宜照浣纱人  

交甫怜瑶佩仙妃难重期沈沈緑江晩惆怅碧云姿初逄花上月言是弄珠时  

云阳驿陪崔使君邵道士夜宴  

一尉东南逺谁知此夜欢诸侯倾皂盖仙客整黄冠染翰灯花满飞觞云气寒欣承国士遇更借美人看  

除夜乐城逢孟浩然  

逺客襄阳郡来过海岸家樽开【`一作前`】柏叶酒灯发九枝花妙曲逢卢女髙才得孟嘉东山行乐意非是竞繁【`一作`】  

【`奢`】华  

送苏倩游天台  

灵异寻沧海笙歌访翠防江鸥迎共【`一作近`】狎云鹤待将飞琪树尝【`一作攀`】仙果楼【`一作枝`】试羽衣遥知神女问独怪阮郎归  

泛永嘉江日暮回舟  

无云天欲暮轻【`一作转`】鹢大江清归路烟中逺回舟月上行傍潭窥竹暗出屿见沙明更值防风起乗流丝管声  

永嘉即事寄赣县袁少府瓘  

山绕楼台出谿通里闬斜曽为谢客郡多有逐臣家海气朝成雨江天晚作霞题书报贾谊地湿似长沙  

乐城岁日赠孟浩然【`一作王维诗`】  

土地穷瓯越风光肇建寅插桃销瘴疠移竹近堦墀半是吴风俗仍为楚岁时更逢习凿齿言在汉川湄  

永嘉作  

拙宦从江左投荒更海边山将孤屿近水共恶谿连地湿梅多雨潭蒸竹起烟未应悲晚髪炎瘴苦华年  

送孟八浩然归襄阳二首  

东越相逄地西亭送别津风潮看觧防云【`一作雪`】海【`一作雨`】去愁人乡在桃林岸山【`一作江`】连枫树春因【`一作长`】懐故园意归与孟家邻  

杜门不欲【`一作复`】出乆与世情踈以此为长防劝君归旧庐醉歌田舎酒笑读古人书好是一生事无劳献子虚【`此篇一作王维诗`】  

贬乐城尉日作  

窜谪边穷海川原近恶谿有时闻虎啸无夜不猨啼地暖花长发岩髙日易低故郷可忆防遥指斗牛西自乐城赴永嘉枉路泛白湖寄松阳李少府  

西行碍浅石北转入谿桥树色烟轻重湖光风动揺百花乱飞雪万岭叠青霄猿挂临潭篠鸥迎出浦桡惟应赏心客兹路不言遥  

九日陪润州邵使君登北固山  

五马向西【`一作山`】椒重阳坐丽谯徐州带緑水楚国在青霄张幕连江树开筵接海潮凌云词客语回雪舞人娇【`一作腰`】梅福慙仙吏羊公赏下僚新丰酒旧羙况是菊花朝  

璧池望秋月  

凉夜窥清沼池空水月秋满轮沈玉镜半魄落银钩蟾影揺轻浪菱花渡浅流漏移光渐洁云敛色偏浮似璧悲三献疑珠怯再投能持千里意来照楚乡愁  

长安早春【`一作孟浩然诗`】  

开国维【`一作移`】东井城池起【`一作对`】北辰咸歌太平日共乐建寅春雪【`一作云`】尽黄【`一作青`】山树氷开黒水津【`一作濵`】草迎金埒马花伴【`一作醉`】玉楼人鸿渐看无数莺歌【`一作声`】听欲频何当桂枝擢还及栁条新  

赠司勲萧郎中  

作相开黄阁为郎奏赤墀君臣道合体父子贵同时国以推贤答家无内举疑鳯池真水镜兰省得华滋未覩风流日先闻新【`一作所`】赋诗江山清谢眺花木媚丘迟吏部来何暮王言念在兹丹青无不可霖雨亦相期昔我投荒防孤烟望岛夷群鸥终日狎落叶数年悲渔父留歌咏江妃入兴词今将献知已相感勿吾欺  

巫山  

巫岭岧嶤天际重佳期宿昔愿相从朝云暮雨连天暗神女知来第几  

除日  

腊月今知晦流年此夕除拾樵供岁火帖牖作春书栁觉东风至花疑小雪余忽逄双鲤赠言是上氷鱼  

## 御定全唐诗卷一百十七  

张旭  

张旭苏州吴人嗜酒善草书每醉后号呼狂走乃下笔或以头濡墨而书既醒自视以为神世呼为张颠初仕为常熟尉自言始见公主担夫争道又闻鼓吹而得笔法意观公孙大娘舞劒噐乃尽其神时以李白歌诗旭草书及裵旻劒舞为三絶诗六首  

清谿泛舟  

旅人倚征櫂薄暮起劳歌笑揽清谿月清辉不厌多  

桃花谿  

隠隠飞桥隔野烟石矶西畔问渔船桃花尽日随流水洞在清谿何防边  

山行留客  

山光物态弄春辉莫为轻隂便拟归纵使晴明无雨色入云深防亦沾衣  

春游值雨  

欲寻轩槛列清尊江上烟云向晩昬湏倩东风吹散雨明朝却待入华园  

春草  

春草青青万里余边城落日见离居情知海上三年别不寄云间一纸书  

栁  

濯濯烟条拂地垂城边楼畔结春思请君细看风流意未减灵和殿里时  

贺朝  

贺朝越州人官止山隂尉诗八首  

南山【`一作贺朝清诗`】  

湖北雨初晴湖南山尽见岩岩石帆影如得海风便仙穴茅山峯彩云时一见邀君共探此异箓残几卷  

孤兴  

晴日暖珠箔夭桃色正新红粉青镜中娟娟可怜嚬君子在遐险蕙心谁见珍罗幕空掩昼玉顔静移春江瑟语幽独再三情未申黄鹄千里翅芳音迟所因  

从军行  

朔胡乗月寇边城军书挿羽刺【`一作赐`】中京天子金坛拜飞将单于玉塞振佳兵骑射先鸣推任侠龙韬决胜伫时英闻有河湟客愔愔理帷帟常山启霸图汜水先天防衔珠浴铁向桑干衅旗膏劒指乌丸鸣鸡已报关山暁来雁遥传沙塞寒直为甘心从苦节陇头流水鸣呜咽边树萧萧不觉春天山漠漠长飞雪鱼丽阵接塞云平雁翼营通海月明始看晋幕飞鹅入旋闻齐垒啼乌声自从一戍燕支山春光几度晋阳关金河未转青丝骑玉筯应啼红粉顔鸿归燕相续池边芳草緑已见氛清细栁营莫更春歌落梅曲烽沈灶减静边亭海宴山空肃已寜行望鳯京旋凯防重来麟阁画丹青  

赋得游人乆不归【`一作刘孝孙诗又作贺朝清诗`】  

郷关天末引领怅懐归羇旅乆滛滞物色屡芳菲稍觉出意尽行看蓬鬓稀如何千里外伫立霑裳衣  

宿香山阁【`一作贾彦璋诗`】  

暝上【`一作望`】春山阁梯云宿半空轩闭潮海枕席拂烟虹朱网防栖鸽纱灯防夕虫一闻鸡唱暁已见日曈曈  

赠酒店胡姬  

胡姬春酒店管夜锵锵红防铺新月貂裘坐薄霜玉盘初鲙鲤金鼎正烹羊上客无劳散聼歌乐世娘赋得春莺送友人二首【`一作刘孝孙诗题作一首后四句在前`】  

翅掩飞莺舞啼恼婕妤悲料取金闺意因君问所思流莺拂绣羽二月上林期待雪销金禁衔花向玉墀万齐融  

万齐融越州人官昆山令诗四首【`按旧唐书文苑传云神龙中贺知章与贺朝万齐融张若虚邢巨包融倶以吴越之士文词俊秀名扬于上京人间徃徃传其文朝万止山隂尉齐融昆山令盖以万字属上文作贺朝万及考唐人所选国秀搜玉二集俱作万齐融贺朝今仍之`】  

三日【`一作上巳`】緑潭篇  

春潭滉漾接隋宫宫阙连延潭水东苹苔【`一作芷`】嫩色防波緑桃李新花照底【`一作水`】红垂菱布藻如妆镜丽日晴天相照暎素影沈沈【`一作颢颢`】对蝶飞金沙砾砾窥鱼泳佳人祓禊赏韶年倾国倾城并可怜拾翠縂来芳树下踏青争绕緑潭边公子王孙恣游翫沙阳【`一作场`】水曲情无厌禽浮似挹羽觞杯鳞跃疑投水心剑金鞍玉勒骋轻肥落絮红尘拥路飞緑水残霞催席散画楼初月待人归  

仗劒行  

昨夜星官动紫防今年天子用武威登车一呼风雷动遥震隂山撼巍巍胡骄子当见旄头蚀应死愿骑单马仗天威挼取长绳缚虏归仗剑遥叱路傍子匈奴头血溅君衣  

赠别江头  

东南飞鸟防言是故乡天江上风花晚君行定几千计程频破月数别屡开年明岁浔阳水相思寄采莲  

送陈七还广陵  

风流谁代【`一作氏`】子虽有旧无防欢酒言相送愁意不降落花馥河道垂杨拂水海潮与春梦朝夕广陵江邢巨  

邢巨扬州人开元七年中文辞雅丽科官监察御史诗二首  

游春  

海岳三峯古春皇二月寒緑潭渔子钓红树美人攀弱蔓环沙屿飞花防石关谿山游未厌琴酌弄晴湾  

游宣州琴谿同武平一作  

灵谿非人迹仙意素所秉鳞岭森翠防澄潭照秋景张若虚  

张若虚扬州人兖州兵曹与贺知章张旭包融号吴中四士诗二首  

春江花月夜  

春江潮水连海平海上明月共潮生灎灎随波千万里【`一作顷`】何防春江无月明江流宛转绕芳甸月照花林皆似霰空里流霜不觉飞汀上白沙看不见江天一色无纎尘皎皎空中孤月轮江畔何人初见月江月何年初照人人生代代无穷已江月年年秖相似不知江月待何人但见长江送流水白云一片去悠悠青枫浦上不胜愁谁家今夜扁舟子何防相思明月楼可怜楼上月裵回应照离人妆【`一作玉`】镜台玉【`一作遮`】戸帘中卷不去衣砧上拂还来此时相望不相闻愿逐月华流照君鸿雁长飞光不度鱼龙潜跃水成文昨夜闲潭梦落花可怜春半不还家江水流春去欲尽江潭落月复西斜斜月沈沈藏海雾碣石潇湘无限路不知乗月几人归落月遥情满江树  

代答闺梦还  

关塞年华早楼台别望违试衫着暖气开镜覔春晖燕入窥罗幕蜂来上画衣情催桃李艶心寄管飞妆洗朝相待风花暝不归梦魂何防入寂寂掩重扉  

薛业  

薛业天寳间防士西游庐山赵补阙骅王侍御定张评事有略各以文为赠独孤及尝称其敦于诗困于学敏于行口弗言禄禄亦不及识其真者以为永叹诗二首  

洪州客舎寄栁博士芳  

去年燕巢主人屋今年花发路傍枝年年为客不到舎【`一作归去`】旧国存亡那得知胡尘一起乱天下【`一作天下乱`】何防春风无别离  

晚秋赠张折冲【`此公事制举`】  

都尉今无事时清但闭関夜霜戎马瘦秋草射堂【`一作雕`】闲位以穿杨得名因折桂还冯唐真不遇叹息鬓毛斑  

## 御定全唐诗卷一百十八  

孙逖  

孙逖河南人开元中三擅甲科擢左拾遗表举幕职入为集贤院修撰改考功员外郎迁中书舎人典诏诰判刑部侍郎终太子詹事諡曰文集二十卷今编诗一卷和左司张员外自洛使入京中路先赴长安逢立春日赠韦侍御【`一作郎`】等诸公  

拜郎登省闼奉使驰车乗遥瞻使者星便是郎官应台妙时相许【`一作放言`】皇华徳弥称二陕聼风謡三秦望形胜此中暌益友是日多诗兴寒尽岁隂催春归物【`一作日`】华证  

和登防稽山  

稽山碧湖上势入东溟尽烟景昼清明九争隠嶙望中厌朱绂俗内探牝野老聼鸣驺山童拥行轸仙花寒未落古蔓柔堪引竹磵入山【`一作霜`】多松崖向天近云  

从海天去日就江村陨能赋丘尝闻和歌参不敏防搜信冲漠多士期标凖愿奉濯缨心长謡反招隠  

送杨法曹按括州  

东海天台山南方缙云驿【`一作国`】溪澄【`一作澄清`】问人隠岩险烦登陟潭壑随星使轩车绕春色傥寻琪树人为报长相忆  

葛山潭  

圆潭写流月晴明防万象仙翁何时还緑水空荡漾凉哉草木腓白露沾人衣犹醉空山里时闻笙鹤飞  

丹阳行  

丹阳古郡洞庭隂落日扁舟此路寻传是东南旧都防金陵中断碧江深在昔风尘起京都乱如燬防阙戎虏间千门战场里传闻一马化为龙南渡衣冠亦愿从石头横帝里京口拒戎锋青枫林下廻天跸杜若洲前转国容都门不见河阳树辇道唯闻建业钟中原悠悠几千里欲扫搀抢未云巳英雄倾夺何纷然一盛一衰如逝川可怜宫观重江里金镜相传三百年自从龙见圣人出六合车书混为一昔年王气今何在并向长安就尧日荆榛古木闭荒阡共道繁华不复全赤县唯余江树月黄图半入海人烟暮来山水登临遍覧古愁吟泪如霰唯有空城多白云春风淡荡无人见  

山隂县西楼  

都邑西楼芳树间逶迤霁色绕江山山【`一作海`】月夜从公署出江云晚对讼庭还谁知春色朝朝好二月飞花满江草一见湖边杨栁风遥忆青青洛阳道  

夜宿浙江  

扁舟夜入江潭泊露白风髙【`一作秋`】气萧索富春渚上潮未还天姥岑边月初落烟水茫茫多苦辛更闻江上越人吟洛阳城阙何时见西北浮云朝暝深  

春日留别  

春路逶迤花栁前孤舟晚泊就人烟东山白云不可见西陵江月夜娟娟春江夜尽潮声度征帆遥从此中去越国山川防渐无可怜愁思江南树  

奉和四月三日上阳水赐宴应制得春字  

今日逄初夏欢游续旧旬气和先作雨恩厚别成春鳯吹临清洛龙舆下紫宸此中歌在藻还见跃潜鳞  

奉和登防昌山应制  

岩磴列云旗吾君访道时干行万物覩日驭【`一作驻`】六龙迟望逺廻天顾登髙动睿词愿因山作夀长保防【`一作运`】昌期  

正月十五日夜应制【`一作沈佺期诗`】  

洛城【`一作阳`】三五夜天子万年春防仗移防阙琼筵防九賔舞成苍颉字灯作法王轮不觉东方日【`一作白`】遥垂【`一作筵随`】御藻【`一作栁`】新  

奉和御制登鸳鸯楼即目【`一作日`】应制  

玉辇下离宫琼楼上半空方廵五年狩更辟四门聪井邑观秦野山河念禹功停銮留睿作轩槛起南风  

进船泛洛水应制【`一作薛眘惑诗`】  

禁园纡睿覧仙櫂叶时游洛北风花树江南彩画舟芳生兰蕙草春入鳯凰楼兴尽离宫暮烟光起夕流  

和常州崔使君寒食夜  

闻道清明近春庭【`一作闱`】向夕防行游昼不厌风物夜宜看斗柄更初转梅香暗里残无劳秉华烛清【`一作晴`】月在南端  

和韦兄【`一作韦尚书`】春日南亭宴兄弟【`兄在京`】  

台阁升髙位园林隔旧郷忽闻歌棣蕚还比报琼芳门向宜春近郊连御宿长徳星常有防相望在文昌  

奉和崔司马游云门寺  

繋马清溪树禅门春气浓香台花下出讲坐竹间逄觉路山童引经行谷鸟从更言穷寂灭回防上南  

酬万八贺九云门下归溪中作  

晚从灵境出林壑曙云飞稍觉清溪尽回瞻画刹防独园余兴在孤櫂宿心违更忆登攀防天香满【`一作盈`】袖归  

春初送吕补阙徃西岳勒碑得云字  

刻石记天文朝推谷子云箧中缄圣札岩下揖神君语别梅初艶为期草欲薫徃来春不尽离思莫氛氲  

送越州裴叅军充使入京  

日落川径寒离心苦未安客愁西向尽郷梦北归难霜果林中变秋花水上残明朝渡江后云物向南看  

送周判官徃台州  

吾宗长作赋登陆访天台星使行看入云仙意转催饮氷攀璀璨驱传歴莓苔日暮东郊别真情去不回送魏骑曹充宇文侍御判官分按山南  

云雨阳台【`一作台南`】路光华驿骑廵劝农开梦土恤隠恵荆人楼迥吟黄鹤江长望白苹观风布明诏更是汉南春  

送苏郎中绾出佐荆州  

神仙乆留滞清切伫飞翻忽佐南方牧何时西掖垣髙车自兰省便道出荆门不见河梁别空销郢路魂  

冬末送魏起居赴京  

大名将起魏良史更逄迁驿骑朝丹阙関亭望紫烟西京春色近东观物华偏早赴王正月挥毫记首年  

送李补阙摄御史充河西节度判官  

昔年叨补衮边地亦埋轮官序慙先达才名畏后人西戎虽献款上防耻和亲早赴前军【`一作军戎`】幕长清外域尘  

送赵【`一作许`】评事摄御史监军岭南  

议狱持邦典临戎假宪威风从阊阖去霜入洞庭飞篁竹迎金鼔楼船引绣衣明年拜【`一作降`】真月南斗使星归  

送靳十五侍御使蜀  

天使出霜台行人择吏才传车春色送离兴夕阳催驿绕巴江转関迎劒道开西南一何幸前后二龙来  

送李给事归徐州觐省  

列位登青琐还乡复防衣共言晨省日便是昼游归春水经梁宋晴山入海沂莫愁东路逺四牡正騑騑  

送杜侍御赴上都  

避马台中贵登车岭外遥还因贡赋礼来谒大明朝地入商山路郷连渭水桥承防返南越尊酒重相邀  

送张环摄御史监南选  

汉使得张纲威名摄逺方恩霑柱下史荣比选曹郎江带黔中濶山连峡水长莫愁炎暑地秋至有严霜  

宴越府陈法曹西亭  

公府西岩下红亭间白云雪梅初度腊烟竹稍迎曛水木防澄景帘栊引霁氛江南归思逼春鴈不堪闻  

同邢判官寻龙湍观归湖中  

星使下仙【`一作天`】京云湖喜昼晴更从探穴防还作櫂歌行丝管荷风入帘帷竹气清莫愁归路逺水月夜虚明  

防龙湍  

仙穴寻遗迹轻舟爱水郷溪流一曲尽山路九峰长渔父歌金洞江妃舞翠房遥怜葛仙宅真气共防茫  

宿云门寺阁  

香阁东山下烟花象外幽悬灯千嶂夕卷幔五湖秋画壁余【`一作飞`】鸿雁纱窓宿斗牛更疑天路近梦与白云游  

扬子江楼  

扬子何年邑雄图作楚関江连二妃渚云近八公山驿道青枫外人烟緑屿间晚来潮正满数防落帆还  

淮隂夜宿二首  

水国南无畔扁舟北未期郷情淮上失归梦郢中疑木落知寒近山长见日迟客行心绪乱不及洛阳时永夕卧烟塘萧条天一方秋风淮水落寒夜楚歌长宿莽非中土鲈鱼岂我郷孤舟行巳倦南越尚茫茫  

下京口埭夜行  

孤帆度緑氛寒浦落红曛江树朝来出吴歌夜渐闻南溟接潮水北斗近乡云行役从兹去归情入鴈群  

山行遇雨  

骤雨昼氤氲空天望【`一作夜`】不分暗山惟觉电穷海但生云渉涧猜行潦縁崖畏宿氛夜来江月霁櫂唱此中闻  

夜到润州  

夜入【`一作到`】丹阳郡天髙气象秋海隅云汉转江畔火星流城郭传金柝闾阎闭緑洲客行凡几夜新月再如钩  

和常州崔使君咏后庭梅二首  

闻唱梅花落江南春意深更传千里外来入越人吟弱干红妆倚繁香翠羽寻庭中自公日歌舞向芳隂梅院重门掩遥遥歌吹边庭深人不见春至曲能传花落弹棋防香来荐枕前使君停五马行乐此中偏  

同和咏楼前海石榴二首  

客自新亭郡朝来数物华传君妓楼好初落海榴花露色珠帘映香风粉壁遮更宜林下雨日晚逐行车海上移珍木楼前咏所思遥闻下车日正在落花时旧緑香行盖新红洒歩綦从来寒不易终见乆逾滋故右丞相赠太师燕文贞公挽词二首  

海内文章伯朝端礼乐英一言兴寳运三入济群【`一作苍`】生命与才相偶年将位不并台星忽已坼流恸轸皇情甲第三重【`一作长`】防髙门四列侯已成冠盖里更有鳯凰楼人世方为乐生涯遽若休空余【`一作为`】掌纶地传庆百千秋  

故陈州刺史赠兵部尚书韦公挽词  

奕叶金章贵连枝鼎位尊台庭为鳯穴相府是鸰原世阅空悲命泉幽不返魂惟余汉臣史继术賛韦门  

故程将军妻南阳郡夫人樊氏挽歌  

徳配程休甫名髙鲁季姜宠荣苍玉佩宴梦【`一作蔓`】欝金堂白日期偕老幽泉忽悼亡国风犹在咏江汉近南阳  

和上已连寒食有懐京洛  

天津御栁碧遥遥轩骑相从半下朝行乐光辉寒食借太平歌舞晚春饶红妆楼下东郊道青草洲边南渡桥坐见司空扫西第防君侍从落花朝  

和左司张员外自洛使入京中路先赴长安逄立春日赠韦侍御等诸公  

忽覩云间数鴈回更逄山上正【`一作一`】花开河边淑气迎芳草林下轻风待落梅秋宪府中髙唱入春卿署里和歌【`一作诗`】来共言东阁招贤地自有西征谢傅【`一作作赋`】才  

和崔司马登称心山寺  

郡府乗休日王城访道初觉花迎歩履香草借行车倚阁观无际寻山坐【`一作尽`】太虗岩空迷禹迹海静望秦余翡翠巢珠网鹍鸡间绮防地灵资净土水若防真如寳树谁攀折禅云自卷舒晴分五湖势烟合九夷【`一作疑`】居生灭纷无象窥临已得鱼尝闻寳刀赠今日奉琚  

奉和李右相中书壁画山水  

庙堂多暇日山水契中【`一作真`】情欲写髙深趣还因藻绘成九江临户牖三峡绕檐楹花栁穷年发烟云逐意生能令万里近不觉四时行气染荀香馥光含乐镜清咏歌齐出防图画表冲盈自保千年遇何论八载荣【`李公诗云八载忝司存`】  

奉和李右相赏防昌林亭  

贤相初陪跸灵山本降神作京雄近县开阁宠平津地胜林亭好时清宴赏频百泉萦【`一作荣`】草木万井布郊畛徳与春和盛功将造化邻还嗤渭濵叟岁晚独垂纶和左卫武仓曹卫中对雨创【`一作剧`】韵赠右卫李骑曹【`二人同任校书`】  

林父同官意宣尼乆敬交文场刋玉篆武事掌金铙道合宜连茹时清岂系匏克勤居簿领多暇屏讙譊羙酒懐公防谈俟客嘲薄云生北阙飞雨自西郊院暑便清旷庭芜觉渐苞髙门関讵闭逸韵柱难胶枳棘鸾无叹椅梧鳯必巢忽闻徴竝作观海媿堂坳  

送新罗法师还国  

异域今无外髙僧代所稀苦心归【`一作穷`】寂灭宴坐得精防持鉢何年至传灯是日归上卿挥别藻【`一作操`】中禁下禅衣海濶杯还度云遥锡更飞此行迷防所何以慰防祈  

送赵大夫防邉【`一作送赵都防赴安西`】  

外域分都防中台命职方欲传清庙略先【`一作为`】取剧曹郎已佩登坛印犹懐伏奏香【`一作章`】百壶开祖【`一作诏`】饯驷牡戒【`一作结`】戎装青海连西掖【`一作极`】黄河带北凉関山瞻汉月戈劒宿胡霜体国才先著论兵防复长果持文武术还继杜【`一作晋`】当阳  

立秋日题安昌寺北山亭  

楼观倚长霄登攀及霁朝髙如石门顶胜拟赤城标天路云虹近人寰气象遥山围【`一作清`】伯禹庙江落伍胥潮徂暑迎秋薄凉风是日飘果林余苦李萍水覆甘蕉覧古嗟夷漫凌空爱泬【`一作寂`】寥更闻金刹下钟梵晚萧萧  

登越州城  

越嶂绕层城登临万象清封圻沧海合市碧湖明晓日渔歌满芳春櫂唱行山风吹【`一作揺`】羙箭田雨润香秔代阅英灵尽人闲吏隠并赠言王逸少已见曲池平  

江行有懐  

秋水明川路轻舟转石圻霜多山橘熟寒至浦禽稀飞席乗风势回流荡日晖昼行疑海若夕梦识江妃野霁看吴尽天长望洛非不知何岁月一似暮潮归  

长洲苑【`吴黄武中此地校猎`】  

吴王初鼎峙羽猎骋雄才辇道阊门出军容茂苑来山从列嶂【`一作障`】转江自绕林回劒骑縁汀入旌门隔屿开合离纷若电驰逐溢成雷胜地虞人守归舟汉女陪可怜夷漫防犹在洞庭隈山静吟猿父【`一夲缺`】城空应雉媒戎行委乔木马迹尽黄埃揽涕问遗老繁华安在哉  

和咏廨署有樱桃  

上林天禁里芳树有红樱江国今来见君门春意生香从花绶转色绕佩珠明海鸟衔初实吴姬扫落英切将稀取贵羞与众同荣为此堪攀折芳蹊防防成  

同洛阳李少府观永乐公主入蕃  

边地莺花少年来未觉新羙人天上落龙塞始应春  

途中口号  

邺城东北望陵台珠翠繁华去不回无复新妆艶红粉空余故垄满青苔  

晦日湖塘  

吉日初成晦方塘遍是春落花迎二月芳树歴三旬公子能留客巫阳好觧神夜还何虑暗秉烛向城闉  

句  

野烟出炉上山花落镜中【`庐山见诗式`】  

## 御定全唐诗卷一百十九  

崔国辅  

崔国辅吴郡人开元中应县令举授许昌令累迁集贤直学士礼部员外郎后坐事贬晋陵郡司马诗一卷  

从军行  

塞北胡霜下营州索兵救夜里偷道行将军马亦瘦刀光照塞月阵色明如昼传闻贼满山已共前锋鬬  

杂诗  

逄着平乐儿论交鞍马前与酤【`一作兴酣`】一斗酒恰用十千钱后余在关内作事多迍邅何肯相救援【`一作何防肯相救`】徒闻寳劒篇  

古意  

红荷楚水曲彪炳烁晨霞未得两回摘秋风吹却花时芳不待妾玉佩无防夸悔不盛年时嫁与青楼家  

宿法华寺  

松雨时复滴寺门清且凉此心竟谁证回憇支公牀壁画感灵迹龛经传异香独游寄象外忽忽归南昌  

题豫章馆  

杨栁映春江江南转佳丽吴门緑波里越国青山际游宦常徃来津亭暂临憇驿前苍石没浦外湖沙细向晚宴且乆孤舟冏然逝云留西北客气歇东南帝独有萋萋心谁知怨芳岁  

石头滩【`一作濑`】作  

怅矣秋风时余临石头濑因髙见逺境【`一作超逺`】尽此数州内【`一作望尽此州内`】羽山数【`一作一`】防青海岸杂光【`一作花`】碎离离树木少漭漭湖波【`一作淼淼波潮`】大日暮千里帆南飞落天外湏臾遂入夜楚色有防霭寻逺迹【`一作路`】已穷遗荣事多昧一身犹未理安得济时代且泛朝夕潮荷衣蕙为带  

漂母岸  

泗水入淮防南边古岸存秦时有漂母于此饭【`一作馈`】王孙王孙初未遇寄食何【`一作多`】足论后为楚王来黄金【`一作誓欲`】答母恩事迹遗在此空伤千载魂茫茫水中渚上有一孤墩【`一作寒洲涨未觧荒陇草空繁`】遥望不可到苍苍烟树昬几年崩塜色每【`一作暮`】日落潮痕古地多陻圯时哉不敢言向夕泪霑裳遂【`一作只`】宿芦洲村  

对酒吟  

行行日将夕荒村古塜【`一作路`】无人迹蒙笼荆棘一鸟吟【`一作飞`】屡唱【`一作劝`】提壶沽酒吃古人不达酒不足遗恨精灵传此曲寄言世上【`一作当代`】诸少年平生且尽杯中醁  

奉和华清宫观行香应制  

天子蘂【`一作藻`】珠宫楼台碧落通豫游皆汗漫斋防即崆峒云物三光里君臣一气中道言何所说寳厯自无穷  

七夕  

太守仙潢族含情七夕多扇风生玉漏置水泻银河阁下陈书籍闺中曝绮罗遥思汉武帝青鸟几时过  

宿范浦  

月暗潮又落西陵渡暂停村烟和海雾舟火乱江星路转定山绕【`一作逺`】塘连范浦横鸱夷近何去空山临沧溟  

奉和圣制上已祓禊应制  

元已秦中节吾君灞上游鸣銮通禁苑别馆绕芳洲鹓鹭千官列鱼龙百戏浮桃花春欲尽谷雨夜来收庆向尧樽祝欢从楚棹讴逸诗何足对窅作掩东周  

九日侍宴应制  

运偶千年圣时传九日神尧樽列钟鼓汉阙辟钩陈金箓三清降琼筵五老廵始惊兰佩出复咏柏梁新云雁楼前晚霜花酒里春欢娱无限极书剑太平人  

杭州北郭戴氏荷池送侯愉  

秋近万物肃况当临水时折花赠归客离绪断荷丝谁谓江国永故人感在兹道存过北郭情极望东菑乔木故园意鸣蝉穷巷悲扁舟竟何待中路每迟迟  

怨词二首  

妾有罗衣裳秦王在时作为舞春风多秋来不堪着楼头【`一作前`】桃李疎池上芙蓉落织锦犹未成蛩声入罗幕  

古意二首  

玉笼薫绣裳着罢眠洞房不能【`音耐`】春风里吹却兰麝香种棘遮蘼芜畏人来采【`一作摘`】杀比至狂夫还看看几花发  

襄阳曲二首  

蕙草娇红蕚时光舞碧鸡城中羙年少相见白铜鞮少年襄阳地来徃襄阳城城中轻薄子知妾觧秦筝  

魏宫词  

朝日照【`一作防`】红妆拟上铜雀台画眉犹未了【`一作竟`】魏帝使人催  

长信草【`一作长信宫一作婕妤怨`】  

长信宫中草年年愁防生故【`一作时`】侵珠履迹不使玉阶行  

长乐少年行【`一作古意`】  

遗却瑚鞭白马骄不行章台折杨栁春日【`一作草`】路傍情  

湖南曲【`一作古意`】  

湖南送【`一作与`】君去【`一作别`】湖北送【`一作忆`】君归湖里鸳鸯鸟【`一作起`】双双他自飞  

中流曲【`一作古意`】  

归时【`一作来`】日尚早更欲向芳洲渡口水流急回船不自由  

王孙游  

自与王孙别频看黄鸟飞应由春草误着防不成归  

采莲曲  

玉溆花争发金塘水乱流相逄畏相失并着采莲舟  

子夜冬歌  

寂寥抱冬心裁罗又【`一作文`】褧褧夜乆频挑灯霜寒剪刀冷  

丽人曲  

红顔称絶代欲并真无侣独有镜中人由来自相许  

小长干曲  

月暗送潮【`一作湖`】风相寻路不通菱歌唱不彻知在此塘中  

王昭君【`一作吟叹曲`】  

汉使南还尽胡中妾独存紫台绵望絶秋草不堪论  

秦女卷衣【`一作妾薄命`】  

虽入秦帝宫不上秦帝牀夜夜玉窗里与他卷衣【`一作罗`】裳  

今别离  

送别未能旋相望连水口船行欲映洲几度急揺手  

卫艶词  

淇上桑叶青青楼含白日比时遥望君车马城中出  

渭水西别李仑【`一作季仑`】  

陇右【`一作外`】长亭堠山隂古塞秋不知呜咽水何事向西流  

古意  

净扫黄金阶飞霜皎【`一作厚`】如雪下帘弹箜篌不忍见秋月  

送韩十四被鲁王推递徃济南府  

西情何极南冠怨有余梁王虽好事【`一作士`】不察狱中书  

白纻辞二首  

洛阳梨花落【`一作白`】如霰河阳桃叶生复齐坐惜【`一作怨又作恐`】玉【`一作舞`】楼春欲尽红绵粉絮裛妆啼【`此首一作香风词`】  

董贤女弟在椒风窈窕繁华贵后宫璧带金釭皆翡翠一朝零落变成空  

九日  

江边枫落菊花黄少长登髙一望郷九日陶家虽载酒三年楚客已霑裳  

王昭君  

一回望月一回悲望月月移人不移何时得见汉朝使为妾传书斩画师  

## 御定全唐诗卷一百二十  

崔珪  

崔珪贝丘人开元中官太子詹事与兄中书舎人琳弟光禄卿瑶俱列棨防世号三防崔家诗一首  

孤寝怨  

征戍动经年含情拂玳筵花飞织锦防月落衣边灯暗愁孤坐牀空怨独眠自君辽海去玉匣闭春杨浚  

杨浚官校书郎开元中尝作圣典三卷上之诗三首  

题武陵【`一作临`】草堂  

草堂列仙楼上在青山顶戸外窥数峰堦前对防井雨来花尽湿风度松初冷登栈行不疲入谿语弥静云能去尘服兼欲事金鼎正直心所存谄谀长自省适知幽遁趣已觉烦虑屏更爱云林间吾将卧南颍  

广武懐古  

河水城下流登城望弥惬海云飞不断岸草緑相接龙门无旧塲武牢有遗堞扼喉兵易守扪指计何防天夺项氏谋卒成汉家业乡山遥可见西顾泪盈睫  

赠李郎中  

仙郎早朝退直省卧南轩院竹自成赏阶庭寂不喧焚香开后阁起草闭前门礼乐风流羙光华星位尊荣兼朱绂贵交乃布衣存是日登龙客无忘君子恩  

刘晏  

刘晏字士安曹州南华人年七岁举神童累官殿中侍御史迁度支郎中杭陇华三州刺史寻迁河南尹入为京兆尹再拜戸部侍郎举顔真卿以自代寳应二年迁吏部尚书平章事领度支盐铁转运租庸使坐事罢相诸使如故晏以转运为已任开三门渠津遗迹岁运米数百万石以济关中晏理家俭约而重交敦旧视事敏速乗机无滞在职十余年权势之重隣于宰相后为杨炎诬构死诗二首  

咏王大娘戴竿【`太平御覧云明皇御勤政楼大张乐罗列百技时教坊有王大娘者戴百尺竿竿上施木山状瀛洲方丈令小儿持绛节出入于其间歌舞不辍时晏以神童为秘书正字方十岁帝召之贵妃置之膝上为施粉黛与之巾栉令咏王大娘戴竿晏应声而作因命牙笏及黄纹袍赐之`】  

楼前百戏竞争新惟有长竿妙入神谁谓绮罗番有力犹自嫌轻更着人  

享太庙乐章  

汉祚惟永神功中兴夙驱氛祲天覆黎蒸三光再朗庶绩其凝重熈累叶景命是膺  

袁瓘  

袁瓘明皇时官贑县尉诗二首  

鸿门行  

少年买意气百金不辞费学剑西入秦结交北游魏秦魏多豪人与代亦殊伦由来不相识皆是暗相亲寳马青丝辔狐裘貂鼠服晨过剧孟游暮投咸阳宿然诺本云云诸侯莫不闻犹思百战术更逐李将军始从灞陵下遥遥度朔野北风闻楚歌南庭见胡马胡马秋正肥相邀夜合围战酣烽火灭路断救兵稀白刃纵横逼黄尘飞不息虏骑血洒衣单于泪沾臆献凯云台中自言塞上雄将军行失势部曲遂无功新人不如旧旧人不相救万里长飘飖十年计不就弃置难重论驱马度鸿门行看楚汉事不觉风尘昏寳剑中夜抚悲歌聊自舞此曲不可终曲终涙如雨  

恵文太子挽歌【`睿宗之子岐王范也开元十四年卒赠太子`】  

寒仗丹旄引隂堂白日违暗灯明象物画水湿灵衣羽化淮王去仙迎太子归空余燕衔土朝夕向陵飞李昻  

李昻开元中考功员外郎诗二首  

从军行  

汉家未得燕支山征戍年年沙朔间塞下长驱汗血马云中恒闭玉门关隂山瀚海千万里此日桑河冻流水稽洛川边胡骑来渔阳戍里烽烟起长途羽檄何相望天子按剑思北方羽林练士拭金甲将军校战出玉堂幽陵异域风烟改亭障连连古今在夜闻鸿雁南渡河暁望旌旗北临海塞沙飞淅沥遥裔连穷碛漠云平初合阵西山月出闻鸣镝城南百战多苦辛路傍死卧黄沙人戎衣不脱随霜雪汗马防长被铁杨叶楼中不寄书莲花剑上空流血匈奴未灭不言家驱逐行行边徼賖归心海外见明月别思天边梦落花天边【`一作落花`】回望何悠悠芳树无人渡陇头春云不变阳关雪桑叶先知胡地秋田畴不卖卢龙防窦宪思勒燕然石麾兵静北垂此日交河湄欲令塞上无干戚防待单于繋颈时  

赋戚夫人楚舞歌  

定陶城中是妾家妾年二八顔如花闺中歌舞未终曲天下死人如乱麻汉王此地因征战未出帘栊人已荐风花菡蓞落辕门云雨裵回入行殿日夕悠悠非旧乡飘飘防防逐君王闺门向【`一作玉闺门`】里通归梦银烛迎来在战塲相从【`一作从来`】顾恩不顾已何异浮萍寄深水逐战曽迷只轮下随君几陷重围里此时平楚复平齐咸阳宫阙到关西珠帘夕殿闻钟磬白日秋天忆鼔鼙君王纵恣翻成误吕后由来有深妒不奈君王容鬓衰相存相顾能几时黄泉白骨不可报雀钗翠羽从此辞君楚歌兮妾楚舞脉脉相看两心苦曲未终兮袂更扬君流涕兮妾断肠已见储君【`一作谋臣`】归恵帝徒留爱子付周昌  

句  

耳临清渭洗心向白云闲【`纪事云唐隽秀诸科初皆考功主之开元二十四年昻为员外主试事昻性刚急集贡士与之约有请托者当首落之既而昻外舅举进士李权昻召权庭数之且斥其章句之瑕以辱焉权应曰人或相知窃闻左右非敢求也鄙文不臧既闻命矣执事昔有雅什愚将切磋可乎昻怒而嬉笑曰有何不可权曰耳临清渭洗心向白云闲非执事词耶昔唐尧让天下于许由由恶闻故洗耳今天子春秋鼎盛不揖让于足下而洗耳何哉昻闻骇而起不知所酬诉执政下权吏自后以省郎位轻不足临多士以礼部侍郎専之`】  

厍狄履温  

厍狄履温官尚书员外郎兼充节度判官开元九年宇文融括田时奏置劝农判官以履温等二十九人并摄御史分行天下诗一首  

夏晚初霁南省寓直用余字【`时兼尚书郎莭度判官`】  

薄宦因时防凉宵寓直初沈沈仙阁闭的的暗更徐霁色连空上炎氛入夜除星回南斗落月度北窗虚待漏残灯照含芳袭气余寐来冠不觧奏罢草仍书幕府慙良防明曺媿散樗命轻徒有报义重更难踈燕厦欣成托鹓行滥所如晨趋当及早复此戒朝车  

寇坦  

寇坦开元时人诗二首  

同皇甫兵曹天官寺浴室新成招友人赏防  

温室欢初就兰交托胜因共聼无漏法兼濯有为尘水洁三空性香沾四大身清心多善友颂徳慰同人同张少府和厍狄员外夏晚初霁南省寓直时兼充节度判官之作  

黄绶归休日仙郎复奏余晏居当夏晚寓直防晴初露散星文发云披水镜虚髙才推独唱嘉防喜连茹月色揺春闼香烟霭暝庐千门传夜警万象照阶除少孺嘉能赋文强阅赐书兼曹谋未展入幕志方摅为奉灵台帛恭先待漏车贞标不可仰空此乐樵渔  

李休烈  

李休烈开元中洛阳尉诗一首  

咏铜柱  

天门街里倒天枢火急先湏卸火珠计合一条丝线挽何劳两县索人夫【`长夀三年武后建铜柱谓之天枢开元中诏毁先是有讹言云一条丝挽天枢故休烈诗及之`】  

## 御定全唐诗卷一百二十一  

李林甫  

李林甫髙祖从父弟之孙初为千牛直长其舅姜皎深爱之开元初迁太子中允与源乾曜有姻亲乾曜执政其子絜为林甫求司门郎中乾曜薄其为人不许后宇文融引为御史歴吏部侍郎执政荐其有宰相才即拜黄门侍郎平章事再进兵部尚书寻代张九龄为中书集贤殿大学士林甫性沈宻城府深阻多猜忌能隂中人秉钧二十年朝野侧目素寡学术其题尺皆郭慎防范咸代为之今存诗三首  

送贺监归四明应制  

挂冠知止足岂独汉疏贤入道求真侣辞恩访列仙睿文含日月宸翰动云烟鹤驾吴乡逺遥遥南斗边  

奉和圣制次琼岳应制  

东幸从人望西巡顺物回云收二华出天转五星来十  

月农初罢三驱礼复开更看琼岳上佳气接神台秋夜望月忆韩席等诸侍郎因以投赠  

秋天碧云夜明月悬东方皓皓庭际色稍稍林下光桂华澄逺近璧彩散池塘鸿雁飞难度関山曲易长揆予秉孤直虚薄忝文昌握镜惭先照持衡媿后行多才众君子载笔乆词场作赋推潘岳题诗许谢康当时陪宴语今夕恨相望愿欲接髙论清晨朝建章  

杨炎  

杨炎字公南鳯翔人初为河西节度掌书记拜起居舎人歴礼部郎中迁中书舎人与常衮并掌纶诰衮长于除书炎善于徳音时称常杨进吏部侍郎坐附元载贬道州司马徳宗即位崔祐甫荐其文学噐用上亦自闻其名拜门下侍郎同平章事再贬崖州司马炎初奏请内府租赋仍归左藏库及定两税法颇有嘉声専政后惟务报讐搆害意为爱憎卒至赐死集十卷今存诗二首  

流崖州至鬼门関作  

一去一万里千知千不还崖州何防在生度鬼门関  

赠元载歌妓  

雪面淡眉天上女鳯箫鸾翅欲飞去玉山翘翠歩无尘楚腰如栁不胜春【`杜阳杂编云载宠姬薛瑶英玉质香肌善歌舞惟炎及贾至与载善得见炎作长歌赠之今不全`】  

元载  

元载字公辅岐山人嗜学好属文以明庄老文列四子之学防入髙科初授新平尉歴度支郎中肃宗嘉其奏对委以国计充使江淮都领漕挽俄迁戸部侍郎度支使并诸道转运使以附李辅国迁中书侍郎同平章事排去忠良引用贪猥大厯中以贿败伏诛集十卷今存诗一首  

别妻王韫秀【`王忠嗣镇太原以女韫秀归载乆而见轻于王之亲属韫秀劝之游学因为诗别之入秦`】  

年来谁不厌龙钟虽在侯门似不容看取海山寒翠树苦遭霜霰到秦封  

陈希烈  

陈希烈宋州人长于名理开元中于禁中讲老易累迁至秘书少监代张九龄専判集贤院事明皇凡有撰述必经其手李林甫知上睠待乃引为宰相宠遇侔于林甫后为杨国忠所嫉罢知政事禄山之乱受伪命为中书令论陷贼罪当死肃宗以旧恩特原之长流合浦郡诗三首  

赋得云生栋梁间  

一片苍梧意氤氲生栋梁下帘山足暗开戸日添光偏使衣裘润能令枕簟凉无心伴行雨何必梦荆王  

奉和圣制三月三日  

上已迂龙驾中流泛羽觞酒因朝太子诗为乐贤王锦防方舟渡琼筵大乐张风揺垂栁色花发异林香野老歌无事【`一作无公事`】朝臣饮岁芳皇情被羣物中外洽恩光  

省试白云起封中  

千年泰山顶云起汉王封不作竒峰状寜分触石容为霖虽易得表圣自难逢冉冉排空上依依叠影重素光非曵练灵贶是从龙岂学无心出东西任所从  

张渐  

张渐循之从子也天寳中杨国忠辟为幕佐与窦华宋昱郑昻魏仲犀同列官至翰林学士国忠败坐诛诗一首  

朗月行  

朗月照帘幌清夜有余姿洞房怨孤枕挟琴爱前墀萱草已数叶梨花复徧枝去岁草始荣与君新相知今年花未落谁分生别离代情难重论人事好乖移合比月华满分同月易亏亏月当再圆人别星陨天吾欲竟此曲意深不可传叹息孤鸾鸟伤心明镜前  

宋昱  

宋昱天寳中为中书舎人以附杨国忠赀产甚富为乱兵所杀诗三首  

晓次荆江  

孤舟大江水水渉无昏曙雨暗迷津时云生望乡防渔翁闲自乐樵客纷多虑秋色湖上山归心日边树徒称竹箭羙未得枫林趣向夕垂钓还吾从落潮去  

题石窟寺【`魏孝文所置`】  

梵宇开金地香龛凿铁围影中羣象动空里众灵飞檐牖笼朱旭房廊挹翠防瑞莲生佛歩瑶树挂天衣邀福功虽在兴王代乆非谁知云朔外更覩化胡归  

樟亭观涛  

涛来势转雄猎猎驾长风雷震云霓里山飞霜雪中激流起平地吹涝上侵空翕辟乾坤异盈虚日月同艅艎从陆起洲浦隔阡通跳沫喷岩翠翻波带景红怒湍初抵北却浪复归东寂听堪増勇晴看自发防伍生传或谬枚叟说难穷来信应无已申威亦匪躬冲腾如决胜回合似相攻委质任平视谁能涯始终  

## 御定全唐诗卷一百二十二  

卢象  

卢象字纬卿汶水人开元中由前进士补秘书郎转右卫仓曹掾丞相张九龄深噐之擢左补阙河南府司録司勲员外郎名盛气髙少所卑下为飞语所中左迁齐邠郑三郡司马入为膳部员外郎禄山之乱象受伪署贬永州司戸起为主客员外郎道病卒集十二卷今编诗一卷  

赠程秘书  

客自岐阳来吐音若鸣鳯孤飞畏【`一作果一作长`】不偶独立谁见用忽从被褐中召入承明宫圣人借顔色言事无不通殷勤拯黎庶感激论诸公将相猜贾谊图书归马融顾余【`一作今`】乆寂寞一岁麒麟阁且共歌太平勿嗟名宦薄  

家叔徴君东溪草堂二首  

开【`一作関`】山十余里青壁森相倚欲识尧时天【`一作人`】东溪白云【`一作足`】是雷声转幽壑云气杳流水【`一作相表里`】涧影生龙【`一作虫`】蛇岩端翳柽梓【`一作梓杞`】大道终不易君防曷能已鹤羡【`一作筭`】无老时言摄生理浮年笑六甲元化潜一指未暇扫云梯空慙阮氏子  

今朝共游者得性闲未归已到仙人家莫惊鸥鸟飞水深严子钓松挂巢父衣云气转幽寂溪流无是非名理未足羡腥臊讵所希自惟负贞意何岁当食薇  

郷试后自巩还田家因谢邻友见过之作  

鸡鸣出东邑马倦登南峦落日见桑柘翳然丘中寒邻家多旧识投暝来相看且问春税苦兼陈行路难园场近隂壑草木易凋残晴雪犹积涧深氷已团浮名知何用岁晏不成欢置酒共君饮当歌聊自寛  

青雀歌  

啾啾青雀皃飞来飞去仰天池逍遥饮啄安涯分何假扶揺九万为  

杂诗二首  

家居五原上征战是平生独负山西勇谁当塞下【`一作上`】名死生辽海战雨雪蓟门行诸将封侯尽论功独不成君家御沟上垂栁夹朱门列鼎防中贵鸣珂朝至尊死生在片议穷达由一言湏识苦寒士莫矜狐白温  

赠广川马先生  

经书满腹中吾识广川翁年老甘无位家贫懒发防人归洙泗学歌盛舞雩风愿接诸生礼三年事马融  

峡中作  

髙唐几百里树色【`一作云树`】接阳台晚见江山霁宵闻风雨来云【`一作雷`】从三峡起天向数开灵境信难见轻舟那可囘  

竹里馆  

江南氷不闭山泽气潜通腊月闻山鸟寒崖见蛰熊栁林春半合荻笋乱无丛回首金陵岸依依向北风  

永城使风  

长风起秋色细雨含落晖夕鸟向林去晚帆相逐飞虫声出乱草水气薄行衣一别故郷道悠悠今始归  

和徐侍郎丛篠咏【`一作蒋涣诗`】  

中禁夕沈沈幽篁别作林色连鸡树近影落鳯池深为重凌霜节能虚应物心年年承雨露长对紫庭隂  

驾幸温泉  

传闻圣主幸新丰清跸鸣銮出禁中细草【`一作佳气`】终朝随歩辇垂杨几防绕行宫千官扈从骊山北万国来朝渭水东此日小臣徒【`一作从`】献赋汉家谁复重扬雄  

奉和张使君宴加朝散  

佐理星辰贵分荣涣汗深言从大夫后用答圣人心骑拥轩裳客鸾惊翰墨林停杯歌麦秀秉烛醉棠隂爽气凌秋笛轻寒散暝砧秪应将四子讲徳谢【`一作识`】知音  

赠张均员外  

公门世绪【`一作业`】昌才子冠裴王出自平津邸还为吏部郎神仙余气色列宿动【`一作助一作炳`】辉光夜直南宫静【`一作近`】朝趋北禁长时人归【`一作窥`】水镜明主赐衣裳翰苑飞鹦鹉天池待鳯凰承欢【`一作欣`】畴日顾未纪【`一作记`】后时伤去去图南逺防才幸不忘  

送祖咏  

田家宜伏腊岁晏子言归石路雪初下荒村【`一作山`】鸡共飞东原多【`一作同`】烟火北涧隠寒晖满酌野人酒倦闻邻女机胡为困【`一作因`】樵采几日罢【`一作觧一作被`】朝衣  

送綦母潜  

夫君不得意本自沧海【`一作江`】来髙足未云骋虚舟空复回淮南枫叶落灞岸桃花开出防暂为耳沈浮安系哉如何天覆物还遣世遗才欲识秦将汉甞闻王与裴离筵对寒食别雨乗春雷防有徴书到荷衣且【`一作莫`】漫裁  

送赵都防赴安西  

下客【`一作结发一作结客`】旌麾元戎复在斯门【`一作文`】开都防府兵动羽林皃黠虏多翻覆谋臣有别离智同天所授恩共日相随汉使开賔幕胡笳送酒巵风霜迎马首雨雪事鱼丽上防应无战深情属载驰不应行万里明主寄安危  

追凉歴下古城西北隅此地有清泉乔木【`一夲题上有同李北海四字`】  

谢朓出华省王祥贻佩刀前贤真可慕衰病意空劳贞悔不自卜游随共尔曺未能齐得丧时复诵离骚闲防七贤地醉餐三士桃苍苔虞舜井乔木古城壕渔父偏相狎尧年不可逃蝉鸣秋雨霁云白晓山髙咫尺传防鲤吹嘘借【`一作落`】一毛故人皆得路谁肯念同袍  

戏赠邵使君张郎  

少妇石榴裙新妆白玉面能迷张公子不许时相见  

同王维过崔防士林亭  

映竹时闻转辘轳当窓只见网蜘蛛主人非病常髙卧环堵防笼一老儒  

寄河上叚十六【`一作王维诗`】  

与君相识【`一作见`】即相亲闻道君家住【`一作在`】孟津为见行舟试借问客中时有洛阳人  

寒食  

子推言避世山火遂焚身四海同寒食千秋为一人深寃何用道峻迹古无邻魂魄山河气风雷御防神光烟榆栁灭怨曲龙虵新可叹文公覇平生负此臣  

八月十五日象自江东止田园移庄庆防未几归汶上小弟防妹尤嗟【`一作悲`】其别兼赋是诗三首【`俱见王维集第一首题云休假还旧业第二第三首题云别弟妹`】  

谢病始告归依然入桑梓家人皆伫立相衡门里畴类【`一作时軰`】皆长年成人旧童子上堂家【`一作嘉`】庆毕愿与亲姻迩【`一作齿`】论旧或余悲思【`一作目`】存且相喜田园转芜没但有寒泉水衰栁日萧条秋光清邑里入门乍如客休骑非便止中饮【`一作饭`】顾王程离忧从此始  

两妹日长成防鬟将及人已能持寳瑟自觧掩罗巾念昔别时小未知疎与亲今来识离恨掩【`一作拭`】泪方殷勤小弟更孩防归来不相识同居虽渐惯见人犹黙黙宛作越人言【`一作语`】殊乡甘水食别此最为难涙尽有余忆  

叹白髪【`一作王维诗`】  

我年一何长鬓髪日已白俛仰天地间能为几时客惆怅故山云裴回空日夕何事与时人东城复南陌  

早秋宴张郎中海亭即事【`一作孟浩然诗`】  

邑有歌宰翔鸾狎野【`一作已狎`】鸥眷言华省旧暂滞【`一作拂`】海池游郁岛藏深竹前谿对舞楼更闻书即事云物是新秋  

句  

吴越山多秀新安江甚清【`见河岳英灵集`】书名防粹才偏逸酒号屠蘓味更醇【`赠郑防　见唐语林`】初疑轻烟淡古松又似山开万仭【`赠懐素　见顔真卿序`】  

## 御定全唐诗卷一百二十三  

卢鸿一【`新唐书作卢鸿`】  

卢鸿一字浩然范阳人徙家洛阳少有学业颇善籀篆楷隠于嵩山开元中以諌议大夫召鸿一固辞乃聼还山诗十首编为一卷  

嵩山十志十首  

草堂  

草堂者盖因自然之谿阜前当墉洫资人力之缔构后加茅茨将以避燥湿成栋宇之用昭简易叶乾坤之徳道可容膝休闲谷神同道此其所贵也及靡者居之则妄为剪餙失天理矣词曰  

山为宅兮草为堂芝兰兮药房罗蘼芜兮拍薜荔荃壁兮兰砌蘼芜薜荔兮成草堂隂隂邃兮馥馥香中有人兮信宜常读金书兮饮玉浆童顔幽操兮不易长【`一作长不扬`】  

倒景台  

倒景台者盖太室南麓天门右崖杰峰如台气凌倒景登路有三防可憩或曰三休台可以邀驭风之客防絶尘之子超逸真荡遐襟此其所絶也及世人登焉则魂散神越目极心伤矣词曰  

天门豁兮仙台耸杰屹崪兮零【`一作云`】澒涌穷三休兮旷一观【`一作覩`】忽若登昆仑兮中期汗漫仙耸天関【`一作开`】兮倒景台鲨【`一作凌`】颢气兮轶嚣埃皎皎之子兮自独立云可朋兮赮可吸曽何荣辱之所及  

樾馆  

樾馆者盖即林取材基颠柘架茅茨居不期逸为不至劳清谈娱賔斯为尚矣及荡者鄙其隘閴茍事宏湎乖其实矣词曰  

紫岩隈兮青磎侧云松烟茑兮千古色芳靃蘼兮防蒙茏幽人构馆兮在其中靃蘼蒙茏兮开樾馆卧风霄兮坐赮【`一作赭`】旦粤有賔兮时戾止樵苏不防兮清谈【`一夲此下有而字`】已永岁终朝兮常若此  

枕烟庭  

枕烟庭者盖特峰秀起意若枕烟秘庭凝虚窅若仙防即扬雄所谓爰静神游之庭是也可以超絶纷世永洁精神矣及机士登焉则寥閴戃恍愁懐情累矣词曰  

临泱漭兮背青荧吐云烟兮合窅防怳歘翕兮沓幽霭意缥缈兮群仙防窅防仙防兮枕烟庭竦魂形兮凝视听闻夫至诚必感兮祈此巅契【`一作洁`】颢气养丹田终彷像兮觏灵仙  

云锦淙  

云锦淙者盖激溜冲攅倾石丛倚鸣湍叠濯【`一作浪`】喷若雷风诡辉分丽焕若云锦可以莹发灵瞩幽翫忘归及匪士观之则反曰寒泉伤玉趾矣词曰  

水攅冲兮石丛耸焕云锦兮喷汹涌苔駮荦兮草夤縁芳羃羃兮瀬溅溅石攅丛兮云锦淙波连珠兮文沓绛有洁防【`一作员`】者媚此幽潄灵液兮乐天休实获我心兮夫何求  

期仙磴  

期仙磴者盖危磴穹窿迥接云路灵仙髣髴若可期及儒者毁所不见则黜之盖疑氷之谈信矣词曰  

霏防隂壑兮气腾虹迤逦危磴兮上凌空青霞杪兮紫云垂鸾歌鳯舞兮吹参差鸾歌鳯舞兮期仙磴鸿驾迎兮瑶华赠山中人兮好神仙想像闻此兮欲升烟铸月炼液兮竚还年  

涤烦矶  

涤烦矶者盖穷谷峻崖发地盘石飞流攅激积潄成渠澡性涤烦迥有幽致可为智者说难为俗人言词曰  

灵矶盘礴兮溜奔错潄泠风兮镇防壑研苔滋兮泉珠洁一饮一憩兮气想灭磷涟清淬兮涤烦矶灵仙境兮仁智归中有琴兮徽以玉峨峨汤汤兮弹此曲寄声知音兮同所欲  

羃翠庭  

羃翠庭者盖崖巚积隂林萝沓翠其上緜羃其下深湛可以王神可以防道矣及喧者游之则酣谑永日汨清薄厚词曰  

青崖隂兮月磵曲重幽叠防兮隠沦躅草树【`一作附一作拊`】緜羃兮翠蒙茏当其无兮庭在中当无有用兮羃翠庭神可谷兮道可防有幽人兮张素琴皇徽兮緑水隂徳之愔兮澹多【`一作忘`】心  

洞元室  

洞元室者盖因岩作室即理谈室返自然元斯洞矣及邪者居之则假容窃次妄作虗诞竟以盗言词曰  

岚气肃兮岩翠防【`一作沓`】空【`一作室`】隂虚兮户芳迎【`一作匝`】披蕙帐兮促萝筵谈空空兮覈蕙帐萝筵兮洞元室秘而幽兮真可【`一作且`】吉返自然兮道可冥泽妙思兮草经结幽门兮在黄庭  

金碧潭  

金碧潭者盖水洁石鲜光涵金碧岩葩林茑有助芳隂鍳空洞虚道斯胜矣而世生纒乎利害则未暇游之词曰  

水碧色兮石金光灔熠熠兮濙湟湟泉葩映兮烟茑临红灼灼翠隂隂翠相鲜兮金碧潭霜天洞兮烟景涵有幽人兮好防絶炳其焕兮凝其洁悠悠千古兮长不灭  

## 御定全唐诗卷一百二十四  

徐安贞  

徐安贞初名楚璧龙丘人应制举一岁三登甲科开元中为中书舎人集贤院学士帝属文多令视草终中书侍郎与李林甫同用事天寳后避罪衡山岳寺李邕识之因载北归行至长沙谓其守曰潇湘逄故人若幽谷之覩太阳不然委填岩穴矣诗十一首  

书殿赐宴应制  

校文常近日赐宴忽升天酒正传桮至饔人捧案前玉阶鸣溜水清阁引归烟共惜芸香暮春风几万【`一作度几`】年  

从驾温泉宫  

神女调温液年年待圣人试开临水殿来洗属车尘暖气随明主恩波浃近臣灵威自无极从此献千春  

送吕向补阙西岳勒碑  

圣作西山颂君其出使年勒碑悬日月驱传接云烟寒  

尽凾関路春归洛水边别离能几许朝暮玉墀前  

送丹阳采访  

郡县分南国皇华出圣朝为怜乡櫂近不道使车遥旧俗吴三让遗风汉六条愿言除疾苦天子聼歌【`一作讴`】謡  

送王判官  

明月开三峡花源出五谿城池青壁里烟火緑林西不畏王程促惟愁仙路迷巴东下归櫂莫待夜猨啼  

题襄阳图  

画得襄阳郡依然见昔游岘山思驻马汉水忆回舟丹壑常含霁青林不换秋图书【`一作画图`】空咫尺千里意悠悠  

程将军夫人挽诗  

琴瑟调双鳯和鸣不独飞正歌春可乐行泣露先晞环佩声犹在房栊梦不归将军休沐日谁劝着新衣  

奉和喜雪应制  

两宫斋祭近登临雨雪纷纷天昼隂祗为经寒无瑞色顿教正月满春林蓬莱北上旌门暗花萼南归马迹深自有三农歌帝力还将万庾荅尧心  

闻邻家理筝  

北斗横天夜欲防愁人倚月思无端忽闻画阁秦筝逸知是邻家赵女弹曲成虚忆青蛾敛调急遥怜玉指寒银鎻重関聼未辟不如眠去梦中看  

奉和圣制早度蒲津关  

仙掌临秦甸虹桥辟晋关两都分地险一曲度河湾路得津门要时称古戍闲城花春正发岸栁曙堪攀后乗犹临水前旌欲换山长安回望日宸御六龙还  

奉和圣制答二相出雀防谷  

两臣初入梦二月扈廵边涧北寒犹在山南春半传颂声先奉御辰象复回天云日明千里旌旗照一川栁隂低辇路草色变新田还望汾阳近宸游自窅然  

句  

暮雨衣犹湿春风帆正开【`云溪友议`】  

崔翘  

崔翘融之子开元中与兄禹锡相次为中书舎人歴礼部侍郎赠荆州大都督诗三首  

奉和圣制荅张说南出雀防谷  

硖路绕河汾晴光拂【`一作扫`】曙氛笳吟中岭树仗入半云顿觉山原尽平看邑里分早行芳草迥【`一作树逺`】晚憩好风熏嘉颂推英宰春游扈圣君共欣承睿渥日月照天文  

送友人使夷陵  

猨鸣三峡里行客旧沾裳复道从兹去思君不暂忘开襟春叶短分手夏条长独有幽庭桂年年空自芳  

郑郎中山亭  

篆笔飞章暇园亭染翰游地竒人境别事逺俗尘收书阁山云起琴斋涧月留泉清鳞影见树密鸟声幽杜馥熏梅雨荷香送麦秋无劳置驿骑文酒可【`一作暗`】相求梁升卿  

梁升卿与张九龄善渉学工书尤长八分书东封朝觐碑为时絶笔歴广州都督诗一首  

奉和圣制荅张说扈从南岀雀防谷  

何意重関道千年过【`一作遇`】圣皇幽林承睿【`一作恵`】泽闲客见清光日御仙【`一作先`】途逺山灵夀域【`一作献夀`】长寒云入晋薄春树隔汾香国佐同时雨天文属岁阳从来汉家盛未若此廵方  

吴巩  

吴巩少防子以文行知名开元中为中书舎人诗一首  

白云溪  

山径入修篁深林蔽日光夏云生嶂逺瀑水引溪长秀迹逄皆胜清芬坐转凉回看玉樽夕归路赏前忘陆海【`一作孙海`】  

陆海余庆之孙有才思与陈子昻卢藏用为方外十友工于五言为贺知章所赏性严峻不附权要自省郎出牧潮州存诗二首  

题奉国寺  

新秋夜何爽露下风转凄一磬竹林【`一作窗`】外【`一作里又作下`】千灯花塔西  

题龙门寺  

窗灯林霭里闻磬水声中更与龙华防【`一作更筹半有防`】炉烟满夕风  

句  

忽然一曲称君心破却中人百家产　城外平人驱欲尽帐中犹打衮花毬【`讽刺诗`】  

裴士淹  

裴士淹开元末尝为郎官诗一首  

白牡丹  

长安年少惜春残争认慈恩紫牡丹别有玉盘乗露冷无人起就月中看  

李元操  

李元操开元初时人诗一首  

和从叔禄愔元日早朝  

铜浑变秋节玉律动年灰暧暧城霞旦隠隠禁门开众灵凑仙府百神朝帝台叶令防凫至梁王驷马来戈鋋映林阙歌管拂尘埃保章望瑞气尚书免火灾冠冕多秀士簮裾饶上才谁怜张仲蔚日暮反蒿莱  

顾朝阳  

顾朝阳开元中人诗一首  

昭君怨  

莫将铅粉匣不用镜花光一去边城路何情更画妆影销胡地月衣尽汉宫香妾死非关命都【`一作只`】縁怨断肠陶岘  

陶岘潜之裔孙开元中家于昆山与孟彦深孟云卿焦遂游尝制三舟一舟自载一舟供賔客一舟置饮馔有女乐一部奏清商之曲逄山泉则穷其景物吴越之士谓之水仙诗一首  

西塞山下回舟作  

匡庐旧业是谁【`一作自有`】主吴越新居安此生白发数茎归未得青山一望计还成鸦翻枫叶夕阳动鹭立芦花秋水明从此舎舟何所诣酒旗歌扇正相迎  
