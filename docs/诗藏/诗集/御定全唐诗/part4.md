---
title: 第3部分
index: true
icon: editor
order: 4
category:
  - 诗藏
  - 诗集
  - 御制全唐诗
tag:
  - 钦定四库全书
  - 集部八
  - 总集类
  - 曹寅
  - 清
---

## 御定全唐诗卷四十九  

张九龄  

奉和圣制南郊礼毕酺宴  

配天昭圣业率土庆辉光春发三条路酺开百戏塲流恩均庶品纵观聚康荘妙舞来平乐新声出建章分曹日抱戴赴节凤归昌幸奏承云乐同晞湛露阳气和皆有感泽厚自无疆饱徳君臣醉连歌奉柏梁  

奉和圣制早渡蒲津关  

魏武中流处轩皇问道回长堤春树发髙掌曙云开龙负王舟渡人占仙气来河津防日月天仗役风雷东顾重关险西驰万国陪还闻股肱郡元首咏康哉  

奉和圣制同二相南出雀鼠谷  

设险诸侯地承平圣主廵东君朝二月南斾拥三辰寒出重关尽年随行漏新瑞云丛捧日芳树曲迎春舞咏先驰道恩华及从臣汾川花鸟意并奉属车尘  

奉和圣制经河上公庙  

昔者河边叟谁知隠与仙姓名终不识章句此空传迹为坐忘晦言犹强着诠精灵竟何所祠宇独依然道在纡宸睠风行动睿篇从兹化天下清净复何先  

奉和圣制送尚书燕国公赴朔方  

宗臣事有征庙筭在休兵天与三台座人当万里城朔南方偃革河右【`一作北`】暂扬旌宠锡从仙禁光华出汉京山川勤逺略原隰轸皇情为奏薫琴唱仍题寳剑名闻风六郡伏计日五戎平山甫归应疾留侯功复成歌钟旋可望袵席岂难行四牡何时入吾君忆履声  

奉和圣制途经华山  

万乗华山下千岩云汉中灵居虽窅宻睿览忽同日月临髙掌神仙仰大风攒峰势岌岌翊辇气雄雄揆物知幽賛铭勲表圣衷防应陪玉检来此告成功  

奉和圣制早登太行山率尔言志  

孟月摄提贞乗时我后征晨严九折度暮戒六军行日御驰中道风师卷太清戈鋋林表出组练雪间明动植希皇豫髙深奉睿情陪游七圣列望幸百神迎气色烟犹喜恩光草尚荣之罘称万岁今此复同声  

奉和圣制登封礼毕洛城酺宴  

大君毕能事端扆乐成功运与千龄合欢将万国同汉酺歌圣酒韶乐舞薰风河洛荣光遍云烟喜气通春华顿觉早天泽倍知崇草木皆沾被犹言不在躬  

恩赐乐游园宴应制  

寳筵延厚【`一作锡`】命供帐序羣公形胜宜春接威仪建礼同晞阳人似露解愠物从风朝庆千龄始年华二月中辉光遍草木和气发丝桐岁岁无为化宁知乐九功  

奉和圣制过王濬墓  

汉王思钜鹿晋将在农入蜀举长算平吴成大功与浑虽不协归皓实为雄孤绩沦千载流名感圣衷万乗度荒陇一顾凛生风古节犹不弃今人争効忠  

奉和吏部崔尚书雨后大明朝堂望南山  

迢逓终南顶朝朝阊阖前朅来青绮外髙在翠微先双凤褰为阙羣龙俨若仙还知到圃更是谒甘泉夜雨尘初灭秋空月正悬诡容纷入望霁色宛成妍东极华隂践西弥嶓冢连奔峰出岭外瀑水落云边汉帝宫将苑商君陌与阡林华铺近甸烟霭绕晴川既庶仁斯及分忧政已宣山公啓事罢吉甫颂声传济济金门歩洋洋玉树篇徒歌虽有属清越岂同年  

和崔尚书喜雨  

积阳虽有晦经月未为灾上念人天重先祈云汉回仁心及草木号令起风雷照烂隂霞止交纷瑞雨来三辰破黍稷四达屏氛埃池溜因添满林芳为洒开听中声滴沥望处影徘徊惠泽成丰岁昌言发上才无论騐石鼓不是御云台直颂皇恩浃崇朝遍九垓  

和许给事中直夜简诸公  

未央钟漏晩仙宇蔼沈沈武卫千庐合严扃万户深左掖知天近南窗见月临树揺金掌露庭徙玉楼隂他日闻更直中宵属所钦声华大国寳夙夜近臣心逸兴乗髙阁雄飞在禁林宁思窃抃者情发为知音  

和苏侍郎小园夕霁寄诸弟  

清风阊阖至轩盖承明归云月爱秋景林堂开夜扉何言兼济日尚与宴私违兴逐蒹葭变文因棠棣飞人伦用忠孝帝徳已光辉赠弟今为贵方知陆氏微  

酬宋使君见赠之作  

时来不自意宿昔谬枢衡翊圣负明主妨贤媿友生罢归犹右职待罪尚南荆政有留棠旧风因继组成【`一作清`】髙轩【`一作轩车`】问疾苦烝【`一作黎`】庶荷仁明衰废时所薄祗言僚故【`一作旧`】情  

酬宋使君见诒  

陟邻初禀训献防幸逢时朝列且云忝君恩复若兹庭闱际海曲轺传荷天慈顾巳欢乌鸟闻君泣素丝才明应主召福善岂神欺但愿白心在终然湼不淄  

酬通事舍人寓直见示篇中兼起居陆舍人景献  

轩掖殊清秘才华固在斯兴因膏泽洒情与恵风吹所羙应人誉何私亦我仪同声感乔木比翼谢长离价以陆生减贤慙鲍叔知薄游尝独媿芳讯乃兼施此夜金闺籍伊人琼树枝飞鸣复何逺相顾幸媞媞  

与袁补阙寻蔡拾遗防此公出行后蔡有五韵诗见赠以此篇答焉  

辙迹陈家巷诗书孟子邻偶来乗兴者不值草人契是忘年合情非累日申闻君还薄暮见眷及兹辰赠我如琼玖将何报所亲  

酬赵二侍御使西军赠两省旧僚之作  

石室先鸣者金门待诏同操刀尝愿割持斧竟称雄应敌兵初起縁边虏欲空使车经陇月征斾绕河风忽枉兼金讯非徒秣马功气清【`一作凌`】蒲海曲声满柏台中顾已尘华省欣君震逺戎明时独匪报尝欲退微躬武司功初有幽庭春暄见贻夏首获见以诗报焉  

芳月尽离居幽懐重起予虽言春事晩尚想物华初迟日皦方照髙斋澹复虗笋成林向宻花落树应疎赠鲤情无间求莺思有余暄妍不相待含叹欲焉如  

酬王履震游园林见贻  

宅生惟海县素业守郊园中览霸王说上徼明主恩一行罢兰径数载歴金门既负潘生拙俄从周任言逶迤恋轩陛萧散反丘樊旧迳稀人迹前池耗水痕并防芳树老唯觉敝庐存自我栖幽谷逢君翳覆盆孟轲应有命贾谊得无寃江上行伤逺林间偶避喧地偏人事絶时霁鸟声繁独善心俱闭穷居道共尊乐因南涧藻忧岂北堂萱幽意加投漆新诗重赠轩平生徇知已穷逹与君论  

饯王尚书出边  

汉相推人杰殷宗伐鬼方还闻出将重坐见即戎良上策应为豫中权且用光令申兵气倍威憺【`一作慴`】虏魂亡树比公孙大城如道济长夏云登陇首秋露辽阳武徳舒宸睠文思饯乐章感恩身既许激节胆犹尝祖帐倾朝列军麾驻道傍诗人何所咏尚父欲鹰扬  

送赵都护赴安西  

将相有更践简心良独难逺图尝画地超拜乃登坛戎即昆山序车同渤海单义无中国费情必逺人安他日文兼武而今栗且寛自然来月窟何用刺楼兰南至三冬晚西驰万里寒封侯自有处征马去啴啴  

奉使自蓝田玉山南行  

征骖入云壑始忆歩金门通籍微躯幸归途明主恩匪唯徇行役兼得慰晨昏是节暑云炽纷吾心所尊海县且悠缅山邮日骏奔徒知恶嚣事未暇息隂论峣武经陈迹衡湘指故园水闻南涧险烟望北林繁逺霭千岩合幽声百籁喧隂泉夏犹冻阳景昼方暾懿此髙深极徒令梦想存盛明期有报长徃复奚言  

贺给事尝诣蔡起居郊馆有诗因命同作  

记言闻直史筑室面层阿岂不承明入终云幽意多沈防髙士致休澣故人过前岭游氛灭中林芳气和兹辰阻佳趣望羙独如何  

南山下旧居闲放  

秪役已云乆乗闲反服初块然屏尘事幽独坐林闾清旷前山逺纷喧此地疎乔木凌青霭修篁媚緑渠耳和绣翼鸟目畅锦鳞鱼寂寞心还间【`一作闭`】飘飖体自虗兴来命防酒临罢阅仙书但乐多幽意宁知有毁誉尚想争名者谁云要路居都忘下流叹倾夺竟何如  

髙斋闲望言懐  

髙斋复晴景延眺属清秋风物动归思烟林生逺愁纷吾自穷海薄宦此中州取路无髙足随波适下流岁华空冉冉心曲且悠悠坐惜芳时歇胡然乆滞留  

别乡人南还  

橘柚南中暖桑榆北地隂何言荣落异因见别离心吾亦江乡子思归梦寐深闻君去水宿结思渺云林牵缀从浮事迟回谢所钦东南行舫逺秋浦念猿吟  

初发江陵有懐  

极望涔阳浦江天渺不分扁舟从此去鸥鸟自为羣他日懐真赏中年负俗纷适来果微尚倐尔防斯文复想金闺籍何如梦渚云我行多胜寄浩思独氛氲  

同綦母学士月夜闻雁  

栖宿岂无意飞飞更逺寻长途未及半中夜有遗音月思闗山笛风号流水琴空声两相应幽感一何深避缴归南浦离羣呌北林聮翩俱不定怜尔越乡心  

登总持寺阁  

香阁起崔嵬髙髙沙版开攀跻千仭上纷诡万形来草间商君陌云重汉后台山从函谷断川向斗城回林里春容变天边客思催登临信为羙懐逺独悠哉  

晚憩王少府东阁  

披轩肆流览云壑见深重空水秋弥净林烟晩更浓坐隅分洞府檐际列羣峰窈窕生幽意参差多异容还慙大隠迹空想列仙踪赖此升攀处萧条得所从  

登城楼望西山作  

城楼枕南浦日夕顾西山宛宛鸾鹤处髙髙烟雾间仙井今犹在洪厓乆不还金编莫我授羽驾亦难攀檐际千峰出云中一鸟闲纵观穷水国游思徧人寰勿复尘埃事归来且闭关  

祠紫盖山经玉泉山寺  

指涂跻楚望策马傍荆岑稍稍松篁入泠泠磵谷深观竒逐幽暎歴险忘岖嵚上界投佛影中天扬梵音焚香懴在昔礼足誓来今灵异若有对神仙真可寻髙僧闻逝者逺【`一作絶`】俗是初心藓驳经行处猿啼燕坐林归真已寂灭留迹岂埋沉法地自兹广何云千万金  

洪州西山祈雨是日輙应因赋诗言事  

兹山蕴灵异走望良有归丘祷虽巳乆甿心难重违迟明申藻荐先夕旅岩扉独宿云峰下萧条人吏稀我来不外适幽抱自中微静入风泉奏凉生松栝围穷年滞逺想寸晷阅清晖虗羙怅无属素情缄所依诡随嫌弱操羇束谢贞肥义济亦吾道诚存为物祈灵心倐已应甘液幸而飞闭阁且无责随车安敢希多慙徳不感知复是耶非  

经江宁览旧迹至武湖  

南国更数世北湖方十洲天清华林苑日晏景阳楼果下回仙骑津傍驻防斿【`一作旒`】鳬鹥喧凤管荷芰鬬【`一作暗`】龙舟七子陪诗赋千人和棹讴应言在镐乐不让横汾秋风俗因纾慢江山成易由驹王信不武孙叔是无谋佳气日将歇霸功谁与修桑田东海变麋鹿姑苏游否运争三国康时劣九州山虽幕府在馆岂豫章留水淀还相阅菱歌亦故遒雄图不足问唯想事风流  

登襄阳岘山【`一本岘山上有恨字`】  

昔年亟攀践征马复来过信若山川旧谁如岁月何蜀相吟安在羊公碣巳磨令图犹寂寞嘉防亦蹉跎宛宛樊城岸悠悠汉水波逶迤春日逺感寄客情多地本原林秀朝来烟景和同心不同赏留叹此岩阿  

登荆州城楼  

天宇何其旷江城坐自拘层楼百余尺迢递在西隅暇日时登眺荒郊临故都累累见陈迹寂寂想雄图古往山川在今来郡邑殊北疆虽入郑东距岂防吴防代传荆国当时敌陜郛上流空有处中土复何虞枕席夷三峡关梁豁五湖承平无异境守隘莫论夫自罢金门籍来参竹使符端居向林薮微尚在桑榆直似王陵戆非如甯武愚今兹对南浦乗雁与双鳬  

登乐游原春望书懐  

城隅有乐游表里见皇州策马既长逺云山亦悠悠万壑清光满千门喜气浮花间直城路草际曲江流凭眺兹为羙离居方独愁巳惊髪换空度緑荑柔奋翼笼中鸟归心海上鸥既伤日月逝且欲桑榆收豹变焉能及莺鸣非可求愿言从所好初服返林丘  

使登石头驿楼作  

山槛凭南【`一作髙`】望川途眇北流逺林天翠合前浦日华浮万井縁津渚千艘咽渡头渔商多末事耕稼少良畴自守陈蕃尝登王粲楼徒然骋目处岂是获心游向迹虽愚谷求名异盗丘息隂芳木所空复越乡忧  

登临沮楼  

髙深不可厌廵属复来过本与众山絶况兹韶景和危楼入水倒飞槛向空摩杂树縁青壁樛枝挂緑萝潭清能彻底鱼乐好跳波有象言虽【`一作难`】具无端思转多同心不在此孤赏欲如何  

陪王司马登薛公逍遥台  

尝闻薛公泪非直雍门琴窜逐留遗迹悲凉见此心府中因暇豫江上幸招寻人事巳成古风流独至今闲情多感叹清景暂登临无复甘棠在空余蔓草深晴光送逺目胜气入幽襟水去朝沧海春来换碧林赋懐湘浦吊碑想汉川沈曽是陪游日徒为梁父吟  

尝与大理丞袁公太府丞田公偶诣一所林沼尤胜因并坐其次相得甚欢遂赋诗焉以咏其事  

方驾与吾友同懐不异寻偶逢池竹处便防江湖心夏近林方宻春余水更深清华两辉暎闲歩亦窥临苹藻复佳色鳬鹥亦好音韶芳媚洲渚蕙气袭衣襟萧散皆为乐裵回从所钦谓予成夙志岁晚共抽簪  

与弟游家园  

定省荣君赐来归是昼游林乌飞旧里园果酿新秋枝长南庭树池临【`一作连`】北涧流星霜屡尔别兰麝为谁幽善积家方庆恩深国未酬栖栖将义动安得乆情留  

郡内闲斋  

郡阁昼常掩庭芜日复滋檐风落鸟毳窗叶挂虫丝拙病宦情少羇闲秋气悲理人无异绩为郡但经时唯有江湖意沈防空在兹  

城南隅山池春中田袁二公盛称其羙夏首获赏果防夙言故有此咏  

忆昨闻佳境驾言寻昔蹊非惟初物变亦与旧游暌幽渚为君说清晨即我携途深独睥睨歴险共攀跻林笋苞青箨津杨委緑荑荷香初出浦草色复縁堤乐处将鸥狎谭端用马齐且言临海郡兼话武陵溪异壤风烟絶空山岩迳迷如何际朝野从此待金闺  

西江夜行  

遥夜人何在澄潭月里行悠悠天宇旷切切故乡情外物寂无扰中流澹自清念归林叶【`一作春服`】换愁坐露华生犹有汀洲鹤宵分乍一鸣  

南还湘水言懐  

拙宦今何有劳歌念不成十年乖夙志一别悔前行归去田园老倘来轩冕轻江间稻正熟林里桂初荣鱼意思在藻鹿心懐食苹时哉茍不达取乐遂吾情  

商洛山行懐古  

园绮值秦末嘉遁此山阿陈迹向千古荒途始一过硕人乆沦谢乔木自森罗故事昔尝览遗风今岂讹泌泉空活活樵叟独皤皤是处清晖满从中幽兴多长懐赤松意复忆紫芝歌避世辞轩冕逢时解薜萝盛明今在运吾道竟如何  

南还以诗代书赠京师旧寮  

薄宦晨昏阙尊【`一作遵`】尊义取斯穷愁年貌改寂歴尔胡为不谄词多忤无容礼益卑微生尚何有逺迹固其宜思扰梁山曲情揺越鸟枝故园从海上良友邈天涯云雨叹一别川原劳载驰上慙伯乐顾中负叔牙知去国诚寥落经途弊险岁逢霜雪苦林属蕙兰萎欲赠幽芳歇行悲旧赏移一从关作限两见月成规苒苒穷年籥行行尽路岐征鞍税北渚归防指南垂树晩犹葱蒨江寒尚渺弥土风从楚别山水入湘竒石濑相奔触烟林更蔽亏层崖夹洞浦轻舸泛澄漪松篠行皆傍禽鱼动輙随惜哉边地隔不与故人窥畴昔陪鹓鹭朝阳振羽仪来音虽寂寞接景每逶迤朝罢冥尘事賔来话酒巵邀欢逐芳草结兴选华池及此风成叹何时雾可披自怜无用者谁念有情离望羙音容阔懐贤梦想疲因声达霄汉持拙守东陂  

初发道中赠王司马兼寄诸公  

昔岁尝陈力中年退屏居承顔方弄鸟放性或观鱼曽是安疵拙诚非议卷舒林园事益简烟月赏恒余不意栖愚谷无阶奉诏书湛恩均大造弱植媿空虗肃命趋仙阙侨装抚传车念行开祖帐怜别降题舆谁谓风期许叨延礼数殊义沾投分末情及解携初追饯扶江介光辉烛里闾子云应寂寞公叔【`一作绪`】为吹嘘景物春来异音容日向疎川原行稍穏钟鼓听犹徐林隔王公轝云迷班氏庐恋亲唯委咽思徳更踌躇徇义当由此懐安乃阙如愿酬明主恵行矣岂徒欤  

自始兴溪夜上赴岭  

尝蓄名山意兹为世网牵征途屡及此初服巳非然日落青岩际溪行緑篠边去舟乗月后归鸟息人前数曲迷幽嶂连圻触暗泉深林风绪结遥夜客情悬非梗胡为泛无膏亦自煎不知于役者相乐在何年  

当涂界寄裴宣州  

故人宣城守亦在江南偏如何分虎竹相与间山川章绶胡为者形骸非自然含情津渡阔倚望脰空延逺近闻佳政平生仰大贤推心徒有属防面良无縁日夕遵前渚江村投暮烟念行秪意黙懐逺岂言宣委曲风波事难为尺素传  

郡中每晨兴輙见羣鹤东飞至暮又行列而返哢唳云路甚和乐焉予媿独处江城常目送此意有所羡遂赋以诗  

云间有数鹤抚翼意无违晓日东田去烟霄北渚归欢呼良自适罗列好相依逺集长江静髙翔众鸟稀岂烦仙子驭何畏野人机却念乗轩者拘留不得飞  

和裴侍中承恩拜扫旋辔途中有懐寄州县官僚乡国亲故【`后缺`】  

嵩岳神惟降汾川鼎气雄生才作霖雨继代有清通天下称贤相朝端挹至公自家来佐国移孝入为忠霜露多前感丘园想旧风扈廵过晋北问俗到河东便道恩华降还乡礼教崇野尊延故老朝服见儿童  

和姚令公哭李尚书乂  

贵贱虽殊等平生窃下风云泥势已絶山海纳还通忽叹登龙者翻将吊鹤同琴诗犹可托剑履独成空畴昔尝论礼兴言每匪躬人思崔琰议朝掩祭遵公作善神何酷依仁命不融天文虗北斗人事罢南宫上宰既伤旧下流弥感衷无恩报国士徒欲问元穹  

奉和圣制经函谷关作  

函谷虽云险黄河已复清圣心无所隔空此置关城  

奉和圣制度潼关口号  

嶙嶙故城垒荒凉空戍楼在徳不在险方知王道休  

答太常靳博士见赠一絶  

上苑春先入中园花尽开唯余幽径草尚待日光催  

登荆州城望江二首【`统籖作一首`】  

淊滔大江水天地相终始经阅防世人复叹谁家子东望何悠悠西来昼夜流岁月既如此为心那不愁  

赋得自君之出矣  

自君之出矣不复理残机思君如满月夜夜减清辉  

答陆澧  

松叶堪为酒春来酿防多不辞山路逺踏雪也相过  

## 御定全唐诗卷五十  

杨炯  

杨炯华阴人防聪敏博学善属文年十一举神童授校书郎为崇文馆学士迁詹事司直恃才简倨人不容之武后时左转梓州司法叅军秩满迁婺州盈川令卒于官中宗即位以旧僚赠著作郎炯闻时人以四杰称乃自言曰吾愧在卢前耻居王后张说曰杨盈川文思如悬河注水酌之不竭既优于卢亦不减王也有盈川集三十卷今存诗一卷  

奉和上元酺宴应诏  

甲乙遇灾年周隋送上妖【`一作祅`】星六丈出沴气七重悬赤县空无主苍生欲问天龟龙开宝命云火昭灵庆万物覩真人千秋逢圣政祖宗泽逺文武休光盛大号域中平皇威天下惊参辰昭文物宇宙浃声名汉后三章令周王五伐兵匈奴穷地角本自逺正朔骄子起  

天街由来亏礼乐一衣扫风雨再战夷屯剥清眀日月旦萧索烟云涣寒暑既平分隂阳复贞观惟神谐妙物乃圣符幽赞下武发祯祥平阶属防昌金泥封日观璧水匝眀堂业盛勲华德兴【`一作舆`】包天地皇孝思义防极易礼光前式天焕三辰辉灵书五云色敬时穷发敛卜代盈千亿五纬聚华轩重光入望园公卿论至道天子拜昌言雷解初开出星空即便元瑶台凉景荐银阙秋阴遍百戏骋鱼龙千门壮宫殿深仁洽蛮徼【`一作貊`】恺乐周寰县宣室召羣臣眀庭礼百神仰德还符日霑恩更似春襄城非牧竖楚国有巴人  

广溪峡  

广溪三峡首旷望兼川陆山路绕羊肠江城镇鱼腹乔林百丈偃飞水千寻瀑惊浪回髙天盘涡转深谷汉氏昔云季中原争逐鹿天下有英防襄阳有龙伏常山集军旅永安兴版筑池台忽巳倾邦家遽沦覆庸才若刘禅忠佐为心腹设险犹可存当无贾生哭  

巫峡  

三峡七百里唯言巫峡长重岩窅不极疉嶂凌苍苍絶壁横天险莓苔烂锦章入夜分眀见无风波浪狂忠信吾所蹈泛舟亦何伤可以渉砥柱可以浮吕梁美人今何在灵芝徒有【`一作自`】芳山空夜猿啸征客泪沾裳  

西陵峡  

絶壁耸万仭长波射千里盘薄荆之门滔滔南国纪楚都昔全盛髙丘烜望祀秦兵一旦侵夷陵火潜起四维不复设闗塞良难恃洞庭且忽焉【`一作然`】孟门终巳矣自古天地辟流为峡中水行旅相赠言风涛无极已及余践斯地瓌竒信为美江山若有灵千载伸知已  

从军行  

烽火照西京心中自不平牙璋辞凤阙铁骑绕龙城雪暗凋旗画风多杂鼓声宁为百夫长胜作一书生  

刘生  

卿【`一作乡`】家本六郡年长入三秦白璧酬知己黄金谢主人剑锋生赤电马足起红尘日暮歌钟发喧喧动四邻  

骢马  

骢马铁连钱长安侠少年帝畿平若水官路直如弦夜玉妆车轴秋金【`一作风`】铸马鞭风霜但自保穷逹任皇天  

出塞  

塞外欲纷纭【`一作纷`】雌防犹未分眀堂占气色华葢辨星文二月河魁将三千太乙军丈夫皆有志防见【`一作是`】立功勲  

有所思  

贱妾留南楚征夫向北燕三秋方一日少别比千年不掩嚬红缕无论【`一作能`】数緑钱相思眀月夜迢递白云天  

梅花落  

牕外一株梅寒花五出开影随朝日逺香逐便风来泣对铜钩障愁看玉镜台行人断消息春恨防裵回  

折杨栁  

邉地遥【`一作迷`】无极征人去不还秋容凋翠羽别泪损红顔望断流星驿心驰明月闗藁砧何处在杨栁自堪攀  

紫骝马  

侠客重周游金鞭控紫骝蛇弓白羽箭鹤辔赤茸秋发迹来南海长鸣向北州匈奴今未灭画地取封侯  

战城南  

塞北途辽逺城南战苦辛旛【`一作幢`】旗如鸟翼甲胄似鱼鳞冻水寒伤马悲风愁杀人寸心眀白日千里暗黄尘  

送临津房少府  

岐路三秋别江津万里长烟霞驻征葢奏促飞觞阶树含斜日池风泛早凉赠言未终竟流涕忽沾裳  

送丰城王少府  

愁结乱如麻长天照落霞离亭隐乔树沟水浸平沙左尉才何屈东闗望渐賖行看转牛斗持此报张华  

送郑州周司空【`一作司功`】  

汉国临清渭京城枕浊河居人下珠泪【`一作泣`】賔御促骊歌望极闗山逺秋深烟雾多唯余三五夕眀月暂经过  

送梓州周司功  

御沟一相送征马屡盘桓言笑方无日离忧独未寛举杯聊劝酒破涕暂为欢别后风清夜思君蜀路难  

送杨处士反初卜居曲江  

鴈门归去逺垂老脱袈裟萧寺休为客【`一作相`】曹溪便寄家緑琪千岁树黄槿四时花别怨应无限门前桂水斜  

途中  

悠悠辞鼎邑去去指【`一作拒`】金墉途路盈千里山川亘百重风行常有地【`一作队`】云出本多峯郁郁园中栁亭亭山上松客心殊不【`一作未`】乐乡泪独无从  

送刘校书从军  

天将下三宫星门召【`一作启`】五戎坐谋资庙畧飞檄伫文防赤土流星剑乌号眀月弓秋隂生蜀道杀气绕湟中风雨何年别琴尊此日同离亭不可望沟水自西东  

游废观  

青嶂倚丹田荒凉数百年犹知小山桂尚识大罗天药败金炉火苔昬玉女泉岁时无壁画朝夕有阶烟花栁三春节江山四望悬悠然出尘网从此狎神仙  

和石侍御山庄  

烟霞非俗宇【`一作排俗累`】岩壑只幽居水浸何曾畎荒郊不复锄影浓山树宻香浅泽花疎濶堑防斜径平堤夹小渠莲房若个实竹节防重【`一作竿`】虚萧然隔城市酌醴焚枯鱼  

送李庶子致仕还洛  

此地倾城日由来供帐华亭逢李广骑门接邵平原野烟氛匝闗河游望賖白云断岩岫緑草覆江沙诏赐扶阳宅人荣御史车防池一相送流涕向烟霞  

早行  

敞朗东方彻阑干北斗斜地气俄成雾天云渐作霞河流才辨马岩路不容车阡陌经三岁闾阎对五家露文沾细草风影转髙花日月从来惜闗山犹自賖  

和崔司空伤姬人  

昔时南浦别鹤怨宝琴今日东方至鸾销珠镜前水流衔砌咽月影向窗悬妆【`一作粉`】匝凄余粉【`一作泪`】薰炉灭【`一作减`】旧烟晩庭摧玉树寒帐委金莲佳人不再得云【`一作白`】日防千年  

和骞右丞省中暮望  

故事闲台阁仙门蔼已深旧章窥复道云幌肃重阴律葭灰变青阳斗柄临年光揺树色春气绕兰心风响髙窗度流痕曲岸侵天门【`一作民`】总枢辖人镜辨衣簮日暮南宫静瑶华振雅音  

和酬虢州李司法  

唇齿标形胜闗河壮邑居寒山抵方伯秋水面鸿胪君子从游宦忘情任卷舒风霜下刀笔轩葢拥门闾平野芸黄遍长洲鸿鴈初菊花宜泛酒蒲叶好裁书昔我芝兰契悠然云雨疎非君重千里谁肯惠双鱼  

和郑讐校内省眺瞩思乡懐友  

铜门初下辟石馆始沈研游雾千金字飞云五色牋楼台横紫极【`一作气`】城阙俯青田暄入瑶房里春回【`一作过`】玉宇前霞文埋落照风物【`一作色`】澹归烟翰墨三余隙闗山四望悬颓峯【`一作风`】暌酌羽流水旷鸣虽欣承白雪终恨隔青天  

和旻上人伤果禅师  

净业初中日浮生大小年无人本无我非后亦非前箫鼓旁喧地龙蛇直映【`一作真应`】天法门摧栋宇觉海破舟船书镇秦王饷经文宋国传声华周百亿风烈被【`一作破`】三千芜没青园寺荒凉紫陌田德音殊未逹拱木巳生烟  

和刘侍郎入隆唐观  

福地隂阳合仙都日月开山川临四险城树隐三台伏槛排云出飞轩绕涧囘参差凌倒影潇洒轶浮埃百果珠为实羣峰锦作苔悬萝暗疑【`一作凝`】雾瀑布响成雷方士烧丹液真人泛玉杯还如问桃水更似得蓬莱汉帝求仙日相如作赋才自然金石奏何必上天台  

和辅先入昊天观星瞻【`一作占`】  

遁甲爰皇里星占太乙宫天门开奕奕佳气郁葱葱碧落三干外黄图四海中邑居环若水城阙抵新丰玉槛昆仑侧金枢地轴东上真朝北斗元始咏南风汉君祠五帝淮王礼八公道书编【`一作藏`】竹简灵液【`一作药`】灌梧桐草茂【`一作蔓`】琼阶緑花繁宝树红石楼纷似画地镜淼如空桑海年【`一作中`】应积桃源路不穷黄轩若有问三月住【`一作往`】崆峒  

和刘长史荅十九兄  

帝尧平百姓髙祖宅三秦子弟分河岳衣冠动缙绅盛名恒不陨歴代防相因街巷涂山曲门闾洛水濵五龙金作友一子玉为人寳剑丰城气眀珠魏国珍风标自落落文质且彬彬共许刁元【`一作陶`】亮同推周伯仁石城俯天阙钟阜对江津骥足方遐骋【`一作驶`】狼心独未驯鼓鼙鸣九域风火集重闉城势余三板【`一作版`】兵威乏四邻居然混玉石直置保松筠耿介酬天子危言数贼臣钟仪琴未奏苏武节犹新受禄宁辞死扬名不顾身精诚动天地忠义感明神怪鸟俄【`一作来`】垂翼修蛇竟暴鳞来朝拜【`一作报`】休命述职下梁【`一作良`】岷善政驰金马嘉声绕玉轮三荆忽有赠四海更相亲宫徴谐鸣石光辉掩烛银山川遥满目零露坐沾巾友爱光天下恩波浃后尘懦夫仰髙节下里继阳春  

夜送赵纵  

赵氏连城璧由来天下传送君还旧府明月满【`一作照`】前川  

## 御定全唐诗卷五十一  

宋之问  

宋之问一名少连字延清虢州农人弱冠知名初徴令与杨炯分直内教俄授雒州参军累转尚方监丞预修三教珠英后坐附张易之左迁泷州参军武三思用事起为鸿胪丞景龙中再转考功贠外郎时中宗増置修文馆学士之问与薛稷杜审言首膺其选转越州长史睿宗即位徙钦州寻赐死集十卷今编诗三卷  

息夫人  

可怜楚破息肠断息夫人仍为泉下骨不作楚王嫔楚王宠莫盛息君情更亲情亲怨生别一朝俱杀身  

初到陆浑山庄  

授衣感穷节策马凌伊闗归齐逸人趣日觉秋琴闲寒露衰北阜夕阳破东山浩歌歩【`一作岑`】榛樾栖鸟随我还  

夜饮东亭  

春泉【`一作水`】鸣大壑皓月吐层岑岑壑景色佳慰我逺游心暗芳足幽气惊栖【`一作嘶`】多众音髙兴南山【`一作女`】曲长謡横素琴  

芳树【`一作沈佺期诗`】  

何地早芳菲宛在长门殿夭桃色若绶秾李光如练啼鸟弄花疎游蜂饮香遍叹息春风起飘零君不见  

送赵六贞固  

目断南浦云心醉东郊栁怨别此何时春【`一作青`】芳来已久与君共时物尽此盈樽酒始愿今不从春风恋携手  

题张老松树  

岁晩东岩下周顾何凄恻日落西山隂众草起寒色中有乔松树使我长叹息百尺无寸枝一生自孤直  

别之望后独宿蓝田山庄  

鹡鸰有旧曲调苦不成歌自叹兄弟少常嗟离别多尔寻北京路予卧南山阿泉晩更幽咽云秋尚嵯峨药栏聼蝉噪书幌见禽过愁至愿甘其如乡梦何  

浣纱篇赠陆上人  

越女顔如花越王闻浣纱国微不自宠献作吴宫娃山薮半潜匿苎萝更防遮一行覇句践再笑【`一作顾`】倾夫差艳色夺人目【`一作常人`】斆嚬亦相夸一朝还旧都靓妆寻若耶鸟惊入松网【`一作林鸟惊入松`】鱼畏沈荷花【`一作网鱼畏沈花`】始觉冶容妄方悟羣【`一作君`】心邪【`一作斜`】钦子秉幽意世人共称嗟愿言托君懐倘类蓬生麻家住雷门曲髙阁凌飞霞淋漓翠羽帐旖旎采【`一作緑`】云车春风艳楚舞秋月纒【`一作绵`】胡笳自昔专娇爱袭玩唯矜奢逹本知空寂弃彼犹泥沙永割偏执性自长薰修芽携妾不障道来【`一作愿`】止妾西家  

雨从箕山来  

雨从箕山来倐与飘风度晴眀西峯日緑缛南溪树此时客精庐幸防真僧顾深入清净理妙断往来趣意得两契如言尽共忘喻观花寂不动闻鸟悬可悟向夕闻天香淹留不能去  

初至崖口  

崖口众山断嵚崟耸天壁气冲落日红影入春潭碧锦缋织苔藓丹青画松石水禽泛容与岩花飞的皪微路从此深我来限于役惆怅情未已羣峰暗将夕  

自湘源至潭州衡山县  

浮湘沿迅湍逗浦凝逺盼渐见江势濶行嗟水流漫赤岸杂云霞緑竹縁溪涧向背羣山转应接良景晏沓障连夜猿平沙覆阳鴈纷吾望阙客【`一作容`】归桡速已惯中道方泝洄迟念自兹撰頼欣衡阳美持以蠲忧患  

入崖口五渡寄李适  

抱琴登絶壑伐木泝清川路极意谓尽势囘趣转绵人逺草木秀山深云景鲜余负海峤情自昔微尚然弥旷十余载今来宛仍前【`一作全`】未窥仙源极独进野人船时攀乳窦憇屡薄天窗眠夜响松月朝楫防苔泉因防象外理永谢区中縁碧潭可遗老丹砂堪学仙莫使驰光暮空令归鹤怜  

洞庭湖  

地尽天水合朝及洞庭湖初日当中涌莫辨东西隅晶耀目何在滢荧心欲无灵光晏海若游气耿天吴【`一作枢`】张乐轩皇至征苖夏禹徂楚臣悲落叶尧女泣苍梧野积九江润山通五岳图风恬鱼自跃云夕鴈相呼独此临泛漾浩将人代殊永言洗氛浊卒岁为清娱要使功成退徒劳越大夫  

景龙四年春祠海  

肃事祠春溟宵斋洗防虑鸡鸣见日出鹭下惊涛骛地濶八荒近天囘百川澍筵端接空曲目外唯雰雾暖气物象来周游晦眀互致牲匪享禋涤期灵煦的的波际禽沄沄岛间树安期今何在方丈蔑寻路仙事与世隔搜徒已屡四眀背羣山遗老莫辨处抚中【`一作内抚`】良自慨弱龄忝恩遇三入文史林两拜神仙署虽叹出闗逺始知临海趣赏来空自多理胜孰能喻留楫竟何待徙倚忽云暮  

温泉庄卧病寄杨七炯  

移疾【`一作多病`】卧兹岭寥寥倦幽独赖有嵩丘山髙枕长在目兹山栖灵异朝夜翳云族是日蒙雨晴返景入岩谷羃羃涧畔草青青山下木此意方无穷环顾怅林麓伊洛何悠漫川原信重复夏余鸟兽蕃秋末禾黍熟秉愿守樊圃归闲欣艺牧惜无载酒人徒把凉泉【`一作潭`】掬  

荅田徴君【`一作敬荅田防君游岩`】  

家临清溪水溪水绕盘石緑萝四面垂褭褭百余尺风泉度丝管苔藓铺茵席传闻颍阳人霞外潄灵液忽枉岩中翰吟望【`一作卧`】朝复夕何当遂逺游物色逋客  

自衡阳至韶州谒能禅师  

谪居窜炎壑孤防淼不系别家万里余流目三春际猿啼山馆晓虹饮江臯霁湘岸竹泉幽衡峯石囷闭岭嶂穷攀越风涛极沿济吾师在韶【`一作衡`】阳欣此得躬诣洗虑賔空寂焚香结精誓愿以有漏躯聿【`一作幸`】薰无生慧物用益【`一作一`】冲旷心源日闲细伊我获此途游道囘【`一作悔`】晩计宗师信舍法摈落文史艺坐禅罗浮中寻异穷【`一作南`】海裔何辞御魑魅自可乗炎疠囘首望旧【`一作故`】乡云林浩亏蔽不作离别苦归期多年岁  

见南山夕阳召监师不至  

夕阳黯晴碧山翠互眀灭此中意无限要与开士说徒郁仲举思讵廻道林辙孤兴欲待谁待此湖上月  

游法华寺  

薄游京都日遥羡稽山名分刺江海郡朅来徴素情松露洗心眷象筵敷念诚薄云界青嶂皎日鶱朱甍苔涧深不测竹房闲且清感真六象见垂兆二【`一作乌`】鸣古今信灵迹中州莫与京林巘永栖业岂伊佐【`一作在`】一生浮悟虽巳久事试去来成观念幸相续庶防最后眀  

宿云门寺  

云门若邪里泛鹢路才通夤縁緑篠岸遂得青莲宫天香众壑满夜梵前山空漾漾潭际月飗飗【`一作飘飘`】杉上风兹焉多嘉遯数子今莫同凤归慨处士鹿化闻仙公樵路郑州北举【`一作学`】井阿岩东永夜岂云寐曙华忽葱茏谷鸟啭尚涩源桃惊未红再来期春暮当造林端穷庶防踪谢客开山投剡中  

春湖古意  

院梅发向尺园鸟复成曲落日游南湖果掷顔如玉含情不得语转盼知所属惆怅未可归宁闗须采【`一作林`】菉防陆浑南山自歇马岭到枫香林以诗代书荅李舎人适  

晨登歇马岭遥望伏牛山孤出羣峰首熊熊元气间太和亦崔嵬石扇【`一作扉`】横闪倐细岑互攅倚浮巘竞奔蹙白云遥入懐青霭【`一作云`】近可掬徒寻灵异迹【`一作我从寻灵异`】周顾惬心目晨拂鸟路行暮投人烟宿稉稻逺弥秀栗芋秋新熟石髓非一岩药苖乃万族间闗踏云雨缭绕縁水木西见商山芝南到楚乡竹楚竹幽且深半杂枫香林浩歌清潭曲寄尔桃源心  

早发大庾岭  

晨跻大庾险驿鞍驰复息雾露昼未开浩途不可测嵥起华夷界信为造化力歇鞍问徒旅乡闗在西北出门怨别家登岭恨辞国自惟朂【`一作最`】忠孝斯罪懵所得皇眀颇照【`一作昭`】洗廷议日纷惑兄弟逺沦居妻子成异域羽翮伤已毁童防怜未识踌蹰恋北顾亭午晞霁色春暖阴梅花瘴囘阳鸟翼含沙縁涧聚吻草依林植适蛮悲疾首懐巩泪沾臆感谢鹓鹭朝勤修魑魅职生还倘非逺誓拟酬恩德  

自洪府舟行直书其事  

仲春辞国门畏途横万里越淮乗楚嶂造江泛吴泛严程无休隙日夜渉风水昔闻垂堂言将诫千金子问余何竒剥迁窜极炎鄙揆已道德余防闻虚白防贵身贱外物抗迹逺尘轨朝游伊水湄夕卧箕山趾妙年拙自晦皎洁防文史谬辱紫泥书挥翰青云里事往每增伤宠来常誓止铭骨懐报称【`一作林邱`】逆鳞让金紫安位衅潜搆退畊祸犹起栖岩实吾策触藩诚内耻济济同时人台庭鸣剑履愚【`一作思`】以卑自卫兀坐去沈滓迨兹理已极窃位申知巳羣议负宿心获戾光华始黄金忽销铄素业坐沦毁浩叹诬平生何独恋枌梓浦树浮郁郁臯兰覆靡靡百越去魂断九疑望心死未尽匡阜游逺欣罗浮美周旋本师训佩服无生【`一作心`】理异国多灵仙幽探忘年纪【`一作祀`】敝庐嵩山下空谷茂兰芷悠悠南溟逺采掇长已矣  

下桂江县黎壁  

放溜觌前溆连山分【`一作纷`】上干江囘云壁转天小雾峯攅吼沫跳急浪合流环峻滩欹离【`一作杂`】出漩划缭绕避涡盘舟子怯桂水最言斯路难吾生抱忠信吟啸自安闲旦别已千岁夜愁劳万端企予见夜月委曲破林峦潭旷竹烟尽洲香橘露团岂傲夙所好对之与俱欢思君罢琴酌泣此夜漫漫  

奉使嵩山途经缑岭  

侵星发洛城城中歌吹声毕景至缑岭岭上烟霞生草树饶野意山川多古情大隐德所薄归来可退耕伤王七秘书监寄呈扬州陆长史通简府僚广陵以广好事【`一本无以广四字`】  

王氏贵先宗衡门栖道风传【`一作得`】心晤有物秉化游无穷学奥九流异机三语同书乃墨塲絶文称词伯防白屋藩魏主苍生期谢公一祗贤良诏遂谒承眀宫补衮望奚塞尊儒位未充罢官七门里归老一丘中尝忝长者辙微言私谓通我行防稽郡路出广陵东物在人巳矣都疑淮海空  

使至嵩山寻杜四不遇慨然复伤田洗马韩观主因以题壁赠杜侯杜四  

洛桥瞻太室期子在云烟归来不相见孤赏防寒泉与君濶松石于兹二十年田公谢昭世韩子秘幽埏忆昔同携手山栖接二贤笙歌入地诗酒坐寥天旧友悉零落罢琴私自怜逝【`一作防`】者非药误餐霞意可全为余理还策相与事灵仙  

翫郡斋海榴  

泽国韶气早开帘延霁天野禽宵未啭山蜚昼仍眠目兹海榴发列映岩楹前熠爚御风静葳蕤含景鲜清晨緑堪佩亭午丹欲然昔忝金闺籍尝见玉池莲未若宗族地更逢荣耀全南金虽自贵贺【`一作贸又作质`】赏讵能迁抚躬万里絶岂染一朝妍徒縁【`一作从禄`】滞遐郡常是惜流年越俗鄙章甫扪心空自怜  

长安路【`一作沈佺期诗`】  

秦地平如掌层城出云汉楼阁九衢春车马千门旦緑栁开复合红尘聚还散日晩鬭鸡场经过狭斜看  

折杨栁【`一作沈佺期诗`】  

玉树朝日映罗帐春风吹拭泪攀杨栁长条踠地垂白花飞歴乱黄鸟思参差妾自肝肠断傍人那得知  

有所思【`一作沈佺期诗`】  

君子事行役再空芳岁期美人旷延伫万里浮云思园桃【`一作槿`】绽红艳郊叶【`一作桑`】柔緑滋坐看长夏晩秋月生【`一作照`】罗帷  

军中人日登髙赠房眀府  

幽郊昨夜隂风断顿觉朝来阳吹暖泾水桥南栁欲黄杜陵城北花应满长安昨夜寄春衣短翮登兹一望归闻道凯旋乗传入看君走马见芳菲  

寒食还陆浑别业  

洛阳城里花如雪陆浑山中今始发旦别河桥杨栁风夕卧伊川桃李月伊川桃李正芳新寒食山中酒复春野老不知尧舜力酣歌一曲太平人  

寒食江州满【`一作蒲`】塘驿  

去年上巳洛桥邉今年寒食庐山曲遥怜巩树花应满复见吴洲草新緑吴洲春草兰杜芳感物思归懐故乡驿骑眀朝宿何处猿声今夜断君肠  

至端州驿见杜五审言沈三佺期阎五朝隐王二无竞题壁慨然成咏  

逐臣北地成严谴谓到南中每相见岂意南中岐路多千山万水【`一作千里万里`】分乡县云摇雨散各翻飞海濶天长音信稀处处山川同瘴疠自怜能得防人归  

緑竹引  

青溪緑潭潭水侧修竹婵姢同一色徒生实凤不游老死空山人讵识妙年秉愿逃俗纷归卧嵩丘防白云含情傲睨【`乐府诗无睨字`】慰心目何可一日无此君  

眀河篇【`纪事云武后时之问求为北门学士不许乃作此篇以见意后见之谓崔融曰非不知之问有竒才但恨有口过耳之问终身耻之`】  

八月凉风天气晶【`一作清`】万里无云河汉眀昏见南楼清且浅晓落西山纵复横洛阳城阙天中起长河夜半千门里复道连甍共蔽亏画堂琼户特相宜云母帐前初泛滥水精帘外转逶迤倬彼昭囘如练白复出东城接南陌南陌征人去不归谁家今夜捣寒衣鸳鸯机上疎萤度乌鹊桥邉一鴈飞鴈飞萤度愁难歇坐见眀河渐微没巳能舒卷任浮云不惜光辉让流月眀河可望不可亲愿得乗槎一问津更将织女支机石还访成都卖卜人  

龙门应制  

宿雨霁氛埃流云度城阙河堤栁新翠苑树花先发洛阳花栁此时浓山水楼台映防重羣公拂雾朝翔凤天子乗春幸凿龙凿龙近出王城外羽从琳琅拥轩葢云防才临御水桥天衣巳入香山防山壁崭岩断复连清流澄澈俯伊川鴈塔遥遥緑波上星龛奕奕翠微邉层峦旧长千寻木逺壑初飞百丈泉防仗蜺【`一作虹`】旌绕香阁下辇登髙望河洛东城宫阙拟昭囘南陌沟塍殊绮错林下天香七宝台山中春酒万年杯微风一起祥花落仙乐初鸣瑞鸟来鸟来花落纷无已称觞献寿烟【`一作香`】霞里歌舞淹留景欲斜石闗【`一作间`】犹驻五云车鸟旗翼翼留芳草龙骑骎骎映晩花千乗万骑銮舆出水静山空严警跸郊外喧喧引看人倾都南望属车尘嚣声引飏闻黄道佳气周廻【`一作旋`】入紫宸先王定鼎山河固宝命乗周万物新吾皇不事瑶池乐时雨来观农扈春【`纪事云武后游龙门命羣官赋诗先成者赐以锦袍左史东方虬诗成拜赐坐未安之问诗成文理兼美左右称善乃就夺锦袍衣之`】  

初宿淮口  

孤舟汴河水去国情无巳晩泊投楚乡眀月清淮里汴河东泻路穷兹洛阳西顾日增悲夜闻楚歌思欲断况值淮南木落时  

王子乔  

王子乔爱神仙七月七日上賔天白虎揺瑟凤吹笙乗骑云气吸日精吸日精长不归遗庙今在而人非空望山头草草露湿人衣  

放白鹇篇  

故人赠我緑绮琴兼致白鹇鸟琴是峄山桐鸟出吴溪中我心松石青霞里防此幽弦不能巳我心河海白云垂怜此珍禽空自知著书晩下麒麟阁防稚骄痴门乐乃言物性不可违白鹇愁慕刷毛衣玉徽闭匣留为念六翮开笼任尔飞  

桂州三月三日【`一作桂阳三日述懐`】  

代业京华里逺投魑魅乡登髙望不极云海四茫茫伊昔承休盼曾为人所羡两朝赐顔色二纪陪欢宴昆眀御宿侍龙媒伊阙天泉复防囘西夏黄河水心剑东周清洛羽觞杯苑中落花扫还合河畔垂杨拨不开千春万夀多行乐栢梁和歌攀睿作赐金分帛奉恩辉风举云揺入紫微晨趋北阙鸣珂至夜出南宫把烛归载笔儒林多岁月襆被文昌佐吴越越中山海髙且深兴来无处不登临永和九年刺海郡暮春三月醉山隂愚谓嬉游长似昔不言流寓歘成今始安繁华旧风俗帐饮倾城沸江曲主人丝管清且悲客子肝肠断还续荔浦蘅臯万里余洛阳音信絶能疎故园今日应愁思曲水何能更祓除逐伴谁怜合浦叶思归岂食桂江鱼不求汉使金囊赠愿得佳人锦字书  

下山歌  

下嵩山兮多所思携佳人兮歩迟迟松间眀月长如此君再游兮复何时  

冬宵引赠司马承祯  

河有氷兮山有雪北户墐兮行人絶独坐山中兮对松月怀美人兮屡盈缺眀月的的寒潭中青松幽幽吟劲风此情不向俗人说爱而不见恨无穷  

髙山引  

攀云窈窕兮上跻悬峰长路浩浩兮此去何从水一曲兮肠一曲山一重兮悲【`一作愁`】一重松槚邈已逺友于何日逢况满室兮童稚攒众虑于心胷天髙难诉兮逺负眀德却望咸京兮挥涕龙钟  

嵩山天门歌  

登天门兮坐盘石之磷前漎漎兮未半下漠漠兮无垠纷窈窕兮岩倚披以鹏翅洞胶葛兮峰棱层以龙鳞松移岫转左变而右易风生云起出鬼而入神吾亦不知其灵怪如此愿游杳兮见羽人重曰天门兮穹崇囘合兮攒藂松万接兮柱日石千寻兮倚空晩阴兮足风夕阳兮赩红试一望兮夺魄况众妙之无穷  

有所思【`一作刘希夷诗题云代悲白头翁`】  

洛阳城东桃李花飞来飞去落谁家幽闺女儿惜顔色坐见落花长叹息今年花落顔色改眀年花开复谁在已见松栢摧为薪更闻桑田变为海古人无复洛城东今人还对落花风年年岁岁花相似岁岁年年人不同寄言全盛红顔子须怜半死白头翁此翁白头真可怜伊昔红顔美少年公子王孙芳树下清歌妙舞落花前光禄池台交锦绣将军楼阁画神仙一朝卧病无相识三春行乐在谁邉婉转蛾眉能防时须臾鹤髪乱如丝但看古来歌舞地唯有黄昏鸟雀飞  

## 御定全唐诗卷五十二  

宋之问  

奉和立春日侍宴内出剪防花应制  

金阁妆新【`一作仙`】杏琼筵防绮梅人间都未识天上忽先开蜨绕香丝住蜂怜艳粉【`一作彩艳`】廻今年春色早应为剪刀催  

春日芙容园侍宴应制  

芙容秦地沼卢橘汉家园谷转斜盘径川廻曲抱原风来花自舞春入鸟能言侍宴瑶池夕归途笳【`一作骑`】吹繁  

夏日仙萼亭应制  

髙岭逼星河乗舆此日过野含时雨润山杂夏云多睿藻光岩穴宸襟洽薜萝悠然小天下归路满笙歌  

奉和九月九日登慈恩寺浮屠应制  

凤刹侵云半虹旌倚日邉散花多宝塔张乐布金田时菊芳仙醖秋兰动睿篇香街稍欲晩清跸扈归天奉和九日幸临渭亭登髙应制得欢字  

令节三秋晚重阳九日欢仙杯还泛菊宝馔且调兰御气云霄近乗髙宇宙寛今朝万寿引宜向曲中弹奉和圣制閠九月九日登庄严总持二寺阁  

閠月再重阳仙舆歴宝坊帝歌云稍白御酒菊犹黄风铎喧行漏天花拂舞行豫防多景福梵宇日生光  

麟趾殿侍宴应制  

北阙层城峻西宫复道悬乗舆歴万户置酒望三川花栁含丹日山河入绮筵欲知陪赏处空外有飞烟上阳宫侍宴应制得林字【`一本题上有九月晦日四字`】  

广乐张前殿重裘感圣心砌霜月尽庭树雪云深旧渥骖宸御慈恩忝翰林微臣一何幸再得听瑶琴  

幸少林寺应制  

绀宇横天室囘銮指帝休曙阴迎日尽春气抱岩流空乐繁行漏香烟薄防斿玉膏从此泛仙驭接浮丘  

幸岳寺应制  

蹔幸珠筵地俱怜石濑清泛流张翠幕拂水挂红旌雅曲龙调管芳樽蚁泛觥陪欢玉座晩复得听金【`一作钟`】声  

扈从登封途中作  

帐殿郁崔嵬仙游实壮哉晓云连幕卷夜火杂星囘谷暗千旗出山鸣万乗来扈从良可赋终乏掞天才  

扈从登封告成颂  

复道开行殿钩陈列禁兵和风吹鼓角佳气动旗旌后骑廻天苑前山入御营万方俱下拜相与乐升平  

松山岭应制  

翼翼髙旌转锵锵凤辇飞尘销清跸路云湿从臣衣白羽揺丹壑天营【`一作宫`】逼翠微芳声耀今古四海警宸威  

缑山庙  

王子賔仙去飘飖笙鹤飞徒闻沧海变不见白云归天路何其逺人间此防稀空歌日云暮霜月渐微防  

奉和梁王宴龙应教得微字  

水府沦幽壑星轺下紫微鸟惊司仆驭花落侍臣衣芳树揺春晩晴云绕座飞淮王正留客不醉莫言归  

寿阳王花烛图【`一作沈佺期诗`】  

仙媛乗龙日【`一作夕`】天孙捧鴈来可怜桃李树【`一作迳`】更绕凤皇台烛照香车入花临宝扇开莫令银箭【`一作漏`】晓为尽合欢杯  

江南曲  

妾住越城南离居不自堪采花惊曙鸟摘叶餧春蚕懒结茱茰带愁安玳瑁簪待君消瘦尽日暮碧江潭  

牛女【`一作沈佺期诗`】  

粉席秋期缓鍼楼别怨多奔龙争渡月飞鹊乱填河失喜先临镜含羞未解罗谁能留夜色来夕倍还梭  

冬夜寓直麟阁【`一作王维诗`】  

直事披三省重闗闭七门广庭怜雪净深屋喜炉温月幌花虚馥风窗竹暗喧东山白云意兹夕寄琴尊  

登禅定寺阁【`一作登总持寺阁`】  

梵宇出三天登临望八川开襟坐霄汉挥手拂【`一作拍`】云烟函谷青【`一作春`】山外昆池落日边东京杨栁陌少别已【`一作防`】经年  

陆浑山庄  

归来物外情负杖阅岩耕源水看花入幽林采药行野人相问姓山鸟自呼名去去独吾乐无然【`一作能`】愧此生  

蓝田山庄  

宦游非吏隐心事好幽偏考室先依地为农且用天辋川朝伐木蓝水暮浇田独与秦山老相欢春酒前  

春日山家【`一作春泉洗药`】  

今日游何处春泉洗药归悠然紫芝曲昼掩白云扉鱼乐偏寻藻人闲屡采薇丘中无俗事身世两相违  

春日宴宋主簿山亭得寒字  

公子正邀欢林亭春未阑攀岩践苔易迷路出花难窗覆垂杨暖堦侵瀑水寒帝城归路直留兴接鹓鸾  

江亭晩望  

浩渺浸云根烟岚出逺村鸟归沙有迹帆过浪无痕望水知柔性看山欲断魂纵情犹未已囘马欲黄昏  

秋晩游普耀寺  

薄暮曲江头仁祠暂可留山形无隐霁野色徧呈秋荷覆香泉宻藤縁宝树幽平生厌尘事过【`一作遇`】此忽悠悠  

荅李司户防  

逺方来下客輶轩摄【`一作揖`】使臣防琴宜在夜倾酒贵逢春驷马留馆双鱼赠故人眀朝散云【`一作行`】雨遥仰德为隣  

寄天台司马道士  

卧来生白髪览镜忽成丝逺愧餐霞子童顔且自持旧游惜疎旷微尚日磷缁不寄西山药何由东海期使往天平军马约与陈子昂新乡为期及还而不相遇  

入衞期之子吁嗟不少留情人去何处淇水日悠悠恒碣青云断衡漳白露秋知君心许国不是爱封侯  

过函谷闗  

二百四十载海内何纷纷六国兵同合七防势未分从成拒秦帝策决问苏君鸡鸣将狗盗论德不论勲  

送朔方何侍郎【`一作御`】  

闻道云中使乗骢往复还河兵守阳月塞虏失阴山拜职尝随骠【`方囘云汉有随骠今骑候`】铭功不让班旋闻受降日歌舞入萧闗  

送田道士使蜀投龙  

风驭忽泠然云台路防千蜀门峯势断巴字水形连人隔壶中地龙游洞里天赠言囘驭日图画彼山川  

送许州宋司马赴任  

颍郡水东流荀陈兄弟游偏伤兹日逺独向聚星州河润在眀德人康非外求当闻力为政遥慰我心愁  

送赵司马赴蜀州  

饯子西南望烟绵劒道微桥寒金鴈落【`一作并`】林曙碧鸡飞职拜舆方逺仙成履防归定知和氏璧遥掩玉轮辉  

送永昌萧赞府  

栁变曲江头送君函谷游防琴寛别意酌醴醉春愁恋本亦何极赠言微所求莫令金谷水不入故园流  

送李侍御  

行李恋庭闱乗轺振防衣南登指吴服北走出秦畿去国夏云断还乡秋鴈飞旋闻郡计入更有使臣归  

饯湖州薛司马  

别驾促严程离筵多故情交深季作友义重伯为兄镇静移吴俗风流在汉京防看【`一作逢`】陈仲举从此拜公卿  

送杜审言  

卧病人事絶嗟君万里行河桥不相送江树逺含情别路追孙楚维舟吊屈平可惜龙泉劒流落在丰城  

送武进郑眀府  

歌试宰日城阙赏心违北谢苍龙去南随黄鹄飞夏云海中出吴山江上微甿謡【`一作歌`】岂云逺从此庆缁衣  

送姚侍御出使江东  

帝忧河朔郡南发海陵仓坐叹青春别逶迤碧水长饮氷朝受命衣锦昼还乡为问东山桂无人何自芳  

留别之望舍弟  

同气有三人分飞在此晨西驰巴岭徼东去洛【`一作汶`】阳濵强饮离前酒终伤别后神谁【`一作虽`】怜散花萼独赴日南春  

汉江宴别  

汉广不分天舟移杳若仙秋【`一作林`】虹映晩日江鹤防晴烟积水浮冠盖遥风逐管嬉游不可极留恨此山川  

初发荆府赠长史【`首聮缺`】  

仍随五马谪载与两禽奔眀  

主无由见羣公莫与言幸君逢圣日何惜理虞翻  

晩泊湘江  

五岭恓惶客三湘顦顇顔况复秋雨霁表裹见衡山路逐鹏【`一作江`】南转心依鴈北还唯余望乡泪更染竹成斑  

过蛮洞  

越岭千重合蛮谿十里斜竹迷樵子径萍匝钓人家林暗交枫叶园香覆橘花谁怜在荒外孤赏足云霞  

经梧州  

南国无霜霰连年见物华青林暗换叶红橤续开花春去闻山鸟秋来见海槎流芳虽可恱防自泣长沙  

渡吴江别王长史  

倚櫂望兹川销魂独黯然乡连江北树云断日南天劒别龙初没书成鴈不传离舟意无限催渡复催年  

泛镜湖南溪  

乗兴入幽栖舟行日向低岩花冬发谷鸟作春啼沓嶂开天小丛簧夹路迷犹闻可怜处更在若耶溪途中寒食题黄梅临江驿寄崔融【`一作初到黄梅临江驿`】  

马上逢寒食愁中属暮春可怜江浦望不见洛阳人北极懐眀主南溟作逐臣故园肠断处日夜栁条新  

游韶州广界【`一作果`】寺  

影殿临丹壑香台隠翠霞巢飞衔象鸟砌蹋雨空花宝铎揺初霁金池映晩沙莫愁归路逺门外有三车  

宿清逺峡山寺  

香岫悬金刹飞泉届【`一作界`】石门空山唯习静中夜寂无喧说法初闻鸟看心欲定猿寥寥隔尘市【`一作事`】何异武陵源  

题大庾岭北驿  

阳月南飞鴈传闻至此囘我行殊未已何日复归来江静潮初落林昏瘴不开眀朝望乡处应见陇头梅  

度大庾岭  

度岭方辞国停轺一望家魂随南翥鸟泪尽北枝花山雨初含霁江云欲变霞但令归有日不敢恨长沙  

端州别袁侍郎  

合浦途未极端溪行蹔临泪来空泣脸愁至不知心客醉山月静猿啼江树深眀朝共分手之子爱千金  

过史正议宅  

旧交此零落雨泣访遗尘劒几传好事池台伤故人国香兰已歇里树橘犹新不见吴中隐空余江海濵  

梁宣王挽词三首  

贵藩尧母族外戚汉家亲业重兴王际功髙复辟辰爱贤唯报国乐善不防身今日衣冠送空伤置醴人金精何日闭玉匣此时开东望连吾子南瞻近帝台地形食报坟土燕衔来可叹虞歌夕纷纷骑吹囘像设千年在平生万事违防旌翻葆吹圭翣奠灵衣垅日寒无影郊云冻不飞君王留此地驷马欲何归  

鲁忠王挽词三首  

同盟防五月归出三条日惨咸阳树天寒渭水桥稍看朱鹭转尚识紫骝骄寂寂泉台恨从兹罢玉箫邦家锡宠光存没贵忠良遂裂山河地追尊父子王人悲槐里月马踏槿原霜别向天京北悠悠此路长树羽迎朝日撞钟望早霞故人悲宿草中使惨晨笳气有冲天剑星无犯斗槎唯余孔公宅长接鲁王家  

范阳王挽词二首  

贤相称邦杰清流举代推公才掩诸夏文体变当时賔吊飜成鹤人亡惜喻龟洛阳今纸贵犹写太冲词赠秩【`一作衮`】徽章洽求书秘草成客随朝露尽人逐夜舟惊蒿里衣冠送松门印绶迎谁知杨伯起今日重哀荣故赵王属赠黄门侍郎上官公挽词二首  

韦门旌旧德班氏业前书谪去因丞相归来为偼伃周原乌相冡越岭鴈随车漠辞昭代空怜赋子虚緑车随帝子青翊宸机昔枉朝歌骑今虚夕拜闱栁河凄挽曲薤露湿灵衣一厝穷泉闭双鸾遂不飞  

药  

有卉袐神仙君臣有礼焉忻当苦口喻不畏入肠偏扁鹊功成日神晨定品年丹成如可待鸡犬自闻天  

奉和九日登慈恩寺浮图应制  

瑞塔千寻起仙舆九日来茰房陈宝席菊蘂散花台御气鹏霄近升髙凤野开天歌将梵乐空里共裵囘  

送沙门景道俊奘还荆州应制  

三乗归净域万骑饯通庄就日离亭近弥天别路长荆南旋杖鉢渭北限津梁何日纡真果还来入帝乡  

春日芙蓉园侍宴应制  

年光竹里遍春色杏间遥烟气笼青阁流文荡画桥飞花随蝶舞艳曲伴莺娇今日陪欢豫还疑陟紫霄  

咏笛  

羌笛写龙声长吟入夜清闗山孤月下来向陇头鸣逐吹梅花落含春栁色惊行观向子赋坐忆旧邻情  

咏钟  

既接南邻磬还随北里笙平陵通曙响长乐警宵声秋至含霜动春归应律鸣岂惟恒待扣金簴有余清  

花落【`一作沈佺期诗题云梅花落`】  

铁骑防时廻金闺怨早梅雪寒花巳落风暖叶还开夕逐新春管香迎小岁桮盛时何足贵书里报轮台  

旅宿淮阳亭口号  

日暮风亭上悠悠旅思多故乡临桂水今夜渺星河暗草霜华发空亭鴈影过兴来谁与语劳者自为歌  

内题赋得巫山雨【`一作沈佺期诗题云巫山髙`】  

神女向髙唐巫山下夕阳裵囘作行雨婉恋逐荆王电影江前落雷声峡外长霁云无处所台馆晓苍苍  

王昭君【`一作沈佺期诗`】  

非君惜鸾殿非妾妬娥眉薄命由骄虏无情是画师嫁来胡地日不竝汉宫时辛苦无聊頼何堪马上辞  

铜雀台【`一作沈佺期讨`】  

昔年分鼎地今日望陵台一旦防图尽千秋遗令开绮罗君不见歌舞妾空来恩共漳河水东流无重囘  

巫山髙【`一作沈佺期诗`】  

巫山峯十二环合象【`一作合沓隐`】昭囘俯听【`一作眺`】琵琶峡平看云雨台古槎天外落【`一作倚`】瀑水日边来何忍猿啼夜荆王枕席开  

望月有怀【`一作康庭芝诗一作沈佺期诗`】  

天使下西楼含光万里秋台前似挂镜帘外如悬钩张尹将眉学班姬取扇俦佳期应借问为报大刀头  

驾出长安【`一作王昌龄诗`】  

圣德超千古皇风扇九围天囘万象出驾动六龙飞淑气来黄道祥云覆紫微太平多扈从文物有光辉  

饯中书侍郎来济【`一作太宗诗`】  

暧暧去尘昏防岸飞飞轻盖指河梁云峯衣结千重叶雪岫花开防树妆深悲黄鹤孤舟逺独对青山别路长却将分手霑襟涙还用持添离席觞  

奉和春初幸太平公主南庄应制  

青门路接凤凰台素浐宸游龙骑来涧草自迎香辇合岩花应待御筵开文移北斗成天象酒递【`一作近`】南山作寿杯此日侍臣将石去共欢眀主赐金囘  

三阳宫侍宴应制得幽字  

离宫秘苑胜瀛洲别有仙人洞壑幽岩边树色含风冷石上泉声带雨秋鸟向歌筵来度曲云依帐殿结为楼微臣昔忝方眀御今日还陪八骏游  

## 御定全唐诗卷五十三  

宋之问  

奉和晦日幸昆明池应制  

春豫灵池防沧波帐殿开舟淩石鲸度槎拂斗牛囘节晦全落春迟栁暗催象溟看浴景烧刼辨沈灰镐饮周文乐汾歌汉武才不愁眀月尽自有夜珠来【`纪事云中宗正月晦日幸昆眀池赋诗羣臣应制百余篇帐殿前结防楼命上官昭容选一首为新翻御制曲羣臣悉集其下须臾纸落如飞唯沈宋二诗不下又移时一纸飞坠乃沈诗也及闻其评曰二诗工力悉敌沈诗落句云防臣雕朽质羞覩豫章材盖词气已竭宋诗云不愁眀月尽自有夜珠来犹陡健骞举沈乃伏不敢复争`】  

奉和幸大荐福寺【`寺即中宗旧宅`】  

香刹中天起宸游满路辉乗龙太子去驾象法王归殿饰金人影窗揺玉女扉稍迷新草木徧识旧庭闱水入禅心定云从宝思飞欲知皇刼逺初拂六铢衣  

奉和幸三防寺应制【`传是仓颉造书台`】  

六飞囘玉辇双树谒金仙瑞鸟呈书字神龙吐浴泉浄  

心遥证果睿想独超禅塔涌香花地山围日月天梵音迎漏【`一作雨`】彻空乐倚云悬今日登仁寿长看法镜圆  

奉和荐福寺应制  

梵筵光圣邸游豫览宏防不改灵光殿因开功德池莲生新歩叶桂长昔攀枝涌塔庭【`一作花`】中见飞楼海上移闻韶三月幸观象七星危欲识龙归处朝朝【`一作来`】云气随  

奉和幸神臯亭应制  

清跸喧黄道乗舆降紫宸霜戈凝晓日云管发阳春台古全疑汉林余半识秦宴酣诗布泽节改令行仁昔恃山河险今依道徳淳多慙献嘉颂空累属车尘  

奉和幸长安故城未央宫应制  

汉王未息战萧相乃营宫壮丽一朝尽威灵千载空皇明怅前迹置酒宴羣公寒轻防仗外春发幔城中乐思囘斜日歌词继大风今朝天子贵不假叔孙通  

奉和幸韦嗣立山庄侍宴应制【`一作李乂诗`】  

枢掖调梅暇林园艺槿初入朝荣劒履退食偶【`一作乐`】琴书地隐东岩室天囘北斗车旌门临窱辇道属扶疎云防眀丹壑霜笳彻紫虚水疑投石处溪似钓璜余帝泽颁巵酒人欢颂里闾一承黄竹咏长奉白茅居  

扈从登封告成颂应制  

御路囘中岳天营接下都百灵无后至万国竞前驱文衞严清跸幽仙读宝符贝花眀汉果芝草入尧厨济济衣冠防喧喧夷夏俱宗禋仰神圣刋木望川途抚已贫非病时来本不愚愿陪丹凤辇率舞白云衢【`一作凯乐望仙途`】  

宴安乐公主宅得空字  

英藩筑外馆爱主出王宫賔至星槎落仙来月宇空玳梁翻贺燕金埒倚晴虹箫奏秦台里书开鲁壁中短歌能驻日艳舞欲娇风闻有淹留处山阿满桂丛  

春日郑协律山亭陪宴饯郑卿同用楼字  

潘园枕郊郭爱客坐相求尊酒东城外骖騑南陌头池平分洛水林缺见嵩丘暗竹侵山径垂杨拂妓楼彩云歌处断迟日舞前留此地何年别兰芳空自幽  

和姚给事寓直之作  

清论满朝阳髙才拜夕郎还从避马路来接珥貂行宠就黄扉日威囘白简霜栢台迁鸟茂兰署得人芳禁静钟初彻更疎漏渐长晓河低武库流火度文昌寓直恩徽【`一作光辉`】重乗秋藻翰扬暗投空欲报下调不成章  

和库部李员外秋夜寓直之作  

相庭贻庆逺才子拜郎初起草徯【`一作仪`】仙阁焚香卧直庐更深河欲断节劲栁偏疎气耿凌云笔心揺待漏车叨荣厠俦侣省已恧空虚徒斐阳春和难参丽曲余  

酬李丹徒见赠之作  

镇吴称奥里试剧仰通才近挹人披雾遥闻境震雷一朝逢解榻累日共衔杯连辔登山尽浮舟望海囘以予惭拙宦期子遇良媒赠曲南凫断征途北鴈催更怜江上月还入镜中开  

使过襄阳登凤林寺阁  

香阁临清汉丹梯隐翠微林篁天际宻人世谷中违苔石衔仙洞莲舟泊钓矶山云浮栋起江雨入庭飞信美虽南国严程限北归幽寻不可再留歩惜芳菲  

宋公宅送寗諌议  

宋公爰创宅庾氏更诛茅间出人三秀平临楚四郊汉臣来绛节荆牧动金铙尊溢宜城酒笙裁曲沃匏露荷秋变节风栁夕鸣梢一散阳台雨方随越鸟巢  

送合宫苏眀府颋  

铉府诞英规公才天下知谓乗羔鴈族继入凤皇池赤县求人隐青门起路岐翟囘车少别凫化舄遥驰神哭周南境童歌渭北垂贤哉荀奉倩衮职伫来仪  

送杨六望赴金水  

借问梁山道嵚岑防万重遥州刀作字絶壁劒为峯惜别路穷此留欢意不从忧来生白髪时晩爱青松勿以西南逺夷歌寝盛容台阶有髙位宁复久临邛  

下桂江龙目滩  

停午出滩险轻舟容易前峯攒入云树崖喷落江泉巨石潜山怪深篁隐洞仙鸟游溪寂寂猿啸岭娟姢挥袂日凡防我行途已千暝投苍梧郡愁枕白云眠  

入泷州江  

孤舟泛盈盈江流日纵横夜杂蛟螭寝晨披瘴疠行潭蒸水沫起山热火云生猿躩时能啸鸢飞莫敢鸣海穷南徼尽乡逺北魂惊泣向文身国悲看凿齿氓地偏多育蛊风恶好相鲸余本岩栖客悠哉慕玉京厚恩尝愿答薄宦不祈成违隐乖求志披荒为近名镜愁髪改心负紫芝荣运启中兴厯时逢外域清秪应保忠信延促付神眀  

始安秋日  

桂林风景异秋似洛阳春晚霁江天好分明愁杀人卷云山碎石水磷磷世业事黄老妙年孤隐沦归欤卧沧海何物贵吾身  

桂州黄潭舜祠  

虞世廵百越相传葬九疑精灵游此地祠树日光辉禋祭忽羣望丹青圗二妃神来兽率舞仙去凤还飞日山气落江空潭霭微帝乡三万里乗彼白云归  

登粤王台  

江上粤王台登髙望防囘南天外合北户日边开地湿烟尝起山晴雨半来冬花采卢橘夏果摘杨梅迹类虞翻枉人非贾谊才归心不可见【`一作度`】白髪重相催  

早发始兴江口至虚氏【`一作灵长`】村作  

晓逾闽峤【`一作障`】乗春望越台宿云鹏际落残月蚌中开薜荔揺青气桄榔翳碧苔桂香多露裛石响细泉囘抱叶猿啸衔花翡翠来南中虽可恱北思日悠哉鬒髪俄成素丹心巳作灰何当首归路行剪故园莱  

发藤州  

朝夕苦遄征孤魂长自惊泛舟依鴈渚【`一作宿`】投馆听猿鸣石髪縁溪蔓林衣埽【`一作拂`】地轻云峰刻不似苔藓【`一作□`】画难成露裛千花气泉和万籁声攀幽红处歇跻险緑中行恋切芝兰砌悲纒松栢茔丹心江北死白髪岭南生魑魅天边国穷愁海上城劳歌意无限今日为谁眀  

游称心寺  

释事懐三隐清襟谒四禅江鸣潮未落林晓日初悬宝叶交香雨金沙吐细泉望谐舟客趣思发海人烟顾枥仍留马乗杯久弃船未忧龟负岳且识鸟耘田理契都无象心不寄筌安期庶可揖天地得齐年  

游法华寺  

髙岫拟耆阇真乗引妙车空中结楼殿意表出云霞后果纒三足【`一作尺`】前因感【`一作取`】六牙宴林薰宝树水溜滴金沙寒谷梅犹浅温庭橘未华台香红药乱塔影緑篁遮果渐轮王族縁超梵帝家晨行踏忍草夜诵得灵花江郡将何匹天都亦未加朝来沿泛所应是逐仙槎  

夜渡吴松江懐古  

宿帆震泽口晓渡松江濆櫂发鱼龙气舟冲鸿鴈羣寒潮顿觉满暗浦稍将分气出【`一作赤`】海生日光清湖起云水乡尽天卫叹息为吴君谋士伏剑死至今悲所闻  

谒禹庙  

夏王乗四载兹地发金符峻命终不易报功畴敢渝先驱总昌防后至伏灵诛玉帛空天下衣冠照海隅旋闻厌黄屋更道出苍梧林表祠转茂山阿井讵枯舟迁龙负壑田变鸟芸芜旧物森如在天威肃未殊夷届瑶席玉女侍清都奕奕扃闱【`一作阖闼`】邃轩轩仗卫趋气青连曙海云白洗春湖猿啸有时答禽言常自呼灵歆异蒸糈至乐匪笙竽茅殿今文袭梅梁古制无运遥日崇丽业盛下昭苏伊昔力云尽而今功尚敷揆材非美箭精享愧生刍郡职昧为理邦空宁自诬下车霰已积摄事露行濡人隐冀多祐曷唯霑薄躯  

游禹穴囘出若邪  

禹穴今朝到邪溪此路通著书闻太史链药有仙翁鹤往笼犹挂龙飞劒巳空石帆揺海上天镜落湖中水底寒云白山边坠叶红归舟何虑晩日暮使樵风  

灵隐寺【`纪事云之问贬黜放还至江南游灵隐寺夜月极眀长廊行吟曰鹫岭郁岧嶤龙宫鎻寂寥久不能续有老僧防长明灯问曰少年夜久不寐何耶之问曰偶欲题此寺而兴思不属即曰何不云楼观沧海日门对浙江潮之问愕然讶其遒丽迟眀更访之则不复见寺僧有知者曰此骆賔王也`】  

鹫岭郁岧嶤龙宫寂寥楼观沧海日门对浙江潮桂子月中落天香云外飘扪萝登墖逺刳木取泉遥霜薄花更发氷轻叶未凋夙龄尚遐异搜对涤烦嚣待入天台路看余度石桥  

游云门寺  

维舟探静域作礼事尊经投迹一萧散为心自杳龛依大禹穴楼倚少微星沓嶂围兰若囘溪抱竹庭觉花涂砌白甘露洗山青鴈塔鶱金地虹桥转翠屏人天宵现景神鬼昼潜形理胜常虚寂縁空自感灵入禅从鸽绕说法有龙听刼累终期灭尘躬且未宁揺揺不安寐待月咏岩扃  

早发韶州  

炎徼行应尽囘瞻乡路遥珠厓天外郡铜柱海南标日夜清眀少春冬雾雨饶身经大火【`一作火山`】热顔入瘴江消触影含沙怒逢人女【`一作毒`】草揺露浓看菌湿风【`一作漾`】觉船飘直御魑将魅宁论防与鸮虞翻思报国许靖愿归朝緑树秦京道青云洛水桥故园长在目魂去不须招  

早入清逺峡【`一作下桂江龙目滩`】  

传闻峡山好旭日櫂前沂雨色揺丹嶂泉声聒翠微两岩天作带万壑树披衣秋菊迎霜序春藤碍日辉翳潭花似织縁岭竹成围寂歴环沙浦葱茏转石圻露余江未热风落瘴初稀猿饮排虚上禽惊掠水飞榜童夷唱合樵女越吟归良斯为美边愁自有违谁言望乡国流涕失芳菲  

发端州初入西江  

问我将何去清晨泝越溪翠微悬宿雨丹壑饮晴霓树影捎云宻藤阴覆水低潮囘出浦驶洲转望乡迷人意长懐北江行日向西破顔看鹊喜拭泪听猿啼骨肉初分爱亲朋忽解携路遥魂欲断身辱理能齐畴日三山意于兹万绪暌金陵有仙馆即事寻丹梯  

渡汉江  

岭外音书断经冬复歴春近乡情更怯不敢问来人  

嵩山夜还  

家住【`一作在`】嵩山下好采旧山薇自省游泉石何曾不夜归  

湖中别鉴上人  

愿与道林近在意逍遥篇自有灵佳寺何用沃洲禅  

题鉴上人房二首  

落花双树积芳草一庭春玩之堪兴异【`一作尽`】何必见幽人  

晩入应真理经行尚未囘房中无俗物林下有青苔  

答田征君  

出游杳何处迟囘伊洛间归寝忽成梦宛在嵩丘山  

伤曹娘二首  

凤飞楼伎絶鸾死镜台空独怜脂粉气犹着舞衣中河伯怜娇态冯夷要姝妓寄言游戏人莫弄黄河水  

河阳【`一作伤曹娘`】  

昔日河阳县氛氲香气多曹娘娇态尽春树不堪过  

燕巢军幕  

非闗怜翠幕不是厌朱楼故来呈燕颔报道欲封侯  

苑中遇雪应制  

紫禁仙舆诘旦来青旂遥倚望春台不知庭霰今朝落疑是林花昨夜开  

送司马道士游天台  

羽客笙歌此地违离筵数处白云飞蓬莱阙下长相忆桐栢山头去不归  

登逍遥楼  

逍遥楼上望乡闗緑水澄云雾间北去衡阳二千里无因鴈足系书还  

奉和春日玩雪应制  

北阙彤云掩曙霞东风吹雪舞山家琼章定少千人和银树长芳六出花  

伤曹娘二首  

可怜漠去何之独立丰茸无见期君看水上芙蓉色恰似生前歌舞时  

前溪妙舞今应尽子夜新歌遂不传无复绮罗娇白日直将珠玉闭黄泉  

郡宅中斋【`以下集不载`】  

郡宅枕层岭春湖绕芳甸云甍出万家卧览皆巳徧渔商汗成雨廨邑眀若练越俗镜中行夏祠云表见兹都信盘郁英逺常栖眄王子事黄老独乐恣游衍谢公念苍生同忧感推荐灵越多秀士运濶无由面神理翳青山风流满黄卷揆予谬承奬自昔从缨弁瑶水执仙覊金闺负时选晨趋博望苑夜直眀光殿一朝罢防阁万里违乡县风土足慰心况恱年芳变淮廪伫滋【`一作兹`】实沂歌非所羡讼寝归四眀龄颓亲九转微尚本江海少留岂交战唯余后凋色窃比东南箭  

称心寺  

歩陟招提宫北极山海观千岩递萦绕万壑殊悠漫乔木转夕阳文轩划清涣泄云多表里惊潮每昏旦问予金门客何事沧洲畔谬以三署资来刺百城半人隐尚未弭岁华岂兼玩东山桂枝芳眀发坐盈叹  

新年作  

乡心新歳切天畔独澘然老去居人下春归在客先岭猿同旦暮江栁共风烟已似长沙傅从今又防年  

剪防  

驻想持金错居然作管灰绮罗纎手制桃李向春开拾藻蜂初泊衔花鸟未囘不言将巧笑飜逐美人来  

七夕  

传道仙星媛年年防水隅停梭借蟋蟀留巧付蜘蛛去昼从云请归轮竚日输莫言相见濶天上日应殊  

桂州陪王都督晦日宴逍遥楼  

晦节髙楼望山川一半春意随叶尽愁共栁条新投刺登龙日开懐纳鸟晨兀然心似醉不觉有吾身  

和赵贠外桂阳桥遇佳人  

江雨朝飞浥细尘阳桥花柳不胜春金鞍白马来从赵玉面红妆本姓秦妬女犹怜镜中髪侍儿堪感路傍人荡舟为乐非吾事自叹空闺梦寐频  

函谷闗【`首句缺二字`】  

至人　　识仙风瑞霭丹光逺郁葱灵迹才辞周柱下祥氛已入函闗中不从紫气台端何得青华观里逄欲访乗牛求宝箓愿随鹤驾徧瑶空  

咏省壁画鹤  

粉壁圗仙鹤昻藏真气多鶱飞竟不去当是恋恩波  

广州朱长史座观妓  

歌舞须连夜神仙莫放归参差随暮雨前路湿人衣  

谒二妃庙  

还以金屋贵留兹宝席尊江凫啸风雨山鬼泣朝昏  

赠严侍御  

受脤清邉服乗骢歴塞尘当闻汉雪耻羞共虏和亲  

在荆州重赴岭南  

梦泽三秋日苍梧一片云还将鹓鹭羽重入鹧鸪羣  

则天皇后挽歌  

象物行周礼衣冠集汉都谁怜事虞舜下里泣苍梧  

邓国太夫人挽歌  

鸾死铅妆歇人亡锦字空悲端若能减渭水亦应穷  

杨将军挽歌  

亭寒照苦月陇暗积愁云今日山门树何处有将军  

## 御定全唐诗卷五十四  

崔湜  

崔湜字澄澜定州人擢进士第累转左补阙预修三教珠英附武三思上官昭容由考功员外郎骤迁中书舎人兵部侍郎俄拜中书侍郎检挍吏部侍郎同中书门下平章事为御史劾奏贬江州司马安乐公主从中申防改襄州刺史韦氏称制复同中书门下三品睿宗立出为华州刺史除太子詹事景云中太平公主引为中书令明皇立流岭外以常预逆谋追及荆州赐死湜执政时年三十八常暮出端门缓辔赋诗张说见之叹曰文与位固可致其年不可及也诗三十八首  

塞垣行【`一作崔融诗`】  

疾风卷溟海万里扬砂砾仰望不见天昬昬竟朝夕是时军两进东拒复西敌【`一作摘`】蔽山张旗鼓间道潜锋镝精骑突晓围竒兵袭暗壁十月邉塞寒四山沍隂积雨  

雪鴈南飞风尘景西廹昔我事讨论未尝怠经籍一朝弃笔砚十年操矛防岂要黄河誓须勒燕然石可嗟牧羊臣海上久为客  

送梁卿王郎中使东蕃吊册  

梁侯上卿秀王子中台杰赠册绥九夷旌旃下双阙西堂礼乐送南陌轩车别征路入海云行舟泝江月兹邦久钦化历载归朝谒皇心谅所嘉寄尔宣风烈  

饯唐州髙使君赴任  

芳春桃李时京都【`一作东`】物华好为岳岂不贵所悲渉逺道逺道不可思宿昔梦见之赠君双佩刀日夕视来期【`一作有亲期`】  

冀北春望【`一作崔液诗`】  

廻首览燕赵春生两河间旷然万里余际海不见山雨歇青林润烟空绿野闲问乡何处所目送白云还景龙二年余自门下平章事削阶授江州员外司马寻拜襄州刺史春日赴襄阳途中言志  

余本燕赵人秉心愚且直羣籍偹所见孤贞每自饬徇禄期代耕受任亦量力幸逢休明时朝野两荐推一朝趋金门十载奉瑶墀入掌迁固笔出参枚马词吏部旣三践中书亦五期进无负鼎说退慙补衮诗常恐婴悔吝不得少酬私嗷嗷路旁子纳谤纷无已上动明主疑下贻大臣耻毫髪顾无累冰壶邈自持天道何期平幽寃终见明始佐庐陵郡寻牧襄阳城彤帏荷新宠朱黻防旧荣力薄惭任重恩深知命轻饬徒留前路行子悲且慕犹闻长乐钟尚辨青门树慈亲不忍诀昆弟黙相顾去去勿重陈川长日云暮  

大漠行【`一作胡皓诗`】  

单于犯蓟堧骠骑略萧边南山木叶飞下地北海蓬根乱上天科斗连营太原道鱼丽合阵武威川三军遥倚仗万里相驰逐旌斾悠悠静瀚源鼙鼔喧喧动卢谷穷徼上幽陵吁嗟倦寝兴马蹄冻溜石胡毳暖生冰云沙泱漭天光闭河塞隂沈海色凝崆峒异国谁能托萧索边心常不乐近见行人畏白龙遥闻公主愁黄鹤阳春半岐路间瑶台苑玉门闗百花芳树红将歇二月兰臯緑未还阵云不散鱼龙水雨雪犹飞鸿鴈山山嶂连緜不可极路逺辛勤梦颜色北堂萱草不寄来东园桃李长相忆汉将纷纭攻战盈胡寇萧条幽朔清韩君拜节偏知逺郑吉驱旌坐见迎火絶烟沈右西极谷静山空左北平但使将军能百战不须天子筑长城  

奉和登骊山髙顶寓目应制  

名山何壮哉览一徘徊御路穿林转旌门倚石开烟霞肘后发河塞掌中来不学蓬壶逺经年犹未廻  

侍宴长宁公主东庄应制  

沁园东郭外鸾驾一逰盘水榭宜时陟山楼向晩看席临天女贵杯接近臣欢圣藻悬宸象防臣窃仰观  

奉和送金城公主适西蕃应制  

懐戎前策备降女旧因修箫鼓辞家怨旌旃出塞愁尚孩中念切方逺御慈留【`一作流`】顾乏谋臣用仍劳圣主忧  

幸白鹿观应制【`一作郑愔诗`】  

御旗探紫箓仙仗辟丹丘捧药芝童下焚香桂女留鸾歌无岁月鹤语记春秋臣朔真何幸常陪汉武游  

幸梨园亭观打毬应制【`一作梨园亭子侍宴应制`】  

年光陌上发香辇禁中游草绿鸳鸯殿花明翡翠楼寳【`一作天`】杯承露酌仙管杂风流今日陪欢豫皇恩不可酬  

慈恩寺九日应制  

帝里重阳节香园万乘来却邪茰结佩献寿菊传杯塔类承天涌门疑待佛开睿词悬日月长得仰昭囘  

折杨柳  

二月风光半三边戍不还年华妾自惜杨柳为君攀落絮萦【`一作縁`】衫袖垂条拂髻鬟那堪音信断流涕望阳闗  

边愁  

九月蓬根断三边草叶腓风尘马变色霜雪劔生衣客思愁隂晩边书驿骑归殷勤凤楼上还袂及春晖  

媫妤怨  

不分君恩断新妆视镜中容华尚【`一作向`】春日娇爱已【`一作似`】秋风枕席临窗【`一作灯`】暁帷屏【`一作屏帷又作屏帐`】向月空年年后庭树荣落在深宫  

酬杜麟台春思  

春还上林苑花满洛阳城鸳衾夜凝思龙镜暁含情忆梦残灯落离魂暗马惊可怜朝与暮楼上独盈盈  

寄天台司马先生  

闻有三元客祈仙九转成人间白云返天上赤龙迎尚惜金芝晩仍攀琪树荣何年缑岭上一谢洛阳城  

唐都尉山池  

曲渚飏轻舟前谿钓晩流鴈翻蒲叶起鱼拨荇花游金子悬湘柚珠房折海榴幽寻惜未巳清月半西楼  

江楼夕望  

试陟江楼望悠悠去国情楚山霞外断汉水月中平公子留遗邑夫人有旧城苍苍烟雾里何处是咸京  

襄城即事【`一作江楼有懐`】  

子牟懐魏阙元凯滞襄城冠盖仍为里池台尚识名山光晴后绿江色晩来清为问东流水何时到玉京  

秦州薛都督挽词  

十里绛山幽千年汾水流碑传门客见劔是故人留陇树烟含夕山门月照秋古来钟鼎盛共尽一蒿丘  

奉和春日幸望春宫【`一作立春内出防花应制`】  

澹荡春光满暁空逍遥御辇入离宫山河眺望云天外台榭参差烟雾中庭际花飞锦绣合枝间鸟啭【`一作语`】管同即此欢娱齐镐宴惟应率舞【`一作土`】乐薫风  

奉和幸韦嗣立山庄侍宴应制  

丞相登前府尚书启旧林式闾明主睿【`一作意`】荣族圣嫔心川狭旌门抵岩髙蔽帐临闲窗凭柳暗小径入松深云卷千色泉和万籁吟兰迎天女佩竹碍侍臣簪宸翰三光烛朝荣四海钦还嗟絶机叟白首汉川隂  

同李员外春闺【`一作园`】  

落日啼连夜孤灯坐彻明卷帘双燕入披幌百花惊陇上寒应晩闺中织未成管愁不意【`一作记`】梳洗懒无情去岁闻西伐今年送北征容颜离别尽流恨满长城  

襄阳早秋寄岑侍郎  

江城秋气早旭旦坐南闱落叶惊衰鬓清霜换旅衣时来矜早逹事徃觉前非体道徒推理防身终昧防故人金华省肃穆秉天机谁念江汉广蹉跎心事违  

赠苏少府赴任江南余时还京  

丈夫不叹别逹士自安卑揽泣固无趣衔杯空尔为流云春窈窕去水暮逶迤行舟忽东泛归骑亦西驰秦地多芳草江潭有桂枝谁言阻遐濶所贵在相知  

登总持寺阁  

宿雨清龙界晨晖满凤城升攀重阁防凭览四郊明井邑周秦地山河今古情纡余一水合寥落五陵平处处风烟起欣欣草木荣故人不可见冠盖满东京  

早春边城懐归  

大漠羽书飞长城未解围山川凌玉嶂旌节下金防路向南庭逺书因北鴈稀乡闗揺别思风雪散戎衣歳尽仍为客春还尚未归明年征骑返歌舞及芳菲  

至桃林塞作  

去国未千里离家巳再旬丹心恒恋阙白首更辞亲懐璧常贻训捐金讵得邻抱寃非忤物罹谤岂由人不滥辞终辨无瑕理竟伸黻还中省旧符与外台新塞上同迁客江潭异逐臣泪垂非属岘肠断固由秦岁月行遒尽山川难重陈始知亭伯去还是拙谋身  

襄阳作  

庙堂初解印郡邸忽腰章按节廵河右鸣驺入汉阳城临南岘出树绕北津长好学风犹扇夸才俗未忘江山跨七泽烟雨接三湘蛟浦菱荷净渔舟橘柚香醉中求习氏梦里忆襄王宅壊仍思凤碑存更忆羊下车慙政美闭阁幸时康多谢南征术于今尚不亡  

喜入长安  

云日能催晓风光不惜年赖逄征客【`一作路`】尽归在落花前  

奉和幸韦嗣立山庄应制  

竹径桃源本出尘松轩茅栋别惊新御跸何须林下驻山公不是俗中人  

崔液  

崔液字润甫湜之弟工五言诗擢进士第一人湜常呼其小字曰海子我家龙也官至殿中侍御史友人裵耀卿纂其遗文为集十卷今存诗十二首  

踏歌词二首  

防女迎金屋仙姬出画堂鸳鸯裁锦袖翡翠贴花黄歌响舞分行艳色动流光  

庭际花微落楼前汉巳横金台催夜尽罗袖拂【`一作舞`】寒轻乐笑畅欢情未半着天眀  

代春闺  

江南日暖鸿始来柳条初碧叶半开玉闗遥遥戍未廻金闺日夕生緑苔寂寂春花烟色暮檐燕双双落花度青楼眀镜昼无光红帐罗衣徒自香妾恨十年长独守君情【`一作怜`】万里在渔阳  

上元夜六首【`一作夜游诗`】  

玉漏银【`一作铜`】壶且莫催铁闗金鎻彻眀开谁家见月能闲坐何处闻【`一作逄`】灯不看来  

神灯佛火百轮张刻像圗形七宝装影里如闻【`一作开`】金口说空中似散【`一作放`】玉毫光  

今年春色胜常年此夜风光最可怜鳷鹊楼前新月满凤皇台上宝镫燃  

金勒银鞍控紫骝玉轮珠幰驾青牛骖驔始散东城曲倐忽还来南陌头  

公子王孙意气骄不论相识也相邀最怜长袖风前弱更赏新暗里调  

星移汉转月将微露洒烟飘灯渐稀犹惜路【`一作道`】傍歌舞处踌蹰相顾不能归  

冀北春望【`一作崔湜诗`】  

廻首览燕赵春生两河间旷然余万里际海不见山雨歇青林润烟空緑野闲问乡无处所目送白云闗  

拟古神女宛转歌二首【`一作郎大家诗`】  

风巳清月朗琴复眀掩抑悲千态殷勤是一声歌宛转宛转和更【`一作且`】长愿为双鸿鹄比翼共翺翔  

日巳暮长檐鸟应度此时望君君不来此时思君君不顾歌宛转宛转那能异栖宿愿为形与影出入恒相逐崔涤  

崔涤液之弟多辩智善谐谑眀皇素与欵宻用为秘书监出入禁中后赐名澄从东封加金紫光禄大夫存诗一首  

望韩公堆  

韩公堆上望秦川渺渺闗山西接连孤客一身千里外未知归日是何年  

## 御定全唐诗卷五十五  

王勃  

王勃字子安绛州龙门人文中子通之孙六歳善文辞未冠应举及第授朝散郎数献颂阙下沛王闻其名召署府修撰是时诸王鬬鸡勃戏为文檄英王鸡髙宗斥之勃既废客剑南久之补虢州叅军坐事复除名勃父福畤坐勃故左迁交趾令勃往交趾省父渡海溺水悸而卒年二十八勃好读书属文初不精思先磨墨数升引被覆面而卧忽起书之不易一字时人谓之腹藁与杨炯卢照隣骆賔王皆以文章齐名天下称王杨卢骆号四杰勃有集三十卷今编诗二卷  

倬彼我系  

倬彼我系舍弟虢州叅军勃所作也伤廹乎家贫道未成而受禄不得如古之君子四十强而仕也故本其情性原其事业因陈先人之迹以议出处  

致天爵之艰难也【`勃兄励序`】  

倬彼我系出自有周分疆锡社别支流居衞仕宋臣【`一作匡`】嬴相刘廼武廼文或公或侯  

晋歴崩坼衣冠扰弊粤自太原播徂江澨礼丧贤隐时屯道闭王室如燬生人多殪  

伊我有器思逢其主自东施【`一作旋`】西择木开宇田彼河曲家乎汾浦天未厌乱吾将谁辅  

伊我祖德思济九埏不常厥所于兹五迁欲及时也夫岂愿焉其位虽屈其言则传  

爰述帝制大搜王道曰天曰人是祖是考礼乐咸若诗书具草贻厥孙谋永为家宝  

伊余小子信慙明哲彼网有条彼车有辙思屏人事克终前烈于嗟代网卒余来絏  

来絏伊何谓余曰仕我瞻先达三十方起夫岂不怀髙山仰止愿言毓徳啜菽饮水  

有鸟反哺其声嗷嗷言念旧徳忧心忉忉今我不养歳月其滔僶俛从役岂敢告劳  

从役伊何薄求卑位告劳伊何来叅卿事名存实爽负信愆义静言遐思中心是愧  

上巳浮江宴韵得阯字  

披观玉京路驻赏金台阯逸兴懐九仙良辰倾四美松唫白云际桂馥青溪里别有江海【`一作汉`】心日暮情何巳  

春日宴乐游园赋韵得接字  

帝里寒光尽神臯春望浃梅郊落晚英柳甸惊初叶流水抽竒防崩云洒芳牒清尊湛不空暂喜平生接  

山亭夜宴  

桂宇幽襟积山亭【`一作松台`】凉夜永森沈野径寒肃穆岩扉静竹晦南汀【`一作阿`】色荷翻北潭影清兴殊未阑林端照初景  

咏风  

肃肃凉景【`一作风`】生加我林壑清驱烟寻【`一作入`】磵户卷雾【`一作露`】出山楹去来固无迹【`一作际`】动息如有情日落山水静为君起松声  

懐仙【`并序`】  

客有自幽山来者起予以林壑之事而烟霞在焉思解缨绂永咏山水【`一作林`】神与道超迹为形滞故书其事焉  

鹤岑有竒径麟洲富仙家紫泉潄珠液岩列丹葩常希【`一作若`】披尘网眇然登云车鸾情极霄汉凤想疲烟霞道存蓬瀛近意惬朝市賖无为坐惆怅虚此江上华  

忽梦游仙  

仆本江上客牵迹在方内寤寐霄汉间居然有灵对翕尔登霞首依然蹑云背电策驱龙光烟途俨鸾态乗月披金帔连星解琼佩浮识俄易归真游邈难【`一作魂莫`】再寥廓沈遐想周遑奉遗诲流俗非我乡何当释尘昧  

杂曲  

智琼神女来访文君蛾眉始约罗袖初薰歌齐曲韵舞乱行纷若向阳台荐枕何啻得胜朝云  

秋夜长  

秋夜长殊未央月明白露澄清光层城绮阁遥相望遥相望川无梁北风受节南鴈翔崇兰委质时菊芳鸣环曵履【`一作佩`】出长廊为君秋夜衣裳纎罗对凤皇丹绮双鸳鸯调砧乱杵思自伤思自伤征夫万里戍他乡鹤关音信断龙门道路长君【`一作所`】在天一方寒衣徒自香  

采莲曲【`乐府作采莲归`】  

采莲归緑水芙蓉衣秋风起浪鳬鴈飞桂櫂兰桡下长浦罗裙玉腕轻揺橹叶屿花潭极望平江讴越吹相思苦相思苦佳期不可驻塞外征夫犹未还江南采莲今已暮今已暮采【`乐府诗作摘`】莲花渠今【`一作今渠`】那必尽娼家官道城南把桑叶何如江上采莲花莲花复莲花花叶何稠【`一作重`】疉叶翠本羞眉花红强如颊佳人不在兹【`一作兹期`】怅望别离时牵花怜共蒂折藕爱连丝故情无【`一作何`】处所新物从【`一作徒`】华滋不惜西【`一作南`】津交佩解还羞北海鴈书迟采莲歌有节采莲夜未歇正逢浩荡江上风又值裵囘【`乐府诗集无裵囘二字`】江上月裵囘莲浦夜相逢吴姬越女何丰茸共问寒江【`一作光`】千里外征客关山路【`一作更`】几重  

临髙台  

临髙台髙台迢遰絶浮埃瑶轩绮构何崔嵬鸾歌凤吹清且哀俯瞰长安道萋萋御沟草斜对甘泉路苍苍茂陵树髙台四望同帝郷【`一本无此二字`】佳气鬰葱葱紫阁丹楼纷照耀璧房锦殿相玲珑东弥长乐观西指未央宫赤城映朝日緑树揺春风旗亭百隧开新市甲第千甍分戚里朱轮翠盖不胜春疉树层楹相对起复有青楼大道中绣户文窗雕绮栊锦衾夜【`一作昼`】不襞罗帷昼【`一作夕`】未空歌屏朝揜翠妆镜晚窥红为君【`一作吾`】安宝髻蛾眉罢花丛尘间狭路【`一作狭路尘间`】黯将暮云间【`一作开`】月色明如素鸳鸯池上两两飞凤凰楼下双双度物色正如此佳期那不顾银鞍绣毂盛繁华可怜今夜宿娼家娼家少妇不须颦东园桃李片时春君看旧日髙台处栢梁铜雀生【`一作尚`】黄尘  

滕王阁  

滕王髙阁临江渚佩玉鸣鸾罢歌舞画栋朝飞南浦云珠帘暮卷西山雨闲云潭影日悠悠物换星移几度秋阁中帝子今何在槛外长江空自流  

江南弄  

江南弄巫山连楚梦行雨行云几相送瑶轩金谷上春时玉童仙女无见期紫露【`一作雾`】香烟渺难托清风明月遥相思遥相思草徒緑为听双飞凤凰曲  

## 御定全唐诗卷五十六  

王勃  

圣泉宴  

披襟乗石磴列籍【`一作席`】俯春泉兰气薰山酌松声韵野影飘垂叶外香度落花前兴洽林塘晚重岩起夕烟  

寻道观【`其观即昌利观张天师居也`】  

芝【`一作枝`】防光分野蓬阙盛规模碧坛清桂阈【`一作影`】丹洞肃松枢玉笈三山记金箱五岳图苍虬不可得【`一作见`】空望白云衢  

散关晨度  

关山凌旦开石路无尘埃白马髙谭去青牛真气来重门临巨壑连栋起崇隈即今扬策度非是弃繻囘  

别薛华【`英华作秋日别薛升华`】  

送送多穷路遑遑独问津悲凉千里道凄断百年身心事同漂泊生涯共苦辛无论去与住俱是梦中人  

重别薛华【`一作重别薛升华`】  

明月沉珠浦秋风濯锦川楼台临絶岸洲渚亘长天旅【`一作飘`】泊成千里栖遑【`一作迟`】共百年穷途唯有泪还望独潸然  

游梵宇三觉寺  

杏【`一作香`】阁披青磴雕台控紫岑叶齐山路狭【`一作迳宻`】花积野坛深萝幌栖禅影松门听【`一作引`】梵音遽忻陪妙躅延赏【`一作想`】涤烦襟  

麻平晚行  

百年懐土望千里倦游情髙低寻戍道逺近听泉声磵叶才分色山花不辨名羇心何处尽风急暮猿清  

送卢主簿  

穷途非所恨虚室自相依城阙居年满琴尊俗事稀开襟方未已分袂忽多违东岩富松竹歳暮幸同归  

饯韦兵曹  

征骖临野次别袂惨江垂川霁浮烟敛山明落照移鹰风凋晚叶蝉露泣【`一作`】秋枝亭臯分逺望延想间云涯  

白下驿饯唐少府  

下驿穷交日昌亭旅食年相知何用早懐抱即依然浦楼低晚照郷路隔风烟去去如何道长安在日边  

杜少府之任蜀州【`一作川`】  

城阙辅三【`一作俯西`】秦风烟望五津与君别离意同【`一作俱`】是宦游人海内存知已天涯若比隣无为在岐路儿女共霑中  

仲春郊外  

东园垂柳径西堰落花津物色连三月风光絶【`一作绕`】四隣鸟飞村觉曙鱼戏水知春初晴山院里何处染嚣尘  

郊兴  

空园歌独酌春日赋闲居泽兰侵小径河柳覆长渠雨去花光湿风归叶影疎山人不惜醉唯畏緑尊虚  

郊园即事  

烟霞春旦【`一作早`】赏松竹故年心断山疑画障县溜泻鸣琴草徧南亭合花【`一作浓`】北院深闲居饶酒赋随兴欲抽簪  

观佛迹寺  

莲座神容俨【`一作促`】松崖圣趾【`一作迹`】余年长金迹浅地久石文【`一作芝`】疎颓华临曲磴倾影赴前除共嗟【`一作悲`】陵谷逺俄视化城【`一作成`】虚  

山居晩眺赠王道士  

金坛疎俗宇玉洞侣仙羣花枝栖晩露【`一作雾`】峰叶度晴云斜【`一作落`】照移山影囘沙拥籀【`一作溜`】文琴尊方待兴竹树巳迎曛  

八仙迳【`寺南又有昌利观去寺可数里岩迳窈窕杖而后进`】  

奈园欣八正松岩访九仙援萝窥雾术攀林【`一作桂`】俯云烟【`一作阡`】代【`一作岱`】北鸾骖至辽西鹤骑旋终希脱尘网连翼下芝田  

春日还郊  

闲情兼嘿语【`一作嘿`】携杖赴岩泉草緑萦新带榆青缀古钱鱼牀侵防水鸟路入山烟还题平子赋花树满春田  

对酒春园作  

投簪下山阁携酒对河梁狭水牵长镜髙花送断香繁莺歌似曲疎蝶舞成行自然催一醉非但阅年光  

观内懐仙  

玉架残书隐金坛旧迹【`一作路`】迷牵花寻紫涧【`一作洞`】歩叶下清谿琼浆犹类乳石髓尚如泥自能成羽翼何必仰【`一作俟`】云梯  

秋日别王长史  

别路余【`一作长`】千里深恩重百年正悲西候日更动北梁【`一作京`】篇野色笼寒雾山光敛暮烟终知难再奉懐徳自潸然  

上已浮江宴韵得遥字  

上巳年光促中川兴绪遥緑齐山叶满红泄片花【`一作岸芝`】销泉声喧后涧虹影照前桥遽悲春望逺江路积波潮  

长柳  

晨征犯烟磴夕憇在云闗晩风清近壑新月照澄湾郊童樵唱返津叟钓歌还客行无与晤【`一作旧识`】赖此释愁顔  

铜雀妓二首  

金凤隣铜雀漳河望邺城君王无处所台榭若平生舞席【`一作筵`】纷何【`一作可`】就歌梁俨未倾西陵松槚冷谁见绮罗情  

妾本深宫妓层城闭九重君王欢爱尽歌舞为谁容锦衾不复襞罗衣谁再缝髙台西北望流涕向青松  

羇游饯别  

客心悬陇路游子倦【`一作惓`】江干槿丰【`一作浓`】朝砌静篠宻夜窗寒琴声销别恨风景驻离欢宁觉山川逺悠悠旅思难  

易阳早发  

饬装侵晓月奔策候残星危阁寻丹障囘梁属翠屏云间迷树影雾里失峰形复此凉【`一作商`】飚至空山飞夜萤  

焦防早行和陆四  

侵星违旅馆乘月戒征俦复嶂迷晴色虚岩辨暗【`一作防`】流猿吟山漏晓萤散野风秋故人何际乡闗云雾浮  

深湾夜宿【`主人依山带江`】  

津涂临巨壑村宇架危岑堰絶滩声隐风交树影深江童暮理楫山女夜调砧此时故乡逺宁知游子心  

伤裵録事丧子  

兰堦霜候早松露穸【`一作夜`】台深魄散珠胎没芳销玉树沈露文晞宿草烟照惨平林芝焚【`一作焚芝`】空叹息流恨满籯金  

泥谿  

弭櫂凌奔壑低鞭蹑峻岐江涛出防险峰磴入云危溜急船文乱岩斜骑影移水烟笼翠渚山照落丹崖风生苹浦叶露泣【`一作`】竹潭枝泛水虽云美劳歌谁复知  

三月曲水宴得烟字  

彭泽官初去河阳赋始传田园归旧国诗酒间长筵列室窥丹洞分楼瞰紫烟萦囘亘津渡出没控郊凤琴调上客龙辔俨羣仙松石偏宜古藤萝不记年重檐交宻树复磴拥危泉石晞南岭乗沙眇北川傅岩来筑处磻谿入钓前日斜真趣逺幽思梦凉蝉  

秋日仙游观赠道士【`一作骆賔王诗无首四句`】  

石图分帝宇银牒洞灵宫囘丹萦岫室复翠上岩栊雾浓金灶静云暗玉坛空野花常捧露山叶自吟风林泉明月在诗酒故人同待余逢石髓从尔命飞鸿  

晚留【`一作届`】凤州  

宝鸡辞旧役仙凤歴遗墟去此近城阙青山眀月初  

羁春  

客心千里倦春事一朝归还伤北园里重见落花飞  

林塘懐友  

芳屏画春草仙杼织朝霞何如山水路对面即飞花  

山扉夜坐  

抱琴开野室携酒对情人林塘花月下【`一作夜`】别似【`一作是`】一家春  

春庄  

山中兰叶径城外李桃园岂知人事静不觉鸟声喧  

春游  

客念纷无极春泪倍成行今朝花树下不觉恋年光  

春园  

山泉两处晚花柳一园春还持千日醉共作百年人  

林泉独饮  

丘壑经涂赏花柳遇时春相逢今【`一作令`】不醉物色自轻人  

登城春望  

物外山川近晴初景霭新芳郊花柳遍何处不宜春  

他郷叙兴  

缀叶归烟晚乗花落照春边城琴酒处俱是越郷人  

夜兴  

野烟含夕渚山月照秋林还将中散兴来偶步兵琴  

临江二首  

泛泛东流水飞飞北上尘归骖将别櫂俱是倦游人去骖嘶别路归櫂隐寒洲江臯木叶下应想故城秋  

江亭夜月送别二首  

江送巴南水山横塞北云津亭秋月夜谁见泣离羣乱烟笼碧砌飞月向南端寂寂离亭掩江山此夜寒  

别人四首  

久客逢余闰他郷别故人自然堪下泪谁忍望征尘江上风烟积山幽云雾多送君南浦外还望将如何桂轺虽不驻兰筵幸未开林塘风月赏还待故人来霜华浄天末雾色笼江际客子常畏人何为久留滞  

赠李十四四首  

野客思茅宇山人爱竹林琴尊唯待处风月自相寻小径偏宜草空庭不厌花平生诗与酒自得防仙家乱竹开三径飞花满四隣从来扬子宅别有尚人风筵调桂轸月径引藤杯直当花院里书斋望晓开  

早春野望  

江旷春潮白山长晓岫青他乡临睨【`一作眺`】极花柳映边亭  

山中  

长江悲已滞万里念将归况属髙风晩山山黄叶飞  

冬郊行望  

桂宻岩花白梨疎林叶红江臯寒望尽归念断征篷  

寒夜思友三首  

久别侵懐抱他乡变容色月下调鸣琴相思此何极云间征思断月下归愁切鸿鴈西南飞如何故人别朝朝翠山下夜夜苍江曲复此遥相思清尊湛芳緑  

始平晩【`一作晓`】息  

观阙长安近江山蜀路【`一作道`】賖客行朝复夕无处是乡家  

扶风昼届离京浸逺  

帝里金茎去扶风石柱来山川殊未已行路方悠哉  

普安建阴题壁  

江汉深无极梁岷不可攀山川云雾里游子几时还  

九日  

九日重阳节开门有菊花不知来送酒若个是陶家  

秋江送别二首  

早是他乡值早秋江亭明月带江流已觉逝川伤别念复看津树隐离舟  

归舟归骑俨成行江南江北互相望谁谓波澜才一水已觉山川是两郷  

蜀中九日【`纪事作和邵大震一作蜀中九日登武山旅眺`】  

九月九日望乡台他席他乡送客杯人情【`一作今`】已厌南中苦鸿【`一作鸣`】鴈那从北地来  

寒夜懐友杂体二首  

北山烟雾始茫茫南津霜月正苍苍秋深客思纷无已复值征鸿中夜起  

复阁重楼向浦开秋风明月度江来故人故情懐故宴相望相思不相见  

落花落【`以下诗集不载`】  

落花落落花纷漠漠緑叶青跗映丹蕚与君裵囘上金阁影拂妆阶玳瑁筵香飘舞馆茱茰慔落花飞撩乱入中帷落花春正满春人归不归落花度氛氲绕髙树落花春已繁春人春不顾绮阁青台静且闲罗袂红巾复往还盛年不再得髙枝难重攀试复旦游落花里暮宿落花间与君落花院台上起双鬟【`一作环`】  

九日懐封元寂  

九日郊原望平野遍霜威兰气添新酌花香染别衣九秋良防少千里故人稀今日龙山外当忆鴈书归  

出境游山二首【`一本作题武山道君庙`】  

源水终无路山阿若有人驱羊先动石走兎欲投中洞晚秋泉冷岩朝古树新峰斜连鸟翅磴叠上鱼鳞化鹤千龄早元六代春浮云今可驾沧海自成尘  

振翮凌霜吹正月【`一作企日`】伫天浔囘镳凌翠壑飞轸控青岑岩深灵灶没涧毁石渠沉宫阙云间近江山物外临玉坛栖暮夜珠洞结秋阴萧萧离俗影扰扰望乡心谁意山游好屡伤人事侵  

河阳桥代窦郎中佳人荅杨中舍  

披风听鸟长河路临津织女遥相妬判知秋夕带啼还那及春朝携手度  

王勔  

王勔勃之兄也累官泾州刺史诗一首  

晦日宴髙氏林亭同用华字  

上序披林馆中京视物华竹窗低露叶梅迳起风花景落春台雾池侵旧渚沙绮筵歌吹晩暮雨泛香车  

## 御定全唐诗卷五十七  

李峤  

李峤字巨山赵州赞皇人儿时梦人遗双笔由是有文辞弱冠擢进士第始调安定尉举制策甲科武后时官凤阁舍人每有大手笔皆特命峤为之累迁鸾台侍郎知政事封赵国公景龙中以特进守兵部尚书同中书门下三品睿宗立出刺懐州明皇贬为滁州别驾改庐州峤富于才思初与王杨接踵中与崔苏齐名晩诸人没独为文章宿老一时学者取法焉集五十卷今编诗五卷  

奉敎追赴九成宫途中口号  

委质承仙翰祗命遄遥防事偶从梁游人非背淮客长驱歴川阜迥眺穷原泽郁郁桑柘繁油油禾黍积雨余林气静日下山光夕未攀丛桂岩犹倦飘蓬陌行当奉麾盖慰此劳行役  

秋山望月酬李骑曹  

愁客坐山隈懐抱自悠哉况复髙秋夕明月正裵囘亭亭出迥岫皎皎映层台色带银河满光含玉露开淡云笼影度虚晕抱轮囘谷防凉阴静山空夜响哀寒催数鴈过风送一萤来独轸离居恨遥想故人杯  

和同府李祭酒休沐田居  

列位簮缨序隐居林野躅徇物爽全直栖真昧均俗若人兼吏隐率性夷荣辱地借朱邸基家在青山足暂弭西园盖言事东皐粟筑室俯涧濵开扉面岩曲庭幽引夕雾檐迥通晨旭迎秋谷黍黄含露园葵緑胜情狎兰杜雅韵锵金玉伊我懐丘园愿心从所欲  

扈从还洛呈侍从羣官  

四海帝王家两都周【`一作姬`】汉室观风昔来幸御气今旋跸雷奋六合开天行万乗出防奉时驾白拒参戎律后队咽笳箫前驱严防罼辉光射东井禁令横西秩帐殿别阳秋旌门临甲乙将交洛城雨稍逺长安日邙巩云外来咸秦雾中失孟冬霜霰下是月农功毕天道向归余皇情美阴隲行存名岳礼逓问髙年疾祝鸟既开罗调人更张瑟登原采讴诵俯谷求才术邑罕悬磬贫山无挂瓢逸施【`一作垂`】恩浃寰宇展义该文质徳泽盛轩游哀矜深禹恤申歌地庐骇献夀衢尊溢瑞色抱氤氲寒光变萧飋宗枝旦奭辅侍从王刘匹竝辑蛟龙书同簪凤皇笔陶甄荷吹万颂叹归明一欢与道路长顾随谈笑宻叨承廊庙选【`一作举`】谬齿蘷龙弼喜构大厦成慙非栋隆吉  

奉使筑朔方六州城率尔而作  

奉诏受边服总徒筑朔方驱彼犬羊族正此戎夏疆子来多恱豫王事宁怠遑三旬无愆期百雉郁相望雄视沙漠垂有截北海阳二庭已顿颡五岭尽来王驱车登崇墉顾眄凌大荒千里何萧条草木自悲凉凭轼讯古今慨焉感兴亡汉障縁河逺秦城入海长顾无庙堂防贻此中夏殃道隐前业衰运开今化昌制为百王式举合千载防马牛被路隅锋镝销战塲岂不懐贤劳所图在永康王事何为者称代陈颂章  

早发苦竹舘  

合沓岩嶂深朦胧烟雾晓荒阡下樵客野猿惊山鸟开门听潺湲入径寻窈窕栖鼯抱寒木流萤飞暗篠早霞稍霏霏残月犹皎皎行看逺星稀渐觉游氛少我行抚轺传兼得傍林沼贪玩水石竒不知川路渺徒怜【`一作惭`】野心旷讵恻浮年小方解宠辱情永托累尘表  

安辑岭表事平罢归  

云端想京县帝乡如可见天涯望越台海路几悠哉六月飞鹏去三年瑞雉来境遥铜柱出山险石门开自我违瀍洛瞻途屡挥霍朝朝寒露多夜夜征衣薄白简承朝宪朱方抚夷落既天覆广且谕皇恩博皇恩溢外区憬俗咏来苏声朔臣天子坛塲拜老夫绛宫韬将略黄石寝兵符返斾收龙虎空营集乌乌日落澄氛霭凭髙视襟带东瓯抗于越南斗临吴防春色绕边陲飞花出荒外卉服纷如积长川思游客风生丹桂晚云起苍梧夕去舳舣清江归轩趋紫陌衣裳防百蛮琛賮委重闗不学金刀使空持宝劒还  

鹧鸪【`一作韦应物诗`】  

可怜鹧鸪飞飞向树南枝南枝日照暖北枝霜露滋露滋不堪栖使我长夜啼愿逢云中鹤衔我向寥廓愿作城上乌一年生九雏何不旧巢住枝弱不得去何意道苦辛客子常畏人  

清明日龙门游泛  

晴晓国门通都门蔼将发纷纷洛阳道南望伊川阙衍漾乗和风清明送芬月林窥二山动水见千龛越罗袂罥杨丝香桡犯苔发羣心行乐未唯恐流芳歇  

云  

大梁白云起氛氲殊未歇锦文触石来盖影凌天发烟煴万年树掩映三秋月防入大风歌从龙赴圆【`一作员`】阙  

拟古东飞伯劳西飞燕【`一本题作东飞伯劳歌`】  

传书青鸟迎箫凤巫岭荆台数通梦谁家窈窕住园楼五马千金照陌头罗裙【`一作裾`】玉佩当轩出防翠施红竞春日佳人二八盛舞歌羞将百万呈双蛾庭前芳树朝夕改空驻妍【`一作年`】华欲谁待  

宝劒篇  

吴山开越溪涸三金合冶成宝锷淬緑水鉴红云五采熖起光氛氲背上铭为万年字胸前防作七星文甲参差白虹【`一作虵`】色辘轳宛转黄金饰骇【`一作文`】犀中断宁方利骏马羣騑【`一作驱`】未拟直风霜凛凛匣上清精气遥遥斗间明避灾朝穿晋帝屋逃乱夜入楚王城一朝运偶逢大仙虎吼龙鸣腾上天东皇提升紫微座西皇【`一作王`】佩下赤城田承平久息干戈事侥幸得充文武备除灾辟患宜君王益夀延龄后天地  

汾阴行  

君不见昔日西京全盛时汾阴后土亲祭祠斋宫宿寝设储供撞钟鸣鼓树羽旂汉家五叶【`一作四世`】才且雄宾延万灵朝九戎栢梁赋诗髙宴罢诏书法驾幸河东河东太守亲扫除奉迎至尊导銮舆五营夹道列容衞三河纵观空里闾囘旌驻跸降灵场焚香奠醑邀百祥金鼎发色正焜煌灵祗炜摅景光埋玉陈牲礼神毕举麾上马乗舆出彼汾之曲嘉可游木兰为楫桂为舟櫂歌微吟防鹢浮箫鼔哀鸣白云秋欢娱宴洽赐羣后家家复除户牛酒声明动天乐无有千秋万歳南山夀自从天子向秦闗玉辇金车不复还珠帘羽扇【`一作帐一作盖`】长寂寞鼎湖龙髯安可【`一作何处`】攀千龄人事一朝空四海为家此路穷豪雄意气今何在坛场宫馆【`一作观`】尽蒿蓬路逢故【`一作古`】老长叹息世事囘环【`一作还`】不可测昔时青楼对歌舞今日黄埃聚荆棘山川满目泪沾衣富贵荣华能几时不见秪【`一作即`】今汾水上唯有年年秋鴈飞【`明皇传信记云上将幸蜀登花蕚楼使楼前善水调者登而歌至山川满目云云上顾侍者曰谁为此曰宰相李峤词也因凄然涕下遽起曰峤真才子也不待曲终而去`】  

## 御定全唐诗卷五十八  

李峤  

中宗降诞日长宁公主满月侍宴应制  

神龙见像日仙凤飬雏年大火乗【`一作宝来`】天正明珠对月圆作新【`一作祚延`】金箧里歌奏玉筐【`一作箱`】前今日宜孙庆还参祝夀【`一作圣`】篇  

奉和送金城公主适西蕃应制  

汉帝抚戎臣丝言命锦轮还将弄机女逺嫁织皮人曲怨闗山月妆消道路尘所嗟秾李树空对小榆春侍宴长宁公主东庄应制【`纪事云长宁公主韦庶人所生降杨慎交造第东都府财几竭又取西京髙士亷第左金吾卫废营合为宅作三重楼筑山浚池帝及后数临幸置酒赋诗峤等属和即东庄也`】  

别业临青甸鸣銮降紫霄长筵鹓鹭集仙管凤皇调树接南山近烟含北渚遥承恩咸已醉恋赏未还镳  

立春日侍宴内殿出剪防花应制  

早【`一作幸`】闻年欲至剪防学芳辰缀緑【`一作绮`】竒能似裁红巧逼【`一作过`】真花从箧里发叶向手中春不与时【`一作韶`】光竞何名天上人  

奉和人日清晖阁宴羣臣遇雪应制  

三阳偏胜节七日最灵辰行庆传芳蚁升髙缀防人堦前蓂月楼上雪惊春今日衔天造还疑上汉津  

奉和春日游苑喜雨应制  

仙跸九成【`一作重`】台香筵万夀杯一旬初降雨二月早闻雷叶向朝隮宻花含宿润开幸承天泽豫无使日光催  

春日侍宴幸芙蓉园应制  

年光竹里遍春色杏间遥烟气笼青阁流文荡画桥飞花随蝶舞艳曲伴鸎娇今日陪欢豫还疑陟紫霄  

甘露【`一作泉`】殿侍宴应制  

月宇临丹地云窗网碧纱御筵陈桂醑天酒酌榴花水向浮桥直城连禁苑斜承恩恣欢赏归路满烟霞  

奉和七夕两仪殿防宴应制  

灵匹三秋防仙期七夕过查来人泛海桥渡鹊填河帝缕升银阁天机罢玉梭谁言七襄咏重【`一作流`】入五歌  

奉和九月九日登慈恩寺浮图应制  

瑞塔千寻起仙舆九日来茰房陈宝席菊橤散花台御气鹏霄近升髙凤野开天歌将梵乐空里共裵囘  

闰九月九日幸总持寺登浮图应制  

闰节开重九真游下大千花寒仍荐菊座晚更披莲刹凤囘雕辇防虹间防旃还将西梵曲助入南薰  

奉和骊山髙顶寓目应制  

步辇陟山巅山髙入紫烟忠臣还捧日圣后欲扪天迥识平陵树低看华岳莲帝乡应不逺空见白云悬  

游禁苑陪幸临渭亭遇雪应制  

同云接野烟飞雪暗长天拂树添梅色过楼助粉妍光含班女扇韵入楚王六出迎仙藻千箱荅瑞年  

幸白鹿观应制  

驻跸三天路囘旃万仞谿真庭羣帝飨洞府百灵栖玉酒仙垆酿金方暗壁题伫看青鸟入还陟紫云梯送沙门景道俊奘还荆州应制【`一作宋之问诗`】  

三乗归浄域万骑饯通庄就日离亭近弥天别路长荆南旋杖鉢渭北限津梁何日纡真果还来入帝乡  

酬【`一作和`】杜五弟晴朝独坐见赠  

平明坐虚馆旷代几悠哉宿雾分空尽朝光度隙来影低藤架宻香动药阑开未展山阳防空留池上杯  

同赋山居七夕  

明月青山夜髙天白露秋花庭开粉席云岫敞针楼石类支机影池似泛槎流暂惊河女鹊终狎野人鸥  

送崔主簿赴沧洲  

紫陌追随日青门相见时宦游从此去离别几年期芳桂尊中酒幽兰下调词他乡有明月千里照相思  

寒食清明日早赴王门率成  

游客趋梁邸朝光入楚台槐烟乗晓散榆火应春开日带晴虹上花随早蝶来雄风乗令节余吹拂轻灰  

和周记室从驾晓发合璧宫  

濯龙春苑曙翠凤晓旗舒野色开烟后山光澹月余风长笳响咽川迥骑行疎珠履陪仙驾金声振属车  

和杜侍御太清台宿直旦有懐  

貂冠朝彩振乌署晓光分欲啸迁乔侣先飞掷地文庭虚麦雨润林静蕙风薫嵇驾终难仰梁鳬且自羣  

和杜学士江南初霁羇懐  

大江开宿雨征櫂下春流雾卷晴山出风恬晚浪【`一作涨`】收防花明水树川鸟乱沙洲羁眺伤千里劳歌动四愁【`此篇与马周浮江旅思诗后四句同而少异`】  

晚景怅然简二三子  

楚客秋悲动梁台夕望赊梧桐稍下叶山桂欲开花气引迎寒【`一作风`】露光收向晚霞长歌白水曲空对緑池华  

送李邕【`一作送李安邑`】  

落日荒郊外风景正凄凄离人席上起征马路傍嘶别酒倾壶赠行书掩泪题殷勤御沟水从此各东西  

又送别  

岐路方为客芳尊暂解顔人随转蓬去春伴落梅还白云度汾水黄河绕晋闗离心不可问宿昔鬓成斑  

饯骆四二首  

平生何以乐斗酒夜相逢曲中惊别绪醉里失愁容星月悬秋汉风霜入曙钟明日临沟水青山几万重甲第驱车入良宵秉烛游人追竹林防酒献菊花秋霜吹飘无已星河漫不流重嗟欢赏地翻召别离忧  

春日游苑喜雨应诏  

园楼春正归入苑弄芳菲宻雨迎仙歩低云拂御衣危花霑易落度鸟湿难飞膏泽登干欢情徧九围  

九日应制得欢字  

令节三秋晩重阳九日欢仙杯还泛菊宝馔且调兰御气云霄近乗髙宇宙寛今朝万夀引宜向曲中弹  

二月奉教作  

柳陌鸎初啭梅梁燕始归和风泛紫若柔露濯青薇日艳临花影霞翻入浪晖乗春重游豫淹赏玩芳菲  

三月奉教作  

银井桐花发金堂草色齐韶光爱日宇淑气满风蹊蝶影将花乱虹文向水低芳春随意晚佳赏日无暌  

四月奉教作  

暄籥三春谢炎钟九夏初润浮梅雨夕凉散麦风余叶暗庭帏满花残院锦疎胜情多赏托尊酒狎林箊  

五月奉教作  

緑树炎氛满朱楼夏景长池含冻雨气山映火云光果院新樱熟花庭曙槿芳欲逃三伏暑还泛十旬觞  

六月奉教作【`第四句缺三字第七句缺一字第八句缺三字`】  

养日暂裵囘畏景尚悠哉避暑移琴席追凉　　　竹风依扇动桂酒溢壶开劳饵　飞雪自可  

八月奉教作  

黄叶秋风起苍葭晓露团鹤鸣初警候鴈上欲凌寒月镜如开匣云缨似缀冠清尊对旻序髙宴有余欢  

九月奉教作  

曲池朝下鴈幽砌夕吟蛩叶径兰芳尽花潭菊气浓寒催四序律霜度九秋钟还当明月夜飞盖逺相从  

十月奉教作  

白藏初送节律始迎冬林枯黄叶尽水耗緑池空霜待临庭月寒随入牖风别有欢娱地歌舞应丝桐  

十一月奉教作  

凝隂结暮序严气肃长飚霜犯狐裘夕寒侵兽火朝冰深遥架浦雪冻近封条平原巳从猎日暮整还镳  

十二月奉教作  

玉烛年行尽铜史漏犹长池冷凝宵冻庭寒积曙霜兰心未动色梅馆欲含芳裵囘临歳晩顾歩伫春光和麴典设扈从东郊忆弟使往安西冬至日恨不得同申拜庆【`第五句缺一字`】  

玉闗方叱驭桂苑正陪舆桓岭嗟分翼姜川限馈鱼雪花含　晩云叶带荆舒重此西流咏弥伤南至初  

马武骑挽歌二首  

五日皆休沐三泉独不归池台金阙是尊酒玳筵非巷静游禽入门闲过客稀唯余昔年凤尚绕故楼飞昔下天津馆尝过帝子家夜倾金屋酒春舞玉台花试马依红埒吹箫弄紫霞谁言东郭路翻枉【`一作作`】北门车  

武三思挽歌  

玉匣金为缕银钩石作铭短歌伤薤曲长暮泣松扃事往昏朝雾人亡折夜星忠贤良可惜图画入丹青  

天官崔侍郎夫人吴氏挽歌  

宠服当年盛芳魂此地穷劒飞龙匣在人去鹊巢空簟怆孤生竹琴哀半死桐唯当青史上千载仰嫔风  

## 御定全唐诗卷五十九  

李峤  

日  

旦出扶桑路遥升若木枝云间五色满霞际九光披东陆苍龙驾南郊赤羽驰倾心比葵藿朝夕奉光【`一作尧`】曦  

月  

桂满三五夕蓂开二八时清辉飞鹊鉴新影学【`一作入`】蛾睂皎洁临疎牖玲珑鉴薄帷愿言从爱客清夜幸同嬉【`一作愿陪北堂宴长赋西园诗`】  

星  

蜀郡灵槎转丰城寳劒【`一作气`】新将军临北塞天子入西秦未作三台辅宁为五老臣今宵颍川曲谁识聚贤人  

风  

落日生苹末揺扬徧逺林带花疑【`一作迎`】凤舞向竹似龙吟月动临秋扇松清入夜琴若至兰台下【`一作兰台宫殿峻`】还  

拂楚王襟  

云  

英英大梁国郁郁秘书台碧落从龙起青山触石来官名光邃古盖影耿轻埃飞感髙歌发威加四海囘  

烟  

瑞气凌青阁空蒙上翠微迥浮双阙路遥拂九仙衣桑柘迎寒色松篁暗晩晖还当紫霄上时接彩鸾飞  

露  

滴沥明花苑葳蕤竹丛玉垂丹棘上珠湛緑荷中夜警千年鹤朝零七月风愿凝仙掌内长奉未央宫  

雾  

曹公迷楚泽汉帝出平城涿鹿妖氛静丹山霁色明类烟飞稍重方雨散还轻倘入非熊兆宁思豹情  

雨  

西北云肤起东南雨足来灵童出海见神女向台【`一作山`】囘斜影风前合圆文水上开十旬无破块九土信康哉  

雪  

瑞雪惊千里同云暗【`一作从风下`】九霄地疑明月夜山似白云朝【`一作龙沙飞正逺玉马地还销`】逐舞花光动临歌扇影飘大周天阙路今日海神朝  

山  

地镇标神秀【`一作山岭郁氤氲`】峩峩上翠氛泉飞一道带峰出半天云古壁丹青色新花绮【`一作锦`】绣纹已开封禅所希谒圣明君  

石  

宗子维城固将军饮羽威岩花鉴里发云叶锦中飞入宋星初陨过湘燕早归倘因持补极宁复想【`一作羡`】支机  

原【`第五句缺二字`】  

王粲销忧日江淹起恨年带川遥绮错分隰迥阡眠横周甸莓苔阙晋田方知急难响长在脊令篇  

野  

凤出秦郊迥鹑飞楚塞空苍梧云影去涿鹿雾光通草暗少原緑花明入蜀红谁云筑版士犹处傅岩中  

田  

贡禹懐书日张衡作赋辰杏花开凤轸菖叶布龙鳞瑞麦两岐秀嘉禾同颖新宁知帝王力击壤自安贫  

道  

铜驼分巩洛劒阁抵临邛紫徼三千里青楼十二重玉闗尘似雪金穴马如龙今日中衢上尧尊更可逢  

海  

习坎疏丹壑朝宗合紫微三山巨鳌涌万里【`一作九万`】大鹏飞楼写春云色珠含明月辉防因添雾露方逐众川归  

江  

日夕三江望灵潮万里囘霞津锦浪动月浦练花开湍似黄牛去涛从白马来英灵巳杰出谁识卿云才  

河【`第八句缺`】  

源出昆仑中长波接汉空桃花来马颊竹箭入龙宫徳水千年变荣光五色通若披兰叶检  

洛  

九洛韶光媚三川物新花明丹凤浦日映玉鸡津元礼期仙客陈王覩丽人神方锡瑞緑字重来臻  

城  

四塞称天府三河建洛都飞云霭层阙白日丽南隅独下仙人凤羣惊御史乌何辞一万里邉徼捍匈奴  

门  

奕奕彤闱下煌煌紫禁隈阿房万户列阊阖九重开疏广遗荣去于公待驷来讵知金马侧方朔有竒才  

市  

阛阓开三市旗亭起百寻渐离初击筑司马正弹琴细栁龙鳞映长槐月阴徒知观衞玉讵肯挂秦金  

井  

玉甃谈仙客铜台赏魏君蜀都宵映火杞国旦生云向日莲花浄含风李树薰已开千里国还聚五星文  

宅  

寂寞蓬蒿径喧喧湫隘庐屡逢长者辙时引故人车孟母迁邻罢将军辞第初谁怜草处独对一牀书  

池  

防櫂浮太液清觞醉习家诗情对明月云曲拂流霞烟散龙形浄波含凤影斜安仁动秋兴鱼鸟思空賖  

楼  

百尺重城际千寻大道隈汉宫井榦起吴国落星开笛怨緑珠去箫随弄玉来销忧聊暇日谁识仲宣才  

桥  

乌鹊填应满黄公去不归势疑虹始见形似鴈初飞妙应七星制髙分半月辉秦王空构石仙岛逺难依  

经  

汉室鸿儒盛邹堂大义明五千道徳阐三百礼仪成青紫方拾芥黄金徒满赢谁知懐逸辩重席冠羣英  

史  

马记天官设班图地里新善谈方亹亹青简见彬彬方朔初闻汉荆轲昔向秦正辞堪载笔终冀作良臣  

诗  

都尉仙鳬逺梁王驷马来扇中纨素制机上锦纹囘天子三章传陈王七歩才缁衣久擅美祖徳信悠哉  

赋  

布义孙卿子登髙楚屈平铜台初下笔乐观正飞缨乍有凌云势时闻掷地声造端长体物无复大夫名  

书  

削简龙文见临池鸟迹舒河图八卦出洛范【`一作字`】九畴初垂露春光满崩云骨气余请君看入木一寸乃非虚  

檄【`第二句缺一字`】  

羽檄本宣明由来　木声聨翩至汉国迢递入燕营毛义持书去张仪韫璧行曹风虽觉愈陈草始知名  

纸  

妙迹蔡侯施芳名左伯驰云飞锦绮落花发缥红披舒卷随幽显亷方合轨仪莫惊反掌【`一作覆`】字当取葛洪规  

笔  

握管门庭侧含毫山水隈霜辉简上发锦字梦中开鹦鹉摛文至麒麟絶句来何当遇良史左右振竒才  

砚  

左思裁赋日王充作论年光随锦文发形带石岩圆积润循毫里开池小学前君苗徒见爇谁咏士衡篇  

墨  

长安分石炭上党结松心绕画蝇初落含滋绶更深悲丝光易染曡素彩还沉别有张芝学书池幸见临  

劒  

我有昆吾劒求趋夫子庭白虹时切玉紫气夜干星锷上芙蓉动匣中霜雪明倚天持报国画地取雄名  

刀  

列辟鸣鸾至惟良佩犊旋带环疑写月引鉴似含泉入梦华梁上含锋彩笔前莫惊开百錬特拟定三邉  

箭  

汉甸初收羽燕城忽解围影随流水急光带落星飞夏列三成范尧沈九日辉断蛟云梦泽希为识忘归  

弹  

侠客持苏合佳游满帝乡避丸深可诮求炙遂难忘金迸疑星落珠沈【`一作成`】似月光谁知少孺子将此见【`一作諌`】吴王  

弩  

挺质本轩皇【`一作黄`】申威振逺方机张惊雉雊玉彩耀星芒髙鸟行应尽清猿坐见伤苏秦六百歩持此说韩王  

旗  

桂影承宵月虹辉接曙云纵横齐八阵舒卷引三军日薄蛟龙影风翻鸟隼文谁知懐勇志蟠地几缤纷  

旌  

告善康庄侧求贤市肆中拥麾分防雉持节曵丹虹影丽天山雪光揺朔塞风方知美周政抗斾赋车攻  

戈【`第八句缺一字`】  

富父舂喉日殷辛漂杵年晓霜含白刃落影驻雕鋋夕摈金门侧朝提玉塞前愿随龙影度横　阵云邉  

鼓  

舜日谐鼗响尧年韵土声向楼疑吹击震谷似雷惊仙鹤排门起灵鼍带水鸣乐云行巳奏礼曰冀相成  

弓  

桃文称辟恶桑质表初生宛转雕鞬际依稀半月明遥弯落鴈影虚引怯猿声徒切乌号思攀龙遂不成  

琴  

名士竹林隈鸣琴宝匣开风前中散至月下歩兵来【`一作风前緑绮弄月下白云来`】淮海多为室梁岷旧作台子期如可听山水响余哀【`武丘山有琴室近淮海`】  

瑟  

伏羲初制法素女昔传名流水嘉鱼跃丛台舞凤惊嘉宾饮未极君子娱俱并倘入丘之户应知由也情  

琵琶  

朱丝闻岱谷铄质本多端半月分出丛花拂面安将军曽制曲司马屡陪观本是胡中乐希君马上弹  

筝  

防恬芳轨设游楚妙弹开新曲帐中发清音指下来钿装模六律柱列配三才莫听西秦奏筝筝有剰哀【`筝筝释名曰筝施髙筝筝然`】  

钟【`一作宋之问诗`】  

既接南邻磬还随【`一作同`】北里笙平陵通曙响长乐警【`一作彻`】宵声秋至含霜动春归应律鸣欲知常待扣金簴有余清  

箫【`下四句缺`】  

虞舜调清管王褒赋雅音参差横凤翼搜索动人心  

笛【`一作宋之问诗`】  

羗笛写龙【`一作余`】声长吟入夜清闗山孤月下来向陇头鸣逐吹梅花落含春栁色惊行观向子赋坐忆旧邻情  

笙  

悬匏曲沃上孤篠汶阳隈形写歌鸾翼声随舞凤哀欢娱分北里纯孝即南陔今日虞音奏跄跄鸟兽来  

歌  

汉帝临汾水周仙去洛滨郢中吟白雪梁上绕飞尘响发行云驻声随【`一作娇`】子夜新愿君听扣角当自识贤臣  

舞  

妙伎游金谷佳人满石城霞衣席上转花岫【`一作袖`】雪前明仪凤谐清曲囘鸾应雅声非君一顾重谁赏素腰轻  

## 御定全唐诗卷六十  

李峤  

珠  

灿烂金舆侧玲珑玉殿隈昆池明月满合浦夜光囘彩逐灵蛇转形随舞凤来甘泉宫起罢花媚望风台  

玉  

映石先过魏连城欲向秦洛阳陪胜友燕赵类佳人方水晴虹媚常山瑞马新徒为卞和识不遇楚王珍  

金  

南楚标前贡西秦识旧城祭天封汉岭掷地警孙声向日披沙浄含风振铎鸣方同杨伯起独有四知名  

银  

思妇屏辉掩游人烛影长玉壶初下箭桐井共安牀色带长河色光分满月光灵山有珍瓮仙阙荐君王  

钱  

汉日五铢建姬年九府流天龙带泉宝地马列金沟赵壹囊初乏何曽箸欲收金门应入论玉井冀来求  

锦  

汉使巾车逺河阳歩障陈云浮仙石日霞满蜀江春机迥囘文巧绅兼束发新若逢楚王贵不作夜行人  

罗  

妙舞随裙动行歌入扇清莲花依帐发秋月鉴帷明云薄衣初卷蝉飞翼转轻若珍三代服同擅绮纨名  

绫  

金缕通秦国为裘指魏君落花遥写雾飞鹤近图云马眼冰凌影竹根雪霰文何当画秦女烟际坐氤氲  

素【`首句缺四字第三句缺二字`】  

女纎腰洛浦妃　　逺方望鴈足上林飞妙  

夺鲛绡色光腾月扇辉非君下路去谁赏故人机  

布  

御绩创羲皇缁冠表素王瀑飞临碧海火浣擅炎方孙被登三相刘衣阐四方伫因舂斗粟来晓棣华芳  

舟  

征櫂三江暮连樯万里囘相乌风际转画鹢浪前开羽客乘霞至仙人弄月来何当同傅说特展巨川材  

车  

天子驭金根蒲轮辟四门五神趋雪至双毂似雷奔丹凤栖金辖非熊载宝轩无阶忝虚左珠乗奉王言  

牀  

传闻有象牀畴昔献君王玳瑁千金起瑚七宝妆桂筵含栢馥兰席拂沈香愿奉罗帷夜长乗秋月光  

席  

避席承宣父重筵揖戴公桂香浮半月兰气袭囘风舞拂丹霞上歌清白雪中伫将文绮色舒卷帝王宫  

帷  

久闭先生户髙褰太守车罗将翡翠合锦逐凤皇舒明月弹琴夜清风入幌初方知决胜策黄石受兵书  

帘  

清风时入燕紫殿几含秋暧暧笼铃阁纤纤上玉钩窗中翡翠动户外水精浮巧作盘龙势长迎飞燕游  

屏  

洞彻琉璃蔽威纡屈膝囘锦中云母列霞上织成开山水含春动神仙倒景来修身兼竭节谁识作铭才  

被  

桂友寻东阁兰交聚北堂象筵分锦绣罗荐合鸳鸯光逸偷眠稳王章泣恨长孔懐欣共寝棣蕚几含芳  

鉴  

明鉴掩尘埃含情照魏台日中乌鹊至花里凤皇来玉彩疑冰彻金辉似月开方知乐彦辅自有鉴人才  

扇  

翟羽旧传名蒲葵价不轻花芳不满面罗薄讵障声御热含风细临秋带月明同心如可赠持表合欢情  

烛  

兎月清光隐龙盘画烛新三星花入夜四序玉调晨浮炷依罗幌吹香匝绮茵若逢燕国相持用举贤人  

酒  

孔坐洽良俦陈筵几献酬临风竹叶满湛月桂香浮每接髙阳宴长陪河朔游防从石饮云雨出圆丘  

兰  

虚室重招寻忘言契断金英浮汉家酒雪俪楚王琴广殿清香发髙台逺吹吟河汾应擢秀谁肯访山阴  

菊  

玉律三秋暮金精九日开荣舒洛媛浦香泛野人杯靃靡寒潭侧丰茸晓防隈黄花今日晩无复白衣来  

竹  

髙簳楚江濆婵娟【`一作萧条`】含曙【`一作翠`】氛白花揺凤影青节动龙文叶扫东南日枝捎西北云谁知湘水上流泪独思君  

藤  

吐叶依松磴舒苗长石台神农尝药罢质子寄书来色映葡萄架花分竹叶杯金隄不见识玉润几重开  

萱  

屣【`一作履`】歩寻芳草【`一作日`】忘忧自结丛黄英开养性緑叶正依笼【`一作叶舒春夏緑花吐浅深红`】色湛仙人露香传少女风还依【`一作含贞`】北堂下曹植动文雄  

茅  

楚甸供王日衡阳入贡年麏包青野外鸱【`一作鸥`】啸绮楹前尧帝成茨罢殷汤祭雨旋方期大君锡不惧小巫捐  

荷  

新溜满澄陂圆荷影若规风来香气逺日落盖阴移鱼戏排缃叶浮见緑池魏朝难接采楚服但同披  

萍  

二月虹初见三春蚁正浮青苹含吹转紫蒂带波流屡逐明神荐常随旅客游既能甜似蜜还【`一作复`】绕楚王舟  

菱  

钜野韶光暮东平春溜通影揺江浦月香引櫂歌风日色翻池上潭花发镜中五湖多赏乐千里望难穷  

  

欲识东陵味青门五色龙蹄逺珠履女臂动金花六子方呈瑞三仙实可嘉终朝奉絺绤谒帝伫非賖  

松  

郁郁髙岩表森森幽涧陲鹤栖君子树风拂大夫枝百尺条阴合千年盖影披歳寒终【`一作知`】不改【`一作及`】劲【`一作多`】节幸君知  

桂  

未值银【`一作蟾`】宫里宁移玉殿幽枝生无限月花满自然秋侠客条为马仙人叶作舟愿君期道术攀折可淹留  

槐  

暮律移寒火春宫长旧栽叶生驰道侧花落凤庭隈烈士懐忠触鸿儒访业来何当赤墀下疎榦拟三台  

柳  

杨柳郁氤氲金堤总翠氛庭前花类雪楼际叶如云列宿分龙影芳池写凤文短箫何以奏攀折为思君  

桐  

孤秀峄阳岑亭亭出众林春光杂凤影秋月弄圭阴髙映龙门迥双依玉井深【`一作忽被夜风激遂逢霜雪侵`】不因将入防谁谓作鸣琴  

桃  

独有成蹊处秾花发井傍山风凝笑脸朝露啼妆隐士顔应改仙人路渐长还欣上林苑千岁奉君王  

李  

潘岳闲居日【`一作暇`】王戎戏陌辰蝶游芳径馥鸎啭弱枝新叶暗青房晩花明玉井春方知有灵榦特【`一作持`】用表真人  

梨  

擅美光侧传芳瀚海中凤文疎象郡花影丽新丰色对瑶池紫甘依大谷红若令逢汉主还冀识张公  

梅  

大敛寒光南枝独早芳雪含朝暝【`一作紫花`】色风引去来香妆面囘青镜歌尘起画梁若能遥止渴何暇泛琼浆  

橘  

万里盘根植千秋布叶繁既荣潘子赋方重陆生言玉蘤含霜动金衣逐吹翻愿辞湘水曲长茂上林园  

凤  

有鸟居丹穴其名曰凤皇九苞应灵瑞五色成文章屡向秦楼侧频过洛水阳鸣岐今日见【`一作已`】阿阁伫来翔  

鹤  

黄鹤逺联翩从鸾下紫烟翶翔一万里来去几千年已憇青田侧时游丹禁前莫言空警露犹冀一闻天  

乌  

日路朝飞急霜台夕影寒联翩依月树迢逓绕风竿白首何年改青琴此夜弹灵台如可托千里向长安  

鹊  

不分荆山抵甘从石印飞危巢畏风急绕树觉星稀喜逐行人至愁随织女归倘游明镜里朝夕动光辉  

雁  

春晖满朔方归雁发衡阳望月惊影排云结阵行往还倦南北朝夕苦风霜寄语能鸣侣【`一作伴`】相随入帝乡  

鳬  

飒沓睢阳涘浮游汉水隈钱飞出【`一作入`】井见鹤引入琴哀李陵赋【`一作降将贻`】诗罢王乔曳舄来何当归太液翺【`一作翔`】集动成雷  

鸎  

芳树杂花红羣鸎乱晓空声分折杨吹【`一作栁`】娇韵落梅风写啭清里迁乔暗木中友生若可冀幽谷响还通【`一作睍睆度花红闗闗乱晓空乍离幽谷日先啭上林风翔集春台侧低昻锦怅中声诗辨抟黍此兴思无穷`】  

雉  

白雉振朝声飞来表太平楚郊疑凤出陈宝若鸡鸣童子懐仁至中郎作赋成冀君看饮啄耿介独含情  

燕  

天女伺辰至衣澹碧空差池沐时雨颉颃舞春风相贺雕防侧双飞翠幕中勿【`一作忽`】惊留爪去犹冀识吴宫【`吴地记吴宫中剪燕爪留之以记更来`】  

雀  

大厦初成日嘉宾集杏梁衔书表周瑞入幕应王祥暮宿江城里朝游涟水傍愿齐鸿鹄至布逐凤皇翔  

龙  

衔烛耀【`一作辉`】幽都含章拟凤雏西秦饮渭水东洛荐河图带火移星陆升云出鼎湖希逢圣人歩庭阙正晨趋  

麟  

汉祀应祥开鲁郊西狩囘竒音中钟吕成角喻英才画像临仙阁藏书入帝台若惊能吐哺为待【`一作覩`】凤皇来  

象  

郁林开郡毕维扬作贡初万推方演梦惠子正焚书执燧奔吴战量舟入魏墟六牙行致逺千叶奉髙居  

马  

天马本来东嘶惊御史骢苍龙遥逐日紫燕迥追风明月来鞍上浮云落盖中得随穆天子何假唐成公  

牛  

齐歌初入相燕阵早横功欲向桃林下先过梓树中在吴频喘月奔梦屡惊风不用五丁士如何九折通  

豹  

车法肇宗周鼷文阐大猷还将君子变来蕴太公筹【`一作谋`】委质超羊鞟飞名列虎侯若令逢雨露长隐南山幽  

熊  

导洛宜阳右乗春别馆前昭仪忠汉日太傅翊周年列射三侯满兴师七歩旋莫言舒紫褥犹异饮清泉  

鹿  

涿鹿闻中冀秦原辟帝畿柰花开旧苑萍叶蔼前诗道士乗仙日先生折角时方懐丈夫志抗首别心期  

羊  

絶饮惩浇俗行驱梦逸材仙人拥石去童子驭车来夜玉含星动晨氊映雪开莫言鸿渐力长牧上林隈  

兔  

上蔡应初击平冈逺不稀目随槐叶长形逐桂条飞汉月澄秋色梁园映雪辉唯当感纯孝郛郭引兵威  

## 御定全唐诗卷六十一  

李峤  

人日侍宴大明宫恩赐防缕人胜应制  

凤城景色巳含韶人日风光倍觉饶桂吐半轮迎此夜蓂开七叶应今朝鱼猜水冻行犹澁鸎喜春熙弄欲娇媿奉登髙揺彩【`一作紫`】翰欣逢御气上丹霄  

奉和初春幸太平公主南庄应制【`景龙二年二月十一日`】  

主家山第接云开天子春游动地来羽骑参差花外转霓旌揺曳【`一作飏`】日邉囘还将石溜调琴曲更取峰霞入酒杯鸾辂已辞乌鹊渚箫声犹绕凤皇台  

太平公主山亭侍宴应制【`景龙三年八月十三日`】  

黄金瑞牓绛河隈白玉仙舆紫禁来碧树青岑云外耸朱楼画阁【`一作壁`】水中开龙舟下瞰鲛人室羽节髙临凤女台遽惜欢娱歌吹晩挥戈更却【`一作却使`】曜灵囘  

奉和拜洛应制【`拜洛一作受图温洛`】  

七萃銮舆动千年瑞检开文如负出图似凤衔来殷荐三神享明禋万国陪周旗黄鸟集汉幄紫云囘日暮钩陈转清歌上帝台  

奉和幸大荐福寺应制【`寺即中宗旧宅`】  

鴈沼开香域鹦林降防旃还窥图凤宇更坐跃龙川桂轝朝羣辟兰宫列四禅半空银阁断分砌宝绳连甘雨苏燋【`一作申谯`】泽慈云动沛篇独慙贤作砺空喜福成田  

奉和幸长安故城未央宫应制  

旧宫贤相筑新苑圣君来运改城隍变年深栋宇摧后池无复水前殿久成灰莫辨祈风观空传承露杯宸心千载合睿律九韶开今日联章处犹疑上柏台  

奉和幸望春宫送朔方总管张仁亶  

玉塞征骄子金符命老臣三军张武【`一作戍`】斾万乗饯行轮猛气凌朔崇恩降紫宸投醪还结【`一作得`】士辞第本【`一作在`】忘身露下鹰初击风髙鴈欲宾方销塞北祲还靖漠南尘  

奉和幸三防寺应制【`寺传苍颉造书台`】  

故台苍颉里新邑紫泉居岁在开金寺时来降玉舆龙形虽近刹鸟迹尚留书竹是蒸青外池仍防墨余天文光圣草宝思合真如谬奉千龄日欣陪十地初  

奉和天枢成宴夷夏羣寮应制【`唐新语云长夀中则天征天下铜铁于定鼎门内铸八棱铜柱髙九十尺径一丈二尺题曰大周万国述徳天枢纪革命之功贬唐家之徳天枢下置铁山铁龙负载狮子麒麟围绕上有云盖盖上施盘龙以托火珠髙一丈围三尺金彩荧煌光侔日月武三思为文朝士献诗者不可胜纪惟峤诗冠絶当时`】  

辙迹光西勲庸纪北燕何如万方【`一作国`】会颂【`一作讽`】徳九门前灼灼【`一作的的`】临黄道迢迢入紫烟仙盘正下露髙柱欲承天山类丛云起珠疑大火悬声流尘作刼业固海成田帝【`一作圣`】泽倾尧酒宸歌掩【`一作薰风入`】舜欣逢下生日还覩【`一作偶`】上皇年  

皇帝上【`一作丘`】礼抚事述懐  

配极辉光逺承天顾托隆负图济多难脱履归成功圣道昭永锡邕言让在躬还推万方重咸仰四门聪恭己忘自逸因人体至公垂旒沧海晏解网法星空云散天五色春还【`一作来`】日再中称觞合缨弁率舞应丝桐凯乐深居镐传歌盛饮丰小臣滥簮笔无以颂唐风  

奉和幸韦嗣立山庄侍宴应制  

南洛师臣契东岩王佐居幽情遗绂冕宸眷属樵渔制下峒山跸恩囘防水舆松门驻旌盖薜幄引簮裾石磴平黄陆烟楼半紫虗云霞仙路近琴酒俗尘疎乔木千龄外悬泉百丈【`一作尺`】余崖深经錬药穴古旧藏书树宿抟风鸟池潜【`一作游`】纵壑鱼宁知天子贵尚忆武侯庐  

倡妇行  

十年倡家妇三秋邉地人红妆楼上歇白发陇头新夜夜风霜苦年年征戍频山西长落日塞北久无春团扇辞恩宠囘文赠苦辛胡兵屡攻战汉使絶和亲消息如瓶井沈浮似路尘空余千里月照妾两睂嚬  

饯薛大夫防邉  

荒隅时未通副相下临戎授律星芒动分兵月晕空犀皮拥青槖象齿饰雕弓决胜三河勇长驱六郡雄登山窥代北屈指计辽东伫见燕然上抽毫颂武功  

和杜学士旅次淮口阻风  

夕吹生寒浦清淮上暝潮迎风欲举櫂触浪反停桡淼漫烟波濶参差林防遥日沈丹气敛天敞白云销水鴈衔芦叶沙鸥隐荻苗客行殊未已川路几迢迢  

送光禄刘主簿之洛  

函谷双崤右伊川二陜东仙舟窅将隔芳斚暂云同朋席余欢尽文房旧侣空他乡千里月岐路九秋风背枥嘶班马分洲呌断鸿别后青山外相望白云中  

送骆奉礼从军  

玉塞邉烽举金坛庙略申羽书资锐笔戎幕引英賔剑动三军气衣飘万里尘琴尊留别赏风景惜离晨笛梅含晚吹营栁带余春希君勒石返歌舞入城闉  

王屋山第之侧杂构小亭暇日与羣公同游  

桂亭依絶巘兰榭俯囘溪绮栋鱼鳞出雕甍凤羽栖引泉聊涨沼凿磴且通蹊席上山花落帘前野树低弋林开曙景钓渚发晴霓狎水惊梁鴈临风听楚鸡复看题栁叶弥喜荫桐圭  

奉和杜员外扈从教阅  

杪冬严杀气穷纪送颓光薄狩三农隙大阅五戎塲莱田初起烧兰野正开防夹防虹旗转分朋兽罟张燕弧带晓月吴劒动秋霜原啓前禽路山萦后骑行云区坠日羽星苑毙天狼礼振军容肃威宣武节扬神心体殷祝灵兆叶姬祥幸陪仙驾末欣采翰林芳  

军师凯旋自邕州顺流舟中  

鸣鞞入嶂口泛舸歴川湄尚想江陵阵犹疑下濑师岸囘防影疾风逆鼓声迟萍叶沾兰桨林花拂桂旗弓鸣苍隼落劒动白猿悲芳树吟羗管幽篁入楚词全军多胜防无战在明时寄谢山东妙长缨徒自欺【`一作期`】  

夏晚九成宫呈同寮  

碣馆分襄野平台架射峰英藩信炜胜地本从容林引梧庭凤泉归竹沼龙小轩恒共处长坂属相从野席兰琴奏山台桂酒醲一枰移昼景六着尽宵钟枚藻清词律邹谈耀辩锋结欢良有裕联寀媿无庸暂恱丘中赏还希物外踪风烟逺近至鱼鸟去来逢月涧横千丈云崖列万重树红山果熟崕緑水苔浓愿以西园栁长间北岩松  

田假限疾不获还庄载想田园兼思亲友率成短韵用写长懐赠杜【`一作林`】幽素  

游宦劳牵网风尘久化衣迹驰东苑路望阻北岩扉及此承休告聊将狎遯肥十旬俄委疾三径且殊归茂陵窅难即灵台渐可依疲疴旅城寺延想属郊畿夕梦园林是晨瞻邑里非緑畴良已秽清濠旷不追野花何处落山月几秋辉彼美符商政优游絶汉机髙情物累遣逸气烟霞飞乐道方无闷懐贤独有违尊虚旧园酒琴静故人徽夏沼莲初发秋田麦稍稀何当携手去岁暮采芳菲  

刘侍读见和山邸十篇重申此赠  

神岳瑶池圃仙宫玉树林乗时警天御清暑涤宸襟梁驾陪赏淄庭掩翠岑对岩龙岫出分壑鴈【`一作凤`】池深檐迥松萝映窗髙石镜临落泉奔涧响惊吹助猿吟野气迷凉燠山花杂古今英藩盛宾侣胜景【`一作境`】想招寻践径披兰叶攀崕引桂阴穆生时泛醴邹子或调琴雉翳分塲合鱼钩向浦沈朝游极斜景夕宴待横参顾巳慙铅锷叨名齿玳簮暂依朱邸舘还畅白云心丘壑信多美烟霞得所钦寓言摅宿志窃吹简知音奬价逾珍石酬文重振金方从仁智所携手濯清浔  

晩秋喜雨【`并序`】  

咸亨元年自四月不雨至于九月王畿之内嘉谷不滋君子小人惶惶如也天子虑深求瘼念在责躬避寝损膳録寃弛役牲币之礼徧于神祗钟庾之贷周于穷乏至诚斯感灵睠有融爰降甘泽大拯灾亢朝廷公卿相趋动色里闬甿庶讴吟成响年和俗阜于焉可致抚事形言孰云能巳乃诗曰  

积阳躔首夏隆旱届徂秋炎威振皇服歊景暴神州气涤朝川朗光澄夕照浮草木委林甸禾黍悴原畴国惧流金眚人深悬磬忧紫宸兢履薄丹扆念推沟望肃坛场祀寃申囹圄囚御车迁玉殿荐菲撤琼羞济窘邦储发蠲穷井赋优服闲云骥屏冗术土龙修睿感通三极天诚贯六幽夏祈良未拟商祷讵为俦穴蚁祯符应山蛇毒影收腾云八际满飞雨四溟周聚霭笼仙阙连霏绕画楼旱陂仍积水涸沼更通流晚穗萎还结寒苖瘁复抽九农欢歳阜万防庆时休野洽如坻咏途喧击壤讴幸闻东李道欣奉北场游  

中秋月二首  

盈缺青冥外东风万古吹何人种丹桂不长出轮枝圆魄上寒空皆言四海同安知千里外不有雨兼风侍宴桃花园咏桃花应制【`纪事云张仁亶自朔方入朝中宗于西苑迎之从臣宴于桃花园峤等各赋絶句明日宴承庆殿上令宫中善讴者唱之词既婉媚歌仍妙絶乐府号桃花行`】  

岁去无言忽顦悴时来含笑吐氛氲不能拥路【`一作櫂`】迷仙客故欲开蹊待圣君  

奉和圣制幸韦嗣立山庄应制  

万骑干官拥帝车八龙三马访仙家凤皇原上开【`一作窥`】青壁鹦鹉杯中弄紫霞  

游苑遇雪应制  

散漫祥云逐圣囘飘飖瑞雪绕天来不能落后争飞絮故欲迎前赛早梅  

送司马先生  

蓬阁桃源两处分人间海上不相闻一朝琴里悲黄鹤何日山头望白云  

风  

解落三秋叶能开二月花过江千尺浪入竹万竿斜  

上清晖閤遇雪  

千钟圣酒御筵披六出祥英乱绕枝即此神仙对琼圃何须辙迹向瑶池  

石淙  

羽盖龙旗下絶防兰除薜幄坐云扃鸟和百籁疑调管花发千岩似画屏金灶浮烟朝漠漠石牀寒水夜泠泠自然碧洞窥仙境何必丹丘是福庭  

## 御定全唐诗卷六十二  

杜审言  

杜审言字必简襄阳人善五言诗工书翰少与李峤崔融苏味道为文章四友擢进士第为隰城尉性矜诞尝语人曰吾文章合得屈宋作衙官吾之书迹合得王羲之北面累转洛阳丞坐事贬吉州司户参军寻免归武后召见令赋欢喜诗甚见嘉赏授著作佐郎迁膳部贠外郎神龙中坐交张易之兄弟流峰州寻入为国子监主簿修文馆直学士卒有文集十卷今编诗一卷  

南海乱石山作  

涨海积稽天羣山髙嶪地相传称乱石图典失其事悬危悉可惊大小都不类乍将云岛极还与星河次上耸忽如飞下临仍欲坠朝暾赩丹紫夜【`一作交`】魄炯【`一作烟`】青翠穹崇雾雨蓄幽隐灵仙閟万寻挂鹤巢千丈垂猿臂昔去景风涉今来姑洗至观此得咏歌长时想精异  

送和西蕃使  

使出凤皇池京师阳春晩圣朝尚邉防诏谕兵戈偃拜手明光殿揺心上林苑种落逾青羗闗山度赤坂疆场及无事雅歌而餐饭宁独锡和戎更当封定逺  

蓬莱三殿侍宴奉敕咏终南山应制  

北斗挂城邉南山倚殿前云标金阙迥树杪玉堂悬半岭通佳气中峰绕瑞烟小臣持献夀长此戴尧天  

望春亭侍游应诏  

帝出明光殿天临太液池尧樽随步辇舜乐绕行麾万夀祯祥献三春景物滋小臣同酌海歌颂荅无为  

宿羽亭侍宴应制  

步辇千门出离宫二月开风光新栁报宴赏落花催碧水揺空【`一作云`】阁青山绕吹台圣情留晩兴歌管送余杯  

岁夜安乐公主满月侍宴应制  

戚里生昌天杯宴重臣画楼初满月香殿早迎春睿作尧君宝孙谋梁国珍明朝元防日万夀乐章陈  

奉和七夕侍宴两仪殿应制  

一年衔别怨七夕始言归敛泪开星靥防步动云衣天回兔欲落河旷鹊停飞那堪尽此夜复徃弄残机  

大酺【`永昌元年`】  

圣后乗干日皇明御厯辰紫宫初启坐苍璧正临春雷雨垂膏泽金钱赠下人诏脯欢赏徧交泰覩维新  

赋得妾薄命  

草緑长门掩【`一作闭`】苔青永巷幽宠移新爱夺泪落故情留啼鸟惊残梦飞花搅独愁自怜春色罢团扇复迎秋  

和韦承庆过义阳公主山池五首  

野兴城中发朝英物外求情悬朱绂望契动赤泉【`一作松`】游海燕巢书阁山鸡舞画楼雨余清晩夏共坐北岩幽迳转危峰逼桥囘缺防妨玉泉移酒味石髓换粳香绾雾青丝【`一作条`】弱牵风紫蔓长犹言宴乐少别向后池塘携琴绕碧沙揺笔弄青霞杜若幽庭草芙蓉曲沼花宴游成野客形胜得仙【`一作山`】家往往留仙步登攀日易斜攅石当轩倚悬泉度牖飞鹿麛冲妓席鹤子曵童衣园果尝难遍池莲摘未稀卷帘唯待月应在醉中归赏翫期他日髙深爱此时池分【`一作为`】八水背峰作九山疑地静鱼偏逸人闲鸟欲欺青溪留别兴更与白云期  

和晋陵陆丞早春游望【`一作韦应物诗`】  

独有宦游人偏惊物新云霞出海曙梅栁渡江春淑气催黄鸟晴光转緑苹忽闻歌古调归思欲霑巾  

秋夜宴临津郑明府宅  

行止皆无地招寻独有君酒中堪累月身外即浮云露【`一作霜`】白宵钟彻风清晓漏闻坐携余兴往还似未离羣  

和康五庭芝望月有懐  

明月髙秋迥愁人独夜看暂将弓并曲翻与扇俱团雾【`一作露`】濯清辉苦风飘素影寒罗衣一此鉴顿使别离难  

登襄阳城  

旅客三秋至层城四望开楚山横地出汉水接天回冠盖非新里章华即旧台习池风景异归路满尘埃  

旅寓安南  

交趾殊风候寒迟暖复催仲冬山果熟正月野花开积雨生昬雾轻霜下震雷故乡逾万里客思倍从来  

春日怀归  

心是伤归望春归异往年河山鉴魏阙桑梓忆秦川花杂芳园鸟风和绿野烟更懐欢赏地车马洛桥邉  

代张侍御伤美人  

二八泉扉掩帷屏爱空泪痕消夜烛愁绪乱春风巧天人疑在新妆曲未终应怜脂粉气留着舞衣中  

送髙郎中北使  

北狄愿和亲东京发使臣马衔邉地雪衣染异方尘岁月催行旅恩荣变苦辛歌钟期重锡拜手落花春  

都尉山亭  

紫藤萦葛藟绿刺罥蔷薇下钓看鱼跃探巢畏鸟飞叶疎荷巳晚枝亚果新肥胜迹都无限只应伴月归  

夏日过郑七山斋  

共有樽中好言寻谷口来薜萝山迳入荷芰水亭开日气含残雨云阴送晚雷洛阳钟鼓至车马系迟囘  

送崔融  

君王行出将书记逺从征祖帐连河阙军麾动洛城旌旃【`一作旗`】朝朔气笳吹夜邉声坐觉烟尘扫秋风古北平  

经行岚州  

北地春光晚邉城气候寒往来花不发新旧雪仍残水作琴中聼山疑画里看自惊牵逺役艰险促征鞍  

重九日宴江阴  

蟋蟀期归晚茱茰节候新降霜青女月送酒白衣人髙兴要长夀卑栖隔近臣龙沙即此地旧俗坐为隣  

除夜有怀  

故节当歌守新年把烛迎冬氛恋虬箭春色候鸡鸣兴尽闻壶覆宵防见斗横还将万亿寿更谒九重城  

晦日宴游  

日晦随蓂荚春情着杏花解绅宜就水张幕防连沙歌管风轻度池台日半斜更看金谷骑争向石崇家  

七夕  

白露含明月青霞断綘河天街七襄转阁【`一作闗`】道二神过袨服锵环佩香筵拂绮罗年年今夜尽机杼别情多  

守岁侍宴应制  

季冬除夜接新年帝子王孙捧御筵宫阙星河低拂树殿廷灯烛上薰天弹奏节梅风入对局探钩栢酒传欲向正元歌万夀暂留欢赏寄春前  

大酺  

毘陵震泽九州通士女欢娱万国同伐鼓撞钟惊海上新妆袨服照江东梅花落处疑残雪柳叶开时任好风火德云官逢道泰天长地久属年丰  

春日京中有怀  

今年游寓独游秦愁思看春不当春上林苑里花徒发细柳营前叶漫新公子南桥应尽兴将军西第几留賔寄语洛城风日道明年春色倍还人  

扈从出长安应制  

分野都畿列时乗六御均京师旧西幸洛道此东廵文物驱三统声名【`一作明`】走百神龙旗萦漏夕凤辇拂【`一作出`】钩陈抚迹地灵古游情皇鉴新山追散马日水忆钓鱼人禹食传中使尧樽遍下臣省方称国阜问道识风淳岁晩天行吉年丰景从亲欢娱包歴代宇宙忽疑春  

春日江津游望  

旅客揺邉思春江弄晩晴烟销垂栁弱雾卷落花轻飞棹乗空下囘流向日平鸟啼移几处蝶舞乱相迎忽叹人皆浊隄防水至清谷王常不让深可戒中盈  

泛舟送郑卿入京  

帝座蓬莱殿恩追社稷臣长安遥向日宗伯正乗春相宅开基地倾都送别人行舟萦緑水列防满红尘酒助欢娱洽风催景气新此时光乃命谁为惜无津  

度石门山  

石门千仞断迸水落遥空道束悬崕半桥欹絶涧中仰攀人屡息直下骑才通泥拥奔虵径云埋伏兽丛星躔牛斗北地脉象牙东开塞随行变髙深触望同江声连骤雨日气抱残虹未改朱明律先含白露风坚贞深不惮险澁谅难穷有异登临赏徒为造化功  

赠崔融二十韵  

十年俱薄宦万里各他方云天断书札风土异炎凉太息幽兰紫劳歌竒树黄日疑懐叔度夜似忆真长北使从江表【`一作左`】东归在洛阳相逢慰畴昔相对叙存亡草深穷巷毁竹尽故园荒雅节君弥固衰顔余自伤人事盈虚改交游宠辱妨雀罗争去翟鹤氅竞【`一作更`】寻王思极欢娱至朋情讵可忘琴樽横宴席岩谷【`一作沼`】卧词场连骑追佳赏城中及路傍三川宿雨霁四月晚花芳复此开悬榻宁唯入后堂兴酣雊鹆舞言洽凤皇翔髙选俄迁职严程巳饬装抚躬衔道义携手恋辉光玉振先推美金铭旧所防勿嗟离别易行役共时康  

赠苏味道  

北地寒应苦南庭戍未归邉声乱羗笛朔气卷戎衣雨雪闗山暗风霜草木稀胡兵战欲尽虏骑猎犹肥【`一作汉卒尚重围`】鴈塞何时入龙城几度围【`一作云浄妖星落秋深塞马肥`】据鞍雄劒动挿【`一作揺`】笔羽书飞舆驾还京邑朋游满帝畿方期来献凯歌舞共春晖  

和李大夫嗣真奉使存抚河东  

六位乾坤动三微厯数迁讴歌移大徳图防在金天子月开阶统房星受命年祯符龙马出寳箓凤皇传地即交风雨都仍卜涧瀍明堂唯御极清庙乃尊先不宰神功运无为【`一作私`】大象悬八荒平【`一作凭`】物土四海接人烟已属羣生泰犹言至道偏玺书傍问俗旌节近推贤秩比司空位官临御史贠雄词执刀笔直諌罢楼船国有大臣器朝加小防筵将行备礼乐送别仰神仙城阙周京转闗河陜服连稍观汾水曲俄指绛台前姑射聊长望平阳遂宛然舜耕余草木禹凿旧山川昔出诸侯上【`一作静`】无何覇业全中军归战敌外府絶兵权隐隐帝乡逺瞻瞻肃命防西河偃风俗东壁挂星躔井邑枌榆社陵园松栢田荣光晴【`一作朝`】掩代佳气晓【`一作晩`】侵燕雨霈【`一作濡`】鸿私涤风行睿防宣惸嫠访疾苦屠钓采贞坚人乐逢刑措时康洽赏延赐逾秦氏级恩倍汉家钱拥传咸翘首称觞竞比肩拜迎弥道路舞咏溢郊杀气西衡【`一作冲`】白穷隂北暝【`一作土`】飞霜遥渡海残月迥临邉缅邈朝廷问周流朔塞旋兴来探马防俊发抱龙泉学总八千卷文倾三百篇澄清得使者作颂有人焉莫以崇班阂而云胜托捐伟材何磊落陋质几翩翾江海宁为让巴渝转自牵一闻歌圣道助曲荷陶甄  

赠苏绾书记  

知君书记本翩翩为许从戎赴朔边红粉楼中应计日燕支山下莫经年  

渡湘江  

迟日园林悲昔游今春花鸟作边愁独怜京国人南窜不似湘江水北流  

戏赠赵使君美人  

红粉青娥暎楚云桃花马上石榴帬罗敷独向东方去谩学他家作使君  

## 御定全唐诗卷六十三  

董思恭  

董思恭苏州吴人髙宗时官中书舍人初为右史后知考功举坐事流死岭表所着篇咏为时所重今存诗十九首  

三妇艳  

大妇裁纨素中妇弄明珰小妇多恣态登楼红粉籹丈人且安坐初日渐流光  

感懐  

野郊怆新别河桥非旧饯惨日映峰沈愁云随盖转哀笳时断续悲旌乍舒卷望望情何极浪浪泪空无复昔时人芳春共谁遣  

守岁二首  

暮景斜芳殿年华丽绮宫寒辞去冬雪暖带入春风阶馥舒梅素盘花卷烛红共欢新故岁迎送一宵中【`此首一作`】  

【`太宗诗`】  

岁阴穷暮纪献节启新芳冬尽今宵促年开明日长冰销出镜水梅散入风香对此欢终宴倾壶待曙光【`此首一作太宗诗题作除夜`】  

昭君怨二首  

新年犹尚小那堪逺聘秦裾衫霑马汗睂黛染胡尘举眼无相识路逢皆异人唯有梅将李犹带故乡春【`此首一作董初诗`】  

琵琶马上弹行路曲中难汉月正南逺燕山直【`一作极`】北寒髻鬟风拂乱【`一作散`】睂黛雪霑残斟酌红顔改【`一作尽`】徒劳握镜看【`一作何劳镜衷看`】  

咏日  

沧海十枝晖悬圃重轮庆蕣华发晨楹菱彩飜朝镜忽遇惊风飘自有浮云映更也人皆仰无待挥戈正  

咏月  

北堂未安寝西园聊骋望玉户照罗帏珠轩明绮障别客长安道思妇髙楼上所愿君莫违【`一作遗`】清风时可访  

咏星  

歴歴东井舍昭昭右掖垣云际龙文出池中鸟色翻流辉下月路【`一作露`】坠影入河源方知颍川集别有太丘门  

咏风  

萧萧度阊阖习习下庭闱花蝶自飘舞兰蕙生光辉相乌正举翼退鹢巳惊飞方从列子御更逐浮云归  

咏云  

帝乡白云起飞盖上天衢带月绮罗映从风枝叶敷参差过层阁倐忽下苍梧因风望既逺安得久踟蹰  

咏雪  

天山飞雪度言是落花朝惜哉不我与萧索从风飘鲜洁凌纨素纷糅下枝条良时竟何在坐见容华销  

咏露  

夜色凝仙掌晨甘下帝庭不觉九秋至逺向三危零芦渚花初白葵园叶尚青晞阳一洒惠方愿益沧溟  

咏雾  

苍山寂已暮翠观黯将沉终南晨豹隐巫峡夜猿吟天寒气不歇景晦色方深待访公超市将予赴华隂  

咏虹【`一作虹蜺`】  

春暮萍生早日落雨飞余横彩分长汉倒色媚清渠梁前朝影出桥上晩光舒愿逐旌旗转飘飘侍直庐  

咏桃【`一作太宗诗`】  

禁苑春光丽花蹊几树装缀条深浅色防露参差光向日分千笑迎风共一香如何仙岭侧独秀隐遥芳  

咏李【`一作太宗诗`】  

盘根植瀛渚交干横倚天舒华光四海卷叶荫山川  

咏弓【`一作太宗诗`】  

上明月半激箭流星逺落鴈带书惊啼猿映【`一作应`】枝转  

咏琵琶【`一作太宗诗`】  

半月无双影金花有四时摧藏千里态掩仰几重悲促节萦红袖清音满翠帷驶弹风响急缓曲钏声迟空余闗陇恨因此代相思  

刘允济  

刘允济【`纪事作元济字允济`】洛州巩人少与绛州王勃齐名举本州进士累除著作佐郎尝采摭鲁哀公以后至战国为鲁后春秋表上之迁左史兼直文馆垂拱中献明堂赋拜著作郎擢凤阁舍人中兴初坐二张昵狎贬官后为修文馆学士卒集十卷今存诗四首  

经庐岳囘望江州想洛川有作  

山帝始营龙门禹初凿出入经变化俯仰凭寥廓未若兹山功连延竝巫霍东北疏【`一作流`】艮象西南距坤络宏阜自鬰盘髙标复回薄势入柴桑渚阴开彭蠡壑九江杳无际七泽纷相错云雨散吴防风波腾鄬鄀【`一作鄢鄂`】迹随造化久利与乾坤博肹蠁精气通纷纶潜怪作石渠忽见践金房安可托地入天子都岩有仙人药二门几迢遰三宫何儵爚咫尺穷杳防跬步皆恬漠仙才惊羽翰幽居静龙蠖明牧振雄词棣华殊灼灼盛业匡西夏深谋賛禹亳黄云覆鼎飞绛气横川跃佐厯符贤运人期【`一作其`】茂天爵礼乐富垂髫诗书成舞勺清辉靖嵒电利器腾霜锷游圣挹衢尊邻畿恭木铎岩【`一作墙`】仞包武侯波澜控文若旋闻刈薪楚遽覩升葵藿稷卨序揆【`一作郛郭`】图良平公辅略重地【`一作臣`】资出守英藩谅求瘼豫章观伟材江州访灵崿阳岫晓氛氲阴崕暮萧索潜伏屡鲸奔雄飞更鸷搏惊透烟霞腾猿乱枝格故园有归梦他山飞赏【`一作非行`】乐帝乡徒可游湟涧终旅泊景【`一作阳`】物观淮海云霄望河洛城阙紫微星图书扈【`一作青溪`】阁神功【`一作为`】多粉缋元气犹斟酌丞相下南宫将军趋北落横簮竝附蝉列鼎俱调鹤四郊时迷路五月先投龠池榭宣琼管风花乱珠箔旧游劳梦寐新知无恱乐天寒欲赠言岁暮期交约夜琴清玉柱秋灰变缇幕风云动翰林宫徴调文籥言泉激为浪思绪飞成缴千里辉珠玑五采含丹雘钟鼓旋惊鷃瑾瑜俄抵鹊窃价慙庸怠叨声逾寂莫长望限南溟居然翳东郭  

咏琴  

昔在龙门侧谁想凤鸣时雕琢今为器宫商不自持巴人缓疎节楚客弄防丝欲作髙张引翻成下调悲  

怨情  

玉闗芳信断兰闺锦字新愁来好【`一作不`】自抑念切已含嚬虚牖风惊梦空牀月厌人归期倘可促勿度栁园春  

见道邉死人【`一本别作刘元济诗统籖并入允济诗内`】  

凄凉徒见日冥寞讵知年魂兮不可问应为直如邵大震  

邵大震字令逺安阳人与王勃同时诗一首  

九日登武山旅眺【`武山在今东蜀髙宗时王勃以檄鸡文斥出沛王府既废客劒南有游武山赋诗卢照邻为新都尉亦有和作`】  

九月九日望遥空秋水秋天生夕风寒雁一向南去【`一作飞`】逺游人几度菊花丛  

辛常伯  

辛常伯骆宾王同时人诗一首  

军中行路难【`与骆賔王同作`】  

君不见封狐雄虺自成羣凭深负固结妖氛玉玺分兵徴恶少金坛授律动将军将军拥麾宣庙略战士横戈静夷落长驱一息背铜梁直指三危登劒阁阁道岧峣起戍楼劒门遥裔俯灵丘邛闗九折无平路江水双源有急流征役无期返他乡岁华晚杳杳丘陵出苍苍林薄逺途危紫盖峰路涩青泥坂去去指哀牢行行入不毛絶壁千里险连山四望髙中外分区宇夷夏殊风土交阯枕南荒昆弥临北户川原饶毒雾谿谷多霪雨行潦四时流崩查千岁古漂梗飞蓬不暂安扪萝引葛陟危峦昔时闻道从军乐今日方知行路难沧江緑水东流驶炎州丹徼南中地南中南斗映星河秦闗秦塞阻烟波三春邉地风光少五月泸川瘴疠多朝驱疲斥候夕息倦樵歌向月弯防弱连星转太阿重义轻生懐一顾东伐西征凡几度夜夜朝朝斑鬓新年年岁岁戎衣故防城隅滇池水天涯望转积地际行无已徒觉炎凉节物非不知闗山千万里弃置勿重陈重陈多苦辛且恱清笳梅柳曲讵忆芳园桃李人绛节红旗分日羽丹心白刃酬明主但令一被君王知谁惮三邉征战苦行路难岐路几千端无复归云凭短翰空余望日想长安  

## 御定全唐诗卷六十四  

姚崇  

姚崇初名元崇又名元之陜州人贞观中应下笔成章举授濮州司仓五迁夏官郎中时契丹扰河北军机填委元崇剖析若流则天竒之超迁夏官侍郎寻同凤阁鸾台平章事中宗朝出为刺史睿宗立拜兵部尚书同中书门下进中书令后复贬刺史先天中还为尚书知政事迁紫微令开元中与卢怀慎源乾曜同居宰执崇独当重任明于庶务断割不滞号称名相寻荐宋璟自代以开府仪同三司罢政仍五日一叅入阁供奉集十卷今存诗六首  

奉和圣制夏日游石淙山  

二室三涂光地险均霜揆日处天中石泉石镜恒留月山鸟山花竞逐风周王久谢瑶池赏汉主悬慙玉树宫别有祥烟伴佳气能随轻辇共葱葱  

故洛阳城侍宴应制  

游豫停仙跸登临对晚晴川鳬连倒影岩鸟应虚声野奏风成曲山居云作缨今朝丘壑上髙兴小蓬瀛  

春日洛阳城侍宴  

南山开寳厯北渚对芳蹊的歴风梅度参差露草低尧樽临上席舜乐下前溪任重由来醉乘酣志转迷  

秋夜望月  

明月有余鉴羁人殊未安桂含秋树晚波入夜池寒灼灼云枝净光光草露团所思迷所在长望独长叹  

夜渡江【`一作栁中庸诗`】  

夜渚带浮烟苍茫晦逺天舟轻不觉动缆急始知牵听草遥寻岸闻香暗识莲唯看孤防影常似客心悬奉和圣制龙池篇【`纪事云龙池兴庆宫也明皇潜龙之地防要云开元元年内出祭龙池乐章十六年筑坛于兴庆宫以仲春月祭之`】  

恭闻帝里生灵沼【`一作祉`】应报明君鼎业新既协翠泉光寳命还符白水出真人此时舜海潜龙跃此地【`一作日`】尧河带马廵独有前池一小雁叨承旧恵入天津  

句  

扇掩将雏曲钗承堕马鬟【`见海録碎事　又见后张昌宗太平公主山亭侍宴诗`】宋璟  

宋璟邢州南和人登进士第调上党尉为监察御史迁凤阁舎人则天髙其才神龙初拜黄门侍郎睿宗朝以吏部尚书同中书门下三品开元初进御史大夫出为睦州刺史徙广州都督还拜尚书兼侍中封广平郡公后以右丞相致仕璟耿介有大节立朝屡忤权嬖被贬黜卒不改其操集十卷今存诗六首  

奉和御制璟与张説源乾曜同日上官命宴都堂赐诗应制【`本传云开元十七年璟为尚书右丞相张説为左丞相源乾曜为太子少傅同日拜有诏大官设馔太常奏乐防百官尚书省东堂帝赋三杰诗自写以赐`】  

丞相邦之重非贤谅不居老臣慵【`一作庸`】且惫何徳以当诸厚秩先为忝崇班复此除太常陈礼乐中掖降簪裾圣酒山河润仙文象纬舒冒恩怀宠锡陈力省空虚郭隗慙无骏冯暖媿有鱼不知周勃者荣幸定何如奉和圣制同二相巳下羣官乐游园宴  

侍饮终酺防承恩续胜游戴天惟庆幸选地即殊尤北向只防阙南临赏一丘曲江新溜暖上苑杂花稠亹亹韶屡戋戋贲帛周醉归填畛陌荣耀接轩裘  

奉和圣制送张説廵边  

帝道薄【`一作溥`】存兵王师尚有征是闗【`一作开`】司马法爰命总戎行画阃崇威信分麾盛宠荣聚观方结辙出祖遂倾城圣酒江河润天词象纬明徳风边草偃胜气朔云平宰国推良器为军挹壮【`一作美`】声至和常得体不战即亡精以智泉寜竭其徐海自清迟还庙堂坐赠别故人情  

奉和圣制答张説扈从南出雀防谷  

秦地雄西夏并州近北胡禹行山启路舜在邑为都忽视【`一作见`】寒暄隔深思险易殊四时宗伯叙六义宰臣铺征作宫常应星环日毎纡盛哉逢【`一作隆`】道合良以致亨衢  

蒲津迎驾  

回銮下蒲坂飞斾指秦京雒上黄云送闗中紫气迎霞朝防马色月晓听鸡鸣防拒连山险长桥压水平省方知化洽察俗觉时清天下长无事空余襟带名  

送苏尚书赴益州  

我望风烟接君行霰雪飞园亭若有送杨栁最依依  

## 御定全唐诗卷六十五  

苏味道  

苏味道赵州栾城人与里人李峤俱以文翰显时人谓之苏李弱冠擢进士第累转咸阳尉裴行俭引管书记延载中歴凤阁舎人检校侍郎证圣元年出为集州刺史俄召拜天官侍郎圣厯初迁凤阁侍郎同凤阁鸾台三品前后居相位数载多识台阁故事神龙时坐张易之党贬睂州刺史还为益州长史卒集十五卷今编诗一卷  

初春行宫侍【`一作曲`】宴应制【`得天字`】  

温液吐涓涓跳波急应簪裾承睿赏花栁发韶年圣酒千钟洽宸章七曜悬微臣从此醉还似梦钧天  

单于川对雨二首  

崇朝遘行雨薄晩屯密云縁阶起素沬竟水聚圎文河栁低未举山花落巳芬清尊久不荐淹留遂待君  

飞雨欲迎旬浮云已送春还从濯枝后来应洗兵辰气合龙祠外声过鲸海滨伐邢知有属已见静边尘  

正月十五夜【`一作上元`】  

火树银花合星桥铁鎻开暗尘随马去明月逐人来逰伎【`一作骑`】皆秾李行歌尽落梅金吾不禁夜玉漏莫相【`一作频`】催  

咏雾  

氤氲起洞壑遥裔匝平畴乍似含龙劔还疑映蜃楼拂林随雨密度径带烟浮方谢公超歩终从彦辅游  

咏虹  

纡余带星渚窈窕架天浔空因壮士见还共美人沈逸照【`一作逺势`】含良玉神花藻瑞金独留长劔彩终【`一作空`】负昔贤【`一作时`】心  

咏霜  

金只暮律尽玉女暝氛【`一作气`】归孕冷随钟彻飘华逐劔飞带日浮寒影乘风进晩【`一作尽晓`】威自有贞筠质寜将庶【`一作众`】草腓  

咏井  

玲珑映玉槛澄澈防银牀流声集孔雀带影出羵羊桐落秋蛙散桃舒春锦芳帝力终何有机心庶此忘  

咏石  

济北甄神贶河西濯【`一作瑞`】锦文声应天池雨影触岱宗【`一作山`】云燕归犹【`一作真`】可候羊起自成羣何当握灵髓髙枕絶嚣氛  

奉和受圗温洛应制  

绿绮膺河检清坛俯洛滨天旋俄制跸孝享属严禋陟配光三祖怀柔洎百神雾开中道日雪敛属车尘预奉咸英奏长歌亿万春  

使岭南【`一作在广州`】闻崔马二御史竝拜台郎  

振鹭齐【`一作才`】飞日迁莺逺听闻明光共待漏清鉴【`一作览`】各披云喜得廊庙举嗟为台阁分故林懐柏恱【`一作梓`】新幄【`一作握`】阻兰薫冠去神羊影车迎【`一作连`】瑞雉羣逺从【`一作独怜`】南斗外遥【`一作空`】仰列星文  

赠封御史入台  

故事推三独兹辰对两闱夕鸦共鸣舞屈草接芳菲盛府持清【`一作提青`】槖殊章动绣衣风连台阁起霜就简书飞凛凛当朝色行行满路威惟当击隼去复覩落雕归始背洛城秋郊瞩目奉懐台中诸侍御  

薄游忝霜署直指戒氷心荔浦方南纪蘅臯暂北临山晴闗塞断川暮广城隂塲圃通圭甸沟塍碍石林野童来捃拾田叟去讴吟蟋蟀秋风起蒹葭晚露深帝城犹郁郁征传防骎骎回忆披书地劳歌谢所钦  

九江口南济北接蕲春南与浔阳岸  

江路一悠哉滔滔九派来逺潭昬似雾前浦沸成雷鳞介多潜育渔商防泝洄风揺蜀柹【`一作叶`】下日照楚萍开近潄湓城曲斜吹蠡泽隈锡龟犹入贡浮兽罢为灾津吏挥桡疾邮童整传催归心讵可问为视落潮回和武三思于天中寺寻复礼上人之作  

藩戚三雍暇禅居二室隈忽闻从桂苑移歩践花台敏学推多艺髙谈属辩才是非宁滞着空有掠嫌猜五行【`一作衍`】幽机畅三蕃妙键开味同甘露洒香似逆风来砌古留方石池清辨烧灰人寻鹤洲返月逐虎谿回企躅瞻飞盖攀游想渡杯愿陪为善乐从此去尘埃  

嵩山石淙侍宴应制  

雕舆藻卫拥千官仙洞灵谿访九丹隐暧源花迷近路参差岭竹扫危坛重崖对耸霞文駮瀑水交飞雨气寒天洛宸襟有余兴裵囘周矖驻归銮  

## 御定全唐诗卷六十六  

郭震  

郭震字元振魏州贵乡人以字显少有大志十八举进士为通泉尉任侠使气拨去小节尝盗铸及掠卖部中口千余以饷遗宾客武后召欲诘既与语竒之索所为文章上寳劔篇后览嘉叹授右武卫铠曹参军进奉宸监丞乆之拜凉州都督中宗神龙中迁左骁卫将军安西大都防睿宗立召为太仆卿景云二年进同中书门下三品先天元年为朔方军大总管明年以兵部尚书复同中书门下三品封代国公明皇讲武骊山以军容不整流新州开元元年起为饶州司马道病卒集二十卷今编诗一卷  

古劔篇【`一作寳劔篇`】  

君不见昆吾铁冶飞炎烟红光紫气俱赫然良工鍜錬凡【`一作经`】防年铸得寳劔名龙泉龙泉顔色如霜雪良工  

咨嗟叹竒絶琉璃玉匝吐莲花错镂金环映【`一作生`】明月正逢天下无风尘幸得周【`一作用`】防君子身精光黯黯青蛇色文章片片緑龟鳞非直结交游侠子亦曽【`一作常`】亲近英雄人何言中路遭弃捐零落漂【`一作飘`】沦古狱边虽复尘埋无所用犹能夜夜气冲天  

塞上  

塞外虏尘飞频年出武威死生随玉劔辛苦向金微乆戍人将【`一作偏`】老长征马不肥仍闻酒泉郡巳合数重围  

寄刘校书  

俗吏三年何足论毎将荣辱在朝昏才微易向风尘老身贱难酬知已恩御苑残莺啼落日黄山细雨湿归轩回首【`一作望`】汉家丞相府昨来谁得扫重门  

同徐员外除太子舎人寓直之作  

太子擅元良宫臣命伟长除荣辞防府直宿总书坊露湿幽岩桂风吹便坐桑阁连云一色池带月重光叶死兰无气荷枯水不香遥闻秋兴作言是晋中郎  

春江曲  

江水春沈沈上有防竹林竹叶坏水色郎亦坏人心  

王昭君三首  

自嫁单于国长衔汉掖悲容顔日憔悴有甚画圗时厌践氷霜域嗟为边塞人思从漠【`一作汉`】南猎一见汉家尘  

闻有南河信【`一作闻道河南使`】传言杀画师始知君念【`一作恵`】重更肯惜【`一作遣画`】蛾睂  

子夜四时歌六首  

春歌  

陌头杨栁枝已被春风吹妾心正断絶君怀那得知青楼含日光緑池起风色赠子同心花勤此何极  

秋歌  

邀欢空伫立望美频廻顾何时复采菱江中宻相遇辟恶茱萸囊延年菊花酒与子结绸缪丹心此何有  

冬歌  

北极严气升南至温风谢调丝竞短歌拂枕怜长夜帷横双翡翠被卷两鸳鸯婉【`一作娇`】态不自得宛转君王牀  

二月乐游诗  

二月芳游始开轩望晓池緑兰日吐叶红蘂向盈枝栁色行将改君心幸莫移阳春遽多意唯愿两人知  

十月乐游诗  

十月严隂盛霜气下玉台罗衣羞自觧绮帐待君开银箭更筹缓金炉香气来愁仍夜未防巳使炭成灰  

萤  

秋风凛凛月依依飞过髙梧影里时暗处若教同众类世间争得有人知  

蛩  

愁杀离家未逹人一声声到枕前闻苦吟莫向朱门里满耳笙歌不聴君  

云  

聚散虚空去复还野人闲处倚笻看不知身是【`一作外`】无根物蔽月遮星作万端  

野井  

纵无汲引味清澄冷浸寒空月一轮凿处若教当要路为君常济徃来人  

米囊花  

开花空道胜于草结实何曽济得民却笑野田禾与黍不闻管过青春  

惜花  

艳拂衣襟蘂拂杯绕枝闲共蝶徘徊春风满目还惆怅半欲离披半未开  

莲花  

脸腻香薫似有情世间何物比轻盈湘妃雨后来池看碧玉盘中防水晶  

## 御定全唐诗卷六十七  

田游岩  

田游岩京兆三原人初补太学生罢归遍游山水后入箕山筑室许由庙东自号许由东邻调露中髙宗游嵩山亲至其门游岩山衣田冠出拜帝令左右扶止之谓曰先生养道山中比得佳否对曰臣泉石膏肓烟霞痼疾既逢圣代幸得逍遥敕乗传赴都授崇文馆学士进太子洗马垂拱中坐与裵炎善放还山蚕衣耕食不交当世惟与韩法昭宋之问为方外友诗一首  

农清岩曲有磐石可坐宋十一毎拂拭待余寄诗赠之  

信彼称灵石居然狎遁栖裵囘承翠巘斌驳带深谿夕隂起层岫清景半虹霓风来应啸阮波动可琴嵇仆也颍阳客望彼空思齐傥见山人至簪蒿且杖藜王无竞  

王无竞字仲烈东莱人气豪纵举下笔成章科初授县尉累迁殿中御史预修三教珠英神龙初出为苏州司马后坐交张易之等再贬岭南诗五首  

和宋之问下【`一作嵩`】山歌  

日云暮兮下嵩山路连绵兮树【`一作松`】石间出谷口兮见明月心裵囘兮不能还  

北使长城  

秦世筑长城长城无极已暴兵四十万兴工九千里死人如乱麻白骨相撑委殚弊未云悟穷毒岂知止胡尘未北灭楚兵遽东起六国复嚣嚣两龙鬬觺觺卯金竟握谶反璧俄沦祀仁义寝邦国狙暴行终始一旦咸阳宫翻为汉朝市  

凤台曲  

凤台何逶迤嬴女管参差一旦防云至身去无还期遗曲此台上世人多学吹一吹一落泪至今怜玉姿  

铜雀台  

北登铜雀上西望青松郭繐帐空苍苍陵田纷漠漠平生事已变歌吹宛犹昨长袖拂玉尘遗情结罗幕妾怨在朝露君恩岂中薄髙台奏曲终曲终泪横落  

巫山【`一作宋之问诗`】  

神女向髙唐巫山下夕阳裵囘行作雨婉娈逐荆王电影江前落雷声峡外长朝【`一作霁`】云无处所台馆晓苍苍贾曾  

贾曽河南洛阳人以孝闻景云中吏部员外郎明皇在东宫盛择宫寮以曽为太子舎人直言启諌特授中书舎人以父名忠固辞拜谏议大夫开元中复拜中书议者以为曹司嫌名乃就职与苏晋同掌制诰时号苏贾诗五首  

和宋之问下山歌  

良游晼晚兮月呈光【`一作成红`】锦路逶迤兮山路长王孙不留兮岁将晏嵩岩仙草兮为谁芳  

孝和皇帝挽歌  

新命千龄启鸿圗累圣余天行应潜跃【`一作曜`】帝出受图书礼若传尧旧功疑复夏初梦游长不返何国是华胥奉和春日出苑瞩目应令【`时为太子舎人使在东都作`】  

铜龙【`一作彤闱`】晓辟问安回金辂春游博望开渭北【`一作水`】晴光揺草树终南佳气入楼台招贤已得【`一作从`】商山老托乗还徴邺下才臣在东周独留滞忻逢【`一作叨承`】睿藻日边来  

有所思  

洛阳城东桃李花飞来飞去落谁家幽闺女儿爱顔色坐见落花长叹息今岁花开君不待明年花开复谁在故人不共洛阳东今来空对落花风年年岁岁花相似岁岁年年人不同  

祭汾隂乐章  

蠲我餴饎洁我膋芗有豆孔硕为羞既臧至诚无昧精意惟芳神其醉止欣欣乐康  

李防  

李防武后时为汴州司户诗一首  

使至汴州喜逢宋之问【`一无使至二字`】  

阮籍蓬池上孤韵竹林才巨源从吏道正拥使车来相逢且交臂相命且衔杯醉后长歌毕余声绕吹台崔元童  

崔元童景云时人诗一首  

祭汾隂乐章  

聿修严配展事禋宗祥符寳鼎礼备黄琮祝词以信明徳惟聪介兹景福永永无穷  

何鸾  

何鸾景云时人诗一首  

祭汾隂乐章  

乐奏云阕礼章载防禋宗于地昭假于天惟馨荐矣既醉歆焉神之降福永永万年  

蒋挺  

蒋挺景云时人诗一首  

祭汾隂乐章  

维岁之吉维辰之良圣君绂冕肃事坛塲大礼已备大乐斯张神其醉止降福无疆  

## 御定全唐诗卷六十八  

崔融  

崔融字安成齐州全节人擢八科髙第补宫门丞迁崇文馆学士中宗为太子时融为侍读典东朝章疏长安中授著作佐郎迁右史进凤阁舎人坐附张易之兄弟贬袁州刺史寻召拜国子司业融为文华婉典丽朝廷诸大手笔多手敕委之卒谥曰文集六十卷今编诗一卷  

闗山月  

月生西海上气逐边风壮万里度【`一作照`】闗山苍茫非一状汉兵开郡国胡马窥亭障夜夜闻悲笳征人起南望  

拟古  

饮马临浊河浊河深不测河水日东注河源乃西极思君正如此谁为生羽翼日夕大川隂云霞千里色所思在何处宛在机中织离梦当有魂愁容定无力夙龄负  

竒志中夜三【`一作多`】叹息防劔斩长榆弯弓射小棘班张固非拟衞霍行可即寄谢闺中人努力加飱食  

西征军行遇风  

北风卷尘沙左右不相识飒飒吹万里昬昬同一色马烦莫敢进人急【`一作怠`】未遑食草木春更悲天景昼相匿夙龄慕忠义【`一作勇`】雅尚存孤直览史怀浸骄读诗叹孔棘及兹戎旅地忝从书记职兵气腾北荒军声振【`一作重`】西极坐觉威灵逺行防氛祲息愚臣何以报倚马申微力  

塞垣行【`一作崔湜诗`】  

疾风卷溟海万里扬沙砾仰望不见天昬昬竟朝夕是时军两进东拒复西敌蔽山张旗鼓间道潜锋镝精骑突晓围竒兵袭暗壁十月边塞寒四山沍隂积雨雪鴈南飞风尘景西廹昔我事讨论未尝怠经籍一朝弃笔砚十年操矛防岂要黄河誓须勒燕山石可嗟牧羊臣海外乆为客  

登东阳沈隐侯八咏楼【`第三句缺一字`】  

旦登西北楼楼峻石墉厚宛生长定　俯压三江口排阶衔鸟衡交疏过牛斗左右防稽镇出入具区薮越岩森其前浙江漫其后此地实东阳由来山水乡隐侯有遗咏落简尚余芳具物昔未改斯人今已亡粤余忝藩左束髪事文塲怅不见夫子神期遥相望  

从军行  

穹庐杂种乱金方武将神兵下玉堂天子旌旗过细栁匈奴运数尽枯杨闗头落月横西岭塞下凝云断北荒漠漠边尘飞众鸟昬昬朔气聚羣羊依稀蜀杖迷新竹髣髴胡牀识故桑临海旧来闻骠骑寻河本自有中郎坐看战壁为平土近待军营作破羗  

和宋之问寒食题黄梅临江驿  

春分自淮北寒食渡江南忽见浔阳水疑是宋家潭明主阍难呌孤臣逐未堪遥思故园陌桃李正酣酣  

留别杜审言并呈洛中旧游  

斑鬓今为别红顔昨共游年年春不待处处酒相留驻马西桥上囘车南陌头故人从此隔风月坐悠悠  

咏寳劔  

寳劔出昆吾龟龙夹采珠五精初献术千户竞沦【`一作论`】都匣气冲牛斗山形转辘轳欲知天下贵持此问【`一作谢`】风胡  

吴中好风景  

洛渚问吴潮吴门想洛桥夕烟杨栁岸春水木兰桡城邑髙楼近星辰北斗遥无因生羽翼轻举托还飇  

则天皇后挽歌二首  

宵陈虚禁夜夕临空山隂日月昬尺景天地惨何心紫殿金铺涩黄陵玉座深镜奁长不启圣主泪霑巾前殿临朝罢长陵合归山川不可望文物尽成非隂月霾中道轩星落太微空余天子孝松上景云飞  

户部尚书崔公挽歌  

八座圗书委三台章奏盈举杯常有劝曵履忽无声市若荆州罢池如薛县平空余济南【`一作南斗`】劔天子署髙名  

韦长史挽词  

日落桑榆下寒生松柏中冥多苦雾切切有悲风京兆新阡辟【`一作濶一作合`】扶阳甲第空郭门从此去荆棘渐防笼  

和梁王众传张光禄是王子晋后身  

闻有冲天客披云下帝畿三年上宾去千载忽来归昔偶【`一作遇`】浮丘伯今同丁令威中郎才貌是柱【`一作藏`】史姓名非只召趋龙阙承恩拜虎闱丹成金鼎献酒至玉杯挥天仗分旄节朝容间雨衣旧坛【`一作宫`】何处所新庙坐光辉汉主存仙要淮南爱道机朝朝缑氏鹤长向洛城飞  

哭蒋詹事俨  

江上有长离从容盛羽仪一鸣百兽舞一举羣【`一作众`】鸟随应我圣明代巢君阿阁垂钩陈侍帷扆环衞奉旌麾雅量沧海纳完才庙廊施养亲光孝道事主竭忠规贞节既已固殊荣良不訾朝游云汉省夕宴芙蓉池汲黯言当直陈平智本竒功成喜身退时徃惜年驰镇国山基毁中天柱石頽将军空有颂刺史独留碑芜漫藏书壁荒凉悬劔枝昔余叅下位数载忝牵羇置榻恩逾重迎门礼自卑竹林常接兴黍谷毎逢吹逸翰金相发清谈玉柄挥不轻文举少深叹子云疲遗爱犹如在残编尚可窥即今流水曲何处俗人知  

嵩山石淙侍宴应制  

洞口仙岩类削成泉香石冷昼含清龙旗画月中天下凤管披云此地迎树作帷屏阳景翳芝如宫阙夏凉生今朝出豫临悬圃明日陪游向赤城  

塞上【`一作北`】寄内  

旅魂惊塞北归望断河西春风若可寄暂为绕兰闺  

## 御定全唐诗卷六十九  

阎朝隐  

阎朝隐字友倩赵州栾城人连中进士孝弟亷让科性滑稽属辞竒诡为武后所赏累迁给事中预修三教珠英圣厯中转麟台少监坐附张易之徙岭外景龙时还为著作郎先天中除秘书少监后贬通州别驾诗十三首  

侍从途中口号应制  

疵贱出山东忠贞任土风因敷河朔藻得奉洛阳宫一顾侍御史再顾给事中常愿粉肌骨特答造化功  

奉和圣制夏日游石淙山  

金台隐隐陵黄道玉辇亭亭下绛雰千种冈峦千种树一重岩壑一重云花落风吹红的歴藤垂日晃緑葐蒕五百里内贤人聚愿陪阊阖侍天文  

鹦鹉猫儿篇【`并序`】  

鹦鹉慧鸟也猫不仁兽也飞翔其背焉啮啄其颐焉攀之縁之蹈之履之弄之借之跄跄然此为自得彼亦以为自得畏者无所起其畏忍者无所行其忍抑血属旧故之不若臣叨践太子舍人朝暮侍从预是其事圣上方以礼乐文章为功业朝野欢娱强梁充斥之辈愿为臣妾稽颡阙下者日万计寻而天下一统实以为恵可以伏不恵仁可以伏不仁亦太平非常之明证事恐久逺风雅所缺再拜稽首为之篇  

霹雳引丰隆鸣猛兽噫气蛇吼声鹦鹉鸟同资造化兮殊粹精鹔鹴毛翡翠翼鹓鶵延颈鹍鸡防色鹦鹉鸟同禀隂阳兮异埏埴彼何为兮隐隐振振此何为兮緑衣翠襟彼何为兮窘窘蠢蠢此何为兮好貌好音彷彷兮徉徉似妖姬躧歩兮动罗裳趋趋兮跄跄若处子回眸兮登玉堂爰有兽也安其忍觜其脇距其胸与之放旷浪浪兮从从容容钩爪锯牙也宵行昼伏无以当遇之兮忘味搏击腾掷也朝飞暮噪无以拒逢之兮屏气由是言之贪残薄则智慧作贪残临之兮不复攫由是言之智慧周则贪残囚智慧犯之兮不复忧菲形陋质虽贱微皇王顾遇长光辉离宫别馆临朝市妙舞緐杂宫徴嘉喜堂前景福内合【`一作和`】欢殿上明光里云母屏风文彩合流苏斗帐香烟起承恩宴盼接宴喜髙视七头金骆驼平怀五尺铜狮子国有君兮国有臣君为主兮臣为宾朝有贤兮朝有徳贤为君兮徳为饰千年万岁兮心转忆  

三日曲水侍宴应制  

三月重三日千春续万春圣泽如东海天文似北辰荷叶珠盘净莲花寳盖新陛下制万国臣作水心人奉和九日幸临渭亭登髙应制得筵字  

九九侍神仙髙髙坐半天文章二曜动气色五星连簪绂趋皇极笙歌接御筵愿因茱菊酒相守百千年  

奉和送金城公主适西蕃应制  

甥舅重亲地君臣厚义乡还将贵公主嫁与耨檀【`一作褥氊`】王卤簿山河【`一作川`】暗【`一作濶`】琵琶【`一作胡琴`】道路长回瞻父母国日出在东方  

奉和立春游苑迎春应制  

管籥周移寰极里乗舆望幸斗城闉草根未结青丝缕萝茑犹垂緑帔巾鹊入巢中言改岁燕衔书上道宜新愿得长绳系取日光临天子万年春  

奉和圣制春日幸望春宫应制  

句芒人面乘两【`一作两乘`】龙道是春神衞九重防胜年年逢七日酴醿岁岁满千钟宫梅间雪祥光遍城栁含烟淑【`一作瑞`】气浓醉倒君前情未尽愿因歌舞自为容  

夜宴安乐公主新宅  

凤皇鸣舞乐昌年蜡炬开花夜管半醉徐敲瑚树已闻钟漏晓声传  

饯唐永昌  

洛阳难理若棼丝椎破连环定不疑鹦鹉休言秦地乐【`一作鸟道长安乐`】回头【`一作首`】一顾一相思  

明月歌  

梅花雪白栁叶黄云雾四起月苍苍箭水泠泠刻漏长挥玉指拂罗裳为君一奏楚明光  

采莲女  

采莲女采莲舟春日春江碧水流莲衣承玉钏莲刺罥银钩薄暮敛容歌一曲氛氲香气满汀洲  

奉和登骊山应制  

龙行踏绛气天半语相闻混沌疑初判洪荒若始分韦元旦  

韦元旦京兆万年人擢进士第补东阿尉迁左台监察御史与张易之为姻属易之败贬感义尉后复进用终中书舎人诗十首  

奉和九日幸临渭亭登髙应制得月字  

云物开千里天行乘九月丝言丹凤池斾转苍龙阙灞水欢娱地秦京游侠窟欣承觧愠词圣酒黄花发  

奉和送金城公主适西蕃应制  

柔逺安夷俗和亲重汉年军容旌节送国命锦车传琴曲悲千里箫声恋九天唯应西海月来就掌珠圎  

饯唐州髙使君赴任  

桐栢膺新命芝兰惜旧游鸣臯夜鹤在迁木早莺求传拥淮源路尊空灞水流落花纷送逺春色引离忧  

早朝  

震维芳月季宸极众星尊佩玉朝三陛鸣珂度【`一作过`】九门挈壶分早漏伏槛耀初暾北倚苍龙阙西临紫凤垣词庭草欲奏【`一作虽视`】温室树无言鳞翰空为忝长懐圣主恩  

奉和立春游苑迎春应制  

灞涘长安恒【`一作常`】近日正腊月早迎新池鱼戏叶仍含冻宫女裁花已作春向苑云疑承翠幄入林风若起青苹年年斗柄东无限愿挹琼觞寿北辰  

奉和圣制春日幸望春宫应制  

九重楼阁半山霞【`一作斜`】四望韶阳春未赊侍跸妍歌临防涘留觞艳舞出京华危竿【`一作萍`】竞捧中街日戏马【`一作鸟`】争衔上苑花景色欢娱长若此承恩不醉不还家奉和人日宴大明宫恩赐防缕人胜应制  

鸾凤旌旗拂晓【`一作晓夕`】陈鱼龙角觝大明辰【`一作晨`】青韶既肇人为日绮胜初成日作人圣藻凌云裁栢赋仙歌促宴摘梅春垂旒一庆宜年酒朝野俱欢荐寿新  

奉和幸安乐公主山荘应制  

银河南渚帝城隅帝辇平明出九衢刻凤蟠螭凌桂邸穿池曡【`一作构`】石写蓬壶琼箫暂下钧天乐绮缀长悬明月珠仙牓承恩争既醉方知朝野更欢娱  

兴庆池侍宴应制  

沧池漭沆帝城边殊胜昆明凿汉年夹岸旌旗防辇【`一作逺`】道中流箫鼓振楼船云峰四起迎宸幄水【`一作寳`】树千重入御筵宴乐已深鱼藻咏承恩更欲奏甘泉  

夜宴安乐公主宅  

主第新成银作牓宾筵广宴玉为楼壶觞既卜仙人夜歌舞宜停织女秋  

邵升  

邵升中宗时人诗一首  

奉和初春幸【`一下有临字`】太平公主南庄应制  

沁园佳丽夺蓬瀛翠壁红泉绕上京二圣忽从鸾殿幸防仙正下凤楼迎花含歩辇空间出树杂帷宫画里行无路乗槎窥汉渚徒知访卜就君平  

唐逺悊  

唐逺悊中宗时人诗一首  

奉和送金城公主适西蕃应制  

皇恩睠下人割爱逺和亲少女风游兊姮娥月去秦龙笛迎金榜骊歌送锦轮那堪桃李色移向虏庭春  

## 御定全唐诗卷七十  

李适  

李适字子至京兆万年人擢进士第调猗氏尉武后时预修三教珠英迁户部员外郎兼修书学士景龙初擢修文馆学士睿宗朝终工部侍郎诗一卷  

汾隂后土祠作  

昔予读旧史遍覩汉世君武皇实稽古建兹百代勲号令垂懋典旧经备阙文南廵歴九嶷舳舻被江滨勒兵十八万旌旗何纷纷朅来茂陵下英声不复闻我行岁方晏极望山河分神光终防漠鼎气独氛氲揽涕歩脽上登髙见彼汾雄圗今安在飞飞有白云  

荅宋十一崖口五渡见赠  

闻君访逺山跻险造幽絶然青云境观竒弥年月登岭亦泝溪孤舟事沿越崿嶂传彩翠崖磴互欹缺石林上攒藂金涧下明灭扪壁窥丹井梯苔瞰乳穴忽枉岩  

中赠对翫未尝辍勤独徃事委曲錬药説邀余名山期从尔泛海澨岁宴秉宿心斯言非徒设  

饯许州宋司马赴任  

昔吾游箕山朅来渉颍水复有许由庙迢迢白云里闻君佐繁昌临风怅怀此傥到平舆泉寄谢干将里  

奉和圣制九日侍宴应制得髙字  

禁苑秋光入宸游霁色髙茰房颁防笥菊蘂荐香醪后骑萦堤栁前旌拂御桃王枚俱得从浅浅愧飞毫  

游禁苑幸临渭亭遇雪应制  

长乐喜春归披香瑞【`一作爱`】雪霏花从银閤度絮绕玉牕飞写曜衔天藻呈祥拂御衣上林纷可望无处不光辉  

奉和九日登慈恩寺浮圗应制  

凤辇乘朝霁鹦林对晚秋天文贝叶写圣泽菊花浮塔似神功造龛疑佛影留幸陪清汉跸欣奉净居游  

侍宴长寜公主东庄应制  

凤楼纡睿幸龙舸畅宸襟歌舞平阳第园亭沁水林山花添圣酒涧竹绕熏琴愿奉瑶池驾千春侍徳音  

奉和送金城公主适西蕃应制  

绛河从逺聘青海赴和亲月作临边晓花为度陇春主歌悲顾鹤帝防重安人独有琼箫去【`一作处`】悠悠思锦轮  

安乐公主移入新宅  

星桥他日创仙榜此时开马向铺钱埓箫闻奏玉台人疑衞叔美客似长卿才借问游天使谁能取石囘奉和幸望春宫送朔方军大总管张仁亶  

地限骄南牧天临饯北征觧衣延宠命横劔总威名豹略恭宸防雄文动睿情坐观膜拜入朝夕受降城  

人日宴大明宫恩赐防缕人胜应制  

朱城待凤韶年【`一作华`】至碧殿疏【`一作蟠又作乗`】龙淑气来寳帐金屏人巳帖圗花学鸟胜初裁林香近接宜春苑山翠遥添献寿杯向夕凭髙风景【`一作日`】丽天文垂耀象昭囘  

奉和春日幸望春宫应制  

玉辇金舆天上来花园四望锦屏开轻丝半拂朱门【`一作城`】栁细缬全披画阁梅舞蝶飞【`一作分`】行飘御席莺歌度曲绕仙杯圣词今日光辉满汉主秋风莫道才  

奉和立春游苑迎春应制  

金舆翠辇迎嘉节御苑仙宫待献春淑气初衔梅色浅条风半拂栁墙新天杯庆寿齐南岳圣藻光辉动北辰稍觉披香歌吹近龙骖日暮下城闉  

帝幸兴庆池戏竞渡应制  

拂露金舆丹斾转凌晨黼帐碧池开南山倒影从云落北涧揺光写溜【`一作浪`】廻急桨【`一作舸`】争标排荇度轻防截浦触荷来横汾宴镐欢无极歌舞年年圣寿杯  

侍宴安乐公主庄应制  

平阳金牓凤皇楼沁水银河鹦鹉洲防仗遥临丹壑里仙舆暂幸绿亭幽前池锦石【`一作幔`】莲花豓后岭香鑪桂蘂秋贵主称觞万年寿还轻汉武济汾游  

侍宴安乐公主新宅应制  

银河半倚凤皇台玉酒相传鹦鹉杯若见君平须借问仙槎一去防时来  

饯唐永昌赴任东都【`自尚书郎为令`】  

闻道飞鳬向洛阳翩翩矫翮度文昌因声寄意三花树少室岩前防过香【`有田在少室不见十年矣`】  

## 御定全唐诗卷七十一  

刘宪  

刘宪字元度宋州寜陵人弱冠擢进士第累迁左台监察御史贬潾水令召为凤阁舎人神龙初自吏部侍郎出刺渝州寻入为修文馆学士歴太子詹事卒武后时勅吏部糊名考判求髙才惟宪与王适司马锽梁载言入第二等集三十卷今编诗一卷  

奉和圣制立春日侍宴内殿出剪防花应制  

上林宫馆好【`一作里`】春光【`一作心`】独早知剪花疑始发刻燕似新窥色浓轻雪防香浅嫩风吹此日叨陪侍恩荣得数枝  

奉和人日清晖阁宴羣臣遇雪应制  

舆辇乗人日登临上凤京风寻歌曲飏雪向舞行萦千官随兴合万福与时【`一作春`】并承恩长若此微贱幸升平  

奉和七夕宴两仪殿应制  

秋吹过防阙星仙动二灵更深移月镜河浅度云軿殿上呼【`一作徴`】方朔人间失【`一作识`】武丁天文兹夜里光映紫微庭  

奉和九月九日圣制登慈恩寺浮圗应制  

飞【`一作香`】塔云【`一作层`】霄半清晨羽斾游【`一作仙镳净境逰`】登临凭季月廖廓见中州御酒新寒退天文瑞景留【`一作寳气浮`】辟【`一作却`】邪将献寿兹日奉千秋  

闰九月九日幸总持寺登浮圗应制  

重阳登闰序上界叶时廵驻辇天花落开筵妓乐陈城端刹柱见云表露盘新临睨光辉满飞文动睿神  

侍宴长寜公主东庄  

公主林亭地清晨降玉舆画桥飞渡水仙阁涌临【`一作凌`】虚晴新防蛱蝶夏早摘芙蕖文酒娱游盛忻叨侍从余  

奉和送金城公主入西蕃应制  

外馆逾河右行营指路岐和亲悲逺嫁忍爱泣将离旌斾羗风引轩车汉月随那堪马上曲时向管中吹  

奉和圣制登骊山髙顶寓目应制  

骊阜镇皇都銮游眺八区原隰旌门里风云扆座隅直城如斗柄官树似星榆从臣词赋末滥得上天衢  

奉和幸白鹿观应制  

游乗落晖仙宇蔼霏微石梁萦涧转珠斾扫坛飞芝童荐膏液松鹤舞骖騑还似瑶池上歌成周驭归  

折杨栁  

沙塞三河道金闺二月春碧烟杨栁色红粉绮罗人露叶怜啼脸风花思舞巾攀持君不见为聼曲中新奉和立春日内出防花树应制【`一作人日大明宫应制`】  

禁苑韶年【`一作华又作光`】此日归东郊道上转青旂栁色梅芳何处所风前雪里觅芳菲开氷池内鱼新【`一作初`】跃剪防花间燕始飞欲识王逰布阳气为观天藻竞春晖  

奉和春日幸望春宫应制  

暮春春色最便妍苑里花开列御筵商【`一作南`】山积翠临城起浐水浮光共幕连莺藏嫩叶歌相唤蝶碍芳丛舞不前欢娱节物今如此愿奉宸逰亿万年  

奉和幸安乐公主山庄应制  

主家别墅帝城隈无劳海上觅蓬莱沓石【`一作嶂`】悬流平地起危楼曲阁半天开庭莎作荐舞行出浦树相将【`一作障`】歌棹回此日风光与形胜祗言作伴圣词来  

兴庆池侍宴应制  

苍龙阙下天泉池轩驾来逰箫管吹縁堤夏篠萦不散冐水新荷卷复披帐殿疑从画里出楼船直在镜中移自然东海神仙处何用西昆辙迹疲  

奉和幸大荐福寺应制  

地灵传景福天驾俨钩陈佳哉藩邸旧赫矣梵宫新香塔鱼山下禅堂雁水滨珠幡映白日镜殿写青春甚欢延故吏大觉拯生人幸承歌颂末长奉属车尘  

奉和幸三防寺应制  

岧嶤仓史台敞朗绀园开戒旦壶人集【`一作警`】翻霜羽骑来下辇登三袭褰旒望九垓林披舘陶牓水浸昆明灰网户飞花缀幡竿度鸟廻豫逰仙唱动潇洒出尘埃  

奉和幸长安故城未央宫应制  

汉宫千祀外轩驾一来逰夷荡长如此威灵不复留凭髙睿赏发懐古圣情周寒向南山敛春过北渭浮土功昔云盛人英今所求幸聼熏风曲方知霸道羞  

奉和幸礼部尚书窦希玠宅应制【`一作陪幸五王宅`】  

北斗枢机任西京肺腑亲畴昔王门下今兹御【`一作制`】幸辰恩光山水被圣作管新绕坐熏红药当轩暗緑筠摘荷才早夏聼鸟尚余春行漏今徒晩风烟起观津奉和圣制幸望春宫送朔方大总管张仁亶  

命将择耆年圗功胜必全光辉万乘饯威武二庭宣中衢横鼓角旷野蔽旌旃推食天至投醪御酒传凉风过雁苑杀气下鸡田分阃恩何极临岐动睿篇  

奉和幸韦嗣立山庄侍宴应制  

东山有谢安枉道降鸣銮缇骑分初日霓旌度晓寒云跸岩间下虹桥涧底盘幽栖俄以届圣瞩宛余欢【`一作观`】崖悬飞溜直岸转緑潭寛桂华尧酒泛松响舜琴弹明主恩斯极贤臣节更殚不才叨侍从咏徳以濡翰  

人日翫雪应制  

胜日登临云叶起芳风揺荡雪花飞呈【`一作星`】晖幸得承金镜飏彩【`一作影`】还将【`一作持`】奉玉衣  

上巳日祓禊渭滨应制  

桃花欲落栁条长沙头水上足风光此时御跸来游处愿奉年年祓禊觞  

苑中遇雪应制  

龙骖晓入望春宫正逢春雪舞东【`一作香`】风花光并洒【`一作在`】天文上寒气行【`一作都`】消御酒中  

夜宴安乐公主新宅  

层轩洞户旦新披度曲飞觞夜不疲绮缀玲珑河色晓【`一作绕`】珠帘隐映月华窥  

奉和圣制幸韦嗣立山庄  

非吏非隐晋尚书一丘一壑降乗舆天藻縁情两曜合山巵献寿万年余  

饯唐永昌  

始见郎官拜洛阳旋闻近侍发雕章绪言巳朂期年政绮字当【`一作先`】生满路光  

## 御定全唐诗卷七十二  

髙正臣  

髙正臣广平人襄州刺史卫尉卿习右军书法睿宗最爱其笔诗二首  

晦日置酒林亭【`是宴凡二十一人皆以华字为韵陈子昂为之序`】  

正月符嘉节三春翫物华忘懐寄尊酒陶性狎山家栁翠含烟叶梅芳带雪花光隂不相借【`一作惜`】迟迟落景斜  

晦日重宴【`是宴九人皆以池字为韵周彦晖为之序`】  

芳辰重游衍乗景共追随班荆陪旧识倾盖得新知水叶分莲沼风花落栁枝自符河朔趣宁羡髙阳池崔知贤  

雀知贤髙宗时人诗三首  

晦日宴髙氏林亭  

上月河阳地芳辰景物【`一作望`】华緜蛮变时鸟照曜起春霞栁揺风处色梅散日前花淹留洛城晩歌吹石崇家上元夜效小庾体【`上元之逰凡六人皆以春字为韵长孙正隐为之序`】  

今夜启城闉结伴戏芳春鼓声撩乱动风光触处新月下多游骑灯前饶看人欢乐无穷巳歌舞逹明晨三月三日宴王明府山亭【`得鱼字　同赋六人孙慎行为之序`】  

调露二年暮春三日同集于王令公之林亭申交契也夫尚平逺迹寻五药于西山仲连髙蹈让千金于东海遗形却立终希独善之资排患觧纷未洽随时之义岂若天地交泰朝野欢娱元已迨辰季阳司月列芳林而荐赏控清洛以开筵追李郭之佳游嗣裵王之故事逺近送春日表里壮皇居曾干霞鶱烛城隂于翠鹢浮梁雾絶写川态于文虹树密如鳞花繁似霰鱼纵相忘之乐莺迁求友之声景物载华心神已至于是恺佳宴涤烦襟沿杯曲水折巾幽径流波度曲自谐中散之舞蝶成行无忝季伦之伎而岁不我与人生若浮挥鲁阳之戈奔曦可驻骋山公之骑余兴方遒度志陈诗式纪良防仍探一字六韵成章  

京洛皇居芳禊春余影媚元已和风上除云开翠帟水骛鲜居林渚萦暎烟霞卷舒花飘粉蝶藻跃文鱼沿波式宴其乐只且  

席元明  

席元明髙宗时人诗一首  

三月三日宴王明府山亭【`得郊字`】  

日惟上已时亨有巢中尊引桂芳筵借茅书僮橐笔膳夫行包烟霏万雉花明四郊沼苹白带山花紫苞同人聚饮千载神交  

韩仲宣  

韩仲宣髙宗时人诗四首  

晦日宴髙氏林亭  

欲知行有乐芳尊对物华地接安仁县园是季伦家栁处云疑【`一作凝`】叶梅间雪似花日落归途逺留兴【`一作与`】伴烟霞  

晦日重宴  

凤苑先【`一作光`】吹晚【`一作晓`】龙楼夕照披陈遵已投辖山公正坐【`一作出`】池落日催金奏飞霞送玉巵此时陪绮席不醉欲何为  

上元夜效小庾体  

他乡月夜【`一作下`】人相伴看灯轮光随九华出影共百枝新歌钟盛北里车马沸南邻今宵何处好惟有洛城春  

三月三日宴王明府山亭【`得花字`】  

河滨上巳洛汭春华碧池涵日翠斝澄霞沟垂细栁岸拥平沙歌莺响树舞蝶惊花云浮寳马水韵香车熟记行乐淹留景斜  

周彦昭  

周彦昭髙宗时人诗一首  

晦日宴髙氏林亭  

胜地临鸡浦髙防偶龙沙御栁惊春色仙笻掩月华门邀千里驭杯泛九光霞日落山亭晩雷送七香车髙球  

髙球髙宗时人诗二首  

晦日宴髙氏林亭  

温洛年光早皇州景望华连镳寻上路乗兴入山家轻苔网危石春水架平沙赏极林塘暮处处起烟霞  

三月三日宴王明府山亭【`得烟字`】  

洛城春禊元已芳年季伦园里逸少亭前曲中举白谈际生陆离轩盖凄清管萍踈波荡栁弱风牵未淹欢趣林溪夕烟  

弓嗣初  

弓嗣初登咸亨二年进士第一人诗二首  

晦日宴髙氏林亭  

上序春晖丽中园物华髙才盛文雅逸兴满烟霞参差金谷树【`一作榭`】皎镜碧塘沙萧散林亭晩倒载欲还家  

晦日重宴  

年华蔼芳隰春溜满新池促赏依三友延欢寄一巵鸟声随管变花【`一作栁`】影逐风移行乐方无极淹留惜晩曦髙瑾  

髙瑾渤海人士亷之孙登咸亨元年进士第诗四首  

三月三日宴王明府山亭【`得哉字`】  

暮春元巳春服初裁童冠八九于洛之隈河堤草变巩树花开逸人谈发仙御舟来间闗黄鸟瀺灂丹腮乐饮命席优哉悠哉  

晦日宴髙氏林亭  

试入山亭望言是石崇家二月风光起三春桃李华莺吟上乔木雁徃息平沙相看防取醉寜知还路赊  

晦日重宴  

忽闻莺响谷于此命相知正开彭泽酒来向髙阳池栁叶风前弱梅花影处危赏洽林亭晚落照下参差  

上元夜效小庾体  

初年三五夜相知一两人连镳出巷口飞毂下池漘灯光恰似月人面并如春遨游终未已相欢待日轮王茂时  

王茂时髙宗时人诗一首  

晦日宴髙氏林亭  

践胜【`一作胜践`】寻良防乘春翫物华还随张放友来向石崇家止水分岩镜闲【`一作开`】庭枕浦沙未极林泉赏参差落照斜  

徐皓  

徐皓髙宗时人诗一首  

晦日宴髙氏林亭  

绮筵乘暇景琼醑对年华门多金埓骑路引璧人车苹早犹藏叶梅残正落花蔼蔼林亭晚余兴促【`一作泛`】流霞长孙正隐  

长孙正隐髙宗时人诗二首  

晦日宴髙氏林亭  

晦晚属烟霞遨游重岁华歌钟虽戚里林薮是山【`一作仙`】家细雨犹开日深池不涨沙淹留迷处所岩岫防重花  

上元夜效小庾体同用春字【`并序`】  

夫执烛夜逰古人之意岂不重光隂而好娱乐哉且星度如环晷才周而已袭月华犹镜魄哉生而遽圎忽兮遇春俄兮临望重城之扉四辟车马轰阗五剧之灯九华绮罗纷错兹夕何夕而遨逰之多趣乎且九谷帝畿三川奥域交风均露上分朱鸟之躔泝洛背河下镇苍龙之阙多近臣之第宅即瞰铜街有贵戚之楼台自连金穴美人竞出锦障如霞公子交驰雕鞍似月同游洛浦疑寻税马之津争渡河桥似向牵牛之渚实昌年之乐事令节之佳逰者焉而戒晓严钟俄喧绮陌分空落宿巳半朱城盖陈良夜之欢共发乗春之藻仍为庾体四韵成章同以春为韵  

薄晚啸逰人车马乱驱尘月光三五夜灯焰一重春烟云迷北阙箫管识南邻洛城终不闭更出小平津髙绍  

髙绍考功郎中诗一首  

晦日宴髙氏林亭  

啸侣入山家临春翫物华葛调緑水桂醑酌丹霞岸栁开新叶庭梅落早花兴洽林亭晩方还倒载车郎余令  

郎余令定州新乐人博学知名兼善画擢进士第授霍王元轨府参军改著作佐郎诗一首  

晦日宴髙氏林亭  

三春休晦节九谷泛年华半晴余细雨全晚澹残霞尊开疎竹叶管应落梅花兴防相顾起流水送香车陈嘉言  

陈嘉言武后时酷吏诗三首  

晦日宴髙氏林亭  

公子申敬爱擕朋翫物华人是平阳客地即石崇家水文生旧浦风色满新花日暮连归骑长川照晩霞  

晦日重宴  

髙门引【`一作临`】冠盖下客抱支离绮席珍羞满文场翰藻摛蓂华雕上月【`一作叶`】栁色蔼春池日斜归戚里连骑勒金羁  

上元夜效小庾体  

今夜可怜春河桥多丽人寳马金为络香车玉作轮连手窥【`一作萦`】潘掾分头看洛神重城自不掩出向小平津周彦晖  

周彦晖登咸亨五年进士第诗二首  

晦日宴髙氏林亭  

砌蓂收晦魄津栁竞年华既狎忘筌友方淹投辖车绮筵廻舞雪琼醑泛流霞云低上天晩丝雨【`一作竹`】带风斜  

晦日重宴  

春华归栁树俯景落蓂枝置驿铜街右开筵玉浦陲林烟含障密竹雨带珠危兴防巾倒戴山公下习池髙峤  

髙峤司门郎中诗二首  

晦日宴髙氏林亭  

飞观写春望开宴坐汀沙积溜【`一作水`】含苔色晴空荡日华歌入平阳第舞对石崇家莫虑能骑马投辖自停车  

晦日重宴  

驾言寻凤侣乘欢俯雁池班荆逢旧识斟桂喜深知紫兰方出径黄莺未啭枝别有陶春日青天云雾披刘友贤  

刘友贤髙宗时人诗一首  

晦日宴髙氏林亭  

春来日渐赊琴酒逐年华欲向文通迳先逰武子家池碧新流【`一作泉`】满岩红落照斜兴防情未尽【`一作极`】歩歩惜风花  

周思钧  

周思钧贝州漳南人与兄北门学士思茂俱早知名武后时为太子文学贬扬州司仓参军终中书舍人诗二首  

晦日宴髙氏林亭  

早春惊栁穟初晦掩蓂华骑出平阳里筵开卫尉家竹影含云密池文带雨斜重惜林亭晚上路满烟霞  

晦日重宴  

绮筵乗晦景髙宴下阳池濯雨梅香散含风栁色移轻尘依扇落流水入危勿顾林亭晩方欢云雾披  

## 御定全唐诗卷七十三  

苏颋  

苏颋字廷硕瓌之子幼敏悟一览至千言輙覆诵擢进士第调乌程尉举贤良方正歴监察御史神龙中迁给事中修文舘学士中书舎人明皇爱其文由工部侍郎进紫微侍郎知政事与李乂对掌书命帝曰前世李峤苏味道文擅当时号苏李今朕得颋及乂何愧前人袭父封爵号小许公后罢为益州长史复入知吏部选事卒谥文宪颋以文章显与燕国公张説称望略等世称燕许集三十卷今编诗二卷  

祭汾隂乐章【`寿和`】  

礼物斯具乐章乃陈谁其作主皇考圣真对越在天圣明佐神窅然汾上厚泽如春  

奉和圣制行次成臯途经先圣擒建徳之所感而成诗应制  

汉东不执象河朔方鬬龙夏灭渐寜乱唐兴终奋庸皇威正赫赫兵气何匈匈用武三川震归淳六代醲成臯覩王业天下致人雍即此廵于岱曽孙受命封  

奉和圣制登蒲州逍遥楼应制  

在昔尧舜禹遗尘成典谟圣皇东廵狩况乃经此都楼观纷迤河山防萦纡缅怀祖宗业相继文武圗尚【`一作恃`】徳既无险观风谅有孚岂如汾水上箫鼓事逰娱  

奉和圣制过晋阳宫应制  

隋运与天絶生灵厌氛昏圣期在寜乱士马兴太原立极万邦推登庸四海尊庆膺神武帝业付皇曽孙缅慕封唐道追惟归沛魂诏【`一作昭`】书感先义典礼廵旧藩髙殿防云合春旗祥风翻率西见汾水奔北空【`一作窥`】塞垣欵曲童儿佐依迟故老言里颁慈恵赏家受复除恩下辇崇三教【`一作都又作观`】建碑当九门孝思敦【`一作昭`】至美亿载奉开元  

奉和姚令公温汤旧舘永怀故人卢公之作  

树徳岂孤迈降神良竝出伟兹廊庙桢【`一作中`】调彼盐梅实正恱虞垂举翻悲郑侨卒同心不可忘交臂何为失清路荷前幸明时称右弼曽聨野外游【`一作述`】尚记帷中密新恸情莫遣旧游词更述空令还辱和长叹【`一作感`】知音日  

和杜主簿春日有所思  

朝上髙楼上俯见洛阳陌揺荡吹花风落英纷已积美人不共此芳好空所惜揽镜尘网滋当牕苔藓碧缅怀在云汉良愿暌枕席翻似无见时如何久为客  

饯郢州李使君  

楚有章华台遥遥云梦泽复闻拥符传及是收圗籍佳政在离人能声寄侯伯离懐朔风起试望秋隂积中路凄以寒羣山霭将夕伤心聊把袂怊怅【`一作怅望`】麒麟客  

饯唐州髙使君赴任  

永日奏文【`一作对`】时东风揺荡夕浩然思乐事翻复饯征客淮水春流清楚山暮云白勿言行路逺所贵専城伯  

晓济胶川南入宻界  

饮马胶川上傍胶南趣密林遥飞鸟迟云去晴山出落晖隐桑柘秋原【`一作深秋`】被花实惨然游子寒风露将萧瑟  

夜发三泉即事  

暗发三泉山穷秋聼骚屑北林夜鸣雨南望晓成雪祗咏北风凉讵知南土热沙溪忽沸渭石道乍明灭宛若银碛横复如瑶台结指程赋【`一作则`】所恋遇虞不遑歇重纩濡莫觧悬旌冻犹掲下奔泥栈榰上觏云梯设抟颊羸马顿囘眸惴人跌憧憧徃复还心注思逾切冉冉年将病力困衰怠竭天彭信方隅地势诚斗絶忝曵尚书履叨兼使臣节京坻有岁饶亭障无边孽归奏丹墀左骞能俟来哲  

小园纳凉即事  

烦暑避蒸郁居闲习髙明长风自逺来层阁有余清散洒纳凉气萧条遗世情奈何夸大隐终日系尘缨  

昆明池晏坐答王兵部珣三韵见示  

画舸疾如飞遥遥泛夕晖石鲸吹浪隐玉女歩尘归独有衔恩处明珠在钓矶  

奉和圣制春台望应制  

壮丽天之府神明王者宅大君乗飞龙登彼复懐昔圎阙朱光焰横山翠微积河汧流作表县聚开成陌即旧在皇家维新具物华云连所上居恒属日更时中望不斜三月沧池揺积水万年青树缀新【`一作防惊`】花暴嬴国此尝圗霸霸业后仁先以诈东破诸侯西入秦咸阳北阪南渭津诗书焚爇散学士髙阁奢逾娇美人事徃覆辀经逺喻春还按跸凭髙赋戎观爱力深惟省越厌陈方何足务清吹遥遥发帝台宸文耿耿照天回伯夷位事愚臣忝喜奏声成凤鸟来  

长相思  

君不见天津桥下东流水南望龙门北朝市杨栁青青宛地垂桃红李白花参差花参差栁堪结此时忆君心断絶  

蜀城哭台州乐安少府  

逺游跻劔阁长想属天台万里隔三载此邦余重来音容旷不覩梦寐殊悠哉边郡饶借借晩庭正囘囘喜传上都封因促傍吏开向悟海盐客已而梁木摧变衣寝门外挥涕少城隈却记分明得犹持委曲猜师儒昔训奨仲季时童孩服义题【`一作陈`】书箧邀欢泛酒杯蹔令风雨散仍廹歳时回其道惟正直其人信美偲白头还作尉黄绶固非才可叹悬蛇疾先贻问鵩灾故乡闭穷壤宿草生寒荄零落九原去蹉跎四序催曩期冬赠橘今哭夏成梅执礼谁为赗居常不徇财北登防坂东望姑苏台天路本悬絶江波复【`一作空`】泝洄念孤心易断追徃恨艰裁不遂卿将伯孰云陈与雷吾衰亦如此夫子复何哀  

立春日侍宴内出剪防花应制  

晓入宜春苑秾芳吐禁中剪刀因裂素妆粉为开红彩异惊流雪香饶防便风裁成识天意万物与花同  

春日芙蓉园侍宴应制  

御道红【`一作虹`】旗出芳园翠辇游绕花开水殿架竹起山楼荷芰轻薫幄鱼龙出负舟寜知穆天子空赋白云秋奉和圣制人日清晖阁宴羣臣遇雪应制  

楼观空烟里初年瑞雪过苑花齐玉树池水作银河七日祥圗启千春御赏多轻飞传防胜天上奏薫歌  

奉和七夕宴两仪殿应制  

灵媛乗秋发仙装警夜催月光窥欲渡河色辨应来机石天文写鍼楼御赏开窃观栖鸟至疑向鹊桥廻奉和九日幸临渭亭登髙应制得时字  

嘉防宜长日髙筵顺动时晓光云外洗晴色雨余滋降鹤因韶徳吹花入御词愿陪阳数节亿万九秋期【`纪事作并数登髙日延龄命赏时宸逰天上转秋物雨来滋降鹤承仙驭吹花入睿词防臣复何幸长得奉恩私语多不同今竝载之`】  

游禁苑幸临渭亭遇雪应制  

平明敞帝居霰雪下凌虚写月含珠缀从风薄绮防年惊花絮早春动管弦初已属云天外欣承霈泽余  

奉和送金城公主适西蕃应制  

帝女出天津和戎转罽【`一作绮`】轮川经断肠望地与析支邻奏曲风嘶马衔悲月伴人旋知偃兵革长是汉家亲  

奉和圣制登骊山髙顶寓目应制  

仙跸御层氛髙髙积翠分岩声中谷应天语半空闻丰树连黄叶函闗入紫云圣图恢防县歌赋小【`一作少`】横汾  

幸白鹿观应制  

碧虚清吹下蔼蔼入仙宫松磴攀云絶花源接涧空受符邀羽使传诀注香童讵似闲居日徒闻有顺风  

题寿安王主簿池舘  

洛邑通驰道韩郊在属城舘将花雨映潭与竹声清贤俊鸾栖棘宾游马佩衡愿言随狎鸟从此濯吾缨  

扈从温泉奉和姚令公喜雪  

清道丰人望乗时汉主游恩晖随霰下庆泽与云浮泉暖惊银碛花寒爱【`一作映`】玉楼鼎臣今有问河伯且应留  

秋社日崇让园宴得新字  

鸣爵三农稔勾龙百代神运昌叨辅弼时泰喜黎民树缺池光近云开日影新生全应有地长愿乐交亲  

奉和魏仆射秋日还乡有怀之作  

南宫夙拜罢东道昼游初饮饯倾冠盖传呼问里闾树悲悬劔所溪想钓璜余明发辉光至増荣【`一作喧闻`】驷马车  

武担山寺  

武担独苍然坟山下玉泉鼈灵【`一作趺`】时共尽龙女事同迁松栢衔哀处幡花种福田讵知留镜石长与法轮圎  

饯潞州陆长史再守汾州  

河尹政成期为汾昔所推不荣三入地还美再临时拥传云初合闻莺日正迟道傍【`一作傍人`】多出饯别有吏民思  

饯荆州崔司马  

茂礼雕龙昔香名展骥初水连南海涨星拱北辰居稍发仙人履将题别驾舆明年徴拜入荆玉不藏诸  

送吏部李侍郎东归得归字  

陌上有光辉披云向洛畿赏来荣扈从别至惜分飞泉溜含风急山烟带日微茂曹今去矣人物喜东归  

送光禄姚卿还都  

汉室有英台荀家宠俊【`一作多宠`】才九卿朝已入三子暮同来不授纶为草还同鼎用梅两京王者宅驷马日应廻春晩送瑕丘田少府还任因寄洛中镜上人  

闻道还沂上因声寄洛滨别时花欲尽归处酒应春聚散同行客悲欢属故人少年追乐地遥赠一霑巾送贾起居奉使入洛取圗书因便拜觐  

旧国才因地当朝史命官遗文徴阙简还思采芳兰传发闗门觞称邑里欢早持京副入旋伫洛书刋  

送常侍舒公归觐  

朝闻讲艺余晨省拜恩初训胄尊庠序荣亲耀里闾朱丹华毂送斑白绮筵舒江上春流满还应荐跃鱼  

兴州出行  

危途晓未分驱马傍江濆滴滴泣花露微微出岫云松梢半吐月萝翳渐移曛旅客肠应断吟猿更使闻  

边秋薄暮【`一作岀塞`】  

海外秋鹰击霜前旅雁归边风思鞞鼓落日惨旌麾浦暗渔舟入川长猎骑稀客悲逢薄暮况乃事戎机  

晓发方骞驿  

传置逺山蹊龙钟蹴涧泥片隂常作雨微照已生霓鬓髪愁氛换心情险路迷方知向蜀者偏识子规啼  

经三泉路作  

三月松作花春行日渐赊竹障【`一作妨`】山鸟路藤蔓【`一作没`】野人家透石飞梁下寻云絶磴斜此中谁与乐挥涕语年华  

故髙安大长公主挽词  

彤管承师训青圭备礼容孟孙家代宠元女国朝封柔轨题贞顺闲规赋肃雍寜知落照尽霜吹入悲松  

赠司徒豆卢府君挽词  

宠赠追胡广亲临比贺循防闻投劔客多防服缌人草闭坟将古松隂【`一作深`】地不春二陵犹可望存殁有忠臣  

故右散骑常侍舒国公褚公挽词  

阳翟疏丰构临平演庆源学筵尊授几儒服宠乗轩审谕留中密开陈与上言徂晖一不借空有赐东园  

奉和初春幸太平公主南庄应制  

主第山门起灞川宸游风景入初年凤皇楼下交天仗乌鹊桥头【`一作边`】敞御筵徃徃花间逢防石时时竹里见红泉今朝扈跸平阳舘不羡乗槎云汉边  

奉和春日幸望春宫应制  

东望望春春可怜更逢晴日栁含烟宫中下见南山尽城上平临北斗悬细草偏承囘辇处轻花微落奉觞前【`一作飞花故落舞筵前`】宸游对此欢无极鸟哢声声入管弦【`一作鸟哢歌声杂管弦`】  

人日重宴大明宫恩赐防缕人胜应制  

疏龙磴道切昭囘建凤旗门绕帝台七叶仙蓂依【`一作承`】月吐千株御栁拂烟开初年竞贴宜春胜长命先浮【`一作添`】献寿杯是日皇【`一作最`】灵知窃幸羣心就【`一作能`】捧大明来  

侍宴安乐公主山庄应制  

骎骎羽骑歴城池帝女楼台向晚披雾洒旌旗云外出风囘岩岫雨中移当轩半落天河水绕径全低月树枝箫鼓宸游陪宴日和鸣双凤喜来仪  

兴庆池侍宴应制  

降鹤池前囘歩辇栖鸾树杪出行宫山光积翠遥疑逼水态含青近若空【`以上二句初云山光逼屿疑无地水态迎帆若有风时为赵郡李乂范阳卢从愿所赏但未句又押风字故易之`】直视天河垂象外俯窥京室画圗中皇欢未使恩波极日暮楼船更起风  

广逹楼下夜侍酺宴应制  

东岳封廻宴洛京西墉通晩防公卿楼台絶胜宜春苑灯火还同不夜城正覩人间朝市乐忽闻天上管弦声酺来万舞羣臣醉喜戴千年圣主明  

龙池乐章【`唐享龙池乐章第七章`】  

西京鳯邸跃龙泉佳气休光镇在天轩后雾圗今已得秦王水劔昔常传恩鱼不入【`一作似`】昆明钓瑞鹤长如太液仙愿侍廵逰同旧里更闻箫鼓济楼船  

扈从鄠杜间奉呈刑部尚书舅崔黄门马常侍  

翠辇红旗出帝京长杨鄠杜昔知名云山一一看皆美【`一作异`】竹树萧萧【`一作丛丛`】畵不成羽骑将过持袂拂香车欲度卷帘行汉家曽草廵逰赋何似今来应圣明  

景龙观送裴士曹  

昔日尝闻公主【`一作相`】第今时变作列仙家池傍坐客穿丛篠树下逰人扫落花雨雪【`一作云雨`】长疑向函谷山泉直似到流沙君还洛邑分明记此处同来阅岁华  

春晚紫微省直寄内  

直省清华接建章向来无事日犹长花间燕子栖鳷鹊竹下鹓雏绕【`一作宿`】凤皇内史通宵承紫诰中人落晚爱红妆别离不惯无穷忆莫误卿卿学太常  

赠彭州权别驾  

双流脉脉锦城开追饯年年徃复回祗道歌謡迎半刺徒闻礼数揖中台黄莺急啭春风尽斑马长嘶落景催莫怆分飞岐路别还当奏最掖垣来  

寒食宴于中舎别驾兄弟宅  

子推山上歌龙罢定国门前结驷来始覩元昆锵玉至旋闻季子佩刀回晴花处处因风起御栁条条向日开自有长筵欢不极还将【`一作持`】防服咏南陔  

九月九日望蜀台  

蜀王望蜀旧台前九日分明见一川北料乡闗方自此南辞城郭复依然青松系马攒岩畔黄菊留人籍道边自昔登临湮灭尽独闻忠孝两能传  

## 御定全唐诗卷七十四  

苏颋  

奉和晦日幸昆明池应制  

炎厯事边陲昆明始凿池豫逰光后圣征战罢前规霁色清珍宇年芳入锦陂御杯兰荐叶仙仗栁交枝二石分河泻防珠代月移微臣比翔泳恩广自无涯奉和圣制幸礼部尚书窦希玠宅应制  

尚书列侯第外戚近臣家飞栋临青绮回舆转翠华日交当户树泉漾满池花圎顶圗嵩石方流拥魏沙豫逰今聼履侍从昔鸣笳自有天文降无劳访海槎  

奉和幸韦嗣立山庄应制  

摐金寒野霁歩玉晓山幽帝幄期松子臣庐访葛侯百工徴徃梦七圣扈来逰斗柄乗时转台阶捧日留树重岩籁合泉并水光浮石径喧朝履璜溪拥钓舟恩如犯星夜欢拟济河秋不学尧年隐空令傲许由  

奉和圣制送张説上集贤学士赐宴得兹字  

肃肃金殿里招贤固在兹锵锵石渠内序拜亦同时宴锡欢【`一作勤`】谈道文成贵説诗用儒今作相敦学旧为师下际天光近中来帝渥滋国朝良史载能事日论思  

奉和圣制途经华岳应制  

朝望莲华岳神心就日来晴观五千仞仙掌拓山开受命金符叶过祥玉瑞陪雾披乗鹿见云起驭龙回偃树枝封雪残碑石冐苔圣皇惟道契文字勒岩隈  

奉和圣制经河上公庙应制  

河流无日夜河上有神仙辇路曽经此坛场即宛然下疑成洞穴髙若在空烟善物遗方外和光绕道边事因周史得言与【`一作向`】汉王传喜属膺期圣邦家业又  

奉和圣制答张説出雀防谷  

雨施廵方罢云从训俗回密途汾水卫清跸晋郊陪寒着山边尽【`一作静`】春当日下来御祠鸟应仙仗緑杨开作颂音传雅观文色动台更知西向乐宸藻协【`一作贲`】盐梅  

奉和恩赐乐游园宴应制  

乐游光地选酺饮庆天从座密千官盛场开百戯容緑塍际山尽缇【`一作翠`】幕倚云重下上花齐发周回栁遍浓夺晴纷劔履喧聼杂歌钟日晚衔恩散尧人并可封  

恩制尚书省寮宴昆明池同用尧字  

露渥洒云霄天官次斗杓昆明四十里空水极晴朝雁似衔红叶鲸疑喷海潮翠山来彻底白日去回标泳广渔杈溢浮深妓舫揺饱恩皆醉止合舞共歌尧  

奉和圣制幸望春宫送朔方大总管张仁亶  

北风吹早雁日夕渡河飞气冷胶【`一作葭`】应折霜明草正腓老臣帷幄筭元宰庙堂机饯饮回仙跸临戎觧御衣军装乗晓发师律春归方伫勲庸盛天词降紫微  

奉和圣制登太行山中言志应制  

北山东入海驰道上连天顺动三光注登临万象悬俛观河内邑平指洛阳川按跸夷闗险张旗亘井泉晓岩中警柝春事下搜田徳重周王问歌轻汉【`一作魏`】后传宸游铺令典睿思起芳年愿以封书奏回銮禅肃然  

奉和圣制漕桥东送新除岳牧  

寳贤不遗俊台阁尽鹓鸾未若调【`一作安`】人切其如简帝难上才膺出典中防念分官特以専城贵深惟列郡安政行思务本风靡属胜残有令田知急无分狱在寛至言题睿札殊渥洒仙翰诏饯三台降朝荣万国欢举杯临水发张乐拥桥观式伫东封防锵锵检玉坛  

奉和圣制途次旧居应制  

潞国临淄邸天王别驾舆出潜离隐际小徃大来初东陆行春典南阳即旧居约川星防驻扶道日旂舒云覆连行在风回助扫除木行城邑望臯落土田疏昔试邦兴后今过俗徯予示威寜校猎崇譲不陈鱼府吏趋宸扆乡耆捧帝车帐倾三饮处闲整六飞余盛业铭汾鼎昌期应洛书愿陪歌赋末留比蜀相如  

奉和圣制至长春宫登楼望稼穑之作  

帝迹奚其逺皇符之所崇敬时尧务作尽力禹称功赫赫惟元后经营自左冯变芜秔稻实流恶水泉通国阜犹前豹人疲讵昔熊黄圗廵沃野清吹入离宫是阅京坻富仍观都邑雄慿轩一何绮积溜写晴空礼节家安外和平俗在中见龙垂渭北辞雁指河东睿思方居镐宸游若饮丰寜夸子云从只为猎扶风  

利州北佛龛前重于去岁题处作  

重岩载看【`一作戴清`】美分塔起层标蜀守经涂处巴人作礼朝地疑三界出空是六尘销卧石铺苍藓行塍覆緑条岁年书有记非为学题桥  

闲园即事寄韦侍郎【`一作御`】  

结庐东城下直望江南山青霭逺相接白云来复还拂筵红藓上开幔緑条间物应春偏好情忘趣转闲宪臣饶美度【`一作政`】聨事惜徂顔有酒空盈酌髙车不可攀扈从温泉同紫微黄门羣公泛渭川得齐字  

虹旗映緑荑春仗汉丰西侍跸浮清渭扬舲降紫泥近临钧石地遥指钓璜溪岸转帆飞疾川平棹举齐傅舟来是用轩驭徃应迷兴阕【`一作发`】菱歌动沙洲乱夕鹥  

饯赵尚书摄御史大夫赴朔方军  

劲虏欲南窥【`一作飞`】扬兵防朔陲赵尧寜易印邓禹即分麾野饯回三杰军谋用【`一作出`】六竒云边愁【`一作看`】出塞日下怆临岐防劔行人舞挥戈战马驰明年麟阁上充国画【`一作拜`】于斯  

晓发兴州入陈平路  

旌节指巴岷年年行且廵暮来青嶂宿朝去緑江春鱼贯梁縁马猿奔树息人邑祠犹是汉溪道即名陈旧史饶迁谪恒情厌苦辛寜知报恩者天子一忠臣  

同饯阳将军兼源州都督御史中丞  

右地接沙中朝任虎牙然明方改俗去病不为家将礼登坛盛军容出塞华朔风揺汉鼓边马思胡笳旗合无邀正【`一作整`】冠危有触邪当看劳【`一作荣`】还日及此御沟花  

扈从凤泉和崔黄门喜恩防觧严罢围之作  

辇路岐山曲储胥渭水湄教成提将鼓礼备植虞旗不取从畋乐先流去杀慈舜韶同舞日汤祝尽飞时物应阳和施人知雨露私何如穆天子七萃防劳师  

秋夜寓直中书呈黄门舅  

帘栊上夜钩清切聼更筹忽共鸡枝老还如骑省秋循庭喜三入对渚忆双逰紫绂名初拜黄缣迹尚留月舒当北幌云赋直东楼恩渥迷天施童防慰我求迟君台鼎节闻义一承流  

先是新昌小园期京兆尹一访兼郎官数子自顷沈疴年复一年兹愿不果率然成章  

独好中林隐先期上月春闲花傍户落喧鸟逼檐驯寂寞东坡叟传呼北里人在山琴易调开瓮酒归醇伫望应三接弥留忽防旬不疑丹火变空负緑条新鬬蚁闻常日歌龙值此辰其如众君子嘉防阻清尘  

奉和马常侍寺中之作【`英华作奉和魏仆射春日还乡有懐之作`】  

怨暑时云谢愆阳泽暂偏鼎陈从祀日钥动问刑年绛服龙雩寝冠马使旋作霖期傅説为旱聼周宣河岳隂符启星辰暗檄传浮凉吹景气飞动洒空烟飒飒将秋近沈沈与暝连分湍泾水石合颖雍州田徳施超三五文雄赋十千及斯【`一作私`】何以乐明主敬人天  

慈恩寺二月半寓言  

二月韶春半三空霁景初献来应有受灭尽竟无余化迹传官寺归诚谒梵居殿堂花覆席观阁栁垂防共命枝间鸟长生水上鱼问津窥彼岸【`一作注镜`】迷路得真车行密幽闗静谈精俗态袪稻麻欣所遇蓬箨怆焉如不驻秦京陌还题蜀郡舆爱离方自此回望独踌躇  

饯泽州卢使君赴任  

闻道降纶书为邦建防旟政凭循吏徃才以贵卿除词赋良无敌声华蔼有余荣承四岳后请絶五天初闗路通秦壁城池接晋墟撰期行子赋分典列侯居别望喧追饯离言系惨舒平芜寒蛬乱乔木夜蝉踈寥泬秋先起推移月向诸旧交何以赠客至待烹鱼  

陈仓别陇州司户李维深  

京国自携手同途欣觧頥情言正的的春物宛迟迟忽背雕戎【`一作戈`】役旋瞻获寳祠蜀城余出守吴岳尔归思欢惬更伤此眷殊念兹扬麾北林径跂石南涧湄中作壶觞饯囘添道路悲数花临磴日百草覆田时有美同人意无为行子辞酣歌拔劔起毋是答恩私  

奉和崔尚书赠大理陆卿鸿胪刘卿见示之作  

戯藻嘉鱼乐栖梧见凤飞类从皆有召声应乃无违美价逢时出竒才选众稀避堂贻后政扫第【`一作地`】发前防出曵仙人履还熏侍女衣省中何赫奕庭际满芳菲吏部端清鉴丞郎肃紫机防心歌咏是回迹宴言非北寺邻阙南城写翠微参差交隐见髣髴接光辉宾序尝柔徳刑孚巳霁威巨源林下契不速自同归  

敬和崔尚书大明朝堂雨后望终南山见示之作  

奕奕轻车至清晨朝未央未央在霄极中路视咸阳委曲汉京近周回秦塞长日华动泾渭天翠合岐梁五丈旌旗色百层枌橑光东连归马地南指鬬鸡场晴壑照金戺秋云含璧珰由余窥霸国萧相奉兴王功役隐不见颂声存复扬权宜珍构絶圣作【`一作祚`】寳圗昌在徳期巢燧居安法禹汤冢卿才顺美多士赋成章价重三台【`一作台`】俊名超百郡良焉知掖垣下陈力自迷方  

夜闻故梓州韦使君明当引绋感而成章  

恻矣南邻问防然东岱幽里闬寜相杵朝叹忽迁舟君心惟伯仲吾人复欵逰对连时亦早交喜岁才周序发扶阳赠文因司冦酬讵期危露尽相续逝川流卧疾无三吊居闲有百忧振风吟【`一作吹`】鼓夕明月照帷秋藓驳题诗馆杨踈奏伎楼共将歌笑叹转为弟兄留感物存如梦观生去若浮余非忘情者雪涕报林丘  

御箭连中双  

宸逰经上苑羽猎向闲田狡初迷窟纎骊讵着鞭三驱仍百歩一发遂双连影射含霜草魂消向月欢声动寒木喜气满晴天那是陈王意空随乐府篇  

奉和圣制过潼津闗  

在徳何夷险观风复徃还自能同善闭中路可无闗  

山鹧鸪词二首  

玉闗征戍久空闺人独愁寒露湿青苔别来蓬鬓秋人坐青楼晩莺语百花时愁多人易老断肠君不知  

汾上惊秋  

北风吹白云万里渡河汾心绪逢揺落秋声不可闻  

山驿闲卧即事  

息燕归檐静飞花落院闲不愁愁自着谁道忆乡闗  

将赴益州题小园壁  

岁穷惟益老春至却辞家可惜东园树无人也作花  

咏礼部尚书防后鹊【`时将重入蜀`】  

懐印喜将归窥巢恋且依自知栖不定还欲向南飞咏死【`纪事云瓌初未知颋有客诣瓌于客次颋拥篲庭庑间客异其咏昆仑奴诗请加礼收举瓌稍亲之有人献悬于廊庑瓌召令咏之云云瓌览诗异之`】  

子死兰弹持来挂竹竿试将明镜照何异月中看  

夜宴安乐公主新宅  

车如流水马如龙仙史髙台十二重天上初移衡汉匹可怜歌舞夜相从【`一作逢`】  

侍宴桃花园咏桃花应制  

桃花灼灼有光辉无数成蹊防更飞为见芳林含笑待遂同温树不言归  

奉和圣制幸韦嗣立荘应制  

树色参差隐翠微泉流百尺向空飞传闻此处投竿住遂使兹辰扈跸归  

重送舒公  

散骑金貂服防衣松花水上逐春归悬知邑里遥相望事主荣亲【`一作乐事生荣`】代所稀  

句  

飞埃结红雾游盖飘青云【`纪事云长安盛逰春颋制诗云云明皇嘉赏以御花亲插其中`】　指如十挺墨耳似两张匙【`咏昆仑奴`】　丑虽有足甲不全身见君无口知伊少人【`颋幼年有京兆尹过父瓌命咏尹字`】  

## 御定全唐诗卷七十五  

姜晞  

姜晞上邽人登永隆元年进士第官工部侍郎散骑常侍封金城郡公诗一首  

龙池篇  

灵沼萦回邸第前浴日涵春【`一作天`】写曙天始见龙台升凤阙应如霄汉起神泉石匮渚傍还启圣桃李初生更有仙欲化帝圗从此受正同河变一千年  

姜皎  

姜皎晞从兄弟长安中为尚衣奉御明皇以藩邸有旧拜殿中监封楚国公恩宠莫比迁太常卿后坐贬死诗一首  

龙池篇  

龙池初出此龙山常经此地谒龙顔日日芙蓉生夏水年年杨栁变春湾尧坛寳匣余烟雾舜海渔舟尚徃还  

愿似飘飖五云影从来从去九天闗【`一作间`】  

蔡孚  

蔡孚开元中为起居郎诗二首  

奉和圣制龙池篇  

帝宅王家大道边神马潜龙【`一作神`】涌圣泉昔日昔时经此地看来看去渐成川歌台舞榭宜正月栁岸梅洲胜徃年莫疑【`一作言`】波上春云少只为从龙直上天  

打毬篇【`并序`】  

臣谨按打毬者徃之蹴踘古戏也黄帝所作兵势以练武士知有材也窃美其事谨奏打毬篇一章凡七言九韵  

德阳宫北苑东头云作髙台月作楼金锤玉蓥【`一作凿`】千金地寳杖雕文七寳毬窦融一家三尚主梁冀频封万户侯容色由来荷恩顾意气平生事侠游共道用兵如断蔗俱能走马入长楸红鬛锦鬃风騄骥黄络青丝电紫骝奔星乱下花场里初月飞来尽杖头自有长鸣须决胜能驰迅走【`一作足`】满先筹薄暮汉宫愉乐罢还归尧室晓垂旒  

徐晶  

徐晶与胡皓蔡孚同时官鲁郡録事诗五首  

阮公体  

秦王按劔怒发卒戍龙沙雄圗尚未毕海内已纷拏黄尘暗天起白日敛精华唯见长城外僵尸如乱麻  

同蔡孚五亭咏  

章奏中京【`一作丹墀`】罢云泉别业归拂琴铺野席牵栁挂朝衣翡翠巢书幌鸳鸯立钓矶幽栖可怜处春事满林扉  

蔡起居山亭  

文史归休日栖闲卧草亭蔷薇一架紫石竹数重青垂露和仙药烧香诵道经莫将山水弄持与世人聼  

送友人尉蜀中  

故友汉中尉请为西蜀吟人家多种橘风土爱弹琴水向昆明濶山连【`一作通`】大夏深理闲无别事时寄一登临  

赠温驸马汝阳王  

畴昔承余论文章幸滥推夜陪银汉赏朝奉桂山词梁邸调歌日秦楼按舞时登髙频作赋体物屡为诗连骑长楸下浮觞曲水湄北堂留上客南陌送佳期忆昨陪临泛于今阻宴私再看冬雪满三见夏花滋都尉朝青阁淮王侍紫墀寜知倦游者华髪老京师  

张敬忠  

张敬忠官监察御史以文吏著称张仁亶在朔方奏判军事开元中为平卢节度使诗二首  

边词  

五原春色旧来迟二月垂杨未挂丝即今河畔氷开日正是长安花落时  

戏咏【`先天中王主敬为侍御史自以才望华妙当入省望前行忽除膳部员外微有怅惋故敬忠戏之`】  

有意嫌兵部専心望考功谁知脚蹭蹬防落省墙东【`膳部在省最东北隅也`】  

史俊  

史俊官监察御史曽刺巴州诗一首  

题巴州光福寺楠木  

近郭城南山寺深亭亭竒树出禅林结根幽壑不知岁耸干摩天凡防寻翠色晚将岚气合月光时有夜猿吟经行緑叶望成盖宴坐黄花长满襟此木尝闻生豫章今朝独秀在巴乡凌霜不肻譲松栢作宇由来称栋梁防待良工时一眄【`一作顾`】应归法水作慈航  

## 御定全唐诗卷七十六  

徐彦伯  

徐彦伯名洪以字行兖州瑕丘人七岁能为文对防髙第调永寿尉蒲州司兵参军时司户韦暠善判司士李亘工书而彦伯属辞称河东三絶屡迁给事中预修三教珠英由宗正卿出为齐州刺史移蒲州擢修文馆学士工部侍郎歴太子宾客卒彦伯文章典缛晚年好为彊澁之体颇为后进所效集二十卷今编诗一卷仪坤庙乐章【`唐书乐志曰仪坤庙乐迎神用永和次金奏皇帝行用太和酌献登歌用肃和迎俎用雍和肃明皇后室酌献用昭升昭成皇后室酌献用坤贞饮福用寿和送文舞出迎武舞入用舒和武舞用安和撤俎用雍和送神用永和`】  

永和  

猗若清庙肃肃荧荧国荐严祀坤兴淑灵有几在室有乐在庭临兹孝享百禄惟寜  

金奏  

隂灵效祉轩曜降精祥符淑气庆集柔明瑶俎既列雕桐发声徽猷永逺比徳皇英  

拟古三首  

遥裔烟屿鸿防影旦夕同交翰倚沙月和鸣防江风若茂芳序君子从逺戎云生隂海没花落春潭空红泪掩促柱锦衾罗薫笼自伤琼草绿讵惜铅粉红裂帛附双燕为予向辽东  

读书三十载驰骛周六经儒衣干时主忠防献阙廷一朝奉休盼从容厠羣英束身趋建礼秉笔坐承明廨署相填噎僚吏纷纵横五日休澣时屠苏绕玉屏橘花覆北沼桂树交西荣树栖两鸳鸯含春向我鸣皎防绮罗豓便娟丝管清扰扰天地间出处各有情何必岩石下枯槁闲此生  

颓光无淹晷逝水有迅流緑苔纷易歇红顔不再求歌笑当及春无令壮志秋弱年仕闗辅簃门豁御沟【`一作门豁王御沟`】敷愉东城际婉娈南陌头荷花娇緑水杨叶暖青楼中有绮罗人可怜名莫愁画屏绕金膝珠帘悬玉钩纤指调寳琴泠泠哀且柔赠君鸳鸯带因以鹔鹴裘牕【`一作向`】晓吟日坐闺夕秉烛游无作北门客咄咄懐百忧  

赠刘舎人古意  

女牀閟灵鸟文章世所希巢君碧梧树舞君青琐闱或言鳯池乐抚翼更西飞凤池环禁林仙阁霭沈沈璇题激流日【`一作目`】珠缀緜清隂郁穆丝言重荧煌台座深风张丹戺翮月弄紫庭【`一作素琴`】音众【`一作防`】防结不散孤英跂莫寻浩歌在西省经传恣潜心【`一作浩歌在兰渚婉娈故俦心`】  

和李适答宋十一入崖口五渡见赠  

闻有独徃客拂衣捐世心结欣薄枉渚撰念萦旧林经亘去崖合冥緜归壑深琪树环碧彩金潭生翠隂沿洄弄沙榜诡【`一作危`】仄眺明岑夕闻桂里猿晓玩松上禽杂佩蕴孤袖琼敷缀双襟我怀沧洲想懿尔白云吟秉愿理方协存期迹易寻兹言庶不负为报岩中琴  

雪  

雪暗穷海云洒空纷似露朔风吹故里宛转玉阶树孤妾调玉瑟早寒生锦衿况君张罗幙愁坐北庭隂  

比干墓  

大位天下寳维贤国之镇道微而在受辛纂颓山鸣鬼又哭地裂川亦震媟黩皆佞谀防刘尽英隽孤卿帝叔父特进贞而顺玉牀逾皜防铜柱方歊焮奉国歴三朝观窍明一瞬季代猖狂主蓄怒提白刃之子弥忠谠愤然更勇进抚膺誓陨越知死故不恡已矣竟剖心哲妇亦同殉骊龙暴双骨太岳摧孤仞周发次商郊寃骸悲莫殣锋劔勦遗孽报复一何迅驻防歌淑灵命徒封旅榇自尔衔幽酷于嗟流景骏丘坟被宿莽坛戺縁飞燐贞观戒北征维皇念忠信荒坟防草木刻桷吹煨烬代逺恩更崇身頽名益振帝词书乐石国馔罗芳衅伟哉烈士圗竒英千古徇  

题东山子李适碑隂二首【`并序`】  

噫嘻李公生自号东山子死东山岂其谶哉神交者歌薤露以送子归东山为诗镌于碑隂云  

陇嶂萦紫气金光赫氛氲美人含遥霭桃李芳自薫圗髙黄鹤羽寳夺骊龙羣忽惊薤露曲掩噎东山云囘也实夭折贾生亦脆促今复哀若人危光迅风烛【`一作危迅风前烛`】夜台沦清镜穷尘埋【`一作掩`】结緑何以赠下泉生刍唯一束  

淮亭吟  

贞寂虑兮淮山幽怜芳若兮擥中洲崩湍委咽日夜流孤客危坐心自愁矧鹤唳兮风晓复猿鸣兮霜秋熠燿飞兮蟋蟀吟倚清瑟兮横凉琴撷瑶芳兮吊楚水弄琪树兮歌越岑山碕礒兮隈曲水涓涟兮洞汨金光延起兮骤兴没青苔竟兮绿苹歇緑苹歇兮凋朱顔美人寂歴兮何时闲君不见可怜桐栢上丰茸桂树花满山  

芳树  

玉花珍簟上金缕【`一作镂`】画屏开晓月怜筝柱春风忆镜台筝柱春风吹晓月芳树落花朝暝歇藁砧刀头未有期【`一作时`】攀条拭泪坐相思  

游禁苑幸临渭亭遇雪应制  

玉律藏氷彤阶飞雪时日寒消不尽风定舞还迟琼树留宸瞩璇花入睿词悬知穆天子黄竹谩言诗  

奉和送金城公主适西蕃应制  

凤扆怜箫曲鸾闺念掌珍羌庭遥筑馆庙防重和亲星转【`一作去`】银河夕花移玉树春圣心凄送逺留跸望征尘  

幸白鹿观应制  

凤舆乗八景箓向三仙日月移平地云霞缀小天金童擎紫药玉女献青莲花洞留宸赏还旗绕夕烟  

胡无人行  

十月繁霜下征人逺凿空云揺锦车节海照角端弓暗碛【`一作雪`】埋沙树冲飚卷塞蓬方随膜拜入歌舞玉门中  

偼伃  

君恩忽断絶妾思终未央巾栉不可见枕席空余香窗暗网罗白堦秋苔藓黄应门寂已闭流涕向昭阳  

采莲曲  

妾家越水边揺艇入江烟既觅同心侣复采同心莲折藕丝能脆开花叶正圎春歌弄明月归櫂落花前  

孤烛叹【`一作闺怨`】  

切切夜闺冷微微孤烛然玉盘红泪滴金烬彩光圎暖手缝轻素嚬蛾续断相思咽不语囘向锦屏眠  

闺怨  

征客戍金微愁闺独掩扉尘埃生半榻花絮落残机褪暖蚕初卧巢昏燕欲归春风日向尽衔涕作征衣  

饯唐州髙使君赴任  

香蕚媚红滋垂条萦绿丝情人拂瑶袂共惜此芳时骕骦已踯躅鸟隼方葳防跂予望太守流润及京师  

奉和幸新丰温泉宫应制  

姬典歌时迈虞编记省方何如黒帝月览【`一作运`】白云乡翠仗萦船岸明斾【`一作旂`】应萯【`音负`】阳风揺花眊彩雪豓寳戈芒御陌开函【`一作油`】次离宫夹树行桂枝笼騕褭松叶覆【`一作防`】堂皇仙石【`一作女`】含珠液温池孕璧房涌疑神瀵溢澄【`一作泛`】若帝台浆独沸流常热潜蒸气转香青坛【`一作坻`】环玉甃红础【`一作淀`】铄金光藻曜凝芳洁葳防献淑祥五龙归寳算九鳸叶时康同预华封老中衢祝圣皇  

同韦舎人元旦早朝  

夕转清壶漏晨惊长乐钟逶迤纶禁客假寐守铜龙予亦趋三殿肩随谒九重繁珂接曙响华劒比春容相问韶光歇弥怜芳意浓愿言乗日旰携手即云峰  

侍宴韦嗣立山庄应制  

鼎臣休澣隙方外结遥【`一作遐`】心别业青霞境孤潭碧树林毎驰东墅防遥弄北溪琴帝眷纾【`一作幸行`】时豫台园赏岁隂移銮明月沼张组【`一作乐`】白云岑御酒瑶觞落仙坛竹径深三光【`一作章`】悬圣藻五等冠朝簪自昔皇恩感【`一作自愧承恩盛`】咸言独自【`一作在`】今  

送特进李峤入都祔庙  

特进三公下台臣百揆先孝圗开寝石祠主卜牲筵恩级青纶赐徂装紫槖悬绸缪金鼎席宴饯玉潢川北斗分征路东山起赠篇乐池歌緑藻梁苑借红荃骑转商岩日旌揺闗塞烟庙堂须鲠议锦节伫来旋  

春闺  

戍客戍清波幽闺幽思多暗梁闻语燕夜烛见飞蛾寳鸭【`一作匣`】藏脂粉金屏缀绮罗裁衣卷纹素织锦度鸣梭有使通西极缄书寄北河年光只恐尽征战莫蹉跎  

奉和兴庆池戏竞渡应制  

夹道传呼翊翠虬天回日【`一作地`】转御芳洲青潭晓霭笼仙跸红屿晴花隔防旒香溢金杯环广坐声传【`一作揺`】妓舸匝中流羣臣相庆嘉鱼乐共哂横汾歌吹秋  

苑中遇雪应制  

千钟圣酒御筵披六出祥英乱绕枝即此神仙对琼圃何烦辙迹向瑶池  

上已日祓禊渭滨应制  

晴风丽日满芳洲栁色【`一作御幕`】春筵祓锦流皆言侍跸【`一作曲侍`】横汾【`一作璜溪`】宴暂似乗槎【`一作轻飞`】天汉游  

夜宴安乐公主新宅应制  

凤楼开阖引明光花酎【`一作醑`】连添醉益香欲知帝女薰天贵金柯【`一作珂`】玉柱夜成行  

饯唐永昌  

金溪碧水玉潭沙鳬舄翩翩弄日华鬬鸡香陌行春倦为摘东园桃李花  

侍宴桃花园  

源水丛花无数开丹跗红萼间青梅从今结子三千岁预喜仙游复摘来  

石淙  

碧淀红涔崿嶂间淙嵌洑岨洊成湾琪树琁娟花未落银芝窋防露初还八风行殿开仙牓七景飞舆下石闗张茑席云平圃防焜煌金记蕴名山  

## 御定全唐诗卷七十七  

骆賔王  

骆賔王义乌人七歳能属文尤妙于五言诗尝作帝京篇当时以为絶唱初为道王府属歴武功主簿又调长安主簿武后时左迁临海丞怏怏失志弃官去徐敬业举义署为府属为敬业草檄斥武后罪状后读之矍然叹曰宰相安得失此人敬业事败賔王亡命不知所终中宗时诏求其文得数百篇集成十卷今编诗为三卷  

夏日游徳州赠髙四【`并序`】  

夫在心为志发言为诗诗有不得尽言言有不得尽意仆少负不羁长逾虚诞读书颇存渉猎学劔不待穷工进不能矫翰龙云退不能栖神豹雾抚循诸己深觉劳生而太夫人在堂义须捧檄因仰长安而就日赴帝乡以望云虽文阙三冬而书劳十上嗟乎入门自媚谁相谓言致使君门隔于九  

重中堂逺于千里既而交非得兔路是亡羊敬止弊庐朅来初服遂得载披玉叶洽金兰倾意气于一言缔风期于千祀虽交因气合资得意以敦交道契言忘少寄言而筌道是以轻投木李以代踈麻章句繁芜心神媿恧庶瞻雅韵竚辱报章则紫曜连星开龙文于剑匣素辉亏月领骊颔于珠胎云尔  

日观邻全赵星临俯旧吴鬲津开巨浸稽阜镇名都紫云浮剑匣青山孕寳符封疆恢霸道问鼎竞雄图神光包四大皇威震八区风烟通地轴星象正天枢天枢限南北地轴殊乡国辟门通舜賔比屋封尧德言谢垂钩隠来参负鼎职天子不见知羣公讵相识未展从东骏空戢图南翼时命欲何言抚膺长叹息叹息将如何逰人意气多白雪梁山曲寒风易水歌泣魏伤吴起思赵切亷颇凄断韩王剑生死翟公罗罗悲翟公意剑负韩王气骄饵去易论忌途良可畏夙昔懐江海平生混泾渭千载契风云一言忘贱贵去去访林泉空谷有遗贤言投爵里刺来泛野人船缔交君赠缟投分我忘筌成风郢匠斲流水伯牙牙忘道术潼滨恣闲逸聊安张蔚庐讵扫陈蕃室虚室狎招寻敬爱混浮沉一诺黄金信三复白珪心霜松贞雅节月桂朗冲襟灵台万顷濬学府九流深谈明毁壁拾紫陋籝金鹭涛开碧海鳯彩缀词林林虚星华映水澈霞光浄霞水两分红川源四望通雾卷天山静烟消太史空鸟声流向【`一作防`】薄蝶影乱芳丛栁隂低椠【`一作堑`】水荷气上薫风风月芳菲节物华纷可恱将欢促席赏遽尔又归别积水带吴门通波连禹穴赠言虽欲尽机心庶应絶潘岳本自闲梁鸿不因热一瓢欣狎道【`一作遁`】三月聊栖拙栖拙隠金华狎道访仙查放旷愚公谷消散野人家一顷南山豆五色东陵野衣裁薜叶山酒酌藤花白云离望逺青谿隠路賖傥忆幽岩桂犹冀折踈麻  

在江南赠宋五之问  

井络双源濬浔阳九派长沦【`一作轮`】波通地穴输委下归塘别岛笼朝蜃连洲拥夕涨【`一作阳`】韫珠澄【`一作成`】积润让璧动浮光浮光凝折水积润踈圆沚玉轮涌地开剑阁【`一作匣又作匝`】连星起风烟标迥秀英灵信多美懐德践遗芳端操慙谋已谋巳谬观光牵迹强凄惶揆拙迷三省劳生昧【`一作暗`】两忘弹随【`一作冠`】空被笑献楚自多伤一朝殊默语千里易【`一作异`】炎凉炎凉防迁贸川【`一作水`】陆疲臻凑积水架吴涛连山横楚岫风月虽殊昔星河犹是旧姑苏望南浦邯郸通北走北走平生亲南浦别离津潇湘一超忽洞庭多苦辛秋江无緑芷寒汀有白苹采之【`一作采采`】将何遗故人漳水滨漳滨已辽逺江潭未旋返为听短歌行当想【`一作忆`】长洲苑露金熏菊岸风佩揺兰坂蝉鸣稲叶秋雁起芦花晚晚秋【`一作秋天`】云日明亭臯风雾【`一作露`】清独负平生气重【`一作空`】牵揺落情占星非聚德梦月讵悬名寂寥伤楚奏凄断泣秦声秦声懐旧里楚奏悲无已郢路少知音丛台富竒士温辉凌爱日壮气惊寒水一顾重风云三冬足文史文史盛纷纶京洛多风尘犹轻【`一作由来`】五车富未重一囊贫李仙非【`一作悲`】易托苏鬼尚【`一作曲`】难因不惜劳歌尽谁为听阳春  

晚憇田家  

转蓬劳逺役披薜下田家山形类九折水势急三巴悬梁接断岸涩路拥崩查雾岩沦晓魄风溆涨寒沙心迹一朝舛关山万里賖龙章徒表越闽俗本殊华旅行悲【`一作劳`】泛梗离赠折踈麻唯有寒潭菊独似故园花  

出石门  

层岩逺接天絶岭上栖烟松低轻盖偃藤细弱丝【`一作钩`】悬石明如挂镜苔分似列钱暂策为龙杖何处得神仙  

至分陜  

陜西开胜壤召南分沃畴列树巢维鹊平渚下睢鸠憇棠疑勿剪曵葛似攀樛至今王化美非独在隆周寓居洛濵对雪忆谢二【`一作洛滨对雪忆谢二兄弟`】  

旅思眇难裁冲飚恨易哀旷望洛川晚飘飖瑞雪来积彩明书幌流韵绕【`一作响`】琴台色夺迎仙羽花避犯霜梅谢庭赏方逸袁扉掩未开髙人傥有访兴尽讵须回  

北眺春陵  

揽辔疲宵迈驱马倦晨兴既出封泥谷还过避雨陵山行明照上谿宿密云蒸登髙徒欲赋词殚独抚膺  

夏日逰目聊作  

暂屏嚣尘累言寻物外情致逸心逾默神幽体自轻浦夏荷香满田秋麦气清讵假沧浪上将濯楚臣缨  

同崔驸马晓初豋楼思京  

丽谯通四望繁忧起万端绮疏低晚魄镂槛肃初寒白云乡思逺黄图归路难唯余西向笑暂似当长安  

月夜有懐简诸同病  

闲庭落景尽疎帘夜月通山灵响似应水净望如空栖枝犹绕鹊遵渚未来鸿可叹髙楼妇悲思杳难终  

叙寄员半千  

薄宦三河道自负十余年不应惊若厉只为直如坐歴山川险吁嗟陵谷迁长吟空抱膝短翮讵冲天魂归沧海上望断白云前钓名劳拾紫隠迹自谈不学多能圣徒思鸿寳仙斯志良难巳此道岂徒然嗟为刀笔吏耻从绳墨牵岐路情虽狎人伦地本偏长揖谢时事独往访林泉寄言二三子生死不来旋  

咏懐古意上裴侍郎  

三十二余罢鬓是潘安仁四十九仍入年非朱买臣纵横愁系越坎倦逰秦出笼穷短翮委辙涸枯鳞穷经【`一作磨铅`】不霑用弹铗欲谁申天子未驱策岁月防沉沦轻生长慷慨效死独殷勤徒歌易水客空老渭川人一得视邉塞万里何苦辛剑匣胡霜影弓开汉月轮金刀动秋色鐡骑想风尘为国坚诚欵捐躯忘贱贫勒功思比宪决略暗欺陈若不犯霜雪虚掷玉京春  

春夜韦明府宅宴得春字  

酌桂陶芳夜披薜啸幽人雅琴驯鲁【`一作野`】雉清歌落范【`一作梁`】尘宿云低迥盖残月上虚轮幸此承恩洽聊当故乡春  

过张平子墓  

西鄂该通理南阳擅德音玉巵浮藻丽铜浑积思深忽懐今日昔非复昔时今日落丰碑暗风来古木吟惟叹穷泉下终郁羡鱼心  

从军中行路难二首【`一作行军军中行路难一作军中行路难`】  

君不见封狐雄虺自成羣冯深负固结妖氛玉玺分兵徴恶少金坛受律动【`一作劝`】将军将军拥旄宣庙略战士横行【`一作戈`】静夷落长驱一息背铜梁直指三巴豋剑阁阁道岧嶤起戍楼剑门遥裔俯灵丘卭关九折无平路江水双源有急流征役无期返他乡岁华晚杳杳丘陵出苍苍林薄逺途危紫盖峰路涩青泥坂去去指哀牢行行入不毛絶壁千里【`一作重`】险连山四望髙中外分区宇夷夏殊风土交阯枕南荒昆弥临北戸川原绕【`一作饶`】毒雾溪谷多滛雨行潦四时流崩查千岁古漂梗飞蓬不自安扪藤引葛度危峦昔时闻道从军乐今日方知行路难沧江绿水东流驶炎洲丹徼南中地南中南斗映星河秦川秦塞阻烟波三春邉地风光少五月泸中瘴疠多朝驱疲斥夕息倦樵歌向月弯緐弱连星转太阿重义轻生懐一顾东伐西征凡防度夜夜朝朝斑鬓新年年岁岁戎衣故灞城隅滇池水天涯望转积地际行无巳徒觉炎凉御物非不知关山千万里弃置勿重陈征行多苦辛且恱清笳杨栁曲讵忆芳园桃李人绛节朱旗分白羽丹心白刃酬明主伹令一被君王知谁惮三邉征战苦行路难【`一本下有行路难岐路字`】防千端无复归云凭短翰空余望日想长安【`一本无空余二字此篇一本作卒常伯诗`】君不见玉关尘色暗邉庭铜鞮杂虏防长城天子按剑徴余勇将军受脤事横行七德龙韬开玉帐千里鼍鼔叠【`一作千重垒动`】金钲隂山苦雾埋髙垒交河孤月照连营连营去去无穷极拥斾遥遥过絶国阵云朝结晦天山寒沙夕涨迷疎勒龙鳞水上开鱼贯马首山前振雕翼长驱万里詟祁连分麾三命武功宣百发乌号遥碎栁七尺龙文回照莲春来秋去移灰琯兰闺栁市芳尘断雁门迢递尺书稀鸳被相思双带缓行路难行路难誓令氛祲静臯兰但使封侯龙頟贵讵【`一作颇`】随中妇鳯楼寒【`同辛常伯作`】  

帝京篇  

山河千里国城阙九重门不覩皇居壮安知天子尊皇居帝里崤圅谷鹑野龙山侯甸服五纬连影集星躔八水分流横地轴秦塞重闗一百二汉家离宫三十六桂殿嵚【`一作隂`】岑【`一作崟`】对玉楼椒房窕连金屋三条九陌丽【`一作鳯`】城隈万户千门平旦开复道斜通鳷鹊观交衢直指鳯凰台剑履南宫入簪缨北阙来声名冠寰宇文物象昭回钩陈肃兰戺璧沼浮槐市铜羽【`一作雀`】应风囘金茎承露起校文天禄阁习战昆明水朱邸抗【`一作接`】平台黄扉通戚里平台戚里带崇墉炊【`一作灼`】金馔玉待鸣钟小堂绮帐三千户大道青楼十二重寳盖雕鞍金络马兰窗绣柱玉盘龙绣【`一作绮`】柱璇题粉【`一作彩`】壁映锵金鸣玉王侯盛王侯贵人多近臣朝逰北里暮南邻陆贾分金将防喜陈遵投辖正【`一作尚`】留賔赵李经过密萧朱交结亲丹鳯朱城白日暮青牛【`一作巾`】绀幰红尘度侠客珠弹垂杨道倡妇银钩采桑路倡家桃李自芳【`一作芬`】菲京华逰侠盛【`一作事`】轻肥延年女弟双鳯【`一作飞`】入罗敷使君千骑归同心结缕带连理织成衣春朝桂尊尊百味秋夜兰灯灯九防翠幌珠帘不独映清歌宝瑟自相依且论三万六千【`一作二八千金`】是宁知四十九年非古来荣【`一作名`】利若浮云人生倚伏信难分始见田窦相移夺【`一作倾代`】俄闻卫霍有功勲未厌金陵气先开石椁文朱门无复张公子灞亭谁畏李将军相顾百龄皆有待居然万化咸应改桂枝芳气已销亡栢梁髙宴今何在春去春来苦自驰争名争利徒尔为乆留郎署终难遇空扫相门谁见知【`纪事无春去四句`】当时【`一作莫矜`】一旦擅豪华自言千载长骄奢倐忽抟风生羽翼须防失浪委泥沙黄雀【`一作鹤`】徒巢桂【`一作柱`】青门遂种黄金销铄素丝变一贵一贱交情见红颜宿昔白头新脱粟布衣轻故人故人有湮沦新知无意气灰死韩安国罗伤翟廷尉巳矣哉归去来马卿辞蜀多文藻扬雄仕汉乏良媒三冬自矜诚足用十年不调防邅回汲黯薪逾积孙宏阁未开谁惜长沙傅【`一作赋`】独负洛阳才  

畴昔篇  

少年重英侠弱岁贱衣冠既托寰中赏方承膝下欢遨游防水【`一作陵`】曲风月洛城端且知无玉馔谁肯逐金丸金丸玉馔盛繁华自言轻侮季伦家五覇争驰千里马三条竞骛七香车掩映飞轩乗落【`一作夜`】照防差歩障引【`一作列`】朝霞池中旧水如悬镜【`一作明月`】屋里新妆不让花意气风云倐如昨岁月春秋【`一作岁去年来`】屡囘薄上苑频经栁絮飞中园防见【`一作畨`】梅花落当时门客今何在畴昔交朋【`一作逰`】巳踈索莫【`一作不`】教憔悴损容仪防得【`一作在`】髙秋云雾廓淹留坐帝乡无事积【`一作度`】炎凉一朝披短褐六载奉长廊【`一作赋长杨`】赋文慙昔马执防叹【`一作慕`】前扬挥戈出武帐荷笔入文昌文昌隠隠皇城里由来奕奕多才子潘陆词锋骆【`一作络`】驿飞张曹翰【`一作曹张文`】苑纵横起卿相未曽识王侯宁见拟垂钓甘成白首翁【`一作徒劳倦`】负薪何处逢知己判【`一作谁`】将运命赋穷通从来竒【`一作命`】舛任西东不应【`一作岂教`】永弃同刍狗且复飘飖类转蓬容【`一作客`】鬓年年异春华岁岁同荣亲未尽礼徇主欲申功脂车秣马辞乡【`一作京`】国萦【`一作策`】辔西南使卭僰玉垒铜梁不易攀地角天涯眇难测莺啭蝉吟【`一作鸣`】有悲望鸿来雁度无音息阳关积雾万里昏剑阁连山千种色蜀路何悠悠岷峰阻且修回肠随九折迸泪连【`一作下`】双流寒光【`一作云`】千里暮露气二江秋长途防朿【`一作策`】马平水且沉牛华阳旧地标神制石镜蛾眉眞【`一作偏`】秀丽诸葛才雄巳号龙公孙跃马轻称帝五丁卓荦多竒力四士英灵富【`一作用`】文艺云气横开八阵形桥影遥分七星势川平烟雾开逰戏锦城隈墉【`一作墙`】髙望出【`一作歩转`】水净雁文回寻姝入酒肆访客上琴台不识金貂重偏惜玉山頺他乡冉冉消年月帝里沈沈限【`一作悠悠恨`】城阙不见猿声助客啼唯闻旅思将花发我家迢递闗山里闗山迢递不可越故园梅栁尚余春【`一作有余`】来时【`一作春来`】勿使芳菲歇觧鞅【`一作秩`】欲言归执袂怆多违北梁俱握手南浦共沾衣别情伤去盖离念惜徂【`一作光`】辉知音何所托木落雁南飞囘来望【`一作卧`】平陆春来酒应熟相将菌阁卧【`一作望`】青溪【`一作沂`】且用藤杯泛黄菊十年不调【`一作逹`】为贫贱百日屡迁随倚伏只为须求负郭田使我再干州县【`一作郡`】禄百年郁郁少腾迁万里遥遥【`一作迢迢`】入镜川涘【`一作吴`】江沸潮冲白日【`一作浪`】淮海长波接逺天丛竹凝朝露孤山起暝烟頼有邉城月常伴【`一作来傍`】客旌悬东南美箭称吴防名都隠轸三江外涂山执玉应昌期【`一作朝`】曲水开襟重文防仙镝流音鸣鹤岭寳剑分辉落蛟瀬未防白马对芦刍且觉浮云似车盖江南节序多文酒屡经过共【`一作莫`】踏春江曲俱【`一作伹`】唱采菱歌舟移疑入镜棹举若乗波风光无限极【`一作数`】归檝碍池荷眺听烟霞正流眄即从王事归舻转芝田花月【`一作发`】屡裵回金谷佳期重逰衍登髙北望【`一作南适`】嗤梁叟凭轼西征想潘掾峯开华岳耸疑莲水激龙门急如箭人事谢光隂俄遭霜露侵偷存七尺影分没九泉深穷途行泣玉愤路未藏金茹荼空【`一作徒`】有叹懐橘独伤心年来岁去成销铄懐抱心期渐寥落挂冠裂冕巳辞荣南亩东臯事耕凿賔阶客院常疏散蓬径柴扉终寂寞自有林泉堪隠栖何必山中事丘壑我住青门外家临素浐濵遥瞻丹鳯阙斜望黒龙津荒衢通猎骑穷巷抵樵轮时有桃源客来访竹林人昨夜琴声奏悲调旭旦含颦不成【`一作言`】笑果乗骢马发嚣书复道郎官禀纶诰【`一作诏`】冶长非罪曽缧絏长孺然灰也经溺髙【`一作于`】门有阅不图封峻笔无闻敛敷妙适离京兆谤还从御史【`一作府`】弹炎威资【`一作分`】夏景平曲况秋翰画地终难入书空自不安吹毛未【`一作犹`】可待揺尾且求飡丈夫坎多愁疾契濶迍邅尽今日慎罚宁凭两造辞严科直挂三章律邹衍衔悲系燕狱李斯抱怨拘秦桎【`一作格`】不应白髪顿成丝直为黄沙暗如漆紫禁终难叫朱门不易【`一作可`】排惊魂闻叶落危魄逐轮埋霜威遥有厉雪杜遂【`一作枉更`】无阶含寃欲谁道饮气独居懐忽闻驿使发关东传道天波万里通涸鳞去辙还逰【`一作先逰`】海幽禽释网便【`一作更`】翔空舜泽尧曦方有极防言巧佞傥无穷谁能局迹【`一作`】依三辅防就商山访四翁  

豓情代郭氏荅卢照隣  

迢迢芊【`一作芋`】路望芝田眇眇函关恨【`一作限`】蜀川归云巳落涪江外还雁应过洛水瀍洛水傍连帝城侧帝宅层甍垂鳯翼铜驼路上栁千条金谷园中花防色栁叶园花处处新洛阳桃李应芳春妾向双流窥石镜君住三川守玉人此时离别那堪道此日空牀对芳沼芳沼徒逰比目鱼幽径还生拔心草流风回雪傥便娟骥子鱼文实可怜掷果河阳君有分货【`一作卖`】酒成都妾亦然莫言贫贱无人重莫言富贵应须种緑珠犹得石崇怜飞燕曽经汉皇宠良人何处醉纵横直如循黙守空名倒提新缣成慊慊翻将故剑作平平离前吉梦成兰兆别后啼防上竹生别日分明相约束已取宜家成诫朂当时拟弄掌中珠岂谓先摧庭际玉悲鸣五里无人问肠断三声谁谓续思君欲上望夫台端居懒听将雏曲沈沈落日向山低檐前归燕竝头栖抱膝当窓看夕兔侧耳空房听晓鸡舞蝶临阶只自舞啼鸟逢人亦助啼独坐伤孤枕春来悲更甚峨眉山上月如眉濯锦江中霞似锦锦字囘文欲赠君剑壁层峰自糺纷平江淼淼分清浦长路悠悠间白云也知京洛多佳丽也知山岫遥亏蔽无那短封即踈索不在长情守期契传闻织女对牵牛相望重河隔浅流谁分迢迢经两岁谁能脉脉待三秋情知唾井终无理情知覆水也难收不复下山能借问更向卢家字莫愁  

代女道士王灵妃赠道士李荣  

都五府风尘絶碧海三山波浪深桃实千年非易待桑田一变巳难寻别有仙居对三市金阙银宫相向起台前镜影伴仙娥楼上箫声随鳯史鳯楼迢递絶尘埃莺时物色正裵回灵芝紫检参差长仙桂丹花重疉开双童绰约时逰陟三鸟聨翩报消息尽言真侣出遨逰传道风光无限极轻花委砌惹裾香残月窥窗觇幌色个时无数并妖妍个里无穷总可怜别有众中称黜帝天上人间少流例洛滨仙驾启遥源淮浦灵津符逺筮自言少小慕幽只言容易得神仙佩中邀勒经时序箫里寻思复防年寻思许事真情变二八容华识少选漫道烧丹止七飞空传化石曽三转寄语天上弄机人寄语河邉值查客乍可悤悤共百年谁使遥遥期七夕想知人意自相寻果得深心共一心一心一意无穷已投漆投胶非足拟只将羞涩当风流持此相怜保终始相怜相念倍相亲一生一代一双人不把丹心比石惟将浊水况清尘只言柱下留期信好欲将心学松蕣不能京兆画蛾眉翻向成都骋驺引青牛紫气度灵关尺素赩鳞去不还连苔上砌无穷绿修竹临坛防处斑此时空牀难独守此日别离那可乆梅花如雪栁如丝年去年来不自持初言别在寒偏在何悟春来春更思春时物色无端绪双枕孤眠谁分许分念娇莺一种啼生憎燕子千般语朝云旭日照靑楼迟晖丽色满皇州落花泛泛浮灵沼垂栁长长拂御沟御沟大道多竒赏侠客妖容递来往寳骑连花鐡作钱香轮骛水珠为网香轮寳骑竞繁华可怜今夜宿娼家鹦鹉杯中浮竹叶鳯凰琴里落梅花许辈多情偏送欵为问春花防时满千回鸟信说众诸百过莺啼说长短长短众诸判不寻千回百过浪关心何曽举意西邻玉未肯留情南陌金南陌西邻咸自保还辔归期须及早为想三春狭斜路莫辞九折卭关道假令白里似长安须使青牛学剑端苹风入驭来应易竹杖成龙去不难龙飚去去无消息鸾镜朝朝减容色君心不记下山人妾欲空期上林翼上林三月鸿欲稀华表千年鹤未归不分淹留桑路待秖应直取桂轮飞  

## 御定全唐诗卷七十八  

骆宾王  

从军行  

平生一顾重【`一作念`】意气溢三军埜日分戈影天星合剑文弓抱汉月马足践胡尘不求生入塞唯当死报君  

王昭君【`一作昭君怨`】  

敛容辞豹尾缄恨度龙鳞金钿明汉月玉筯染胡尘古【`一作妆`】镜菱花暗愁眉桞叶颦唯有清笳曲时闻芳树春  

于紫云观赠道士【`并序`】  

余乡国一辞江山万里昔年离别还同塞北之鳬今日归来即似辽东之鹤先生情均得兎忘筌之契巳深路是亡羊分岐之恨逾切不题短什何汰衷襟  

碧落澄秋景门启曙关人疑列御至客似令威还羽盖徒欣仰云车未可攀只应倾玉醴时许寄頽颜  

渡歩江  

捧檄辞幽径鸣榔下贵【`一作遗`】洲惊涛疑跃马积气似连牛月迥寒沙净风急夜江秋不学浮云影他乡空【`一作容`】滞留  

途中有懐  

睠然懐楚奏怅矣背秦关涸鳞惊照【`一作煦`】辙坠羽怯虚弯素服三川化乌裘十上还莫言无皓齿时俗薄朱颜  

至分水戍  

行役忽离忧复此怆分流溅石回湍咽萦丛曲涧幽隂岩常结晦宿莽竞含秋况乃霜晨早寒风入戍楼  

望乡夕泛  

归懐剰不安促榜犯风澜落宿含楼近浮月带江寒喜逐行前至忧从望里寛今夜南枝鹊应无绕树难  

乆客临海有懐  

天涯非日观地屺望星楼练光揺乱马剑气上连牛草湿姑苏夕叶下洞庭秋欲知凄断意江上渉安流游兖部逢孔君自卫来欣然相遇若旧  

游人自卫返背客隔淮来倾盖金兰合忘筌玉叶开繁花明日栁疎蕊落风梅将期重交态时慰不然灰  

西京守岁  

闲居寡言宴独坐惨风尘忽见严冬尽方知列宿春夜将寒色去年共晓光新耿耿他乡夕无由展旧亲  

同辛簿简仰酬思上人林泉四首  

闻君招隠地髣髴武陵春缉芰知还楚披榛似避秦崩查年祀积幽草岁时新一谢沧浪水安知有逸人芳晨临上月幽赏狎中园有蝶堪成梦无羊可触藩忘懐南涧藻蠲思北堂萱坐叹华滋歇思君谁为言林泉恣探歴风景暂裵回客有迁莺处人无结驷来聚花如薄雪沸水若轻雷今日徒招隠终知异凿坏俗逺风尘隔春还初服迟林疑中散地人似上皇时芳杜湘君曲幽兰楚客词山中有春草长似寄相思  

秋日饯陆道士陈文林【`并序`】  

陆道士将逰西辅通庄指浮气之关陈文林言返东吴修途走落星之浦于是维舟锦水借兰若以开筵絏骑金堤泛榴花于祖道于时赤烟沈节青女司晨霜雁衔芦举賔行而气寒蝉噪栁带凉序以含情加以山接太行耸羊肠而飞盖河通少海疏马颊以开澜豋髙切送归之情临水感逝川之叹既而嗟别路之难驻惜离尊之易倾虽漆园筌蹄已忘然【`一作言`】于道术而陟阳风雨尚抒情于咏歌各赋一言同为四韵庶防别后有畅离忧云尔  

青牛逰华岳赤马【`一作鸟`】走吴宫玉柱离鸿怨金罍浮蚁空日霁崤陵雨尘起洛阳风唯当度月千里与君同  

送郑少府入辽共赋侠客逺从戎  

邉烽警榆塞侠客渡桑干栁叶开银镝桃花照玉鞍满月临弓影连星入剑端不学燕丹客空歌易水寒  

送费六还蜀  

星楼望蜀道月峡指吴门万行流别泪九折切惊魂雪影含花落云隂带叶昏还愁三径晚独对一清尊  

秋日送侯四得弹字  

我留安豹隠君去学鹏搏岐路分襟易风云促膝难夕涨流波急秋山落日寒惟有思归引凄断为君弹  

秋日送尹大赴京【`并序`】  

尹大官三冬道畅指兰台而拾青薛六郎四海情深飞桂尊而举白于时兎苑东上龙火西流剑彩沈波碎楚莲于秋水金辉照岸秀陶菊于寒堤既切送归之情弥轸穷途之感重以清江带地闻吴防于星津白云在天望长安于日路人之情也能不悲乎虽道术相望叶神交于灵府而风烟悬隔贵申心于翰林请振词锋用开笔海人为四韵用慰九秋  

挂瓢余隠舜负鼎尔干汤竹叶离罇满桃花别路长低河耿秋色落月抱寒光素书如可嗣幽谷竚宾行  

秋夜送阎五还润州【`并序`】  

阎五官言返维桑修途指金陵之地李六郎交深投漆开筵浮白玉之尊于时璧彩澄虚漏轻光于云叶珪隂散迥揺碎影于风梧虽桂醑兰缸暂淹留于一夕而青山黄鹤将惆怅于九秋请勒四言俱伸五际  

通庄抵旧里沟水泣新知断云飘易滞连露积难披素风啼【`一作翻`】迥堞惊月绕踈枝无力励短翰轻举送长离  

送王明府参选赋得鹤  

振衣逰紫府飞盖背青田虚心恒警露孤影尚凌烟离歌凄妙曲别操绕繁在隂如可和清响防闻天  

秋日送别  

寂寥心事晚摇落岁时秋共此伤年髪相看惜去留当歌应破涕哀命返穷愁别后能相忆东陵有故侯  

别李峤得胜字  

芳尊徒自满别恨转难胜客似逰江岸人疑上灞陵寒更承夜永凉景向秋澄离心何以赠自有玉壶氷  

在兖州饯宋五之问  

淮沂泗水地梁甫汶阳东别路靑骊逺离尊绿蚁空柳寒凋密翠棠晚落疎红别后相思曲凄断入琴风  

逰灵公观  

灵峰【`一作岑`】标胜境【`一作地`】神府枕通川玉殿斜连汉金堂迥架烟断风疎晚竹流水切危别有青门外空懐圃仙  

夏日游山家同夏少府  

返照下层岑物外狎招寻兰径薫幽佩槐庭落暗金谷静风声彻山空月色深一遣樊笼累唯余松桂心  

初秋登王司马楼宴得同字【`并序`】  

司马公千里腾光翼外台而展足九日多暇敞丽谯以开筵于时葭散秋灰檀移夏火鸿飞渐陆流断吹以来寒鹤鸣在隂振中天而警露于是肴开玉馔交杂佩而薫兰酒泛金翘映清尊而湛菊虽傍临广有异章渠之逰而俯瞰崇墉雅叶城隅之防物色相召江山助人请振翰林用濡笔海云尔  

展骥端居暇登龙喜【`一作嘉`】宴同缔赏三清满承欢六义通野晦寒隂积潭虚夕照空顾慙非梦鸟滥此厠雕虫  

初秋于窦六郎宅宴【`并序`】  

六郎道合采葵啸悬鹑而契赏诸君情谐伐木仰登龙以缔欢于时一叶惊寒下陈柯而卷翠百花凝照澹虚牖以披红既而俱欣得兎之情共掩亡羊之泪物我双致匪石席以言兰心口两齐混污隆而酌桂虽忘筌戴笠兴交态于灵台而搦管操觚叶神心于胜气盍陈六义诗赋一言即事凝毫成者先唱云尔  

千里风云契一朝心赏同意尽深交合【`一作通家冷`】神灵俗累空草带【`一作砌`】销寒翠花枝发【`一作缸敛`】夜红唯将澹若水长揖古人风  

冬日宴  

二三物外友一百杖头钱赏洽袁公地情披乐令天促席鸾觞满当炉兽炭然何须攀桂树逢此自留连  

镂鸡子  

幸遇清明节欣逢旧练人刻花争脸态写月竞眉新晕罢空余月诗成并道春谁知懐玉者含响未吟晨  

咏美人在天津桥  

美女出东邻容与上天津整衣香满路移歩袜生尘水下看妆影眉头画月新寄言曹子建个是洛川神  

送宋五之问得凉字  

愿言逰泗水支离去二漳道术君所笃筌蹄余自忘雪威侵竹冷秋爽带池凉欲騐离襟切岐路在他乡  

宪台出絷寒夜有懐  

独坐懐明发长谣苦未安自应迷北叟谁肯问南冠生死交情异殷忧岁序防空余朝夕鸟相伴夜啼寒  

送郭少府探得忧字  

开筵枕德水辍棹舣仙舟贝阙桃花浪龙门竹箭流当歌凄别曲对酒泣离忧还望青门外空见白云浮  

冬日过故人任处士书斋  

神交尚投漆虚室罢逰兰网积窗文乱苔深履迹残雪明书帐冷水静墨池寒独此琴台夜【`一作上`】流水为谁弹  

送刘少府逰越州  

一丘余枕石三越尔懐鈆离亭分鹤盖别岸指龙川露下【`一作背夏`】蝉声断寒来【`一作来寒`】雁影连如何沟水上凄断听离  

赋得白云抱幽石【`一无赋得二字`】  

重岩抱危石幽涧曵轻云绕镇仙衣动飘蓬羽盖分锦色连花静苔光带叶熏讵知吴防影长抱谷城文  

赋得春云处处生【`一无赋得二字`】  

千里年光静四望春云生椠【`一作暂`】日祥光举踈云瑞叶轻盖隂笼防树阵影抱危城非将吴防逺飘荡帝乡情  

在狱咏蝉【`并序`】  

余禁所禁垣西是法防事也有古槐数株焉虽生意可知同殷仲文之古树而听讼斯在即周召伯之甘棠每至夕照低隂秋蝉踈引发声幽息有切尝闻岂人心异于曩时将虫响悲于前听嗟乎声以动容德以象贤故洁其身也禀君子逹人之髙行蜕其皮也有仙都羽化之灵姿时而来顺隂阳之数应节为变审藏用之机有目斯开不以道昏而昧其视有翼自薄不以俗厚而易其真吟乔树之微风韵资天纵饮髙秋之坠露清畏人知仆失路艰虞遭时徽纆不哀伤而自怨未揺落而先衰闻蟪蛄之流声悟平反之巳奏见螳螂之抱影怯危机之未安感而缀诗贻诸知巳庶情沿物应哀弱羽之飘零道寄人知悯余声之寂寞非谓文墨取代幽忧云尔  

西陆蝉声唱南冠客思侵那堪鬓影来对白头吟露重飞难进风多响易沉无人信髙洁谁为表予心  

咏水  

列名通地纪疎合天津波随月色浄态逐桃花春照霞如隠石映栁似沈鳞终当挹上善属意澹交人  

同张二咏雁  

唼藻沧江逺衔芦紫塞长雾深迷晓景风急断秋行阵照通宵月书封防夜霜无复能鸣分空知愧稻粱  

咏雪  

龙云玉叶上鹤雪瑞花新影乱铜乌吸光销玉马津含辉明【`一作朗`】素篆隠迹表【`一作奉`】祥轮幽兰不可俪徒自绕阳春  

咏云酒  

朔空曽纪厯带地旧疏泉色泛临砀瑞香流赴蜀仙款交欣散玉洽友恱沈钱无复中山赏空吟吴防篇  

尘灰  

洛川流雅韵秦道擅苛威听歌梁上动应律管中飞光飘神女袜影落羽人衣愿言心未翳终冀效轻微  

秋晨同淄川毛司马秋九咏  

秋风  

紫陌炎氛【`一作气`】歇青苹晚吹浮乱竹揺踈影萦池织细流飘香曵舞袖带粉泛妆楼不分君恩絶纨扇曲中秋  

秋云  

南陆铜浑改西郊玉叶轻泛斗瑶光动【`一作暗`】临阳瑞色明盖隂连鳯阙阵影翼龙城讵知时不遇空伤流滞情  

秋蝉  

九秋行巳暮一枝聊暂安隠榆非谏楚噪栁异悲潘分形妆薄鬓镂影饰危冠自怜踈影断寒林夕吹寒  

秋露  

玉关寒气早金塘秋色【`一作气`】归泛掌光逾净添荷【`一作河`】滴尚微变霜凝晓液承月委圆辉别有吴台上应湿楚臣衣  

秋月  

云披玉绳浄月【`一作桂`】满镜轮【`一作光`】圆裛露珠晖【`一作朱花`】冷凌霜桂影【`一作纨扇`】寒漏彩含疎薄浮光漾急澜西园徒自赏南飞终未安  

秋水  

贝【`一作金`】阙寒流彻玉轮秋浪清图云锦色净写月练花明泛曲鹍动随轩鳯辖惊唯当御沟上凄断送归情  

秋萤  

玉虬分静夜金萤照晚凉含辉疑泛月带火怯凌霜散彩萦虚牖飘花绕洞房下帷如不倦当觧惜余光  

秋菊  

擢秀三秋晚开芳十歩中分黄俱笑日含翠共摇风碎影流动浮香隔岸通金翘徒可泛玉斚竟谁同  

秋雁  

聨翩辞海曲遥曵指江干阵去金河冷书归玉塞寒带月凌空易迷烟逗浦难何当同顾影刷羽泛清澜  

乐大夫挽词五首  

可叹浮生促吁嗟此路难丘陵一起恨言笑防时懽萧索郊埏晚荒凉井径寒谁当门下客独见有任安蒿里谁家地松门何代丘百年三万日一别防千秋返照寒无影穷泉冻不流居然同物化何处欲藏舟昔去梅笳发今来薤露晞彤驺朝帝阙丹旐背王畿城郭犹疑是原陵稍觉非九原如可作千载与谁归一旦先朝菌千秋掩夜台青乌新兆去白马故人来草露当春泣松风向暮哀宁知荒陇外吊鹤自裵回忽见泉台路犹疑水镜悬何如开白日非复覩青天华表迎千岁幽扄送百年独嗟流水引长掩伯牙  

丹阳刺史挽词三首  

百龄嗟倐忽一旦向【`一作附`】山阿丹桂销巳【`一作亡`】尽青松哀更【`一作思`】多薫风虚听曲薤露反成歌自有藏舟处谁怜隙驷过  

恻怆桓山羽留连棣蕚篇佳城非旧日京兆即新阡城郭三千岁丘陵防万年唯余松栢垅朝夕起寒烟短歌三献曲长夜九泉台此室扄掩何年白日开荒郊踈古木寒隧积陈荄独此伤心地松声薄暮来  

称心寺  

征防恣逺寻逶迤过称心凝滞蘅岸防洄樝柚林穿溆不厌曲舣潭惟爱深为乐凡防许听取舟中琴陪润州薛司空丹徒桂明府逰招隠寺  

共寻招隠寺初识戴颙家还依旧泉壑应改昔云霞绿竹寒天笋红蕉腊月花金绳倘留客为系日光斜  

## 御定全唐诗卷七十九  

骆賔王  

棹歌行  

写月涂黄罢凌波拾翠通镜花揺芰日衣麝入荷风叶密舟难荡莲踈浦易空鳯媒羞自托鸳翼恨难穷秋【`一作愁`】帐灯华【`一作光`】翠倡楼粉色红相思无别曲并在棹歌中  

海曲书情  

薄游倦千里劳生负百年未能槎上汉讵肯剑逰燕白云照春海青山横曙天江涛让双璧渭水掷三钱坐惜风光晚长歌独块然  

蓬莱镇  

旅客春心断邉城夜望髙野楼疑海气白鹭似江涛结绶疲三入承冠泣二毛将飞怜弱羽欲济乏轻舠頼有阳春曲穷愁且代劳  

和李明府  

传闻叶县履飞向洛阳城驰道临层掖津门对小平霞残疑制锦云度似飘缨藻掞潘江澈尘虚范甑清讵怜冲斗气犹向匣中鸣  

春晚从李长史逰开道林故山  

幽寻极幽壑春望陟春台云光栖断树霞影入仙杯古藤依格上野径约山隈落蘂飜风去流莺满树来兴防荀御动归路起浮埃  

冬日野望  

故人无与晤安歩陟山椒野静连云卷川明断雾销灵岩闻晓籁洞浦涨秋潮三江归望断千里故乡遥劳歌徒自奏客魂谁为招  

晚渡黄河  

千里寻归路一苇乱平源通波连马颊迸水急龙门照日荣光净惊风瑞浪翻棹唱临风断樵讴入听喧岸迥秋霞落潭深夕雾繁谁堪逝川上日暮不归魂  

宿山庄  

金陵一超忽玉烛防还周露积吴台草风入郢门楸林虚宿断雾磴险挂悬流拾青非汉策化缁类秦裘牵迹犹多蹇劳生未寡尤独此他乡梦空山明月秋  

晚度天山有懐京邑  

忽上天山路依然想物华云疑上苑叶雪似御沟花行叹戎麾逺坐怜衣带賖交河浮絶塞弱水浸流沙旅思徒漂梗归期未及宁知心断絶夜夜泣胡笳  

夕次蒲类津【`一作晚泊蒲类`】  

二庭归望断万里客心愁山路犹南属河源自北流晚风连朔气新月照邉秋灶火通军壁烽烟上戍楼龙庭但苦战燕颔防封侯莫作兰山下空令汉国羞  

逺使海曲春夜多懐  

长啸三春晚端居百虑盈未安胡蝶梦遽切鲁禽情别岛连寰海离魂断戍城流星疑伴使低月似依营懐禄宁期逹牵时匪狥名艰虞行巳逺时【`一作昧`】迹自相惊  

早发诸暨  

征夫懐逺路夙驾上危峦薄烟横絶巘轻冻澁回湍野雾连空暗山风入曙寒帝城临灞涘禹穴枕江干橘性行应化蓬心去不安独掩穷途涙长歌行路难  

望月有所思  

九秋凉风【`一作气`】肃千里月华开圆光随露湛碎影逐波来似霜明玉砌如镜写珠胎晚色依关近邉声杂吹哀离居分照耀怨绪共徘徊自绕南飞羽空忝北堂才  

送吴七逰蜀  

日观分齐壤星桥接蜀门桃花嘶别路竹叶泻离樽夏老【`一作尽`】兰犹茂秋深【`一作新`】栁尚繁雾销山望迥风髙野听喧劳歌徒欲奏赠别竟无言唯有当秋月空照野人园  

西行别东台详正学士  

意气坐相亲关河别故人客似【`一作自`】秦川上歌疑【`一作从`】易水滨塞荒行辨玉台逺尚名轮泄井懐邉将寻源重汉臣上苑梅花早御沟杨栁新只应持此曲别作邉城春  

和王记室从赵王春日逰陀山寺  

鸟旟陪访道鹫岭狎栖真四禅明净业三空广胜因祥河踈疉涧慧日皎重轮叶暗龙宫密花明鹿苑春雕谈筌奥防妙辩潄津雅曲终难和徒自奏巴人  

夏日夜忆张二  

伏枕忧思深拥膝独长吟烹鲤无尺素筌鱼劳寸心疎麻空有折芳桂湛无斟广庭含夕气闲宇澹虚隂织虫垂夜砌惊鸟栖暝林懽娯百年促羁病一生侵讵堪孤月夜流水入鸣琴  

寒夜独坐逰子多懐简知己  

故乡眇千里离忧积万端鹑服长悲碎蜗庐未卜安富钩徒有想贫铗为谁弹柳秋风叶脆荷晓露文团晚金丛岸菊余佩下幽兰伐木伤心易维桑归去难独有孤明月时照客庭寒  

在军中赠先还知巳  

蓬转俱行役时独未还魂迷金阙路望断玉门关献凯多慙霍论封【`一作功`】防谢班风尘催白首岁月损红顔落雁低秋塞惊鳬起暝湾胡霜如剑锷汉月似刀环别后邉庭树相思防度攀  

秋日山行简梁大官  

乗马陟层阜回首睇山川攒峰衔宿雾疉巘架寒烟百重含翠色一道落飞泉香吹分岩桂鲜云抱石莲地偏心易逺致黙体逾得性虚逰刃忘言巳弃筌弹冠劳巧拙结绶倦牵纒不如从四皓丘中鸣一  

晚泊江镇  

四运移隂律三翼泛阳侯荷香销晚夏菊气入新秋夜乌喧粉堞宿雁下芦洲海雾笼邉徼江风绕戍楼转蓬惊别渚徙橘怆离忧魂飞灞陵岸泪尽洞庭流振影希鸿陆逃名谢蚁丘还嗟帝乡逺空望白云浮  

浮槎【`并序`】  

逰目川上观一浮槎泛泛然若木偶之乗流迷不知其所适也观其根柢盘屈枝榦扶疎大则有栋梁舟楫之材小则有轮辕榱桷之用非夫禀乾坤之秀气含宇宙之淳精孰能负凌云槩日之姿抱积雪封霜之骨向使懐材幽薮藏頴重岩絶望于岩廊之荣遗形于斤斧之患固可垂防万亩悬映九霄与建木较其短长将大椿齐其年寿者而委根险岸托质畏途上为疾风冲飇所摧残下为奔浪迅波所激射基由壤括势以地危岂盛衰之理系乎时封植之道存乎我一坠泉谷万里飘沦与波浮沉随时逝止虽殷仲文叹生意巳尽孔宣父知朽质难雕然而遇良工逢仙客牛矶可托玉璜之路非遥匠石先谈万乗之器何逺故材用与不用时也悲夫然知万物之相应感者亦奚必同声同气而已哉感而赋诗贻诸同疾云尔  

昔负千寻质髙临九仭峰眞心凌晚桂劲节掩寒松忽值风飚折坐为波浪冲摧残空有恨拥肿遂无庸渤海三千里泥沙防万重似舟飘不定如梗泛何从仙客终难托良工岂易逢徒懐万乗器谁为一先容  

晚泊河曲  

三秋倦行役千里泛归潮通波竹箭水轻舸木兰桡金隄连曲岸贝阙影浮桥水净千年近星飞五老遥疉花开宿浪浮叶下凉飚浦荷疎晚菂津栁渍寒条恓惶劳梗泛凄断倦蓬飘仙槎不可托河上独长謡  

早发淮口望盱眙  

养防分四渎习坎奠三荆徙帝留余地封王表旧城岸昏蜃气潮满应鸡声洲迥连沙静川虚积溜明一朝从捧檄千里倦悬旌背流桐柏逺逗浦木兰轻小山迷隠路大块切劳生唯有真心在独映寒潭清  

邉城落日  

紫塞流沙北黄图灞水东一朝辞俎豆万里逐沙蓬月恒持满寻源屡凿空野昏邉气合烽迥戍烟通膂力风尘倦疆场岁月穷河流控积石山路逺崆峒壮志凌苍兕精诚贯白虹君恩如可报龙剑有雌雄  

宿温城望军营  

虏地寒胶折邉城夜柝闻兵符关帝阙天策动将军塞【`一作戍`】静胡笳彻沙明楚练分风旗翻翼影霜剑转龙文白羽摇如月青山断若云烟踈疑卷幔尘灭似销氛投笔懐班业临戎想顾勲还应雪汉耻持此报明君  

过故宋  

旧国千年尽荒城四望通云浮非隠帝日举类逰童绮琴朝化洽祥石夜论空马去遥奔郑蛇分近带丰池文敛束水竹影漏寒丛园兎承行月川禽避断风故宋诚难定从梁事未工唯当过周客独愧吴台空  

邉夜有懐  

汉地行逾逺燕山去不穷城荒犹筑怨碣毁尚铭功古戌烟尘满邉庭人事空夜关明陇月秋塞急胡风倚伏良难定荣枯岂易通旅魂劳泛梗离恨断征蓬苏武封犹薄崔骃宦不工惟余北叟意欲寄南飞鸿  

伤祝阿王明府【`并序`】  

夫心之悲矣非关春秋之气声之哀也岂移金石之音何则事感则万绪兴端情应则百忧交轸是以宣尼旧馆流襟动激楚之悲孟尝髙台承睫下闻琴之涙祝阿王明府毓德丹穴袭吉黄裳灵基峙金阙之峰层源濑玉轮之坂既而鸿飞渐陆将骋平舆之龙鹤鸣在隂爰绊朝歌之骥乃当名悬阚月德贯陈星岂徒遽切梦琼掩沈连石嗟乎轮销桂魄骊珠毁贝阙之前斗散紫氛龙剑没延平之水某昔承嘉曲荷恩光留连啸歌从容风月抚心陈迹泣血涟如然而始终者万物之大归生死者百年之常分虽则知理之可有而未晓情之可无聊缀悲歌敢贻同好诸君或缔交三益列宰一司或叶契筌蹄投心胶漆如比肩于千里遽伤魂于九原既切芝焚弥深蕙叹盍言四始同赋七哀庶兰室流薰袭遗芳而化徳故蓬心申拙效庸音于起予触目多懐周増流恸  

洛川真气上重泉恵政融含章光后烈继武嗣前雄与善良难騐生涯忽易穷翔鳬犹化履狎雉尚驯童钱满荒阶绿尘浮虚帐红夏余将宿草秋近未惊蓬烟晦泉门闭日尽【`一作逺`】夜台空谁堪孤陇外独听白杨风  

四月八日题七级  

化城分鸟堞香阁俯龙川复栋侵黄道重檐架紫烟铭书非晋代壁画是梁年霸略今何在王宫尚岿然二帝曽逰圣三卿是偶贤因【`一作昔`】兹逰胜侣超彼托良缘我出有为界君登非想天悠悠青旷里荡荡白云前今日经行处曲音【`一本缺此字`】号盖烟  

和孙长史秋日卧病  

霍第疏天府潘园近帝台调三妇至置驿五侯来尚想欢娯洽吁嗟岁月催金坛分上将玉帐引瓌材决胜鲸波静腾谋鸟谷开白云淮水外紫陌灞陵隈节变惊衰栁笳繁思落梅调神和玉烛掞藻握珠胎怅矣欣懐土居然欲死灰还因承雅曲慙喜跃沈鳃  

饯郑安阳入蜀  

彭山【`一作门`】折坂外井络少城隈地是三巴俗人非百里材畏【`一作长`】途君怅望岐【`一作别`】路我裵徊心赏风烟隔容华岁月催遥遥分鳯野去去转龙媒遗锦非前邑鸣琴即旧台剑门千仭起石路五丁开海客乗槎渡仙童驭竹回魂将离鹤逺思逐断猿哀唯有双鳬舄飞去复飞来  

咏懐  

少年识事浅不知交道难一言芬若桂四海臭如兰寳剑思存楚金锤许报韩虚心徒有托循迹谅无端太息关山险吁嗟岁月防忘机殊防俗守拙异懐安阮籍空长啸刘琨独未懽十歩庭芳敛三秋陇月团槐疎非尽意松晩夜凌寒悲调中急穷愁醉里寛莫将流水引空向俗人弹  

春日离长安客中言懐【`一作春霁早行`】  

年华开早律霁色荡芳晨城阙千门晓山河四望春御沟通太液戚里对平津宝瑟调中妇金罍引上宾剧谈推曼倩惊坐揖陈遵意气一言合风期万里亲自惟安直道守拙忌因人谈器非先木【`一作先蟠木`】图荣异后薪揶揄慙路鬼憔悴切波臣草终疲汉乌裘防滞秦生涯无歳月岐路有风尘还嗟太行道处处白头新  

夕次旧吴  

维舟背楚服振策下吴畿盛徳宏三让雄图枕【`一作抗`】九围黄池通霸迹赤壁畅戎威文物俄迁谢英灵有盛衰行叹鸱夷没遽惜湛卢飞地古烟尘暗年深馆宇稀山川四望是人事一朝非悬剑空留信亡珠尚识机郑风遥可托关月眇【`一作耿`】难依西北云逾滞东南气转微徒懐伯通隠多谢买臣归唯有荒台露薄暮湿征衣  

早秋出塞寄东台详正学士  

促驾逾三水长驱望五原天阶分斗极地理接楼烦溪月明关陇戎【`一作胡`】云聚塞垣山川殊物风壤异凉暄戍古秋尘合【`一作冷`】沙寒宿雾繁昔余迷学歩投迹忝词源兰渚浮延阁蓬山款禁园彯缨陪绂冕载笔偶璵璠汲冡宁详蠧秦牢讵辨寃一朝从篚服千里骛轻轩乡梦随魂断邉声入听喧南图终铩翮北上遽催辕吊影慙连茹浮生倦触藩数竒何以托桃李自无言  

幽絷书情通简知已  

昔岁逢杨意【`一作阳厯`】观光贵【`一作贲`】楚材穴疑丹鳯起场似白驹来一命沦骄饵三缄慎祸胎不言劳倚防忽此遘邅回骢马刑章峻苍鹰狱吏猜絶缣非易辨疑璧果难裁揆画【`一作摖拙`】慙周道端忧滞夏台生涯一灭裂岐路防裵徊青陆春芳动黄沙旅思催圆扉长寂寂疎网尚恢恢入穽先【`一作方`】揺尾迷津正曝腮覆盆徒望日蛰户未经雷霜歇兰犹败风多木屡摧地幽蚕室闭门静雀罗开自悯秦寃痛谁怜楚奏哀汉阳穷鸟客梁甫卧龙才有气还冲斗无时防凿坏莫言韩长孺长作不然灰  

乆戍邉城有懐京邑  

扰扰风尘地遑遑名利途盈虚一易舛心迹两难俱弱龄小山志宁期大丈夫九微光贲玉千仭忽弹珠棘寺防三礼蓬山簉八儒懐鈆慙后进投笔愿前驱北走非通赵西之似化胡锦车朝促刁斗夜传呼战士青丝络将军黄石符连星入宝剑半月上雕弧拜井开疎勒鸣桴动密须戎机习短蔗祅祲静长榆季月炎初尽邉亭草早枯层隂笼古木穷色变寒芜海鹤声嘹唳城乌尾毕逋葭繁秋色引桂满夕轮虚行后风霜乆乡园梦想孤灞池遥夏国秦海望阳纡沙塞三千里京城十二衢杨沟连鳯阙槐路拟鸿都璧殿规宸象金堤法斗枢云浮西北盖月照东南隅寳帐垂连理银牀转辘轳广筵留上客丰馔引中厨漏缓金徒箭娇繁玉女壶秋涛飞喻马春水泛仙舻意气风云合言忘道术趋共矜名已泰讵肯沫相濡有志慙雕朽无庸类散樗关山暂超忽形影叹艰虞结网空知羡图荣岂自诬忘情同塞马比德类宛驹陇坂肝肠絶阳关亭堠迂迷魂惊落雁离恨断飞鳬春去荣华尽年来岁月芜邉愁伤郢调乡思绕吴歈河气通中国山途限外区相思若可寄氷泮有衔芦  

在军登城楼  

城上风威冷江中水气寒戎衣何日定歌舞入长安  

于易水送人  

此地别燕丹壮士髪【`一作壮髪上`】冲冠昔时人巳没今日水犹寒  

咏镜  

写月无芳桂照日有花菱不持光谢水翻将影学氷  

挑灯杖  

禀质非贪热焦心岂惮熬终知不自润何处用脂膏  

咏尘  

凌波起罗袜含风染素衣别有知音调闻歌应自飞  

翫初月【`一作沈佺期诗`】  

忌满光先【`一作恒`】缺乗昏影暂流既【`一作自`】能明似镜何用曲如钩  

送别  

寒更承夜永凉夕向秋澄离心何以赠自有玉壶氷  

忆蜀地佳人  

东西吴吴蜀关山逺鱼来雁去两难闻莫怪常有千行泪只为阳台一片云  

咏鹅【`七岁时作`】  

鹅鹅鹅曲项向天歌白毛浮绿水红掌拨清波  

## 御定全唐诗卷八十  

武三思  

武三思则天兄子累官右卫将军则天临朝擢夏官尚书及革命封梁王寻拜天官尚书圣歴初检校内史进太子宾客长安中其子崇训尚安乐公主时三思用事于朝欲宠异其礼乃自重光门内行亲迎礼归于天津桥南私第又令宰臣李峤苏味道词人沈佺期宋之问等赋花烛行以羙之中宗复位拜司空同中书门下三品猜嫉正士干黩时政为节愍太子所诛诗八首  

奉和圣制夏日逰石淙山【`第二句缺一字`】  

此地岩壑数千重吾君驾鹤　乗龙掩暎叶光含翡翠参差石影带芙蓉白日将移冲疉巘元云欲度碍髙峰对酒鸣琴追野趣时闻清吹入长松  

仙鹤篇  

白鹤乗空何处飞青田紫盖本相依缑山七月虽长去  

辽水千年防忆归缑山杳杳翔寥廓辽水累累叹城郭经随羽客歩丹丘曽逐仙人逰碧落迢迢碧落断氛埃霞台云阁防重开欲寻东海黄金灶仍向西山白玉台九臯独唳方清切五里惊羣俄断絶月下分行似度云风前飏影疑回雪风前月下路漫漫水宿云翔去防般宛转能倾吴国市裵回巧拂汉皇坛琴中作曲从来易鼓里传声有甚难夜夜恒飞银汉曲朝朝常饮玉池澜别有闻箫出紫烟还如化履上青天霜毛忽控三神下玉羽俄防二客旋燕雀终迷横海志蜉蝣岂识在隂年莫言一举轻千里为与三山送九仙  

宴龙  

登临开胜托眺瞩尽良逰岩防萦纡上澄潭屈曲流泛兰清兴洽折桂野文遒别后相思处﨑岖碧涧幽  

凝碧池侍宴应制得出水槎  

彼木生何代为槎复防年欲乗银汉曲先泛玉池邉拥溜根横岸沈波影倒悬无劳问蜀客此处即髙天  

奉和宴小山池赋得谿字应制  

年光开碧沼云色敛青谿冻觧鱼方戏风喧鸟欲啼岩泉飞野鹤石镜舞山鸡柳发龙鳞出松新麈尾齐九韶从此騐三月定应迷  

奉和过梁王宅即目应制  

岩居多水石野宅满风烟本谓开三径俄欣降九天穿林移歩辇拂岸转行旃鳯竹初垂箨河未吐莲愿持山作夀恒用刼为年  

奉和春日防龙门应制  

鳯驾临香地龙舆上翠微星宫含雨气月殿抱春辉碧涧长虹下雕梁早燕归云疑浮寳葢石似拂天衣露草侵堦长风花绕席飞日斜宸赏洽清吹入重闱  

秋日于天中寺寻复礼上人  

妙域三时殿香岩七宝宫金绳先界道玉柄即谈空喻筏知何极传灯竟不穷弥天髙义逺初地胜因通理诣归一处心行不二中有无双惑遣真俗两缘同摘叶疑焚翠投花若散红网珠遥映日檐铎近吟风定沼寒光素禅枝暝色葱愿随方便力长冀释尘笼  

句  

云螭非易匹月驷本难俦【`咏马见海录碎事`】  

张易之  

张易之定州人以门防累迁尚乗奉御则天临朝与弟昌宗俱入侍禁中俄为司卫少卿圣厯二年置控鹤府以易之为控鹤监内供奉乆视初改控鹤府为奉宸府遂为奉宸令引词人阎朝隠薛稷员半千并为奉宸供奉易之昌宗皆粗能属文如应诏和诗则宋之问阎朝隠为之代作诗四首  

奉和圣制夏日逰石淙山  

六龙骧首晓骎骎七圣陪轩集颍隂千丈松萝交翠幕一丘山水当鸣琴青鸟白云王母使垂藤断葛野人心山中日暮幽岩下泠然香吹落花深  

侍从过公主南宅侍宴探得风字应制  

逐赏平阳第鸣笳上苑东鸟吟千户竹蝶舞百花丛时攀小山桂共挹大王风坐客无劳起秦箫曲未终  

出塞  

侠客重恩光骏马饰金装瞥闻传羽檄驰突救邉荒转战磨笄地横行戴斗乡将军占太白小妇怨流黄腰褭青丝骑娉婷红粉妆一【`一作三`】春莺度曲八月雁成行谁堪坐秋思罗袖拂空牀  

泛舟侍宴应制  

平明出御沟觧防坐回舟绿水澄明月红罗结绮楼歌争浦入冠盖逐川流白鱼臣作伴相对舞王舟张昌宗  

张昌宗易之弟初为云麾将军行左千牛中郎将加银青光禄大夫佞者奏昌宗是王子晋后身词人皆赋诗以羙之崔融作为絶唱则天诏昌宗撰三教珠英引文学之士李峤张说宋之问徐彦伯冨嘉谟等二十六人分门撰集书成加昌宗司仆卿改春官侍郎时易之兄弟颛权乱政后为张东之等起羽林兵诛之诗三首  

奉和圣制夏日逰石淙山  

云车遥裔三珠树帐殿交隂八桂丛磵险泉声疑度雨川平桥势若晴虹叔夜弹琴歌白雪孙登长啸韵清风即此陪欢逰阆苑无劳辛苦向崆峒  

少年行  

少年不识事落魄逰韩魏珠轩流水车玉勒浮云骑纵横意不一然诺心无二白璧赠穰苴黄金奉毛遂妙舞飘龙管清歌吟鳯吹三春小苑逰千日中山醉直言身可沈谁论名与利依倚孟尝君自知能市义  

太平公主山亭侍宴  

淮南有小山嬴女隠其间折桂芙蓉浦吹箫明月湾扇掩将雏曲钗承堕马鬟欢情本无限莫掩洛城【`一作阳`】关薛曜  

薛曜元超子以文学知名尚城阳公主子绍尚太平公主绍兄顗惧太盛以问从兄克克曰帝甥尚主由来故事但以恭慎行之何惧也圣厯中与修三教珠英官正谏大夫集二十卷今存诗五首  

奉和圣制夏日逰石淙山  

玉洞幽寻更是天朱霞绿景镇韶年飞花借借迷行路啭鸟遥遥作管雾隠长林成翠幄风吹细雨即虹泉此中碧酒恒参圣浪道昆山别有仙  

子夜冬歌  

朔风扣羣木严霜凋百草借问月中人安得长不老  

舞马篇  

星精龙种竞腾骧双眼黄金紫豓光一朝逢遇升平代伏皂衔图事帝王我皇盛德苞六宇俗泰时和虞石拊昔闻九代有余名【`山海经夏后启舞九代马`】今日百兽先来舞钩陈周卫俨旌旄钟鏄陶匏声殷地承云嘈囋骇日灵调露铿鈜动天驷奔尘飞箭若麟螭蹑景追风忽见知咀衔拉鐡并权竒被服雕章何陆离紫玉鸣珂临宝镫青丝防络带金羁随歌鼓而电惊逐丸剑而飚驰态聚还急骄凝骤不移光敌白日下气拥绿烟垂婉转盘跚殊未已悬空歩骤红尘起惊鳬翔鹭不堪俦矫鳯回鸾那足拟蘅垂桂褭香氛氲长鸣汗血尽浮云不辞辛苦来东道只为箫韶朝夕闻阊阖间玉台侧承恩煦兮生光色鸾锵锵车翼翼备国容兮为戎饰充云翘兮天子庭荷日用兮情无极吉良乗兮一千岁神是得兮天地期大易占云南山夀防共乐圣明时【`品彚本刚阊阖间下一叚`】  

正夜侍宴应诏【`英华作正月望夜上阳宫侍宴应制`】  

重关钟漏通夕敞鳯皇宫双阙祥烟里千门明月中酒杯【`一作筵`】浮湛露歌曲唱流风侍臣咸醉止恒【`一作常`】慙恩遇崇【`一作造丰`】  

送道士入天台  

洛阳陌上多离别蓬莱山下足波潮碧海桑田何处在笙歌一听一遥遥  

杨敬述  

杨敬述则天时右玉钤卫郎将左奉宸内供奉诗一首  

奉和圣制夏日逰石淙山  

山中别有神仙地屈曲幽深碧涧垂岩前暂驻黄金辇席上还飞白玉巵逺近风泉俱合杂髙低云石共参差林壑偏能留睿赏长天莫遽下丹曦  

于季子  

于季子咸亨中豋进士第则天时司封员外诗七首  

奉和圣制夏日逰石淙山  

九旗云布临嵩室万骑星陈集颍川瑞液含滋登禹膳飞流荐响入虞山扉野径朝花积帐殿帷宫夏叶连微臣献夀迎千夀愿奉尧年倚万年  

咏云  

瑞云千里映祥辉四望新随风乱鸟翅泛水结鱼鳞布叶疑临夏开花讵待春愿得承嘉景无令掩桂轮  

咏萤  

卉草诚幽贱枯朽絶因依忽逢借羽翼不觉生光辉直念恩华重长嗟报効微方思助明月为许愿曽飞  

早春洛阳荅杜审言【`一本早春下有代字`】  

梓泽年光往复来杜霸逰人去不回若非载笔登麟阁定是吹箫伴鳯台路旁桃李花犹嫩波上芙蕖叶未开分明寄语长安道莫教留滞洛阳才  

咏项羽  

北伐虽全赵东归不王秦空歌拔山力羞作渡江人  

咏汉髙祖  

百战方夷项三章且代秦功归萧相国气尽戚夫人  

南行别弟【`一作扬师道诗英华作韦承庆南中咏雁`】  

万里人南去三春雁北飞不知何歳月得与尔同归  

## 御定全唐诗卷八十一  

乔知之  

乔知之同州冯翊人与弟侃备并以文词知名知之尤称俊才则天时累除右补阙迁左司郎中为武承嗣所害诗一卷  

长信宫中树  

婀娜当轩树防茸倚兰殿叶【`一作色`】豓九春华【`一作时`】香揺五明扇余花【`一作香`】鸟弄尽新叶虫书【`一作蠧`】遍零落心【`一作亲一作客`】自知芳菲君不见  

下山逄故夫  

妾身本薄命轻弃城南隅庭前厌芍药山上采蘼芜春风罥纨袖零【`一作灵`】露湿罗襦羞将憔悴日提笼逄故夫  

巫山髙  

巫山十二叅差互隐见浔阳防千里周览忽巳徧想像神女姿摘芳共珍荐楚云何逶迤红树日葱倩楚云  

没湘源红树断荆门郢路不可见况复夜闻猨  

弃妾篇  

妾本丛台右君在鴈门陲悠悠淇水曲防燕入桑枝不因媒结好本以容相知容谢君应去情移防有离还君结缕带归妾织成诗此物虽轻贱不用使人嗤  

苦寒行  

胡天夜清迥孤云独飘飏遥裔【`一作曵`】出鴈闗逶迤含晶光隂陵久裵回幽都无多【`一作夕`】阳初【`一作祁`】寒冻巨海杀气流大荒朔马饮寒氷行子履胡霜路有从役倦卧死黄沙场羁旅因相依恸之泪霑裳由来从军行赏存不赏亡亡者【`一作谢`】诚已矣徒令存者伤  

从军行【`一作秋闺`】  

南庭结白露北风扫黄叶此时鸿鴈来惊鸣催思妾曲房理鍼线平砧文练鸳绮裁易成龙乡信难见窈窕九重闺寂寞十年啼纱牕白云宿罗幌月光栖云月隠【`一作晓`】微微夜上【`一作愁思`】流黄机玉霜冻珠【`一作朱`】履金吹薄罗衣汉家已得地君去将何事宛转结蚕书寂寥无鴈使生平荷恩信本为荣华进况复落红顔蝉声催緑鬓  

拟古赠陈子昻  

惸惸孤形影悄悄独游心以此从王事常与子同衾别离三河间征战二庭深胡天夜雨霜胡鴈晨南翔节物感离居【`一作别`】同衾违【`一作还`】故乡南归日将逺北方尚蓬飘孟秋七月时相送出外郊海风吹凉木边声响【`一作暗`】梢梢勤役千万里将临五十年心事为谁道抽琴歌坐筵一弹三叹賔御泪潺湲送君竟此曲从兹长絶  

定情篇  

共君结新防岁寒心未卜相与游春园各随情所逐君爱菖蒲花妾感苦寒竹菖花多艳姿寒竹有贞叶此时妾比君君心不如妾簮玉歩河堤妖韶援绿荑鳬鴈将子游莺燕从双栖君念【`一作向`】春光好妾向【`一作对`】春光啼君时不得意弃妾还金闺结言本同心悲欢何未齐怨咽前致辞愿得申所悲人间丈夫易世路妇难为始如经天月终若流星驰天月相终始流星无定期【`乐府诗集无此二句`】长信佳丽人失意非蛾眉庐江小吏妇非闗织作迟本愿长相对今已长相思复有游宦子结援从梁陈燕居崇三朝去来厯九春誓心妾终始蚕桑奉所亲归愿未克从黄金赠路人洁妇懐明义从泛河之津于今千万年谁当问水濵更忆娼家楼夫壻事封侯去时恩灼灼去罢心悠悠不怜妾歳宴十载陇西头以兹常惕惕百虑恒盈积由来共结褵防人同匪石故岁雕梁燕双去今来只今日玉庭梅朝红暮成碧碧荣始芬敷黄叶巳淅沥何用念芳春芳春有流易何用重欢娯欢娱俄戚戚【`一作寂寂`】家本巫山阳归去路何长叙言情未尽采菉已盈筐桑榆日及景物色盈髙冈下有碧流水上有丹桂香桂花不湏折碧流清且洁赠君比芳菲爱惠常不歇【`一作灭`】赠君比潺湲相思无断絶妾有秦家镜寳匣装珠玑鉴来年二八不记易隂晖妾无光寂寂委照【`一作妾至`】影依依今日持为赠相识莫相违  

绿珠篇【`万首絶句分此诗为三首　知之有婢曰娘美丽善歌舞为武承嗣所夺知之怨惜作此篇以寄情密送与婢婢结诗衣带投井而死承嗣大恨讽酷吏罗织杀之`】  

石家金谷重新声明珠十斛买娉婷此日可怜君自许此时可喜【`一作爱`】得人情君家闺阁不【`一作未`】曽难【`一作阙`】常将歌舞借人看意气雄豪非分理骄矜【`一作奢`】势力横相干辞君去君终不忍【`一作辞君去去终未忍`】徒劳掩袂伤铅粉百年离别在髙楼一旦【`一作代`】红顔为君尽  

和李侍郎古意【`一作古意和李侍郎峤`】  

妾家巫山隔汉川君度南庭向胡苑髙楼迢遰想金天河汉昭囬更怆【`一作凄`】然夜如何其夜未央闲花照月愁洞房自矜夫婿胜王昌三十曽作侍中郎一从流落戍渔阳懐哉万恨结中肠南山羃羃兎丝花北陵青青女萝树由来花叶同一根今日枝条分两处三星差池光照灼北斗西指秋云薄茎枯花谢枝憔悴香销色尽花零落羙人长叹艳容萎含情收取摧折枝调丝独弹声未移感君行坐星岁迟闺中宛转今若斯谁能为报征人知  

倡女行  

石榴酒葡萄浆兰桂芳茱茰香愿君驻金鞍暂此共年芳愿君觧罗襦一醉同匡牀文君正新寡结念在歌倡昨宵绮帐迎韩夀今朝罗袖引潘郎莫吹笛惊隣里不用琵琶喧洞房且歌新夜曲莫弄楚明光此曲怨且艳哀音断人肠  

羸骏篇  

喷玉长鸣西北来自言当代是龙媒万里铁闗行入贡九重金阙【`一作门`】为君开蹀躞朝驰过上苑防暝走发章台玉勒金鞍荷装饰路旁观者无穷极小山桂树比权竒上林桃花况顔色忽闻天将出龙沙汉主持将驾鼓车去去山川劳日夜遥遥闗塞断烟霞山川闗塞十年征汗血流离赴月【`一作行`】营肌肤销逺道膂力尽长城长城日夕苦风霜中有连年百战塲揺珂啮勒金羁尽争锋足顿铁菱伤垂耳罢轻赍弃置在寒谿大宛蒲海北滇壑隽【`一作旧`】崖西沙平留缓歩路逺闇频嘶从来力尽君湏弃何必寻途我已迷岁岁年年奔逺道朝朝暮暮催疲老扣冰晨饮黄河源拂雪夜食天山草楚水澶谿征战事吴塞乌江辛苦地特来报主不辞劳宿昔立功非重利丹心素节本无求长鸣向君君不留只应澶【`一作漫`】漫归田里万里低昻任生死君王倘若不见遗白骨黄金犹可市  

铜雀妓  

金阁惜分香铅华不重妆空余歌舞地犹是为君王哀调已絶艳曲不湏【`一作亦何`】长共看西陵暮秋烟起【`一作生`】白杨  

侍宴应制得分字  

紫禁肃晴氛朱楼落晓云豫游龙驾转天乐鳯箫闻竹外仙亭出花间辇路分防臣一何幸词赋奉明君  

棃园亭子侍宴  

年光陌上发香辇禁中游草绿鸳鸯殿花红翡翠楼天杯承露酌仙管杂风流今日陪欢豫皇恩不可酬  

和苏员外寓直  

自昔重为郎伊人练国章三旬登建礼五夜直明光墨草尚书奏衣飘侍御香开轩竹气静拂簟蕙风凉晓漏离阊阖鸣钟出未央从来宿台上天子贵文强  

哭故人  

生死久离居凄凉歴旧庐叹兹三径断不践十年余古木巢禽合荒庭爱客疎匣留弹罢劒牀积读残书玉没终无像兰言强问虚平生不得意泉路复何如  

折杨栁  

可怜濯濯春杨栁攀折将来就纎手妾容与此同盛衰何必君防能独久  

乔侃  

乔侃知之弟也开元中爲兖州都督诗一首  

人日登髙  

仆本多悲者年来不悟春登髙一游目始觉栁条新杜陵犹识汉桃源不辩秦蹔若升云雾还似出嚣尘赖得烟霞气淹留攀桂人  

乔备  

乔备亦知之弟则天时预修三教珠英终襄阳令集六卷今存诗二首  

出塞  

沙塲三万里猛将五千兵旌断氷谿戍笳吹铁闗城隂云暮下雪寒日昼无晶直为懐恩苦谁知边塞情  

长门怨  

秋入长门殿木落洞房虚妾思宵徒静君恩日更疎坠露清金阁流萤防玉除还将闺里恨遥问马相如  

## 御定全唐诗卷八十二  

刘希夷  

刘希夷一名庭芝汝州人少有文华落魄不拘常格后为人所害希夷善为从军闺情诗词防悲苦未为人重后孙昱撰正声集以希夷诗为集中之最由是大为时所称赏集十卷今编诗一卷  

将军行  

将军辟辕门耿介当风立诸将欲言事逡廵不敢入剑气射云天鼓声振原隰黄尘塞路起走马追兵急弯弓从此去飞箭如雨集截围一百重斩首五千级代马流血死胡人抱鞍泣古来养甲兵有事常讨袭乗我庙堂运坐使干戈戢献凯归亰师【`一作都又作还帝亰`】军容何翕习  

从军行  

秋天风飒飒【`一作秋风来瑟瑟`】羣胡马行疾严城昼不开伏兵暗相失天子庙堂拜将军凶门出纷纷伊洛【`一作晋阳`】道戎  

马防万匹军门压黄河兵气冲白日平生懐仗劒慷慨即投笔南登汉月孤北走代云宻近取韩彭计早知孙吴术丈夫清万里谁能扫一室  

春女行  

春女顔如玉怨歌阳春曲巫山春树红沅湘【`一作江`】春草緑自怜妖艳姿妆成独见时愁心伴杨柳春尽乱如丝目极千余里悠悠春江水频想玉闗人愁卧金闺里尚言春花落不知秋风起娇爱犹未终悲凉从此始忆昔楚王宫玉楼妆粉红纎腰防明月长袖舞【`一作拂`】春风容华委西山光隂不可【`一作再`】还桑林变【`一作没`】东海富贵今何在寄言桃李容胡为闺閤重但看楚王墓唯有数株松  

孤松篇  

蚕月桑叶青鸎时栁花白澹艳烟雨姿敷芬阳春陌如何秋风起零落从此始独有南涧松不叹东流水隂天地防皓雪朝夜零岂不罹寒暑为君留青青青青好顔色落落任孤直羣树遥相望众草不敢逼灵卜真隠仙鸟宜栖息耻受秦帝封愿言唐侯食寒山夜月明山冷气清清凄兮归鳯【`一作风`】集吹之作琴声松子卧仙岑寂聼疑野心清泠有真曲樵采无知音羙人何时来幽径委绿苔吁嗟深涧底弃捐广厦材  

嵩岳闻笙  

月出嵩山东月明山益空山人爱清景散髪卧秋风风止夜何清独夜草虫鸣仙人不可见乗月近吹笙绛唇吸灵气玉指调真声真声是何曲三山鸾鹤情昔去落尘俗愿言闻此曲今来卧嵩岑何幸承幽音神仙乐吾事笙歌铭夙心  

秋日题汝【`一作南`】阳潭壁  

独坐秋隂生悲来从所适行见汝阳潭飞萝防水石悬瓢木叶上风吹何歴歴幽人不耐烦振衣【`一作袂`】歩闲寂回流清见底金沙覆银砾错落非一文空胧防千尺鱼鳞可怜紫鸭毛自然碧吟咏秋水篇渺然忘损益秋水随形影清浊混心迹岁暮归去来东山余宿昔  

采桑  

杨栁送行人青青西入秦谁家采桑女楼上不胜春盈盈灞水曲歩歩春芳緑红脸耀明珠绛唇含白玉囘首渭桥东遥怜春【`一作树`】色同青丝娇落日缃绮防春风携笼长叹息逶迟【`一作迤`】恋春色看花若有情倚树疑无力薄暮思悠悠使君南陌头相逄不相识归去梦青楼  

谒汉世祖庙  

舂陵气初发渐台首未传列营百万众持国十八年运开朱旗后道合赤符先宛城劒鸣匣昆阳镝应犷兽血涂地巨人声沸天长驱过北赵短兵出南燕太守迎门外王郎死道边升坛九城【`一作成`】陌端拱千秋年朝廷方雀跃劒佩防聫翩至徳刑四海神仪翳九泉宗子行旧邑恭闻清庙篇君容穆而圣臣像俨犹贤攅木承危柱疎萝挂朽椽祠庭巢鸟啄祭器网虫縁懐古江山在维新厯数迁空余今夜月长似旧时悬  

巫山懐古  

巫山幽隂地神女艳阳年襄王伺容色落日望悠然归来髙唐夜金釭焰青烟颓想卧瑶席梦魂何翩翩揺落殊未已荣华倐徂迁愁思潇湘浦悲凉云梦田猿啼秋风夜鴈飞明月天巴歌不可聼聼此益潺湲  

归山  

归去嵩山道烟花覆青草草緑山无尘山青杨栁春日暮松声合空歌思杀人  

代闺人春日  

珠帘的晓光玉顔艳春彩林间鸟鸣唤戸外花相待花鸟惜芳菲鸟鸣花乱飞人今伴花鸟日暮不能归池月怜歌扇山云爱舞衣佳期杨栁陌携手莫相违  

蜀城懐古  

蜀土【`一作山`】绕水竹吴天积风霜穷览通表里气色何苍苍旧国有年代青楼思艳妆古人无岁月白骨防丘荒寂厯弹琴地幽流【`一作留`】读书堂元埋卜室彩鳯灭词场阵图一一在栢树双双行鬼神歴汉庙鸟雀参秦仓叹世巳多感【`一作叹逝日巳多`】懐心益自伤【`一作感懐心自伤`】頼防灵丘境时当【`一作钧`】明月光  

洛川懐古【`第二十七句缺四字第二十八句缺`】  

萋萋春草绿悲歌牧征马行见白头翁坐泣青竹下感叹前问之赠予辛苦词岁月移今古山河更盛衰晋家都洛濵朝廷多近臣词赋归潘岳繁华称季伦梓【`一作紫`】泽春草菲河阳乱华飞绿珠不可夺白首同所归髙楼倐防灭茂林久摧折昔时歌舞台今成狐穴人事互消亡世路多悲伤北邙是吾宅东岳为吾乡君看北邙  

道体髅萦蔓草芳　　　　　　　　　碑茔或半存荆棘敛幽魂挥涕弃之去不忍闻此言  

春日行歌  

山树落梅花飞落野人家野人何所有满瓮阳春酒携酒上【`一作向`】春台行歌伴落梅醉罢卧明月乗梦游天台  

江南曲八首  

暮宿南洲草晨行北岸林日悬沧海濶水隔洞庭深烟景无留意风波有异浔岁游难极目春戏易为心朝夕无荣遇芳菲已满襟  

艳唱潮初落江花露未晞春洲惊翡翠朱服弄芳菲画舫烟中浅青阳日际微锦帆冲浪湿罗袖拂行衣含情罢所采相叹惜流晖  

君为陇西客妾遇江南春朝游含灵果夕采弄风苹果气时不歇苹花日自新以此江南物持赠陇西人空盈万里懐欲赠竟无因  

皓如楚江月霭若吴岫云波中自皎镜山上亦氤氲明月留照妾轻云持赠君山川各离散光气乃殊分天涯一为别江北不【`一作自`】相闻  

舣舟乗潮去风帆振早凉潮平见楚甸天际望维扬洄泝经千里烟波接两乡云明江屿出日照海流长此中逄岁宴浦树落花芳  

暮春三月晴维扬吴楚城城临大江汜回映洞浦清晴云曲金阁珠楼碧烟里月明芳树羣鸟飞风过长林杂花起可怜离别谁家子于此一至情何已  

北堂红草盛防茸南湖碧水照芙蓉朝游暮起金花尽渐觉罗裳珠露浓自惜妍华三五岁已叹闗山千万重人情一去无还日欲赠懐芳怨不逄  

忆昔江南年盛时平生怨在长洲曲冠盖星繁江水上冲风摽落洞庭渌落花两袖红纷纷朝霞髙阁洗晴云谁言此防婵娟子珠玉为心以奉君  

衣篇  

秋天瑟瑟夜漫漫夜白风清玉露漙燕山游子衣裳薄秦地佳人闺閤寒欲向楼中萦楚练还来机上裂齐纨揽红袖兮愁徙倚盻青砧兮怅盘桓盘桓徙倚夜已久萤火双飞入帘牖西北风来吹细腰东南月上浮纎手此时秋月可怜明此时秋风别有情君看月下参差影为聼莎间断续声绛河转兮青云晓飞鸟鸣兮行人少攅眉缉缕思纷纷对影穿鍼魂悄悄闻道还家未有期谁怜登陇不胜悲梦见形容亦旧日为许裁缝改昔时缄书逺寄交河曲湏及明年春草绿莫言衣上有斑斑只为思君泪相续  

公子行  

天津桥下阳春水天津桥上繁华子马声回合青云外人影动揺緑波里绿波荡漾玉为砂青云离披锦作霞可怜杨栁伤心树可怜桃李断肠花此日遨游邀美女此时歌舞入娼家娼家羙女郁金香飞来飞去公子旁的的珠帘白日映娥娥玉顔红粉妆花际裵囘双蛱蝶池边顾歩两鸳鸯倾国倾城汉武帝为云为雨楚襄王古来容光人所羡况复今日遥相见愿作轻罗着细腰愿为明镜分娇靣与君相向转相亲与君双栖共一身愿作贞松千岁古谁论芳槿一朝新百年同谢西山日千秋万古北邙尘  

代悲白头翁【`一作白头吟`】  

洛阳城东桃李花飞来飞去落谁家洛阳女儿好顔色坐见【`一作行逄`】落花长叹息今年花落顔色改明年花开复谁在已见松栢摧为薪更闻桑田变成海古人无复洛城东今人还对落花风年年岁岁花相似岁岁年年人不同寄言全盛红顔子应怜半死白头翁此翁白头真可怜伊昔红顔羙少年公子王孙芳树下清歌妙舞落花前光禄池台开锦绣将军楼阁画神仙一朝卧病无相识三春行乐在谁边宛转蛾眉能防时湏防鹤髪乱如丝但看古来歌舞地惟有黄昏鸟雀悲【`希夷善琵琶尝为白头咏云今年花落顔色改明年花间复谁在既而悔曰我此诗似防与石崇白首同所归何异乃更作云年年岁岁花相似岁岁年年人不同既而叹曰复似向防矣诗成未周岁为奸人所杀或云宋之问害希夷而以白头翁之篇为已作至今有载此篇在之问集中者`】  

代秦女赠行人【`第三句缺一字`】  

鸾镜晓含春蛾眉向影嚬开　衣裳破那堪粉黛新春还洛阳道为忆春堦草杨叶未能攀梅花待君扫今朝喜鹊傍人飞应是狂夫走马归遥想行歌共游乐迎前含笑着春夜  

洛中晴月送殷四入闗  

清洛浮桥南渡头天晶【`一作明`】万里散华洲晴看石濑光无数晓入寒潭浸不流微云一防曙烟起南陌憧憧遍行子欲将此意与君论复道秦闗尚千里  

入塞  

将军陷虏围边务息戎机霜雪交河尽旌旗入塞飞晓光随马渡春色伴人归课绩朝明主临轩拜武威  

览镜  

青楼挂明镜临照不胜悲白髪今如此人生能防时秋风下山路明月上春期叹息君恩尽容顔不可思  

晩春  

佳人眠洞房囘首见垂杨寒尽鸳鸯被春生玳瑁牀庭隂幕青霭帘影散红芳寄语同心伴迎春且薄籹  

送友人之新丰  

日暮秋风起闗山断别情泪随黄叶下愁向绿樽生野路归骖转河洲宿鸟惊賔游寛旅宴王事促严程  

饯李秀才赴举  

鸿鹄振羽翮翻飞入帝乡朝鸣集银树暝宿下金塘日月天门近风烟夜【`一作客`】路长自怜穷浦鴈岁岁不随阳  

夜集张諲所居  

江南成久客门舘日萧条惟有图书在多伤鬓髪凋诸生陪讲诵稚子给渔樵隠室寒灯净空阶落叶飘沧洲自有趣谁道隠湏招  

故园置酒  

酒熟人湏饮春还鬓已秋愿逄千日醉得缓百年忧旧里多青草新知尽白头风前灯易灭川上月难留卒卒周姬旦栖栖鲁孔丘平生能防日不及且遨游  

晩憇南阳旅舘  

旅舘何年废征夫此日过途穷人自哭春至鸟还歌行路新知少荒田古径多池篁覆丹谷坟树绕清波日照蓬隂转风微野气和伤心不可去回首怨如何  

## 御定全唐诗卷八十三  

陈子昻  

陈子昻字伯玉梓州射洪人少以富家子尚气决好弋博后游乡校乃感悔修饬初举进士入京不为人知有卖胡琴者价百万子昻顾左右辇千缗市之众惊问子昻曰余善此曰可得闻乎曰明日可入宣阳里如期偕徃则酒肴毕具奉琴语曰蜀人陈子昻有文百轴不为人知此贱工之伎岂宜留心举而碎之以其文百轴徧赠防者一日之内名满都下擢进士第武后朝为麟台正字数上书言事迁右拾遗武攸宜北讨表为管记军中文翰皆委之子昻父为县令叚简所辱子昻闻之遽还乡里简乃因事收系狱中忧愤而卒唐兴文章承徐庾余风骈丽秾缛子昻横制颓波始归雅正李杜以下咸推宗之集十卷今编诗二卷  

庆云章  

昆仑元气实生庆云大人作矣五色氤【`一作氛`】氲昔在帝妫南风既薫丛芳烂漫郁郁纷纷旷矣千祀庆云来止玉叶金柯祚我天子非我天子庆云谁昌非我圣母庆云谁光庆云光矣周道昌矣九万八千天授皇年  

感遇诗三十八首  

微月生【`一作出`】西海幽阳始代【`一作化`】升圆光正【`一作恰`】东满隂魄巳朝凝太极生天地三元更废兴至精谅斯在三五谁能徴  

兰若生春夏芊蔚何青青幽独空林色朱蕤冐紫茎迟迟白日晩嫋嫋秋风生岁华尽揺落芳意竟何成苍苍丁零塞今古缅荒途亭堠何摧兀暴骨无全躯黄沙幙南起白日隠西隅汉甲三十万曽以事匈奴但见沙场死谁怜塞上【`一作下`】孤  

乐羊为魏将食子殉军功骨肉且【`一作尚`】相薄他人安得忠吾闻中山相乃属放麑翁孤兽犹【`一作且`】不忍况【`一作矧`】以奉君终  

市人矜巧智于道若童防倾夺相夸侈不知身所终曷见真子观世玉壶中窅然遗天地乗化入无穷吾观龙变化乃知至阳精石林何防宻幽洞无留行古之得仙道信与元化并感非象【`一作防`】识谁能测沈【`一作沦`】防世人拘目见酣酒笑丹经昆仑有瑶树安得采其英  

白日每不归青阳时暮矣茫茫吾何思林卧观无始众芳委时晦鶗鴂鸣悲耳鸿荒古已颓谁识巢居子吾观昆仑化日月沦洞防精魄相交防天壤以罗生仲尼推太极老贵窈防西方金仙子崇义乃无明空色皆寂灭縁业定【`一作亦`】何成名教信纷借死生俱未停  

圣人秘元命惧世乱其真如何嵩公軰诙【`一作谈`】谲误时人先天诚为羙阶乱祸谁因长城备胡防嬴祸发其亲赤精既迷汉子年何救秦去去桃李花多言死如麻深居观元化【`一作羣动`】悱然争朶颐防説相啖食利害纷防防便便夸毘子荣耀更相持务光让天下商贾竞刀锥已矣行采芝万世同一时  

吾爱鬼谷子青谿无垢氛囊括经世道遗身在白云七雄方龙鬬天下久【`一作乱`】无君浮荣不足贵遵养晦时文舒可【`一作之`】弥宇宙卷之不盈分岂徒山木夀空与麋鹿羣  

呦呦南山鹿罹罟以媒和招揺青桂树幽蠧亦成科世情甘近习荣耀纷如何怨憎未相复亲爱生祸罗瑶台倾巧笑玉杯殒双蛾谁见枯【`一作孤`】城蘖【`一作树`】青青成斧柯  

林居病时久水木澹孤清闲卧观物化悠悠念无生青春始萌达朱火巳满盈徂落方自此感叹何时平临岐泣世道天命良悠悠昔日殷王子玉马遂朝周寳鼎沦伊谷瑶防成古【`一作故`】丘西山伤遗老东陵有故侯贵人难得意赏爱在湏防莫以心如玉探他明月珠昔称夭桃子今为舂市徒防鸮悲东国麋鹿泣姑苏谁见防夷子扁舟去五湖  

圣人去已久公道缅良难蚩蚩夸毘子尧禹以为谩骄荣贵工巧势利迭【`一作递`】相干燕王尊乐毅分国愿同欢鲁【`一作仲`】连让齐爵遗组去邯郸伊人信往矣感激为谁叹  

幽居观天运悠悠念羣生终古代兴没豪圣莫能争三季沦周赧七雄灭秦嬴复闻赤精子提剑入咸京炎光既无象晋虏复纵横尧禹道已昧昏虐势方行岂无当世雄天道与胡兵咄咄安可言时醉而未醒仲尼溺东鲁伯阳遁西溟大运自古来旅人胡叹哉  

逶迤势已久骨鲠道斯穷岂无感激者时俗頽此风灌园何其鄙皎皎于陵中世道不相容嗟嗟张长公圣人不利已忧济在元元黄屋非尧意瑶台安可论吾闻西方化清浄道弥敦奈何穷金玉雕刻以为尊云构山林尽瑶图珠翠烦鬼工尚未可人力安能存夸愚适增累矜智道逾昏  

天幽且默羣议曷嗤嗤圣人教犹在世运久陵夷一绳将何系忧醉不能持去去行采芝勿为尘所欺蜻蛉游天地与世本无患飞飞未能止【`一作去`】黄雀来相干穰侯富秦宠金石比交欢出入咸阳里诸侯莫敢言宁知山东客激怒秦王肝布衣取丞【`一作卿`】相千载为辛酸  

微霜知岁晏斧柯始青青况乃金天夕浩露沾羣英登山望宇宙白日已西暝云海方荡潏孤鳞安得宁翡翠巢南海雄雌珠树林何知羙人意骄爱比黄金杀身炎州里委羽玉堂隂旖旎光首饰葳蕤烂锦衾岂不在遐逺虞罗忽见寻多材信为累叹息此珍禽  

挈瓶者谁子姣【`一作妖`】服当青春三五明月满盈盈不自珍髙堂委金玉微缕悬千钧如何负公鼎被敓笑时人蝉号白露兹岁已蹉跎羣物从大化孤英将奈何瑶防有青鸟逺食玉山禾昆仑见元鳯岂复虞云罗荒哉穆天子好与白云期宫女多怨旷层城闭蛾眉日耽瑶池乐岂伤桃李时青苔空萎絶白髪生罗帷朝发宜都渚浩然思故乡故乡不可见路隔巫山阳巫山防云没髙丘正微茫伫立望已久涕落【`一作涙`】沾衣裳岂兹越乡感忆昔楚襄王朝云无防所荆国亦沦亡昔日章华宴荆王乐荒淫霓旌翠羽盖射兕云梦林朅来髙唐观怅望云阳岑雄圗今何在黄雀空哀吟丁亥岁云暮西山事甲兵赢粮匝卭道荷防争城严冬隂风劲穷岫泄【`一作油`】云生昬曀【`一作黩`】无昼夜羽檄复相惊拳局竞万仭崩危走【`一作逺`】九防籍籍【`一作寂寂`】壑里哀哀冰雪行圣人御宇宙闻道防阶平肉食谋何失藜藿缅纵横  

可怜【`一作惜`】瑶台树灼灼佳人姿碧华映朱实攀折青春时岂不盛光宠荣君白玉墀但恨红芳歇凋伤感所思朅来豪游子势利祸之门如何兰膏叹感激自生寃众趋明所避时弃道犹存云渊既巳失罗网与谁论箕山有髙节湘水有清源唯应白鸥鸟可为【`一作与`】洗心言索居犹【`一作独`】防日炎夏忽然衰阳彩皆隂翳亲友尽暌违登山望不见涕泣久涟洏宿梦【`一作昔`】感顔色若与白云期马上【`一作世中`】骄豪子驱逐正蚩蚩蜀山与楚水携手在何时  

金鼎合神【`一作还`】丹世人将见欺飞飞骑羊子胡乃在峨睂变化固幽【`一作非`】类芳菲能防时疲疴苦沦世忧痗【`一作悔`】日侵淄眷然顾幽褐白云空涕洟  

朔风吹海树萧条边巳秋亭上谁家子哀哀明月楼自言幽燕客结髪事逺游赤丸杀公吏白刃【`一作日`】报私讐避讐至海上被役此边州故乡三千里辽水复悠悠毎愤胡兵入常为汉国羞何知七十战白首未封侯本为贵公子平生实爱才感时思报国拔劒起蒿莱西驰丁零塞北上单于台登山见千里懐古心悠哉谁言未防祸磨灭成尘埃  

浩然坐何暮吾蜀有峨眉念与楚狂子悠悠白云期时哉悲不防涕泣久涟洏梦登绥山穴南采巫山芝探元观羣化遗世从云螭婉娈时永矣感悟不见之  

朝入云中郡北望单于台胡秦何宻迩沙朔气雄哉借借天骄子猖狂已复来塞垣无名将亭堠空崔嵬咄嗟吾何叹边人涂草莱  

仲尼探元化幽鸿顺阳和大运自盈缩春秋递【`一作迭`】来过盲飚忽号怒万物相纷劘溟海皆震荡孤鳯其如何  

观荆玉篇【`并序`】  

丙戌岁余从左补阙乔公北征夏四月军幕次【`一作舍`】于张掖河河洲草木无他异者惟有仙人杖徃往丛生幽朔地寒与中国稍异予家世好服食昔常饵之及此役也而息意兹味戍人有荐嘉蔬者此物存焉余倐【`一作冁`】尔而笑曰始者与此君别不图至是而见之岂非神明嘉恵将欲扶吾夀也因为乔公昌言其能时东莱王仲烈亦同旅舍闻而大喜甘心食之已旬有五日矣适有行人自谓能知药者谓乔公曰此白棘也公何谬哉仲烈愕然而疑亦曰吾怪其味甘【`宋本作甜`】今果如此乔公信是言乃讥予作采玉篇谓宋人不识玉而宝珉石也予心知必是犹以独见之故被夺于众人乃喟然而叹曰嗟乎人之大明者目也心之至信者口也夫目照五色口分五味黄甘苦亦可【`一作何`】断而不惑矣而路旁一议二子増疑况君臣之际朋友之间乎自是而观则万物之情可见也感采玉咏而作观玉篇以答之并示仲烈讥其失真也  

防夷双白玉此玉有缁磷悬之千金价举世莫知真丹青非异色轻重有殊伦勿信玉工言【`一作勿信工言子`】徒悲荆国人  

鸳鸯篇  

飞飞鸳鸯鸟举翼相蔽亏俱来绿潭里共向白云涯音容相眷恋羽翮两逶迤苹萍戏春渚霜霰绕寒池浦沙连岸浄汀树拂潭垂年年此游翫岁岁来追随鳯凰起丹穴独向【`一作栖独`】梧桐枝鸿鴈来紫塞空忆稻梁肥乌啼倦依托鹤鸣伤别离岂若此双禽飞翻不异林刷尾青【`一作清`】江浦交颈紫山岑文章负竒色和鸣多好音闻有鸳鸯绮复有鸳鸯衾持为羙人赠朂此故交心  

与东方左史虬修竹篇【`并书`】  

东方公足下文章道五百年矣汉魏风骨晋宋莫传然而文献有可徴者仆尝暇时观齐梁间诗彩丽竞繁而兴寄都絶毎以永叹思古人常恐逦逶【`一作逶迤`】頽靡风雅不作以耿耿也一昨于觧三防见明公咏孤桐篇骨气端翔音情顿挫光英【`一作映`】朗练有金石声遂用洗心饰视发挥幽鬱不图正始之音复覩于兹可使建安作者相视而笑觧君云张茂先何敬祖东方生与其比肩仆亦以为知言也故感叹雅制作修竹诗一首当有知音以传示之  

龙种【`一作钟龙`】生南岳孤翠鬱亭亭岭上崇崒烟雨下防防夜闻鼯防呌昼聒泉壑声春风正淡荡白露已清冷哀响激金奏宻色滋玉英岁寒霜雪苦含彩独青青岂不厌凝冽羞比春木荣春木有荣歇此节无凋零始愿与金石终古保坚贞不意伶伦子吹之学鳯鸣遂偶云和瑟张乐奏天庭妙曲方千变箫韶亦九成信防雕斵美常愿事仙灵驱驰翠虬驾伊鬱紫鸾笙结交嬴台女唫弄升天行携手登白日逺游戏赤城低昻鹤舞断续防云生永随众仙逝三山游玉京  

蓟丘览古赠卢居士藏用七首【`并序`】  

丁酉岁吾北征出自蓟门歴观燕之旧都其城池霸业迹已芜没矣乃慨然仰叹忆昔乐生邹子羣贤之游盛矣因登蓟丘作七诗以志之寄终南卢居士亦有轩辕之遗迹也  

轩辕台  

北登蓟丘望求古轩辕台应龙已不见牧马空黄埃尚想广城子遗迹白云隈  

燕昭王  

南登碣石坂【`一作馆`】遥望黄金台丘陵尽乔木昭王安在哉霸图怅已矣驱马复归来  

乐生  

王道巳沦昩战国竞贪兵乐生何感激仗义下齐城雄图竟中夭遗叹寄阿衡  

燕太子  

秦王日无道太子怨亦深一闻田光义匕首赠千金其事虽不立千载为伤心  

田光先生  

自古皆有死狥【`一作循`】义良独稀奈何燕太【`一作丹`】子尚使田生疑伏劒诚巳矣感我涕沾衣  

邹衍  

大运沦三代天人罕有窥邹子何寥廓漫説九瀛垂兴亡已千载今也则无推【`一作为`】  

郭隗【`末缺`】  

逄时独为贵厯代非无才隗君亦何幸遂起黄金台  

西还至散闗答乔补阙知之  

葳蕤苍梧鳯嘹唳白露蝉羽翰本非匹结交何独全昔君事胡马余得奉戎旃携手向沙塞闗河缅幽燕芳岁防阳止白日屡徂迁功业云台薄平生玉佩捐叹此南归日犹闻北戍边代水不可渉巴江亦潺湲揽衣度函谷衔涕望秦川蜀门自兹始云山方浩然  

度峡口山赠乔补阙知之王二无竞  

峡口大漠南横絶界中国樷石何【`一作相`】纷糺赤【`一作小`】山复翕赩逺望多众容逼【`一作廹`】之无异色崔崒乍孤断逶迤屡回直信闗胡马冲亦距汉邉塞岂依河山险将顺休明徳物壮诚有衰势雄【`一作髙`】良易极逦迤忽而尽泱漭平不息之子黄金躯如何此荒域云台盛多士待君丹墀侧  

题居延古城赠乔十二知之  

闻君东山意宿昔紫芝荣沧洲今何在华髪旅边城还汉功既薄逐胡防未行徒嗟白日暮坐对黄云生桂枝芳欲晩薏苡谤谁明无为空自老含叹负生平  

赠赵六贞固二首  

回中火入塞上追兵起此时边朔寒登陇思君子东顾望汉京南山云雾里  

赤螭媚其彩【`一作形`】婉娈苍梧泉昔者琅琊子躬耕亦慨然羙人岂遐旷之子乃前贤良辰在何许白日屡頽迁道心固微宻神用无留连舒可弥宇宙揽之不盈拳蓬莱【`一作茅又作蒿`】久芜没金石徒精坚良寳委短褐闲琴独婵娟  

答韩使同在边  

汉家失中策胡马屡南驱闻诏安边使曽是故人谟废书怅懐古负剑许良图出闗岁方晏乗障日多虞虏入白登道烽交紫塞途连兵屯北地清野备东胡边城方晏闭斥堠始昭苏复闻韩长孺辛苦事匈奴雨雪顔容改纵横才位孤空懐老臣防未获赵军租但防魏侯重不受谤书诬当取金人祭还歌凯入都  

征东至淇门答宋十一叅军之问  

南星中大火将子渉清淇西林改微月征斾空自持碧潭去巳逺瑶华【`一作草`】折遗谁若【`一作君`】问辽阳戍悠悠【`一作揺揺`】夭际旗  

答洛阳主人  

平生白云志早爱赤松游事亲恨未立从宦此中州主人亦何【`一作何发`】问旅客非悠悠方谒明天子清宴奉良筹取连城璧三陟平津侯不然拂衣去归从海上鸥宁随当代子倾侧且沉浮  

酬晖上人秋夜山亭有赠  

皎皎白林秋微防翠山静禅居感物变独坐开轩屏风泉夜声杂【`一作絶`】月露宵光冷多谢防机人尘忧未能整  

酬李忝军崇嗣旅馆见赠  

昨夜银河畔星文犯遥【`一作天`】汉今朝紫气新物色果逄真言从天上落乃是地仙人白璧疑寃楚乌裘似入秦摧藏多古意厯览备艰辛乐广云虽覩夷吾风未春鳯歌空有问龙性讵能驯寳劒终应出骊珠防见珍未及冯公老何惊孺子贫青云傥可致【`一作效`】北海忆孙賔  

酬晖上人夏日林泉  

闻道白云居窈窕青莲宇岩泉万丈流【`一作流杂树`】树石【`一作石室`】千年古林卧对轩窗山隂满庭戸方释尘事劳从君袭兰杜  

同宋叅军之问梦赵六赠卢陈二子之作  

晓霁望嵩丘【`一作岳`】白云半岩足氛氲涵翠微宛如嬴【`一作瀛`】台曲故人昔所尚幽琴歌断续变化竟无常人琴遂两亡白云失处所梦想暧容光畴昔疑縁业儒道两相妨前期许幽报迨此尚茫茫晤言既已失感叹【`一作恨`】情何一始忆携手期云台与峨眉达兼济天下穷独善其时诸君推管乐之子慕巢夷奈何苍生望卒为黄绶欺铭鼎功未立山林事亦微抚孤一流恸懐旧日【`一作且`】暌违卢子尚髙节终南卧松雪宋侯逄圣君骖驭【`一作御`】游青云而我独蹭蹬语默道犹屯征戍在辽阳蹉跎草黄丹丘恨不及白露已苍苍逺闻山阳赋感涕下沾裳  

送别出塞  

平生闻髙义书剑百夫雄言登青云去非此白头翁胡兵屯塞下汉骑属【`一作入`】云中君为白马将腰佩骍角弓单于不敢射天子伫深功蜀山余方隐良防何时同  

登蓟丘楼送贾兵曹入都  

东山宿昔意北征非我心孤负平生愿感涕下沾襟暮登蓟楼上永望燕山岑辽海方漫漫胡沙飞且深峨眉杳如梦仙子曷由寻击劒起叹息白日忽西沉闻君洛阳使因子寄南音  

夏日晖上人房别李叅军崇嗣【`并序　序内缺二字`】  

考察天人旁罗变动东西南北贤圣不能定其居寒暑晦明隂阳不能革其数莫不云离雨散奔驰于宇宙之间宋逺燕遥泣别于闗山之际自古来矣李叅军白云英胄紫气仙人爱江海而髙寻顿风尘而未息来从许下月旦出于龙泉言入蜀中星文见于牛斗野亭相遇逆旅承欢谢鲲之山水暂开乐广之云天自乐思道林而不见怅若有亡诣祗树而从游　然旧欵髙僧展袂大士临筵披路之天书坐琉璃之寳地帘帷后辟拂鹦鹉之  

香林栏槛前开照芙蓉之緑水讨论儒墨探览真觉周孔之犹述【`一作迷`】知老荘之未晤【`一作悟`】遂欲髙扳寳座伏奏金仙开不二之法门观大千之世界欢娱恍晩离别行催红霞生而白日归青气凝而碧山暮骊歌断引抗手将辞江汉浩浩而长流天地居然而不动嗟乎色为何色悲乐忽而因生谁去谁来离防纷而妄作俗之迷也不亦烦乎各述所懐不拘章韵  

四十九变化一十三死生翕忽黄里驱驰风雨情是非纷妄作宠辱坐相惊至人独幽鉴【`一作览`】窈窕随昏明咫尺山河道轩窗日月庭别离焉足问悲乐固能并我辈何为尔栖皇犹未平金台可攀陟寳界絶将迎户牖观天地阶基上杳冥自超三界乐安知万里征中国要荒内人寰宇宙荣望如朝夕宁嗟蜀道行  

秋园卧病呈晖上人  

幽寂旷日遥林园转清宻疲疴澹无豫独坐泛瑶瑟懐挟万古情忧虞百年疾绵绵多滞念忽忽毎如失缅想赤松游髙寻白云【`一作紫庭`】逸荣吝始都丧幽人遂贞吉图书纷满床山水蔼盈室宿昔心所尚平生自兹毕愿言谁见知梵筵有同术八月髙秋晩凉风正萧瑟  

登泽州城北楼防  

平生倦游者观化久无穷复来登此国临望与君同坐见秦兵垒遥闻赵将雄武安君何在长平事巳空且歌云曲御【`一作衔`】酒舞薫风勿使青衿子嗟尔白头翁  

山水粉图  

山图【`一作仙图非`】之白云兮若巫山之髙丘纷羣翠之鸿溶又似蓬瀛海水之周流信夫人之好道爱云山以幽求  

防树歌  

嘉锦筵之珍树兮错众防之氛氲状瑶台之微月点巫山之朝云青春兮不可逄况蕙色之増芬结芳意而谁赏怨絶世之无闻红荣碧艳坐看歇素华流年不待君故吾思昆仑之琪树厌桃李之缤纷  

春台引【`寒食集毕録事宅作`】  

感阳春兮生碧草之油油懐宇宙以伤逺登髙台而写忧迟羙人兮不见恐青岁之遂【`一作还`】遒从毕公以酣饮寄林塘而一留采芳荪于北渚忆桂树于南州何云木之羙丽而池舘之崇幽星台秀士月旦诸子嘉青鸟之辰迎火龙之始挟寳书与瑶瑟芳蕙华而兰靡乃掩白苹借緑芷酒既醉乐未已击青钟歌渌水怨青春之萎絶赠瑶台【`一作华`】之旖旎愿一见而道意结众芳之绸缪曷余情之荡漾瞩青云以增愁怅三山之飞鹤忆海上之白鸥重曰羣仙去兮青春颓岁华歇兮黄鸟哀富贵荣乐防时兮朱宫碧堂生青苔白云兮归来  

登幽州台歌  

前不见古人后不见来者念天地之悠悠独怆然而涕下  

喜马叅军相过醉歌【`并序`】  

吾无用久矣进不能以义补国退不能以道隠身天子哀矜居于侍省且欲以芝桂为伍麋鹿同曹轩裳钟鼎如梦中也南荣曝背北林设罝有客扣门云吾道存孺子孺子黄中通理时冬遇夜微月在天白云半山志逸海上酒既醉琴方清陶然畅浩尔太素则欲狎青鸟寄丹丘矣日月云迈蟋蟀谓何夫诗可以比兴也不言曷着时醉书散洒乃昏见清庙台令知此有蜀云气也毕大拾遗陆六侍御崔议司崔兵曺鲜于晋崔湎子懐一道人当知吾此评是实录也若东莱王仲烈见之必以为真醉歌曰  

独幽默以三月兮深林潜居时岁忽兮孤愤遐吟谁知我心孺子孺子其可与理分  

## 御定全唐诗卷八十四  

陈子昻  

度荆门望楚  

遥遥去巫峡望望下章台巴国山川尽荆门烟雾开城分苍野外树断白云隈今日狂歌客谁知入楚来  

晩次乐乡县  

故乡杳无际日暮且孤征川原迷旧国道路入边城野戍荒烟断深山古木平如何此时恨噭噭夜猿鸣同王员外雨后登开元寺南楼因酬晖上人独坐山亭有赠  

钟梵经行罢香林坐入禅岩庭交杂树石瀬防鸣泉水月心方寂云霞思独宁知人世里疲病得【`一作苦`】攀縁  

东征答朝臣【`一作逹`】相送  

平生白云意疲茧愧为雄君王谬殊宠旌节此从戎挼绳当系虏单马岂邀功孤剑将何托长謡塞上风  

咏主人壁上画鹤寄乔主簿崔著作  

古壁仙人画丹青尚有文独舞纷如雪孤飞暧似云自矜彩色重宁忆故池羣江海聨翩翼长鸣谁复闻  

居延海树闻莺同作  

边地无芳树莺声忽聼新间闗如有意愁絶若懐人明妃失汉宠蔡女没胡尘坐闻应落泪况忆故园春  

题李三书斋【`崇嗣`】  

灼灼青春仲悠悠白日升声容何足恃荣吝坐相矜愿与金庭防将待玉书徴还丹应有术烟驾共君乗  

送魏大从军  

匈奴犹未灭魏绛复从戎怅别三河道言追六郡雄雁山横代北狐塞接云中勿使燕然上惟留汉将功【`一作独有汉臣功`】  

送殷大入蜀  

禺【`一作蜀`】山金碧路此地饶英灵送君一为别凄断故乡情片【`一作夏`】云生极浦斜日隠离亭坐看征骑没惟见逺山青  

落第西还别刘祭酒髙明府  

别舘分周国归骖入汉京地连函谷塞川接广阳城望迥楼台出途遥烟雾生莫言长落羽贫贱一交情  

落第西还别魏四懔  

转蓬方不定落羽自惊山水一为别欢娱复防年离亭暗风雨征路入云烟还因北山迳【`一作返`】归守东坡田  

送客  

故人洞庭去杨栁春风生相送河洲晩苍茫别思盈白苹已堪把緑芷复含荣江南多桂树归客赠生平  

春夜别友人二首  

银烛吐青烟金樽对绮筵离堂思琴瑟别路绕山川明月隠髙树长河没晓天悠悠洛阳道【`一作去`】此防在何年紫塞白云断青春明月初对此芳樽夜离忧怅有余清泠花路满滴沥檐宇虚懐君欲何赠愿上大臣书  

遂州南江别乡曲故人  

楚江复为客征棹方悠悠故人悯追送置酒此南洲平生亦何恨夙昔在林丘违此乡山别长謡去国愁  

送东莱王学士无竞  

寳劒千金买平生未许人懐君万里别持赠结交亲孤松宜晩歳众木爱芳春已矣将何道无令白首【`一作髪`】新  

送梁李二明府  

负书犹在汉懐策未闻秦复此穷秋日芳樽别故人黄金装屡尽白首契逾新空羡双鳬舃俱飞向玉轮  

送魏兵曹使嶲州得登字  

阳山淫雾雨之子慎攀登羗笮多珍寳人言有爱憎欲酬明主恵当尽使臣能勿以王阳道【`一作叹`】迢递【`一作卭道`】畏崚嶒  

送著作佐郎崔融等从梁王东征【`并序`】  

古者凉风至白露下天子命将帅训甲兵将以外威荒戎内辑中夏时义逺矣自我大君受命百蛮蚁伏匈奴舍蒲萄之宫越裳重翡翠之贡虎符不发象译攸同实欲髙议灵台偃兵【`一作伯`】天下而林胡遗孽凟乱边甿驱蚊蚋之师忽雷霆之伐乃窃海裔弄燕陲皇帝哀北鄙之人罹其辛螫以东征之义降彼偏禆犹恐威令未孚亭塞仍梗乃谋元帅命佐军得朱邸之天人乃黄阁之元老庙堂授钺凿门申命建梁国之旌旗吟汉庭之箫鼓东向而拜北道长驱蜺旄羽骑之殷戈翻落日突鬓防轮之勇劒决浮云方且猎九都穷踏顿存肃慎吊姑余彷徨赤山廵御日域以昭我王师恭天讨也岁七月军出国门天皛无云朔风清海时比部郎中唐奉一考功员外郎李迥秀著作佐郎崔融并叅帷幕之賔掌书记之任燕南怅别洛北思懽顿旌莭而少留倾朝廷而出饯永昌丞房思衣冠之秀乃张蕙圃席兰堂环曲榭罗羽觞写中京之望纵候亭之赏尔乃投壶习射博奕观兵镗金铙戞瑶琴歌易水之慷慨奏关山以徘徊颓阳半林微隂出座思长风以破浪恐白日之蹉跎酒中乐酣拔劒起舞则已气横辽碣志扫獯戎抗手何言赋诗以赠  

金天方肃杀白露始専征王师非乐战之子慎佳兵海气侵南部边风扫北平莫卖卢龙塞归邀麟阁名春晦饯陶七于江南同用风字【`并序　序内缺七字`】  

蜀江分袂巴山望别南津坐恨叹仙帆之方遥北渚长懐见离亭之欲晚白云去矣  

黄鹤何之杨栁青而三春暮我之懐矣能无赠  

乎同赋一言俱题四韵  

黄鹤烟云【`一作霞`】去青江琴酒同离帆方楚越沟水复西东芙蓉生夏浦杨栁送春风明日相思防应对菊花丛喜遇冀侍御珪崔司议泰之二使【`并序`】  

余独坐一隅孤愤五蠧虽身在江海而心驰魏阙岁时仲春幽卧未起忽闻二星入井四牡临亭邀使者之车乃故人之驾隠几一笑把臂入林既闻朝廷之乐复此琴樽之事山林幽寂钟鼎旧游语默谭咏今复一得况北堂夜永西轩月微巴山有望别之嗟洛阳无寄载之客江闗离防三千余里名位宠辱一百年中欢娱如何日月其迈不为目前之赏以増别后之思蟋蟀笑人夫子何叹  

谢病南山下幽卧不知春使星入东井云是故交亲惠风吹寳瑟微月忆清真凭轩一留醉江海寄情人登蓟城西北楼送崔著作融入都【`并序`】  

仆尝倦游伤别久矣况登楼逺国衔酒故人愤胡孽之侵边从王师之出塞元戎按甲方刈鲜卑之垒天子赐书且有君相之召而崔侯佩劒即谒承明羣公负戈方絶大漠燕山北望辽海东浮云台与碣馆天殊亭障共衣冠地隔抚劒何道长謡增叹以身许国我则当仁论道匡君子思报主仲冬寒苦幽朔初平苍茫天兵之气防灭戎云之色白羽一指可扫九都赤墀九重伫观献凯心期我愿斯遂君恩【`一作遂君之恩`】共有防勲饮至方同廊庙之欢偃武櫜弓借尔文儒之首蓟丘故事可以赠言同赋登蓟楼送崔子云尔  

蓟楼望燕国负劒喜兹登清规子方奏单防我无能仲冬边风急云汉复霜棱慷慨竟何道西南恨失朋  

月夜有懐  

美人挟赵瑟微月在西轩寂寞夜何久殷勤玉指繁清光委衾枕遥思属湘沅空帘隔星汉犹梦感精魂  

夏日游晖上人房  

山水开精舍琴歌列梵筵人疑白楼赏地似竹林禅对户池光乱交轩岩翠连色空今已寂乗月弄澄泉  

春日登金【`一作九`】华观  

白玉仙台古【`一作上`】丹丘别望遥山川乱云日楼榭入烟霄鹤舞千年树虹飞百尺桥还疑【`一作逄`】赤松子天路坐相邀【`一作招`】  

羣公集毕氏林亭  

金门有遗世【`一作士`】鼎实恣和邦默语谁能【`一作相`】识琴樽寄北窗子牟恋魏阙渔父爱沧江良时信同此岁晩迹难双  

宴胡楚真禁所  

人生固有命天道信无言青蝇一相点白璧遂成寃请室闲逾防幽庭春未暄寄谢【`一作语`】韩安国何惊狱吏尊  

魏氏园林人赋一物得秋亭萱草  

昔时幽径里荣耀杂春丛今来玉墀上销歇畏秋风细叶犹含緑鲜花未吐红忘忧谁见赏空此北堂中  

晦日宴髙氏林亭【`并序　序内缺一字`】  

夫天下良辰羙景园林【`一作亭`】池观古来游宴欢娱众矣然而地或幽偏未覩皇居之盛时终交防多阻升平之道岂如光华启旦朝野资欢有渤海之宗英是平阳之贵戚发挥形胜出鳯台而啸侣幽賛芳辰指鸡川而留宴列珍羞于绮席珠翠琅玕奏丝管于芳园秦筝赵瑟冠缨济济多延戚里之賔鸾鳯锵锵自有文雄之客总都畿而写望通汉苑之楼台控伊洛而斜　临神仙之浦溆则有都人士女侠客游童出金市而连镳入铜街而结驷香车绣毂罗绮生风寳盖雕鞍珠玑耀日于时律穷太簇气淑中京山河春而霁景华城阙丽而年光满淹留自乐翫花鸟以防归欢赏不疲对林泉而独得伟矣信皇州之盛观也岂可使晋京才子孤摽洛下之游魏室羣公独擅邺中之防盍各言志以记芳游同探一字以华为韵  

寻春游上路追宴入仙家主第簪缨满皇州景望华玉池初吐溜珠树始开花欢娱方未极林阁散余霞  

晦日重宴髙氏林亭  

公子好追随爱客不知疲象筵开玉馔翠羽饰金巵此时髙宴所讵减习家池循涯倦短翮何防【`一作以`】俪长离  

上元夜効小庾体【`以上三首俱见岁时杂咏`】  

三五月华新遨游逐上春相邀洛城曲追宴小平津楼上看珠妓车中见玉人芳宵殊未极随意守灯轮【`一本截首末二聫作絶句题云灯`】  

洛城观酺应制  

圣人信恭已天命允昭回苍极神功被青云秘箓开垂衣受金册张乐宴瑶台云鳯休徴满鱼龙杂戏来崇恩逾五日恵泽畅三才玉帛羣臣醉徽章缛礼该方覩升中禅言观拜洛回微臣固多幸敢上万年杯  

奉和皇帝上【`一作丘`】礼抚事述懐应制  

大君忘自【`一作物`】我应【`一作膺`】运居紫宸揖让期明辟讴歌且顺人轩宫帝图盛皇极礼容申南面朝万国东堂防百神云陛旗常满天庭玉帛陈钟石和睿思雷雨被深仁承平信娱乐王业本艰辛愿罢瑶池宴来观农扈春卑宫昭夏徳尊老睦尧亲微臣敢拜手歌舞颂维新酬田逸人游岩见寻不遇题隠居里壁  

游人献书去薄暮返灵台传道寻仙友青囊卖卜来闻莺忽相访题鳯久裵回石髓空盈握金经秘不开还疑缝掖子复似洛阳才  

白帝城懐古  

日落沧江晩停桡问土风城临巴子国台没汉王宫荒服仍周甸深山尚禹功岩悬青壁断地险碧流通古木【`一作树`】生云际孤帆出雾中川途去无限客思坐何穷  

岘山懐古  

秣马临荒甸登髙览旧都犹悲堕泪碣尚想卧龙图城邑遥分楚山川半入吴丘陵徒自出贤圣防凋枮野树苍烟断津楼晩气孤谁知万里客懐古正踌蹰  

宿空舲峡青树邨浦  

的的明月水啾啾寒夜猿客思【`一作愁`】浩方乱洲浦寂无喧忆作千金子宁知九逝魂虚闻事朱阙结绶骛华轩委别髙堂爱【`一作梦`】窥觎明主恩今成转蓬去叹息复何言  

宿襄河驿浦  

沿流辞北渚结缆宿南洲合岸昏初夕回塘暗不流卧闻塞鸿断坐聼峡猿愁沙浦明如月汀葭晦若秋不及能鸣雁徒思海上鸥天河殊未晓沧海信悠悠  

赠严仓曹乞推命录  

少学纵横术游楚复游燕栖遑长委命富贵未知天闻道沉防客青囊有秘篇【`一作编`】九宫探万象三算极重愿奉唐生诀将知跃马年非同【`一作因`】墨翟问空滞杀【`一作至`】龙川  

和陆明府赠将军重出塞  

忽闻天上将闗塞重横行始返楼兰国还向朔方城黄金装战马白羽集神兵星月开天阵山川列地营晩风吹画角春色耀飞旌宁知班定逺犹【`一作独`】是一书生  

江上暂别萧四刘三旋欣接遇  

昨夜沧江别言乖【`一作乗`】天汉游宁期此相遇尚接武陵洲结绶还逄育衔杯且对刘波潭一弥弥临望防悠悠山水丹青杂烟云紫翠浮终愧神仙友来接野人舟  

秋日遇荆州府崔兵曹使宴【`并序`】  

若夫尊卑位隔荣贱途分使卿士大夫倚轩裳而傲物山栖木食负林壑而骄人未有能屈富贵于沈冥杂薜萝于簮笏天人坐契相从云雾之游风雨不疲髙纵琴樽之赏崔兵曹紫庭公胄青云贵人以钟鼎不足以致竒才烟霞可以交名士皇华昭国懐鳯綍而髙寻白桂追游邀兎罝而下顾大矣哉生平未识一见而交道遂存此日披懐千载之风期坐合支道林之雅论妙理沈微崔子玉之雄才斯文未丧属乎金龙掌气石雁惊秋天泬寥而烟日无光野寂寞而山川变色芸其黄矣悲白露于苍葭木叶落兮惨红霜于緑野尔其髙兴洽芳酒阑顿羲和而不留顾华堂而欲晩长歌何托思传稽古之文爰命小人率记当时之事人探一字六韵成篇  

輶轩鳯皇使林薮鹖鸡冠江湖一相许云雾坐交欢兴尽崔亭伯言防释道安林【`一作秋`】光稍欲暮岁物已将阑古树苍烟断虚亭白露寒瑶琴【`一作琴中`】山水曲今日为君弹  

卧病家园  

世上无名子人间岁月赊纵横防已弃寂寞道为家卧病谁能问闲居空物华犹忆灵台友栖真隠太霞还丹奔日御却老饵云芽宁知白社客不厌青门瓜  

于长史山池三日曲水宴  

摘兰借芳月【`一作日`】祓宴坐回汀泛滟清流满葳防白芷生金弦挥赵瑟玉指弄秦筝岩榭风光媚郊园春树平烟花飞御道罗绮照昆明日落红尘合车马乱纵横合州津口别舍弟至东阳峡歩趂不及眷然有忆作以示之  

江潭共为客洲浦独迷津思积芳庭树心断白眉人同衾成楚越别岛类胡秦林岸随天转云逐望新遥遥终不见默默坐含嚬念别疑三月经游未一旬孤舟多逸兴谁共尔为邻  

万州晓发放舟乗涨还寄蜀中亲朋  

空蒙岩【`一作微`】雨霁烂漫晓云归啸旅乗明发奔桡骛断矶苍茫林岫转络绎涨涛飞逺岸孤烟出遥曙日微前瞻未能眴坐望已相依曲直【`一作折`】多【`一作还`】今古经过失是非还期方浩浩征思日騑騑寄谢千金子江海事多违  

入峭峡安居谿伐木谿源幽邃林岭相映有竒致焉  

肃徒歌伐木骛【`一作惊`】檝漾轻舟靡迤随回【`一作波`】水潺湲泝浅流烟沙分两岸露【`一作霞又作雾`】岛夹双洲古树连云宻交【`一作文`】入浪浮岩潭相映媚谿谷屡环周路迥光逾逼【`一作出`】山深兴转幽麕鼯寒思晩猨鸟暮声秋誓息兰台防将从桂树游因书谢亲爱千岁覔蓬丘  

入东阳峡与李明府舟前后不相及  

东岩初解缆南浦遂离羣出没同洲岛沿回异渚【`一作江`】濆【`一作栖泊异江濆`】风烟犹可望歌笑浩难闻路转青山合回白日曛奔涛上漫漫积水下【`一作浪`】沄沄倐忽犹疑及差池复两分离离间【`一作开`】逺树蔼蔼没遥氛地上巴陵道星连牛斗文孤狖啼寒月哀鸿叫断云仙舟不可见揺【`一作遥`】思坐氛氲  

同旻上人伤夀安傅少府  

生涯良浩浩天命固谆谆闻道神仙尉懐徳遂为邻畴昔逄尧日衣冠仕汉辰交游纷若鳯词翰宛如【`一作成`】麟太息劳黄绶长思谒紫宸金兰徒有契玉树已埋尘把臂虽无托平生固亦亲援琴一流涕旧馆防霑巾杳杳泉中夜悠悠世上春幽明长隔此歌哭【`一作笑`】为何人南山家园林木交映盛夏五月幽然清凉独坐思逺率成十韵  

寂寥守寒巷幽独卧【`一作坐`】空林松竹生虚白阶庭横古今鬱蒸炎夏晩栋宇閟清隂轩窗交紫蔼檐戸对苍岑鳯蕴仙人箓鸾歌素女琴防机委人代闭牖察天心蛱蝶怜红药蜻蜓爱碧浔坐观万象化方见百年侵扰扰将何息青青长苦吟愿随白云驾龙鹤相招寻  

还至张掖古城闻东军告防赠韦五虚已  

孟秋首归路仲月旅【`一作旋`】边亭闻道兰山战相邀在井陉屡鬬关月满三防虏云平汉军追北地胡骑走南庭君为幙中士畴昔好言兵白虎锋应出青龙阵防成披【`一作据`】图见丞相按节入咸京宁知玉门道翻【`一作空`】作陇西行北海朱旄落东归白露生纵横未得意寂寞寡相迎负劒空叹息苍茫登古城  

题祀山烽树赠乔十二侍御  

汉庭荣巧宦云阁薄边功可怜骢马使白首为谁雄  

初入峡苦风寄故乡亲友  

故乡今日友欢防坐应同宁知巴峡路辛苦石尤风  

题田洗马游岩桔橰  

望苑【`一作逺`】长为客商山遂不归谁怜北陵井【`一作客`】未息汉隂机  

古意题徐令壁【`一作题著作令壁`】  

白云苍梧来氛氲万里色闻君太平世栖泊灵台侧  

赠别冀侍御崔司议【`并序`】  

朝廷欢娱山林幽痗思魏阙魂已九飞饮岷江情复三乐进不防匡救于国退不惭无闷在林冀侍御崔司议至公至平许我以语黙于是矣夫达则以公济天下穷则以大道理身嗟乎子昻岂敢负古人哉蜀国酒醨无以娱客至于挟清瑟登髙山白云在天清江涵月可以散孤愤可以游太清一世之逸人寄千里之道友吾欲不谢于崔冀二公矣所恨酒未醒琴方清王事靡盬驿骑遄速不尽平原十日之饮又谢叔度累日之欢云山悠悠叹不及也载想房陆毕子为轩冕之人不知蜀山有云巴水可兴暌阙良防我心惄然请以此酣寄谢诸子为巴山别引也  

有道君匡国无闷【`一作机`】余在林白云峨眉【`一作岷峨`】上岁晩来相寻  

三月三日宴王明府山亭【`见岁时杂咏末句缺一字`】  

暮春嘉月上已芳辰羣公禊饮于洛之濵奕奕车骑粲粲都人连帷竞野炫服缛津青郊树宻翠渚萍新今我不乐含意未申  

## 御定全唐诗卷八十五  

张说  

张说字道济一字说之洛阳人武后防贤良方正说所对第一授左补阙擢凤阁舍人忤防配流钦州中宗召还累迁工部兵部侍郎修文馆学士睿宗拜为中书侍郎知政事开元初进中书令封燕国公寻出刺相州左转岳州召拜兵部尚书知政事敕令廵边后为集贤院学士尚书左丞相卒谥文贞说为人敦气义重然诺喜延纳后进朝廷大述作多出其手与苏颋号燕许大手笔谪岳州后诗益凄惋人谓得江山之助集三十卷内诗九卷今编诗五卷  

唐封泰山乐章【`唐书乐志曰开元十三年明皇封泰山祀天乐降神用豫和六变迎送皇帝用太和登歌奠玉帛用肃和迎爼用雍和酌献饮福并用夀和送文舞出迎武舞入用舒和终献亚献用凯安送神用豫和`】  

豫和六首  

挹泰坛紫【`一作柴`】泰清受天命报天成竦皇心荐乐声志上逹歌下迎  

亿上帝临下庭骑日月陪列星嘉视信大糦馨澹神心醉皇灵  

相百辟贡八荒九歌叙万舞翔肃振振铿皇皇帝欣欣福穰穰  

髙在上道光明物资始德难名承眷命牧苍生寰宇谧泰阶平  

天道无亲至诚与邻山川遍礼宫征惟新玉帛非盛聪明防眞正斯一德通乎百神  

享帝享亲维孝维圣缉熙懿德敷扬成命华夷志同笙镛礼盛明灵降止感此诚敬  

太和  

孝敬中发和容外彰腾华照防如升太阳贞璧就奠灵垂光礼乐具举济济洋洋  

肃和  

奠祖配天承天享帝百灵咸秩四海来祭植我苍璧布我制华日裵囘神烟容裔  

雍和  

俎豆有馥絜粢丰盛亦有和羮既戒既平鼓钟管磬肃唱和呜皇皇我祖来我思成  

寿和  

烝烝我后享献惟寅躬酌郁鬯跪奠明神孝莫孝乎配上帝亲敬莫敬乎教天下臣  

寿和  

皇祖严配配享皇天皇皇降嘏天子万年  

舒和  

六钟翕协六变成八佾徜徉八风生乐九韶兮神人感美七德兮天地清  

凯安  

烈祖顺三灵文宗威四海黄钺诛羣盗朱旗扫多罪戢兵天下安约法人心改大哉干羽意长见风云在  

豫和  

礼乐终禋燎上懐灵惠结皇想归风疾囘风爽百神来众神往  

唐享太庙乐章【`唐书乐志曰明皇开元七年享太庙乐迎神用永和皇帝行用太和登歌酌瓒用肃和迎爼用雍和皇帝酌醴齐用文舞献宣皇帝用光大舞光皇帝用长发舞景皇帝用大政舞元皇帝用大成舞髙祖用大明舞太宗用崇德舞髙宗用钧天舞中宗用大和舞睿宗用景云舞皇帝饮福受脤用福和送文舞出迎武舞入用舒和亚献终献行事武舞用凯安撤豆用登歌送神用永和按景皇帝旧用大基至是改用大政云`】  

永和三首  

肃九室谐八音歌皇慕动神心礼宿设乐妙寻声明备祼奠临  

律迓气音入依玉几御黼筵聆忾息僾周旋九韶徧百福传  

信工祝永颂声来祖考聼和平相百辟贡九瀛神休委帝孝成  

太和  

时文圣后清庙肃邕致诚勤荐在貎思恭玉节肆夏金锵五钟绳绳云歩穆穆天容  

肃和  

天子享孝工歌溥将射祼郁鬯乃焚膋芗臭以逹防声以求阳奉时烝尝永代不忘  

雍和二首  

在涤嘉豢丽碑敬牲角握之牝色纯之骍火传阳燧水溉隂精太公胖俎傅说和羮  

俎豆有馥齐盛絜丰亦有和羮旣戒旣平鼓钟管磬肃唱和鸣皇皇后祖来我思成【`此首与封泰山乐章雍和同`】  

文舞  

圣謩九德眞言五千庆集昌胄符开帝先髙文杖钺克配彼天三宗握镜六合涣然帝其承祀率礼罔愆图书雾岀日月清悬舞形德类咏谂功传黄龙蜿蟺彩云蹁蹮五行气顺八佾风宣介此百禄于皇万年  

光大舞  

肃肃艺祖滔滔濬源有雄玉劔作鎭金门王贻绪后稷谋孙肇禋九庙四海来尊  

长发舞  

具礼崇徳备乐承风魏推幢主周赠司空不行而至无成有终神兴王业天归帝功  

大政舞  

于赫元命权舆帝文天齐八柱地半三分宗庙观德笙镛乐勳封唐之兆成天下君  

大成舞  

帝舞季厯龙圣生昌后歌有蟜胎炎孕黄天地合德日月齐光肃雍孝享祚我万方  

大明舞  

赤精乱德四海困穷黄旗举义三灵防同早望春雨云披大风溥天来祭髙祖之功  

崇德舞  

皇合一德朝宗百神削平天地大拯生人上帝配食单于入臣戎歌陈武震震  

钓天舞  

髙皇迈道端拱无为化懐獯鬻兵赋句骊礼尊封禅乐盛来仪合位娲后同称伏羲  

大和舞  

退居江水郁起丹陵礼物还旧朝章中兴龙图友及骏命恭膺鸣球香瓉大糦是承  

景云舞  

景云霏烂告我帝符噫帝冲德与天为徒笙镛遥逺俎豆虚无春秋孝献囘复此都  

福和  

备礼用乐崇亲致尊诚通慈降敬彻爱存献懐称夀啐感承恩皇帝孝德子孙千亿大包天域长亘不极  

舒和  

六钟翕协六变成八佾徜徉八风生乐九歆兮神人感美七德兮天地清【`此首与封泰山乐章舒和同`】  

凯安三首  

瑟彼瑶爵亚维上公室如屏气门不容躬礼殷其本乐执其中圣皇永慕天地幽通  

礼匝三献乐徧九成降循轩陛仰欷皇情福与仁合徳因孝明百年神畏四海风行  

总总干戚塡塡鼓钟奋扬增气坐作为容离若鸷鸟合如战龙万方观德肃肃邕邕  

登歌  

止笙磬撤豆笾音无响窅入主在室神在天情余慕礼罔愆喜黍稷屡丰年  

永和  

眇嘉乐授灵爽感若来思如往休气散回风上返寂寞还惚恍懐灵驾结空想  
