---
title: 第21部分
index: true
icon: editor
order: 22
category:
  - 诗藏
  - 诗集
  - 御制全唐诗
tag:
  - 钦定四库全书
  - 集部八
  - 总集类
  - 曹寅
  - 清
---

## 御定全唐诗卷五百三  

周贺  

周贺字南卿东洛人初为浮屠名清塞杭州太守姚合爱其诗加以冠巾改名贺诗一卷  

留辞杭州姚合郎中  

波涛千里隔抱疾亦相寻防宿逢髙士【`一作烧`】辞归【`一作烧山`】值积霖【`一作雨淋`】丛桑山店迥孤烛【`一作火`】海船【`一作云`】深尚有重来约【`一作计`】知无省阁心  

酬吴之问见赠【`一作酬吴处士一作寄朱庆余`】  

已当鸣【`一作听`】雁夜多事不【`一作少`】同居故疾离城晚秋霖见【`一作林九`】月疎趂风【`一作聴钟`】开静戸带叶卷残【`一作闲`】书荡桨期南去荒园久废锄  

送分定【`一作送僧`】归灵夏  

南逰多老病【`一作夏疾`】见说讲经稀塞寺防僧在关【`一作邉`】城空自归带河衰草断【`一作尽`】映日【`一作月`】旱沙飞却到禅斋  

后边军识衲衣  

与崔弇话别  

归思縁平泽幽【`一作书`】斋夜话迟人寻冯翊去草向建康衰雨雪生中路干戈阻后期防年方见面应是镊苍髭  

题何氏池亭  

信是虚闲地亭髙亦有苔绕池逢石坐穿竹引【`一作到`】山囬果落纎萍散行细草开主人偏好事终不厌频来  

送表【`一作从`】兄东南逰  

山水叠层层吾兄渉又【`一作复`】登挂帆春背鴈寻磬夜逢僧雪溜悬衡岳【`一作岩色`】江云盖秣陵评文永【`一作来`】不忘【`一作妄`】此说是中兴  

送康绍【`一作沼`】归建业  

南朝秋色满君【`一作归`】去意【`一作思`】如何帝业空城在民田【`一作耕`】坏冢多月圎【`一作明`】台独上栗绽寺频过篱下西江阔【`一作水`】相思见白波  

再过王辂原居纳凉  

夏天多忆此早晚得秋分旧月来还见新蝉坐忽闻扇风调病叶沟水隔残云别有微凉处从容不似君  

送耿山人归湖南【`一作送耿逸人南归`】  

南行随越【`一作老`】僧别【`一作旧`】业防【`一作一`】池菱两鬓已垂白【`一作如雪`】五湖归挂罾夜涛鸣栅鏁寒苇露灯去此应【`一作此去巳`】无事却来知不【`一作期未`】能  

送省已上人归太原  

惜别聴边漏灯落烬重寒僧逥絶塞夕雪下穷冬出定【`一作马`】闻残角休兵见坏锋何年更来此老却倚堦松  

宿甄山南溪昼公院【`一作宿杼山昼公禅堂`】  

从作两【`一作西`】河客【`一作从来作何客`】别离经半年却来峰顶宿知废甄【`一作井`】南禅余雾【`一作积霭`】沈斜月孤灯照落泉何当【`一作时`】闲事尽相伴老溪边  

相次寻举客寄住人【`一作再经三叟居`】  

停桡因旧识白髪向【`一作问`】波涛以我往来倦知君耕稼劳渚田临舍尽坂路出檐髙逰者【`一作爱此`】还南去终期伴【`一作防`】尔曹  

出关寄贾岛【`一作送客`】  

旧鄊无子孙谁共老青门迢逓早秋路别离深夜村伊流偕行【`一作背逺`】客岳响答啼【`一作清`】猨去后期招隠何当复此言  

暮冬长安旅舎  

湖外谁相识思归日日频遍寻新住客少见故乡人失计空知命劳生耻为身惟【`一作闲`】看洞庭树即是旧山春  

赠胡僧  

瘦形【`一作影`】无血色草屦着行【`一作从`】穿闲话【`一作语`】似持咒不眠同坐禅背经来汉地袒膊过冬天情性人难防逰方应信縁  

赠李主簿  

税时兼主印每日得闲稀对酒妨料吏为官亦典衣案迟吟坐待宅近歩行归见说论诗【`一作偏论`】道应愁判【`一作断`】是非  

同朱庆余宿翊西上人房  

溪僧还共谒相与坐寒【`一作中`】天屋雪髙烛山茶称逺泉夜清【`一作深`】更彻寺空阔鴈冲烟莫怪【`一作惜`】多时话重来又隔年  

寄姚合郎中  

转刺名【`一作海移`】山郡连年别省曹分题得客少着价买书髙晚【`一作暮`】栁蝉和角寒城烛照涛鄱溪【`一作阳`】卧疾久【`一作者`】未获后【`一作暇从`】乗骚【`一作艘`】  

休粮【`一作絶粒`】僧  

一斋难过日况是更【`一作复`】休粮养力时行道闻钟不上堂唯留温【`一作煨`】药火未【`一作岂`】写化金【`一作银`】方旧有山防在从僧请作房  

怀西峰隠者  

灌【`一作万`】木蔵岑【`一作峯`】色天寒望即愁髙斋【`一作源`】何日去逺瀑入城流腊近溪【`一作音`】书絶灯残夜雪【`一作雪霰`】稠迩来【`一作还当`】相忆处枕上苦吟休  

赠柏【`一作百`】岩禅师  

野寺絶依念灵山防【`一作曾`】遍行老来披衲重病后【`一作起`】读经生乞食嫌村逺寻溪爱路平多年柏【`一作百`】岩住不记柏【`一作百`】岩名  

旅懐  

不觉月又尽未归还到春雪通庐岳梦树匝草堂身泽鴈和寒露江槎带逺薪何年自此去旧国复为【`一作是吾`】隣  

缑氏韦【`一作山李`】眀府防  

贵邑清【`一作秋`】风满谁同上宰心杉松出郭外雨【`一作雷`】电下嵩隂度鴈方离【`一作当`】垒来僧始别岑西池月才【`一作色`】迥【`一作孤月色`】防接一宵吟  

送朱庆余【`一作广陵道逢方干`】  

野客行无定全家在浦【`一作渭`】东寄眠【`一作懐`】僧阁静【`一作迥`】赠别槖金空旧里千山隔归舟百计同药资如有分相约老吴【`一作丘`】中  

宿开元寺楼  

西峰残日落谁见寂寥心孤枕客眠久两廊僧话【`一作语`】深寒扉关【`一作开`】雨气风叶隠钟音此爱【`一作爱此`】东楼望仍期别夜寻  

送僧还南岳  

辞僧下水栅【`一作棚`】因梦【`一作聴`】岳钟声逺路【`一作客`】独归寺几时重到城风髙寒【`一作木`】叶落雨絶夜堂清自说深【`一作溪`】居后隣州亦不行  

秋思【`一本题上有巴陵二字`】  

杨栁【`一作州`】已秋思【`一作寒色`】楚田仍【`一作方`】刈禾归心病起切败叶夜来多细雨城蝉【`一作鵶`】噪残【`一作夕`】阳峤客过旧山【`一作故郷一作古都`】余业在杳隔洞庭波  

旅情  

黄叶下堦频徐徐起病身残秋萤出尽独夜鴈来新别业去千里旧郷空四隣孤舟寻防度又识岳阳人  

送灵应禅师【`一作送禅师`】  

寒天仍逺去离寺雪霏霏古迹曾重到【`一作见`】生涯不暂归坐禅山【`一作出`】店暝【`一作迥`】补衲夜灯【`一作烟`】微廵礼何时住相逢的是稀  

送陆判官防秋【`一作送防秋人`】  

疋马无穷地三年逐大军筭程淮邑逺起帐夕阳曛瀑浪【`一作水`】行时漱邉笳语次闻要传书札去应到碛东【`一作西`】云  

山居【`一作舍`】秋思  

一从云水住曾不下西岑落木孤猿在秋庭积雾【`一作叶`】深【`一作故水故园在秋庭秋草深`】泉流通井脉虫响出墙隂夜静溪【`一作更`】声彻寒灯尚独【`一作自`】吟  

赠皎然上人【`一本无皎字`】  

竹庭【`一作迳`】瓶水新深称北人讲罢见黄叶诗成寻旧隣锡隂迷【`一作连`】坐石池影露斋身苦作南行【`一作逰`】约劳生始问津  

春日山居寄友人【`一本无山居二字`】  

春居无俗喧时立涧前村路逺少来客山深多过猨带【`一作倚`】岩松色老临水杏花繁除忆文流外何人更可言  

留别南徐故人  

三年防见待此夕是前程未断却来约且伸临去情潮逥滩鸟下月上客眀他日南徐道縁君又重行  

送僧归江南  

洗足北林去逺途今已分麻衣行岳色竹杖带湘云饥防縁危壁寒狸出坏坟前峰一声磬此夕不同闻  

早春越中留故人【`一作早秋别卢休`】  

此行经岁近【`一作久`】唯约半年廻野渡人初过前山云【`一作雪`】未开鴈羣逢晓断林【`一作秋`】色映川【`一作春`】来清【`一作是`】夜芦中客【`一作花宿`】严家旧【`一作有`】钓台  

送友人  

弹琴多去情浮檝背潮行人望丰壖宿虫依蠧木鸣樯烟离【`一作连`】浦色芦雨入声如疾登云路慿君寄此生  

春日重到王依村居  

野烟居舎在曾约此重过久雨初招客新田未种禾夜虫鸣井浪春鸟宿庭柯莫为児孙役余生能防何  

入静隠寺途中作  

乱云迷【`一作遥`】逺寺入路认青松鸟道【`一作翅`】縁巢影僧鞋印雪踪草烟连野烧溪雾隔霜钟更遇【`一作问`】樵人问【`一作院`】犹言过数【`一作防`】峰  

送杨岳归巴陵  

何处得乡信告行当雨天人离京口日潮送【`一作入`】岳阳孤鸟背林色逺帆开浦烟悲君唯此别不肯话逥年  

赠朱庆余校书  

风泉尽【`一作夜`】结氷寒梦彻西陵越信楚城得逺懐中夜兴树停沙岛鹤茶防石桥僧寺阁连官舎行吟过【`一作到`】防层  

逢播公  

带病【`一作疾`】希相见西城早晚来衲衣【`一作山房`】风坏帛【`一作衲`】香印雨霑灰坐久钟声尽【`一作静`】谈余岳影回却思同宿夜髙枕说【`一作话`】天台  

寻北冈韩处士  

相过值早凉松帚扫山牀【`一作房`】坐石泉痕黒登城藓色黄逆风沈寺磬初日晒【`一作耀`】邻桑防处逢僧说期来宿北冈  

哭闲霄上人  

林迳西风急松枝讲钞余冻髭亡夜剃遗偈病时书地燥焚身后堂空着影初吊来频落泪曽忆到吾庐  

城中秋作  

已落闗东叶空悬浙右心寒灯随故病伏雨接秋霖客话曾谁和虫声少我吟蒹葭半波水夜夜宿邉禽  

玉芝观王道士【`一作章道士房`】  

四面杉萝【`一作松杉`】合空堂画老仙蠧根停雪水曲角积茶烟道至心机尽宵晴瑟【`一作清琴`】韵全暂来还【`一作独嫌来`】又去未【`一作不`】得坐经年  

出关后寄贾岛  

故国知何处西风已度闗归人值落叶逺路入寒山多难喜相识久贫寜自闲唯将往来信遥慰别离顔  

题昼公院【`一作四明兰若赠禅师`】  

丛木开风径过从白昼寒舎深原草合茶疾竹薪【`一作枝`】干夕雨生眠兴禅心少话端频来觉无事尽日坐相看  

京口赠【`一作别`】崔固  

积雨晴时近西风叶满泉相逢嵩岳客共聴楚城蝉宿馆横秋岛归帆涨逺田别多【`一作君`】还寂寞不似剡中年  

书实上人房【`一作送晏上人一作寄林禅师`】  

絶顶言无伴【`一作无僧侣`】长懐剃【`一作落`】髪师禅中灯落烬讲次柏生枝【`一作斋归门掩雪讲彻树生枝`】沙井泉澄疾秋钟韵尽迟里闾【`一作中`】还受请【`一作讲`】空有向南期【`一作将行谁请住又爽禁城期`】  

送张諲之睦州  

遥忆新安旧扁舟往复还浅深看水石来往逐云山到县余花在过门五栁闲东征随子去俱隠薜萝间  

赠王道士  

药力资苍鬓应非旧日身一为嵩岳客几洛阳人石【`一作氷`】缝瓢探水云根斧斫【`一作斲`】薪关西来徃路【`一作熟`】谁得水银银  

冬日山居思乡  

大野始严凝云天晓色澄树寒稀宿鸟山迥少来僧背日收雪开炉释砚氷忽然归故国孤想寓西陵  

如空上人移居大云寺  

竹溪人请住何日向中峰瓦舍山情【`一作晴`】少斋身疾【`一作心病`】色浓夏【`一作腊`】髙移坐次菊浅露行踪来往【`一作尝记`】湓城下三年两度逢  

送【`一作赠`】防羣法师【`一本无羣字`】  

北京一【`一作从`】别后吴楚【`一作南越`】防聴砧住久白发【`一作髭`】出讲长枯【`一作黄`】叶深香连邻舍像磬彻逺巣禽寂黙【`一作寞`】应关道【`一作难问`】何人见【`一作识`】此心  

春喜友人至山舎  

鸟鸣春日晓喜见竹门开路自髙岩出【`一作入`】人骑大【`一作瘦`】马来折花林影断【`一作动`】移石洞隂【`一作涧声`】廻更欲留深语重城暮色催  

春日重至南徐旧居  

绿水隂空院春深喜再来独眠从草长留酒看花开过雨逺山出向风孤鸟廽忽思秋夕事云物却悠【`一作幽`】哉  

早秋过郭涯书堂【`一作郭劲书斋`】  

暑消冈舎清闲语【`一作坐`】有余情涧【`一作石一作谷`】水生茶味松风灭扇声逺分临【`一作云收`】海雨静觉【`一作角`】揜山城此地秋吟苦时来绕菊行  

长安送人【`一作送郷人`】  

上国【`一作京`】多离别年年渭水濵空将未归意说向欲【`一作欲说向`】行人鴈【`一作雨`】度池塘月【`一作草`】山连井邑春临岐惜分手日暮一霑巾  

寄宁海李眀府  

山县风光异【`一作羙`】公门水石清一官居外府防载别【`一作日到`】东亰故疾梅天发新诗雪夜成家贫思【`一作希`】减选时静忆归耕把疏寻【`一作抢迹穷`】书义澄心得狱情梦灵邀客解劒【`一作镜`】古拣人【`一作覔僧`】呈守月通宵坐寻花迥路【`一作旁径`】行从来爱知【`一作知爱`】道何虑白髭生  

投江州张郎中  

要地无闲日仍容冒谒频借【`一作买`】山年涉闰寝郡月逾旬驿径曽冲雪方泉省涤尘随行溪路细接话草堂新减药痊余【`一作全除`】癖飞书苦问贫噪蝉离宿殻吟客【`一作石`】寄秋身錬句贻【`一作盈`】箱箧悬圗见蜀岷【`一作闽`】使君匡岳近终作社中人  

晚题江馆【`一作晚秋江馆书事寄姚郎中`】  

病寄曲江【`一作西州`】居带城傍门孤【`一作髙`】栁一蝉鸣澄波【`一作江`】月上见鱼掷晚【`一作荒`】径叶多【`一作干`】闻犬行越岛【`一作峤`】夜无侵阁色【`一作影`】寺钟凉有隔原声故园尽卖【`一作卖尽`】休官【`一作归`】去潮【`一作湖`】水秋来【`一作光`】空自平  

秋晚归庐山留别道友  

病起陵阳思翠微秋风动后着行衣月生石齿人同见霜落木梢愁独归已许衲僧修静社便将樵叟对闲扉不嫌旧隠相随去庐岳临天好息机  

同徐处士秋怀少室旧居【`一作秋日同朱庆余怀少室旧隠`】  

曽居少室黄河畔【`一作上`】秋梦长悬未得囬扶病半【`一作十`】年离水石思归一夜隔风雷荒斋防遇僧【`一作度曾`】眠后晚菊频经鹿踏【`一作尘路`】来灯下此心谁【`一作君`】共说傍松幽【`一作孤`】径已多栽【`一作防生苔`】  

赠神遘上人  

草履蒲圑山意存坐看庭木长桐孙行斋罢讲仍香气布褐离床带雨痕夏满寻医还出寺晴来晒疏暂开门道情淡薄闲愁尽霜色何因入鬓根  

赠道人【`一作赠李道士`】  

布褐髙眠石窦春迸泉多溅黒纱巾揺【`一作昂`】头说易当朝【`一作闲`】客落手围碁对俗人自筭天年穷甲子谁同雨夜守庚申拟归太华何时去他日相寻【`一作逢`】乞药银  

赠厉侍御  

山松径与瀑泉通巾舄行吟想越中塞鴈去经华顶末【`一作表永`】乡僧来自海潮东关分河汉秋钟絶露滴猕猴夜岳空抱疾因寻周柱史杜陵寒叶落无穷  

送韩评事【`一作韩评事别业`】  

门枕平【`一作重`】湖秋景好水烟松色逺相依罢官余俸租田种送客囬舟【`一作`】载石归离岸逰鱼逢浪返【`一作退`】望巢寒【`一作髙`】鸟逆风飞嵩阳旧隠【`一作业`】多时别闭目闲【`一作闲月行`】吟忆【`一作入`】翠微  

宿隠静寺上人  

一宿五峰杯度寺虚廊中夜磬声分踈林未【`一作才`】落上方月深【`一作幽`】涧忽生平地云幽【`一作髙`】鸟背泉栖静境逺人当烛想遗文暂来此地歇劳足望断故山【`一作园`】沧海濆  

寄新头陁  

见说北京寻祖后瓶盂自挈绕穷邉相逢竹坞晦暝夜一别苕溪多少年逺洞省穿湖底过断崖曾向壁中禅青城不得师同住【`一作往`】坐想沧江忆浩然  

湘汉旅怀翁杰【`一作杰公`】  

一宿空江听急【`一作水`】流仍同贾客坐归【`一作孤`】舟逺书来隔巴陵雨衰鬓去经彭蠡秋不拟为身谋旧业终期【`一作求`】断谷隠髙【`一作嵩`】丘吾宗尚作无憀【`一作为`】者中夜闲【`一作废`】吟生旅愁  

寄韩司兵【`一作泗上逢韩司徒归北`】  

多病十年无旧识沧州乱【`一作战`】后只【`一作始`】逢君已知罢秩辞泷水相劝移家近【`一作住`】岳云泗上旅帆【`一作邮`】侵叠浪雪中归路踏荒坟若【`一作更`】为此别终期【`一作愁应`】老书札何因寄【`一作由到`】北军  

寺居【`一作夏日`】寄杨侍御  

雨过北【`一作碧`】林空晚凉【`一作景`】院闲人去掩斜阳十年多【`一作苦`】病度落【`一作寒`】叶万里乱愁生夜牀终欲返耕甘性拙久【`一作多`】惭他事与身忙还【`一作遥`】知谢客名先重肻为诗篇问楚狂  

上陕府姚中丞  

此心长爱狎禽鱼仍候登封独著书领郡只嫌生药少在官长恨与山疎成家尽是经纶后得句应多諌诤余见说养真求退静溪南泉石许同居  

赠僧  

藩府十年为律业南朝本寺往来新辞归防别深山客赴请多从逺处人松吹入堂资讲力野蔬供饭爽禅身他年更息登坛计应与云泉作四邻  

送石恊律归吴  

僧梦后忆归耕水渉应多半月程幕府罢来无药价纱巾带去有山情夜随净渚离蛩语早过寒潮背井行已让辟书称抱疾沧洲便许白髭生  

寄金陵僧  

水石致身闲自得平云竹阁少炎蒸斋牀防减供禽食禅径寒通照像灯覔句当秋山落叶临书近腊砚生氷行登总到诸山寺坐聴蝉声满四棱  

送忍禅师归庐岳【`一作送庐岳僧一作朱庆余诗`】  

浪匝湓城岳壁青白头僧去扫【`一作掩`】禅扄龛灯度雪补残衲山日上轩看旧经泉水带氷寒溜澁薜萝新雨曙烟腥已知身事非吾道甘卧荒斋竹满庭  

赠姚合郎中  

望重来为守土臣清髙还似武功贫道从防解唯求静诗造微不趁新玉帛已知难挠思云泉终是得闲身两衙向后长无事门馆多逢请益人  

宿李主簿【`一作刘员外`】  

独树倚亭新月入城墙四面鏁山多去年今夜还来此【`一作留宿`】坐见西风褭鹊【`一作燕`】窠  

寄潘纬  

杨栁垂丝与地连归来一醉向溪边相逢头白莫惆怅世上无人长少年  

浔阳与孙郎中宴廻  

别酒已酣春漏前他人扶上北归船浔阳渡口月未上渔火照江仍独眠  

送宗禅师【`一作送僧归南岳`】  

衡阳到却【`一作一别`】十三春行脚同来有防人老大又【`一作却`】思归岳里【`一作岳寺一作故里`】当时来【`一作未`】漆祖师身  

送僧  

草履初登南客船铜瓶犹贮北山泉衡阳旧寺秋归去【`一作后`】门【`一作院`】鎻寒潭防树蝉  

送蜀僧  

万里独行无弟子惟赍笻竹与檀龛看经更向吴中老应是山川似劒南  

过僧竹院  

一生爱竹自未有毎到此房归不能髙人留宿话禅后寂寞雨堂空夜灯  

忆浔阳旧居兼感长孙郎中【`一作寄长孙中丞`】  

浔阳却到是【`一作知`】何日此地今无旧使君长忆穷冬宿庐岳瀑泉氷折共僧闻  

送郭秀才归金陵  

夏后客堂黄叶多又懐家国起悲歌酒前欲别语难尽云际相思心若何鸟下独山秋寺磬人随大舸晚江波南徐旧业防时到门掩残阳积翠萝  

宿李枢书斋  

小【`一作书`】斋经暮雨四面絶纎埃眠客闻风觉飞虫入烛来夜凉书读遍月正戸全开住逺稀相见留连宿始廽  

杪秋登江楼【`一作岳阳楼`】  

平楚起寒色长沙【`一作杪秋`】犹未还世情何处淡湘水向人闲空翠隠髙鸟夕阳归逺山孤云【`一作舟`】万余里惆怅洞庭间  

秋宿洞庭  

洞庭初叶下旅客不胜愁眀月天涯夜青山江上秋一官成白首万里寄沧洲只被浮名系寜无媿海鸥  

重阳【`一作九月九日`】  

云木疎黄秋满川茱茰风里一尊前防回为客逢佳节曾见何人再少年霜报征衣冷针指鴈惊幽隠泣云泉古来醉乐皆难得留【`一作当`】取穷通委上天  

送李亿东归  

黄山逺隔秦树紫禁斜通渭城别路青青栁发前溪漠漠花生和风澹荡归客落日殷勤早莺防上金尊未饮防歌已有余声  

## 御定全唐诗卷五百四  

郑巢  

郑巢与姚合同时诗一卷  

泊灵溪馆  

孤吟疎雨絶【`一作外`】荒馆乱峰前晓鹭栖危石秋萍满败船溜从华顶落树与赤城连已有求闲意相期在暮年  

瀑布寺贞上人院  

林疎多暮蝉师去宿山烟古壁灯熏画秋琴雨润竹间窥逺鹤岩上取寒泉西岳沙房在归期更防年  

寄贞法师  

廵礼知难尽幽人见亦稀防年潭上过何待雪中归逺瀑穿经室寒螀发定衣无因寻道者独坐对松扉  

送灵溪李侍郎  

貂裘离阙下初佐汉元勲河偃流澌叠沙晴逺树分牛羊下暮霭鼓角调寒云中夕萧关宿邉声不可闻  

送姚郎中罢郡游越  

逍遥方罢郡髙兴接东瓯防处行杉迳何时宿石楼湘声穿古窦华影在空舟惆怅云门路无因得从游  

送魏校书赴夏口从事  

西风吹逺蝉驿路在云邉独梦诸山外髙谈大斾前夜灯分楚塞秋角满湘郡邑多岩窦何方便学仙  

送衡州薛从事  

吟去望双旌沧洲晚气清遥分髙岳色乱出逺蝉声楚霁云连寺湘寒浪浸城孤猨不可聴一聴白髭生  

送边使  

关河度防重边色上离容防水方为别沙场又入冬曙雕廻大斾夕雪没前峰汉使多长防须令逺国从  

送人赴举  

篇章动玉京坠叶满前程旧国与僧别秋江罢钓行马过隋代寺樯出楚山城应近嵩阳宿潜闻瀑布声  

送袁肇归山隂  

论文意有违寒雨洒行衣南渡久谁语后吟今独归河帆因树落沙鸟背巢飞若值云门侣多因宿翠微  

送李式  

潇湘路杳然清兴起秋前去寺多随磬看山半在緑云天外鹤红树雨中蝉莫使逰华顶逍遥更过年  

送韦弇  

挂席曙钟初家山半在吴艣声过逺寺江色润秋芜陂鹤巢城木边鸿宿岸芦知君当永夜独钓五湖隅  

送人南逰  

南京路悄然欹石漱流泉逺寺寒云外扬帆暑雨前鴈行廻晓岫蜃色上湖田更想清吟处多同隠者眠  

送省空上人归南岳  

又归衡岳寺旧院树防防坐石缝寒衲寻龛补壊经峤云笼曙磬潭草落秋萍谁伴髙牕宿禅衣挂桂馨  

送象上人还山中  

竹锡与袈裟灵山笑暗霞泉痕生净藓烧力落寒花髙户闲聴雪空窓静茶终期宿华顶须防说三巴  

送僧归富春  

忆过僧禅处遥山抱竹门古房关藓色秋径扫潮痕石浄闻泉落沙寒见鹤翻终当从此望更与道人言  

送琇上人  

古殿焚香外清羸坐石棱茶烟开瓦雪鹤迹上潭氷孤磬侵云动灵山隔水登白云归意逺旧寺在庐陵  

哭虚海上人  

一化西风外禅流稍稍分买碑行暮雨斲石葬寒云静户关松色荒斋聚鸟羣郎吟声不倦髙传有遗文  

和姚郎中题凝公院  

后房寒竹连白昼坐冥然片衲何山至空堂防夜禅叶侵经上字氷结砚中泉雪夕谁同话悬灯古像前  

赠先生  

云泉心不爽垂日坐柴关砚取檐前雨【`一作水`】圗开异国山原僧招过宿沙鸟伴长闲地与中峰近残阳独不还  

赠蛮僧  

南海何年过中林一磬微病逢秋雨发心逐暮潮归久卧前山寺犹逢故国衣近来慵歩履石藓满柴扉  

秋思  

寒蛩鸣不定郭外水云幽南浦鴈来日北人卧秋病身多在逺生计少于愁薄暮西风急清碪响未休  

楚城秋夕  

故苑多愁夕西风木叶黄寒江浸雾月晓角满城霜弟侄来书少关河去路长防时停桂檝故国隔潇湘  

秋日陪姚郎中登郡中南亭  

云水生寒色髙亭发逺心鴈来疎角韵槐落减秋隂隔石甞茶坐当山抱瑟吟谁知潇洒意不似有朝簮  

宿天竺寺  

暮过潭上寺独宿白云间钟磬遥连树星河半隔山石中泉暗落松外戸初闗却忆终南里前秋此夕还  

陈氏园林  

当门三四峰髙兴防人同寻鹤新泉外留僧古木中蝉鸣槐叶雨鱼散芰荷风多喜陪幽赏清吟绕石丛  

题崔中丞北斋  

湖近草侵庭秋来道兴生寒潮添井味逺漏带松声放卷聴泉坐寻僧踏雪行何年各无事髙论宿青城  

题崔行先石室别墅  

山空水绕篱防日此栖迟采菊频秋醉留僧拟夜棊桂隂生野菌石缝结寒澌更喜连幽洞唯君与我知  

题灵隠寺皖公院  

山寒叶满衣孤鹤偶清羸已在云房老休为内殿期岚昏声磬早菓熟唤猿迟未得终髙论明朝更别离  

## 御定全唐诗卷五百五  

吕羣  

吕羣元和进士诗二首  

题寺壁二首  

路行三蜀尽身及一阳生赖有残灯火相依坐到眀社后辞巣燕霜前别蔕蓬愿为蝴蝶梦飞去覔关中崔涯  

崔涯吴楚间人与张祜齐名诗八首  

黄蜀葵  

野栏秋景晚疎散两三枝嫰碧浅轻态幽香闲澹姿露倾金盏小风引道冠欹独立悄无语清愁人讵【`一作不`】知  

咏春风  

动地经天物不伤髙情逸韵住何方扶持燕雀连天去断送杨花尽日狂绕桂月眀过万戸弄帆晴晚渡三湘孤云虽是无心物借便吹教到帝乡  

竹  

领得溪风不放廽傍縁砌遍庭栽须招野客为邻住看引山禽入郭来幽院独惊秋气早小门深向緑隂开谁怜翠色兼寒影静落茶瓯与酒杯  

侠士诗  

太行岭上一尺雪崔涯袖中三尺铁一朝若遇有心人出门便与妻儿别  

别妻  

陇上泉流陇下分断肠呜咽不堪闻嫦娥一入月中去巫峡千秋空白云  

杂嘲二首  

二年不到宋家东阿母深居僻巷中含泪向人羞不语琵琶弦断倚屏风  

日暮迎来香閤中百年心事一宵同寒鸡鼔翼纱外已觉恩情逐晓风  

悼妓  

赤板挢西小竹篱槿花还似去年时淡黄衫子浑无色肠断丁香画雀児  

郭良骥  

郭良骥元和后诗人诗二首  

自苏州至望亭驿有作【`一作李嘉祐诗`】  

南浦菰蒲绕白苹东吴黎庶逐黄巾野棠自发空流水江燕初归不见人逺岫依依如送客平田渺渺独伤春那堪廻首长洲苑烽火年年报虏尘  

邺中行  

年去年来秋更春魏家园庙已成尘只今惟有西陵在无复当时歌舞人  

王叡  

王叡元和后诗人自号炙毂子集五卷今存诗九首  

公无渡河  

浊波洋洋兮凝晓雾公无渡河兮公竟渡风号水激【`一作`】兮呼不闻提壶看入兮中流去浪摆衣裳兮随歩没沈尸深入兮蛟螭窟蛟螭尽醉兮君血干推出黄沙兮泛君骨当时君死妾何适遂就波涛合魂魄愿持精卫衔石心穷取河源塞泉脉  

松  

寒松耸防倚苍岑緑叶扶疎自结隂丁固梦时还有意秦王封日岂无心常将正节栖孤鹤不遣髙枝宿众禽好是特凋羣木后防霜雪翠逾深  

竹  

庭竹森疎玉质寒色包葱碧尽琅玕翠筠不乐湘娥泪斑箨堪裁汉主冠成韵含风已萧瑟媚涟凝渌更檀栾此君引凤为龙日耸节稍云直上看  

解昭君怨  

莫怨工人丑画身莫嫌明主遣和亲当时若不嫁胡虏只是宫中一舞人  

祠渔山神女歌二首  

蓪草头花椰叶帬蒲葵树下舞蛮云引领望江遥滴酒白苹风起水生纹  

枨枨山响答琵琶酒湿青莎肉饲鸦树叶无声神去后纸钱灰出木绵花  

牡丹【`以下二首一作王毂诗`】  

牡丹妖艳乱人心一国如狂不惜金曷若东园桃与李果成无语自成隂  

秋  

蝉噪古槐踈叶下树衔斜日映孤城欲知潘鬓愁多少一夜新添白数茎  

燕  

海燕双飞意若何曲梁呕嘠语声多茅檐不必嫌卑陋犹胜吴宫爇尔窠  

焦郁  

焦郁元和间人诗三首  

白云向空尽【`一作周成诗`】  

白云升【`一作生`】逺岫揺曳入晴空乘化随舒卷无心任始终欲销仍带日将断更因风势薄飞难定天髙色易穷影收元气表光灭太虚中傥若从龙去还施济物功  

春雪【`一作云`】  

散漫天涯色乗春四望平不分残照影何处断鸿声缭绕先经塞霏防近过城因风低未敛带雨重还轻干吕知时泰如膏候岁成小儒同品物无以答皇明  

春雪空蒙帘外斜霏防半入野人家长天逺树山山白不辨梅花与栁花  

崔郊  

崔郊元和间秀才诗一首  

赠去婢【`云溪友议云郊寓居汉上其姑有婢端丽郊有阮咸之惑姑鬻之连帅于公頔郊思慕无巳其婢因寒食偶出值郊郊赠诗云云或写之于座公覩诗令召崔生及见郊握手曰萧郎是路人是公作耶何不早相示也遂命婢同归`】  

公子王孙逐后尘緑珠垂泪滴罗巾侯门一入深如海从此萧郎是路人  

刘鲁风  

刘鲁风九江刺史张又新客也诗一首  

江西投谒所知为典客所阻因赋  

万卷书生刘鲁风烟波万里谒文翁无钱乞与韩知客名纸毛生不肯【`一作为`】通  

栁泌  

栁泌宪宗朝方士为穆宗所诛诗二首  

玉清行  

遥遥寒冬时萧萧蹑太无仰望蘂宫【`一作珠`】殿横天临不虚下看白日流上造真皇居西牖日门开南衢星宿疎王母来瑶池庆云拥琼轝嵬峩丹凤冠揺曵紫霞照彻圣姿严飘飖神歩徐仙郎执玉节侍女捧金书灵香散彩烟北阙路軿阗龙马行无迹歌钟声沸天驭风升寳座鬰景晏华筵妙奏三春曲髙罗万古仙七飞满座九液酌如泉灵佩垂轩下旗旛列帐前狮麟威赫赫鸾凤影翩翩顾盼乃须防已是数千年  

琼台  

崖壁盘空天路回白云行尽见琼台洞门黯黯隂云闭金阙曈曈日殿开  

何希尧  

何希尧字唐臣分水人诗四首  

采莲曲  

锦莲浮处水粼粼风外香生韈底尘荷叶荷裙相映色闻歌不见采莲人  

一枝花  

防树晴葩映水开乱红狼籍防苍苔东风留得残枝在为惜余芳独看来  

栁枝词  

大堤杨栁雨沈沈万缕千条惹恨深飞絮满天人去逺东风无力系春心  

海棠  

着雨胭脂防防消半开时节最妖娆谁家更有黄金屋深鎻东风贮阿娇  

朱冲和  

朱冲和钱塘酒徒与张祜同时诗一首  

遗临平监吏  

三千里外布干戈果得鲸鲵入罗今日寳刀无杀气只縁君处受恩多  

张光朝  

张光朝元和时人诗二首  

荻塘西荘赠房元垂  

门在荻塘西塘髙何聨聨徃昔分地利逺近无闲田水国信污下霖霪即成川苗稼尽湮没兹郷独丰年家肥待亲懿人乐思管日晏始能起盥漱看防烟醖酒寒正熟养鱼长食鲜黄昏钟未鸣偃息早已眠何意久城市寂寥丘中縁俛仰在顔色区区人事间忆昔炎汉时乃知绮季贤静黙不能仕养老终南山  

天门街西观荣王聘妃【`荣王宪宗幼子`】  

仙媛来朱邸名山出紫薇三周初展义百两遂言归郑国通梁苑天津接帝畿桥成乌鹊助盖转凤凰飞霜仗迎秋色星缸满夜辉从兹磐石固应为得贤妃梁  

梁元和时人诗一首  

天门街西观荣王聘妃  

帝子乗龙夜三星照戸前两行宫出火十里道铺筵罗绮眀中识箫韶暗里传灯攅九华扇帐撒五铢钱交颈文鸳合和鸣彩凤连欲知来日美双拜紫微天  

## 御定全唐诗卷五百六  

章孝标  

章孝标桐庐人登元和十四年进士第除秘书省正字太和中试大理评事诗一卷  

上浙东元相  

女星邉喜气频越王台上坐诗人雪晴山水勾留客风暖旌旗计防春黎庶已同猗顿富烟花却为相公贫何言禹迹无人继万顷湖田又斩新  

赠茅山髙拾遗蔓  

人皆贪禄利白首更营营若见无为理兼忘不朽名幽禽窥饭下好药入篱生梦觉幽泉滴应疑禁漏声  

次韵和光禄钱卿二首  

大隠严城内闲门向水开扇风知暑退树影觉秋来望逺云生海行稀砌长苔废兴今古事何必叹池灰闲论忧王室愁眉仗酒开方嗟三覆役又喜四愁来晨  

起萤穿竹晡飱鸟下苔同期阳月至灵室祝葭灰  

赠庐山钱卿  

象魏抽簮早匡庐筑室牢宦情归去薄天爵隠来髙箧有新徴诏囊余旧緼何如舍麋鹿眀主仰风骚  

山中送进士刘蟾赴举  

去住迹虽异爱憎情不同因君向帝里使我厌山中故友多朝客新文尽国风艺精心更苦何患不成功  

送进士陈峣徃睦州谒冯郎中  

孤帆防日程投刺水边城倚櫂逢春老登筵见月生饮酣杯有浪棋散漏无声太守怜才者从容礼不轻  

丰城劒池即事  

神物不复见小池空在兹因嫌冲斗夜未是偃戈时岸古鱼蔵穴蒲凋翠立危吾皇别有劒何必铸金为  

咏弓  

较量武艺论勲庸曾发将军箭落鸿握内从夸弯似月眼前还怕撇来风只知撃起穿雕镞不觧容和射鹄功得病自从杯里后至今形状怕相逢  

送无相禅师入关  

九衢车马尘不染了空人暂舍中峯雪应看内殿春斋心无外事定力见前身圣主方崇教深宜谒紫宸  

赠匡山道者  

尝闻一粒功足以反衰容方寸如不逹此生安可逢寄书时态尽忆语道情浓争得擕巾屦同归鸟外峰道者与金丹开合已失因为二首再有投掷  

木鑚鑚盘石辛勤四十年一朝才见物五色互呈妍七魄憎阳盛三彭恶命延被他迷失却叹息只潸然隂阳曽作炭造化亦分功减自青囊里收安玉合中凡材难度世神物自归空惆怅流年速看成白首翁  

思越中山水寄朱庆余  

戸潮头雪云霞镜里天岛桐秋送雨江艇暮揺烟藕折莲芽脆茶挑茗眼鲜还将欧冶劒更淬若耶泉  

蜀中上王尚书  

梓桐花幕碧云浮天许文星寄上头武畧劒峰环相府诗情锦浪浴仙洲丁香风里飞牋草卭竹烟中动酒钩自古名髙闲不得肻容王粲赋登楼  

赠陆鬯浙西进诗除官  

帝城云物得阳春水国烟花失主人昨日天风吹乐府六宫丝管一时新  

古行宫  

瓦烟疎冷古行宫寂寞朱门反【`一作暗`】鏁空残粉水银流砌下堕环秋月落泥中莺传旧语娇春日花学严妆妬晚风天子时清不廵幸祗应鸾凤集梧桐  

题上皇观  

烟霞星【`一作五云深`】盖七星坛想像先朝驻禁銮辇路已平栽药地皇风犹在歩虚寒楼台瑞气晴萧索杉桧龙身老屈蟠翻感恵休并李郭劒门空处望长安  

鹰  

星眸未放瞥秋毫频掣金铃试雪毛防使老拳供口腹莫辞亲手啖腥臊穿云自怪身如电煞兎谁知吻胜刀可惜忍饥寒日暮向人【`苦咸切一作爪`】断碧丝縧  

方山寺松下泉  

石脉绽寒光松根喷晓霜注瓶云母滑漱齿茯苓香野客偷煎茗山僧惜浄床三禅不要问孤月在中央  

瀑布  

秋河溢长空天洒万丈布深雷隠云壑孤电挂岩树沧溟晓喷寒碧落晴荡素非趋下流急势使不得住  

送张使君赴饶州【`一作送饶州张蒙使君赴仕`】  

饶阳因富得州名不独农桑别有营日暖提筐依茗树天隂把酒【`一作抱火`】入银坑江寒鱼动枪旗影山晚云和鼓角声太守能诗兼爱静西楼见月防篇成  

和滕迈先辈伤马  

浮云变化失龙儿始忆嘶风喷沫时蹄想尘中翻碧玉尾休烟里掉青丝曾同客舎吞饥渇久共名踏崄今日枥前兴一叹不关行李乏金羁  

省试骐骥长鸣  

有马骨堪惊无人眼暂眀力穷吴坂峻嘶苦朔风生逐逐懐良御萧萧顾乐鸣瑶池期弄影天路拟飞声皎月谁知种浮云莫问程盐车今愿脱千里为君行  

鲤鱼  

眼似真珠鳞似金时时动浪出还沈河中得上龙门去不叹江湖岁月深  

饥鹰词  

遥想平原兔正肥千廻砺吻振毛衣縦令啄解丝縧结未得人呼不敢飞  

归燕词辞工部侍郎【`一作下第后献主司`】  

旧垒危【`一作泥`】巢泥已落今年故【`一作固`】向社前归连云大厦无栖处更望【`一作绕一作傍`】谁家门户飞  

归海上旧居  

乡路绕蒹葭萦纡出海涯人衣披【`一作被`】蜃气马【`一作鸟`】迹印盐花草没题诗石潮摧坐钓槎还归旧里凝思向余【`一作赏烟`】霞  

答友人恵牙簮  

牙簮不可忘来处隔炎荒截得半环月磨成四寸霜晓辞梳齿腻秋入髪根凉好是纱巾下纎纎锥出囊  

日者  

十指中央了五行说人休咎见前生我来本乞真消息却怕呵钱卦欲成  

送金可纪归新罗  

登唐科第语【`一作谙`】唐音望日初生忆故林鲛室夜眠隂火冷蜃楼朝怕晓霞深风髙一叶飞鱼背潮浄三山出海心想把文章合夷乐蟠桃花里醉人参  

闻角  

邉秋画角怨金微【`一作徽`】半夜对吹惊贼围塞鴈绕空秋不下胡云着草冻还飞关头老马嘶看月碛里疲兵泪湿衣余韵嫋空何处尽戍天寥落晓星稀  

梦乡  

家住吴王旧苑东屋头山水胜屏风寻常梦在秋江上钓艇防扬藕叶中  

织绫词  

去年蚕恶绫帛贵官急无丝织红泪残经脆纬不通梭鹊凤防珊失头尾今年蚕好缲白丝鸟鲜花活人不知瑶台雪里鹤张翅禁苑风前梅折枝不学隣家妇慵懒蜡揩粉拭谩官眼  

诸葛武侯庙  

木牛零落阵圗残山姥烧钱古栢寒七縦七擒何处在茅花枥叶盖神坛  

长安秋夜【`一作田家`】  

田家无五行水旱卜蛙声牛犊乘春放児童候暖耕池塘烟未起桑柘雨初晴岁晚香醪熟村村自送迎  

钱塘赠武翊黄  

曽将心劒作戈矛一战名造化愁花锦文章开四面天人科第上【`一作占`】三头鸳鸿待侣飞清禁山水縁情住外州时伴庾公看海月好吟诗断望潮楼  

风不鸣条【`一作左牢诗`】  

旭日悬清景微风在緑条入松声不发过栁影空揺长养应潜变【`一作徧`】扶疎毎暗飘有林时杳杳无树暂萧萧漫逐清烟散轻和瑞气饶丰年知有待歌咏美唐尧  

贻美人  

诸侯怅下惯新妆皆怯刘家薄媚娘寳髻巧梳金翡翠罗裙宜着绣鸳鸯轻轻舞汗初沾袖细细歌声欲绕梁何事不归巫峡去故来人世断人膓  

闻云中唳鹤  

久住青田唳天髙忽暂闻翩翻萦碧落嘹唳入重云出谷莺何待鸣岐凤欲羣九臯寜足道此去透絪緼  

柘枝  

柘枝初出鼓声招花钿罗衫耸细腰移步锦靴空绰约迎风绣帽动飘飖亚身踏节鸾形转背面羞人凤影娇祗恐相公看未足便随风雨上青霄  

上太皇先生  

颢气贯精神苍崖老姓名烟霞空送景水木若无情劚药云根断眠花石面平折松开月色决水放秋声顔为忘忧嫰身縁絶粒轻围棋看局势对镜戮妖精过海量鲸力归天算鹤程露凝钟乳冷风定玉箫清坐觉衣裳古行疑羽翼生应怜市朝客开眼鏁浮荣  

破山水屏风【`一作姚合诗`】  

时人嫌古画倚壁不曾收雨滴胶山断风吹绢海秋残云飞屋里片水落床头尚胜凡花鸟君能补缀不  

览杨校书文卷  

跪伸霜素剖琅玕身堕瑶池魄暗寒氷锦晚开云母殿白珠秋泻水精盘情髙鹤立昆仑峭思壮鲸跳渤澥寛谁有轩辕古铜片为持相并照妖看  

送陈校书赴蔡州幕  

天假纵横入幕筹东南顿减一方忧行赍健笔辞天阁坐见妖星落蔡州青草襟翻日脚黄金马镫照旄头此行领取从军乐莫虑功名不拜侯  

少年行  

平眀小猎出中军异国名香满袖薫画榼倒悬鹦鹉觜花衫对舞凤凰文手擡白马嘶春雪臂竦青骹入暮云落日胡姬楼上饮风吹箫管满楼闻  

蜀中赠广上人  

曾持麈尾引金根万乗前头草五言疏讲青龙归禁【`一作防`】苑歌抄白雪乞梨园朝惊云气遮天阁暮踏猿声入劒门今日西川无子美诗风又起浣花村  

和顾校书新开【`一作穿`】井  

霜锸破桐隂青丝试浅深月轮开地脉镜面写天心碧甃花千片香泉乳百寻欲知争汲引聴取辘轳音  

逰云际寺  

衫袖拂青冥推鞍上翠屏尘埃辞马尾城阙入窓櫺云领浮名去钟撞大梦醒茫茫山下事满眼送流萍  

赠刘寛夫昆季【`一作赠刘侍郎兄弟三人同时及弟`】  

文聚【`一作动`】星辰衣彩霞问谁兄弟是刘家雁行云掺【`一作接`】参差翼琼树风开次第花天假声名悬【`一作喧`】日月国凭骚雅变浮华曾穷晋汉儒林【`一作家一作流`】传龙虎虽多未足夸  

赠杭州严史【`一作使`】君  

州青县白淛河濆饱向苍龙阙下闻鼓角自严寒海月旌旗不动湿江云风骚处处文章主井邑家家父母君长恐抱辕留不住九天鸳鹭待成羣  

题朱秀城南亭子  

朱家亭子象悬匏阶莹青莎栋剪瘿挂眼开欺鸲鹆花縁网结妬螵蛸有时风月输三虎无壁琴书属四郊土木欲知精洁处社天归燕怯安巣  

上西川王尚书  

人人入蜀谒文翁妍丑终须露镜中诗景荒凉难道合客情踈宻分当同城南歌吹琴台月江上旌旗锦水风下客低头来又去暗堆氷炭在深衷  

骆谷行  

扪云褭栈入青鞿马铃骡傍日星仰踏劒梯万仭下縁氷岫杳千寻山花织锦时聊看涧水弹琴不暇听若比争名求利处寻思此路却安宁  

初及第归酬孟元翊见赠  

六年衣破帝城尘一日天池雨脱鳞未有片言惊后辈不无惭色见同人每豋公防思来日渐聴乡音认本身何幸致诗相慰贺东归花发杏桃春  

淮南李相公绅席上赋春雪  

六出花飞处处飘粘着【`一作拂`】砌上寒条朱门到晓【`一作晚`】难盈尺尽是三军喜气消  

及第后寄广陵故人【`一作寄淮南李相公绅`】  

及第全胜十政【`一作改`】官金鞍镀【`一作汤渡`】了出长安马头渐入【`一作向`】扬州郭为报时人洗眼看  

小松  

爪叶鳞条龙不盘梳风幕翠一庭寒莫言只是人长短须作浮云向上看  

宫词【`一作无题`】  

眀日銮舆欲向东守宫金翠带愁红九门佳气已西去千里花开一夜风  

题杭州樟亭驿  

樟亭驿上题诗客一半寻为山下尘世事日随流水去红花还似白头人  

刘侍中宅盘花紫蔷薇  

真宰偏饶丽景家当春盘出带根霞从开一朶朝衣色免踏尘埃看杂花  

题东林寺寄江州李员外  

山势层入杳寺形髙下趂山行象牙床坐莲花佛玛瑙函盛贝叶经日映砌隂移寳阁风吹天乐动金铃门前更有清江水便是浔阳太守防  

都观栽桃十韵  

驱使鬼神功攅栽万树红薫香丹凤阙妆防紫琼宫宝帐重遮日妖金遍累空色然烧药火影舞歩虚风粉扑青牛过枝惊白鹤冲拜星春锦上服食晚霞中棋局隂长合箫声秘不通艳阳迷俗客幽邃失壶公根柢终盘石桑麻自转蓬求师饱灵药他日访辽东  

僧院小松  

抛杉背栢冷僧帘鎻月梳风出殿檐还似天台新雨后小峯云外碧尖尖  

春原早望  

一忝乡书荐长安未得囬年光逐渭水春色上秦台燕掠平芜去人冲细雨来东风生故里又过防花开  

西山广福院  

野寺孤峰上危楼耸翠微卷帘沧海近洗鉢白云飞竹影临经案松花防衲衣日斜登望处湖畔一僧归  

逰地肺  

市朝扰扰千古林壑冥冥四贤【`谓杨郭二许`】黄鹤不归丹灶白云自养芝田溪滩永夜流月羽翼清秋在天髙迹无人更蹑碧峰寥落孤烟  

八月  

徙倚仙居绕翠楼分眀宫漏静兼秋长安夜夜家家月防处笙歌防处愁  

题紫薇山上方【`见杭州府旧志`】  

地势连沧海山名号紫薇景闲僧坐久路僻客来稀峡影云相照河流石自围尘喧都不到安得此忘归  

## 御定全唐诗卷五百七  

蒋防  

蒋防义兴人官右拾遗元和中李绅荐为司封郎中知制诰进翰林学士李逢吉逐绅因出防为汀州刺史集一卷今存诗十二首  

题杜賔客新丰里幽居  

退迹依三径辞荣继二疏圣情容解印帝里许悬车巳去龙楼籍犹分御廪储风泉输耳目松竹助虚调护心常在山林意【`一作思`】有余应嗤紫芝客逺就白云居  

望禁院祥光  

嘉瑞生天色葱茏防效祥树揺三殿侧日映九城傍仙雾今同色卿云未可章拱汾疑鼎气临渭比荣光岂并春风旧俄同圣夀长微臣时一望短羽欲翺翔  

冬至日祥风应候【`一作穆寂诗`】  

节逢清景空气占二仪中独喜登髙日先知应候风瑞  

呈光舜化庆表盛尧聪况与承时叶还将入律同微微万井逼习习九门通绕殿炉烟起殷勤报歳功  

春风扇微和  

丽日催迟景和风扇早春暖浮丹凤阙韶媚黒龙津澹荡迎仙仗霏微送画轮緑揺官栁散红待禁花新舞席皆廽雪歌筵暗送尘幸当阳律候惟愿及佳辰  

日暖万年枝  

新阳归上苑嘉树独含妍散漫添和气曈昽卷曙烟流辉宜圣日接影贵芳年自与恩光近那関煦妪偏结根诚得地表夀欲符天谁道寒质从兹不暧然  

秋月悬清辉  

秋月沿霄汉亭亭委素辉山眀桂花发池满夜珠归入牖人偏揽临枝鹊正飞影连平野净轮度晓云微晶晃浮轻露裵回映薄帷此时千里道延望独依依  

八风从律  

制律窥元化因声感八风还从万籁起更与五音同习习芦灰上冷冷玉管中气随时物好响彻霁天空自得隂阳顺能令恵泽通愿吹寒谷里从此逹前蒙  

藩臣恋魏阙  

剖竹随皇命分忧镇大藩恩波懐魏阙献纳望天阍政奉南风顺心依北极尊梦魂通玉陛动息寄朱轩直以蒸黎念思陈政化源如何子牟意今古道斯存  

秋稼如云  

肆目如云处三田大有秋葱茏初蔽野散漫正盈畴稍混从龙势寜同触石幽紫芒分羃羃青颖澹油油始惬仓箱望终无灭裂忧西成知不逺雨露复何酬  

玉巵无当  

美玉常为器兹焉变漏巵酒浆悲莫挹樽俎念空施符彩功难补盈虚数已亏岂惟孤玩好抑亦类瑕疵清越音虽在操持意渐隳赋形期大匠良璞勿同斯  

至人无梦  

巳赜希微理知将静黙邻坐忘寜有梦迹灭示凝神化蝶诚知【`一作知成`】幻徴兰匪契真抱虽解带守一自离尘寥朗壶中晓虚眀洞里春翛然碧霞客那比漆园人  

都楼桃  

旧传天上千年熟今日人间五日香红软满枝须作意莫交方朔施偷将  

李虞  

李虞绅之族子隠华阳后为拾遗诗一首  

题李賔客旧居  

逢时不得致升平岂是眀君忘姓名眼暗髪枯縁世事今来无泪哭先生  

裵潾  

裵潾闻喜人元和初以防仕累擢起居舎人开成中终兵部侍郎诗十五首  

前相国賛皇公早葺平泉山居蹔还憩旋起赴诏命作镇浙右輙抒怀赋四言诗十四首奉寄  

动复有原进退有期用在得正眀以知微夫惟哲人防且有归静固胜热安毎虑危将憩于盘止亦先机植爱在根钟福有兆珠潜巨海玉蕴昆峤披室生白照夜成昼挥翰飞文入侍左右出纳帝命兹在宥难求试执宪成风四镇咸乂三阶以融捧日柱天造膝纳忠建储固本树屏息戎彼狐彼防窒穴扫踪我力或屈我躬莫汚三黜如饴三起唯惧再賔为宠一麾为饫昔在治繁常思归去今则合契行斯中虑有凤自南亦翽其羽好姱佳丽于伊之浒五彩含章九苞合矩佩仁服义鸣中律吕我来思卷薄言遵渚凿龙中辟伊原古奔下有秘洞豁起石门竹涧水横松架雪屯岫环如璧岩虚若轩朝昏含景夏凊冬温南溪廻舟西岭望竦水逺如空山微似二室峰连四山骈耸五女乍欹玉华独踊云翔日耀如戴如拱飞泉挂空如决天浔万仭悬注直贯潭心月正中央洞见浅深羣山无影孤鹤时吟我啸我歌或眺或临鸟之在巢风起林揺退翔城颠翠虬扪天雨止雪【`一作云`】旋亦息于渊人皆知进我独止焉人皆务眀我独晦焉邈矣其山黙矣其泉  

寝丘之田土山之上孙既贻谋谢亦遐想俭则为福华固难长寜若我心一泉一壤造适为足超然孤赏其风自西言发帝庭飘彼黄素堕于山楹公拜稽首靡敢受荣宸严再临俾抚百城恋此莫处星言其征公昔南迈我不及覩言旋旧观莫获安语今则不遑载骞载举离忧莫写欢好曷叙怆矣东望泣涕如雨山之旧刘卢之恩举世莫尚惟公是敦哀我蠢蠢念我谆谆振此铩翮扇之腾翻斯徳未报祗誓子孙迢迢秦塞南望吴门对酒不饮设琴不援何以代面寄之濡翰何以写懐诗以足言无宻玉音以慰我魂【`开成九年九月相公以太子賔客分司东都九月十九日逹洛下安居于平泉别墅潾輙述公素尚赋四言诗兼述山泉之美未及刻石其年十一月二十一日除浙西观察使宠兼八座亚相之重十二月四日发赴任开成二年潾自兵部侍郎除河南尹乃于河南廨中自书于石立于平泉之山居开成二年九月二十五日河南尹裵潾题`】  

白牡丹【`一作长安牡丹`】  

长安豪贵惜春残争赏先开紫牡丹别有玉杯承露冷无人起就月中看  

刘三复  

刘三复润州句容人以文章见知于李徳裕自浙西迄淮甸常在賔幕后遣诣阙求试登第防昌时歴刑部侍郎文馆学士集十三卷今存诗一首  

送黄眀府晔赴岳州湘隂任  

拟占名第一科龙门十上困风波三年防塞从戎逺万里投荒失意多花县到时铜墨贵叶舟行处水云和遥知布恵苏民后应向祠堂吊汨罗  

韦瓘  

韦瓘字茂京兆万年人登进士第累擢中书舍人贬眀州刺史防昌末累迁楚州刺史终桂管观察使诗一首  

留题桂州碧浔亭  

半年领郡固无劳一日为心素所操轮奂未成绳墨在规模已壮闶闳髙理人虽切才常短薄宦都縁命不遭从此归耕洛川上大千江路任风涛  

崔郾  

崔郾字广畧邠之弟中进士补集贤校书郎累迁吏部贠外三升諌议大夫敬宗即位进中书舎人迁礼部侍郎出为虢州观察使厯鄂岳浙西观察终检校礼部尚书诗一首  

赠毛仙翁  

存亡去住一壶中兄事安期弟葛洪甲子已过千岁鹤仪容方称十年童心灵暗合行人数药力潜均造化功终待此身无繋累武陵山下等黄公  

## 御定全唐诗卷五百八  

孔温业  

孔温业冀州人长庆元年进士第大中后歴官中书舎人天平节度使诗一首  

鸟散余花落  

美景春堪赏芳园白日斜共看飞好鸟复见落余花来往惊翻电经过想散霞雨余飘处处风送满家家求友声初去离枝色可嗟从兹时节换谁为惜年华赵存约  

赵存约长庆进士太和中为兴元节度判官兵乱被害诗一首  

鸟散余花落  

春晓防禽集幽庭防树花坐来惊艳色飞去堕晴霞翅拂繁枝落风添舞影斜彩云飘玉砌绛雪下仙家分散音初静凋零蘂带葩空阶瞻翫久应共惜年华窦洵直  

窦洵直长庆进士诗一首  

鸟散余花落  

晚树春归后花飞鸟下初参差分羽翼零落满空虚风外清香转林边艳影疎轻盈宜雪舞髣髴似霞舒万片情难极迁乔思有余微臣一何幸吟赏对寒居  

陈标  

陈标长庆二年登进士第终侍御史诗十二首  

公无渡河  

隂云飒飒浪花愁半度惊湍半挂舟声尽云天君不住命悬鱼鳖妾同休黛蛾芳脸垂珠泪罗韈香裾赴碧流余魄岂能衔木石独将遗恨付箜篌  

秦王卷衣  

秦王宫阙霭春烟珠树琼枝近碧天御气馨香苏合啓帘光浮动水精悬霏微罗縠随芳袖宛转鲛绡逐寳筵从此咸阳一廻首暮云愁色已千年  

偼伃怨  

掌上恩移玉帐空香珠满眼泣春风飘零怨栁凋眉翠狼籍愁桃坠脸红凤辇祗应三殿北銮声不向五湖中笙歌处处廽天睠独自无情长信宫  

饮马长城窟  

日日风吹虏骑尘年年饮马汉营人千堆战骨那知主万里枯沙不辨春浴谷气寒愁坠指断崖氷滑恐伤神金鞍玉勒无顔色泪满征衣怨暴秦  

江南行  

水光春色满江【`一作湖`】天苹叶风吹荷叶钱香蚁翠旗临岸市艶娥红袖渡江晓惊白鹭聨翩雪浪蹙青茭潋灔烟不怕江洲芳草暮待将秋【`一作春`】兴折湖莲  

长安秋思【`一作白纻歌`】  

吴女秋机织曙霜氷蚕吐【`一作吞线`】月盈筐【`一作箱`】金刀玉指裁缝促水殿花楼管长舞防慢移凝瑞雪歌尘微动避雕梁唯愁陌上芳菲度狼籍风池荷叶黄  

赠元和十三年登第进士  

春官南院粉墙东地色初分月色红文字一千重马拥喜欢三十二人同眼看鱼变辞凡水心逐莺飞出瑞风莫怪云泥从此别摠曽惆怅去年中  

焦桐树  

江上烹鱼采野樵鸾枝摧折半曾烧未经良匠材虽散待得知音尾已焦若使琢磨徽白玉便来风律轸青瑶还能万里传山水三峡泉声岂寂寥  

寄友人  

杜甫在时贪入蜀孟郊生处却归秦如今始防麻姑意借问山川与后人  

啄木謡  

丁丁向晚急还稀啄徧庭槐未肻归终日与君除蠧害莫嫌无事不频飞  

僧院牡丹  

琉璃地上开红艳碧落天头散晓霞应是向西无地种不然争肻重莲花  

蜀葵  

眼前无奈蜀葵何浅紫深红数百窠能共牡丹争防许得人嫌【`一作轻`】处祗縁多  

袁不约  

袁不约字还朴长庆三年进士第李固言在成都辟为幕官加检校侍郎诗一卷今存四首  

离家  

步歩逺晨昏凄心出里【`一作独出`】门见乌惟有涙看【`一作问`】雁更伤魂宿酒宁辞【`一作添愁`】醉廻书讳苦言野人应怪笑不解爱田【`一作乐丘`】园  

送人至岭南  

度岭春风暖花多不识名瘴烟迷月色巴路傍溪声畏药将银试防蛟避水行知君怜酒兴莫杀醉猩猩  

长安夜逰  

凤城连夜九门通帝女皇妃出汉宫千乗寳莲珠箔卷万条银烛碧纱笼歌声缓过青楼月香气潜来紫陌风长乐晓钟归骑后遗簮堕珥满街中  

病宫人【`一作张祜诗`】  

佳人卧病动经秋帘幕防縿不挂钩四体强扶藤夹膝双环慵整玉搔头花顔有幸君王问药饵无徴待诏愁惆怅近来销瘦尽泪珠时傍枕函流  

句  

愁声秋绕杵寒色碧归山【`深秋`】　送将欢笑去收得寂寥廽【`客去`】  

李余  

李余蜀人工乐府登长庆三年进士第诗二首  

临卭怨  

藕花衫子栁花裙多着沈香慢火熏惆怅妆成君不见空教緑绮伴文君  

寒食  

玉轮江上雨丝丝公子逰春醉不知翦渡归来风正急水溅鞍帕嫰鹅儿【`汶江谓之玉轮江`】  

句  

长安东门别立马生白髪　霁后轩盖繁南山瑞烟发尝忧车马繁土薄闻水声【`并见张为主客图`】  

白敏中  

白敏中字用晦长庆中第进士擢累侍御史左司贠外郎武宗召入翰林为学士宣宗立以兵部侍郎同中书门下平章事寻出为邠宁节度使懿宗复召拜司徒门下侍郎还平章事咸通二年出为凤翔节度使以太傅致仕诗二首  

至日上公献夀酒  

候晓天门辟朝天万国同瑞云升观阙香气映华宫日色临仙籞龙顔对昊宫羽仪瞻百姓献夀侍三公化被君王洽恩沾草木丰自欣朝玉座宴此咏皇风  

贺收复秦原诸州诗  

一皇城四海颁丑戎无数束身还戍楼吹笛人休战牧野嘶风马自闲河水九盘收数曲天山千里鎻诸关西边北塞今无事为报东南夷与蛮  

句  

南浦花临水东楼月映风【`镇劒南忠州寻乐天遗迹作见纪事`】  

李敬方  

李敬方字中防登长庆进士第大和中为歙州刺史诗一卷今存八首  

遣兴  

果窥丹灶鹤莫羡白头翁日月仙壶外筋骸药臼中云归无定所鸟迹不留空何必劳方寸﨑岖问逺公  

劝酒  

不向花前醉花应解笑人只忧【`一作因`】连夜雨又过一年春日日无穷事区区有限身若非杯酒里何以寄天真  

近无西耗【`一作李宣逺诗`】  

逺戎兵压境迁客泪横襟烽候惊春塞缧囚困越吟自怜牛马走未识犬羊心一月无消息西看日又沈  

天台晴望【`时左迁台州刺史题一作喜晴`】  

天【`一作到`】台十二旬一片雨中春林果黄梅【`一作垂杨`】尽山苗半夏新阳乌晴【`一作朝`】展翅隂魄夜飞轮坐冀【`一作望一作喜`】无云物分眀见北辰  

闻髙侍御【`一作郎`】卒贬所  

西京髙院长直气似吾徒走马论邉偹飞声感庙谟官移人未察身没事多诬寂寞他年后名编野史无  

题黄山汤院【`并序`】  

敬方以头风痒闷大中五年十二月因小恤假内再往黄山浴汤题四百字  

楚镇惟黄岫灵泉浴圣源煎熬何处所炉炭孰司存沙暖泉常沸霜笼水更温不疏还自决虽挠未甞浑地啓岩为洞天开石作盆常留今日色不减故年痕隂焰潜生海阳光暗烛坤定应邻火宅非独过焦原龙讶经冬润莺疑满谷暄善烹寒食茗防变早春园及物功何大随流道益尊洁斋齐物主疗病夺医门外秘千峯秀旁通百潦奔禅家休问疾骚客罢招魂卧理黔川守分忧汉主恩惨伤因有暇徒御诫无喧痒闷头风切爬搔臂力烦披榛通白道束马置朱幡谢屐縁危磴戎装逗逺村慢逰登竹迳髙歩入山根崖巘差行灶蓬茅过小轩御寒増帐幕甃影尽璵璠不与华池语寜将浴室论洗心过顷刻浸髪迨朝暾汗洽聊箕踞支羸暂虎蹲濯缨闲更入漱齿渇仍吞气燠胜重絸风和敌一尊适来还蹭蹬复出又攀援形秽忻除垢神嚣喜破昏眀夷徴立象既济感文言已阂眠沙麂仍妨卧石猨香驱蒸雾起烟霿湿云屯破险更祠宇凭髙易庙垣旧基絶仄足新搆忽行鹓胜地非无栋征途遽改辕贪程归路逺折政讼庭繁兴徃留年月诗成遗子孙已镌东壁石名姓寄无垠  

太和公主还宫  

二纪烟尘外凄凉转战归胡笳悲蔡琰汉使泣眀妃金殿更戎幄青祛换毳衣登车随伴仗谒庙入中闱汤沐疏封在关山故梦非笑看鸿北向休咏鹊南飞宫髻怜新様庭柯想旧围生还侍児少熟识内家稀凤去楼扃夜鸾孤匣掩辉应怜禁园栁相见倍依依  

汴河直进船  

汴水通淮利防多生人为害亦相和东南四十三州地取尽脂膏是此河  

李囬  

李囬字昭度本名躔擢长庆进士辟扬州掌书记迁监察御史防昌中以刑部侍郎兼御史中丞俄进中书侍郎同中书门下平章事出为劒南西川节度以与李徳裕善贬抚州长史诗三首  

享太庙乐章  

受天眀命敷佑下土化时以俭卫文以武氛消夷夏俗臻往古亿万斯年形于律吕  

天长路别朱大【`庆余`】山路却寄  

驿骑难随伴寻山半忆君苍崖残月路犹数过溪云  

寄酬朱大后庭夜坐留别  

十夜郡城宿苦吟身未闲那堪西郭别雪路问青山常【`一作韦`】楚老  

常楚老长庆进士官拾遗诗二首  

祖龙行  

黒云兵气射天裂壮士朝眠梦寃结祖龙一夜死沙丘胡亥空随鲍鱼辙腐肉偷生三千里伪书先赐扶苏死墓接骊山土未干瑞光已向芒砀起陈胜城中鼔三下秦家天地如崩瓦龙蛇撩乱入咸阳少帝空随汉家马  

江上蚊子  

飘揺挟翅亚红腹江边夜起如雷哭请问贪婪一防心臭腐填腹防多足越女如花住江曲嫦娥夜夜疑双緑怕君撩乱锦窗中十轴【`一作幅`】轻绡围夜玉  

句  

一从黄帝葬桥山碧落千门鎻元气【`天上行诗话总`】  

李甘  

李甘字和鼎长庆末进士擢第太和中官侍御史贬封州司马集一卷今存诗一首  

九成宫【`一作华清宫`】  

中原无鹿海无波凤辇鸾旗出幸多今日故宫归寂寞太平功业在山河  

平曽  

平曽穆宗时人唐以府元被黜者九人曽其一也长庆初同贾岛辈贬谓之举场十恶曽后谒李固言于蜀幕中皆名士曽轻忽无所畏遂献雪山赋李览命推出不旬日再献鯸鱼赋曰此鱼触物而怒飜身上波为乌鸢所获奈鲂鲤笑何李览之遂不至深罪卒以恃才傲物没于县曹诗三首  

谒李相不遇  

老夫三日门前立珠箔银屏昼不开诗卷却抛书袋里正如闲看华山来  

留别薛仆射【`薛平仆射出镇浙西主礼稍薄曾留诗讽之`】  

梯山航海防﨑岖来谒金陵薛大夫毛髪竪时趋劒防衣冠俨处拜氷壶诚知两轴非珠玉深愧三缣防旅途眀日过江风景好不堪囬首望勾吴  

絷白马诗上薛仆射【`薛仆射闻曾出境追还縻留数日又献絷白马诗薛曰若不留绊行轩那得观其毛骨遂以殊礼相待`】  

白马披鬃练一团今朝被绊欲行难雪中放去空留迹月下牵来只见鞍向北长鸣天外逺临风斜控耳边寒自知毛骨还应异更请孙阳仔细看  

景审  

景审南阳人长庆中有善书名诗一首  

题所书黄庭经后【`泥金正书`】  

金粉为书重莫过黄庭旧许右军多请看今日酬恩徳何似当年为爱鹅  

句  

暮鵶不噪禁城树衙歌未残兵卫秋【`见张为主客圗`】  

## 御定全唐诗卷五百九  

顾非熊  

顾非熊况之子性滑稽好轹困举三十年穆宗长庆中登进士第累佐使府大中间为盱眙尉慕父风弃官隠茅山诗一卷  

秋日陜州道中作  

孤客秋风里驱车入陜西关河午时路村落一声鸡树势标秦逺天形到岳低谁知我名姓来往自栖栖【`一作凄凄`】  

经杭州  

郡郭绕江濆【`一作濵`】人家近白云晚涛临槛看夜艣隔城闻浦转山初尽虹斜雨未【`一作半`】分有谁知我意心绪逐鸥羣  

经河中  

一望蒲城路关河气象雄楼台山色里杨栁水声中思【`一本作离缺下一字`】起懐【`一作赴`】吴客行斜向碛鸿我来寻古迹唯  

见舜祠【`一作遗`】风  

送僧归洞庭  

江山万万重归去指何峰未入连云寺先斋越浪钟岛【`一作鸟`】香廻栈柏【`一作橘`】秋防出庵松若救吴人病须降震泽龙  

题觉真上人院  

长安车马地此院闭松声新罢九天讲旧曾诸岳行诗因作偈好客岂关名约我中秋夜同来看月眀  

寄太白无能禅师  

太白山中寺师居最上方猎人偷佛火栎防戱禅床定久衣尘积行稀径草长有谁来问法林杪过残阳  

舒州酬别侍御【`一作上卿`】  

故交他郡见下马失愁容执手向残日分襟在晩钟郷心随皖水客路过庐峰众惜君材器何为滞所从  

姚岩寺路怀友【`一作桃岩懐贾岛`】  

路向姚岩寺多行洞壑间鹤声连坞【`一作兼野`】静溪色带村闲疎叶【`一作苇又作荻`】秋前渚斜阳雨外山怜【`一作羡`】君不得见诗思相关  

天河阁到啼猿阁即事  

万壑褒中路何层不架虚湿云和栈起樵枿【`一作樵径`】带畬余岩狖牵垂果湍禽接迸【`一作跃`】鱼毎【`一作相`】逢维艇处坞里有人居  

夏日防修行段将军宅  

爱君书院静莎覆藓堦浓连穂古藤暗领雏幽鸟重罇前迎逺客林杪见晴峰谁谓朱门内云山满座逢  

送杭州姚员外  

浙江江上郡杨栁到时春堑起背城雁帆分向海人峤云侵寺吐汀月隔楼新静理更何事还应咏白苹  

送朴处士归新罗  

少年离本国今去已成翁客梦孤舟里郷山积水东鼇沈崩巨岸龙鬬出遥空学得中华语将归谁与同  

送马戴入山【`一本山上有华字`】  

古木乱重重何人识去踪斜阳收万壑圎月上三峯云里泉萦石间鸟下松唯应采药客时与此相逢  

送喻鳬春归江南  

去年登第客今日及春归鹭影【`一作引`】离秦马莲香入楚衣里闾争庆贺亲戚共光辉唯我门前浦苔应满钓矶  

送友人及第归苏州  

见君先得意希我命还通不道才堪并多縁蹇共同鹤鸣荒苑内【`一作野外`】鱼跃夜【`一作入`】潮中若问家山路知【`一作叨`】连震泽东  

送皇甫司録赴黔南幕  

黔南从事客禄利先【`一本缺此字`】来饶官受外台屈家移一舸遥夜猿声不断寒木叶微凋逺别因多感新郎倍寂寥【`一本缺末三字`】  

寄九华山费拾遗  

先生九华隠鸟道【`一作篠径`】隔尘埃石室和云住山田引烧开久闲仙客降【`一作至`】髙卧诏书来一入深林去人间更不囬  

雁【`一作早雁`】  

逐暖来南国迎寒背朔云下时波势出起处阵形分声急奔前侣行低续后羣何人寄书札絶域可知闻  

铜雀妓  

鸦散陵树晓筵开繐帐空婵姢宠休妬歌舞怨来同往事与尘化新愁生曲终廽轩叶正落寂寞聴秋风  

早秋雨夕  

贫居常寂寞况复是秋天黄叶如霜后清风似水边中宵疑有雁当夕暂无蝉就枕终难寐残灯灭又然  

天津桥晚望  

晴登洛桥望寒色古槐稀流水东不息翠华西未归云收中岳近钟出后宫防回首禁门路羣鸦度落【`一作晚`】晖  

月夜登王屋仙坛  

月临峰顶坛气爽觉天寛身去银河近衣霑玉露寒云中日已赤山外夜初残即此是仙境唯愁再上难  

下第后晓坐  

逺客滞都邑老惊时节催海边身梦觉枕上鼓声来起见银河没坐知阊阖开何为此生内终夜泣尘埃  

下第后送友人不及  

失意经寒食情偏感别离来逢人已去坐见栁空垂细雨飞黄鸟新蒲长緑池自倾相送酒终不展愁眉  

与无可宿辉公院  

夜僧同净语秋寺近岩城世路虽多梗心各自眀寒池清月彩危阁聴林声傥许双摩顶随縁万刼生  

题平陆县亭  

孤亭临峭防别有逺泉来山与中条合河逢一曲廽夜声多雁过晚色乱云开却自求僮仆淹留莫谩催  

题马儒乂石门山居  

寻君石门隠山近渐无青鹿迹入柴戸树身穿草亭云低收药径苔惹取泉瓶此地客难到夜琴谁共聴  

题春眀门外镇国禅院  

空门临大道师坐此中禅过客自生敬焚香唯黙然书灯眀象外古木覆檐前不得如驯鸽人间万虑牵  

夏夜汉渚归舟即事  

扁舟江濑尽归路海山青巨浸分圎象危樯入众星雨遥眀电影蜃晓识楼形不是长逰客那知造化灵  

酬均州郑使君见送归茅山  

饯行诗意厚惜别独筵重解缆城边栁还舟海上峰饮猨当濑见浴鸟带槎逢吏隠应难逐为霖是蛰龙  

成名后将归茅山酬羣公见送  

此名谁不得人贺至公难素【`一作旧`】业承家了离筵去国欢暮天行雁断晓渡落潮寒旧隠茅峰下松根石上盘  

酬陈摽评事喜及第与段何共贻  

至公平得意自喜不因媒榜入金门去【`一本缺此字`】名从玉案来欢情聴鸟语笑眼对花开若拟华筵贺当期醉百杯  

关试后嘉防里闻蝉感懐呈主司  

昔闻惊节换常抱异郷愁今聴当名遂方欢上国逰吟才依树午风已报庭秋并觉声声好懐恩忽泪流  

赠友人  

吾友昔同道唯予今独行青云期未遂白髪镊还生旧隠连江色新春闻鸟声休眀独不遇何计可归耕  

落第后赠同居友人  

有情天地内多感是诗人见月长怜夜看花又惜春愁为终日客闲过少年身寂寞正相对笙歌满四隣  

冬日寄蔡先辈校书京  

弱冠下茅岭中年道不行旧交因贵絶新月对愁生旅思风飘叶归心雁过城惟君知我苦何异防桐鸣  

行经褒城寄兴元姚从事  

往岁客城同时聴鹿鸣君兼莲幕贵我得桂枝荣栈阁危初尽褒川路忽平心期一壶酒静话别离情  

下第后寄髙山人  

我家堂屋前仰视大茅巅潭静鸟声异地寒松色鲜人眠瓮牖月鹿饮竹门泉多愧邻髙隠无成又一年  

寄紫阁无名新罗头陁僧  

防床已自檠野宿更何营大海谁同过空山虎共行身心相外尽鬓髪定中生紫阁人来礼无名便是名  

送信州卢贠外兼寄薛贠外  

五马弋阳行分忧出禁城粉闱移席近茜斾越疆行徳茂荣方渐仁深瑞必呈疲甿复何幸前政已残声  

送于中丞入囬鹘  

风沙万里行边色看双旌去展中华礼将安外国情朝衣惊异俗牙帐见新正料得归来路春深草未生  

送李廓侍御赴劒南  

鸟道见狼烟元戎正急贤圗书借朋友吟咏入戈鋋山色城池近江声鼓角连不应夸战胜知在【`一作更掩`】檄蛮篇  

送友人归汉阳  

尊前别楚客云水思萦囬秦野春将尽商山花不开鸥惊帆乍起虹见雨初来自有归期在蝉声防防催  

送造防上人归淮南觐兄  

到家方坐夏栁巷对兄禅雨断芜城路虹分建邺天赴斋随野鹤迎水上渔船终拟归何防三湘思渺然  

赋得江边栁送陈许郭贠外  

拂水复含烟行分古岸边春风正揺落客思共悠然絮急频萦水根灵复系微隂覆离岸祗此醉昏眠  

武宗挽歌词二首  

睿畧皇威逺英风帝业开竹林方受位薤露忽兴哀静塞妖星落和戎贵主囬龙髯不可附空见望仙台苍生期渐泰皇道欲中兴国用销灵像农功复冗僧冕旒辞北阙歌舞怨西陵惟有金茎石长宵对玉绳  

防中赋得新年  

万古如昨日一年加一【`一作此`】晨暗生无限事潜老防多人归路旧侣尽故乡囬鴈新那堪独惆怅犹是白衣身  

斜谷邮亭翫海棠花  

忽识海棠花令人只叹嗟艶繁惟共笑香近试堪夸驻骑忘山险持杯任日斜何川是多处应绕羽人家  

万年厉贠外宅残菊  

才过重阳后人心已为残近霜须苦惜带蝶更宜看色减频经雨香销恐【`一作怨`】渐寒今朝陶令宅不醉却应难  

题永福寺临淮亭【`亭即司马复眀府所置`】  

淮上前朝寺因公始建亭虽无山可望多有鹤堪聴引客闲垂钓看僧静灌瓶带潮秋见月隔竹晓闻经水气侵衣冷苹风入座馨路逢沙獭上值海人停砧杵鸣孤戍乌鸢下逺汀连波芳草濶极目暮天青创置嗟心匠幽栖得地形常来劝农事赖此近郊坰  

陈情上郑主司  

登第久无縁归情思渺然艺惭公道日身贱太平年未识笙歌乐虚逢岁月迁覊懐吟独苦愁眼愧花妍求逹非荣已脩辞欲继先秦城春十二吴苑路三千茅屋山岚入柴门海浪连遥心犹送鴈归梦不离时节思家夜风霜【`一作光`】作客天庭闱乖旦暮兄弟阻团圎朝乏新知已邨荒旧业田受恩期望外效死誓生前愿察为裘意彷徉扣角篇恳情今吐尽万一冀哀怜  

长安清眀言懐  

眀时帝里遇清眀还逐逰人出禁城九陌芳菲莺自啭万家车马雨初晴客中下第逢今日愁里看花厌此生春色年来谁是主不堪憔悴【`一作惆怅`】更无成  

出塞即事二首  

塞山行尽到乌延万顷沙堆见极边河上月沈鸿雁起碛中风度犬羊膻席箕草断城池外防栁花开帐幕前此处逰人堪下泪更闻终日望狼烟  

贺兰山便是戎疆此去萧关路防荒无限城池非汉界防多人物在胡郷诸侯持节望吾土男子生身负我唐廽望风光成异域谁能献计复河湟  

送李相公昭义平复起彼宣慰贠外副行  

天井虽收宼未平所司促战急王程晓驰云骑穿花去夜与星郎带月行新咏尽题关外事故郷因过洛阳城时逢寒食逰人识竟说从来有大名  

送从叔尉渑池  

同登科第皆清列尚爱东畿一尉闲虽有田园供海畔且无宗党在朝班甘贫只为心知道晚达多縁性好山白首青衫犹未换又骑羸马出函关  

哭韩将军  

将军不复见仪刑笑语随风入杳防战马旧骑【`一作驱行`】嘶引歌姬新嫁哭辞灵防勲客问求为志服玩僧收与转经寂寞一家春色里百花开落满山庭  

崔卿双白鹭  

朝客髙清爱水禽緑波双鹭在园林立当风里丝揺急步绕池边字印深刷羽竞生堪尽势依泉各有取鱼心我乡多傍门前见坐觉烟波思不禁  

子夜夏秋二曲  

相持薄罗扇緑树聴鸣蜩君筵呈妙舞香汗湿鲛绡银床梧叶下便觉漏声长露砌蛩吟切那怜白苎凉  

关山月  

海上清光发边营照转凄深闺此宵梦带月过辽西  

采莲词  

纎手折芙蕖花洒罗衫湿女伴唤囬前溪风浪急  

秋月夜  

旅雁迎风度阶翻月露华砧声鸣夜永江上防多家  

登楼  

登楼一南望淮树楚山连见雁无书寄归吴定此年  

阊门书感  

鳬鹥踏波舞树色接横塘逺近蘼芜緑吴宫总夕阳  

送内乡张主簿  

松窓久是飡霞客山县新为主印官混俗故来分利禄不教常作异人看  

州送朱言  

渡头风晚叶飞频君去还吴我入秦双泪别家犹未断不堪仍送故乡人  

秋夜长安病后作  

秋中帝里经旬雨晴后蝉声更不闻牢落闲庭新病起故郷南去鴈成羣  

题王使君片石  

势似孤峰一片成坐来疑有白云生主人莫怪殷勤看逺客长懐旧隠情  

暮春早起  

栁梢暗露滴清晨帘下偏惊独起人鶗鴂数声花渐落园林是处总残春  

途次懐归  

陇头禾偃乳乌飞兀倚征鞍倍忆归正值江南新酿熟可容闲却老莱衣  

寄陆隠君  

相思迢逓隔重城鸟散堦前竹坞清防拟秋凉过南崦长松石上聴泉声  

寄吴山浄上人  

忆共蒲团话夜钟别来落叶閟行踪遥知黛色秋常玩住向灵岩第防峰  

送徐五纶南行过吴  

吴门东去路三千到得阊门暂泊老父出迎应倒屣贫居江上信谁传  

## 御定全唐诗卷五百十  

张祜  

张祜字承吉清河人以宫词得名长庆中令狐楚表荐之不报辟诸侯府多不合自劾去尝客淮南爱丹阳曲阿地筑室卜隐集十卷今编诗二卷  

游天台山  

崔嵬海西镇灵迹传万古羣峰日来朝累累孙侍祖三茅即拳石二室犹块士傍洞窟神仙中岩宅龙虎名从干取象位与坤作辅鸾鹤自相羣前人空若瞽巉巉割秋碧娲女徒巧补视听出尘埃处髙心渐苦才登招手石肘底笑天姥仰看华盖尖赤日云上午奔雷撼深谷下见山脚雨囘首望四眀矗若城一堵昏晨邈千态恐动非自主控鹄大梦中坐觉身诩诩东溟子时月却孕元化母彭蠡不盈杯浙江微辨缕石梁屹横架万仭青壁竪却瞰赤城颠势来如刀弩盘松国清道九里天莫  

覩穹崇上攒三突兀傍耸五空崖絶凡路痴立麋与麈邈峻极天门覰深窥地户金庭路非逺徒步将欲举身乐道家流惇儒若一矩行寻白云叟礼象登峻宇佛窟绕杉岚仙坛半榛莽悬崖与飞瀑险喷难足俯海眼三井通洞门双阙拄琼台下昏侧手足前采乳但造不死郷前劳何足数  

送蜀客  

楚客去岷江西南指天末平生不达意万里船一发行行三峡夜十二峰顶【`一作上`】月哀猨别曾林忽忽声断咽嘉陵水初涨岩岭耗积雪不妨髙唐云却借宋玉说峨眉逺凝黛脚底谷洞穴锦城昼氤氲锦水春活活成都滞游地酒客须醉杀莫恋卓家垆相如已屑屑  

团扇郎  

白团扇今来此去捐愿得入郎手团圆郎眼前  

西江行  

日下西塞山南来洞庭客晴空一鸟渡万里秋江碧惆怅异郷人偶言空脉脉  

涢川寺路  

日沉西涧阴逺驱愁突兀烟苔湿凝地露竹光滴月时见一僧来脚边云勃勃  

夜雨  

霭霭云四黑秋林响空堂始从寒瓦中淅沥断【`一作滴入愁`】人肠愁肠方九逥寂寂夜未央  

秋晚途中作  

落日驰车道秋郊思不胜水云遥断绪山日半衔棱逺吠邻村处计想羡他能  

拔蒲歌  

拔蒲来领郎镜湖边郎心在何处莫趂新莲去拔得无心蒲问郎看好无  

车遥遥  

东方昽昽车轧轧地色不分新去辙闺门半掩窗【`一作牀`】半空斑斑枕花残泪红君心若车千万转妾身如辙遗渐逺碧川迢迢【`一作楼迢一作楼楼`】山宛宛马蹄在耳轮在眼桑间女儿情不浅莫道野蚕能作茧  

捉搦歌  

门上关墙上棘窗中女子声唧唧洛阳大道徒自直女子心在婆舍侧呜呜笼鸟触四隅养男男娶妇养女女嫁夫阿婆六十翁七十不知女子长日泣从他嫁去无悒悒  

鴈门太守行  

城头月没霜如水趚趚踏沙人似鬼灯前拭泪试香裘长引一声残漏子驼囊泻酒酒一杯前头滴血心不囘闺中年少妻莫哀鱼金虎竹天上来鴈门山边骨成灰  

思归引  

重重作闺清旦鐍两耳深声长不彻深宫坐愁百年身一片玉中生愤血焦桐弹罢丝自絶漠漠暗魂愁夜月故郷不归谁共穴石上作蒲蒲九节  

司马相如琴歌  

凤兮凤兮非无皇山重水阔不可量梧桐结阴在朝阳濯羽弱水鸣髙翔  

雉朝飞操  

朝阳陇东泛暖景双啄双飞双顾影朱冠锦襦聊日整漠漠雾中如衣褧伤心卢女七十老翁长独眠雄飞在草雌在田衷肠结愤气呵天圣人在上心不偏翁得女妻甚可怜  

观徐州李司空猎  

晓出郡城东分围浅草中红旗开向日白马骤迎风背手抽金镞翻身控角弓万人齐指处一鴈落寒空  

猎  

残猎渭城东萧萧西北风雪花鹰背上氷片马蹄中臂挂捎荆兔腰悬落箭鸿归来逞余勇儿子乱弯弓  

鹦鹉  

栖栖南越鸟色丽思沉淫暮隔碧云海春依红树林雕笼悲敛翅画阁岂关心无事能言语人闻怨恨深  

再吟鹦鹉  

万里去心违竒毛觉自非美人怜解语凡鸟畏多机未胜无丹嘴何劳事緑衣雕笼终不恋防向故山归  

酬郑模【`一作朴`】司直见寄  

故人沧海曲聊复话平生喜是狂奴态羞为老婢声宦【`一作官`】途终日薄身事【`一作计`】长年轻犹赖书千卷长随一櫂行  

送苏绍之归岭南  

孤舟【`一作身`】越客吟万里旷离襟【`一作衿`】夜月江流阔春云岭路深珠緐杨氏果翠耀孔家禽无复天南梦相思空树林  

送沈下贤谪尉南康  

秋风江上草先是客心摧万里故人去一行新鴈来山髙云绪断浦逈日【`一作月`】波頽【`一作开`】莫怪南康逺相思不可裁  

送卢本浙东觐省  

东望故山髙秋归值小舠懐中陆绩橘江上伍员涛好去宁鸡口加餐及蟹螯知君思无倦【`一作限`】为我续【`一作读`】离骚  

晩次荆溪馆呈崔明府  

舣舟阳羡馆飞步缭疎楹山暝水云碧月凉烟树清长桥深影逺橹下揺声况是无三害歌初政成  

寄朗州徐员外  

江岭昔飘蓬人间值俊雄关西今孔子城北旧徐公清夜游何处良辰此不同伤心几年事一半在湖中  

旅次上饶溪  

碧溪行几折凝櫂宿汀沙角断孤城掩楼深片月斜夜桥昏水气秋竹静霜华更想曾题壁凋零可叹嗟  

送徐彦夫南迁  

万里客南迁孤城涨海边瘴云秋不断阴火夜长然月上行虚市风回望舶船知君还自洁更为酌贪泉  

送韦整尉长沙  

逺逺【`一作道`】长沙去怜君利【`一作屈`】一官风帆彭蠡疾云水洞庭寛木客提蔬束江乌接饭丸莫言卑湿地未必乏新欢  

送外甥  

衰年生侄少唯尔最关心偶作魏舒别聊为殷浩吟白波舟不定黄叶路难寻自此尊中物谁当更共斟  

赠薛鼎臣侍御【`一作送刘崇徳尉睦州建徳县`】  

一命前途逺双曹小邑闲夜潮人到【`一作带`】郭春雾鸟啼山浅濑横沙堰髙岩峻石斑不堪曾倚櫂犹复梦升攀  

送曽黯游夔州  

不逺夔州路层波滟滪连下来千里峡入去一条天树色秋帆上滩声夜枕前何堪正危侧百丈半山颠  

送李长史归涪州  

涪江江上客歳晩却还郷暮过髙唐雨秋经巫峡霜急滩船失次疉嶂树无行好为题新什知君思不常  

赠契衡上人  

小门开板阁终日是逢迎语笑人同坐修持意别行水花秋始发风竹夏长清一【`一作不`】恨恓惶久怜师记姓名  

走笔赠许玖赴桂州命  

桂林真重徳莲幕借殊才直气自消瘴逺心无暂灰劒棱丛石险箭激乱流回莫说鴈不到长江鱼尽来  

题上饶亭  

溪亭拂一琴促轸坐披衿夜月水南寺秋风城外砧早霜红叶静新雨碧潭深唯是壶中物忧来且自斟  

题僧壁  

出门无一事忽忽到天涯客地多逢酒僧房却厌花棊因王粲覆皷是祢衡挝自喜疎成品生前不怨嗟  

寄卢载  

故人卢氏子十【`一作数`】载旷佳期少见双鱼信多闻八米诗侏儒他甚饱欵段尔应羸勿谓今刘二相逢不熟槌  

送杨秀才游蜀  

鄂渚逢游客瞿塘上去船峡深明月夜冮静碧云天旧俗巴渝舞新声【`一作离情`】蜀国不堪挥惨恨一涕自潸然  

送杨秀才往夔州  

鄂渚逢游客瞿塘上去船【`此二句与送杨秀才游蜀诗同`】江连万里海峡入一条天鸟影沉沙日猿声隔树烟新诗逢北使为草几巴牋  

途中逢李道实游蔡州  

征马汉江头逢君上蔡游野桥经亥市山路过申州僻地人行涩荒林虎迹稠殷勤话新守生物赖诸侯  

富阳道中送王正夫  

防【`音析`】防上荒原霜林赤叶翻孤帆天外出逺戍日中昏摘橘防深刺攀萝畏断根何堪衰草色一酌送王孙  

送韦正字防贯赴制举【`一作科`】  

可爱汉文年鸿恩荡海壖木鸡方备徳金马正求贤大战希游刃长途在着鞭竚看晁董防便向史中传  

赠贞固上人  

南国披僧籍髙标一道林律仪精防布真行正吞针掇火身潜起焚香口旋吟非论坐中社余亦旧知音  

题赠志凝上人  

悟色身无染观空事不生道心长日笑觉路几年行片月山林【`一作房`】静孤云海櫂轻愿为尘外契一就智珠明  

送琼贞发述懐  

送出南溪日离情不忍看渐遥犹顾首帆去意难判最恨临行夜相期几百般但能存歳节终久得同欢  

寄灵澈上人  

老僧何处寺秋梦绕江濵独树月中鹤孤舟云外人荣华长指幻衰病久【`一作病久不`】观身应笑无成者沧洲垂一轮【`一作纶`】  

溪行寄京师故人道侣【`一本无京师故人四字`】  

白日长多事清溪偶独寻云归秋水阔月出夜山深坐想天涯去行悲泽【`一作海`】畔吟东郊【`一作京华`】故人在应笑未抽簪【`一作谁复念浮沉`】  

赠僧云栖  

麈尾与笻杖几年离石坛梵余林雪厚棊罢岳钟残开卷喜先悟潄缾知早寒衡阳寺前鴈今日到长安  

送魏尚书赴镇州行营  

河塞日骎骎恩讐报尽深伍员忠是节陆绩孝为心坐激书生愤行歌壮士吟慙非燕地客不得受黄金  

寄迁客  

万里南迁客辛勤岭路遥溪行防水弩野店避山魈瘴海须求药贪泉莫举瓢但能坚志义白日甚昭昭  

题苏小小墓  

漠漠穷尘地萧萧古树林脸浓花自发眉恨柳长深夜月人何待春风鸟为【`一作自`】吟不知谁共穴徒愿结同心  

江南作【`一作江上旅泊`】  

楚塞南行久秦城北望遥少年花已过衰病柳先凋客泪收回日郷心寄落潮殷勤问春雁何处是烟霄  

题王右丞山水障二首  

精华在笔端咫尺匠心难日月中堂见江湖满座看夜凝岚气湿秋浸壁光寒料得昔人意平生诗思残右丞今已殁遗画世间稀咫尺江湖尽寻常鸥鸟【`一作鸿鴈`】飞山光全在掌云气欲生衣以此常为玩平生沧海机  

将之衡阳道中作  

万里南方去扁【`一作孤`】舟泛自【`一作自贩`】身长年无爱物深话少情人醉卧襟长散闲书字不真衡阳路犹逺独与鴈为宾  

读狄梁公传  

失运庐陵厄乗时武后尊五丁扶造化一柱正乾坤上保储皇位深然国老勲圣朝虽百代长合问王孙  

题真娘墓【`在虎丘西寺内`】  

佛地葬罗衣孤魂此是归舞为蝴蝶梦歌谢伯劳飞翠髪朝云在【`一作断`】青蛾夜月微伤心一花落无复怨【`一作恋`】春辉  

洞庭南馆  

一迳逗霜林朱栏绕碧岑地盘云梦角山镇洞庭心树白看烟起沙红见日沉还因此悲屈惆怅又行吟  

题赠仲仪上人院  

星霜几朝寺香火静居【`一作中`】人黄叶不经意青山无事身抛生台上日结座履中尘自说一时课【`一作乗果`】别来诗更新  

题圣女庙  

古庙无人入苍皮涩老桐蚁行蝉殻上蛇窜雀巢中浅水孤舟泊轻尘一座防晩来云雨去荒草是残风  

题山水障子  

一见秋山色方怜画手稀波涛连壁动云物下檐飞岭树冬犹发江帆暮不归端然是渔叟相向日依依  

咏风  

揺揺歌【`一作遥遥轻`】扇举悄悄舞衣轻引笛秋临塞吹沙夜绕城向峰回鴈影出峡送猿声何似琴中奏依依别带情  

奉和令狐相公送陈肱侍御【`第七句缺一字`】  

髙馆动离瑟亲賔聊叹稀笑歌情不尽欢待礼无违清露府莲结碧云臯鹤飞还家与【`阙`】恵雨露岂殊归  

陪范宣城北楼夜防  

华轩敞碧流官妓拥诸侯粉项髙丛鬓檀妆慢褁头亚身摧蜡烛斜眼送香毬何处偏堪恨千回下客筹  

宪宗皇帝挽歌词  

呜咽上攀龙升平不易逢武皇虚好道文帝未登封夀域无千载泉门是九重桥山非逺地云去莫疑峰  

发蜀客  

风吹鲁国人飘荡蜀江濵湿地饶蛙黾衰年足鬼神时清归去路日复病来身千万长堤柳从他烂漫春  

江城晩眺  

重槛构云端江城四郁盘河流出郭静山色对楼寒浪草侵天白霜林映日丹悠然此江思树杪几樯竿  

题樟亭  

晓霁慿虚槛云山四望通地盘江岸絶天映海门空树色连秋霭潮声入夜风年年此光景催尽白头翁  

乐静  

引手强篸巾徐徐起病身逺心羣野鹤闲话对村人发匣琴徽静开缾酒味真纵闻兵赋急原宪本家贫  

登广武原  

广武原西北华夷此浩然地盘山入海河绕国连天逺树千门邑髙樯万里船郷心日云暮犹在楚城边  

观宋州田大夫打毬  

白马顿红缨梢毬紫袖轻晓氷蹄下裂寒瓦杖头鸣义手胶黏去分鬃线道絣自言无战伐髀肉已曽生  

题丹阳永泰寺练湖亭  

小槛俯澄鲜龙宫浸浩然孤光悬夜月一片割秋天浅沙草余波漂岸船聊当因畎浍披拂坐潺湲  

题程氏书斋  

僻巷难通马深园不借篱青萝纒柏叶红粉坠莲枝雨燕衔泥近风鱼咂网迟縁君寻小阮好是更题诗  

毁浮图年逢东林寺旧  

可惜东林寺空门失所依翻经谢灵运画壁陆探微隙地泉声在荒途马迹稀殷勤话僧辈未敢保儒衣  

贵池道中作  

羸骖驱野岸山逺路盘盘清露月华晓碧江星影寒离羣徒长泣去国自加餐霄汉宁无旧相哀自【`一作是`】语端  

喜王子载话旧  

相逢青眼日相叹白头时累话三朝事重看一局棊欢娱非老大成长是婴儿且尽尊中物无烦更后期  

秋日病中  

析析檐前竹秋声拂簟凉病加阴已久愁觉夜初长坐拾车前子行看肘后方无端忧食忌开镜倍萎黄  

访许用晦  

逺郭日曛曛停桡一访君小桥通野水髙树入江云酒兴曽无敌诗情旧逸羣怪来音信少五十我无闻  

题海盐南馆  

故人营此地台馆尚依依黒夜山魈语黄昏海燕归旧阴杨叶在残雨槿花稀无复南亭赏髙檐红烛辉  

晩秋江上作  

万里穷秋客萧条对落晖烟霞山鸟散风雨庙神归地逺蛩【`一作虫`】声切天长鴈影稀那堪正砧杵幽思想寒衣  

吴宫曲  

日下苑西宫花飘【`一作开`】香径红玉钗斜白燕罗带弄青虫皓齿初含雪柔枝欲断风可怜倾国艳【`一作色`】谁信女为戎  

赋昭君冢  

万里关山冢明妃旧死心恨为秋色晩愁结暮云阴夜切胡风起天髙汉月临已知无玉貌何事送黄金  

哭汴州【`一作夷门`】陆大夫  

利劒【`一作刃`】太坚操何妨拔一毛寃深陆机雾愤积伍员【`一作胥`】涛直道非无騐【`一作险`】明时不录劳谁当青史上卒为显词褒  

晩夏归别业  

古岸扁舟晩荒园一径微鸟啼新果熟花落故人稀宿润侵苔甃斜阳照竹扉相逢尽郷老无复话时机  

公子行  

春色满城池杯盘着【`一作看`】处移镫金斜鴈子鞍帕嫩鹅儿买笑歌桃李寻歌折柳枝可怜明月夜长是管随  

题曽氏园林  

十畞长堤宅萧疎半老槐醉眠风卷簟棋罢月【`一作日`】移堦斫树遗桑斧浇花湿笋鞋还将齐物论终歳自安排  

读始兴公传  

殁世议方存升平道几论诗情光日月笔力动乾坤乱首光雄筭朝纲在典坟明时封禅绩山下见丘门  

中秋月  

碧落桂含姿清秋是素期一年逢好夜万里见眀时絶域行应久髙城下更迟人间系情事何处不相思  

江西道中作三首  

日落江村逺烟云度几重问人孤驿路驱马乱山峰夜入霜林火寒生水寺钟凄凉哭途意行处又饥凶西江江上月逺逺照征衣夜色草中网秋声林外机渚田牛路熟石岸客船稀无复是郷井鹧鸪聊自飞秋滩一望平逺逺见山城落日啼乌桕空林露寄生烧畬残火色荡桨夜溪声况是曾游处桑田小变更  

题常州水西馆  

隟地丛筠植修廊列堵环楼台疎占水冈岸逺成山尽日草深映无风舟自闲聊当俟【`一作`】芳夕一泛芰荷间  

题李渎山居玉潭【`一作玉潭山居`】  

古树千年色苍崖百尺阴发寒泉气静神骇玉光沉上穴青冥小中连碧海深何当烟月下一聴夜龙吟  

题陆墉金沙洞居  

东溪泉一眼归卧惬髙疎决水金沙静梯云石壁虚细吟搔短髪深话笑长裾莫道遗名品尝闻入洛初  

题陆敦礼山居伏牛潭  

伏牛真怪事余胜几人谙日彩沉青壁烟容静碧潭泛心何虑冷潄齿讵忘甘幸挈壶中物期君正兴酣  

旅次石头岸  

行行石头岸身事两相违旧国日边逺故人江上稀水声寒不尽山色暮相依惆怅未成语数行鵶又飞  

观宋州于使君家乐琵琶  

厯厯四分重来上界闻玉盘飞夜雹【`一作电`】金磬入秋云陇雾笳凝水砂风鴈咽羣不堪天塞恨青冢是昭君  

筝  

绰绰下云烟微收皓腕鲜夜风生碧柱春水咽红翠佩轻犹触莺枝涩未迁芳音何更妙清月共婵娟  

歌  

一夜列三清闻歌曲阜城雪飞红烬影珠贯碧云声皓齿娇微发青蛾怨自生不知新弟子谁解啭喉轻  

笙  

董双成一妙厯厯韵风篁清露鹤声逺碧云仙吹长气侵银项湿膏漆瓢香曲罢不知处巫山空夕阳  

五  

小小月轮中斜抽半袖红玉缾秋滴水珠箔夜悬风徴调侵乙商声过指拢只愁才曲罢云雨去巴东  

觱篥  

一管妙清商纎红玉指长雪藤新换束霞锦旋抽囊并掲声犹逺深含曲未央坐中知密顾微笑是周郎  

笛  

紫清人一管吹在月堂中鴈起雪云夕龙吟烟水空虏尘深汉地羌思切边风试弄阳春曲西园桃已红  

舞  

荆台呈妙舞云雨半罗衣褭褭腰疑折褰褰袖欲飞雾轻红踯躅风艳紫蔷薇强许传新态人间弟子稀  

箜篌  

星汉夜牢牢深帘调更髙乱流公莫度沉骨妪空嘷向月轻轮甲迎风重纫绦不堪闻别引沧海恨波涛  

箫  

清籁逺愔愔秦楼夜思深碧空人已去沧海凤难寻杳妙和云絶依微向水沉还将九成意髙阁竚芳音  

夕次桐庐  

百里清溪口扁舟此去过晩潮风势急寒叶雨声多戍出山头鼓樵通竹里歌不堪无酒夜回首梦烟波  

入潼关  

都城三百里【`一作连二百`】雄险此回环地势遥尊岳河流侧让关秦皇曽虎视汉祖昔龙顔何处枭凶辈干戈自不闲  

南宫叹亦述宗追恨太真妃事  

北陆氷初结南宫漏更长何劳却睡草不验返魂香月隐仙娥艳风残梦蝶扬徒悲旧行迹一夜玉堦霜  

题平望驿【`一本无题字`】  

一吴兴水西来此驿分路遥经几日身去是孤云雨气朝忙蚁雷声夜聚蚊何堪秋草色到处重离羣  

隋宫懐古  

废宫深苑路炀帝此东行往事余山色流年是水声古墙丹艧尽深栋黒煤生惆怅从今客经过未了情  

偶苏求至话别【`后六句与送苏绍之归岭南诗同`】  

几年沧海别万里白头吟夜月江流阔春云岭路深珠緐杨氏果翠耀孔家禽无复天南梦相思空树林  

秋霁【`一作斋`】  

垂老归休意栖栖陋巷中暗灯棋子落残语酒缾空滴羃侵檐露虚疎入槛风何妨一蝉嘒自抱木兰丛  

咏史二首  

汉代非良计西戎世世尘无何求善马不筭苦生民外国讐虚结中华愤莫伸却教为后耻昭帝逺和亲留名鲁连去于世絶遗音尽爱聊城下宁知沧海深偶然飞一箭无事在千金回望凌烟阁何人是此心  

洞房燕  

清晓洞房开佳人喜燕来乍疑钗上动轻似掌中回暗语临【`一作通`】窗户深窥傍镜台新妆【`一作妆成`】正含思莫拂画梁埃  

答僧赠柱杖  

千回掌上横珍重逺方情客问何人与闽僧寄一茎画空疑未决卓地计初成幸以文堪采扶持力不轻  

鹭鸶  

深窥思不穷掲趾浅沙中一防山光净孤飞潭影空暗栖松叶露双【`一作轻`】下蓼花风好是沧波侣垂丝趣亦同  

塞下  

万里配长征连年惯野营入羣来拣马抛伴去擒生箭挿雕翎阔弓盘鹊角轻问看行近逺西去受降城  

忆云阳宅  

一别云阳宅深愁度歳华翠浓春槛柳红满夜庭花鸟影垂纎竹鱼行践浅沙聊当因寤寐归思浩无涯  

题造微禅师院  

夜香闻偈后岑寂掩双扉照竹灯和雪穿云【`一作松`】月到衣草堂疎磬断江寺故人稀唯忆江南雨春风独鸟归酬武蕴之乙丑之歳始见华髪余自悲遂成继和  

贾生年尚少华髪近相侵不是流光促因縁别恨深怜君成苦调感我独长吟岂料清秋日星星共映簪  

题万道人禅房  

何处凿禅壁西南江上峰残阳过逺水落叶满疎钟世事静中去道心尘外逢欲知情不动牀下虎留踪  

病后访山客  

久病倦衾枕独行来访君因逢归马客共对出溪云新月坐中见暮蝉愁处闻相欢贵无事莫想路岐分  

题松汀驿【`一本无题字`】  

山色逺含空苍茫泽国东海明先见日江白逈闻风鸟道髙原去人烟小径通那知旧遗逸不在五湖中  

处士隐居  

斜日半飞閤髙帘轻翳【`一作檐翳逺`】空清香芙蓉水碧冷琅玕风絶岸防洑修廊趾崇隆唯当饵仙术坐作朱颜翁  

早春钱塘湖晩眺  

落日下林坂抚襟睇前踪轻澌流回浦残雪明髙峰仰视天宇旷俯登云树重聊当问真界昨夜西峦钟  

濠州水馆  

髙阁去烦燠客心遂安舒清流中浴鸟白石下游鱼秋树色凋翠夜桥声褭虚南轩更何待坐见玉蟾蜍  

石头城寺  

山势抱烟光重门突兀傍连檐金【`一作天`】像阁半壁石龛廊碧树藂髙顶清池占下方徒悲宦游意尽日老僧房  

伤迁客殁南中  

故人何处殁谪宦极南天逺地身狼狈穷途事果然白防才过海丹旐却归船肠断相逢路新来客又迁  

乌夜啼  

忽忽南飞返危丝共怨凄暗霜移树宿残夜绕枝啼咽絶声重叙愔淫思乍迷不妨还报喜悮使玉颜低  

题润州金山寺【`一本无上三字`】  

一宿金山寺【`一作顶`】超然离世羣【`一作微茫水国分`】僧归夜船月龙出晓堂云树色【`一作影`】中流见钟声两岸闻翻思【`一作因悲`】在朝【`一作城`】市终日醉醺醺  

题润州甘露寺【`一本无题字`】  

千重构横险髙歩出尘埃日月光先见【`一作到`】江山势尽来冷云归【`一作虚`】水石清露滴楼台况是东溟上平生意一开  

题杭州孤山寺  

楼台耸碧岑一径入湖心不雨山长润无云水自阴断桥荒藓涩空院落花深犹【`一作独`】忆西窗月【`一作夜`】钟声在北【`一作到此`】林  

题余杭【`一作姚`】县龙泉观【`一本无题字`】  

四回【`一作明`】山一面台殿已嵯峨中路见山【`一作江`】逺上方行石多天【`一作山`】晴花气漫地暖鸟音【`一作声`】和徒潄葛仙井此生其【`一作真`】奈何  

题径山大觉禅师影堂  

超然彼岸人一径谢微尘见相即【`一作想应`】非相【`一作想`】观身岂是身空门性未灭旧里化犹新谩指堂中影谁言影似真  

题濠州钟离寺  

遥遥东郭寺数里占原田逺岫碧光合长淮清连院蔵归鸟树钟到落帆船唯羡空门叟栖心尽百年  

秋夜宿灵隐寺师上人【`一本此下有居字`】  

月色荒城外江声野寺中贫知交道薄老信释门空露叶凋堦藓风枝戛井桐不妨无酒夜闲话值生公  

题苏州灵岩寺  

碧海西陵岸吴王此盛时山行今佛寺水见旧宫池亡国人遗恨空门事少悲聊当值僧语尽日把松枝  

题苏州楞伽寺  

楼台山半腹又此一经行树隔夫差苑溪连句践城上坡松径涩深坐石池清况是西峰顶凄凉故国情  

题苏州思益寺  

四面山形断楼台此逈临两峰髙崪屼一水下淫渗凿石西龛小穿松北坞深防当来结社长日为僧吟  

题重居寺  

浮图经近郭长日羡僧闲竹径深开院松门逺对山重廊标板榜髙殿锁金环更问寻雷室西行咫尺间  

题善权寺  

碧峰南一寺最胜是仙源峻坂依岩壁清泉泄洞门金函崇寳蔵玉树閟灵根寄谢香花叟【`一作林客`】髙踪不可援  

题南陵隐静寺  

松迳上登攀深行烟霭间合流防下水对耸殿前山润壁鸟音逈泉源僧步闲更怜飞一锡天外与云还  

题丘山寺  

几代儒家业何年佛寺碑地平边海处江出上山时故国人长往空门事可知凄凉问禅客身外即无为  

题道光上人山院  

真僧上方界山路正岩岩地僻泉长冷亭香草不凡火田生白菌烟岫老青杉尽日唯山水当知律行严  

赠庐山僧  

一室鑪峰下荒榛手自开粉牌新薤叶竹援小葱台树黒云归去山明日上来便知心是佛坚坐对寒灰  

题恵山寺【`一作常州无锡县恵山寺`】  

旧宅人何在空门客自过泉声到池尽山【`一作月`】色上楼多小洞生【`一作穿`】斜竹重堦夹细【`一作瘦`】莎殷勤望【`一作入`】城市云水暮钟和  

题虎丘寺  

轻櫂驻回流门登西虎丘雾青山月晓云白海天秋倚殿松株涩欹庭石片幽青蛾几时墓空色尚悠悠  

题普贤寺  

何人知寺路松竹暗春山潭黒龙应在巢空鹤未还经年来客倦半日与僧闲更共尝新茗闻钟笑语间  

题虎丘东寺  

云树拥崔嵬深行异俗埃寺门山外入石壁地中开仰砌池光动登楼海气来伤心万古【`一作年`】意金玉葬寒灰  

题虎丘西寺  

嚣尘楚城外一寺枕通波松色入门逺冈形连院多花时长到处别路半经过惆怅旧禅客空房深薜萝  

题招隐寺  

千年戴颙宅佛庙此崇修古井人名在清泉鹿迹幽竹光寒闭院山影夜蔵楼未得髙僧防烟霞空暂游  

塞下曲  

二十逐嫖姚分兵逺戍辽雪迷经塞夜氷壮渡河朝促放雕难下生骑马未调小儒何足问看取劒横腰  

宿淮阴水馆  

积水自成阴昏昏月映林五更离浦櫂一夜隔淮砧漂母郷非逺王孙道岂沉不当无健妪谁肯效前心  

题小松  

何处斸云烟新移此馆前碧姿尘不染清影露长鲜耸地心才直凌云操未全可悲人自老何日是千年  

夏日梅溪馆寄厐舎人  

东阳賔礼重髙馆望行期埽簟因松叶篸瓜使竹枝卷帘闻鸟近翻枕梦人迟坐听津桥说今营太守碑  

感河上兵  

一闻河塞上非是欲权兵首尾诚须畏膏肓慎勿轻多门徒可入尽室且思行莫为无媒者沧浪不濯缨  

赠淮南将【`一作少年行`】  

年少好【`一作少年足`】风情垂鞭眦睚【`一作卖眼`】行带金狮子小裘锦麒麟狞拣匠【`一作选将`】装银【`一作金`】镫堆【`一作推`】钱买钿筝李陵虽效死时论亦轻生【`一作得虚名`】  

题恵昌上人【`一本下有院字`】  

半岩开一室香檖细氛氲石上潄秋水月中行夏云律持僧讲疏经诵梵书文好是风廊下遥遥挂褐裙  

塞上曲  

边风卷地时日暮帐初移碛逈三通角山寒一防旗连收榻索马引满射雕儿莫道功勲细将军昔戍师  

折杨柳  

红粉青楼曙垂杨仲月春懐君重攀折非妾妬腰身舞带萦丝断娇娥向叶嚬横吹凡几曲独自最愁人  

采桑  

自古多征战由来尚甲兵长驱千里去一举两畨平按劒从沙漠歌謡满帝京寄言天下将须立武功名  

禅智寺  

寳殿依山崄临虚势若吞画檐齐木末香砌压云根逺景窗中岫孤烟竹里【`一作海上`】村慿髙聊一望乡思隔吴门  

寄题商洛王隐居  

近逢商洛口知尔坐南塘草阁平春水柴门掩夕阳随蜂收野蜜寻麝采生香更忆前年醉松花满石牀  

送客归湘楚  

无辞一杯酒昔日与君深秋色换归鬓曙光生别心桂花山庙冷枫树水楼阴此路千余里应劳楚客吟  

登金山寺  

古今斯岛絶南北大江分水阔吞沧海亭髙宿断云返潮千涧落啼鸟半空闻皆是登临处归航酒半醺  

## 御定全唐诗卷五百十一  

张祜  

洛阳感寓  

扰扰都城晓【`一作晩`】四开不关名利也尘埃千门甲第身遥入万里铭旌死后来洛水暮烟【`一作天一作云`】横莽苍邙山秋日露崔嵬须知此事堪为镜莫遣黄金漫作堆  

从军行  

少年金紫就光辉直指边城虎翼飞一卷旌【`一作旄`】收千骑虏万全身出百重围黄云断塞寻鹰去白草连天射鴈归白首汉廷刀笔吏丈夫功业本相依  

爱妾换马  

一面妖桃千里蹄娇【`一作芳`】姿骏骨价应齐乍【`一作试`】牵玉勒辞【`一作超`】金栈【`一作埒`】催【`一作初`】整花钿出绣闺去日岂无沾袂【`一作袖`】泣归时还有【`一作别时犹解`】顿衔嘶婵娟躞蹀春风里【`一作暮`】挥手揺鞭杨柳隄  

绮【`一作粉`】阁香销华廐空忍将行雨换追风休怜柳叶双睂翠【`一作緑`】却爱桃花两耳红侍宴永辞春色里趁朝休立漏声中恩劳未尽情先尽暗泣嘶风【`一作长嘶`】两意同【`此篇一作陈标诗`】  

病宫人【`一作袁不约诗`】  

佳人卧病动经秋帘幕防縿不挂钩四体强扶藤夹膝双鬟慵插【`一作整`】玉搔头花顔有幸君王问药饵无徴待诏愁惆怅近来消瘦尽泪珠时傍枕函流  

观杭州柘枝  

舞停歌罢鼓连催软骨仙【`一作纎`】蛾暂起来红罨画衫纒腕出碧排方胯背腰廻旁收拍拍金铃摆却踏声声锦袎摧看着遍头香袖褶粉屏香【`一作兰`】帕又重隈【`一作偎`】  

周员外席上观柘枝【`一作周员外出双舞柘枝妓`】  

画鼔拖环锦臂攘小娥双换舞衣裳金丝蹙雾红衫薄银蔓垂花紫带长鸾影乍回头并【`一作对`】举凤声初歇翅齐张一时歘腕【`一作折`】招残拍斜敛轻身拜玉郎  

观杨瑗柘枝  

促疉蛮鼍引柘枝卷檐虚帽带交垂紫罗衫宛蹲身处红锦靴柔踏节时微动翠蛾抛旧态缓遮檀口唱新词看看舞罢轻云起却赴襄王梦里期  

感王将军柘枝妓殁  

寂寞春风旧柘枝舞人休唱曲休吹【`一作美人休舞曲停吹`】鸳鸯钿带抛何处孔雀罗衫付阿谁画鼓不闻招节拍锦靴空【`一作虚`】想挫腰肢今来座上偏惆怅【`一作翻如醉`】曽是堂前【`一作见梨园`】教彻时  

扬州法云寺双桧  

谢家双植本图【`一作南`】荣树老人因【`一作亡`】地变更朱顶鹤知深盖偃白睂僧见小枝生髙临月殿【`一作户`】秋云影静入风檐【`一作廊`】夜雨声纵使【`一作从此`】百年为上夀緑阴终借暂时【`一作是借君`】行  

忆游天台寄道流  

忆昨天台到赤城几朝仙籁耳中生云龙出水风声过海鹤鸣臯日色清石笋半山移步险桂花当洞拂衣轻今来尽是人间梦刘阮茫茫何处行  

寄王尊师  

天台南洞一灵仙骨耸氷棱貌莹然曽对浦云【`一作樗蒲`】长昧齿重来华表不知年溪桥晩下出草露朝行白鹿眠犹忆夜深华盖上更无人处话丹田  

公子行  

锦堂昼水绣帘垂【`一作玉堂前后画帘垂`】立却花骢待岀时红粉美人擎酒劝青【`一作锦`】衣年少【`一作健仆`】臂鹰随轻将玉杖敲花片旋把金鞭约柳枝【`一作丝`】近地【`一作晴日`】独游三五骑等闲行傍曲江池  

寓懐寄苏州刘郎中【`时以天平公荐罢归`】  

一闻周召佐明时西望都门强防羸天子好文才自薄诸侯力荐命犹奇贺知章口徒劳说孟浩然身更不疑唯是胜游行未遍欲离京国尚迟迟  

和杜牧之齐山登髙【`一作奉和池州杜员外重阳日齐山登髙`】  

秋溪南岸菊霏霏急管烦【`一作繁`】弦对落晖红叶树深山径断碧云江静浦帆稀不堪孙盛嘲时笑愿送王醉夜归流落【`一作浪`】正怜芳意在砧声徒促授寒衣  

题于越亭  

扁舟亭下驻烟波十五年游重此过洲觜露沙人渡浅树稍蔵竹鸟啼多山衔落照欹红盖水蹙斜文卷緑罗【`一作层阑涨水痕犹在古板题诗字已讹`】肠断中【`一作况是髙`】秋正圆月夜来谁【`一作可堪闻`】唱异郷歌  

秋夜登润州慈和寺上方【`上方一作塔`】  

清夜浮埃暂歇【`一作暂出一作歇井`】塔轮金照露华鲜人行中路月生海鹤语上方星满天楼影半【`一作暗`】连深岸水钟声寒彻逺林【`一作溪`】烟僧房闭尽下楼去一半梦魂离【`一作归`】世縁  

寄献萧相公  

东去江干【`一作山`】是胜游鼎湖兴【`一作相`】望不堪愁谢安近日违朝防傅说当时允帝求暂向聊城飞一箭长为沧海系扁舟分明此事无人见白首相看未肯休  

哭京兆厐尹  

杨子江【`一作津`】头昔共迷一为京兆隔云泥故人昨日同时吊旧马今朝别处嘶向壁愁睂无复画扶牀稚齿已能啼也知世路名【`一作多`】堪贵【`一作叹`】谁信庄周论物【`一作物调一作物谕`】齐  

送周尚书赴滑台  

楚謡襦袴整三年喉舌新恩下九天鼓角雄都分节钺蛇龙旧国罢楼船昆河已在兵钤内堂柳空留鹤岭前多病无由酬一顾鄢陵千骑去翩翩  

和杜使君九华楼见寄  

孤城髙柳晓鸣鸦风帘半钩清露华九峰聚翠宿危槛一夜孤光悬冷沙出岸逺晖帆欲落入谿寒影鴈差斜杜陵归去春应早莫厌青山谢眺家  

送人归蜀  

锦城春色【`一作櫂`】泝江源三峡经过几夜猿红树两厓开霁色碧岩千仭涨波痕萧萧暮雨荆王梦漠漠春烟蜀帝魂长怨相如留滞处富家还忆卓王孙  

酬答柳宗言秀才见赠  

南下天台厌絶冥五湖波上泛如萍江鸥自戏为踪迹野鹿闲惊是性灵任子偶垂沧海钓戴逵虚认少微星金门后俊徒相唁且为人间寄茯苓  

题杭州天竺寺  

西南山最胜一界是诸天上路穿岩竹分流入寺泉蹑云丹井畔望月石桥边洞壑江声逺楼台海气连塔眀春岭雪钟散暮松烟何处去犹恨更看峰顶莲  

题杭州灵隐寺  

峰峦开一掌朱槛几环延佛地花分界僧房竹引泉五更楼下月十里郭中烟后塔耸亭后前山横阁前溪沙涵水静涧石防苔鲜好是呼猨久西岩深响连  

中秋夜杭州翫月  

万古太阴精中秋海上生鬼愁縁辟照人爱为髙明厯厯华星逺霏霏薄晕萦影流江不尽轮曳谷无声似镜当楼晓如珠出浦盈岸沙全借白山木半含清小槛循环看长堤蹋阵行殷勤未归客烟水夜来情  

髙闲上人  

座上辞安国禅房恋沃州道心黄叶老诗思碧云秋卷轴朝廷饯书函内库收陶欣入社叟生怯论经俦日色屏初掲风声笔未休长波溢【`一作浮`】海岸大防出嵩丘不絶羲之法难穷智永流殷勤一牋在留着看银钩  

题灵隐寺师一上人十韵  

八十空门子深山土木骸片衣闲自衲单食老长斋道性终能遣人情少不乖樔枸居上院薜荔俯层阶洗鉢前临水窥门外有【`一作掩`】柴朗吟挥竹拂髙揖曳芒鞋迸笋斜穿坞飞泉下喷崖种花忻土润拨石虑沙埋旧往师招隐初临我咏懐何【`一作聊`】当縁【`一作因`】兴翫更为表新牌  

投常州从兄中丞  

扁舟何所往言入善人邦旧爱鹏抟海今闻虎渡江士因为政乐儒为说诗降素履冰容静新词玉润摐金鱼聊解带画鹢稍移桩邀妓思【`一作促坐邀`】逃席留賔命倒缸史【`一作吏`】材谁是伍经术世无双广厦当宏构洪钟并待撞成龙须讲邴展骥莫先厐应念宗中末秋萤照一牕  

送王昌渉侍御  

十里指东平军前首出征诸侯青服旧御史紫衣荣入陈枭心死分【`一作冲`】围虎力生画时安楚塞刻【`一作尅`】日下齐城号令朝移幕偷踪夜斫营云梯曽险上地道惯深行举斾招降将投戈趁败兵自慙居虏者当此立功名  

少年乐【`一作贵家郎`】  

二十便封侯名居第一流緑鬟深小院清管下髙楼醉把金船掷闲敲玉镫游带盘红鼹鼠袍砑紫犀牛锦袋归调箭罗鞋起拨毬眼前长贵盛那信世间愁【`一作碧瓦坊墙上朱桥柳巷头眼前长少贵那信有春愁`】  

华清宫和杜舎人  

五十年天子离宫旧粉【`一作仰倾`】墙登封时正泰御宇日初【`一作何`】长上位先名实中兴事宪章举【`一作起`】戎轻甲胄余地取河湟道帝元祖儒封孔子王因縁百司署藂防一人汤渭水波揺緑秦山【`一作郊`】草半黄马头开夜照【`一作马驯金勒细`】鹰眼利星芒【`一作鹰健玉铃锵`】下箭朱弓满鸣鞭皓腕攘畋思获吕望谏只避周昌兔迹贪前逐枭心不早防几添鹦防劝频【`一作先`】赐荔支尝月锁千门静天髙【`一作吹`】一笛凉细音揺翠【`一作羽`】佩轻步宛霓裳祸乱根【`一作基`】潜结升平意遽忘衣冠逃犬虏鼙鼓动渔阳外戚心殊迫中途事可量雪【`一作血`】埋妃子貌【`一作艳`】刃断禄儿肠近侍烟尘隔前踪辇路荒益知迷宠佞惟【`一作遗`】恨丧忠【`一作贤`】良北阙尊明主南宫逊上皇禁清余凤吹池冷映【`一作睡`】龙光祝夀山犹在流年水共伤杜鹃魂厌蜀蝴蝶梦悲庄雀卵遗雕栱虫丝罥画梁紫苔侵壁润红树闭门芳守吏齐鸳瓦耕民得翠珰欢康【`一作登年`】昔时【`一作酺`】乐讲武旧兵莫草深岩霭【`一作翠`】幽花坠径香不堪垂白叟行折御沟杨  

穆护砂  

玉管朝朝弄清歌日日新折花当驿路寄与陇头人  

思归乐二首  

晩日催弦管春风入绮罗杏花如有意偏落舞衫多万里春应尽三江鴈亦稀连天汉水广孤客未言归  

金殿乐  

入夜秋砧动千声起四邻不縁楼上月应为陇头人  

墙头花二首  

蟋蟀鸣洞房梧桐落金井为君裁舞衣天寒翦刀冷妾有罗衣裳秦王在时作为舞春风多秋来不堪着  

胡渭州  

杨柳千寻色桃花一苑芳风吹入帘里唯有惹衣香  

白鼻騧  

为底胡姬酒长来白鼻騧摘莲抛水上郎意在浮花  

戎浑  

风劲角弓鸣将军猎渭城草枯鹰眼疾雪尽马啼轻【`此首即王维观猎诗前四句`】  

杨下采桑  

飞丝惹緑尘软叶对孤轮今朝入园去物色强着人  

宫词二首  

故国三千里深宫二十年一声河满子双泪落君前自倚能歌日先皇掌上怜新声何处唱肠断李延年  

昭君怨二首  

万里边城逺千山行路难举头唯见日【`一作月`】何处是长安  

汉庭无大议戎虏几先和莫羡倾城色昭君恨最多  

夕次竟陵  

南风吹五两日暮竟陵城肠断巴江月夜蝉何处声  

信州水亭  

南檐架短廊沙路白茫茫尽日不归处一庭栀子香  

苏小小歌三首  

车轮不可遮马足不可绊长怨十字街使郎心四散新人千里去故人千里来翦刀横眼底方觉泪难裁登山不愁峻渉海不愁深中擘庭前枣教郎见赤心  

树中草  

青青树中草托根非不危草生树却死荣枯君可知  

七里濑渔家  

七里垂钓叟还傍钓台居莫恨无名姓严陵不卖鱼  

读曲歌五首  

窗中独自起帘外独自行愁见蜘蛛织寻思直到明碓上米【`一作人`】不舂窗中丝罢络看渠驾去车定是无四角  

不见心相许徒云脚漫勤摘荷空摘叶是底采莲人窗外山魈立知渠脚不多三更机底下摸着是谁梭郎去摘黄瓜郎来收赤枣郎耕种麻地今作西舍道  

玉树后庭花  

轻车何草草独唱后庭花玉座谁为主徒悲张丽华  

莫愁乐  

侬居石城下郎到石城游自郎石城出长在石城头  

襄阳乐  

大堤花月夜长江春水流东风正上信春夜特来【`一作待郎`】游  

自君之出矣  

自君之出矣万物看成古千寻葶苈枝争奈长长苦  

梦江南  

行吟洞庭句不见洞庭人尽日碧江梦江南红树春  

将离岳州留献徐员外  

髙斋长对酒下客亦霑鱼不为江南去还来郡北居  

题彭泽卢明府新楼  

碧落新楼迥清池古树闲先贤尽为宰空看县南山  

赠禅师  

坐见三生事宗传一衲来已知无法说心向定中灰  

江南逢故人  

河洛多尘事江山半旧游春风故人夜又醉白苹洲  

松江懐古  

碧树吴洲逺青山震泽深无人踪范蠡烟水暮沈沈  

书愤  

三十未封侯颠狂遍九州平生镆鎁剑不报小人雠  

题孟处士【`一作浩然`】宅  

髙才何必贵下位不妨贤孟简虽持节襄阳属浩然  

首阳竹  

首阳山下路孤竹节长存为问无心草如何庇本根  

题僧影堂  

寒叶坠清霜空帘着烬香生前既无事何事更悲伤  

边思  

苏武节旌尽李陵音信稀花当陇上发人向陇头归  

题弋阳馆  

一叶飘然下弋阳残霞昬日树苍苍吴溪漫淬干将劒却是猨声断客肠  

题秀师影堂  

阴阴古寺杉松下记得长明一焰灯尽日看山人不防影堂中是别来僧  

赠【`一作题`】李修源【`一作送温飞卿赴方城`】  

岳阳【`一作方城`】新尉晓衙叅却是傍人意未甘昨【`一作尽`】夜与君思贾谊长沙【`一作潇湘`】犹在洞庭南  

瓜洲闻晓角  

寒耿稀星照碧霄月楼吹角夜江遥五更人起烟霜静一曲残声遍【`一作送`】落潮  

元日仗  

文武千官歳仗兵万方同轨奏升平上皇一御含元殿丹凤门开白日明  

连昌宫  

龙虎旌旗雨露飘玉楼歌断碧山遥宗上马太真去红树满园香自销  

正月十五夜灯  

千门开锁万灯明正月中旬动帝京三百内人连袖舞一时天上着词声  

上已乐  

猩猩血防系头标天上齐声举画桡却是内人争意切六宫红【`一作罗`】袖一时招  

千秋乐  

八月平时花萼楼万方同乐奏【`一作是`】千秋倾城人看长竿出一伎初成赵解愁  

春莺啭  

兴庆池南柳未开太真先把一枝梅内人已唱春莺啭花下傞傞软舞来  

大酺乐二首  

车驾东来值太平大酺三日洛阳城小儿一伎竿头絶天下传呼万歳声  

紫陌酺归日欲斜红尘开路薛王家双鬟笑【`一作前`】说楼前鼓两仗【`一作妓`】争轮好落【`一作结`】花  

邠王小管  

虢国潜行韩国随宜春深院映【`一作鬬`】花枝金舆逺幸无人见偷把邠【`一作宁`】王小管吹  

李谟笛  

平时东幸洛阳城天乐宫中夜彻明【`一作鸣`】无奈李谟偷曲谱【`一作耳`】酒楼吹笛是新声  

宁哥来  

日映宫城雾半开太真帘下畏人猜黄翻绰指向西树不信宁哥回马来  

丁已年仲冬月江上作  

南来驱马渡江濆消息前年此月闻唯是贾生先恸哭不堪天意重阴云  

邺下懐古  

邺中城下漳河水日夜东流莫记春肠断宫中望陵处不堪台上也无人  

读池州杜员外杜秋娘诗  

年少多情杜牧之风流仍作杜秋诗可知不是长门闭也得相如第一词  

杭州开元寺牡丹  

浓艳初开小药栏人人惆怅出长安风流却是钱塘寺不踏红尘见牡丹  

招徐宗偃画松石  

咫尺云山便出尘我生长日自因循凭君画取江南胜留向东斋伴老身  

平阴夏日作  

西来渐觉细尘红扰扰舟车路向东可惜夏天明月夜土【`一作上`】山前面障南风  

赠【`一本此下有元道二字`】处士  

小径上山山甚小每怜僧院笑僧禅人间莫道无难事二十年来已是  

邠娘羯鼔  

新教邠娘羯鼔成大酺初日最先呈冬儿指向贞贞【`一作真真`】说一曲干鸣两杖【`一作杖子`】轻  

退宫人二首  

开元皇帝掌中怜流落人间二十年长说承天门上宴百官楼下拾金钱  

歌喉渐退出宫闱泣话伶官上许归犹说入时欢圣夀内人初着五方衣  

耍娘歌  

宜春花夜雪千枝妃子偷行上密随便唤耍娘歌一曲六宫生老是蛾睂  

悖拏儿舞  

春风南内百花时道唱【`一作调`】梁州急遍吹掲手便拈金椀舞上皇惊笑悖拏儿  

题灵彻上人旧房  

寂寞空门支道林满堂诗板旧知音秋风吹叶古廊下一半绳牀灯影深  

晩秋潼关西门作  

日落寒郊烟物清古槐阴黑少人行关门西去华山色秦地东来河水声  

赠内人  

禁门宫树月痕过媚眼唯看宿燕【`一作鹭`】窠斜拔玉钗灯影畔剔开红焰救飞蛾  

洛中作  

元和天子昔平戎惆怅金舆尚未通尽日洛桥闲处看秋风时节上阳宫  

折杨柳枝二首  

莫折宫前杨柳枝宗曾向笛中【`一作玉笛`】吹伤心日暮烟霞起无限春愁生翠睂  

凝碧池边敛翠睂景阳楼下绾青丝那胜妃子朝元阁玉手和烟弄一枝  

华清宫四首  

风树离离月稍明九天龙气在【`一作有`】华清宫门深锁无人觉半夜云中羯鼓声  

天阙沈沈夜未央碧云仙曲舞霓裳一声玉笛向空尽月满骊山宫漏长  

红树萧萧阁半开上【`一作玉`】皇曾幸此宫来至今风俗骊山下村笛犹吹阿滥堆  

水【`一作山`】绕宫墙处处声残红长緑露华清武皇一夕梦不觉十二玉楼空月明  

赠窦家小儿  

深緑衣裳小小人每来听里解相亲天生合去云霄上一尺松栽已出尘  

听崔莒侍御叶家歌【`一本无莒字`】  

宛罗重縠起歌筵活凤生花动碧烟一声唱断无人和触破秋云直上天  

长门怨  

日映宫墙柳色寒笙歌遥指碧云端珠铅滴尽无心语强把花枝冷笑看  

读老庄  

等闲缉缀闲言语夸向时人唤作诗昨日偶拈庄老读万寻山上一毫厘  

偶题  

古来名下岂虚为李白颠狂自称时唯恨世间无贺老谪仙长在没人知  

别玉华僊侣  

绕舍烟霞为四邻寒泉白石日相亲尘机不尽住不得珍重玉山山上人  

汴上送客【`一作汴上同杨升秀才送客归`】  

河流西下鴈南飞楚客相逢泪湿衣张翰思归【`一作郷`】何太切扁舟不住又东归  

邮亭残花【`一作平原路上题邮亭残花`】  

云暗山横日欲斜邮亭下马对残花自从身逐征西府每到花时不在家  

秋时【`一作晓`】送郑侍御  

离鸿声怨碧云净楚瑟调髙清晓天尽日相看俱不语西风揺落数枝莲  

宿武牢关  

行人晓久裵徊不待鸡鸣未得开堪羡寒溪自无事潺潺一夜宿【`一作向`】关来  

夜宿湓浦逢崔升  

江流不动月西沈南北行人万里心况是相逢鴈天夕星河寥落水云深  

京城寓懐  

三十年持一钓竿偶随书荐入长安由来不是求名者唯待春风看牡丹  

集灵【`一作虚`】台二首  

日光斜照集灵【`一作虚`】台红树花迎晓露开昨夜上皇新授箓太真含笑入帘来  

虢国夫人承主恩平明骑【`一作下`】马入宫门却嫌脂粉汚顔色淡扫蛾睂朝至尊【`此篇一作杜甫诗`】  

感归  

行却【`一作去`】江南路几千归来不把一文钱郷人笑我穷寒鬼还似襄阳孟浩然  

偶作  

徧识青霄路上人相逢秖是语逡巡可胜饮尽江南酒歳月犹残李白身  

劝饮酒  

烧得硫黄漫学仙未胜长付酒家钱窦常不吃齐推乐【`一作药`】却在人间八十年  

阿防汤  

月照宫城红树芳緑窗灯影在雕梁金舆未到长生殿妃子偷寻阿防汤  

马嵬坡  

旌旗不整奈君何南去人稀北去多尘土已残香粉艳荔枝犹到马嵬坡  

太真香囊子  

蹙金妃子小花囊销耗胸前结旧香谁为君王重解得一生遗恨系心肠  

雨霖铃  

雨霖铃夜却归秦犹见【`一作是`】张徽一曲新长说上皇和泪教月明南内更无人  

听歌二首  

儿郎漫说转喉轻须待情来意自生只是眼前丝竹和大家声里唱新声【`此篇题一作听刘端公田家歌`】  

十二年前边塞行坐中无语叹歌情不堪昨夜先垂泪西去阳关第一声【`此篇题一作耿家歌`】  

听筝【`一作题宋州田大夫家乐丘家筝`】  

十指纎纎玉笋红鴈行轻遏翠中分明似说长城苦水咽云寒一夜风  

王家琵琶  

金屑檀槽玉腕明子轻撚为多情只愁拍尽凉州破画出风雷是拨声  

李家柘枝  

红【`一作细`】铅拂脸细腰人金绣罗衫软着身长恐舞时残拍尽却思云雨更无因  

楚中韦中丞箜篌  

千重钩锁撼金铃万颗真珠泻玉瓶恰值满堂人欲醉甲光才触一时醒  

边上逢歌者  

垂老秋【`一作愁`】歌出塞庭遏云相付旧秦青少年翻掷新声尽却向人前侧【`一作倾`】耳听  

马嵬归  

云愁鸟恨驿坡前孑孑龙旗指望贤无复一生重语事柘黄衫袖掩潸然  

塞上闻笛【`一作董家笛`】  

一夜梅花笛里飞冷沙晴槛月光辉【`一作阳春白雪复辉辉`】北风吹尽向何处【`一作东风却定北风起`】髙入塞云燕鴈稀  

经旧游  

去年来送行人处依旧虫声古岸南斜日照溪云影断水葓花穂倒空潭  

东山寺  

寒色苍苍老柏风石苔清滑露光融半夜四山钟磬尽水精宫殿月玲珑  

峰顶寺  

月明如水山头寺仰面看天石上行夜半深廊人语定一枝松动鹤来声  

题润州鹤林寺  

古寺名僧多异时道情虚遣俗情悲千年鹤在市朝变来去旧山人不知  

题胜上人山房  

清昼房廊山半开一瓶新汲洒莓苔古松百尺始生叶飒飒风声天上来  

李夫人词  

延年不语望三星莫说夫人上涕零争奈世间惆怅在甘泉宫夜看图形  

题金陵渡  

金陵津渡小山楼一宿行人自可愁潮落夜江斜月里两三星火是瓜州  

过阴陵【`一本下有山字`】  

壮士凄惶到山下行人惆怅上山头生前此路已迷失寂寞孤魂何处游  

纵游淮南  

十里长街市井连月明桥上看神仙人生只合扬州死禅智山光【`一作边`】好墓田  

登乐游原  

几年诗酒滞江干水积云重思万端今日南方惆怅尽乐游原上见长安  

过石头城  

累累墟墓葬西原六代同归蔓草根唯是歳华流尽处石头城下水千痕  

黄蜀葵花  

名花八叶嫩黄金色照书窗透竹林无奈美人闲把嗅直疑檀口印中心  

杨花  

散乱随风处处匀庭前几日雪花新无端惹着潘郎鬓惊杀緑窗红粉人  

蔷薇花  

晓【`一作明`】风抹尽燕支颗夜雨催成蜀锦机当昼开时正明媚故乡疑是买臣归  

戏顔郎中猎【`一本无戏字`】  

忽闻射猎出军城人着戎衣马带缨倒把角弓呈一箭满川狐当头行  

江上旅泊呈杜员外  

牛渚南来沙岸长逺吟佳句望池阳野人未必非毛遂太守还须是孟尝  

容儿鉢头  

争走金车叱鞅牛笑声唯是说千秋两边角子羊门里犹学容儿弄鉢头  

热戏乐  

热戏争心剧火烧铜槌暗热【`一作执`】不相饶上皇失喜宁王笑百尺幢竿果动揺  

玉环琵琶  

宫楼一曲琵琶声满眼云山是去程回顾段师非汝意玉环休把恨分明  

题酸枣驿前碑  

苍苔古涩自【`一作字`】雕疎谁道中郎笔力余长爱当时遇王粲每来碑下不关书  

题朱兵曹山居  

朱氏西斋万卷书水门山阔自髙疎我来穿穴非无意愿向君家作壁鱼  

题画僧二首  

骨峭情【`一作凊`】髙彼岸人一杯长泛海为津僧仪又入清流品却恐前生是许询【`此篇题一作酬信上人赠张僧繇画僧`】  

瘦颈隆肩碧眼生【`一作僧`】翰林亲赞虎头能终年不语看如意似证禅心入大乗  

送走马使  

新样花文配蜀罗同心双带蹙金蛾惯将喉舌传军好【`一作号`】马迹铃声遍两河  

题御沟  

万树垂杨拂御沟溶溶漾漾绕神州都縁济物心无阻从此恩波处处流  

题青龙寺  

二十年沈沧海间一游京国也应闲人人尽到求名处独向青龙寺看山  

硫黄  

一粒硫黄入贵门寝堂深处问言时人尽说韦山甫昨日余干吊子孙  

散花楼  

锦江城外锦城头回望秦川上轸忧正值血魂来梦里杜鹃声在散花楼  

王家五  

五条出万端情撚拨间关漫态生唯羡风流田太守小金铃子耳边鸣  

听薛阳陶吹芦管  

紫清人下薛阳陶末曲新笳调更髙无奈一声天外絶百年已死断肠刀  

过汾水关  

千里南来背日行关门无事一侯嬴山根百尺路前去十【`一作半`】夜耳中汾水声  

樱桃  

石榴未拆梅犹小爱此山花四五株斜日庭前风褭褭碧油千片漏红珠  

酬淩【`一作酬灵符`】秀才恵枕【`一作恵虎枕`】  

八寸黄杨恵不轻虎头光照簟文清空心想此縁成梦拔剑灯前一夜行  

感春申君  

薄俗何心议感恩谄容卑迹赖君门春申还道三千客寂寞无人杀李园  

孟才人叹【`并序`】  

武宗皇帝疾笃迁便殿孟才人以歌笙获宠者密侍其右上目之曰吾当不讳尔何为哉指笙囊泣曰请以此就缢上悯然复曰妾尝艺歌请对上歌一曲以泄其愤上以恳许之乃歌一声河满子气亟立殒上令毉之曰脉尚温而肠已絶及帝崩柩重不可举议者曰非俟才人乎爰命其榇榇至乃举嗟夫才人以诚死上以诚命虽古之义激无以过也进士髙璩登第年宴传于禁伶明年秋贡士文多以为之目大中三年遇髙于由拳哀话于余聊为兴叹  

偶因歌态咏娇嚬【`一作清唱奏歌频`】传唱【`一作选入`】宫中十二春却为【`一作絶后`】一声河满子下泉【`一作九原`】须吊旧才人  

听简上人吹芦管三首  

蜀国僧吹芦一枝陇西游客泪先垂至今留得新声在却为中原人不知  

细芦僧管夜沈沈越鸟巴猨寄恨吟吹到耳边声尽处一条丝断碧云心  

月落江城树绕鸦一声芦管是天涯分明西国人来说赤佛堂西是汉家  

听岳州徐员外弹琴  

玉律潜符一古琴哲人心见圣人心尽日南风似遗意九疑猨鸟满山吟  

钩弋夫人词  

惆怅云陵事不回万金重更筑仙台莫言天上无消息犹是夫人作鸟来  

鸿沟  

龙蛇百战争天下各制雄心指此沟宁似九州分国土地图初割海中流  

悲纳铁  

长闻为政古诸侯使佩刀人尽佩牛谁谓今来正耕垦却销农器作戈矛  

胡渭州  

亭亭孤月照行舟寂寂长江万里流郷国不知何处是云山漫漫使人愁  

破阵乐  

秋风四面足风沙塞外征人暂别家千里不辞行路逺时光早晩到天涯  

枫桥  

长洲苑外草萧萧却算游城歳月遥唯有别时今不忘暮烟疎雨过枫桥  

句  

万国见清道一身成白头【`上令狐相公以下见纪事`】　此地荣辱盛岂宜山中人【`秋晚`】　椿儿绕树春园里桂子寻花夜月中【`见挂苑丛谈`】　一身扶杖二儿随【`见野客丛谈`】　夏雨莲苞破秋风桂子雕【`题天竺寺　以下并见海录碎`】　杜鹃花发杜鹃叫乌臼花生乌臼啼　茶风无奈笔酒秃不胜簪  

## 御定全唐诗卷五百十二  

杨洵美  

杨洵美登寳厯元年进士第终监察御史诗一首  

荅李昌期  

三山载羣仙峩峩咸浪中云【`一作霞`】衣翦不得此路安可从我生亦何事出门如飞蓬白日又黄昏所悲瑶草空虫声故郷梦枕上禾黍风吾道如未防天运何时【`一作处`】通  

长孙翺  

长孙翺与朱庆余同时诗一首  

宫词  

一道甘泉接御沟上皇行处不曽秋谁言水是无情物也到宫前咽不流  

卢求  

卢求范阳人宰相携之父李翺壻也登寳厯二年进士  

第官郡守诗一首  

和于中丞登越王楼见寄  

髙情推谢守善政属绵州未落紫泥诏闲登白雪楼晴江如送日寒岭镇迎秋满壁朝天士唯予不系舟欧阳衮  

欧阳衮字希甫闽人寳厯元年及第官侍御史诗九首  

雨  

细雨弄春阴余寒入昼深山姿轻薄雾烟色澹幽林鹿践莓苔滑鱼牵水荇沈懐情方未已清酒漫须斟  

田家  

黯黯日将夕牛羊村下来岩阿青气发篱落杏花开草木应初感鸧鹒亦已催晩间春作好行乐不须猜  

神光寺  

香刹悬青磴飞楼界碧空石门栖怖鸽慈塔绕归鸿有法将心镜无名属性通从来乐幽寂寻觅未能穷  

和项斯游头陀寺上方  

步入桃源里晴花更满枝峰回山意旷林杳竹光迟逺寺寻龙藏名香发雁池间能将逺语况及上阳时  

秦原道中  

分险架长澜斜梁控夕峦宿云依岭断初月入江寒缁化秦裘敝尘惊汉防残无言倦行旅遥路属时难  

月峰寺忆理公  

共来江海上清论一宵同禅榻浑依旧心期浩已空惊春花落树闻梵涧揺风二谛欣咨啓还应梦寐通  

寄陈去疾进士  

放迹疑辞垢栖心亦道门言萝幌馥诗思竹炉温解带揺花落弹琴散鸟喧江山兹夕意唯有素交存  

听郢客歌阳春白雪  

寂听郢中人髙歌已絶伦临风飘白雪向日奏阳春调雅偏盈耳声长杳入神连连贯珠并袅袅遏云频度曲知难和凝情想任真周郎如赏羡莫使滞芳晨  

南涧寺  

春寺无人乱鸟啼藤萝阴磴野僧迷云蔵古壁遗龙象草没香台抱鹿麛松籁泠泠疑梵呗柳烟厯厯见招提为耽寂乐亲禅侣莫怪闲行费马蹄  

## 御定全唐诗卷五百十三  

裵夷直  

裵夷直字礼卿河东人擢进士第文宗时厯右拾遗礼部员外郎进中书舍人武宗即位出刺杭州斥驩州司戸参军宣宗初复拜江华等州刺史终散骑常侍诗一卷  

献歳【`一作献刘蒉`】书情  

白髪添双鬓空宫【`一作过`】又一年音书鸿不到梦寐兔空悬地逺星辰侧天髙雨露偏圣期【`一作朝`】知有感云海漫相连  

奉和大梁相公重九日军中宴防之什  

今古同嘉节欢娱但异名陶公縁緑醑谢传为苍生酒泛金英丽诗通玉律清何言辞物累方系万人情奉和大梁相公同张员外重九日宴集  

重九思嘉节追欢从谢公酒清欺玉露菊盛愧金风不  

待秋蟾白须沈落照红更将门下客酬和管中  

同乐天中秋夜洛河翫月二首  

清洛半秋悬璧月防船当夕泛银河苍龙颔底珠皆没白帝心边镜乍磨海上几时霜雪积人间此夜管多须知天地为鑪意尽取黄金铸作波  

不热不寒三五夕晴川明【`一作朗`】月正相临千珠竞没苍龙颔一镜髙悬白帝心几处凄凉縁地逺有时惆怅值云阴如何清洛如清昼共见初升又见沈  

和邢郎中病中重阳强游乐游原  

嘉晨令节共陶陶风景牵情并不劳晓日整冠兰室静秋原骑马菊花髙晴光一一呈金刹诗思浸浸逼水曹何必销忧凭外物只将清韵敌春醪  

观淬龙泉劒  

欧冶将成器风胡幸见逢发硎思剸玉投水化为龙讵肯蔵深【`一作深蔵`】匣终期用刜钟莲花生寳锷秋日励霜锋链质才三尺吹毛过百重击磨如不倦提握愿长从【`一作决云今得便提出剪奸凶`】  

春色满皇州  

寒销山水地春遍帝王州北阙晴光动南山喜气浮夭红妆暖树急緑走阴沟思妇开香阁王孙上玉楼氛氲直城北骀荡曲江头今日灵台下翻然却是愁  

亚夫碎玉斗【`一作裵次元诗`】  

雄谋竟不决寳玉终不爱倐尔霜刃挥飒然春氷碎飞光动旗帜散响惊环佩霜洒绣障前星流锦筵内图王业已失为虏言空悔独有青史中英风观【`一作冠`】千载  

水亭  

歳律行将变君恩竟未回门前即潮水朝去暮常来  

扬州寄诸子  

千里隔烟波孤舟宿何处遥思耿不眠淮南夜风雨  

酬卢郎中游寺见招不遇  

偶出送山客不知游梵宫秋光古松下谁伴一仙翁  

寓言  

秋树却逢暖未凋能几时何须尚松桂揺动暂青枝  

唁人丧侍儿  

夜晴河耿耿春恨草绵绵唯有嫦娥月从今照墓田  

席上夜别张主簿  

红烛翦还明緑尊添又满不愁前路长只畏今宵短  

方丈泉  

循涯不知浅见底似非深永日无波浪澄澄照我心  

晩望  

日下夕阴长前山凝积翠白鸟一行飞聨聨粉书字  

前山  

只谓一苍翠不知犹数重晩来云映处更见两三峰  

发交州日留题解链师房  

久喜房廊接今成道路赊明朝回首处此地是天涯  

令和州买松  

好覔凌霜质仍须带雨栽须知剖竹日便是看松来  

题断金集后【`一作令狐楚诗`】  

一览断金集再悲埋玉人牙千古絶珠泪万行新  

晚凉  

檐前蔽日多髙树竹下添池有小渠山客野僧归去后晩凉移案独临书  

和周侍御洛城雪  

天街飞辔踏琼英四顾全疑在玉京一种相如抽秘思兔园那比凤凰城  

奉和大梁相公送人二首  

谢公日日伤离别又向西堂送阿连想到月中秋已尽镜河应羡月团圆  

北津杨柳迎烟緑南岸防干映水红君到襄阳渡江处始应回首忆羊公  

酬唐仁烈相别后喜阻风未发见寄  

离心一起泪双流春浪无情也白头风若有知须放去莫教重别又重愁  

秦中卧病思归  

索索凉风满树头破窗残月五更秋病身归处吴江上一寸心中万里愁  

送王缋  

翠羽长将玉树期偶然飞下肯多时翩翩一路岚阴晩却入青葱宿旧枝  

赠美人琴  

应从玉指到金徽万态千情料可知今夜灯前湘水怨殷勤封在七条丝  

病中知皇子波荷花盛发寄王缋  

十里莲塘路不赊病来帘外是天涯烦君四句遥相寄应得诗中便看花  

戏唐仁烈【`一作歳日先把屠苏酒戏唐仁烈`】  

自知年几偏应少先把屠苏不让春傥更数年逢此日还应惆怅羡他人  

上下七盘二首  

斗回山路掩皇州二载欢娱一望休从此万重青嶂合无因更得重回头  

商山半月雨漫漫偶值新晴下七盘山似换来天似洗可怜风日到长安  

八月十五日夜  

去年今夜在商州还为清光上驿楼宛是依依旧顔色自怜人换几般愁  

南诏朱藤杖  

六节南藤色似朱拄行阶砌胜人扶防须将入深山去倚看云泉作老夫  

夜意  

萧疎尽地林无影浩荡连天月有波独立空亭人睡后洛桥风便水声多  

漫作  

月色莫来孤寝处春风又向别人家梁园桃李虽无数断定今年不看花  

访刘君  

扰扰驰蹄又走轮五更飞尽九衢尘灵芝破观深松院还有斋时未起人  

杨柳枝词  

已作緑丝笼晓日又成飞絮扑晴波隋家不合栽杨柳长遣行人春恨多  

寄杭州崔使君  

朝下归来只闭关羡君髙步出人寰三年不见尘中事满眼江涛送雪山  

穷冬曲江闲歩  

雪尽南坡鴈北飞草根春意胜春晖曲江永日无人到独绕寒池又独归  

省中题新植双松  

端坐髙宫起逺心云髙水阔共幽沈更堂寓直将谁语自种双松伴夜吟  

崇山郡  

地尽炎荒瘴海头圣朝今又放驩兠交州已在南天外更过交州四五州  

临水  

一见心原断百忧益知身世两悠悠江亭独倚防干处人亦无言水自流  

题江上柳寄李使君  

桂江南渡无杨柳见此令人眼暂明应学郡中贤太守依依相向许多情  

江上见月懐古  

月上江平夜不风伏波遗迹半成空今宵倍欲悲陵谷铜柱分明在水中  

鹦鹉  

劝尔莫移禽鸟性翠毛红觜任天真如今漫学人言巧解语终须累尔身  

寄婺州李给事二首  

心尽玉皇恩已逺迹留江郡宦应孤不知壮气今何似犹得凌云贯日无  

瘴鬼翻能念直心五年相遇不相侵目前唯有思君病无底沧溟未是深  

秋日  

六眸北凉应早三足乌南日正长常记京关怨揺落如今目断满林霜  

遣意  

梧桐坠露悲先朽松桂凌霜倚后枯不是世间长在物蹔分贞脆竟何殊  

戏酬惟赏上人  

师是浮云无着身我居尘网敢相亲应从海上秋风便偶自飞来不为人  

寓言  

流水頽阳不暂停东流西落两无情不是世间人自老古来华髪此中生  

忆家  

天海相连无尽处梦魂来往尚应难谁言南海无霜雪试向愁人两鬓看  

留客  

青梅欲熟笋初长嫩緑新阴绕砌凉湖馆翛然无俗客白衣居士且匡牀  

别蕲春王判官  

四十年来贞久故三千里外暂相逢今日一杯成逺别烟波渺渺恨重重  

将发循州社日于所居馆宴送  

浪花如雪疉江风社过髙秋万恨中明日便随江燕去依依俱是故巢空  

## 御定全唐诗卷五百十四  

朱庆余  

朱庆余名可乆以字行越州人受知于张籍登寳歴进士第诗二卷  

泛溪  

曲渚回花舫生衣卧向风鸟飞溪色里人语棹声中余卉才分影新蒲自作丛前湾更幽絶虽浅去犹通  

宿陈处士书斋  

结茅当此地下马见髙情菰叶寒塘晚【`一作浅`】杉隂白石【`一作光小径`】明向炉【`一作灯`】新茗色隔雪逺钟声闲得相逢少吟多寐不成  

上宣州沈大夫  

科名继世古来稀髙歩何年下紫微帝命防曽移重镇时清犹望领春闱登朝旧友常思见开幕贤人并望归今日得游风化地却回沧海有光辉  

杭州送萧寳校书  

马识青山路人随白浪船别君犹有泪学道谩经年  

送盛长史【`盛随军`】  

莫辞东路逺此别岂闲行职处中军要官兼上佐荣野亭枫叶暗秋水藕花眀拜省期将近孤舟促去程  

宿道士观  

堂闭僊人影空坛月露初闲听道家子盥潄读灵书  

湖州韩使君置宴【`一作陪韩中丞宴不饮酒`】  

老大成名【`一作无成`】仍足病纵听丝竹也【`一作亦`】无欢髙情太守容闲坐借与青山尽日看  

题僊游寺  

石抱龙堂藓石干山遮白日寺门寒长松瀑布饶竒状曽有僊人驻鹤看  

宫词  

寂寂花时闭院门美人相并立琼轩含情欲説宫中事鹦鹉前头不敢言  

公子行  

闲从【`一作踪`】结客冶逰时忘却红楼薄暮期醉上黄金堤上去马鞭捎断緑杨丝  

送陈摽  

满酌劝童仆好【`一作相`】随郎马蹄春风【`一作花时`】慎行李莫上白铜鞮  

寻古观  

僊观曽过知不逺花藏石室杳难寻泉边白鹿闻人语看过天【`一作仙`】坛渐入深【`一作林`】  

南岭【`一作岭南`】路  

越岭向南风景异人人传说到京城经冬来往不踏雪尽在刺桐花下行  

陪江州李使君重阳宴百花亭  

闲携九日酒共到百花亭醉里求诗境回看岛屿青  

上张水部  

出入门阑乆儿童亦有情不忘将姓字常【`一作长`】説向公卿每许连牀坐仍【`一作时`】容并马行恩深转无语懐抱甚【`一作自`】分明  

鳯翔西池与贾岛纳凉  

四面无炎气清池濶复深蝶飞逢草住鱼戏见人沉拂石安茶器移牀选树隂几廻同到此尽日得闲吟  

上汴州【`一作淮南`】令狐相公  

罢相恩犹在那容处静司政严初领莭名重更因诗公事廵营外【`一作后`】戎装拜勅时恭闻长与善应念出身迟  

送于中丞入蕃册立  

上马生边思戎装别众僚双旌衔命重空碛去程【`一作城`】遥迥没【`一作出`】沙中树孤飞雪外雕蕃庭过册礼几日却回【`一作归`】朝  

送淮隂丁明府  

之官未入境巳有爱人心遣吏回中路停舟对逺林岛【`一作鸟`】声淮浪静雨色【`一作气`】稻苗深暇日公门掩唯应伴客吟  

送韦校书佐灵州幕  

共知行处乐犹惜此时分职巳为书记官曽校典坟寒城初落叶髙戍逺【`一作树晚`】生云邉事何须问深谋只在君  

上江州李使君【`一作员外`】  

起家声望重自古更谁过得在朝廷少还因谏诤多经年愁瘴疠几处遇【`一作想`】恩波入境无余事唯闻父老歌  

发凤翔后涂中懐田少府  

识君春【`一作心`】未半意欲住【`一作往`】经秋见酒连【`一作联`】诗句逢花跋马头别来唯独宿梦里尚同游所在求飱过无因离【`一作解`】得愁  

雪夜与真上人宿韩协律宅  

斜雪微霑砌空堂夜语清逆风听【`一作孤`】漏短回烛向楼明盥潄随禅伴讴吟得野情此欢那敢忘世贵丈夫名与贾岛顾非熊无可上人宿万年姚少府宅  

莫厌通宵坐【`一作话`】贫中防聚难堂虚雪气入灯在漏声残役思因生病【`一作成疾`】当禅岂觉寒开门各有事非【`一作谁`】不惜余欢  

震为苍筤竹  

为擢东方秀修然异众筠青苍【`一作葱`】才映粉蒙宻正含春嫩箨霑微雨幽根絶细尘乍怜分径小偏觉带烟新结实皆留凤垂隂似庇人顾唯【`一作愿为`】竿在手深水挂頳鳞  

题青龙寺  

寺好因岗势登临值夕阳青山当佛阁红叶满僧廊竹色连平地虫声在上方最怜东面静为近楚城墙  

送滕庶子致仕归江南  

常懐独往意此日去朝簪丹诏荣归骑清风满故林诸侯新起敬遗老重相寻在处饶山水堪行慰所心夏日题武功姚主簿【`此下一本有斋字一本有防壁二字`】  

亭午无公事垂帘树色间僧来茶灶动吏去印牀闲傍竹行寻【`一作过`】巷当门立看山吟诗老不倦未省话官班  

送张景宣下第东归扬州觐省  

归省值花时闲吟落第诗髙情怜道在公论觉才遗春雨连淮暗私【`一作官`】船过马迟离心可惆怅为有入城期  

送顾非熊下第归  

但取诗名逺宁论下第频惜为今日别共受防年贫聼雨宿吴【`一作贝`】寺过江逢越人知从本府荐秋晚又辞亲  

送韦繇校书赴浙东幕  

丞相辟书新秋关独去人官离芸阁早名占甲科频水驿迎船火山城骑【`一作吏`】尘湖边寄家乆到日喜【`一作倍`】荣亲  

寻贾岛所居  

求闲身未得此日到京东独在钟声外相逢树【`一作雪`】色中谁言人渐老所向意皆同月上因留宿移牀对药丛  

题毗陵上人院  

院深终日静落叶覆秋虫盥潄新斋后修行未老中映松山色逺隔水磬声通此处宜清夜髙吟永与同  

送李侍御入蕃  

逺使随双节新官属外台戎装非好武书记本多才移帐【`一作归使`】依泉宿迎人带雪来心知玉关道稀见一花开  

望萧关  

渐见风沙暗萧关欲到时儿童能探火妇女觧缝旗川絶衔鱼鹭林多带箭麋暂来戎马地不敢苦吟诗  

送韩校书赴江西幕  

从军五湖外终是称诗人酒后愁将别涂中过却春山桥槲叶暗水馆燕巢新驿舫迎应逺京书寄自频野情随到处公务日关身乆共趋名利龙钟独滞秦  

题寄王秘书  

唯求买【`一作卖`】药价此外更无机扶病看红叶辞官着白衣断篱通野径髙树防邻扉时复留僧宿余【`一作逰`】人得见【`一作见亦`】稀  

山居  

归来青壁下又见满篱霜转觉琴斋静闲从菊地荒山泉共鹿饮林果让僧尝时复收新药随云过石梁  

重过惟贞上人院  

老去唯求静都忘外学名扫牀秋叶满对客逺云生香閤闲留宿晴阶暖共行西暮山色依旧入诗情  

与石昼秀才过普照寺  

问人知寺路松竹暗春山潭黒龙应在巢空鹤未还经年为客倦半日与僧闲更共尝新茗闻钟笑语间  

题任处士幽居  

惜与幽【`一作故`】人别停舟对草堂湖云侵卧位杉露滴茶牀山月吟时在池花觉后香生涯无一物谁与读书粮  

送僧往太原谒李司空  

已共邻房别应无更住心中时过野店后夜宿寒林寺去人烟逺城连塞雪深禅余得新句堪对上公吟  

将之上京别淮南书记李侍御  

心【`一作此`】地偶相见语多为别难诗成公府晚路入翠微寒逢石自应坐有花谁共看身为当【`一作惟当随`】去鴈云尽到长安  

韩协律相送精舎读书四韵奉寄呈陆补阙  

白鹤西山别更看上去船遥知寻寺路应念宿江烟到处无闲日回期已隔年何因陪夜坐清论谏臣边  

过苏州晓上人院  

夏满律当清无中景自生移松不避逺取石亦亲行经案离时少绳牀着处平若将林下比应只欠泉声  

送僧游缙云  

但望青山去何山不是縁寺幽堪讲律月冷称当禅水落无风夜猨吟欲雨天寻师若有路终作缓归年  

赠道者  

自识来清瘦寻常语论真药成休伏火符验不传人独有年过鹤曾无病到身潜教问弟子居处与谁邻  

杭州卢录事山亭  

山色满公署到来诗景饶解衣临曲榭隔竹见红蕉清漏焚香夕轻岚视事朝静中看鎻印髙处见迎潮曳履庭芜近当身树叶飘傍城余菊在歩入一僊瓢  

送品上人入秦【`一作北逰`】  

独去何人见林塘共寂寥生縁闻磬早觉路出尘遥江雪霑新草秦园发故条心知禅定处石室对【`一作映`】芭蕉  

题蔷薇花  

四面【`一作绕架`】垂条宻浮隂【`一作云`】入夏清緑攒伤手刺红堕断肠英粉着蜂须腻光凝蝶翅明雨中【`一作来`】看亦好况复值初晴  

题胡氏溪亭  

亭与溪相近无时不有风涧松生便黒野藓看多红雨足秋声后山沈夜色中主人能守静畧与客心同  

看涛  

不知来逺近但见白峩峩风雨驱寒玉【`一作翻前驻`】鱼龙迸上波声长势未尽晓去夕还过要路横天壍其如造化何  

和刘补阙秋园寓兴之什十首  

闲园清气满新兴日堪追隔水蝉鸣后当檐鴈过时雨余槐穟重霜近药苗衰不以【`一作似`】朝簪贵多将野客期谁言髙静意不异在衡茅竹冷人离洞天晴鹤出巣深篱藏白菌荒蔓露青匏防见中宵月清光坠树梢逍遥人事外杖屦入杉萝草色寒犹在虫声晩渐多静逢山鸟下幽称野僧过防许新开菊闲从落叶和留情清景宴朝罢有余闲蝶散红兰外萤飞白露间墙髙微见寺林静逺分山吟足期相访残阳自掩关深斋尝独处讵肯厌秋声翠篠寒愈静孤花晚更明每因逢石坐多见抱书行入夜聴踈杵遥知耿此情苍翠经宵在园庐景自深风凄欲去燕月思向来砧碧石当莎迳寒烟冐竹林桮瓢闲寄咏清絶是知音门巷唯苔藓谁言不称贫台闲人下晚果熟鸟来频石脉潜通井松枝静离尘残蔬得晴【`一作雨`】后又见一畨新卷帘天色静近濑觉衣单蕉叶犹停翠桐隂巳爽寒云从髙处望琴爱静时弹正去重阳近吟秋意未防竹迳通邻圃清深称独逰虫丝交影细藤子坠声幽积润苔纹厚迎寒荠叶稠闲来寻古画未废执茶瓯风物巳萧飒晚烟生霁容斜分紫陌树逺隔翠微钟宿客论文静闲灯落烬重无穷林下意真得古人风  

上翰林蒋防舎人  

清重可过知内制从前礼絶外庭人看花在处多随驾召宴无时不及旬马自赐来骑觉稳诗縁得后意长新应怜独在文场乆十有余年浪过春  

上翰林李舎人  

记得早年曽拜识便怜孤进赏文章免令汨没慙时軰与作声名彻举场一自鳯池承宻防今因世路接余光云泥虽隔思长在縦使无成也不忘  

题章正字道正新居【`孝标`】  

独在御楼南畔住生涯还似旧时贫全无竹可侵行迳一半花犹属别人吟处不妨嫌鼓閙眼前唯称与僧邻近来渐觉青莎巷车马过从巳有尘  

送李余及第归蜀  

从得髙科名转盛亦言归去满城知发时谁不开筵送到处人争与马骑剑路红蕉明栈阁巴村緑树防神祠乡中后辈游门舘半是来求近日诗  

送【`一作和`】唐中丞开淘西湖夏日游泛因书示郡人  

萍岸新淘见碧霄中流相去忽成遥空余孤屿来诗景无复横槎碍栁条红斾路幽山翠湿锦帆风起浪花飘共知浸润同雷泽何虑川源有旱苗  

过旧宅【`一作题王侯废宅`】  

古巷防门谁旧宅早曽闻说属官家更无新燕来巢屋唯有闲人去看花空廐欲摧尘满枥小池初涸草侵沙荣华事歇皆【`一作多`】如此立马踟蹰到【`一作对`】日斜  

鄂渚【`一作夏口`】送白舎人赴杭州  

岂知鹦鹉洲边路得见凤皇池上人从此不同诸客礼故乡西与郡城邻  

题崔驸马林亭  

选居幽近御街东易得诗人聚防同白练鸟飞深竹里朱琴在乱书中亭开山色当髙枕楼静箫声落逺风何事宦涂犹寂寞都縁清苦道难通  

赠韩协律  

永日微吟在竹前骨清唯爱潄寒泉门闲多有投文客身病长无买药钱岭寺聴猿频独宿湖亭避宴动经年亲知尽怪踈荣禄的是将心暗学禅  

自萧关望临洮  

玉关西路出临洮风卷边沙入马毛寺寺院中无竹树家家壁上有弓刀惟怜战士垂金甲不尚防人着白袍日暮独吟秋色里平原一望戍楼髙  

送崔约下第归淮南觐省  

逺忆拜亲留不住出门行计与谁同程涂半是依船上请谒多愁值雨中堰水静连隄树緑村桥时映野花红廻期须及来春事莫便江边逐钓翁  

羽林郎  

紫髯年少奉恩初直閤将军尽不如酒后引兵围百草风前驻斾领边书宅将公主同时赐官与中郎共日除大笑鲁儒年四十腰间犹未识金鱼  

归故园  

桑柘骈阗数畆间门前五栁正堪攀尊中美酒长须满身外浮名总是闲竹迳有时风为扫柴门无事日常关于焉巳是忘机地何用将金别买山  

同【`一作闻`】友人看花  

寻花不问春深浅纵是残红也入诗每个树邉行一匝谁家园里最多时  

种花  

忆昔两京官道上可怜桃李昼隂垂【`一作尽成蹊`】不知谁作廵花使空记宗遣种时  

早发庐江涂中遇雪寄李侍御  

芦苇声多雁满陂湿云连野见山稀遥知将吏相逢处半是春城贺雪归  

登望云亭招友  

日日恐无云可望不辞逐静望来频共知亭下眠云逺觧到上头能防人  

刘补阙西亭晚宴  

虫声巳尽菊花干共立【`一作五老`】松隂向晚寒对酒看山俱惜去不知斜月【`一作残日`】下栏干  

送长安罗少府  

科名再得年犹少今日休官更觉贤去国巳辞趋府伴向家还入渡江船雪晴新雁斜行出潮落残云逺色鲜在处若逢山水住到时应不及秋前  

林下招胡长官【`一作寄招胡明府`】  

语低清貌似休粮称着朱衣入草堂销暑近来无别物桂隂当午满绳牀  

与真上人一二禅师题玢寺主院  

杖屦相随任【`一作在`】处便不唯空寄上方眠归时亦取湖边路【`一作去`】晚映枫林共上船  

寻僧  

吟背春城出草迟天晴紫阁赴僧期山邉树下行人少一派新【`一作清`】泉日午时  

题王丘长史宅  

更无人吏在门前不似居官似学僊药气暗侵朝服上花隂晚到簿书邉玉琴闲把看山坐筒簟长铺与客眠时见街中骑瘦马低头只是为诗篇  

寄刘少府  

唯爱图书兼古器在官犹自【`一作似`】未离贫更闻县去青山近称与诗人作主人  

哭胡遇  

寻僧昨日尚相随忽见绯幡意可知题处旧诗休更读买【`一作置`】来新马忆曽骑不应随分空营奠终拟求人与立碑每向宣阳里中过遥闻哭临泪先垂  

自述  

诗人甘寂寞居处遍苍苔后夜蟾光满邻家树影来岂知莲帐好自爱草堂开愿答相思意援毫愧不才  

## 御定全唐诗卷五百十五  

朱庆余  

省试晦日与同志昆明池泛舟  

故人同泛处逺色望中明静见沙痕露微思月魄生周回余雪在浩暮云平戏鸟随兰棹空波荡石鲸刼灰难问理岛树偶知名自省曽追赏无如此日情  

送崔拾遗赴阙  

清貌凌寒玉朝来拜拾遗行承天子诏去感主人知劒佩分班日风霜独立时名髙住不得非与九霄期  

酬李处士见赠  

于上非无援才多却累身云霄未得路江海作闲人乆别唯谋道相逢不话贫行藏一如此可便老风尘  

送僧游温州  

夏满随所适江湖非系縁卷经离峤寺隔苇上秋船水落无风夜猿啼欲雨天石门期独往谢守有遗篇  

梦谢亭  

梦后何人见孤亭似旧时褰开诚得地防感竟因诗不往过应少悲来下独迟顾慙非谢客灵贶杳难追  

河亭  

孤亭临絶岸猨鸟识幽蹊花落曽谁到诗成独未题潮痕经雨在石笋与杉齐谢守便登陟秋来屐齿低  

送吴秀才之山西  

泽潞西边路兰桡北去人出门谁恨别投分不縁贫桮酒从年少知音在日新东湖发诗意夏卉竟如春  

和处州严郎中游南溪  

四望非人境从前洞穴深潭清蒲逺岸岚积树无隂看草初移屐扪萝忽并簪世嫌山水僻谁伴谢公吟  

秋宵防别卢侍御  

风亭管絶玉漏一声新緑茗香醒酒寒灯静照人清班无意恋素业本来贫明发青山道谁逢去马尘  

酬于防校书见贻【`第一句缺一字第二句缺三字`】  

能【`阙`】得从军清嬴【`阙`】　　绮罗徒满目山水不离心暂别愁花老相思倚竹隂家贫无以养未可话抽簪  

送石协律归吴兴别业  

识来无定居此去复何如一与耕者遇转将朝客疎资身唯【`一作空`】药草【`一作石`】教子但诗书曽许黄庭本斯言岂合【`一作复`】虚  

同卢校书逰新兴寺  

山深云景别有寺亦堪过才子将迎逺林僧气性和潭清蒲影定松老鹤声多岂不思公府其如野兴何  

送马秀才  

清貎不识睡见来尝苦吟风尘归省日江海寄家心与鹤期前岛随僧过逺林相于竟何事无语与知音  

赠律师院  

粉壁通莲径扁舟到不迷苇声过枕上湖色满西但见修行苦谁论夏腊低闲看种来树已觉与身齐  

送僧往台岳  

五城初罢讲海上忆闲行触雪麻衣静登山竹轻天寒岳寺出日晚岛泉清坐与幽期遇何人识此情  

送惠雅上人西逰  

五湖僧独往此去与谁期兴逺常怜鹤禅余废诗望云回寺晚为讲到城迟还想安居日应当后夏时  

将之上京留别淮南书记李侍御  

半似无名位门当静处开人心皆向徳物色不供才酒兴春边过军谋意外来取名荣相府却虑诏书催  

送祝秀才归衢州  

旧隐縠溪上忆归年巳深学徒花下别乡路雪边寻骑吏陪春赏江僧伴晚吟髙科如在意当自惜光隂  

过孟浩然旧居  

命合终山水才非不称时边空有树身后独无儿散尽诗篇本长存道徳碑平生谁见重应只是王维  

送虚上人逰天台  

青冥通去路谁见独随縁此地春前别何山夜后禅石桥隠深树朱阙见晴天好是修行处师当住防年  

孔尚书致仕因而有寄赠  

髙人心易足三表乞身闲与世长疎索唯僧得往还直声留阙下生事【`一作计`】在林间时复逢清【`一作晴`】景乗车看逺山  

和处州韦使君新开南溪  

地里光图谶樵人共说深悠然想髙躅坐使变荒岑疏凿因殊旧亭台亦自今静容猨暂下闲与鹤同寻转斾驯禽起褰帷瀑溜侵石稀潭见底岚暗树无隂跻险难通屐攀栖称抱琴云风开物意潭水识人心携榼廵花遍移舟惜景沈世嫌山水僻谁伴谢公吟  

送罗先辈书记归后却还闽中留别  

同是越人从小别忽归乡里见皆惊湖邉访旧知谁在幕下留欢但觉荣望岭又生红槿思登车岂倦白云程况当季父承防日廉问南州政已成  

送浙东陆中丞  

坐将文教镇藩维花满东南圣主知公务容私暂入丰年长与徳相随无贤不是朱门客有子皆如玉树枝自爱此身居乐土咏歌林下日【`一作自`】忘疲  

送元处士逰天台  

青防路口絶人行独与僧期上赤城树列烟岚春更好溪藏氷雪夜偏明空山雉雊禾苗短野馆风来竹气清若过石桥看瀑布不妨髙处便题名  

吴兴新隄  

春隄一望思无涯树势还同水势斜深映菰蒲三十里晴分功利防千家谋成既不劳人力境逺偏宜隔浪花若与青山长作固汀洲恨栁丝【`一作条`】遮  

酬萧员外见寄  

麦风吹雨正徘徊忽报书从郡閤来道薄谬应宗伯选诗成徒费谢公才九霄示路空知感十上【`一作载`】惊魂尚未回胜寄幸容溪馆宿龙钟慙见妓筵开傥期霁后陪新兴一滴还须当一桮  

台州郑员外郡斋双鹤  

丹顶分明音响别况闻来处隔云涛情悬碧落飞何晚立近清池意自髙向夜双栖惊玉漏临轩对舞拂朱袍仙郎为尔开笼早莫虑回翔损羽毛  

送窦秀才  

江南才子日纷纷少有篇章得似君清话未同山寺宿离歌已向客亭闻梅天马上愁黄鸟泽国帆前见白云通籍名髙年又少回头应笑晚从军  

送邵州林使君  

轩车此去也逢时地近【`一作属`】湘南颇入诗一月计程那是逺中年出守未为迟水边花气熏章服岭上岚光照【`一作湿`】画旗想得化行风土变州人应为立生祠  

送饶州张使君  

白头为郡清秋别山水南行岂觉賖楚老只【`一作巳`】应思入境吴儿从此去移家馆依髙岭分樟叶路出重江见苇花务退唯当吟咏苦留心曽不在生【`一作天`】涯  

题开元寺  

西入山门十里程粉墙书字甚分明萧帝壊陵深虎迹广师遗院闭松声长廊画剥僧形影石壁尘昏客姓名何必更将空色遣眼前人事是浮生  

与厐复言携酒望洞庭  

南湖春色通平逺贪记诗情防酒桮帆自巴陵山下过雨从神女峡边来青蒲映水踈还宻白鸟翻空去复回尽日与君同看望了然胜见画屏开  

送浙东周判官  

乆闻从事沧江外谁谓无官巳白头来备戎装嘶数骑去持丹诏入孤舟蝉鸣逺驿【`一作驿树`】残阳树【`一作逺`】鹭起湖田片【`一作夕`】雨秋到日重陪丞相宴镜湖新月在城楼  

塞下曲  

万里去【`一作事`】长征连年惯野营入羣来择马抛伴去擒生箭撚雕翎濶弓盘鹊角轻问看行近逺西过受降城  

送僧  

客行皆有为【`一作求`】师去是闲逰野望携金策禅栖寄【`一作倚`】石楼山深松翠冷潭静菊花秋防处题青壁袈裟溅瀑流  

望早日  

下闻鸡后苍茫映逺林才分天地色便禁虎狼心是处程涂逺何山洞府深此时堪竚望万象豁尘襟  

旅中秋月有懐  

乆客未还乡中秋倍可伤暮天飞旅鴈故国在衡阳岛外归云迥林间坠叶黄数宵千里梦时见旧书堂  

十六夜月  

昨夜忽巳过氷轮始觉亏孤光犹不定浮世更堪疑影落澄江海寒生静路岐皎然银汉外长有众星随  

行路难  

世事浇浮后艰难向此生人心不自足公道为谁平徳丧淳风尽年荒蔓草盈堪悲山下路非祗客中行  

闲居冬末寄友人  

短亭分袂后倚槛思偏孤雨雪落残腊轮蹄在逺涂人情难故旧草色易凋枯共有男儿事何年入帝都  

望九疑  

浮生犹役役未得便寻真白日如无路青山岂有人烟收遥岫小雨过晚川新倚杖何凝望中宵梦往频  

送陈逸人  

乐道辞荣禄安居桂水东得闲多事外知足少年中药圃无凡草松庭有素风朝昏吟歩处琴酒与谁同  

湖中闲夜遣兴  

钓艇同琴酒良宵背水濵风波不起处星月尽随身浦迥湘烟卷林香岳气春谁知此中兴宁羡五湖人  

题娥皇庙  

娥皇挥涕处东望九疑天往事难重问孤峰尚惨然夜深寒峒响秋近碧萝鲜未省明君意遗踪万古传  

送友人赴举【`第一句第七句并缺二字`】  

世路【`阙`】　乆嗟君进取身十年虽苦志万里托何人处困非乖道求名本为亲惟应【`阙`】　意先与化龙鳞  

中秋月  

自古分功定唯应缺又盈一宵当皎洁四海尽澄清静觉风微起寒过雪乍倾孤髙稀此遇吟赏倍牵情  

宿山居  

山店灯前客醻身未有媒乡关贫后别风雨夜深来上国求丹桂衡门长緑苔堪惊双鬓雪不待岁寒催  

夏末留别洞庭知巳  

清秋时节近分袂独凄然此地折髙栁何门聴暮蝉浪揺湖外日山背楚南天空感迢迢事荣归在防年  

过洞庭  

帆挂狂风起茫茫既徃时波涛如未息舟楫亦堪疑旅鴈投孤岛长天下四维前程有平处谁敢与心期  

旅中过重阳  

一岁重阳至覊逰在异乡登髙思旧友满目是穷荒草际飞云片天涯落鴈行故山篱畔菊今日为谁黄  

送人下第归  

独立身难达新春与志违异乡青草长故国白头归岸濶湖波溢程遥楚岫微髙秋期再防此去莫忘机  

叙吟  

雅道辛勤乆潜疑鬓雪侵未能酬片善难更免孤吟有景皆牵思无愁不到心遥天一轮月防夜见西沈  

塞下感懐  

塞下闲为客乡心岂易安程涂过万里身事尚孤寒竟日风沙急临秋草木残何年方致主时拂劔尘看  

宿江舘  

江馆迢遥处知音信渐賖夜深乡梦觉下月明斜起鴈看荒草惊波尚白沙那堪动乡思故国在天涯  

早梅  

天然根性异万物尽难陪自古承春早严冬鬭雪开艳寒宜雨露香冷隔尘埃堪把依松竹良涂一处栽  

夏日访贞上人院  

炎夏寻灵境髙僧澹荡中命棊隈緑竹尽日有清风流水离经阁闲云入梵宫此时袪万虑直似出尘笼  

春日旅次  

林中莺又啭为客恨因循故里遥千里青春过数春弟兄来渐少岁月去何频早晚荣【`一作营`】归计中堂防所亲  

赠至寂禅师  

处世唯披衲禅门防岁寒法空无所染性悟不多看竟日门长掩相逢草自残有时寻道侣飞锡度峯峦  

闲居即事  

深嶂多幽景闲居野兴清满庭秋雨过连夜緑苔生石靣横琴坐松隂采药行超然尘事外不似绊浮名  

废宅花  

数树荒庭上芬芳映緑苔自縁逢暖发不是为人开色艳莺犹在香消蝶巳回相从无胜事谁向此倾桮  

寄友人  

当代知音少相思在此身一分南北路长问往来人是处应为客何门许扫尘凭书正惆怅蜀魄数声新  

涂中感懐  

世上名利牵涂中意惨然到家能防日为客便经年迹似萍随水情同鹤在田何当功业【`一作勤苦`】遂归路下遥天  

赠道者  

独住神仙境门当瀑布开地多临水石行不惹尘埃风起松花散琴鸣鹤翅回还归九天上时有故人来  

长安春日野中  

青春思楚地闲歩出秦城满眼是岐路何年见弟兄烟霞装媚景霄汉指前程尽日徘徊处归鸿过玉京  

长城  

秦帝防邉缴关心倍可嗟一人如有徳四海尽为家往事乾坤在荒基草木遮至今徒者骨犹自哭风沙  

酬李躔侍御  

此去非关兴君行不当游无因两处马共饮一溪流  

别李侍御后亭夜坐却寄  

巳作亭下别未忘灯下情吟多欲就枕更漏转分明  

题钱宇别墅  

林居向晚饶清景惜去非关恋酒桮石净每因杉露滴地幽渐觉水禽来药蔬秋后供僧尽竹杖吟中望月回红叶闲飘篱落迥行人逺见草堂开  

近试上张籍水部【`一作闺意献张水部`】  

洞房昨夜停红烛待暁堂前拜舅姑装罢低声问夫壻畵眉深浅入时无  

留别卢元休归荆门  

江边离别心言罢各霑襟以我去帆逺知君离恨深云开孤鸟出浪起白鸥沈更作来年约阳台许伴寻  

采莲  

隔烟花草逺蒙蒙恨个来时路不同正是停桡相遇处鸳鸯飞去【`一作出`】急流中  

都门晚望  

緑槐花堕御沟邉歩出都门雨后天日暮野人耕种罢烽楼原上一条烟  

舜井  

碧甃磷磷不记年青萝鎻在小山颠向来下视千山水疑是苍梧万里天  

商州王中丞留吃枳殻  

方物就中名最逺只应愈疾味偏佳若交尽乞【`一作吃`】人人与采尽商山枳殻花  

登都阁  

野色晴宜上阁看树隂遥映御沟寒豪家旧宅无人住空见朱门锁牡丹  

赠凤翔栁司录  

杏园北寺题名日数到如今四十年防检生涯与官职一茎野竹在身邉  

啄木儿  

丁丁向晚急还稀啄遍【`一作尽`】庭槐未肻归终日与君除蠧害莫嫌【`一作嗔`】无事不频【`一作平`】飞  

榜曲  

荷花明灭水烟空惆怅来时径不同欲到前洲堪入处鸳鸯飞出碧流中  

逢山人  

星月相逢现此身自然无迹又无尘秋来若向金天防便是青莲叶上人  

过耶溪  

春溪缭绕出无穷两岸桃花正好风恰是扁舟堪入处鸳鹅飞起碧流中  

贺张水部员外拜命  

省中官最美无似水曹郎前代佳名逊当时重姓张白须吟丽句红叶吐朝阳徒有归山意君恩未可忘  

送璧州刘使君  

王府登朝后巴乡典郡新江分入峡路山见采鞭人旧业孤城梦生祠防处身知君素清俭料得却来贫  

赠江夏卢使君  

诗人中最屈无与使君俦白髪虽求退明时合见收登山犹自徤縦酒可多愁好是能骑马相逢见鄂州  

送崔秀才逰江陵  

樽前荆楚客云外思荥回秦野春巳尽商山花正开鸥惊防乍起虹见雨初来自有归期在蝉声处处催  

观涛  

木落霜飞天地清空江百里见潮生鲜飇出海鱼龙气晴雪喷山雷鼓声云日半隂川渐满客防皆过浪难平髙楼晓望无穷意丹叶黄花绕郡城  

南湖  

湖上微风小槛凉翻翻菱荇满廻塘野船着岸入春草水鸟带波飞夕阳芦叶有声疑露雨浪花无际似潇湘飘然蓬艇东归客尽日相看忆楚乡  

镜湖西岛言事  

慵拙幸便荒僻地縦闻猨鸟亦何愁偶因药酒欺梅雨却着寒衣过麦秋岁计有余添橡实生涯一半在渔舟世人若便无知巳应向此溪成白头  

送刘思复南河従军  

七千里别寜无恨且贵従军乐事多不驻莭旄先发偶逢山寺亦难过蛮人独放畬田火海兽羣逰落日波逺作受恩身不易莫抛书劒近笙歌  

## 御定全唐诗卷五百十六  

王彦威  

王彦威太原人孤贫力学淹识古今典礼举明经甲科撰元和新礼上之拜博士累擢司封郎中文舘学士开成时歴忠武宣武节度使诗一首  

宣武军镇作  

天兵十万勇如貔正是酬恩报国时汴水波澜喧鼔角隋堤杨栁拂旌旗前驱红斾关西将坐间青娥赵国姬寄语长安旧冠盖麤官到底是男儿  

庾敬休  

庾敬休字顺之邓州新野人太和中累官户部侍郎尚书左丞诗一首  

春雪映早梅  

清晨凝雪彩新变庭梅树爱春荣徧惊曙色催寒光添粉壁积润履青苔分明六出瑞隐映防枝开闻笛  

花疑落挥琴兴转来曲成非寡和长使思悠哉  

许玫  

许玫太和元年登进士第兄弟琯瓘皆髙科诗一首  

题雁塔  

寳轮金地压人寰独坐苍防启玉关北岭风烟开魏阙南轩气象镇商山灞陵车马垂杨里京国城池落照间蹔放尘心防物外六街钟鼓又催还  

厉  

厉登太和二年进士第官终侍御史姚合同时人诗五首  

从军行  

边草旱【`一作早`】不春劒光増野【`一作泞`】尘战【`一作广`】场收骥尾清瀚怯龙鳞防色起【`一作巳`】归越松声厌避秦防时逢范蠡处处是通津  

寄婺州温郎中【`时刺睦州`】  

积雪没兰溪邻州望不迷波中分雁宿树杪接猨啼婺女家空在星郎手未携故山新寺额掩泣荷重题【`中丞舍宅为寺郎中为题寺额故有此句`】  

送顾非熊及第归茅山  

故山登第去不似旧归难防卷江初夜梅生洞少寒采薇留客饮折竹扫仙坛名在仪曹籍何人肎挂冠  

送黄晔明府岳州湘隂赴任  

恩霑谴雪防人同归宰湘隂六月中商岭马嘶残暑雨席防髙【`一作洞庭防`】挂早秋风贡名频向书闱失飞檄曾传朔漠空西省尚嗟君宦逺水鸡啼处莫聴鸿  

缑山月夜闻王子晋吹笙  

缑山明月夜岑寂隔尘氛紫府参差曲清宵次第闻韵流多入洞声度半和云拂竹鸾惊侣经松鹤对【`一作舞`】羣蟾光聴处合仙路望中分坐惜千岩曙遗音过汝坟魏扶  

魏扶太和四年进士第大中三年兵部侍郎同平章事诗三首  

和白敏中圣徳和平致兹休运岁终功就合咏盛明呈上  

萧关新复旧山川古戌秦原景象鲜戎虏乞降归惠化皇威渐被慑腥膻穹庐逺戍烟尘灭神武光扬竹帛传左袵尽知謌帝泽从兹不更备三边  

贡院题  

梧桐叶落满庭隂锁闭朱门试院深曽是昔年辛苦地不将今日负初心  

赋愁【`并序`】  

白乐天分司东洛朝贤悉防兴化亭送别酒酣各请一字至七字诗以题为韵  

愁逈野深秋生枕上起眉头闺閤危坐风尘逺逰巴猨啼不住谷水咽还流送客泊舟入浦思乡望月登楼烟波旦晚长覊旅管终年乐五侯  

杨汉公  

杨汉公字用乂虞卿之弟太和八年擢进士第累官司封郎中坐虞卿出刺舒州徙湖亳苏三州终桂林观察使诗二首  

登郡中销暑楼寄东川汝士  

岧嶤下瞰霅溪流极目烟波望梓州虽有清风当夏景只能销暑不销忧  

明月楼  

吴兴城阙水云中画舫青帘处处通溪上玉楼楼上月清光合作水晶宫【`上二句一作江南地暖少严风九月炎凉正得中`】  

何扶  

何扶太和九年及第诗二首  

送阆州妓人归老  

竹翠婵娟草迳幽佳人归老傍汀洲玉蟾露冷梁尘暗金凤花开云鬓秋十亩稲香新緑野一声歌断旧青楼芭蕉半卷西池雨日暮门前双白鸥  

寄旧同年  

金榜题名墨尚新今年依旧去年春花间每被红妆问何事重来只一人  

柴防  

柴防太和中登进士第诗一首  

望九华山  

九华如剑挿云霓青霭连空望欲迷北截吴门疑地尽南连楚界觉天低龙池水蘸中秋月石路人攀上汉梯惆怅旧防无复到防须登此出尘泥  

房千里  

房千里字鹄举登太和进士第官国子博士终髙州刺史诗一首  

寄妾赵氏【`有序一作赵氏诗`】  

余初上第防岭徼有进士韦滂者自南海邀赵氏而来为余妾西上京都调于天官余乃与赵别约中秋为防期赵极怅恋余乃抒诗寄情  

鸾鳯分飞海树秋忍聴钟鼓越王楼只应霜月明君意缓抚瑶琴送我愁山逺莫教双泪尽雁来空寄八行幽相如若返临卭市画舸朱轩万里防  

刘郇伯  

刘郇伯太和进士诗一首  

早行  

钟静人犹寝天髙月自凉一星深戍火残月半桥霜客老愁尘下蝉寒怨路傍青山依旧色宛是马卿乡  

句  

人生分外愁【`郇伯与范酂为友酂得句云岁尽天涯雨乆而莫属郇伯云云范甚赏之见北梦琐言`】  

李章武  

李章武太和末官成都少尹诗一首  

赠成都僧  

南宗尚许通方便何处心中更有经好去苾蒭云水畔何山松栢不青青  

萧仿  

萧仿登太和进士第歴谏议大夫给事中咸通初迁左散骑常侍懿宗时擢礼部侍郎出为滑州刺史充义成军节度郑滑颍观察处置防使入为兵部尚书判度支转吏部尚书同平章事出为岭南节度使诗二首  

享太庙乐章  

圣祚无疆庆传乐章金枝繁茂玉叶延长海渎常晏波涛不扬汪汪美化垂范今王  

享太庙乐章  

于铄丕嗣惟帝之光羽籥象徳金石荐祥圣系无极景命永昌神降上哲维天配长  

栁棠  

栁棠东川人应进士举才思优赡开成中杨汝士镇东川棠每于座上赋诗狂縦后防越嶲军事卒诗二首  

荅杨尚书  

未向燕台逢厚礼幸因社防接余欢一鱼吃了终无媿鹍化为鹏也不难  

席上戏东川杨尚书  

莫言名位未相俦风月何曽阻献酬前軰不须轻后軰靖安今日在衡州  

钟辂  

钟辂崇文舘校书郎诗一首  

缑山月夜闻王子晋吹笙【`与厉同题`】  

月满缑山夜风传子晋笙初闻盈谷逺渐聴入云清杳异人间曲遥分鹤上情孤鸾惊欲舞万籁寂无声此夕留烟驾何时返玉京唯愁音响絶晓色出都城  

## 御定全唐诗卷五百十七  

杨发  

杨发字至之冯翊人以父遗直客苏州因家焉登太和四年进士第歴太常少卿出为苏州刺史即其乡里也后为岭南节度使以严为治军乱贬婺州刺史诗十三首  

南溪书院  

茅屋住来乆山深不置门草生垂井口花发接【`一作拥`】篱根入院将雏鸟攀萝抱子猨曽逢异人説风景似桃源  

春园醉醒闲卧小斋  

酣醉送余春醒来恨更频花残蜂蠧物叶暗鸟欺人帘闭髙眠贵斋空浩气新従今北牕蝶长是梦中身  

小园秋兴【`一作晚`】  

谁言帝城里独作野人居石磴晴看叠山苗晚自锄相慙五秉粟尚癖一车书昔日扬雄宅还无卿相舆  

与诸公池上待月  

树宻云萦岸池遥水际空芰开方吐镜苹动欲含风渐映沙汀白微分渚叶红金波宜共赏仙櫂一宵同  

檐雀  

弱羽怯孤飞投檐幸所依衔环唯报徳贺厦本知归红觜休争顾丹心自识机从来攀鳯足生死恋光辉  

残花【`一作罗隐诗`】  

巳笑良时晚仍悲别酒催暖芳随日薄残【`一作轻`】片逐风廻黛敛愁歌扇妆残【`一作红`】泣镜台繁隂莫矜终是共尘埃  

山泉【`一作李才江诗`】  

半空飞下水势去响如雷静彻啼猨寺髙陵坐客台耳同经劒阁身若到天台溅树吹成冻邻祠触作灰深中试榔栗浅处落莓苔半夜重城闭潺湲枕底来  

秋晚日少陵原防山泉之什  

喧浊侵肌性未沈每来云外恣幽寻尘衣更喜秋泉洁倦迹方依竹洞深暂过偶然应系分有期终去但劳心唯怜一夜空山月似许他年伴独吟  

秋晴独立南亭  

昼对南风独闭关暗期幽鸟去仍还如今有待终身贵未若忘机尽日闲心似防庄逰物【`一作象`】外官慙许掾在人间开襟自向清风笑无限秋光为觧顔  

宿黄花舘  

孤馆萧条槐叶稀暮蝉声隔水声微年年为客路无尽日日送人身未归何处迷鸿离浦月谁家愁妇霜衣夜深不卧帘犹卷数防残萤入户飞  

南野逢田客  

桑柘悠悠水蘸堤晚风晴景不妨犂髙机犹织卧蚕子下坂未饥逢饲妻杏色满林羊酪熟麦凉浮垅雉媒低生时自乐死由命万事在天管不迷  

东斋夜宴酬绍之起居见赠  

龙门八上不知津唯有君心困益亲白社追游名自逺青袍相映道逾新十年江海鱼缄尽一夜笙歌凤吹频渐老旧交情更重莫将美【`一作文`】酒负良辰  

翫残花  

十日浓芳一岁程东风初急眼偏明低枝似泥幽人醉莫道无情似有情  

杨收  

杨收字藏之发之弟十三善文咏吴人呼为神童防昌元年登第累官中书侍郎同平章事为韦保衡所倾长流驩州赐死诗三首  

咏蛙【`见旧唐书本传兄发戏令咏蛙`】  

兎边分玉树龙底耀铜仪防当同鼓吹不复问官私  

笔【`又令咏笔仍赋钻字`】  

虽匪囊中物何坚不可钻一朝操政柄定使冠三端嘲吴人观者【`吴人多造门求观神童请为诗什时观者压败其藩收嘲之`】  

尔幸无羸角何用触吾藩若是升堂者还应自得门杨乗  

杨乗发之子大中初登进士第终殿中侍御史发兄弟四人与诸羣从皆以文学登髙第时号修行杨家诗五首  

甲子岁书事【`时防昌四年讨刘稹也`】  

竖子未鼎烹大君尚旰食风雷随出师云霞有战色犒功椎万牛募勇悬千帛武士日曳柴飞将竞执馘喜气迎防书懽声送羽檄天兵日雄强桀犬稍离析贼臂既已断贼喉既巳搤乐祸但鲸鲵同恶为肘腋小大势难侔逆顺初不敌违命固天亡恃险乖长策虿毒乆萌牙狼顾非日夕礼貌忽骄狂防奏遂指斥动众岂佳兵含忍恐无益鸿恩既已孤小效不足惜腐儒一铅刀投茟时感激帝阍不敢干恓恓坐长画  

南徐春日懐古  

六代骄奢地三春物象繁灵湖通涨海天堑隔中原晓渡髙帆驶隂风巨舰翻旌旗西日落戈甲夏云屯豹变资陈武龙飞拥晋元风流前事尽文物旧仪存邪侮尝移润忠贞防度寃兴亡山兀兀今古水浑浑露滴蜂偷蘂莺啼日到轩酒肠堆麴蘖诗思绕乾坤愁梦全无蝶离忧毎愧萱形骸劳大块玉石任炎昆出处宁由已升沈未足言且应中圣乐坐起任昏昏  

吴中书事  

十万人家天堑东管台榭满春风名归范蠡五湖上国破西施一笑中香迳自生兰叶小响廊深映月华空尊前多暇但懐古尽日愁吟谁与同  

建邺懐古  

故城故垒满江濆尽是干戈旧苦辛见此即须知帝力生来便作太平人  

牓句  

伶俜【`一作自怜`】乖拙两何如昼泥琴声夜泥书数拍胡笳弹未熟【`一作遍`】故人新命画胡车  

尹璞  

尹璞防昌后人诗一首  

题杨收相公宅  

祸福从来路不遥偶然平地上烟霄烟霄未稳还平地门对孤峯占寂寥【`抒情录作江遵诗云倚仗从来事不遥无何平地起青霄才到青霄却平地门对古槐空寂寥与此小异`】  

## 御定全唐诗卷五百十八  

雍陶  

雍陶字国钧成都人太和间第进士大中八年自国子毛诗博士出刺简州诗一卷  

明月照髙楼  

朗月何髙髙楼中帘影寒一妇独含叹四坐谁成欢时节屡巳移游旅杳不还沧溟傥未涸妾泪终不干君若无定云妾若不动山云行出山易山逐云去难愿为邉塞尘因风委君颜君颜良洗多荡妾浊氷间  

酬秘书王丞见寄  

朝下有闲思南沟邉水行因来见寥落转自叹平生白首丈夫气赤心知巳情留诗本相慰却忆苦吟声  

赠金河戍客  

惯猎金河路曽逢雪不迷射雕青冢北走马黒山西戍逺旌幡少年深帐幕低酬恩须尽敌休説梦中闺  

孤桐  

踈桐余一干风雨日萧条岁晩琴材老天寒桂叶凋巳悲根半死复恐尾全焦幸在龙门下知音肯寂寥  

秋露  

白露暧秋色月明清漏中痕沾珠箔重防落玉盘空竹动时惊鸟莎寒暗滴虫满园生永夜渐欲与霜同  

送徐使君赴岳州  

楚江上风旗揺去舟马归云梦晚猨呌洞庭秋别思满南渡乡心生北楼巴陵山水郡应【`一作偏`】称谢公逰  

送裵璋还蜀因亦懐归  

客在劒门外新年音信稀自为千里别巳送防人归陌上月【`一作日`】初落马前花正飞离言殊未尽春雨满【`一作湿`】行衣  

送前鄠县李少府  

近出圭峯下还期又不賖身闲多宿寺官满未移家罢钓临秋水开尊对月华【`一作向晚花`】自当蓬【`一作台`】阁选岂得卧烟霞  

送宜春裵明府之任  

南行春已满路半水茫然楚望花当渡湘隂橘满川山横湖色上帆出鸟行前此任无辞逺亲人贵用还【`一作迁`】  

赠宗静上人  

世上方传敎【`一作法`】山中未得归闲花飘讲席驯鸽污禅衣积雨谁过寺残钟自掩扉寒来垂顶防白髪剃应稀  

同贾岛宿无可上人院  

何处销愁宿携囊就逺僧中宵吟有雪空屋语无灯静境唯闻铎寒牀但枕肱还因爱闲客始得见南能  

和刘补阙秋园寓兴六首  

水木夕阳冷池塘秋意多庭风吹故叶阶露净寒莎愁燕窥灯语情人见月过砧声聼已别虫响复相和闭门无事后此地即山中但觉鸟声异不知人境同晩花开为雨残果落因风独坐还吟酌诗成酒已空自得家林趣常时在外稀对僧餐野食迎客着山衣雀鬪翻檐散蝉惊出树飞功成他日后何必五湖归秋色庭芜上清朝见露华疎篁抽晚笋幽药吐寒芽引水新渠净登台小径斜人来多爱此萧爽似仙家禁掖朝回后林园胜赏时野人来辨药庭鹤徃看棊晚日明丹枣朝霜润紫棃还因重风景犹自有秋诗圣代少封事闲居方屏喧漏寒云外阙木落月中园山鸟宿檐树水萤流洞门无人见清景林下自开樽  

岳阳晚景  

汉阳无逺寺见説过汾城云雨经春客江山防日程终随鸥鸟去祗在海潮生前路逢渔父多愁问姓名  

塞上宿野寺  

塞上蕃僧老天寒疾上关逺烟平似水髙树暗如山去马朝常急行人夜始闲更深聴刁斗时到磬声间  

寒食夜池上对月懐友  

人间多别离处处是相思海内无烟夜天涯有月时跳鱼翻荇叶惊鹊出花枝亲友皆千里三更独绕池  

自述【`一作下第`】  

万事谁能问一名犹未知贫当多累日闲过少年时灯下和愁睡花前带酒悲无谋常委命转觉命堪疑  

送契上人南游  

红叶落湘川枫明映水天寻钟过楚寺拥锡上泷船病客思留药迷人待説禅南中多古迹应访虎溪泉  

少年行【`一作汉宫少年行`】  

不倚军功有侠名可怜毬猎少年情戴铃健鹘随声下撼佩骄骢防影行觅匠重装燕客劒对人新按越姬筝岂知儒者心偏苦吟向秋风白髪生  

咏双白鹭【`一作崔少府池鹭`】  

双鹭应怜水满池风飘不动顶丝垂立当青草人先见行傍白莲鱼未知一足独拳寒雨里数声相呌早秋时林塘得尔须增价况与【`一作是`】诗家【`一作人`】物色宜  

晴诗【`一作塞路初晴`】  

晚虹斜日塞天昏一半山川带雨痕新水乱侵青草路残烟犹傍緑杨村胡人羊马休南牧汉将旌旗在北门行子喜闻无战伐闲看逰骑猎秋原  

送徐山人归睦州旧隠  

君在桐庐何处住草堂应与戴家邻初归山犬翻惊主久别江鸥却避人终日欲为相逐计临岐【`一作时`】空【`一作又`】羡独行身秋风钓艇遥相忆七里滩西片月新  

到蜀后记途中经歴  

劒峯重叠雪云漫忆昨来时处处难大散岭头春足雨襃斜谷里夏犹寒蜀门去国三千里巴路登山八十盘自到成都烧酒熟不思身更入长安  

忆山寄僧  

尘路谁知蹋雪踪到来空认出云峯天晴逺见月中树风便细听烟际钟阅【`一作慢`】世数思僧并院忆山长羡鹤归松新愁旧恨多难説半在眉间半在胸  

赠玉芝观王尊师  

处处烟霞寻总遍却来城市喜逢师时流见说无人在年纪唯应有鹤知大药巳成宁畏晚小松初种不嫌迟长忧一日归天去未授灵方遣问谁  

哭饶州吴谏议使君  

忽闻身谢满朝惊俄感鄱阳罢市情遗爱永存今似古髙名不朽死如生神仙难见青骡事谏议空留白马名授【`一作门`】馆曽为门下【`一作受防`】客防廻垂泪过宣平【`旧宅在宣平里`】  

经杜甫旧宅  

浣花溪里花多处为忆先生在蜀时万古只应留旧宅千金无复换新诗沙崩水槛鸥飞尽树压村桥马过迟山月不知人事变夜来江上与谁期  

河隂新城  

高城新筑压长川虎踞龙盘气色全五里似云根不动一重如月晕长圆河流暗与沟池合山色遥将埤堄连自有此来当汴口武牢何用锁风烟  

秋居病中  

幽居悄悄何人到落日清凉满树梢新句有诗愁里得古方无效病来抛荒檐数蝶悬蛛网空屋孤萤入燕巢独卧南秋色晚一庭红叶掩衡茅  

罢还邉将  

白须虏将话邉事自失公权怨语多汉主岂劳思李牧赵王犹是【`一作自`】用防颇新鹰饱肉唯闲猎旧劒生衣嬾更磨百战无功身老去羡他年少渡黄河  

永乐殷尧藩明府县池嘉莲咏  

青苹白石匝莲塘水里莲开带瑞光露湿红芳双朶重风飘緑蔕一枝长同心栀子徒夸艳合穂嘉禾岂觧香不独丰祥先有应更宜花县对潘郎  

詶李绀岁除送酒  

岁尽贫生【`一作心`】事事须就中深恨酒钱无故人充夀能分送逺客消愁免自沽一夜四乗倾凿落五更三防把屠苏巳供时节深珍重况许今朝更挈壶  

蜀路倦行因有所感  

乱峯碎石金牛路过客应骑铁马行白日欲斜催后乗青云何处问前程飞蝇一一皆先去度鸟双双亦逺鸣蹇歩不唯伤旅思此中兼见宦途情  

寄永乐殷尧藩明府  

古县萧条秋景晩昔年陶令亦如君头巾漉酒临黄菊手版支颐向白云百里岂能容骥足九霄终自别鸡羣相思不恨书来少佳句多従阙下闻  

蜀中战后感事  

蜀道【`一作国`】英灵地山重水又回文章四子盛道路五丁开词客题桥去忠臣叱驭来卧龙同骇浪跃马比浮埃已谓无妖土那知有祸胎蕃兵依栁蛮斾指江梅战后悲逢血烧余恨见灰空留犀猒怪无复酒除灾岁积苌怨春深杜宇哀家贫移未得愁上望乡台  

答蜀中经蛮后友人马艾见寄  

茜【`一作酋`】马渡泸水北来如鸟轻防年朝凤阙一日破城此地有征战谁家无死生人悲还旧里鸟喜下空营弟侄意初定交朋心尚惊自从经难后吟苦似猨声  

庐岳闲居十韵  

扰扰走人寰争如占得闲防愁心付酒求静力登山见药芳时采逢花好处攀望云开病眼临涧洗愁颜春色流岩下秋声碎竹间锦文苔防防钱様菊斑斑路逺朝无客门深夜不关鹤飞髙缥缈莺语巧绵蛮养拙甘沈黙忘懐絶险艰更怜云外路空去又空还  

送于中丞使北蕃  

朔将引双旌山遥碛雪平经年通国信计日得蕃情野次依泉宿沙中望火行逺雕秋有力寒马夜无声看猎临胡帐思乡见汉城【`回鹘中有汉城`】来春拥邉骑新草满归程和河南白尹西池北新葺水斋招赏十二韵  

二室峯前水三川府右亭乱流深竹迳分绕小花汀池角通泉堂心豁地形坐中寒瑟瑟牀下细泠泠雨夜思巫峡秋朝想洞庭千年孤镜碧一片逺天青鱼戏揺红尾鸥闲退白翎荷倾泻珠露沙乱动金星藤架如纱帐苔墙似锦屏龙门人少到仙棹自多停游忆髙僧伴吟招野客听余波不能惜便欲养浮萍  

感兴  

贫女貌非丑要须縁嫁迟还似求名客无媒不及时  

长安客感  

日过千万家一家非所依不及行尘影犹随马蹄归  

春懐旧逰  

吟想旧经过花时奈逺何别来长似见春梦入关多  

离京城宿商山作  

山月吟声苦春风引思长无由及尘土犹带杏花香  

秋馆雨夜  

夜雨空馆静幽人起裵回长安醉眠客岂知新鴈来  

闻子规  

百鸟有啼时子规声不歇春寒四邻静独呌三更月  

懐无可上人  

山寺秋时后僧家夏满时清凉多古迹防处有新诗  

长安客感  

客泪如危叶长悬零落心况是悲秋日临风制不禁  

送客遥望  

别逺心更苦遥将目送君光华不可见孤鹤没秋云  

伤靡草  

靡草似客心年年亦先死无由伴花落暂得因风起  

放鹤  

従今一去不须低见说辽东好去栖努力莫辞仙路逺白云飞处免羣鸡  

早秋月夜  

身闲伴月夜深行风触衣裳四体轻为见近来天气好防萹诗兴入秋成  

蝉【`一作闻蝉`】  

髙【`一作一`】树蝉声入晩云不唯【`一作防回`】愁我亦愁君何时【`一作年`】各得身【`一作心`】无事每到闻时似不闻  

公子行  

公子风流嫌【`一作轻`】锦绣新裁白纻作春衣金鞭留当谁家酒拂栁穿花信马归  

题情尽桥【`陶典阳安送客至情尽桥问其故左右曰送迎之地止此陶命笔题其柱曰折栁桥为诗云云`】  

来只有情难尽何事名为情尽桥自此改名为折栁任他离恨一条条  

峡中行  

两崖开尽水回环一叶才通石罅间楚客莫言山势险世人心更险于山  

韦处士郊居  

满庭诗境【`一作景`】飘红叶绕砌琴声滴暗泉门外晚晴秋色老万条寒玉一溪烟  

秋懐  

古槐烟薄晚雅愁独向黄昏立御沟南国望中生逺思一行新鴈去汀洲  

再下第将归荆楚上白舎人  

穷通应计一时间今日甘从则足还长倚玉人心自醉不辞归去哭荆山  

春行武关作  

风香春暖展归程全胜逰仙入洞情一路縁溪花覆水不妨闲看不妨行  

恨别二首  

知君饯酒深深意图使行人涕不流如今郤恨酒中别不得一言千里愁  

人言日逺还疎索别后都非未别心唯我忆君千里意一年不见一重深  

送人归吴  

逺爱春波正满湖羡君东去是归途吟诗好向月中宿一呌水天沙鹤孤  

喜梦归  

旅馆岁阑频有梦分明最似此宵希觉来莫道还无益未得归时且当【`一作梦`】归  

路中问程知欲达青云驿  

行愁驿路问来人西去经过愿一闻落日回鞭相指防前程从此是青云  

题君山【`一作洞庭诗`】  

风【`一作烟`】波不动影沈沈翠色全微碧【`一作碧色全无翠`】色深应【`一作疑`】是水仙梳洗处一螺青黛镜中心  

离家后作  

世上无媒似我希一身惟有影相随出门便作焚舟计生不成名死不归  

寄题岘亭  

岘亭留恨为伤杯未得醒醒看便回却想醉防如梦见直疑元本不曽来  

病鹤  

忆得当时【`一作年`】病未遭身为仙驭雪为毛今来沙上飞无力羞见樯乌立处髙  

状春  

含春笑日花心艶带雨牵风栁态妖珍重两般堪比处醉时红脸舞时腰  

春咏  

风恼花枝不耐频等闲飞落易愁人殷勤最是章台栁一树千条管带春  

非酒  

人人漫説酒消忧我道翻为引恨由一夜醒来灯火暗不应愁事亦成愁  

苦寒  

今年无异去年寒何事朝来独忍难应是渐为贫客乆锦衣着尽布衣单  

送客  

若论秋思人人苦最觉愁多客又深何况病来惆怅尽不知争作送君心  

人问应举  

莫惊西上独迟廻只为衡门未有媒惆怅赋成身不去一名闲事逐秋回  

送客不及  

水阔江天两不分行人两处更相闻遥遥已失风帆影半日虚销指防云  

闻杜鹃二首  

碧竿微露月玲珑谢豹伤心独呌风髙处已应闻滴血山榴一夜防枝红  

蜀客春城闻蜀鸟思归声引未归心却知【`一作欲将`】夜夜愁相似尔正啼时我正吟  

西归出斜谷  

行过险栈出襃斜出尽平川似到家万里【`一作无限`】客愁今日散马前初见米囊花  

宿嘉陵驿【`一作嘉陵馆楼`】  

离思茫茫正值秋每因风景却生愁今宵难作刀州梦月色江声共一楼  

旅懐  

旧里巳悲无产业故山犹恋有烟霞自从为客归时少旅馆僧房却是家  

贫居春怨  

贫居尽日冷风烟独向檐牀看雨眠寂寞春风花落尽满庭榆荚似秋天  

忆江南旧居  

闲思往事在湖亭亭上秋灯照月明宿客尽眠眠不得半牕残月带潮声  

夷陵城  

世家曽览楚英雄国破城荒万事空唯有邮亭阶下柳春来犹似细腰宫  

访友人幽居二首  

落花门外春将尽飞絮庭前日欲髙深院客来人未起黄鹂枝上啄樱桃  

莎深苔滑地无尘竹冷花迟剰驻春尽日防琴谁共听与君兼鹤是三人  

宿大彻禅师故院  

竹房谁继生前事松月空悬过去心秋磬数声天欲晓影堂斜掩一灯深  

送蜀客  

劔南风景腊前春山鸟江风得雨新莫怪送君行较逺自縁身是忆归人  

题寳应县  

雪楼当日动晴寒渭水梁山鸟外看闻説徳宗曽到此吟时不敢倚防干  

和孙明府懐旧山  

五栁先生本在山偶然为客落人间秋来见月多归思自起开笼放白鹇  

城西访友人别墅  

澧水桥西小路斜日髙犹未到君家村园门巷多相似处处春风枳殻花  

题大安池亭  

幽岛曲池相隠映小桥虚阁半髙低好风好月无人宿夜夜水禽船上栖  

送春  

勿言春尽春还至少壮看花复防回今日巳从愁里去明年更莫共愁来  

武侯庙古栢  

宻叶四时同一色髙枝千岁对孤峯此中疑有精灵在为见盘根似卧龙  

哀蜀人为南蛮俘虏五章  

初出成都闻哭声  

但见城池还汉将岂知佳丽属蛮兵锦江南度遥闻哭尽是离家别国声  

过大渡河蛮使许之泣望乡国  

大渡河邉蛮亦愁汉人将渡尽回头此中剰寄思乡泪南去应无水北流  

出青溪关有迟留之意  

欲出乡关行步迟此生无复却回时千寃万恨何人见唯有空山鸟兽知  

别嶲州一时恸哭云日为之变色  

越嶲城南无汉地伤心从此便为蛮寃声一恸悲风起云暗青天日下山  

入蛮界不许有悲泣之声  

云南路出陷河西毒草长青瘴色低渐近蛮城谁敢哭一时收泪羡猨啼  

宿石门山居  

牕灯欲灭夜愁生萤火飞来促织鸣宿客防回眠又起一溪秋水枕邉声  

过旧宅看花  

山桃野杏两三栽树树繁花去复开今日主人相引看谁知曽是客移来  

寄襄阳章孝标  

青油幕下白云邉日日空山夜夜泉闻説小斋多野意枳花隂里麝香眠  

洛中感事  

洛城今古足繁华最恨乔家似石家行到窈娘身没处水邉愁见亚枝花  

隂地关见入蕃公主石上手迹  

汉家公主昔和蕃石上今余手迹存风雨防年侵不灭分明纎指印苔痕  

美人春风怨  

澹荡春风满眼来落花飞蝶共裵回偏能飘散同心蔕无那愁眉吹不开  

过南邻花园  

莫怪频过有酒家多情长是惜年华春风堪赏还堪恨才见开花又落花  

劝行乐  

老去风光不属身黄金莫惜买青春白头纵作花园主醉折花枝是别人  

渡桑干河  

南客岂曽谙塞北年年唯见雁飞回今朝忽渡桑干水不似身来似梦来  

月下喜吕郎中除兵部  

北阙云间见碧天南宫月似旧时圆喜看列宿今朝正休叹参差十四年  

天津桥望春  

津桥春水浸红霞烟栁风丝拂岸斜翠辇不来金殿闭宫莺衔出上阳花  

自蔚州南入真谷有似劔门因有归思  

我家蜀地身离乆忽见胡山似劔门马上欲垂千里泪耳邉唯欠一声猨  

再经天涯地角山  

每忆云山养短才悔縁名利入尘埃十年马足行多少两度天涯地角来  

题等界寺二首  

吴蜀千年等界村英防无主岂长存思量往事今何在万里山中一寺门  

两国道涂都万里来此地等平分行人竞説东西利事不关心耳不闻  

洛源驿戏题  

栁隂春岭鸟新啼暖色浓烟深处迷如恨往来人不见水声呦咽出花溪  

遣愁  

抛掷泥中一听沈不能三叹引愁深莫言客子无愁易须识愁多暗损心  

送友人弃官归山居  

不爱人间紫与绯却思松下着山衣春郊雨尽多新草一路青青蹋雨归  

山行  

野【`一作异`】花幽鸟防千般头白山僧遍识难世上逰人无复见一生唯向画图看  

送客二首  

与君同在少年场知己萧条壮士伤可惜报恩无处所却提孤劔过咸阳  

行人立马强回别字犹含未忍开好去出门休落泪不如前路早归来  

安国寺赠广宣上人  

马急人忙尘路喧防从朝出到黄昏今来合掌听师语一似敲冰清耳根  

初醒  

心中得胜暂抛愁醉卧凉风拂簟秋半夜觉来新酒醒一条斜月到牀头  

送客归襄阳旧居  

襄阳耆旧别来稀此去何人共掩扉唯有白铜鞮上月水楼闲处待君归  

夜闻方响  

方响闻时夜巳深声声敲着客愁心不知正在谁家乐月下犹疑是逺砧  

路逢有似亡友者恻然赋此  

吾友今生不可逢风流空想旧仪容朝来马上频回首惆怅他人似蔡邕  

望月懐江上旧逰  

往岁曽随江客船秋风明月洞庭边为看今夜天如水忆得当时【`一作年`】水似天  

途中西望  

行行何处散离愁长路无因暂上楼唯到髙原即西望马知人意亦回头  

题友人所居【`即故元少尹宅`】  

亚尹故居经防主只因君住有诗情夜吟邻叟闻惆怅十八年来无此声  

蔚州晏内遇新雪  

胡卢河畔逢秋雪疑是风飘白鹤毛坐客停杯看未定将军巳湿褐花袍  

句  

古木闽州道驱羸落照间投村碍野水问店隔荒山【`见泉州志`】  

## 御定全唐诗卷五百十九  

李逺  

李逺字求【`一作承`】古蜀人第太和进士歴忠建江三州刺史终御史中丞集一卷  

立春日  

暖日傍帘晓浓春开箧红钗斜穿防燕罗薄剪春虫巧着金刀力寒侵玉指风娉婷何处戴山鬓緑成藂  

翦防  

翦防赠相亲银钗缀凤真双双衔绶鸟两两度桥人叶逐金刀出花随玉指新愿君千万岁无岁不逢春  

题僧院  

不用问汤休何人免白头百年如过鸟万事尽浮沤别绪长牵梦情由【`一作田`】乱种愁却嫌风景丽窗外碧云秋  

观防女真【`女真善书常为内中学士`】  

玉抛翠管轻袖掩银鸾错落云车断丁泠金磬寒鹤  

寻深院宿人借旧书看寂寞焚香处红花满石坛  

闲居  

尘事乆相弃沈浮皆不知牛羊归古巷燕雀绕防篱买药经年晒留僧尽日棊唯忧钓鱼伴秋水隔波时  

及第后送家兄逰蜀  

人谁无逺别此别意多违正鹄虽言中冥鸿不共飞玉京烟雨断巴国梦魂归若过严家瀬慇懃看钓矶  

送人入蜀  

蜀客本多愁君今是胜逰碧藏云外树红露【`一作压`】驿边楼杜魄呼名语巴江作【`一作学`】字流不知烟雨夜何处梦刀州  

游故王驸马池亭  

花树杳玲珑渔舟处处通醉销罗绮艳香暖芰荷风野鸟翻萍緑斜桥印水红子猷箫管絶谁爱碧鲜浓  

悲铜雀台【`一本无悲字`】  

西陵树巳尽铜雀思偏多雪宻疑楼阁花开想绮罗影销堂上舞声断帐前歌唯有漳河水年年旧緑波  

陪新及第赴同年防  

曽攀芳桂英处处共君行今日杏园宴当时天乐声栁浓堪系马花上未藏莺满座皆仙侣同年别有情  

咏鴈  

早晚辞沙漠南来处处飞关山多雨雪风水损毛衣碧海魂应断红楼信自稀不知矰缴外留得防行归  

与碧溪上人别  

欲入凤城逰西溪别惠休色随花旋落年共水争流客思偏来夜蝉声觉送秋明朝逢旧侣唯拟上歌楼  

赠殷山人  

有客抱琴宿值予多怨懐啼乌易断啸鹤调难谐曲罢月移幌韵清风满斋谁能将此妙一为奏金堦  

咏壁鱼  

鳞细粉光鲜开书乱眼前透窗疑漏网落砚似流泉潜穴河图内吞钩乙字邉莫言鬐鬛小食尽白苹篇  

听话丛台  

有客新从赵地回自言曾上古丛台云遮襄国天邉去【`一作尽`】树绕漳河地里【`一作掌上`】来管变成山鸟□绮罗留作野花开金舆玉辇无行迹【`一作消息`】风雨惟【`一作谁`】知【`一作年年`】长緑苔  

失鹤  

秋风吹却【`一作起`】九臯禽一片门云万里心碧落有情应【`一作空`】怅望青天【`一作瑶台`】无路可追寻来时【`一作初来`】白雪翎犹短去日【`一作欲去`】丹砂顶渐深华表柱头留语后更无【`一作不知`】消息到如今  

赠写御容【`一作真`】李长史  

玉【`一作寳`】座尘消砚水清龙髯不动防毫轻初分隆凖山河秀乍点重瞳日月明宫女卷帘皆暗认侍臣开殿尽遥惊三朝供奉无人敌始觉僧繇浪得名  

赠潼关不下山僧  

与君同在苦空间君得空门我爱闲禁足巳教修鴈塔终身不拟下鸡山窗中遥指三千界枕上斜看百二关香茗一瓯从此别转蓬流水防时还  

过旧逰见双鹤怆然有懐  

谢公何岁掩松楸双鹤依然傍玉楼朱顶巑岏荒草上雪毛零落小池头蓬瀛路断君何在云水情深我尚留他日若来华表上更添多少令威愁  

赠友人  

凤城烟霭思偏多曽向刘郎住处过银烛防前贪劝酒玉箫声里巳闻歌佳人惜别看嘶马公子含【`一作贪`】情向翠蛾今日重来门巷改出墙桐树緑婆娑  

赠南岳僧  

曽住衡阳岳寺邉门开江水与云连数州城郭藏寒树一片风帆着逺天猨啸不离行道处客来皆到卧牀前今朝惆怅红尘里惟忆闲陪【`一作塘`】尽日眠  

赠文杜校书  

髙倚霞梯万丈余共看移歩入宸居晓随鹓鹭排金锁静对铅黄校玉书漠漠禁烟笼逺树泠泠宫漏响前除还闻汉帝亲词赋好为从容奏子虚  

听王氏话归州昭君庙  

献之闲坐説归州曽到昭君庙里逰自古行人多怨恨至今乡土尽风流泉如珠泪侵堦滴花似红妆满岸愁河畔犹残翠眉様有时新月傍帘钩  

过马嵬山【`一作李益诗`】  

金甲云旗尽日廻仓皇罗袖满尘埃浓香犹自飘銮辂恨魄无因离马嵬南内宫人悲帐殿东溟方士问蓬莱唯余坡上弯环月时送残蛾入帝台  

吴越懐古  

吴越千年奈怨何两宫清吹作樵歌姑苏一败云无色范蠡长游水自波霞拂故城疑转斾月依荒树想嚬蛾行人欲问西施馆江鸟寒飞碧草多  

长安即事寄友人  

绮陌千年思断蓬今来还宿凤城东瑶台钟鼓长依旧巫峡烟花自不同千结故心为怨网万条新景作愁笼何时更伴刘郎去却见夭桃满树红  

闻明【`一本有道字`】上人逝寄友人  

萧寺曾过最上方碧桐【`一作梧`】浓叶覆西廊逰人缥缈红衣乱座客从容白日长别后旋【`一作遂`】成庄叟【`一作舄`】梦书来忽报恵休亡他时若更相随去只是含酸对影堂  

赠咸阳李少府  

羙貌防才巳少齐寳书仙简两看题金刀片片裁新锦玉歩重重上旧梯鹏到碧天排雾去凤逰琼树拣枝栖蓬瀛宴罢试回首一望尘中路正迷  

隣人自金仙观移竹  

移居新竹巳堪看斸破莓苔得防竿圆节不教伤粉箨【`一作玉粉`】低枝犹拟拂霜坛墙头枝动如烟緑枕【`一作叶`】上风来送夜寒第一莫教渔父见且从萧飒满朱栏  

慈恩寺避暑  

香荷疑散麝风铎似调琴不觉清凉晩归人满栁隂  

读田光传  

秦灭燕丹怨正深古来豪客尽沾襟荆卿不了真闲事辜负田光一片心  

友人下第因以赠之  

刘毅虽然不掷卢谁人不道觧樗蒲黄金百万终须得只有挼莎更一呼  

咏鸳鸯  

鸳鸯离别伤人意似鸳鸯试取鸳鸯看多应断寸肠  

赠筝妓伍卿  

轻轻没后更无筝玉腕红纱到伍卿座客满筵都不语一行哀鴈十三声  

黄陵庙词【`一作李羣玉诗`】  

黄陵庙前莎草春黄陵女児蒨裙新轻舟小楫唱歌去水逺山长愁杀人  

句  

人事三杯酒流年一局棋【`北梦琐言`】青山不厌三杯酒长日惟消一局棋【`唐语林`】  

## 御定全唐诗卷五百二十  

杜牧  

杜牧字牧之京兆万年人太和二年擢进士第复举贤良方正沈传师表为江西团练府巡官又为牛僧孺淮南节度府掌书记擢监察御史移疾分司东都以弟顗病弃官复为宣州团练判官拜殿中侍御史内供奉累迁左补阙史馆修撰改膳部员外郎歴黄池睦三州刺史入为司勲员外郎常兼史职改吏部复乞为湖州刺史逾年拜考功郎中知制诰迁中书舍人卒牧刚直有竒节不为龊龊小谨敢论列大事指陈病利尤切其诗情致豪迈人号为小杜以别甫云樊川诗四卷外集诗一卷别集诗一卷今编爲八卷  

感怀诗一首【`时沧州用兵`】  

髙文防隋季提劒徇天意扶持万代人步骤三皇地圣云继之神神仍用文治德泽酌生灵沈酣薰骨髓旄头  

骑箕尾风尘蓟门起胡兵杀汉兵尸满咸阳市宣皇【`肃宗也`】走豪杰谈笑开中否蟠聨两河间烬萌终不弭号为精兵处齐蔡燕赵魏合环千里疆争为一家事逆子嫁虏孙西隣聘东里急热同手足唱和如宫徴法制自作为礼文争僭拟压阶螭鬬角画屋龙交尾署纸日替名分财赏称赐刳隍防【`呼恬切`】万寻缭垣叠千雉誓将付孱孙血絶然方已九庙仗神灵四海为输委如何七十年汗艴含羞耻韩彭不再生英卫皆为鬼凶门爪牙辈穰穰如儿戏累圣但日吁阃外将谁寄屯田数十万隄防常慴惴急征赴军须厚赋资凶器因隳画一法且逐随时利流品极防尨网罗渐离弛夷狄日开张黎元愈憔悴邈矣逺太平萧然尽烦费至于贞元末风流恣绮靡艰极泰循来元和圣天子元和圣天子英明汤武上茅茨覆宫殿封章绽帷帐伍旅拔雄儿梦卜庸真相勃云走轰霆河南一平荡继于长庆初燕赵终舁襁携妻负子来北阙争颡故老抚儿孙尔生今有望茹鲠喉尚隘负重力未壮坐幄无竒兵吞舟漏疎网骨添蓟垣沙血涨滹沱浪秪云徒有征安能问无状一日五诸侯奔亡如鸟往取之难梯天失之易反掌苍然太行路翦翦还榛莽闗西贱男子誓肉虏杯羮请系虏事谁其为我听荡荡乾坤大曈曈日月明叱起文武业可以豁洪溟安得封域内长有扈苗征七十里百里彼亦何尝争往往念所至得醉愁苏醒韬舌辱壮心叫阍无助声聊书感怀韵焚之遗贾生  

杜秋娘诗【`幷序`】  

杜秋金陵女也年十五为李锜妾后锜叛灭籍之入宫有宠于景陵穆宗即位命秋为皇子傅姆皇子壮封漳王郑注用事诬丞相欲去已者指王为根王被罪废削秋因赐归故乡予过金陵感其穷且老为之赋诗  

京江水清滑生女白如脂其间杜秋者【`一作娘`】不劳朱粉施老濞即山铸后庭千双【`一作蛾`】睂秋持玉斚醉【`一作饮`】与唱金缕衣【`劝君莫惜金缕衣劝君须惜少年时花开堪折直须折莫待无花空折枝李锜长唱此辞`】濞既白首叛秋亦红泪滋吴江落日渡灞岸緑杨垂联裾见天子盼眄独依依椒壁悬锦幕镜奁蟠蛟螭低鬟认新宠窈袅复融怡月上白壁门桂影凉参差金阶露新重闲捻紫箫吹【`晋书盗开凉州张骏塜得紫玉箫`】莓苔夹城路南苑鴈初飞红粉羽林仗独赐辟邪旗归来煮豹胎餍饫不能饴咸池升日庆铜雀分香悲雷音后车逺事往落花时燕禖得皇子壮髪緑緌緌画堂授傅姆天人亲捧持虎晴珠络褓金盘犀镇帷长杨射熊罴武帐弄哑咿渐抛竹马剧【`一作戏`】稍出舞鸡竒崭崭整冠佩侍宴坐瑶池睂宇俨图画神秀射朝辉一尺桐偶人江充知自欺王幽茅土削秋放故乡归觚棱拂斗极囘首尚迟迟四朝三十载似梦复疑非潼闗识旧吏吏【`一作毛`】发已如丝却唤吴江渡舟人那得知归来四隣改茂苑草菲菲清血洒不尽仰天知问谁寒衣一疋素夜借隣人机我昨过金陵闻之为歔欷自古皆一贯变化安能推夏姬灭两国逃作巫臣姬【`一作妻`】西子下姑苏一舸逐鸱夷织室魏豹俘作汉太平基误置代籍中两朝尊母仪光武绍髙祖本系生唐儿瑚破髙齐作婢舂黄糜萧后去扬州突厥为阏氏女子固不定士林亦难期射钩后呼父钓翁王者师无国要孟子有人毁仲尼秦因逐客令柄归丞相斯安知魏齐首见断箦中尸给丧蹷张辈廊庙冠峩危珥貂七叶贵何妨戎虏支苏武却生返邓通终死饥主张既难测翻覆亦其宜地尽有何物天外【`一作髙`】复何之指何为而捉足何为而驰耳何为而听目何为而窥已身不自晓此外何思惟因倾一樽酒题作杜秋诗愁来独长咏聊可以自怡  

郡斋独酌【`黄州作`】  

前年鬓生雪今年须带霜时节序鳞次古今同鴈行甘英穷西海四万到洛阳东南我所见北可计幽荒中画一万国角角棊布方地顽压不穴天迥老不僵屈指百万世过如霹雳忙人生落其内何者为彭殇促束自系缚儒衣寛且长旗亭雪中过敢问当垆娘我爱李侍中标标七尺强白羽八扎弓防压緑檀枪风前畧横阵紫髯分两旁淮西万虎士怒目不敢当功成赐宴麟德殿猨超鹘掠广毬塲三千宫女侧头看相排踏碎双明珰旌竿幖幖旗防防意气横鞭归故乡我爱朱处士三吴当中央罢亚【`稻名`】百顷稻西风吹半黄尚可活乡里岂唯满囷仓后岭翠扑扑前溪碧泱泱雾晓起鳬鴈日晩下牛羊叔舅欲饮我社瓮尔来尝伯姊子欲归彼亦有壶浆西阡下柳坞东陌绕荷塘姻亲骨肉舍烟火遥相望太守政如水长官贪似狼征输一云毕任尔自存亡我昔造其室羽仪鸾鹤翔交横碧流上竹映琴书牀出语无近俗尧舜禹武汤问今天子少谁人为栋梁我曰天子圣晋公提纪纲聨兵数十万附海正诛沧谓言大义小不义取易卷席如探囊犀甲吴兵鬬弓弩虵矛燕防驰锋铓岂知三载几【`一作凡`】百战钩车不得望其墙荅云此山外有事同胡羌谁将国伐叛话与钓鱼郎溪南重回首一径出修篁尔来十三歳斯人未曾忘往往自抚已泪下神苍茫御史诏分洛举趾何猖狂阙下谏官业拜疏无文章寻僧解忧【`一作幽`】梦乞酒缓愁肠岂为妻子计未去山林藏平生五色线愿补舜衣裳歌教燕赵兰芷浴河湟腥膻一扫洒【`一作洒扫`】凶狠皆披攘生人但眠食寿域富农桑孤吟志在此自亦笑荒唐江郡雨初霁刀好截秋光池边成独酌拥鼻菊枝香醺酣更唱太平曲仁圣天子寿无疆  

张好好诗【`幷序`】  

牧太和三年佐故吏部沈公江西幕好好年十三始以善歌来乐籍中后一岁公移镇宣城复置好好于宣城籍中后二岁为沈著作述师以双鬟纳之后二岁于洛阳东城重覩好好感旧伤怀故题诗赠之  

君为豫章姝十三才有余翠茁凤生尾丹叶莲含跗髙阁倚天半章江联碧虚此地试君唱特使华筵铺主人【`一作公`】顾四座始讶来踟蹰吴娃起引低徊映长裾双鬟可髙下才过青罗襦盼盼乍垂袖一声雏凤呼繁逬闗纽塞管裂圆芦众音不能逐褭褭穿云衢主人【`一作公`】再三叹谓言天下殊赠之天马锦副以水犀梳龙沙看秋浪明月游朱【`一作东`】湖自此每相见三日已为疎玉质随月满艳态逐春舒绛唇渐轻巧云步转虚徐旌斾忽东下笙歌随舳舻霜凋谢楼树沙暖句溪蒲身外任尘土罇前极欢娱飘然集仙客【`著作尝任集贤校理`】讽赋欺相如聘之碧瑶佩载以紫云车洞闭水声逺月髙蟾影孤尔来未几岁散尽髙阳徒洛城重相见绰约为当垆怪我苦何事少年垂白须朋游今在否落拓更能无门馆恸哭后水云秋景初斜日挂衰柳凉风生座隅洒尽满襟泪短歌聊一书  

冬至日寄小侄阿宜诗  

小侄名阿宜未得三尺长头圆筋骨两眼明且光去年学官人竹马绕四廊指挥羣儿辈意气何坚刚今年始读书下口三五行随兄旦夕去敛手整衣裳去岁冬至日拜我立我旁祝尔愿尔贵仍且寿命长今年我江外今日生一阳忆尔不可见祝尔倾一觞阳德比君子初生甚微茫排隂出九地万物随开张一似小儿学日就复月将勤勤不自已二十能文章仕宦至公相致君惟尧汤我家公相家劒佩尝丁当旧第开朱门长安城中央第中无一物万卷书满堂家集二【`一作三`】百编上下驰皇王多是抚州写今来五纪强尚可与尔读助尔为贤良经书括根本史书阅兴亡髙摘屈宋艳浓薰班马香李杜浩泛泛韩柳摩苍苍近者四君子与古争强梁愿尔一祝后读书日日忙一日读十纸一月读一箱朝廷用文治大开官职塲愿尔出门去取官如驱羊吾兄苦好古学问不可量昼居府中治夜归书满牀后贵有金玉必不为汝藏崔昭生崔芸李兼生窟郎堆钱一百屋破散何披猖今虽未即死饿冻几欲僵参军与县尉尘土惊劻勷一语不中治笞棰身满疮官罢得丝发好买百树桑税钱未输足得米不敢尝愿尔闻我语懽喜入心肠大明帝宫阙杜曲我池塘我若【`一作苦`】自潦倒看汝争翺翔总语诸小道此诗不可忘  

李甘诗  

太和八九年训注极虓虎濳身九地底转上青天去四海镜清澄千官云片缕公私各闲暇追游日相伍岂知祸乱根枝叶濳滋莽【`一作茂`】九年夏四月天诫若言语烈风驾地震狞雷驱猛雨夜于正殿阶【`一作衙`】拔去千年树吾君不省觉二凶日威武操持北斗柄开闭天门路森森明庭士缩缩循墙鼠平生负竒【`一作名`】节一旦如奴虏指名为锢【`一作钩`】党状【`一作锢`】迹谁【`一作难`】吿诉喜无李杜诛敢惮髠钳苦时当秋夜【`一作仲秋`】月日值曰庚午喧喧皆传言明晨相登注予时与和鼎【`李甘字`】官班各持斧和鼎顾予言我死知【`一作有`】处所当庭裂诏书退立须鼎俎君门晓日开赭案横霞布俨雅千官容勃鬰吾累【`一作垒`】怒适属命鄜将【`赵儋除鄜防节度儋一作耽`】昨之传者误明日诏书下谪斥南荒去夜登青泥坂坠车伤左股病妻尚在牀稚子初离乳幽兰思楚泽恨水啼湘渚怳怳三闾魂悠悠一千古其冬二凶败涣汗开汤罟贤者须丧亡谗人尚堆堵予于后四年谏官事明主常欲雪幽寃于时一禆补拜章岂艰难胆薄多忧惧【`一作阻`】如何干【`一作牛`】斗气竟作炎荒土题此涕滋笔以代投湘赋  

洛中送冀处士东游  

处士有儒术走可挟车辀坛宇寛帖帖符彩髙酋酋不爱事耕稼不乐干王侯四十余年中超超为浪游元和五六歳客于幽魏州幽魏多壮士意气相淹留刘济愿跪履田兴请建筹处士拱两手笑之但掉头自此南走越寻山入罗浮愿学不死药粗知其来由却于童顶上萧萧髪抽我作八品吏洛中如系囚忽遭冀处士豁若登髙楼拂榻与之坐十日语不休论今星璨璨考古寒飕飕治乱掘根本蔓延相牵钩武事何骏壮文理何优柔顔回捧俎豆项羽横戈矛祥云绕毛发髙浪开咽喉但可感鬼神安能为献酬好入天子梦刻像来尔求胡为去吴防欲浮沧海舟赠以蜀马棰副之胡裘饯酒载三斗东郊黄叶稠我感有泪下君唱髙歌酧嵩山髙万尺洛水流千秋往事不可问天地空悠悠四百年炎汉三十代宗周二三里遗堵八九所髙丘人生一世内何必多悲愁謌阕解携去信非吾辈流  

送沈处士赴苏州李中丞招以诗赠行  

山城树叶红下有碧溪水溪桥向吴路酒旗夸酒美下马此送君髙歌为君醉念君苞材能百工在城垒空山三十年鹿裘挂窗睡自言陇西公飘然我知已举酒属吴门今朝为君起悬弓三百斤囊书数万纸战贼即战贼为吏即为吏尽我所有无惟公之指使予曰陇西公滔滔大君子常思抡羣材一为国家治譬如匠见木碍眼皆不弃大者麤十围小者细一指榍橛与栋梁施之皆有位忽然防明堂一挥立能致予亦何为者亦受公恩纪处士有常【`一作常有`】言残虏为犬豕常恨两手空不得一马棰今依陇西公如虎傅两翅公非刺史才当坐岩廊地处士魁竒姿必展平生志东吴饶风光翠巘多名寺疎烟亹亹秋独酌平生思因书问故人能忘批纸尾公或忆姓名为説都憔悴  

长安送友人游湖南【`一作长安送人`】  

子性剧【`一作极`】和愚衷深狷相舍嚣譊中吾过何由鲜楚南饶风烟湘岸苦萦宛山密夕阳多人稀芳草逺青梅繁枝低斑笋新梢短莫哭鱼人酒醒且眠饭  

皇风  

仁圣天子神且武内兴文教外披攘以德化人汉文帝侧身修道周宣王迒【`音刚`】蹊巢穴尽窒塞礼乐刑政皆引张何当提笔侍巡狩前驱白斾吊河湟  

雪中书怀  

腊雪一尺厚云冻寒顽痴孤城大泽畔人疎烟火微愤悱欲谁语忧愠不能持天子号仁圣任贤如事师凡称曰治具小大无不施明庭开广敞才隽受羁维如日月縆升若鸾凤葳防人才自朽下弃去亦其宜北虏坏亭障闻屯千里师牵连久不解他盗恐旁窥臣实有长防彼可徐鞭笞如防一召议食肉寝其皮斯乃庙堂事尔微非尔知向来躐等语长作陷身机行当腊欲破酒齐【`去声`】不可迟且想春候暖瓮间倾一巵  

雨中作  

贱子本幽慵多为贤隽侮得州荒僻中更值连江雨一褐拥秋寒小窗侵竹坞浊醪气色严皤腹瓶古酣酣天地寛怳怳嵇刘伍但为适性情岂是藏鳞羽一世一万朝朝朝醉中去  

偶游石盎僧舍【`宣州作`】  

敬岑草浮光句沚水解脉益【`一作悒`】郁乍怡融凝严忽颓坼梅纇暖眠酣风绪和无力鳬浴涨汪汪雏娇村羃羃落日美楼台轻烟饰阡陌防緑古津逺积润苔基释孰谓汉陵人来作江汀客载笔念无能捧筹慙所画任辔偶追闲逢幽果遭适僧语淡如云尘事繁堪织今古几辈人而我何能息  

赴京初入汴口晓景即事先寄兵部李郎中  

清淮控隋漕北走长安道樯形栉栉斜浪态迤迤好初旭红可染明河澹如扫泽濶鸟来迟村饥人语早露蔓虫丝多风蒲燕雏老秋思髙萧萧客愁长褭褭因怀京洛间宦游何戚【`一作草`】草什伍持津梁澒涌争追讨翾便【`去声`】讵可寻几秘安能考小人乏馨香上下将何祷唯有君子心显豁知幽抱  

独酌  

长空碧杳杳万古一飞鸟生前酒伴闲愁醉闲多少烟深隋家寺殷叶暗相照独佩一壶游秋毫泰山小  

惜春  

春半年已除其余强为有即此醉残花便同尝腊酒怅望送春杯殷勤扫花箒谁为驻东流年年长在手  

题安州浮云寺楼寄湖州张郎中  

去夏疎雨余同倚朱阑语当时楼下水今日到何处恨如春草多事与孤鸿去楚防柳何穷别愁纷若絮  

过骊山作  

始皇东游出周鼎刘项纵观皆引颈削平天下实辛勤却为道旁穷百姓黔首不愚尔益愚千里函闗囚独夫牧童火入九泉底烧作灰时犹未枯  

池州送孟迟先辈  

昔子在金陵时当苦炎热我虽在金台头角长垂折奉披尘意惊立语平生豁寺楼最鶱轩坐送飞鸟没一罇中夜酒半破前峰月烟院松飘萧风廊竹交戛时步郭西南缭径苔圆折好鸟响丁丁小溪光汃汃【`普八反`】篱落见娉婷机丝弄哑轧烟湿树姿娇雨余山态活仲秋往歴阳同上牛矶歇大江吞天去一练横坤抹千帆美满风晓日殷鲜血歴阳裴太守襟韵苦超越鞔鼓画麒麟看君击狂节离袖飐应劳恨粉啼还咽明年忝谏官緑树秦川濶子提健笔来势若夸父渴九衢林马挝千门织车辙秦台破心胆黥阵惊毛髪子既屈一鸣余固宜三刖慵忧长者来病怯长街喝僧炉风雪夜相对眠一褐暖灰重拥瓶晓粥还分鉢青云马生角黄州使持节秦岭望樊川秖得回头别商山四皓祠心与樗蒲説大泽蒹葭风孤城狐窟且复考诗书无因见簪笏古训屹如山古风冷刮骨周鼎列瓶罂荆璧横抛摋【`苏割切`】力尽不可取忽忽狂歌发三年未为苦两郡非不达秋浦倚吴江去檝飞青鹘溪山好画图洞壑深闺闼竹冈森羽林花坞团宫缬景物非不佳独坐如韝绁丹鹊东飞来喃喃送君札呼儿旋供衫走门空踏袜手把一枝物桂花香带雪喜极至无言笑余翻不悦人生直作百歳翁亦是万古一瞬中我欲东召龙伯翁上天揭取北斗柄蓬莱顶上斡海水水尽到底看海空月于何处去日于何处来跳丸相趁走不住尧舜禹汤文武周孔皆为灰酌此一杯酒与君狂且歌离别岂足更闗意衰老相随可奈何  

重送  

手撚金仆姑腰悬玉辘轳爬头峰北正好去繋取可汗钳作奴六宫虽念相如赋其奈防边重武夫  

题池州弄水亭  

弄水亭前溪飐滟翠绡舞绮席草芊芊紫岚峰伍伍螭蟠得形势翚飞如轩户一镜奁曲堤万丸跳猛雨槛前燕鴈栖枕上巴帆去丛筠侍修廊密蕙媚幽圃杉树碧为幢花骈红作堵停樽迟【`去声`】晩月咽咽上幽渚客舟耿孤灯万里人夜语漫流罥苔槎饥鳬晒雪羽丝落钩饵氷鳞看吞吐断霓天帔垂狂烧汉旗怒旷朗半秋晓萧瑟好风露光洁疑可揽欲以襟懐贮幽抱吟九歌羇情思湘浦四时皆异状终日为良遇小山浸石棱撑舟入幽处孤歌倚桂岩晩酒眠松坞纡余带竹村蚕乡足砧杵塍泉落环佩畦苗差纂组风俗知所尚豪强耻孤侮隣丧不相舂公租无诟负农时贵伏腊簪瑱事礼赂乡校富华礼征行产强弩不能自勉去但媿来何暮故园汉上林信美非吾土  

题宣州开元寺【`寺置于东晋时`】  

南朝谢朓城东吴最深处亡国去如鸿遗寺藏烟坞楼飞九十尺廊环四百柱髙髙下下中风绕松桂树青苔照朱阁白鸟两相语溪声入僧梦月色晖粉堵阅景无旦夕凭阑有今古留我酒一罇前山看春雨  

大雨行【`开成三年宣州开元寺作`】  

东垠黑风驾海水海底卷上天中央三吴六月忽凄惨晩后防滴来苍茫铮栈雷车轴辙壮矫躩【`一作跃`】蛟龙爪尾长神鞭鬼驭载隂帝来往喷洒何顚狂四面崩腾玉京仗万里横互【`一作纵横`】羽林枪云纒风束乱【`一作势`】敲磕黄帝未胜蚩尤强百川气势苦豪俊坤闗密鏁愁开张太和六年亦如此我时壮气神洋洋东楼耸首看不足恨无羽翼髙飞翔尽召邑中豪健者阔展朱盘开酒塲奔觥槌鼔助声势眼底不顾纎腰娘今年【`一作来`】阘茸鬓已白竒游壮观唯深藏景物不尽人自老谁知前事堪悲伤  

自宣州赴官入京路逢裴坦判官归宣州因题赠  

敬亭山下百顷竹中有诗人小谢城城髙跨楼满金碧下听一溪寒水声梅花落径香缭绕雪白玉珰花下行萦风酒斾挂朱阁半醉游人闻弄笙我初到此未三十头脑钐【`山鉴反`】利筋骨轻画堂檀板秋拍碎一引有时聨十觥老闲腰下丈二组尘土髙悬千载名重游鬓白事皆改唯见东流春水平对酒不敢起逢君还眼明云罍看人捧波脸任他横一醉六十日古来闻阮生是非离别际始见醉中情今日送君话前事髙歌引劒还一倾江湖酒伴如相问终老烟波不计程  

赠宣州元处士  

陵阳北郭隠身世两忘者蓬蒿三尺居寛于一天下罇酒对不酌黙与相话人生自不足爱叹遭逢寡  

村行  

春半南阳西柔桑过【`一作遍`】村坞褭褭【`一作娉娉`】垂柳风防防回塘雨蓑唱牧牛儿篱窥蒨裙女半湿解征衫主人馈鸡黍  

史将军二首  

长鉟周都尉闲如秋岭云取蝥弧登垒以骈隣翼军百战百胜价河南河北闻今遇太平日老去谁怜君壮气葢燕赵耽耽魁杰人弯弧五百步长防八十斤河湟非内地安史有遗尘何日武台坐兵符授虎臣  

## 御定全唐诗卷五百二十一  

杜牧  

华清宫三十韵  

绣岭明珠殿层峦下缭墙仰窥丹【`一作雕`】槛影犹想赭袍光昔帝登封后中原自古强一千年际防三万里农桑几席延尧舜轩墀接【`一作立`】禹汤雷霆驰号令星斗焕文章钓筑乘时用芝兰在处芳北扉闲木索南面富循良至道思圃平居厌未央钩陈裹岩谷文陛压青苍歌吹千秋节楼台八月凉神仙髙缥缈环佩碎丁当泉暖涵窗镜云娇惹粉囊嫩岚滋翠葆清渭照红糚帖泰生灵寿懽娱歳序长月闻仙曲调霓作舞衣裳雨露偏金穴乾坤入醉乡玩兵师汉武回手倒【`一作首到`】干将鲸鬛掀东海胡牙揭上阳喧呼马嵬血零落羽林枪倾国留无路还魂怨有香蜀峰横惨澹秦树逺微茫鼎重山难转天扶业更昌望贤余故老花萼旧池塘往事人谁问幽襟  

泪独伤碧檐斜送日殷叶半凋霜迸水倾瑶砌疎风罅玉房尘埃羯鼓索片段荔枝筐鸟啄摧寒木蜗涎蠧画梁孤烟知客恨遥起泰陵旁  

长安杂题长句六首  

觚棱金碧照山髙万国珪璋捧赭袍防笔和铅欺贾马赞功论道鄙萧曹东南楼日珠帘卷西北天宛玉厄豪【`诗曰鞗革金厄葢小环`】四海一家无一事将军防镜泣霜毛晴云似【`一作如`】絮惹低空紫陌微微防袖风韩嫣金丸莎覆緑许公鞯汗杏粘红烟生窈窕【`一作窱`】深东第轮撼流苏下北宫自笑苦无楼防智可怜铅椠竟何功  

雨晴九陌铺江练岚嫩千峰叠海涛南苑草芳眠锦雉夹城云暖下霓旄少年羁络青纹【`一作文`】玉游女花簪紫蒂桃江碧柳深人尽醉一瓢顔巷日空髙  

束带谬趋文石陛有章曾拜皂囊封期严无奈睡留癖势窘犹为酒泥慵偷钓侯家池上雨醉吟隋寺日沈钟九原可作吾谁与师友琅琊邴曼容  

洪河清渭天池濬太白终南地轴横祥云辉映汉宫紫春光绣画秦川明草妬佳人钿朶色风回公子玉衔声六飞南幸芙蓉苑十里飘香入夹城  

丰貂长组金张辈驷马文衣许史家白鹿原头回猎骑紫云楼下醉江花九重树影连清汉万寿山光学翠华谁识大君谦让德【`圣上不受徽号`】一毫名利鬬鼃蟇  

河湟  

元载相公曾借箸宪宗皇帝亦留神旋见衣冠就东市忽遗弓劒不西巡牧羊驱马虽戎服白髪丹心尽汉臣唯有凉州歌舞曲流传天下乐闲人  

许七侍御弃官东归潇洒江南颇闻自适髙秋企望题诗寄赠十韵  

天子绣衣吏东吴美退居有园同庾信避事学相如兰畹晴香嫩筠溪翠影疎江山九秋后风月六朝余锦帙【`一作笥一作肆`】开诗轴青囊结道书霜岩红薜荔露沼白芙蕖睡雨髙梧密棊灯小阁虚冻醪元亮秫寒鲙季鹰鱼尘意迷今古云情识卷舒他年雪中櫂阳羡访吾庐【`于义兴县近有水榭`】  

李给諌中敏二首  

一章缄拜【`一作报`】皂囊中懔懔【`一作栗栗`】朝廷有古风元礼去归缑【`一作纶`】氏学【`李膺退罢归纶氏教授生徒给事论郑注告满归颍阳`】江充来见犬台宫【`郑注对于浴室`】纷纭白昼惊千古鈇锧【`一作鐡锁`】朱殷几一空曲突徙薪人不防海边今作钓鱼翁  

晩发闷还梳忆君秋醉余可怜刘校尉曾讼石中书【`给事因忤仇军容弃官东归`】消长虽殊事仁贤每自如因看鲁褒论何处是吾庐  

题永崇西平王宅太尉愬院六韵  

天下无双将闗西第一雄授符黄石老学劒白猿翁矫矫云长勇恂恂郄縠风家呼小太尉国号大梁公【`太尉季弟司徒德亦封梁国公`】半夜龙骧去中原虎穴空陇山兵十万嗣子握雕弓【`今凤翔李尚书太尉长子`】  

东兵长句十韵  

上党争为天下脊邯郸四十万秦坑狂童何者欲专地圣主无私岂翫兵象森罗揺北落诗人章句咏东征雄如马武皆弹劒少似终军亦请缨屈指庙堂无失防垂衣尧舜待升平羽林东下雷霆怒楚甲南来组练明即墨龙文光照曜常山虵阵势纵横落雕都尉万人敌黑矟将军一鸟轻渐见长围云欲合可怜穷垒带犹萦凯歌应是新年唱便逐春风浩浩声  

过勤政楼  

千秋令【`一作佳`】节名空在承露丝囊世已无唯有紫苔偏得【`一作称`】意年年因雨上【`一作洒`】金铺  

过魏文贞公宅【`一作题魏文贞`】  

蟪蛄宁与雪霜期贤哲难敎俗士知可怜贞观太平后天且不留封德彛  

早春阁下寓直萧九舍人亦直内署因寄书怀四韵  

御水初消冻宫花尚怯寒千峰横紫翠双阙凭阑干玉漏轻风顺金茎淡日残王乔在何处清汉正骖鸾  

秋晩与沈十七舍人期游樊川不至  

邀侣以官解【`一作绊`】泛然成独游川光初媚日山色正矜秋野竹疎还密岩泉咽复流杜村连潏水晩步见垂钩  

念昔游三首  

十载飘然绳检外罇前自献自为酬秋山春雨闲吟处倚徧江南寺寺楼  

云门寺【`越州`】外逢猛雨林黑山髙雨脚长曾奉郊宫为近侍分明【`先勇切`】羽林枪  

李白题诗水西寺【`宣州泾县`】古木回岩楼阁风半醒半醉游一日红白花开山【`一作烟`】雨中  

今皇帝陛下一诏徴兵不日功集河湟诸郡次第归降臣获覩圣功辄献歌咏  

防书皆应睿【`一作运`】谋期十万曾无一镞遗汉武慙夸朔方地周宣【`一作宣王`】休道太原师威加塞外寒来早恩入河源冻合迟听取满城歌舞曲凉州声韵喜【`一作逺`】参差奉和白相公圣德和平致兹休运岁终功就合咏盛明呈上三相公长句四韵  

行看腊破好年光万寿南山对未央黠戛可汗修职贡文思天子复河湟应须日驭西巡狩不假星弧北射狼吉甫裁诗歌盛业一篇江汉美宣王  

过华清宫絶句三首  

长安回望绣成堆山顶千门次第开一骑红尘妃子笑无人知是【`一作道`】荔枝来  

新丰绿树起黄埃数骑渔阳探使回【`帝使中使辅璆琳探禄山反否璆琳受禄山金言禄山不反`】霓裳一曲千峰上舞破中原始下来万国笙歌醉太平倚天楼殿月分明云中乱拍禄山舞风过重峦下笑声  

登乐游原  

长空澹澹孤鸟没万古销沈向此中看取汉家何事【`一作似`】业五陵无树起秋风  

闻庆州赵纵使君与党项战中箭身死辄书长句  

将军独乘铁骢马榆溪战中金仆姑死绥却是古来有骁将自惊今日无青史文章争防笔朱门歌舞笑捐躯谁知我亦轻生者不得君王丈二殳  

送容州唐中丞赴镇  

交阯同星座龙泉佩【`一作似`】斗文烧香翠羽帐看舞郁金裙鹢首冲泷浪犀渠拂岭云莫敎铜柱北空説马将军夏州崔常侍自少常亚列出领麾幢十韵  

帝命诗书将登坛礼乐卿三边要髙枕万里得长城对客犹褒博填门已斾旌腰间五绶贵天下一家荣野水差新燕芳郊哢夏莺别风嘶玉勒残日望金茎榆塞孤烟媚银川緑草明戈矛虓虎士弓箭落雕兵魏绛言堪采陈汤事偶成若须垂竹帛静胜是功名  

街西长句  

碧池新涨浴娇鸦分【`一作深`】鏁长安富贵家游骑偶同人鬭酒名园相倚杏交花银秋騕褭嘶宛马绣鞅璁珑走钿车一曲将军何处笛连云芳草【`一作树`】日初斜  

春申君  

烈士思酬国士恩春申谁与快寃魂三千賔客总珠履欲使何人杀李园  

奉陵宫人  

相如死后无词客延寿亡来絶画工玉顔不是黄金少泪滴秋山入寿宫  

读韩杜集  

杜诗韩集愁来读似倩麻姑痒处抓天外凤凰谁得髓无人解合续胶  

春日言怀寄虢州李常侍十韵  

岸【`一作崖`】藓生红药岩泉涨碧塘地分莲岳秀草接鼎原芳雨派潨漴急风畦芷若香织篷眠舴艋惊梦起鸳鸯论吐开氷室诗陈曝锦张貂簪荆玉润丹穴凤毛光【`子弟新登甲科`】今日还珠守何年执防郎且嫌游昼短莫问积薪长无计披清裁唯持祝寿觞愿公如卫武百歳尚康强李侍郎于阳羡里富有泉石牧亦于阳羡粗有薄产叙旧述怀因献长句四韵  

冥鸿不下非无意塞马归来是偶然紫绶公卿今放旷白头郎吏尚留连终南山下抛泉洞阳羡溪中买钓船欲与明公操履杖愿闻休去是何年  

赠李处士长句四韵  

玉函怪牒鎻灵篆紫洞香风吹碧桃老翁四目牙爪利掷火万里精神髙霭霭祥云随步武累累秋冢叹蓬蒿三山朝去应非久姹女当窗绣羽袍  

送国棊王逢  

王子纹楸一路饶最宜檐雨竹萧萧羸形暗去春泉长拔【`一作猛`】势横来野火烧守道还如周柱史【`一作伏柱`】鏖兵不羡霍嫖姚浮生【`一作得年`】七十更万日与子期于局上销  

重送絶句  

絶艺如君天下少闲人似我世间无别后竹窗风雪夜一灯明暗覆吴图  

少年行  

连环羁玉声光碎緑锦蔽泥虬卷髙春风细雨走马去珠落【`一作络`】璀璀白罽袍  

奉【`一作春`】和门下相公送西川相公兼领相印出镇全蜀诗十八韵  

盛业冠伊唐台阶翊戴光无私天雨露有截舜衣裳蜀辍新衡镜池留旧凤凰同心真石友写恨蔑【`一作梦`】河梁虎骑揺风斾貂冠韵水苍彤弓随武库金印逐文房栈压嘉陵咽峰横劒阁长前驱二星去开险五丁忙回首峥嵘尽连天草树芳丹心悬魏阙往事怆甘棠治化轻诸葛威声慑夜郎君平敎説卦夫子召升堂塞接西山雪桥维万里樯夺霞红锦烂扑地酒垆香忝逐三千客曾依数仭墙滞顽堪白屋攀附亦同【`一作周`】行肉【`一作笛`】管伶伦曲箫韶清庙章唱髙知和寡小子斐然狂  

朱坡  

下杜乡园古泉声绕舍啼静思长惨切薄宦与乖暌北阙千门外南山午谷西倚川红叶岭连寺緑杨堤迥野翘霜鹤澄潭舞锦鸡涛惊堆万岫舸急转千溪睂防萱牙嫩风条柳幄迷岸藤梢虺尾沙渚印麑蹄火燎缃桃坞波光碧绣畦日痕絙翠巘陂影堕晴霓蜗壁斓斑藓银筵荳防泥洞云生片段苔径缭髙低偃蹇松公老森严竹阵齐小莲娃欲语幽笋稚相携汉馆留余趾周台接故溪蟠蛟冈隐隠班雉草萋萋树老萝纡组岩深石启闺侵窗紫桂茂拂面翠禽栖有计冠终挂无才笔漫提自尘何太甚休笑触藩羝  

早春寄岳州李使君李善棊爱酒情地闲雅  

城髙倚峭巘地胜足楼台朔漠暖鸿去潇湘春水来萦盈几多思掩抑若为裁返照三声角寒香一树梅乌林芳草逺赤壁健帆开往事空遗恨东流岂不回分符颍川政吊屈洛阳才拂匣调珠柱磨铅勘玉杯棊翻小窟势垆拨冻醪醅此兴予非薄何时得奉陪  

送王侍御赴夏口座主幕  

君为珠履三千客我是青衿七十徒礼数全优知隗始讨论常见念回愚黄鹤楼前春水濶一杯还忆故人无  

自贻  

杜陵萧次君迁少去官频寂寞怜吾道依稀似古人饰心无彩缋到【`一作剉`】骨是风尘自嫌如疋素刀尺不由身  

自遣  

四十已云老况逢忧窘余且抽持板手却展小年书嗜酒狂嫌阮知非晩笑蘧闻流宁叹咤待俗不亲疎遇事知裁剪操心识卷舒还称二千石于我意何如  

题桐叶  

去年桐落故溪上把笔偶【`一作叶因`】题归燕诗江楼今日送归燕正是去年题叶时叶落燕归真可惜东流发且无期笑筵歌席反惆怅明【`一作朗`】月清风怆别离庄叟彭殇同在梦陶濳身世两相遗一丸五色成虚语石烂松薪更莫【`一作不`】疑哆侈不劳文似锦进趋何必利如锥钱神任尔知无敌酒圣于吾亦庶几江畔秋光蟾阁镜槛前山翠茂陵睂樽香轻泛数枝菊檐影斜侵半局棋休指宦游论巧拙秖将愚直祷神只三吴烟水平生念宁向闲人道所之  

沈下贤  

斯人清唱何人和草径苔芜不可寻一夕小敷山下梦水如环佩月如襟  

李和鼎  

鵩鸟飞来庚子直谪去日蚀辛夘年由来枉死贤才事消长相持势自然  

赠沈学士张歌人  

拖袖事当年郎敎唱客前断时轻裂玉收处逺缲烟孤直縆云定光明滴水圆泥情迟急管流恨咽长吴苑春风起河桥酒斾悬凭君更一醉家在杜陵边  

忆游朱坡四韵  

秋草樊川路斜阳覆盎门猎逢韩嫣骑树识馆陶园带雨经荷沼盘烟下竹村如今归不得自戴望天盆  

朱坡絶句四首  

故国池塘倚御渠江城三诏换鱼书贾生辞赋恨流落秖向长沙住歳余【`文帝岁余思贾生`】  

烟深苔巷唱樵儿花落寒轻倦客归藤岸竹洲相掩映满池春雨鸊鹈飞  

乳肥春洞生鹅管沼避回岩势犬牙自笑卷怀头角缩归盘烟磴恰如蜗  

出宫人二首  

闲吹玉殿昭华管醉折梨园缥蔕花十年一梦归人世绛缕犹封系臂纱  

平阳拊背穿驰道铜雀分香下璧门几向缀珠深殿里妬抛羞态卧黄昏  

长安秋望  

楼倚霜树外镜天无一毫南山与秋色气势两相髙  

独酌  

窗外正风雪【`一作霜`】拥炉开酒缸何如钓船雨篷底睡秋江  

醉眠  

秋醪雨中熟寒斋落叶中幽人本多睡更酌一樽空  

不饮赠酒  

细算人生事彭殇共一筹与愁争底事要尔作戈矛  

昔事文皇帝三十二韵  

昔事文皇帝叨官在谏垣奏章为得地齚齿负明恩金虎知难动毛厘亦耻言掩【`一作撩`】头虽欲吐到口却成吞照胆常悬镜窥天自戴盆周钟既窕槬黥阵亦瘢痕凤阙觚棱影仙盘晓日暾雨晴【`一作余`】文石滑风暖防衣翻每虑号无告长忧骇不存随行唯局蹐出语但寒温宫省咽喉任戈矛羽卫屯光尘皆影附车马定西奔亿万持衡价锱铢挟契论堆时过北斗积处满西园接櫂隋河溢连蹄蜀栈刓漉空沧海水搜尽卓王孙鬬巧猴雕刺夸趫索挂跟狐威假白额枭啸得黄昏馥馥芝兰圃森森枳棘藩吠声嗾国猘公议怯膺门窜逐诸丞相苍茫逺帝阍一名为吉士谁免吊湘魂间世英明主中兴道德尊昆冈怜积火河汉注清源川口隄防决隂车鬼怪掀重云开朗照九地雪幽寃我实刚肠者形甘短【`一作裋`】褐髠曾经触虿尾犹得凭熊轩杜若芳洲翠岩光钓濑喧溪山侵越角封壤尽吴根客恨萦春细乡愁压思繁祝尧千万寿再拜挹余罇  

道一大尹存之庭美二学士简于圣明自致霄汉皆与舍弟昔年还往牧支离穷悴窃于一麾书美歌诗兼自言志因成长句四韵呈上二君子  

九金神鼎重丘山五玉诸侯杂佩环星座通霄狼鬛暗戍楼吹笛【`一作角`】虎牙闲斗间紫气龙埋狱天上洪炉帝铸顔若念西河【`一作湖`】旧交友鱼符应许出函闗  

杏园  

夜来微雨洗芳尘公子骅骝步贴匀莫怪杏园顦顇去满城多少揷花人  

春晩题韦家亭子  

拥鼻侵襟花草香髙台春去恨茫茫蔫红半落平池晚曲渚飘成锦一张  

过田家宅  

安邑南门外谁家板筑髙奉诚园里地墙缺见蓬蒿  

见宋拾遗题名处感而成诗  

窜逐穷荒与死期饿唯蒿藿病无医怜君更抱重泉恨不见崇山谪去时  

雪晴访赵嘏街西所居三韵  

命代风骚将谁登李杜坛少陵鲸海动翰苑鹤天寒今日访君还有意三条氷雪独来看  

将赴吴兴登乐游原一絶  

清时有味是无能闲爱孤云静爱僧欲把一麾江海去乐游原上望昭陵  

洛阳长句二首  

草色人心相与闲是非名利有无间桥横落照虹堪画树锁千门鸟自还芝葢不来云杳杳仙舟何处水潺潺君王谦让泥金事苍翠空髙万岁山  

天汉东穿白玉京日华浮动翠光生桥邉游女佩环委波底上阳金碧明月锁名园孤鹤唳川酣秋梦凿龙声连昌绣岭行宫在玉辇何时父老迎  

洛中监察病假满送韦楚老拾遗归朝  

洛桥风暖细翻衣春引仙官去玉墀独鹤初冲太虚日九牛新落一毛时行开敎化期君是卧病神只祷我知十载丈夫堪耻处朱云犹掉直言旗  

东都送郑处诲校书归上都  

悠悠渠水清雨霁洛阳城槿堕初开艳蝉闻第一声故人容易去白发等闲生此别无多语期君晦盛名  

故洛阳城有感  

一片宫墙当道危行人为尔去迟迟筚圭苑里秋风后平乐馆前斜日时锢党岂能留汉鼎清谈空解识胡儿千烧万战坤灵死惨惨终年鸟雀悲  

## 御定全唐诗卷五百二十二  

杜牧  

扬州三首  

炀帝雷塘土迷藏有旧楼谁家唱水调明月满扬州【`炀帝凿汴渠成自造水调`】骏马宜闲出千金好旧【`一作暗`】游喧阗醉年少半脱紫茸裘  

秋风放萤苑春草鬬鸡台金络擎雕去鸾环拾翠来蜀船红锦重越槖水沈堆处处皆华表淮王奈却回街垂千步栁霞映两重城天碧楼台丽风凉歌管清纎腰间长袖玉佩杂繁缨拖轴诚为壮豪华不可名自是荒淫罪何妨作帝京  

润州二首  

勾吴亭东千里秋放歌曾作昔年游青苔寺里无马【`一作鸟`】迹緑水桥边多酒楼大抵南朝皆旷达可怜东晋最风流月明更想桓伊在一笛闻吹出塞愁  

谢眺诗中佳丽地夫差传里水犀军城髙铁瓮横强弩【`润州城孙权筑号为鐡瓮`】柳暗朱楼多梦云画角爱飘江北去钓歌长向月中闻扬州尘土试回首不惜千金借与君  

题扬州禅智寺  

雨过一蝉噪飘萧松桂秋青苔满阶砌白鸟故迟留暮霭生深树斜阳下小楼谁知竹西路歌吹是扬州  

西江怀古  

上吞巴汉控潇湘怒似连山净镜光魏帝缝囊真戏剧苻坚投棰更荒唐千秋钓艇【`一作舸`】歌明月万里沙鸥弄夕阳范蠡清尘何寂寞好风唯属往来商  

江南怀古  

车书混一业无穷井邑山川今古同戊辰年向金陵过惆怅闲吟忆庾公  

江南春絶句  

千里莺啼緑映红水村山郭酒旗风南朝四百八十寺多少楼台烟雨中  

将赴宣州留题扬州禅智寺  

故里溪头松柏双来时尽日倚松窗杜陵隋苑已絶国秋晩南游更渡江  

题宣州开元寺水阁阁下宛溪夹溪居人  

六朝文物草连空天淡云闲今古同鸟去鸟来山色里人歌人哭水声中深秋帘幕千家雨落日楼台一笛风惆怅无因见【`一作逢`】范蠡参差烟树五湖东  

宣州送裴坦判官往舒州时牧欲赴官归京  

日暖泥融雪半销行人【`一作人行`】芳草马声骄九华山路云遮寺清弋江村柳拂桥君意如鸿髙的的我心悬斾正揺揺同来不得同归去故国逢春一寂寥  

句溪夏日送卢霈秀才归王屋山将欲赴举  

野店正纷泊茧蚕初引丝行人碧溪渡系马緑杨枝苒苒迹始去悠悠心所期秋山念君别惆怅桂花时  

自宣城赴官上京  

潇洒江湖十过秋酒杯无日不淹【`一作迟`】留【`一作封侯`】谢公城畔溪惊梦苏小门前柳拂头千里云山何处好几人襟韵一生休尘冠挂却知闲事终拟【`一作把`】蹉跎访旧游  

春末题池州弄水亭  

使君四十四两佩左铜鱼为吏非循吏论书读底书晩花红艳静髙树緑隂初亭宇清无比溪山画不如嘉賔能啸咏宫妓巧糚梳逐日愁皆碎随时醉有余偃须求五鼎陶秪爱吾庐趣向人皆异贤豪莫笑渠  

登池州九峰楼寄张祜  

百感中来不自由角声孤起夕阳楼碧山终日思无尽芳草何年恨即【`一作始`】休在眼前长【`一作犹`】不见道非身外更【`一作欲`】何求谁人得似张公子千首诗轻万户侯  

齐安郡晩秋  

柳岸风来影渐疎使君家似野人居云容水态还堪赏啸志歌怀亦自如雨暗残灯碁散后【`一作欲散`】酒醒孤枕鴈来初可怜赤壁争雄渡唯有蓑翁坐钓鱼  

九日齐安【`一作齐山`】登髙  

江涵秋影鴈初飞与客携壶上翠微尘世难逢开口笑菊花须揷满头归但将酩酊酬佳节不用登临叹【`一作恨`】落晖古往今来只如此牛山何必泪【`一作独`】霑衣  

池州春送前进士蒯希逸  

芳草复芳草断肠还断肠自然堪下泪何必更残阳楚防千万里燕鸿三两行有家归不【`一作未`】得况举别君觞  

齐安郡中偶题二首  

两竿落日溪桥上半缕轻烟柳影中多少緑荷相倚恨一时回首背西风  

秋声无不搅离心梦泽蒹葭楚雨深自滴阶前大梧叶干君何事动哀吟  

齐安郡后池絶句  

菱透浮萍绿锦池夏莺千啭弄蔷薇尽日无人看微雨鸳鸯相对浴红衣  

题齐安城楼  

呜咽【`一作轧`】江楼角一声微阳潋潋落寒汀不用凭阑苦回首故乡七十五长亭  

池州李使君没后十一日处州新命始到后见归妓感而成诗  

缙云新命诏初行才是孤魂寿器【`一作受一作寿气`】成黄壤不知新雨露粉书空【`一作唯`】换旧铭旌巨卿哭处云空断阿鹜归来月正明多少四年遗爱事乡闾生子李为名  

见刘秀才与池州妓别  

逺风南浦万重波未似生离别恨多楚管能吹柳花怨吴姬争唱竹枝歌金钗横处绿云堕玉筯凝时红粉和待得枚臯相见日自应糚镜笑蹉跎  

池州废林泉寺  

废寺林【`一作碧`】溪上颓垣倚乱峰看栖归树鸟犹想过山钟石路寻僧去此生应不逢  

忆齐安郡  

平生睡足处云梦泽南州一夜风欺竹连江雨送秋格卑常汩汩力学强悠悠终掉尘中手【`一作首`】潇湘钓漫流  

池州清溪  

弄溪终日到黄昏照数秋来白髪根何物赖君千遍洗笔头尘土渐无防  

游池州林泉寺金碧洞  

袖拂霜林下石棱潺湲声断满溪氷携茶腊月游金碧合有文章病茂陵  

即事【`黄州作`】  

因思上党三年战闲咏周公七月诗竹帛未闻书死节丹青空见画灵旗萧条井邑如鱼尾早晩干戈识虎皮莫笑一麾东下计满江秋浪碧参差  

赠李秀才【`是上公孙子`】  

骨清年少眼如氷凤羽参差五色层天上麒麟时一下人间不独有徐陵  

寄李起居四韵  

楚女梅簪白雪前溪碧水冻醪时云罍心凸知难捧凤管簧寒不受吹南国劒眸能盼眄侍臣香袖爱僛垂自怜穷律穷途客正怯【`一作刼`】孤灯一局碁  

题池州贵池亭  

势比凌歊宋武台分明百里逺帆开蜀江雪浪西江满强半春寒【`一作风`】去却回  

兰溪【`在蕲州西`】  

兰溪春尽碧泱泱映水兰花雨发香楚国大夫憔悴日应寻此路去潇湘  

睦州四韵  

州在钓台边溪山实可怜有家皆掩映无处不潺湲好树鸣幽鸟晴楼【`一作峦`】入野烟残春杜陵客中酒落花前  

秋晚早发新定  

解印书千轴重阳酒百缸凉风满红树晓月下秋江岩壑防归去尘埃终不降悬缨未敢濯岩濑碧淙淙  

除官归京睦州雨霁  

秋半吴天霁清凝万里光水声侵笑语岚翠扑衣裳逺树疑罗帐孤云认粉囊溪山侵两越时节到重阳顾我能甘贱无由得自强悮曾公触尾不敢夜循墙岂意笼飞鸟还为锦帐郎今开傅燮书旧识黄香【`曾在史馆四年`】姹女真虚语饥儿欲一行浅深须揭厉休更学张纲  

夜泊桐庐先寄苏台卢郎中  

水槛桐庐馆归舟系石根笛吹孤戍月犬吠隔溪村十载违清裁【`一作义`】幽怀未一论苏台菊花节何处与开樽新转南曹未叙朝散初秋暑退出守吴兴书此篇以自见志  

捧诏汀洲去全家羽翼飞喜抛新锦帐荣借旧朱衣且免材为累何妨拙有机宋株聊自守鲁酒怕旁围清尚宁无素光隂亦未晞一杯寛幕席五字防珠玑越浦黄柑嫩吴溪紫蟹肥平生江海志佩得左鱼归  

题白苹洲  

山鸟飞红带亭薇拆紫花溪光初透彻秋色正清华静处知生乐喧中见死夸无多珪组累终不负烟霞  

题茶山【`在宜兴`】  

山实东吴秀茶称瑞草魁剖符虽俗吏修贡亦仙才溪尽停蛮櫂旗张卓翠苔柳村穿窈窕松涧渡喧豗等级云峰峻寛平洞府开拂天闻笑语特地见楼台泉嫩黄金涌【`山有金沙泉修贡出罢贡即絶`】牙香紫璧裁拜章期沃日轻骑疾奔雷舞袖岚侵涧【`一作润`】歌声谷答回磬音藏叶鸟雪艳照潭梅好是全家到兼为奉诏来树隂香作帐花径落成堆景物残三月登临怆一杯重游难自尅俛首入尘埃  

茶山下作  

春风最窈窕日晓柳村西娇云光占岫健水鸣分溪燎岩野花逺戛瑟幽鸟啼把酒坐芳草亦有佳人携  

入茶山下题水口草市絶句  

倚溪侵岭多髙树夸酒书旗有小楼惊起鸳鸯岂无恨一双飞去却回头  

春日茶山病不饮酒因呈賔客  

笙歌登画船十日清明前山秀白云腻溪光红粉鲜欲开未开花半隂半晴天谁知病太守犹得作茶仙  

不饮赠官妓  

芳草正得意汀洲日欲西无端千树栁更拂一条溪几朶梅花折何人手好防谁怜佳丽地春恨却凄凄  

早春赠军事薛判官  

雪后新正半春来四刻长晴梅朱粉艳嫩水碧罗光管开双调花钿坐两行唯君莫惜醉认取少年场  

代吴兴妓春初寄薛军事  

雾冷侵红粉春隂扑翠钿自悲临晓镜谁与惜流年柳暗霏微雨花愁黯淡天金钗有几只抽当酒家钱八月十二日得替后移居霅溪馆因题长句四韵  

万家相庆喜秋成处处楼台歌板声千岁鹤归犹有恨一年人住岂无情夜凉溪馆留僧话风定苏潭看月生景物登临闲始见愿为闲客此闲行  

初冬夜饮  

淮阳多病偶求欢客袖侵霜与烛盘砌下梨花一堆雪明年谁此凭阑干  

栽竹  

本因遮日种却似为溪移歴歴羽林影疎疎烟露姿萧騒寒雨夜敲劼晩风时故国何年到尘冠挂一枝  

梅  

轻盈照溪水掩敛下瑶台妬雪聊相比欺春不逐来偶同佳客见似为冻醪开若在秦楼畔堪为防玉媒  

山石榴  

似火山榴映小山繁中能薄艳中闲一朶佳人玉钗上秪疑烧却翠云鬟  

柳长句  

日落水流西复东春光不尽柳何穷巫娥庙里低含雨宋玉宅前斜带风不嫌【`一作莫将`】榆荚共争翠深与桃【`一作感杏`】花相映红灞上汉南千万树几人游宦别离中  

隋堤栁  

夹防垂杨三百里秪应图画最相宜自嫌流落西归疾不见东风二月时  

栁絶句  

数树新开翠影齐倚风情态被春迷依依故国樊川恨半掩村桥半掩溪【`一作拂溪`】  

独栁  

含烟一株栁拂地摇风久佳人不忍折怅望回纎手  

早鴈  

金河秋半虏开云外【`一作际`】惊飞四散哀仙掌月明孤影过长门灯暗数声来须知胡骑纷纷在【`一作虽随胡马翩翩去`】岂逐春风一一回莫厌【`一作好是`】潇湘少人处水多菰米防莓苔  

防防  

芝茎抽绀趾清唳掷金梭日翅闲张锦风池去罥罗静眠依翠荇【`一作竹`】暖戏折髙荷山隂岂无尔茧字换羣鹅  

鹦鹉  

华堂日渐髙雕槛系红縚故国陇山树美人金剪刀避笼交翠尾罅嘴净新毛不念三缄事世途皆尔曹  

鹤  

清音迎晓月愁思立寒蒲丹顶西施颊霜毛四皓须碧云行止躁白鹭性灵粗终日无羣伴溪边吊影孤  

鸦  

扰扰复翻翻黄昏飏冷烟毛欺皇后发声感楚姬蔓垒盘风下霜林接翅眠秪如西旅様头白岂无缘  

鹭鸶  

雪衣雪髪青玉觜羣捕鱼儿溪影中惊飞逺【`一作低`】映碧山去一树梨花落晩风  

村舍燕  

汉宫一百四十五多下珠帘闭琐窗何处营巢夏将半茅檐烟里语双双  

归燕  

画堂歌舞喧喧地社去社来人不看长是江楼使君伴黄昏犹待倚阑干  

伤猨  

独折南园一朶梅重寻幽坎已生苔无端晩吹惊髙树似袅长枝欲下来  

还俗老僧  

雪发不长寸秋寒力更微独寻一径叶犹挈衲残衣日暮千峰里不知何处归  

斫竹  

寺废竹色死宦家【`一作官家`】宁尔留霜根渐随斧风玉尚敲秋江南苦吟客何处送悠悠  

将赴湖州留题亭菊  

陶菊手自种楚兰心有期遥知渡江日正是撷芳时  

折菊  

篱东菊迳深折得自孤吟雨中衣半湿拥鼻自知心  

云【`一作禇载诗`】  

尽日看云首不回无心都大似无才可怜光彩一片玉万里晴【`一作青`】天何处来  

醉后题僧院  

离心忽忽复凄凄雨晦倾瓶取醉泥可羡髙僧共心语一如携穉往东西  

题禅院【`一作醉后题僧院`】  

觥船一櫂【`一作棹`】百分空十岁【`一作千载`】青春不负公今日鬓丝禅榻畔茶烟轻【`一作悠`】飏落花风  

哭李给事中敏  

阳陵郭门外陂陁丈五坟九泉如结友兹地好埋君【`朱云阳陵郭外`】  

黄州竹径图  

竹浊【`一作冈`】蟠小径屈折鬬蛇来三年得归去知绕几千回  

题爱敬寺楼  

暮景千山雪春寒百尺楼独登还独下谁防我悠悠  

送刘秀才归江陵  

防服鲜华觐渚宫鲈鱼新熟别江东刘郎浦夜侵船月宋玉亭春弄【`一作满`】袖风落落精神终【`一作将`】有立飘飘才思杳无穷谁人世上为金口借取明时一荐雄  

见吴秀才与池妓别因成絶句  

红烛短时羌笛怨清歌咽处蜀髙万里分飞两行泪满江寒雨正萧骚  

湖南正初招李郢秀才  

行乐及时时已晩对酒当歌歌不成千里暮山重叠翠一溪寒水浅深清髙人以饮为忙事浮世除诗尽强名看着白苹芽欲吐雪舟相访胜闲行  

赠朱道灵  

刘根丹篆三千字郭璞青囊两卷书牛渚矶南谢山北白云深处有岩居  

屛风絶句  

屛风周昉画纎腰岁久丹青色半销斜倚玉窗鸾发女拂尘犹自妬娇娆  

哭韩绰  

平明送上都门绋霎交横逐去魂归来冷笑悲身事唤妇呼儿索酒盆  

新定途中  

无端偶效张文纪下杜乡园别五秋重过江南更千里万山深处一孤舟  

题新定八松院小石  

雨滴珠玑碎苔生紫翠重故闗何日到且看小三峰往年随故府吴兴公夜泊芜湖口今赴官西去再宿芜湖感旧伤懐因成十六韵  

南指陵阳路东流似昔年重恩山未答双鬓雪飘然数仞慙投迹羣公愧拍肩驽骀防锦绣尘土浴潺湲郭隗黄金峻虞卿白璧鲜貔貅环玉帐鹦鹉破蛮牋极浦沈碑防秋花落帽筵旌旗明迥野冠佩照神仙筹画言何补优容道实全讴謡人扑地鸡犬树连【`一作齐`】天紫凤超如电青襟散似烟苍生未经济坟草已芊绵往事惟沙月孤灯但客船岘山云影畔棠叶水声前故国还归去浮生亦可怜髙歌一曲泪明日夕阳边  

## 御定全唐诗卷五百二十三  

杜牧  

怀钟陵旧游四首  

一谒征南最少年虞卿双璧截肪鲜歌謡千里春长暖丝管髙台月正圆玉帐军筹罗俊彦绛帷环佩立神仙陆公余德机云在如我酬恩合执鞭  

滕阁中春绮席开柘枝蛮鼔殷晴雷垂楼万幕青云合破浪千帆阵马来未掘双龙牛斗气髙悬一榻栋梁材连巴控越知何事【`一作有`】珠翠沈檀处处堆  

十顷平湖堤柳合岸秋兰芷緑纎纎一声明月采莲女四面珠楼卷画帘白鹭烟分光的的微涟风定翠【`徒兼切`】斜辉更落西山影千歩虹桥气象兼  

控压平江十万家秋来江静镜新磨城头晩鼔雷霆后桥上游人笑语多日落汀防千里色月当楼午一声歌昔年行乐秾桃畔醉与龙沙拣蜀罗  

台城曲二首  

整整复斜斜随旗簇晩沙门外韩擒虎楼头张丽华谁怜容足地却羡井中鼃  

王颁兵势急鼔下坐蛮奴潋滟倪塘水义牙出骨须干芦一炬火回首是平芜  

江上雨寄崔碣  

春半平江雨圆文破蜀罗声眠篷底客寒湿钓来蓑暗澹遮山逺空蒙着柳多此时怀旧恨相望意如何罢钟陵幕吏十三年来泊湓浦感旧为诗  

青梅雨中熟樯倚酒旗边故国残春梦孤舟一褐眠揺揺逺堤栁暗暗十程烟南走钟陵道无因似昔年  

商山麻涧  

云光岚彩四面合柔柔【`一作桑`】垂栁十余家雉飞鹿过芳草逺牛巷鸡埘春日斜秀眉父老对罇酒蒨袖女儿簪野花征车自念尘土计惆怅溪边书细沙  

商山富水【`一作春`】驿【`驿本名与阳谏议同名因此改为富水驿`】  

益戅由来未觉贤终须南去吊湘川当时物议朱云小后代声华白日悬邪佞每思当面唾清贫长欠一杯钱驿名不合轻移改留警朝天者惕然  

丹水  

何事苦萦回离肠不自裁恨身【`一作声`】随梦去春态逐云来沈定蓝光彻喧盘粉浪开翠岩三百尺谁作子陵台  

题武闗  

碧溪留我武闗东一笑怀王迹自穷郑袖娇娆酣似醉屈原憔悴去如蓬山墙谷堑依然在弱吐强吞尽已空今日圣神家四海戍旗长卷夕阳中  

除官赴阙商山道中絶句  

水叠鸣珂树如帐长杨春殿九门珂我来惆怅不自决欲去欲住终如何  

汉江  

溶溶漾漾白鸥飞緑浄春深好染衣南去北来人自老夕阳长送钓船归  

襄阳雪夜感怀  

往事起独念飘然思不胜前滩急夜响密雪映寒灯的的三年梦迢迢一线縆明朝楚山上莫上最髙层咏歌圣德逺懐天宝因题闗亭长句四韵  

圣敬文思业太平海寰天下唱歌行秋来气势洪河壮霜后精神泰华狞【`一作宁`】广德者【`一作有`】强朝万国用贤无敌是长城君王若悟治安论【`一作皮谕`】安史何人敢用兵  

途中作  

緑树南阳道千峰势逺随碧溪风澹【`一作慢`】态芳树雨余【`一作隂`】姿野渡云初暖征人袖半垂残花不足【`一作一`】醉行乐是何时  

重到襄阳哭亡友韦【`一作章`】寿朋【`一作重宿襄州哭韦楚老拾遗`】  

故人坟树立【`一作五`】秋风伯道无儿迹更空重到笙歌分散地隔江吹笛【`一作曲`】月明中  

赤壁【`一作李商隠诗`】  

折防沈沙铁未【`一作`】销自将磨洗认前朝东风不与周郎便铜雀春深鏁二乔  

云梦泽  

日旗龙斾想飘扬一索功髙缚楚王直是超然五湖客未如终始郭汾阳  

除官行至昭应闻友人出官因寄  

贱子来千里明公去一麾可【`一作不`】能休【`一作挥`】涕泪岂独感恩知草木穷秋【`一作秋风`】后山川落照时如何望故国驱马却迟迟  

寄浙东韩八评事  

一笑五云溪上舟跳丸日月十经秋鬓衰酒减欲谁泥迹辱魂慙好自尤梦寐几回逐蛱蝶文章应解【`一作广`】伴牢愁无穷尘土无聊事不得清言解不休  

泊秦淮  

烟笼寒水月笼沙夜泊秦淮近酒家商女不知亡国恨隔江犹唱后庭花  

秋浦途中  

萧萧山路穷秋雨淅淅溪风一岸【`一作片`】蒲为问寒沙新到鴈来时还下【`一作在`】杜陵无  

题桃花夫人【`即息夫人`】庙  

细腰宫里露桃新脉脉无言度几春至竟息亡縁底事可怜金谷坠楼人  

初春有感寄歙州邢员外  

雪涨前溪水啼声已绕滩梅衰未减态春嫩不禁寒迹去梦一觉年来事百般闻君亦多感何处倚防干  

书懐寄中朝往还  

平生自许少尘埃为吏尘中势自回朱绂久慙官借与白题【`一作头`】还叹老将来须知世路难轻进岂是君门不大开霄汉几多同学伴可怜头角尽卿材  

寄崔钧  

缄书报子玉为我谢平津自愧扫门士谁为乞火人词臣陪羽猎战将骋麒麟两地差池恨江汀醉送君初春雨中舟次和州横江裴使君见迎李赵二秀才同来因书四韵兼寄江南许浑先辈  

芳草渡头微雨时万株杨柳拂波垂蒲根水暖雁初浴梅径香寒蜂未知辞客倚风吟暗淡使君回马湿旌旗江南仲蔚多情调怅望春【`一作青`】隂几首诗  

和州絶句  

江湖醉度十年春牛渚山边六问津歴阳前事知何【`一作虚`】实髙位纷纷见陷人  

题乌江亭  

胜败兵家【`一作由来`】事不【`一作不可`】期包羞忍耻是男儿江东子弟多才【`一作豪`】俊卷土重来未可知  

题横江馆  

孙家子弟看龙骧驰骋功名业帝王至竟江山谁是主苔矶空属钓鱼郎  

寄澧州张舍人笛  

发匀肉好生春岭截玉钻星寄使君檀的染时痕半月落梅飘处响穿云楼中威凤倾冠听沙上惊鸿掠水分遥想紫泥封诏罢夜深应隔禁墙闻  

寄扬州韩绰判官  

青山隠隠水迢迢【`一作遥遥`】秋尽江南草木凋二十四桥明月夜玉人何处敎吹箫  

送李羣玉赴举  

故人别来面如雪一榻拂云秋影中玉白花红三百首五陵谁唱与春风  

送薛种游湖南  

贾傅松醪酒秋来美更香怜君片云思一去绕【`一作一櫂去`】潇湘  

题寿安县甘棠馆御沟  

一渠东注芳华苑苑鏁池塘百歳空水殿半倾蟾口澁为谁流下蓼花中  

汴河【`一作口`】怀古  

锦缆龙舟隋炀帝平台复道汉梁王游人闲【`一作还`】起前朝念折柳孤吟断杀肠  

汴河阻冻  

千里长河初冻时玉珂瑶佩响参差浮生却【`一作一`】似冰底水日夜东流人不知  

酬张祜处士见寄长句四韵  

七子论诗谁似公曹刘须在指挥中荐衡昔日知文举【`令狐相公曾表荐处士`】乞火无【`一作何`】人作蒯通北极楼台长挂梦西江波浪逺吞空可怜故国三千里虚唱歌词满六宫【`处士诗曰故国三千里深宫二十年一声河满子双泪落君前`】  

寄宣州郑谏议  

大夫官重醉江东潇洒名儒振古风文石陛前辞圣主碧云天外作冥鸿五言宁谢顔光禄百歳须齐卫武公再拜宜同【`一作为`】丈人行过庭交分有无【`一作谁`】同  

题元【`一作袁`】处士髙亭【`宣州`】  

水接西江天外声小斋松影拂云平何人敎我吹长笛与【`一作兴`】倚春【`一作秋又作清`】风防月明  

郑瓘协律  

广文遗韵留樗散鸡犬图书共一船自説江湖不归事阻风中酒过年年  

和野人殷濳之题筹笔驿十四韵  

三吴裂婺女九锡狱孤儿霸主【`一作王`】业未半本朝心是谁永安宫受诏筹笔驿沈思画地乾坤在濡毫胜负知艰难同草创得失计毫厘寂黙经千虑分明浑【`一作混`】一期川流萦智思山耸助扶持慷慨匡时略从容问罪师褒中秋鼔角渭曲晩旌旗仗义悬无敌鸣攻故【`一作固`】有辞若非天夺去岂复虑【`一作虏`】能支子夜星才落鸿毛鼎便移邮亭世自换白日事长垂何处躬耕者犹题殄瘁诗  

重题絶句一首  

邮亭寄人世人世寄邮亭何如自筹度鸿路有冥冥  

送陆洿郎中弃官东归  

少微星动【`一作里`】照春云魏阙衡门路自分倐去忽来应有意世间尘土漫疑君  

寄珉笛与宇文舍人  

调髙银字声还侧物比柯亭韵较竒寄与玉人天上去桓将军见不敎吹  

寄内兄和州崔员外十二韵  

歴阳崔太守何日不含情恩义同钟李【`李膺钟瑶中外兄弟少相友善`】埙箎实弟兄光尘能混合擘画最分明台阁仁贤誉闺门孝友声西方像敎毁南海绣衣行【`为岭南坼寺副使`】金槖宁回頋珠箪肯一枨秖宜裁密诏何自取专城进退无非道徊翔必有名好风初婉软离思苦萦盈金马旧游贵桐庐春水生雨侵寒牖梦梅引冻醪倾共祝中兴主髙歌唱太平  

遣兴  

镜弄白髭须如何作老夫浮生长勿勿儿小且呜呜忍过事堪喜泰来忧胜无治平心径熟不遣有穷途  

早秋  

疎雨洗空旷秋标惊意新大热去酷吏清风来故人尊酒酌未酌晩【`一作晓`】花嚬不嚬铢秤与缕雪谁觉老陈陈  

秋思  

热去解钳飘萧秋半时微雨池塘见好风襟袖知发短梳未足枕凉闲且欹平生分过此何事不参差  

途中一絶  

镜中丝发悲来惯衣上尘防拂渐难惆怅江湖钓竿手却遮西日向长安  

春尽途中  

田园不事来游宦故国谁敎尔别离独倚阑干还把酒一年春尽送春诗【`一作时`】  

题村舍  

三【`一作数`】树稚桑春未到【`一作劘`】扶牀乳【`一作儿`】女午啼饥濳销暗铄归何处万指【`一作户`】侯家自不知  

代人寄逺六言二首【`一本作一首`】  

河桥酒斾风软候馆梅花雪娇宛陵楼上瞪目【`一作春晩`】我郎何处情饶  

绣领任垂蓬髻丁香闲结春梢防肯新年归否江南緑草迢迢  

闺情  

娟娟却月睂新鬓学鵶飞暗砌匀檀粉晴窗画夹衣袖红垂寂寞睂黛敛依稀还向长陵去今宵归不归  

旧游  

闲吟芍药诗惆望久嚬睂盼眄回眸逺纎衫【`一作掺`】整髻【`一作鬓`】迟重寻春昼梦笑【`一作拟`】把浅花枝小市长陵住非郎谁【`一作那`】得知  

寄逺  

只影随惊雁单栖鏁画笼向春罗袖薄谁念舞台风  

帘  

徒云逢剪削岂谓见偏装凤节轻雕日鸾花薄饰香问屛何屈曲怜帐解周防下渍金阶露斜分碧瓦霜沈沈伴春梦寂寂侍华堂谁见昭阳殿真珠十二行  

寄题甘露寺北轩  

曾向【`一作上`】蓬莱宫里行北轩阑槛最留情孤髙堪防桓伊笛缥缈宜闻子晋笙天接海门秋水色烟笼隋【`一作鹿`】苑暮钟声他年防着荷衣去不向山僧説【`一作道`】姓名  

题青云馆  

虬蟠千仭剧羊肠天府由来百二强四皓有芝轻汉祖张仪无地与怀王云连帐影萝隂合枕绕泉声客梦凉深处防容髙尚者水苖三顷百株桑  

正初奉酬歙州刺史邢羣  

翠岩千尺倚溪斜曾得严光作钓家越嶂逺分丁字水腊梅迟见二年花明时刀尺君须用幽处田园我有涯一壑风烟阳羡里解龟休去路非賖  

江上偶见絶句  

楚江寒食橘花时野渡临风驻防旗草色连云人去住水纹如縠燕差池  

题木兰庙  

弯弓征战作男儿梦里曾经与画睂几度思归还把酒拂云堆上祝明妃  

入商山  

早入商山百里云蓝溪桥下水声分流水旧声人旧耳此回呜咽不堪闻  

偶题  

甘罗昔作秦丞相子政曾为汉辇郎千载更逢王侍讲当时还道有文章  

送卢秀才一絶  

春濑与烟逺送君一櫂开潺湲如不改愁更钓鱼来  

醉题  

金镊洗霜鬓银觥敌露桃醉头扶不起三丈日还髙  

题商山四皓庙一絶  

吕氏强梁嗣子柔我于天性岂恩讐南军不袒左边袖四老安刘是灭刘  

送隠者一絶  

无媒径路草萧萧自古云林逺市朝公道世间唯白髪贵人头上不曾饶  

题张处士山庄一絶  

好鸟疑敲磬风蝉认轧筝修篁与嘉树偏倚半岩生  

有怀重送斛斯判官  

苍苍烟月满川亭我有劳歌一为听好取离魂随白骑三台星里拜文星  

赠别二首  

娉娉褭褭十三余荳防梢头二月初春风十里扬州路【`一作郭`】卷上珠帘总不如  

多情却似总无情唯【`一作但`】觉尊前笑不成蜡烛有心还惜别替人垂泪到天明  

寄逺  

前山极逺【`一作逺极`】碧云合清夜一声白雪微欲寄相思千里月溪边【`一作傍溪`】残照雨霏霏  

少年行  

官为骏马监职帅羽林儿两绶藏不见落花何处期猎敲白玉镫怒袖紫金锤田窦长留醉苏辛曲让岐豪持出塞节笑别逺山睂防报云台贺公卿拜寿巵  

盆池  

凿破苍苔地偷他一片天白云生镜里明月落堦前  

有寄  

云濶烟深树江澄水浴秋美人何处在明月万山头  

## 御定全唐诗卷五百二十四  

杜牧  

斑竹筒簟  

血染斑斑成锦纹昔年遗恨至今存分明知是湘妃泣何忍将身卧泪防  

和严恽秀才落花  

共惜流年留不得且环流水醉流杯无情红艳年年盛不恨凋零却恨开  

倡楼戏赠  

细柳桥边深半春缬衣帘里动香尘无端有寄闲消息背揷金钗笑向人  

初上船留寄  

烟水本好尚亲交何惨凄况为珠履客即泊锦帆堤沙鴈同船去田鵶绕防啼此时还有味必卧日从西  

秋防  

河防微退落栁影微雕疎船上听呼穉堤南趁漉鱼数帆旗去疾一艇箭回初曾入相思梦因凭附逺书  

过大梁闻河亭方防赠孙子端  

梁园纵翫归应少赋雪搜才去必频板落岂缘无罸酒不敎客右更添人  

题吴兴消暑楼十二韵  

晴日登攀好危楼物景饶一溪通四境万岫绕层霄鸟翼舒华屋鱼鳞棹短桡浪花机乍织云叶匠新雕台榭罗嘉卉城池敞丽谯蟾蜍来作鉴防蝀引成桥燕任随秋叶人空集早潮楚鸿行尽直沙鹭立偏翘暮角凄游旅清歌惨泬寥景牵游目困愁托酒肠销逺吹流松韵残阳渡柳桥时陪庾公赏还悟脱烦嚣  

奉送中丞姊夫俦自大理卿出镇江西叙事书怀因成十二韵  

惟帝忧南纪搜贤与大藩梅仙调步骤庾亮拂櫜鞬一室何劳扫三章自不寃精明如定国孤峻似陈蕃灞防秋犹嫩蓝桥水始喧红旓罣石壁黑矟断云根滕阁丹霄倚章江碧玉奔一声仙妓唱千里暮江痕私好初童稚官荣见子孙流年休挂念万事至无言玉辇君频过冯唐将未论庸书醻万债竹坞问樊村  

中丞业深韬畧志在功名再奉长句一篇兼有谘劝  

樯似邓林江拍天越香巴锦万千千滕王阁上柘枝鼓徐孺亭西【`一作前`】铁轴船八部【`一作郡`】元侯非不贵万人师长岂无权要君【`一作知`】严重疎欢乐犹有河湟可下鞭【`时收河湟且立三州六闗`】  

和裴杰秀才新樱桃  

新果真琼液人应宴紫兰圎疑窃龙颔色已夺鸡冠逺火微微辨繁星歴歴看茂先知味好曼倩恨偷难忍用烹酥【`一作骍`】酪从将翫玉盘流年如可驻何必九华丹  

春思  

岂君心的的嗟我泪涓涓绵羽啼来久锦鳞书未传兽垆凝冷焰罗幕蔽晴烟自是求佳梦何须讶昼眠  

代人作  

楼髙春日早屛束麝烟堆盼眄凝魂别依稀梦雨来緑鬟羞妥麽红颊思天【`一作夭`】偎鬬草怜香蕙簪花间雪梅戍辽虽咽切游蜀亦迟回锦字梭悬壁琴心月满台笑筵凝贝启眠箔晓珠开腊破征车动袍襟对泪裁  

偶题二首  

劳劳千里身襟袂满行尘深夜悬双泪短亭思逺人苍【`一作沧`】江程未息黑水梦何频明月轻桡去唯应钓赤鳞有恨秋来极无端别后知夜阑终耿耿明发竟迟迟信已凭鸿去归唯与鴈期只因明月见千里两相思  

冬至日遇京使发寄舍弟  

逺信初凭【`一作逢`】双鲤去他乡正遇一阳生尊前岂解愁家国辇下唯能忆弟兄旅馆夜忧姜被冷暮江寒觉晏裘轻竹门风过还惆怅疑是松窗雪打声  

洛下送张曼容赴上党召  

歌阕罇残恨却【`一作起`】偏凭君不用设离筵未趋雉尾随元老且蓦羊肠过少年七叶汉貂真密近一枝诜桂亦徒然羽书正急徴兵地须遣头风处处痊  

宣州留赠  

红铅湿尽半罗裙洞府人间手欲分满面风流虽似玉四年夫婿恰如云当春离恨杯长满倚柱闗情日渐曛为报眼波须穏当五陵游宕莫知闻  

寄题宣州开元寺  

松寺曾同一鹤栖夜深台殿月髙低何人为倚东楼柱正是千山雪涨溪  

赠张祜  

诗韵一逢君平生称所闻粉毫唯画月琼尺只裁云黥阵人人慑秋星【`一作霜`】歴歴分数篇留别我羞杀李将军  

残春独来南亭因寄张祜  

暖云如粉草如茵独步长堤不见人一岭桃花红锦黦半溪山水碧罗新髙枝百舌犹欺鸟带叶梨花独送春仲蔚欲知何处在苦吟林下拂诗尘  

宣州开元寺南楼  

小楼才受一牀横终日看山酒满倾可惜和风夜来雨醉中虚度打窗声  

寄逺人  

终日求人卜回回道好音那时离别后入梦到如今  

别沈处士  

旧事参差梦新程逦迤秋故人如见忆时到寺东楼  

留赠  

舞鞾应任闲人看笑脸还须待我开不用镜前空有泪蔷薇花谢即归来  

奉和仆射相公春泽稍圣君轸虑嘉雪忽降品彚昭苏即日书成四韵【`白相国`】  

飘来鸡树凤池边渐压琼枝冻碧涟银阙双髙银汉里玉山横列玉墀前昭阳殿下风回急承露盘中月彩圎上相抽毫歌帝德一篇风雅美丰年  

寄李播评事  

子列光殊价明时忍自髙宁无好舟楫不泛恶风涛大翼终难戢竒锋且自韬春来烟渚上几净雪霜毫  

送牛相出镇襄州  

盛时常注意南雍暂分茅紫殿辞明主岩廊别旧交危幢侵碧雾寒斾猎红旓德业悬秦镜威声隠楚郊拜尘先洒泪成厦昔容巢遥仰沈碑防鸳鸯玉佩敲  

送薛邽二首  

可怜走马骑驴汉岂有风光肯占伊只有三张最惆怅下山回马尚迟迟  

小防风流已俊才便将红粉作金台明年未去池阳郡更乞春时却重来  

见穆三十宅中庭海榴花谢  

矜红掩素似多才不待樱桃不逐梅春到未曾逢宴赏雨余争解免低徊巧穷南国千般艳趁得春风二月开堪恨王孙浪游去落英狼籍始归来  

留诲曹师等诗  

万物有丑好各一姿状分唯人即不尔学与不学论学非探其花要自拨其根孝友与诚实而不忘尔言根本既深实柯叶自滋繁念尔无忽此期以庆吾门  

洛阳  

文争武战就神功时似开元天宝中已建戈收相土应回翠帽过离宫侯门草满宜【`一作`】寒兔洛浦沙深下【`一作见`】塞鸿疑有女娥西望处上阳烟树正秋风  

寄唐州李玭【`一作玼`】尚书  

累代功勲照世光奚胡闻道死心降书功笔秃三千管领节门排十六双先揖耿弇声寂寂今看黄霸事摐摐时人欲识胸襟否彭蠡秋连万里江  

南陵道中【`一作寄逺`】  

南陵水面漫悠悠风云轻欲变秋正是客心孤迥处谁家红袖凭【`一作倚`】江楼  

登九峰楼  

晴江滟滟含浅沙髙低绕郭滞秋花牛歌鱼笛山月上鹭渚鹙梁溪日斜为郡异乡徒泥酒杜陵芳草岂无家白头搔杀倚柱遍归棹何时闻轧鸦  

别家  

初岁娇儿未识爷别爷不拜手咤义拊头一别三千里何日迎门却到家  

归家【`一作赵嘏诗`】  

穉子牵衣问归来何太迟共谁争岁月赢得鬓边丝  

雨  

连云接塞添迢递洒幕侵灯送寂寥一夜不眠孤客耳主人窗外有芭蕉  

送人  

鸳鸯帐里【`一作绣被`】暖芙蓉低泣闗山几万重明镜半边钗一股此生何处不相逢  

遣怀  

道泰时还泰时来命不来何当离城市髙卧博山隈  

醉赠薛道封  

饮酒论文四百刻水分云隔二三年男儿事业知公有卖与明君直几钱  

歙州卢中丞见惠名醖  

谁怜贱子启穷途太守封来酒一壶攻破是非浑似梦削平身世有如无醺醺若借稽康懒兀兀仍添武愚犹念悲秋更分赐夹溪红蓼映风蒲  

咏袜  

钿尺裁量减四分纎纎玉笋裹轻云五陵年少欺他醉笑把花前出画裙  

宫词二首  

蝉翼轻绡傅体红玉肤如醉向春风深宫【`一作闱`】锁闭犹疑惑更取丹砂试辟宫  

监宫引出暂开门随例须【`一作趋`】朝不是恩银钥却收金锁合月明花落又黄昏  

月  

三十六宫秋夜深昭阳歌断信沈沈唯应独伴陈皇后照见长门望幸心  

忍死留别献盐铁裴相公二十叔  

贤相辅明主苍生寿域开青春辞白日幽壤作黄埃岂是无多士偏防不弃才孤坟三尺土谁可为培栽  

悲吴王城  

二月春风江上来水精波动碎楼台吴王宫殿柳含翠苏小宅房花正开解舞细腰何处往能歌姹女逐谁回千秋万古无消息国作荒原人作灰  

闺情代作  

梧桐叶落鴈初归迢递无因寄逺衣月照石泉金防冷凤酣箫管玉声微佳人刀杵秋风外荡子从征梦寐希遥望戍楼天欲晓满城咚鼓白云飞  

寄沈褒秀才  

晴河万里色如刀处处浮云卧碧桃仙桂茂时金镜晓洛波飞处玉容髙雄如宝劒冲牛斗丽似鸳鸯养羽毛他日忆君何处望九天香满碧萧骚  

入闗  

东西南北数衢通曾取江西径过东今日更寻南去路未秋应有北归鸿  

及第后寄长安故人  

东都放牓未花开三十三人走马回秦地少年多酿【`一作办`】酒已【`一作即`】将春色入闗来  

偶作  

才子风流咏晓霞倚楼吟住日初斜惊杀东隣绣牀女错将黄晕压檀花  

赠终南兰若僧  

北阙南山是故乡【`一作家在城南杜曲旁`】两枝仙桂一时芳休公都不知名姓始觉禅门气味长  

遣怀  

落魄【`一作托`】江南【`一作湖`】载酒行楚腰肠断【`一作纎细`】掌中轻十年一觉扬州梦赢【`一作占`】得青楼薄幸名  

秋感  

金风万里思何尽玉树一窗秋影寒独掩柴门明月下泪流香袂倚防干  

赠渔父  

芦花深泽静垂纶月夕烟朝几十春自説孤舟寒水畔不曾逢着独醒人  

叹花  

自恨寻芳到已迟往年曾见未开时如今风摆花狼籍緑叶成隂子满枝  

题刘秀才新竹  

数茎幽玉色晓夕翠烟分声破寒窗梦根穿緑藓纹渐笼当槛日欲碍入帘云不是山隂客何人爱此君  

山行  

逺上寒山石径斜白云深处有人家停车坐爱枫林晩霜叶红于二月花  

书怀  

满眼青山未得过镜中无那鬓丝何秪言旋老转无事欲到中年事更多  

紫薇花  

晓迎秋露一枝新不占园中最上春桃李无言又何在向风偏笑艳阳人  

醉后呈崔大夫  

谢傅秋凉阅管徒敎贱子侍华筵溪头正雨归不得辜负东【`一作南`】窗一觉眠  

和宣州沈大夫登北楼书怀  

兵符严重辞金马星劒光芒射斗牛笔落青山飘古韵帐开红斾照髙秋香连日彩浮绡幕溪逐歌声绕画楼可惜登临佳丽地羽仪须去凤池游  

夜雨  

九月三十日雨声如别【`一作初`】秋无端满堦叶共白几人头防滴侵寒梦萧骚着淡愁渔歌听不唱蓑湿棹回舟  

方响  

数条秋水挂琅玕玉手丁当怕夜寒曲尽连敲三四【`一作五`】下恐惊珠泪落金盘  

将出闗宿层峰驿却寄李谏议  

孤驿在重阻云根掩柴扉数声暮禽切万壑秋意归心驰碧泉涧目断青琐闱明日武闗外梦魂劳逺飞使回枉唐州崔司马书兼寄四韵因和  

清晨候吏把书来十载离忧得暂开痴叔去时还读易仲容多兴索衔杯人心计日殷勤望马首随云早晩回莫为霜台愁岁暮潜龙须待一声雷  

郡斋秋夜即事寄斛斯处士许秀才  

有客谁人肯夜过独怜风景奈愁何边鸿怨处迷霜久庭树空来见月多故国杳无千里信防时伴一声歌驰心秖待城乌晓几对虚檐望白河  

早春题真上人院【`生天宝初`】  

清羸已近百年身古寺风烟又一春寰海自成戎马地唯师曾是太平人  

对花微疾不饮呈坐中诸公  

花前【`一作间`】虽病亦提壶数调持觞兴有无尽日临风羡人醉雪香空伴白髭须  

酬王秀才桃花园见寄  

桃满西园淑景催几多红艳浅深开此花不逐溪流出晋客无因入洞来  

走笔送杜十三归京  

烟鸿上汉声声逺逸骥寻云步步髙应笑内兄年六十郡城闲坐养霜毛  

送王十至褒中因寄尚书  

阙下经年别人间两地情坛场新汉将烟月古隋城鴈去梁山逺云髙楚岫明君家荷藕好缄恨寄遥程  

后池泛舟送王十  

相送西郊暮景和青苍竹外绕寒波为君蘸甲十分饮应见离心一倍多  

重送王十  

执【`一作分`】袂还应立马看向来离思始知难鴈飞不见行尘灭景下山遥极目寒  

洛阳秋夕  

泠泠寒水带霜风更在天桥夜景中清禁漏闲烟树寂月轮移在上阳宫  

赠猎骑  

已落双雕血尚新鸣鞭走马又翻身凭君莫射南来鴈恐有家书寄逺人  

怀吴中冯秀才  

长洲苑外草萧萧却筭游程岁月遥唯有别时今不忘暮烟秋雨过枫桥  

寄东塔僧  

初月微明漏白烟碧松梢外挂青天西风静起传深夜【`一作业`】应送愁吟入夜禅【`一作蝉`】  

秋夕  

红【`一作银`】烛秋光冷画屛轻罗小扇扑流萤天【`一作瑶`】阶夜色凉如水坐【`一作卧`】看牵牛织女星  

瑶瑟  

玉仙瑶瑟夜月过楼西【`一作西楼`】桂烛残风景人间不如此动揺湘水彻明寒  

送故人归山  

三清洞里无端别又拂尘衣欲卧云看着挂冠迷处所北山萝月在移文  

闻角  

晓楼烟槛出云霄景下林塘已寂寥城角为秋悲更逺防霜云破海天遥  

押兵甲发谷口寄诸公  

晓涧青青桂色孤楚人随玉上天衢水辞谷口山寒少今日风头校暖无  

和令狐侍御赏蕙草  

寻常诗思巧如春又喜幽亭蕙草新本是馨香比君子绕栏今更为何人  

偶题  

道在人间或可传小还轻【`一作经`】变已多年今来海上升髙望不到蓬莱不是仙  

三川驿伏览座主舍人留题  

旧迹依然已十秋雪山当面照银钩怀恩泪尽霜天晓一片余霞映驿楼  

陜州醉赠裴四同年  

凄风洛下同羇思迟日棠隂得醉歌自笑与君三歳别头衔依旧鬓丝多  

破镜  

佳人失手镜初分何日团圎再防君今朝万里秋风起山北山南一片云  

长安雪后  

秦陵汉苑参差雪北阙南山次第春车马满城原上去岂知惆怅有闲人  

华清宫  

零叶翻红万树霜玉莲开蘂暖泉香行云不下朝元阁一曲淋铃泪数行  

冬日题智门寺北楼  

满怀多少是恩酬未见功名已白头不为寻山试筋力岂能寒上背云楼  

别王十后遣京使累路附书  

重闗晓度宿云寒羸马缘知步步难此信的应中路见乱山何处拆书看  

许秀才至辱李蕲州絶句问断酒之情因寄  

有客南来话思故人遥枉醉中诗暂因微疾须防酒不是欢情减旧时  

送张判官归兼谒鄂州大夫  

处士闻名早游秦献疏回腹中书万卷身外酒千杯江雨春波濶园林客梦催今君拜旌防凛凛近霜台  

宿长庆寺  

南行歩步逺浮尘更近青山昨夜隣髙铎数声秋撼玉霁河千里晓横银红蕖影落前池净緑稻香来野迳频终日官闲无一事不妨长醉是游人  

望少华三首  

身随白日看将老心与青云自有期今对晴峰无十里世縁多累暗中悲  

文字波中去不还物情初与是非闲时名竟是无端事羞对灵山道爱山  

眼看云鹤不相随何况尘中事作为好伴羽人深洞去月前秋听玉参差  

登澧州驿楼寄京兆韦尹【`尹曾典此郡`】  

一话涔阳旧使君郡人回首望青云政声长与江声在自到津楼暮夜闻  

长安晴望  

翠屛山对凤城开碧落揺光霁后来回识六龙巡幸处飞烟闲绕望春台  

岁旦【`一作日`】朝回口号  

星河犹在整朝衣逺望天门再拜归笑向春风初五十敢言知命且知非  

骕骦骏  

瑶池罢游宴良乐委尘沙遭遇不遭遇盐车与鼔车  

龙丘途中二首【`一作李商隠诗`】  

汉苑残花别吴江盛夏来唯看万树合不见一枝开水色饶湘浦滩声怯建溪泪流回月上可得更猿啼  

宫人塜  

尽是离宫院中女苑墙城外塜累累少年入内敎歌舞不识君王到老【`一作死`】时  

寄浙西李判官  

燕台上客意何如四五年来渐渐疎直道莫抛男子业遭时还与故人书青云满眼应骄我白发浑头少恨渠唯念贤哉崔大让可怜无事不歌鱼  

寄杜子二首  

不识长杨事北胡且敎红袖醉来扶狂风烈焰虽千尺豁得平生俊气无  

武牢闗吏应相笑个里年年往复来若问使君何处去为言相忆首长回  

卢秀才将出王屋髙步名场江南相逢赠别  

王屋山人【`一作中`】有古文欲攀青桂防氛氲将携健笔干明主莫向仙坛问白云驰逐宁敎争处让是非偏忌众人分交游话我凭君道除却鲈鱼更不闻  

送刘三复郎中赴阙  

横溪辞寂寞金马去追游好是鸳鸯侣正逢霄汉秋玉珂声锦帐梦悠悠微笑知今是因风谢钓舟  

羊栏浦夜陪宴防  

戈槛营中夜未央雨沾云惹侍襄王毬来香袖依稀暖酒凸觥心泛滟光红髙声声急珠唱铺圎褭褭长自比诸生最无取不知何处亦升堂  

送杜顗赴润州幕  

少年才俊赴知音丞相门阑不觉深直道事人男子业异乡加饭弟兄心还须整理韦佩莫独矜夸玳瑁簪若去上元怀古去【`一作处`】谢安坟下与沈吟  

有感  

宛溪垂柳最长枝曾被春风尽日吹不堪攀折犹堪看陌上少年来自迟  

书怀寄卢州【`一作泸州守`】  

谢山南畔州风物最宜秋太守悬金印佳人敞画楼凝缸暗醉夕残月下汀洲可惜当年鬓朱门不得游  

贺崔大夫崔正字  

内举无惭古所难燕台遥想拂尘冠登龙有路水不峻一鴈背飞天正寒别夜酒余红烛短映山帆满【`一作去`】碧霞残谢公楼下潺湲响离恨诗情添几般  

江南送左师  

江南为客正悲秋更送吾师古渡头惆怅不同尘土别水云踪迹去悠悠  

寝夜  

蛩唱如波咽更深似水寒露华惊弊褐灯影挂尘冠故国初离梦前溪更下滩纷纷毫发事多少宦游难  

十九兄郡楼有宴病不赴  

十二层楼敞画檐连云歌尽草纎纎空堂病怯堦前月燕子嗔垂一竹【`一作行又作桁`】帘  

愁  

聚散竟无形回肠自结成古今留不得离别又潜生降虏将军思穷秋逺客情何人更憔悴落第泣秦京  

隋苑【`一作李商隠诗题云定子`】  

红霞【`一作浓檀`】一抹广陵春定子当筵【`一作初开`】睡脸新却笑吃亏隋炀帝破家亡国为谁【`一作何`】人  

芭蕉  

芭蕉为雨移故向窗前种怜渠防滴声留得归乡梦梦逺莫归乡觉来一翻动  

汴人舟行荅张祜  

千万长河共使船听君诗句倍怆【`一作凄`】然春风野岸名花发一道帆樯画柳烟  

牧陪昭应卢郎中在江西宣州佐今吏部沈公幕罢府周岁公宰昭应牧在淮南縻职叙旧成二十二韵用以投寄  

燕鴈下扬州凉风柳陌愁可怜千里梦还是一年秋宛水环朱槛章江敞碧流谬陪吾益友祗事我贤侯印绶萦光马锋铓看解牛井闾安乐易冠葢惬依投政简稀开阁功成每运筹送春经野坞迟日上髙楼玉裂歌声断霞飘舞带收泥情斜拂印别脸小低头日晩花枝烂釭凝粉彩稠未曾孤酩酊剩肯只淹留重德俄徴宠诸生苦宦游分途之絶国洒泪拜行辀聚散眞漂梗光隂极转邮铭心徒歴歴屈指尽悠悠君作烹鲜用谁膺仄席求卷怀能愤悱卒岁且优游去矣时难遇沽哉价莫酬满枝为鼔吹衷甲避戈矛隋帝宫荒草秦王土一丘相逢好大笑除此摠云浮  

## 御定全唐诗卷五百二十五  

杜牧  

寓言  

暖风迟日柳初含顾影看身又自慙何事明朝独惆怅杏花时节在江南  

猿  

月白烟青水暗流孤猿衔恨叫中秋三声欲断疑肠断饶是少年今【`一作须`】白头  

怀归  

尘埃终日满窗前水态云容思浩然争得便归湘浦去却持竿上钓鱼船  

边上晩秋  

黑山南面更无州马放平沙夜不收风送孤城临晩角一声声入客心愁  

伤友人悼吹箫妓  

玉箫声断没流年满目春愁陇树【`一作上`】烟艳质已随云雨散凤楼空鎻月明天  

访许顔  

门近寒溪窗近山枕山流水日潺潺长嫌世上浮云客老向尘中不解顔  

春日古道旁作  

万古荣华旦暮齐楼台春尽草萋萋君看陌上何人墓旋化红尘送马蹏  

青塜  

青塜前头陇水流燕支山上暮云秋蛾睂一坠穷泉路夜夜孤魂月下愁  

大梦上人自庐峰回  

行脚寻常到寺稀一枝藜杖一禅衣开【`一作闲`】门满院空秋色新向庐峰过夏归  

洛中二首  

栁动晴风拂路尘年年宫阙鎻浓春一从翠辇无巡幸老却蛾睂几许人  

风吹栁带揺晴緑蝶绕花枝恋暖香多把芳菲泛春酒直敎愁色对愁肠  

边上闻笳三首  

何处吹笳薄暮天塞垣髙鸟没狼烟游人一听头堪白苏武争禁十九年  

海路无尘边草新荣枯不见緑杨春白沙日暮愁云起独感离乡万里人  

胡雏吹笛上髙台寒雁惊飞去不回尽日春风吹不散只应分付客愁来  

春日寄许浑先辈  

蓟北鴈初去湘南春又归水流沧海急人到白头稀塞路尽何处我愁当落晖终须【`一作年`】接鸳鹭霄汉共髙飞  

经阖闾城  

遗踪委荒草行客思悠悠昔日人何处终年水自流孤烟邨戍逺乱雨海门秋吟罢独归去烟云尽惨愁  

并州道中  

行役我方倦苦吟谁复闻戍楼春带雪边角暮吹云极目无人迹回头送鴈羣如何遣公子髙卧醉醺醺  

别怀  

相别徒成泣经过总是空劳生惯离别夜梦苦西东去路三湘浪归程一片风他年寄消息书在鲤鱼中  

渔父  

白髪沧浪上全忘是与非秋潭垂钓去夜月叩船归烟影侵芦防潮痕在竹扉终年狎鸥鸟来去且无机  

秋梦  

寒空动髙吹月色满清砧残梦夜魂断美人边思深孤鸿秋出塞一叶暗辞林又寄征衣去迢迢天外心  

早秋客舍  

风吹一片叶万物已惊秋独夜他乡泪年年为客愁别离何处尽揺落几时休不及磻溪叟身闲长自由  

逢故人  

故交相见稀相见倍依依尘路事不尽云岩闲好归投人销壮志徇俗变真机又落他乡泪风前一满衣  

秋晩江上遣怀  

孤舟天际外去路望中賖贫病逺行客梦魂多在家蝉吟秋色树鸦噪夕阳沙不拟彻双鬓他方掷岁华  

长安夜月  

寒光垂静夜皓彩满重城万国尽分照谁家无此明古槐踈影薄仙桂动秋声独有长门里蛾睂对晓晴  

云  

东西那有碍出处岂无心晓入洞庭濶暮归巫峡深渡江随鸟影拥树隔猿吟莫隠髙唐去枯苖待作霖  

春怀  

年光何太急倐忽又青春明月谁为主江山暗换人莺花潜运老荣乐渐成尘遥忆朱门柳别离应更频  

逢故人  

年年不相见相见却成悲敎我泪如霰嗟君发似丝正伤携手处况值落花时莫惜今宵醉人间忽忽期  

闲题  

男儿所在即为家百镒黄金一朶花借问春风何处好緑杨深巷马头斜  

金谷园  

繁华事散逐香尘流水无情草自春日暮东风怨啼鸟落花犹似堕楼人  

重登科  

星汉离宫月出轮满街含笑绮罗春花前每被青娥问何事重来只一人  

游边  

黄沙连海路无尘边草长枯不见春日暮拂云堆下过马前逢着射雕人  

将赴池州道中作  

青阳云水去年寻黄绢歌诗出翰林投辖暂停留酒客绛帷斜系满松隂妖人笑我不相问道者应知归路心南去南来尽乡国月明秋水只沈沈  

隋宫春  

龙舟东下事成空蔓草萋萋满故宫亡国亡家为顔色露桃犹自恨春风  

蛮中醉【`一作张籍诗`】  

瘴塞蛮江入洞流人家多在竹棚头青山海上无城郭唯见松牌出象州  

寓题  

把酒直须判酩酊逢花莫惜暂淹留假如三万六千日半是悲哀半是愁  

送赵十二赴举  

省事却因多事力无心翻似有心来秋风郡阁残花在别后何人更一杯  

偶呈郑先辈  

不语亭亭俨薄糚画裙双凤郁金香西京才子旁看取何似乔家那窈娘  

子规【`此诗又见李白集题作宣城见杜鹃花`】  

蜀地曾闻子规鸟宣城又见杜鹃花一叫一回肠一断三春三月忆三巴  

江楼  

独酌芳春酒登楼已半醺谁惊一行雁冲断过江云  

旅情  

旅馆无良伴凝情自悄然寒灯思旧事断鴈警愁眠逺梦归侵晓家书到隔年湘江好烟月门系钓鱼船  

杜鹃  

杜宇竟何寃年年叫蜀门至今衔积恨终古吊残魂芳草回肠结红花染血痕山川尽春色呜咽复谁论  

闻蝉  

火云初似灭晓角欲微清故国行千里新蝉忽数声时行仍髣髴度日更分明不敢频倾耳唯忧白髪生  

送友人  

十载名兼利人皆与命争青春留不住白髪自然生夜雨滴乡思秋风从别情都门五十里驰马逐鸡声  

旅情  

窗虚枕簟凉寝倦忆潇湘山色防时老人心终日忙松风半夜雨帘月满堂霜匹马好归去江头橘正香  

晓望  

独起望山色水鸡鸣蓼洲房星随月晓楚木向云秋曲渚疑江尽平沙似浪浮秦原在何处泽国碧悠悠  

贻友人  

自是东西客逢人又送人不应相见老秖是别离频度日还知暮平生未识春傥无迁谷分归去养天真  

书事  

自笑走红尘流年旧复新东风半夜雨南国万家春失计抛鱼艇何门化涸鳞是谁添歳月老却暗投人  

别鹤  

分飞共所从六翮势催【`一作摧`】风声断碧云外影孤明月中青田归路逺丹【`一作月`】桂旧巢空矫翼知何处天涯不可穷  

晚泊  

帆湿去悠悠停桡宿渡头乱烟迷野防独鸟出中流篷雨延乡梦江风阻暮秋倘无身外事甘老向扁舟  

山寺  

峭壁引行径截溪开石门泉飞溅虚槛云起涨河轩隔水看来路踈篱见定猿未闲难久住归去复何言  

早行  

垂鞭信马行数里未鸡鸣林下带残梦叶飞时忽惊霜凝孤鹤迥月晓逺山横僮仆休辞险时平路复平  

秋日偶题  

荷花兼柳叶彼此不胜秋玉露滴初泣金风吹更愁緑睂甘弃坠红脸恨飘流叹息是游子少年还白头  

忆归  

新城非故里终日想柴扃兴罢花还落愁来酒欲醒何人初发白几处乱山青逺忆湘江上渔歌对月听  

偶见【`黄州作`】  

朔风髙掠河楼白鼻騧郎白罽裘有个当垆明似月马鞭斜揖笑回头  

醉倒  

日晴空乐下仙云俱在凉亭送使君莫辞一盏即相请还是三年更不闻  

酬许十三秀才兼依来韵  

多爲裁诗步竹轩有时凝思过朝昏篇成敢道怀金璞吟苦唯应似岭猿迷兴每慙花月夕寄愁长在别离魂凭【`一作烦`】君把卷侵寒烛丽句时传画防门  

后池泛舟送王十秀才  

城日晩悠悠歌在碧流夕风飘度曲烟屿【`一作防`】隠行舟问拍拟【`一作疑`】新令怜香占彩毬当筵虽一醉宁复缓离愁  

书情  

谁家洛浦神十四五来人媚髪轻垂额香衫软着身摘莲红袖湿窥渌翠蛾频飞鹊徒来往平阳公主亲  

兵部【`一作李`】尚书席上作  

华堂今日绮筵开谁唤【`一作召`】分司御史来偶【`一作忽`】发狂言惊满座三重粉面【`纪事作两行红粉`】一时回【`牧为御史分务雒阳时李司徒愿罢镇闲居声伎豪侈雒中名士咸谒之李髙防宾客以杜持宪不敢邀致杜遣座客达意愿与斯防李不得已邀之杜独坐南向瞪目注视引满三巵问李云闻有紫云者孰是李指之杜凝睇良久曰名不虚传宜以见惠李俯而笑诸妓亦回首破顔杜又自饮二爵朗吟此诗而起意气闲逸旁若无人杜不拘细行故诗有十年一觉扬州梦赢得青楼薄幸声`】  

骕骦坂  

荆州一万里不如蒯易度仰首望飞鸣伊人何异趣  

## 御定全唐诗卷五百二十六  

杜牧  

冬日五湖【`一作浪`】馆水亭怀别  

芦荻花多触处飞独凭虚槛雨微微寒林叶落鸟巢出古渡风髙鱼艇稀云抱四山终日在草荒三径几时归江城向晩西流【`一作东风`】急无限乡心【`一作一半乡愁`】闻捣衣  

不寝  

到晓不成梦思量堪白头多无百年命长有万般愁世路应难尽营生卒未休莫言名与利名利是身讐  

泊松江【`一作许浑诗题作夜泊松江渡寄友人`】  

清露白云明月天与君齐櫂木兰船南湖风雨【`一作风波湖雨`】一相失夜泊横塘心渺然  

题水西寺  

三日去还住一生焉再游含情碧溪水重上粲公楼  

赠别宣州崔羣相公  

衰散相逢洛水边却思同在紫薇天尽将舟楫板桥去早晩归来更济川  

闻开江相国宋【`一作宋相公申锡`】下世二首  

权门隂进【`一作奏`】夺移才驿骑如星堕峡来晁氏有恩忠作祸贾生无罪直为灾贞魂误向崇山没寃气疑从湘【`一作汨`】水回毕竟成功【`一作功成`】何处是五湖云月一帆开月落清湘【`一作湘潭`】棹不喧玉杯瑶瑟奠苹蘩谁令【`一作能`】力制乘轩鹤自取机沈在槛猿位极乾坤三事贵谤兴华夏一夫寃宵衣旰食明天子日伏青蒲不为【`一作敢`】言  

出闗  

朝缨初解佐江濆麋鹿心知自有羣汉囿猎稀慵献赋楚山耕早任移文卧归渔浦月连海行望凤城花隔云闗吏不须迎马笑去时无意学终军  

暝投云智寺渡溪不得却取沿江路往  

双嵓泻一川回马断桥前古庙隂风地寒钟暮雨天沙虚留虎迹水滑带龙涎却下临江路潮深无渡船  

宣城赠萧兵曹【`一作许浑诗`】  

桂檝谪湘渚三年波上春舟寒句【`一作剡`】溪雪衣故【`一作破`】洛城尘客道耻揺尾皇恩寛犯鳞花时去国逺月夕上楼频賖【`一作贫`】酒不辞病佣书非为贫行吟值渔父坐隠对樵人紫陌罢双辙碧潭穷一纶【`一作轮`】髙秋更南去烟水是通津  

过鲍溶宅有感  

寥落故人宅重来身已亡古苔残墨沼深竹旧书堂秋色池馆【`一作塘`】静雨声云木凉无因展交道日暮倍心伤  

寄弟兄  

江城红叶尽旅思倍凄凉孤梦家山逺独眠秋夜长道存空倚命身贱未归乡南望仍垂泪天边鴈一行【`此首又见许浑集题作寄小弟`】  

秋日  

有计自安业秋风罢逺吟买山惟种竹对客更弹琴烟起药厨晩杵声松院深闲眠得真性惆怅旧时心  

卜居招书侣  

忆昨【`一作意壮`】未知道临川每羡鱼世途行处见人事病来疎微雨秋栽竹孤灯夜读书怜君亦同志晩岁傍山居  

西山草堂  

何处人事少西峰【`一作山`】旧草堂晒书秋日晩洗药石泉香后岭有【`一作看`】微雨北窗生晓凉徒劳问归路峰叠绕家乡  

贻隠者  

回报隠居山莫忧山兴防求人顔色尽知道性情寛信谱弹琴误缘【`一作沿`】崖斸药难东臯亦自给殊愧逺相安  

石池  

通竹引泉脉澄深【`一作潋`】石盆惊鱼飜藻叶浴鸟上松根残月留【`一作斜日回`】山影髙风耗水痕谁家洗秋药来往自开门  

送苏协律从事振武  

琴尊诗思劳更欲学龙韬王粲暂投笔吕防初佩刀夜吟闗月苦秋望塞云髙去去从军乐雕飞岱马豪  

怀政禅师院  

山斋路几层败衲学眞乘寒暑移双树光隂尽一灯风飘髙竹雪泉涨小池氷莫讶频来此修眞欲到僧  

送荔浦蒋明府赴任  

路长春欲尽歌怨酒多酣白社莲塘【`一作宫`】北青袍桂水南驿行盘鸟道船宿避龙潭眞得诗人趣烟霞处处谙  

秋夕有怀  

念逺坐西阁华池月凉书回秋欲尽酒醒夜初长露白莲衣浅风清蕙带香前年此佳景兰棹醉横塘  

秋霁寄逺  

初霁独登赏西楼多逺风横烟秋水上疎雨夕阳中髙树下山鸟平芜飞草虫唯应待明月千里与君同  

经古行宫【`一作经华清宫`】  

台【`一作楼`】阁参差倚太阳年年花发满山香重门勘【`一作闲`】锁青春晩深殿垂帘白日长草色芊绵侵御路泉声呜咽绕宫墙先皇一去无回驾红粉云环【`一作翠鬟`】空断肠  

宣州开元寺赠惟眞上人  

曾与径山为小师千年僧行众人知夜深月色当禅处斋后钟声到讲时经雨緑苔侵古画过秋红叶落新诗劝君莫厌江城客虽在风尘别有期  

秋晩怀茅山石村舍  

十亩山田近石村居风俗旧曾谙帘前白艾惊春燕篱上青桑待晩蚕云暖采茶来岭北月明沽酒过溪南陵阳秋尽多归思红树萧萧覆碧潭  

留题李侍御书斋  

曾话平生志书斋几见留道孤心易感恩重力难酬独立千峰晩频来一叶秋鸡鸣应有处不学泪空【`一作潸`】流  

行次白沙馆先寄上河南王侍郎  

夜程何处宿山叠树层层孤馆闲秋雨空堂停灯歌慙渔浦客诗学雁门僧此意无人识明朝见李膺  

贵游  

朝回佩马草萋萋年少恩深卫霍齐斧钺旧威龙塞北池台新赐凤城西门通碧树开金锁楼对青山倚玉梯南陌行人尽回首笙歌一曲暮云低  

越中  

石城花暖鹧鸪飞征客春帆秋不归犹自保郎心似石绫梭夜夜织寒衣  

闻范秀才自蜀游江湖  

蜀道下湘渚客帆应不迷江分三峡响山竝九华齐秋泊鴈初宿夜吟猿乍啼归时慎行李莫到石城西  

绿萝  

绿萝萦数匝本在草堂间秋色寄髙树昼隂笼近【`一作逺`】山移花疎处过【`一作种`】斸药困时攀日暮微风起难寻旧径还  

宿东横山【`一作小`】濑  

孤舟路渐賖时见碧桃花溪雨滩声急岩风树势斜猕猴悬弱栁【`一作蔓`】鸂睡横楂漫向仙林宿无人识阮家  

贻【`一作赠`】迁客  

无机还得罪直道不伤情微雨昏山色疎笼闭鹤声闲居多野客髙枕见江城门外长溪水怜君又濯缨  

陵阳送客  

南楼送郢客西郭望荆门鳬鹄下寒渚牛羊归逺村兰舟倚行棹桂酒掩余罇重此一留宿前汀烟月【`一作水`】昏  

寄桐江隠者【`一作许浑诗`】  

潮去潮来洲渚春山花如绣草如茵严陵台下桐江水解钓鲈鱼能几人  

长兴里夏日寄南隣【`一作林`】避暑  

侯家大道旁蝉噪树苍苍开锁洞门逺卷帘官舍凉栏围红药盛架引緑萝长永日一欹枕故山云水乡  

送太昱禅师【`一作许浑诗`】  

禅牀深竹里心与径山期结社多髙客登坛尽小师早秋归寺逺新雨上滩迟别后江云碧南斋一首诗梁秀才以早春旅次大梁将归郊扉言怀兼别示亦防见赠凡二十韵走笔依韵  

玉塞功犹阻金门事已陈【`梁君在文皇朝献书荣宣下中书令授一官为执政所阻`】世途皆扰扰乡党尽循循客道难投足家声易发身松篁标节晩兰蕙吐词春处困羞揺尾怀忠壮犯鳞宅临三楚水衣带二京尘敛迹愁山鬼遗形慕谷神采芝先避贵栽橘早防贫泛桐材响杯澄糯醁醇但寻陶令集休献楚王珍林密闻风逺池平见月匀藤龛红婀娜苔磴緑嶙峋雪树交梁苑氷河涨孟津面邀文作友心许德为隣旅馆将分被婴儿共洒巾渭阳连汉曲京口接漳濵【`余自监察御史谢病归家防除润州司马`】通塞时应定荣枯理防均儒流当自勉妻族更谁亲照瞩三光政生成四气仁磻溪有心者垂白肯湮沦  

川守大夫刘公早岁寓居敦行里肆有题壁十韵今之置第乃获旧居洛下大僚因有唱和叹咏不足辄献此诗  

旅馆当年葺公才此日论林繁轻竹祖树暗惜桐孙链药藏金鼎疏泉陷石盆散科松有节深薙草无根龙卧池犹在鸎迁谷尚存昔为扬子宅今是李膺门积学萤尝聚微词凤早吞百年明素志三顾起新恩雪耀冰霜冷尘飞水墨昏莫敎垂露迹岁晩杂苔痕  

中秋日拜起居表晨渡天津桥即事十六韵献居守相国崔公兼呈工部刘公  

碧树康庄内清川巩洛间坛分中岳顶城缭大河湾广殿含凉静深宫积翠闲【`内有含凉殿积翠楼`】楼齐云漠漠桥束水潺潺过雨柽枝润迎霜柿叶殷紫鳞冲晩浪白鸟背秋山月拜西归表晨趋北向班鸳鸿随半仗貔虎防重闗玉帐才容足金罇暂解顔迹留伤堕屦恩在乐衔环南省兰先握东堂桂早攀龙门君夭矫莺谷我绵蛮分薄嵇心懒哀多庾鬓斑久慙公干卧频送子牟还自覩宸居壮谁忧国步艰只应时与醉因病纵疎顽  

分司东都寓居履道叨承川尹刘侍郎大夫恩知上四十韵  

命世须人瑞匡居在岳灵气和薰北陆襟旷纳东溟赋妙排鹦鹉诗能继鹡鸰蒲亲香案色兰动粉闱馨【`侍郎自补阙拜`】周孔传文教萧曹授武经家僮谙禁掖廐马识金铃【`侍郎寻归翰苑`】性与奸邪背心因启沃冥进贤光日月诛恶助雷霆阊阖开时召箫韶奏处听水精悬御幄云母展宫屛捧诏巡陇飞书防井陉先声威虎兕余力活蟭螟荣重秦军箭功髙汉将铭戈鋋回紫塞干戚散彤庭顺美皇恩洽扶顚国步宁禹谟推掌诰汤属司刑【`侍郎自中书舍人迁刑部郎中`】穉榻蓬莱掩膺舟巩洛停马羣先去害民籍更添丁猾吏门长塞豪家户不扃四知台上镜三惑井中瓶雅韵凭开匣雄铓待发硎火中胶緑树泉下斸青萍五岳期双节三台空一星凤池方注意麟阁防图形寒暑逾流电光隂甚建瓴散曹分已白崇直眼由青赐第成官舍佣居起客亭【`某六代祖国初赐宅在仁和里寻已属官舍今于履道坊赁宅居止`】松筠侵巷陌禾黍接郊坰宿雨回为沼春沙淀作汀鱼罾栖翡翠蛛挂蜻蜓迟晓河初转伤秋露已零梦余钟杳杳吟罢烛荧荧字小书难冩桮迟酒易醒久贫惊早鴈多病放残萤霜劲孤根竹风雕数荚蓂转喉空婀娜垂手自娉婷胫细摧新履腰羸减旧鞓海边慵逐臭尘外怯吞腥隠豹窥重巘潜虬避浊泾商歌如不顾归棹越南【`某家在朱方扬子江界有南北`】  

题白云楼【`一作许浑诗题作汉水伤稼`】  

西北楼开四望通残霞成绮月悬弓江村夜涨浮天水泽国秋生动地风髙下緑苖千顷尽新陈红粟万箱空才微分薄忧何益却欲回心学塞翁  

赠别  

眼前迎送不曾休相续轮蹄似水流门外若无南北路人间应免别离愁苏秦六印归何日潘岳双毛去值秋莫怪分襟衔泪语十年耕钓忆沧洲  

秋夜与友人宿  

楚国同游过十霜万重心事几堪伤蒹葭露白莲塘浅砧杵夜清河汉凉云外山川归梦逺天涯岐路客愁长寒城欲晓闻吹笛犹卧东轩月满牀  

将赴京留赠僧院  

九衢尘土递追攀马迹轩车日暮间发尽惊为客换白头曾见几人闲空悲浮世云无定多感流年水不还谢却从前受恩地归来依止叩禅闗  

寄湘中友人  

莫恋醉乡迷酒桮流年长怕少【`一作老`】年催西陵水濶鱼难到南国路遥书未回疋马计程愁日尽一蝉何事引秋来相如已定题桥志江上无由梦钓台  

江上逢友人  

故国归人酒一杯暂停兰棹共裵徊村连三峡暮云起潮送九江寒雨来已作相如投赋计还凭殷浩寄书逥到时若见东篱菊为问经霜几度开  

金谷怀古  

凄凉遗迹洛川东浮世荣枯万古同桃李香消金谷在绮罗魂断玉楼空往年人事伤心外今日风光属梦中徒想夜泉流客恨夜泉流恨恨无穷  

寄卢先辈  

一从分首劒江濵南国相思寄梦频书去又逢商岭雪信回应过洞庭春闗河日日悲长路霄汉年年望后尘愿指丹梯曾到处莫敎犹作独迷人  

南楼夜  

玉管金罇夜不休如悲昼短惜年流歌声褭褭彻清夜月色娟娟当翠楼枕上暗惊垂钓梦灯前偏起别家愁思量今日英雄事身到簪裾已白头  

行经庐山东林寺  

离魂断续楚江壖叶坠初红十月天紫陌事多难暂息青山长在好闲眠方趋上国期干禄未得空堂学坐禅他岁若敎如范蠡也应须入五湖烟  

途中逢故人话西山读书早曾游览  

西岩曾到读书堂穿竹行莎十里强湖上梦余波滟滟岭头愁断路茫茫经过事寄烟霞逺名利尘随日月长莫道少年头不白君看潘岳几茎霜  

将赴京题陵阳王氏水居  

帘卷平芜接逺天暂寛行役到罇前是非境里有闲日荣辱尘中无了年山簇暮云千野雨江分秋水九条烟马蹄不道贪西去争向一声髙树蝉  

送别  

溪边杨栁色参差攀折年年赠别离一片风帆望已极三湘烟水返何时多縁去棹将愁逺犹倚危亭【`一作楼`】欲下迟莫殢酒杯闲过日碧云深处是佳期  

寄逺  

两叶愁睂愁不开独含惆怅上层台碧云空断鴈行处红叶已雕人未来塞外音书无信息道旁车马起尘埃功名待寄凌烟阁力尽辽城不肯回  

新栁  

无力揺风晓色新细腰争妬看来频緑隂未覆长堤水金穗先迎上苑春几处伤心怀逺路一枝和雨送行尘东门门外多离别愁杀朝朝暮暮人  

旅怀作  

促促因吟昼短诗朝惊秾色暮空枝无情春色不长久有限年光多盛衰往事只应随梦里劳生何处是闲时眼前扰扰日一日暗送白头人不知  

鴈  

万里衔芦别故乡云飞雨【`一作水`】宿向潇湘数声孤枕堪垂泪几处髙楼欲断肠度日翩翩斜避影临风一一直成行年年辛苦来衡岳羽翼摧残陇塞霜  

惜春  

花开又花落时节暗中迁无计延春日何能驻【`一作留`】少年小藂初散蝶髙栁即闻蝉繁艳归何处满山啼杜鹃  

鸳鸯  

两两戏沙汀长疑画不成锦机争织様歌曲爱呼名好育顾栖息堪怜泛浅清鳬鸥皆尔类惟羡独含情  

闻雁  

带霜南去鴈夜好宿汀沙惊起向何处髙飞极海涯入云声渐逺离岳路由【`一作犹`】賖归梦当时断参差欲到家  

江楼晩望  

湖山翠欲结防笼汗漫谁游夕照中初语燕雏知社日习飞鹰隼识秋风波揺珠树千寻拔山凿金陵万仞空不欲登楼更怀古斜阳江上正飞鸿  

## 御定全唐诗卷五百二十七  

杜牧【`补遗`】  

九日  

金英繁乱拂防香明府辞官酒满缸还有玉楼轻薄女笑他寒燕一双双  

寄牛相公  

汉水横冲蜀浪分危楼防的拂孤云六年仁政讴歌去栁绕春堤处处闻  

为人题赠二首  

我乏青【`一作凌`】云称君无买笑金虚传南国貎争奈五陵心桂席尘瑶佩琼鑪烬水沈凝魂空【`一作轻`】荐梦低耳悔听琴月落珠帘卷春寒锦幕深谁家楼上笛何处月明砧兰径飞蝴蝶筠笼语翠襟和簪抛凤髻将泪入鸳衾的的新添恨迢迢絶好音文园终病渴休咏白头吟緑树莺莺语平江燕燕飞枕前闻去鴈楼上送春归半  

月縆双脸凝腰素一围西墙苔漠漠南浦梦依依有恨簪花懒无聊鬬草稀雕笼长惨淡兰畹漫芳菲镜敛青蛾黛灯挑【`一作抛`】皓腕肌避人匀迸泪拖袖倚残晖有貎虽桃李单栖足是非云輧载驭去寒夜看裁衣  

怀紫阁山  

学他趋世少深机紫阁青霄半掩扉山路逺怀王子晋诗家长忆谢晖百年不肯疎荣辱双鬓终应老是非人道青山归去好青山曾有几人归  

题孙逸人山居  

长悬青紫与芳枝尘刹【`一作尘世`】无应免别离马上多于在家日罇前堪忆少年时闗河客梦还乡逺雨雪山程出店迟却羡髙人终此老轩车过尽不知谁  

中途寄友人  

道旁髙木尽依依落叶惊风处处飞未到乡闗闻早鴈独于客路授寒衣烟霞旧想长相阻书劒投人久不归何日一名随事了与君同采碧溪薇  

怅诗【`牧佐宣城幕游湖州刺史崔君张水戏使州人毕观令牧闲行阅竒丽得垂髫者十余歳后十四年牧刺湖州其人已嫁生子矣乃怅而为诗`】  

自是寻春去校迟不须惆怅怨芳时狂风落尽深红色緑叶成隂子满枝  

吴宫词二首  

越兵驱绮罗越女唱吴歌宫烬花声少台荒麋迹多茱萸垂晓露菡萏落秋波无遣君王醉满城嚬翠蛾香迳绕吴宫千帆落照中鹤鸣山苦雨鱼跃水多风城带晩莎緑池连秋蓼红当年国门外谁信伍员忠  

金陵  

始发碧江口旷然谐逺心风清舟在鉴日落水浮金瓜步逢潮信台城过鴈音故乡何处是云外即乔林  

即事  

小院无人雨长苔满庭修竹间疎槐春愁兀兀成幽梦又被流莺唤醒来  

七夕  

云堦月地一相过未抵经年别恨多最恨明朝洗车雨不教回脚渡天河  

蔷薇花  

朶朶精神叶叶柔雨晴香拂醉人头石家锦幛依然在闲倚狂风夜不收  

句  

幽人听达曙聊罢苏琴牀【`海録碎事`】　鱼多知海熟药少觉山贫【`以下方舆胜览`】　土控吴兼越州连歙与池山河地襟带军镇国藩维　緑水櫂云月洞庭归路长春桥垂酒幔夜栅集茶樯箬影沈溪暖苹花绕郭香【`出守吴兴`】　经冬野菜青青色未腊山梅树树花【`优古堂诗话`】　半破前峰月  

## 御定全唐诗卷五百二十八  

许浑  

许浑字用晦丹阳人故相圉师之后太和六年进士第为当涂太平二县令以病免起润州司马大中三年为监察御史厯虞部员外郎睦郢二州刺史润州有丁卯桥浑别墅在焉因以名其集集二卷今编诗十一卷  

陪王尚书泛舟莲池  

莲塘移画舸泛泛日华清水暖鱼频跃烟秋雁早鸣舞疑回雪态歌转遏云声客散山公醉风髙月满城  

赠裴处士  

为儒白髪生乡里早闻名暖酒雪初下读书山欲【`一作未`】明字形翻鸟迹诗调合猿声门外沧浪水知君欲濯缨  

对雪  

飞舞北风凉玉人歌玉堂帘帷増曙色珠翠发寒光栁重絮防湿梅繁花未香兹辰贺丰歳箫鼓宴梁王  

王居士  

笻杖倚柴关都城卖卜还雨中耕白水云外斸青山有药身长健无机性自闲即应生羽翼华表在人间  

早秋三首  

遥夜泛清瑟西风生翠萝残萤委【`一作栖`】玉露早鴈拂银【`一作金`】河髙树晓还【`一作犹`】宻逺山晴更多淮南一叶下自觉老烟波  

一叶下前墀淮南人巳悲蹉跎青汉望迢遰白云期老信相如渴贫忧曼倩饥生公与园吏何处是吾师蓟北雁犹逺淮南人已悲残桃间堕井新菊亦侵篱书劒岂相误琴尊聊自持西斋风雨夜更有咏贫诗  

洛【`一作渚`】东兰若夜归【`一作自溪东兰若夜归`】  

一衲老禅牀吾生半异乡管弦愁里老【`一作醉`】书劒梦中忙鸟急山初暝蝉稀树正凉又归何处去尘路月苍苍  

送段觉归杜曲闲居  

书劒南归去山扉别几年苔侵岩下路果落洞中泉红叶髙斋雨青萝曲槛烟寜知逺防客羸马太行前寄天乡【`一作香`】寺仲仪上人富春孙处士  

诗僧与钓翁千里两情通云带鴈门雪水连渔浦风心期荣辱外名挂是非中歳晩亦归去田园清洛东  

寄契盈上人  

何处是西林疎钟复逺砧鴈来秋水阔鸦尽夕阳沈婚嫁乖前志功名异夙心汤师不可问江上碧云深  

晨起二首  

桂树绿层层风防烟露凝檐楹衔落月帏幌映【`一作耿`】残灯蕲簟曙香冷越瓶秋水澄心闲即无事何异住山僧残月皓烟露掩门深竹斋水虫鸣曲槛山鸟下空阶清镜晓看髪素琴秋寄怀因知北窗客【`一作卧`】日与世情乖【`此首一题作山斋秋晩`】  

晓发鄞江北渡寄崔韩二先辈【`一作晓发鄞江寄崔夀韩`】  

南北信多岐生涯半别离地穷山尽处江泛水【`一作月`】寒时露晓【`一作雾晩`】蒹葭重霜晴橘柚垂无劳促回檝【`一作棹`】千里有心期  

盈上人  

月沈霜巳凝无梦竟【`一作对`】寒灯寄世何殊客修身【`一作心`】未到僧二毛梳上雪双泪枕前氷借问曹溪路山多路几层  

广陵道中  

城势巳坡陀城边东逝波緑桑非苑树青草是宫莎山暝牛羊少水寒鳬鴈多因髙一回首还咏黍离歌  

宿开元寺楼【`一作宿开元寺西楼闻歌感赋`】  

谁家歌褭褭孤枕在西楼竹色寒清簟松香染翠帱月移珠殿晓风遰玉筝秋日出应移棹三湘万里愁  

洞灵观冬青  

霜霰不凋色两株交石坛未秋红实浅经【`一作终`】夏绿隂寒露重蝉鸣急风多鸟宿难何如西禁栁晴舞玉阑干  

送友人自荆襄归江东【`友人新丧偶`】  

商洛转江濆一杯聊送君劒愁龙失伴琴怨鹤离羣楚驿枕秋水湘帆凌暮云猿声断肠夜【`一作处`】应向雨中闻  

送同年崔先辈  

西风帆势轻南浦遍离情菊艳含秋水荷花遰雨声扣舷滩鸟没移棹草虫鸣更忆前年别槐花满凤城  

山鸡  

珍禽暂不扃飞舞跃前庭翠网摧金距雕笼减绣翎月圆疑望镜花暖似依屏何必旧巢去山山芳草青  

孤鴈  

昔年双颉颃池上霭春晖霄汉力犹怯稻粱心巳违芦洲寒独宿【`一作立`】榆塞夜孤飞不及营巢燕西风相伴【`一作逐`】归  

寓怀  

南国浣纱伴盈盈天下姝盘金明绣带动【`一作`】佩响罗襦素手怨瑶瑟清心悲玉壶春华坐销落未忍泣蘼芜【`一作争忍嫁狂夫`】  

洛中防眺贻同志  

康衢一望通河洛正天中楼势排髙凤桥形架【`一作挂`】断虹逺山晴带雪寒水晩多风几日还携手鸟鸣花满宫  

夏日戏题郭别驾东堂  

防风起画鸾金翠暗晩树垂朱实春篁露粉竿散香蕲簟滑沈水越瓶寒犹恐何郎热冰生白玉盘  

长安旅夜  

久客怨长【`一作良`】夜西风吹鴈声云移河汉【`一作色`】浅月泛露华清掩瑟独凝思缓歌空寄情门前有归路迢遰洛阳城  

鸂  

池寒栁复凋独宿夜迢迢雨顶冠应冷风毛劒欲飘故巢迷碧水旧侣越丹霄不是无归【`一作栖`】处心髙多寂寥  

懿安皇太后挽歌词  

陵前春不尽陵下夜何穷未信金蚕老先惊玉燕空挽移兰殿月笳引柏城风自此随龙驭桥山翠霭中  

示弟  

自尔出门去泪痕长满衣家贫为客早路逺得书稀文字何人赏【`一作谁人重`】烟波几日归秋风正揺落孤鴈又南飞  

送杨【`一作汤`】处士叔【`一作反`】初卜居曲江  

鴈门归去逺垂老脱袈裟萧寺休为客曹溪便寄家绿琪【`一作筠`】千歳树【`一作叶`】黄槿四时花别怨应无限门前桂水斜  

发灵溪【`一作虚`】馆  

山多水不穷一叶似渔翁鸟浴寒潭雨猿吟暮岭风杂英垂锦绣众籁合丝桐应有曹【`一作桃`】溪路千岩万壑中  

题杜居士【`一作赠题杜隐居`】  

松偃石牀平何人识姓名溪冰寒棹响岩雪夜窗明机尽心猿伏神闲意马行【`一作停`】应知此来客身世两无情  

神女祠【`一作圣女庙`】  

停车祀【`一作祠`】圣女凉叶下隂风龙气石牀湿鸟声【`一作鸣`】山庙空长睂留桂绿丹脸寄莲【`一作兰`】红莫学阳台畔朝云暮雨中  

送李定言南逰  

酒酣轻别恨酒醒复离忧逺水应移棹髙峰更上楼簟凉清露夜琴响碧天秋重惜芳尊宴满城无旧防  

早发中岩寺别契直上人  

苍苍松桂隂残月半西岑素壁寒灯暗红炉夜火深厨开山鼠散钟尽岭猿吟行役方如此逢师嬾话心  

行次潼闗题驿后轩  

飞阁极层台终南【`一作童`】此路回山形朝阙【`一作岳`】去河势抱【`一作入`】关来鴈过秋风急蝉【`一作鸡`】鸣宿雾开平生无限意驱马任尘埃  

晨至【`一作起`】南亭呈裴明府  

南斋梦钓竿晨起月犹残露重萤依草风髙蝶委兰池光秋镜澈山色晓【`一作曙`】屏寒更恋陶彭泽无心议去官  

灞东题司马郊园【`一作题张司马灞东郊园`】  

楚翁秦【`一作秦公寻`】塞住昔事李轻车白社贫思橘青门老仰【`一作种`】读书三迳草沽酒一篱花更欲寻芝术商山便寄家  

防维【`一作樵`】山新兴寺宿石屏村谢叟家  

晩过石屏村村长日渐【`一作易`】曛僧归下岭见人语隔溪【`一作江`】闻谷响寒耕雪山明夜烧云家家扣铜鼓欲赛鲁将军【`村有鲁肃庙`】  

送从兄归隐蓝溪二首  

名髙犹【`一作尚`】素衣【`一作气髙身不逹`】穷巷掩荆扉渐老故人少久贫豪客稀塞云横劒望山月抱琴归几日蓝溪醉藤花拂钓矶【`一作莫遣蓝溪路青苔满钓矶`】  

京洛多髙葢怜兄剧断蓬身随一劒老家入万山空夜忆萧闗月行悲易水风无人知此意甘卧白云中  

村舍【`一作送从兄归隐蓝溪第三首`】  

燕鴈下秋塘田家自此忙移蔬通逺水收果待繁霜野碓舂秔滑山防焙茗香客来还有酒随事宿茅堂  

思归  

叠嶂平芜外依依识旧邦气髙诗易怨愁极酒难降树暗支公院山寒谢守窗殷勤楼下水几日到荆江  

晩泊七里滩  

天晩日沉沉归舟系栁隂江村平见寺山郭逺闻砧树宻猿声响波澄鴈影深荣华暂时事谁识子陵心  

寄题南山【`一作商洛`】王隐居【`一作王隐士居`】  

近逢商洛客知尔住南塘草阁平春水柴门掩夕阳随蜂收野蜜寻麝采生香更忆前年醉松花满石牀  

晨装【`一作早发洛中次甘水一作廿泉`】  

带月饭行侣西防闗塞长晨鸡鸣逺戍宿鴈起寒塘云卷四山雪风凝千树霜谁家防侠子【`一作歌舞散`】沈醉卧兰堂【`一作停骖一回首见嵩阳`】  

题韦隐居西斋【`一作题韦处士山居`】  

斸药去还归家人半掩扉山风藤子落溪雨豆花肥寺逺僧来少桥危客到稀不闻砧杵动【`一作响`】应解制【`一作剪`】荷衣  

送李溟【`一作暝`】秀才西行  

万里不辞劳寒装叠緼【`一作雪`】袍停车山店雨挂席海门涛鹰势暮偏急鹤声秋更髙知君北邙路留剑泣黄蒿  
