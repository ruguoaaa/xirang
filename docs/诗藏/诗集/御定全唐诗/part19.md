---
title: 第18部分
index: true
icon: editor
order: 19
category:
  - 诗藏
  - 诗集
  - 御制全唐诗
tag:
  - 钦定四库全书
  - 集部八
  - 总集类
  - 曹寅
  - 清
---

## 御定全唐诗卷四百三十六  

白居易  

代书诗一百韵寄微之  

忆在贞元岁初登【`一作俱升`】典校司身名同日授心事一言知【`贞元中与微之同登科第俱授秘书省校书郎始相识也`】肺腑都无隔形骸两不羁疎狂属年少闲散为官卑分定金兰契言通药石规交贤方汲汲友直每偲偲有月多同赏无杯不共持秋风拂琴匣夜雪卷书帷髙上慈恩塔幽寻皇子陂唐昌玉蘂防崇敬牡丹期【`唐昌观玉蘂崇敬寺牡丹花时多与微之有期`】笑劝迂辛酒闲吟短李诗【`辛大立度性迂嗜酒李二十绅形短能诗故当时有迂辛短李之号`】儒风爱敦质佛理赏师【`刘三十二敦质雅有儒风庾七师谈佛理有可赏者`】度日曾无闷通宵靡不为双声聨律句八面对【`一作数`】宫棊【`双声聨句八面宫棊皆当时事`】往往游三省腾腾出九逵寒销直城路春到【`一作满`】曲江池树暖枝条弱山晴彩翠竒峰攒石緑防栁宛【`一作惹`】麴尘丝岸草烟铺地园花雪压枝早光红照  

耀新溜碧逶迤幄幕侵【`一作分`】堤布盘筵占地施徴伶皆【`一作求`】絶艺选【`一作迎`】伎悉【`一作选`】名姬粉黛【`一作铅粉`】凝春态【`一作艳`】金钿耀水嬉风流夸堕髻时世鬬啼【`一作愁`】眉【`贞元末城中复为堕马髻啼眉妆也`】密坐随欢促华尊逐胜移香飘歌袂动翠落舞钗遗筹插红螺椀觥飞白玉巵打嫌调笑易饮讶卷波迟【`抛打曲有调笑令饮酒曲有卷白波`】残席諠哗散归鞍酩酊骑酡顔乌帽侧醉袖玉鞭垂紫陌传钟鼓红尘塞路岐几时曾蹔别何处不相随荏苒星霜换廻环节催【`一作推`】两衙多请告【`一作假`】三考欲【`一作遂`】成资运啓千年圣天成万物宜皆当少壮日同惜盛明时光景嗟虚掷云霄窃暗窥攻文朝矻矻讲学夜孜孜策目穿如札【`时与微之结集防畧之目其数至百十`】锋毫【`一作毫锋`】锐若锥【`时与微之各有纎锋细管笔携以就试相顾辄笑目为毫锥`】繁张获鸟网坚守钓鱼坻【`谓自冬至夏频改试期竟与微之坚待制试也`】竝受防龙荐齐陈【`一作登`】鼂董词万言经济畧三策【`一作道`】太平基中【`一作取`】第争无敌专场战不疲辅车排胜阵掎角搴【`一作夺`】降旗【`竝谓同铺席共笔硏`】双阙纷容卫千僚俨等衰【`谓制举人欲唱第之时也`】恩随紫泥降名向白麻披既在髙科选还从好爵縻东垣君谏诤西邑我驱驰【`元和元年同登制科微之拜拾遗予授盩厔尉`】再喜登乌府多慙侍赤墀【`四年微之复拜监察予为拾遗学士也`】官班分内外游处遂参差每列鹓鸾序偏瞻獬豸姿简威霜凛冽衣彩绣葳蕤正色摧强御刚肠嫉喔咿常憎持禄位不拟保妻儿养勇期除恶输忠在灭私下韝惊燕雀当道慑狐貍南国人无怨【`一作枉`】东台吏不欺【`微之使东川奏寃八十余家诏从而平之因分司东都`】理【`一作雪`】寃多定国切【`一作犯`】谏甚辛毗造次行于是平生志在兹【`一作斯`】道将心共直言与行兼【`一作相`】危水暗波飜覆山蔵路险巇未为明主识已被幸臣疑木秀遭风折兰芳遇霰萎千钧势易压一柱力难搘腾口因【`一作方`】成痏吹毛遂得疵忧来吟贝锦谪去咏江蓠邂逅尘中遇殷勤马上辞贾生离魏阙王粲向荆夷水过【`一作度`】清源寺山经绮季【`一作里`】祠心揺汉臯佩泪堕岘亭【`一作山`】碑【`竝途中所经歴者也`】驿路缘云际城楼枕水湄思乡多绕泽望阙【`一作国`】独登陴林晚青萧索江平緑弥野秋鸣蟋蟀沙冷聚鸬鷀官舍黄茅屋人家苦竹篱白醪充夜酌红粟备晨炊寡鹤摧风翮鳏鱼失水鬐闇雏啼渴【`一作鹖`】旦凉叶坠相思【`此四句兼含微之鳏居之思`】一防寒【`一作秋`】灯灭三声晓角吹蓝衫经雨故骢马卧霜羸念涸谁濡沫嫌醒自歠醨耳垂无【`一作懐`】伯乐舌在有【`一作感`】张仪负气冲星剑倾心向日葵金言自销铄玉性肎磷缁伸屈须看蠖穷通莫问定知身是患应用道为医想子今如彼嗟予独在斯【`一作兹`】无憀【`一作悰`】当岁杪有梦到天涯坐阻连襟帯行乖接履綦润销衣上雾香散室中芝念逺缘【`一作伤`】迁贬惊时为【`一作叹`】别离素书三往复明月七盈亏【`自与微之别经七月三度得书`】旧里【`一作理`】非难到余欢不可【`一作易`】追树依兴善老草傍静【`一作靖`】安衰【`微之宅在靖安坊西近兴善寺`】前事思如昨中懐冩向谁北村寻古柏南宅访辛夷【`开元观西北院即隋时龙村佛堂有古柏一株至今存焉微之宅中有辛夷两树常与微之游息其下`】此日空【`一作徒`】搔首何人共解颐病多知夜永年长觉秋悲不饮长如醉加餐亦似饥狂吟【`一作书`】一千字因使寄微之  

和郑元【`一作方`】及第后秋归洛下闲居【`同髙侍郎下隔年及第`】  

勤苦成名后优游得意间玉怜同匠琢桂恨隔年攀山静豹难隐谷幽莺暂还微吟诗引歩浅酌酒开顔门防暮临水窗深朝对山云衢日相待莫误许身闲  

与诸同年贺座主侍郎新拜太常同宴萧尚书亭子【`座主于萧尚书下及第得羣字韵`】  

宠新卿典礼防盛客徴文不失迁莺侣因成贺燕羣池台【`一作塘`】晴间雪冠盖暮和云共仰曾攀处年深桂尚熏东都冬日防诸同年宴郑家林亭【`得先字`】  

盛时陪上第暇日防羣贤桂折因同树莺迁各异年宾阶纷组佩【`一作绶`】妓席俨花钿促膝齐荣贱差肩次后先助歌林下水销酒雪中天他日升沈者无忘共此筵叙徳书情四十韵上宣歙翟【`一作崔`】中丞【`宣州荐送及第后重投此诗`】  

元圣生乗运忠贤出应期还将稽古力助立太平基土控吴兼越州连歙与池山河地襟帯军镇国藩维亷察安江甸澄清肃海夷股肱分外守耳目付中司楚老歌来暮秦人咏去思望如时雨至福是【`一作似`】岁星移政静民无讼刑行吏不欺防谦惊主宠隂徳畏人知白玉慙温色朱绳让直辞行为时领袖言作世蓍盛幕招贤士连营训锐师光华下鹓鹭气色动熊罴出入麾幢引登临剑防随好风迎解榻美景待搴帷晴野霞飞绮春郊栁宛丝城乌惊画角江雁避红旗借草朱轮驻攀花紫绶垂山宜谢公屐洲称栁家诗酒气和芳杜声乱子规分毬齐马首列舞匝蛾眉醉惜年光晚欢怜日影迟塘排玉櫂归路拥金羁自顾龙钟者尝防噢咻之仰山尘不让渉海水难为身忝乡人荐名因国士推提携增善价拂拭长妍姿射策端心术迁乔整羽仪幸穿杨逺叶谬折桂髙枝佩徳潜书帯铭仁暗勒肌饬【`一作鞠`】躬趋馆舍拜手挹阶墀霄汉程虽在风尘迹尚卑敝衣羞布素败屋厌茅茨养乏晨昏膳居无伏腊资盛时贫可耻壮岁病堪嗤擢第名方立耽书力未疲磨铅重剸割策蹇再奔驰相马须怜瘦呼鹰正及饥扶揺重即事防有荅恩时  

和渭北刘大夫借便秋遮虏寄朝中亲友  

巨镇为邦屏全材作国桢韬钤汉上将文墨鲁诸生豹虎闗西卒金汤渭北城宠深初受棨威重正扬兵阵占山河布军谙水草行夏苗侵虎【`一作部`】落宵遁失蕃营云队攒戈防风行卷斾旌堆空烽火灭气胜鼔鼙鸣胡马辞南牧周师罢北征头问天下何处有欃枪  

题故曹王宅【`宅在檀溪`】  

甲第何年置朱门此地开山当賔阁出溪绕妓堂廻覆井桐新长隂窗竹旧栽池荒红菡萏砌老緑莓苔捐馆梁王去思人楚客来西园飞盖处依旧月裵回  

自江陵之徐州路上寄兄弟  

岐路南将北离忧弟与兄闗河千里别风雪一身行夕宿劳乡梦晨装惨旅情家贫忧后事日短念前程烟鴈飜寒渚霜乌聚古城谁怜陟冈者西楚望南荆  

酬哥舒大见赠【`去年与哥舒等八人同登科第今叙防散之意`】  

去岁欢游何处去【`一作好`】曲江西岸杏园东花下忘归因美景尊前劝酒是春风名从微宦风尘里共度流年离别中今日相逢愁又喜八人分散两人同  

和谈校书秋夜感懐呈朝中亲友  

遥夜凉风楚客悲清砧繁漏月髙时秋霜似鬓年空长春草如袍位尚卑词赋擅名来已乆烟霄得路去何迟汉庭卿相皆知已不荐扬雄欲荐谁  

感秋寄逺  

惆怅时节晚两情千里同离忧不散处庭树正秋风燕影动归翼蕙香销故丛佳期与芳歳牢落两成空  

春题华阳观【`观即华阳公主故宅有旧内人存焉`】  

帝子吹箫逐凤皇空留仙洞号华阳落花何处堪惆怅头白宫人埽影堂  

秋雨中赠元九  

不堪红叶青苔地又是凉风暮雨天莫怪独吟秋思苦比君校近二毛年  

城东闲游  

宠辱忧欢不到情任他朝市自营营独寻秋景城东去白鹿原头信马行  

荅韦八  

丽句劳相赠佳期恨【`一作音怅`】有违早知留酒待悔不趁花归春尽緑醅老雨多红萼稀今朝如一醉犹得及芳菲  

华阳观桃花时招李六拾遗饮  

华阳观里仙桃发把酒看花心自知争忍开时不同醉明朝后日即空枝  

和友人洛中春感【`一作感春`】  

莫悲金谷园中月莫叹天津桥上春若学多情寻往事人间何处不伤神  

送张南简入蜀  

昨日诏书下求贤访陆沈无论能与否皆起徇名心君独南游去云山蜀路深  

寄陆补阙【`前年同登科`】  

忽忆前年科第后此时鸡鹤暂同羣秋风惆怅须吹散鸡在中庭【`一作庭前`】鹤在云  

华阳观中八月十五日夜招友玩月  

人道秋中【`一作中秋`】明月好欲邀同赏意如何华阳洞里秋坛上今夜清光此处多  

曲江忆元九  

春来无伴闲游少行乐三分减二分何况今朝杏园里闲人逢尽不逢君  

过刘三十二故宅  

不见刘君来近逺门前两度满枝花朝来惆怅宣平过柳巷当头第一家  

下邽庄南桃花  

村南无限桃花发唯我多情独自来日暮风吹红满地无人解惜为谁开  

三月三十日题慈恩寺  

慈恩春色今朝尽尽日裵回倚寺门惆怅春归留不得紫藤花下渐黄昏  

看恽【`一作浑`】家牡丹花戏赠李二十  

香胜烧兰红胜霞城中最数令公家人人散后君须看归到江南无此花  

春中与卢四周谅【`一作鲸`】华阳观同居  

性情嬾慢好相亲门巷萧条称作邻背烛共怜深夜月蹋花同惜少年春杏坛住僻虽宜病芸阁官微不救贫文行如君尚顦顇不知霄汉待何人  

自城东至以诗代书戏招李六拾遗崔二十六先辈  

青门走马趁心期惆怅归来已校迟应过唐昌玉蘂后犹当崇敬牡丹时暂游还忆崔先辈欲醉先邀李拾遗尚残半月芸香俸不作归粮作酒赀  

盩厔县北楼望山【`自此后诗为畿尉时作`】  

一为趋走吏尘土不开顔孤负平生眼今朝始见山  

县西郊秋寄赠马造【`一作达`】  

紫阁峰西清渭东野烟深处夕阳中风荷老【`一作落`】叶萧条緑水蓼残【`一作开`】花寂寞红我厌宦游君失意可怜秋思两心同  

别韦苏州  

百年愁里过万感醉中来惆怅城西别愁眉两不开  

戏题新栽蔷薇【`时尉盩厔`】  

移根易地莫顦顇野外庭前一种春少府无妻春寂寞花开将尔当夫人  

酬王十八李大见招游山  

自怜幽防心期阻复媿嘉招书信频王事牵身去不得满山松雪属他人  

县南花下醉中留刘五  

百岁几廻同酩酊一年今日最芳菲愿将花赠天台女留取刘郎到夜归  

宿杨家  

杨氏弟兄俱醉卧披衣独起下髙斋夜深不语中庭立月照藤花影上【`一作下`】阶  

醉中留别杨六兄弟【`三月二十日别`】  

春初携手春深散无日花间不醉狂别后何人堪共醉犹残十日好风光  

醉中归盩厔  

金光门外昆明路半醉腾腾信马廻数日非闗王事系牡丹花尽始归来  

游云居寺赠穆三十六地主  

乱峯深处云居路共蹋花行独惜春胜地本来无定主大都山属爱山人  

和王十八蔷薇涧花时有懐萧侍御兼见赠  

霄汉风尘俱是系蔷薇花委故山深怜君独向涧中立一把红芳三处心  

再因公事到骆口驿  

今年到时夏云白去年来时秋树红两度见山心有媿皆因王事到山中  

期李二十文畧王十八质夫不至独宿仙游寺  

文畧也从牵吏役质夫何故恋嚣尘始知解爱山中宿千万人中无一人  

酬赵秀才赠新登科诸先辈  

莫羡蓬莱鸾鹤侣道成羽翼自生身君看名在丹台者尽是人间修道人  

过天门街  

雪尽终南又欲春遥怜翠色对红尘千车万马九衢上囘首看山无一人  

惜玉蘂花有懐集贤王校书起  

芳意将阑风又吹白云离叶雪辞枝集贤雠校无闲日落尽瑶花君不知  

春送卢秀才下第游太原谒严尚书  

未将时防合且与俗浮沈鸿养青翮蛟潜云雨心烟郊春别逺风碛暮程深墨客投何处并州旧翰林  

长安送栁大东归  

白社羁游伴青门逺别离浮名相引住归路不同归  

送文畅上人东游  

得道即无着随縁西复东貌依年腊老心到夜禅空山宿驯溪虎江行滤水虫悠悠尘客思春满碧【`一作色满`】云中  

社日闗路作  

晚景函闗路凉风社日天青岩新有燕红树欲无蝉愁立驿楼上厌行官堠前萧条秋兴苦渐近二毛年  

重到毓村【`一作材`】宅有感  

欲入中门泪满巾庭花无主两廻春轩窗帘幕皆依旧只是堂前欠一人  

乱后过流沟寺  

九月徐州新战后悲【`一作急`】风杀气满山河唯有流沟山下寺门前依旧白云多  

叹髪落  

多病多愁心自知行年未老髪先衰随梳落去何须惜不落终须变作丝  

留别吴七正字  

成名共记甲科上署吏同登芸阁间唯是尘心殊道性秋蓬常转水长闲  

除夜宿洺州  

家寄闗西住身为河北游萧条岁除夜旅泊在洺州  

邯郸冬至【`一作至除`】夜思家  

邯郸驿里逢冬至抱膝灯前影伴身想得家中夜深坐还应说着逺行人  

冬至夜懐湘灵  

艳质无由见寒衾不可亲何堪最长夜俱作独眠人  

感故张仆射诸妓  

黄金不惜买蛾眉拣得如花三四枝歌舞教成心力尽一朝身去不相随  

游仙游山  

闇将心地出人间五六年来人怪闲自嫌恋着未全尽犹爱云泉多在山  

见尹公亮新诗偶赠絶句  

袖里新诗十首余吟看句句是琼琚如何持此将干谒不及公卿一字书  

长安闲居  

风竹松烟昼掩闗意中长似在深山无人不怪长安住何独朝朝暮暮间  

早春独游曲江【`时为校书郎`】  

散职无羁【`一作拘`】束羸骖少送迎朝从直城出春傍曲江行风起池东暖云开山北晴氷销泉脉动雪尽草芽生露杏红初坼烟杨緑未成影迟新度鴈声涩欲啼莺闲地心俱静韶光眼共明酒狂怜性逸药效喜身轻慵慢疎人事幽栖逐【`一作遂`】野情廻看芸阁笑不似有浮名  

秘书省中忆旧山  

厌从薄宦校青简悔别故山思白云犹喜兰台非傲吏归时应免动移文  

凉夜有懐【`自此后诗竝未应举时作`】  

清风吹枕席白露湿衣裳好是相亲夜漏迟天气凉  

送武士曹归蜀【`士曹即武中丞兄`】  

花落鸟嘤嘤南归称野情月宜秦岭宿【`一作过`】春好蜀江行乡路通云栈郊扉近锦城乌台陟冈送【`一作老`】人羡别时荣  

江南送北客因凭寄徐州兄弟书【`时年十五`】  

故园望断欲何如楚水吴山万里余今日因君访兄弟数行乡泪一封书  

赋得古原草送别  

离离原上草一岁一枯荣野火烧不尽春风吹又生逺芳侵古道晴翠接荒城又送王孙去萋萋满别情  

夜哭李夷道  

逝者絶影响空庭朝复昏家人哀临毕夜鏁夀堂门无妻无子何人葬空见铭旌向月飜  

病中作【`时年十八`】  

乆为劳生事不学摄生道年少已多病此身岂堪老  

秋江晚泊  

扁舟泊云岛倚櫂念乡国四望不见人烟江澹秋色客心贫易动日入愁未息  

旅次【`一作泊`】景空寺宿幽上人院  

不与人境接寺门开向山暮钟寒鸟聚秋雨病僧闲月隠云树外萤飞廊宇间幸投花界宿暂得静心顔  

长安正月十五日  

諠諠车骑帝王州羇病无心逐胜游明月春风三五夜万人行乐一人愁  

过髙将军墓  

原上新坟委一身城中旧宅有何人妓堂宾阁无归日野草山花又欲春门客空将感恩泪白杨风里一霑巾  

寒食卧病  

病逢佳节长叹息春雨蒙蒙榆栁色羸坐全非旧日容扶行半是他人力諠諠里巷蹋青归笑闭柴门度寒食  

宿桐庐馆同崔存度醉后作  

江海漂漂共旅游一尊相劝散穷愁夜深醒后愁还在雨滴梧桐山馆秋  

江楼望归【`时避难在越中`】  

满眼云水色月明楼上人旅愁春入越乡梦夜归秦道路通荒服田园隔虏尘悠悠沧海畔十载避黄巾  

除夜寄弟妹  

感时思弟妹不寐百忧生万里经年别孤灯此夜情病容非旧日归思逼新正早晚重欢防羇离各长成  

寒食月夜  

风香露重棃花湿草舍无灯【`一作烟`】愁未入南邻北里歌吹时独倚柴门月中立  

感芍药花寄正一上人  

今日阶前红芍药几花欲老几花新开时不解比色相落后始知如幻身空门此去几多地欲把残花问上人  

晩秋闲居  

地僻门深少送迎披衣闲坐养幽情秋庭不埽携藤杖闲蹋梧桐黄叶行  

秋暮郊居书懐  

郊居人事少书卧对林峦穷巷厌多雨贫家愁早寒葛衣秋未换书卷病仍看若问生涯计前溪一钓竿  

为薛台悼亡  

半死梧桐老病身重泉一念一伤神手携穉子夜归院月冷空房不见人  

途中寒食  

路旁寒食行人尽【`一作絶`】独占春愁在路旁马上垂鞭愁不语风吹百草野田香  

题流沟寺古松  

烟叶葱茏苍麈尾霜皮剥落紫龙鳞欲知松老看尘壁死却题诗几许人  

感月悲逝者  

存亡感月一澘然月色今宵似往年何处曾经同望月樱桃树下后堂前  

代邻叟言懐  

人生何事心无定宿昔如今意不同宿昔愁身不得老如今恨作白头翁  

自河南经乱闗内阻饥兄弟离散各在一处因望月有感聊书所懐寄上浮梁大兄于潜七兄乌江十五兄兼示符离及下邽弟妹  

时难年饥【`一作荒`】世业空弟兄羇旅各西东田园寥落干戈后骨肉流离道路中吊影分为千里鴈辞根散作九秋蓬共看明月应垂泪一夜乡心五处同  

长安早春旅懐  

轩车歌吹諠都邑中有一人向隅立夜深明月卷帘愁日暮青山望乡泣风吹新緑草芽坼雨洒轻黄栁条湿此生知负少年春不展愁眉欲三十  

寒闺夜  

夜半衾裯冷孤眠嬾未能笼香销尽火巾泪滴成冰为惜影相伴通宵不灭灯  

寄湘灵  

泪眼凌寒冻不流每经髙处即廻头遥知别后西楼上应凭阑干独自愁  

冬至宿杨梅馆  

十一月中长至夜三千里外逺行人若为独宿杨梅馆冷枕单牀一病身  

临江送夏瞻【`瞻年七十余`】  

悲君老别我霑巾七十无家万里身愁见舟行风又起白头浪里白头人  

冬夜示敏巢【`时在东都宅`】  

炉火欲销灯欲尽夜长相对百忧生他时诸处重相见莫忘今宵灯下情  

客中守岁【`在栁家庄`】  

守岁尊无酒思乡泪满巾始知为客苦不及在家贫畏老偏惊节防愁预恶春故园今夜里应念未归人  

问淮水  

自差名利客扰扰在人间何事长淮水东流亦不闲  

宿樟亭驿  

夜半樟亭驿愁人起望乡月明何所见潮水白茫茫  

及第后忆旧山  

偶献子虚登上第却吟招隐忆中林春萝秋桂莫惆怅纵有浮名不系心  

题李次云【`一作虚`】窗竹  

不用裁为鸣凤管不须截作钓鱼竿千花百草凋零后留向纷纷雪里看  

花下自劝酒  

酒醆酌来须满满花枝看即落纷纷莫言三十是年少百岁三分已一分  

题李十一东亭  

相思夕上松台立蛩思蝉声满耳秋惆怅东亭风月好主人今夜在鄜州  

春村  

二月村园暖桑间戴胜飞农夫舂旧谷蚕妾新衣牛马因风逺鸡豚过社稀黄昏林下路鼔笛赛神归  

题施山人野居  

得道应无着谋生亦不妨春泥秧稻暖夜火焙茶香水巷风尘少松斋日月长髙闲真是贵何处覔侯王  

## 御定全唐诗卷四百三十七  

白居易  

翰林中送独孤二十七起居罢职出院  

碧落留云住青放鹤还银台向南路从此到人间  

重寻杏园  

忽忆芳时频酩酊却寻醉处重裵回杏花结子春深后谁解多情又独来  

曲江独行【`自此后在翰林时作`】  

独来独去何人识廐马朝衣野客心闲爱无风水边坐杨花不动树隂隂  

同李十一醉忆元九  

花时同醉破春愁醉折花枝当酒筹忽忆故人天际去计程今日到凉【`一作梁`】州  

同钱员外题絶粮僧巨川  

三十年来坐对山唯将无事化人间斋时往往闻钟笑  

一食何如不食闲  

絶句代书赠钱员外  

欲寻秋景闲行去君病多慵我兴孤可惜今朝山景好强能骑马出来无  

晩秋有懐郑中旧隠  

天髙风嫋嫋乡思绕闗河寥落归山梦殷勤采蕨歌病添心寂寞愁入鬓蹉跎晚树蝉鸣少秋阶日上多长闲羡云鹤乆别媿烟萝其奈丹墀上君恩未报何  

禁中九日对菊花酒忆元九  

赐酒盈杯谁共持宫花满把独相思相思只傍花边立尽日吟君咏菊诗【`元诗云不是花中徧爱菊此花开尽更无花`】  

送王十八归山寄题仙游寺  

曾于太白峰前住数到仙游寺里来黑水澄时潭底出白云破处洞门开林间暖酒烧红叶石上题诗埽緑苔惆怅旧游那复到菊花时节羡【`一作待`】君廻  

荅张籍因以代书  

怜君马瘦衣裘薄许到江东访鄙夫今日正闲天又暖可能扶病暂来无  

曲江早春  

曲江栁条渐无力杏园伯劳初有声可怜春浅游人少好傍池边下马行  

见元九悼亡诗因以此寄  

夜泪闻销明月幌春肠遥断牡丹庭人间此病治无药唯有楞伽四卷经  

寒食夜  

无月无灯寒食夜夜深犹立闇花前忽因时节惊年几四十如今欠一年  

杏园花落时招钱员外同醉  

花园欲去去应迟正是风吹狼藉时近西数树犹堪醉半落春风半在枝  

重题西明寺牡丹【`时元九在江陵`】  

往年君向东都去曾叹花时君未廻今年况作江陵别惆怅花前又独来只愁离别长如此不道明年花不开  

同钱员外禁中夜直  

宫漏三声知半夜好风凉月满松筠此时闲坐寂无语药树影中唯两人  

禁中夜作书与元九  

心绪万端书两纸欲封重读意迟迟五声宫漏初鸣【`一作明`】夜一防窗灯欲灭时  

八月十五日夜禁中独直对月忆【`一作寄`】元九  

银台金阙夕沈沈独宿相思在翰林三五夜中新月色二千里外故人心渚宫东面烟波冷浴殿西头钟漏深犹恐清光不同见江陵卑湿足秋隂  

寄陈式五兄  

年来白髪两三茎忆别君时髭未生惆怅料君应满鬓当初是我十年兄  

庾顺之以紫霞绮逺赠以诗荅之  

千里故人心郑重一端香绮紫氛氲开缄日映晚霞色满幅风生秋水纹为褥欲裁怜叶破制裘将翦惜花分不如缝作合欢被寤寐相思如对君  

送元八归凤翔  

莫道岐州三日程其如风雪一身行与君况是经年别暂到城来又出城  

雨雪放朝因懐微之  

归骑纷纷满九衢放朝三日为泥涂不知雨雪江陵府今日排衙得免无  

咏懐  

岁去年来尘土中眼看变作白头翁如何办得归山计两顷村田一畆宫  

闻微之江陵卧病以大通中散碧腴垂云膏寄之因题四韵  

已题一帖红消散又封一合碧云英凭人寄向江陵去道路迢迢一月程未必能治江上瘴且图遥慰病中情到时想得君拈得枕上开看眼暂明  

酬钱员外雪中见寄  

松雪无尘小院寒闭门不似住长安烦君想我看心坐报道心空无可看  

重酬钱员外  

雪中重寄雪山偈问荅殷勤四句中本立空名縁破妄若能无妄亦无空  

独酌忆微之【`时对所赠醆`】  

独酌花前醉忆君与君春别又逢春惆怅银杯来处重不曾盛酒劝闲人  

微之宅残牡丹  

残红零落无人赏雨打风摧花不全诸处见时犹怅望况当元九小亭前  

新磨镜  

衰容常【`一作当`】晚栉【`一作节`】秋镜偶新磨一与清光对方知白髪多鬓毛从幻化心地付头陀任意浑成雪其如似梦何  

感髪落  

昔日愁头白谁知未白衰眼看【`一作前`】应落尽无可变成丝  

八月十五日夜闻崔大员外翰林独直对酒玩月因懐禁中清景偶题是诗  

秋月髙【`一作空`】悬空【`一作髙`】碧外仙郎静玩禁闱间岁中唯有今宵好海内无如此地闲皓色分明双阙牓清光深到九门闗遥闻独醉还惆怅不见金波照玉山  

酬王十八见寄  

秋思太白峯头雪晴忆仙逰洞口云未报皇恩归未得慙君为寄北山文  

立春日酬钱员外曲江同行见赠  

下直遇春日垂鞭出禁闱两人携手语十里看山归栁色早黄浅水文新緑微风光向晚好车马近南稀机尽笑相顾不惊鸥鹭飞  

和钱员外青龙寺上方望旧山  

旧峯松雪旧溪云怅望今朝遥属君共道使臣非俗吏南山莫动北山文  

宴周皓大夫光福宅【`座上作`】  

何处风光最可怜妓堂阶下砌台前轩车拥路光照地丝管入门声沸天緑蕙不香饶桂酒红樱无色譲花钿野人不敢求他事唯借泉声【`一作流泉`】伴醉眠  

晩秋夜  

碧空溶溶月华静月里愁人吊孤影花开残菊傍疎篱叶下衰桐落寒井塞鸿飞急觉秋尽邻鸡鸣迟知夜永凝情不语空所思风吹白露衣裳冷  

惜牡丹花二首【`一首翰林院北防花下作一首新昌窦给事宅南亭花下作`】  

惆怅阶前红牡丹晚来唯有两枝【`一作花`】残明朝风起应吹尽夜惜衰红把火看  

寂寞萎红低向雨离披破艳散随风晴明【`一作天`】落地犹惆怅何况飘零泥土中  

荅元奉礼同宿见赠  

相逢俱叹不闲身直日常多斋日频晓【`一作晚`】鼓一声分散去明朝风景属何人  

荅马侍御见赠  

谬入金门侍玉除烦君问我意何如蟠木讵堪明主用笼禽徒与故人疎苑花似雪同随辇宫月如眉伴直庐浅薄求贤思自代嵇康莫寄絶交书  

上已日恩赐曲江宴防即事  

赐欢仍许醉此防兴如何翰苑主恩重曲江春意多花低羞艳妓莺散让清歌共道升平乐元和胜永和  

夜惜禁中桃花因懐钱员外  

前日归时花正红今夜宿时枝半空坐惜残芳君不见风吹狼藉月明中  

和钱员外早冬玩禁中新菊  

禁署寒气迟孟冬菊初【`一作花`】坼新黄间繁緑烂若金照碧仙郎小隠日心似陶彭泽秋怜潭上看日惯篱边摘今来此地赏野意潜自适金马门内花玉山峯下客寒芳引清句吟玩【`一作赏`】烟景夕赐酒色偏宜握兰香不敌凄凄百卉死岁晚冰霜积唯有此花开【`一作有此花开时`】殷勤助君惜【`钱尝居蓝田山下故云`】  

荅刘戒之早秋别墅见寄  

凉风木槿篱暮雨槐花枝并起新秋思为得故人诗避地鸟择木升【`一作入`】朝鱼在池城中与山下喧静闇相思  

凉夜有懐  

念别感时节早蛩闻一声风帘夜凉入露簟秋意生灯尽梦初罢月斜天未明闇凝无限思起傍药阑行  

秋思  

病眠夜少梦闲立秋多思寂寞余雨晴萧条早寒至鸟栖红叶树月照青苔地何况镜中年又过三十二  

禁中闻蛩  

悄悄禁门闭夜深无月明西窗独闇坐满耳新蛩声  

秋虫  

切切闇窗下喓喓深草里秋天思妇心雨夜愁人耳  

赠别宣上人  

上人处世界清净何所似似彼白莲花在水不着水性真【`一作真空`】悟泡幻【`一作幻泡`】行洁离尘滓修道来几时身心俱到此嗟余牵世网不得长依止离念与碧云秋来朝夕起  

春夜喜雪有懐王二十二  

夜雪有佳趣幽人出书帷微寒生枕席轻素对【`一作封`】阶墀坐罢楚曲起吟班扇诗明宜灭烛【`一作灯`】后净爱褰【`一作卷`】帘时窗引曙色早庭销春气迟山隂应有兴不卧待徽之  

酬和元九东川路诗十二首【`十二篇皆因新境追忆旧事不能一一曲叙但随而和之惟余与元知之耳`】  

骆口驿旧题诗  

拙诗在壁无人爱鸟污苔侵文字残唯有多情元侍御绣衣不惜拂尘看  

南秦雪  

往岁曾为西邑吏惯从骆口到南秦三时云冷多飞雪二月山寒少有春我思旧事犹惆怅君作初行定苦辛仍赖愁猨寒不呌若闻猨呌更愁人  

山枇杷花二首  

万重青嶂蜀门口一树红花山顶头春尽忆家归未得低红如解替君愁  

叶如帬色碧绡【`一作纱`】浅花似芙蓉红粉轻若使此花兼解语推囚御史定违程  

江楼月  

嘉陵江曲曲江池【`一作迟`】明月虽同人别离一宵光景潜相忆两地隂晴逺不知谁料江边懐我夜正当池畔望君时今朝共语方同悔不解多情先寄诗  

亚枝花  

山邮花木似平阳愁杀多情骢马郎还似升平池畔坐低头向水自看妆  

江上笛  

江上何人夜吹笛声声似忆故园春此时闻者堪头白况是多愁少睡人  

嘉陵夜有懐二首  

露湿墙花春意深西廊月上半牀隂怜君独卧无言语唯我知君此夜心  

不明不暗胧【`一作朦`】胧月非暖非寒慢慢风独卧空牀好天气平明闲事到心中  

夜深行  

百牢【`一作年`】闗外夜行客三殿角头宵直人莫道近臣胜逺使其如同是不闲身  

望驿台【`二月三十日`】  

靖安宅里当窗栁望驿台前扑地花两处春光【`一作风`】同日尽居人思客客思家  

江岸棃花  

棃花有思【`一作意`】縁和叶一树江头恼杀君最似孀闺少年妇白妆素袖碧纱帬  

荅谢家最小偏怜女【`感元九悼亡诗因为代荅三首`】  

嫁得梁鸿六七年耽书爱酒日髙眠雨荒春圃唯生草雪压朝厨未有烟身病忧来縁女少家贫忘却为夫贤谁知厚俸今无分枉向秋风吹纸钱  

荅骑马入空台  

君入空台去朝往暮还来我入泉台去泉门无复开鳏夫仍系职穉女未胜哀寂莫咸阳道家人覆墓廻  

荅山驿梦  

入君旅梦来千里闭我幽魂欲二年莫忘平生行坐处后堂阶下竹丛前  

和元九与吕二同宿话旧感赠  

见君新赠吕君诗忆得同年行乐时争入杏园齐马首潜过栁曲鬭蛾睂八人云散俱游宦七度花开尽别离闻道秋娘犹且在至今时复问微之  

忆元九  

江陵道相思逺不知近来文卷里半是忆君诗  

萧员外寄新蜀茶  

蜀茶寄到但惊新渭水煎来始觉珍满瓯似乳堪持玩况是春深酒渴人  

寄上大兄【`巳后诗在邽林居作`】  

秋鸿过尽无书信病戴纱巾强出门独上荒台东北望日西愁立到黄昏  

病中哭金銮子【`小女子名`】  

岂料吾方病飜悲汝不全卧惊从枕上扶哭就灯前有女诚为累无儿岂免怜病来才十日养得已三年慈泪随声迸悲肠【`一作伤`】遇物牵故衣犹架上残药尚头边送出深村巷看封小墓田莫言三里地此别是终天  

寄内  

条桑初緑即为别柿叶半红犹未归不如村妇知时节解为田夫秋衣  

病气  

自知气发毎因情情在何由气得平若问病根深与浅此身应与病齐生  

叹元九  

不入城门【`一作中`】来五载同时班列尽官髙何人牢落犹依旧唯有江陵元士曹  

眼暗  

早年勤倦看书苦晩岁悲伤出泪多眼损不知都自取病成方悟欲如何夜昏乍似灯将灭朝闇长疑镜未磨千药万方治不得唯应闭目学头陀  

得袁相书  

谷苖深处一农夫面黑头斑手把锄何意使人犹识我就田来送相公书  

病中作  

病来城里诸亲故厚薄亲疎心总知唯有蔚章于我分深于同在翰林时  

感化寺见元九刘三十二题名处  

微之谪去千余里太白无来十一年今日见名如见面尘埃壁上破窗前  

游悟贞寺廻山下别张殷衡  

世縁未了治【`一作住`】不得孤负青山心共知愁君又入都门去即是红尘满眼时  

村居寄张殷衡  

金氏村中一病夫生涯濩落性灵迂唯看老子五千字不蹋长安十二衢药铫夜倾残酒暖竹牀寒取旧氊铺闻君欲发江东去能到茅庵访别无  

病中得樊大书  

荒村破屋经年卧寂絶无人问病身唯有东都樊著作至今书信尚殷勤  

开元九诗书卷  

红牋白纸两三束半是君诗半是书经年不展縁身病今日开看生蠧鱼  

昼卧  

抱枕无言语空房独悄然谁知尽日卧非病亦非眠  

夜坐  

庭前尽日立到夜灯下有时坐彻明此情不语何人防时复长吁一【`一作三`】两声  

暮立  

黄昏独立佛堂前满地槐花满树蝉大抵四时心总苦就中肠断是秋天  

有感  

絶与断丝犹有却续时唯有衷肠断应无续得期  

荅友问  

似玉童顔尽如霜病鬓新莫惊身顿老心更老于身  

村夜  

霜草苍苍虫切切村南村北行人絶独出前门望野田月明荞麦花如雪  

闻虫  

暗虫唧唧夜緜緜况是秋隂欲雨天犹恐愁人暂得睡声声移近卧牀前  

寒食夜有懐  

寒食非长非短夜春风不热不寒天可怜时节堪相忆何况无灯各早眠  

赠内  

漠漠闇苔新雨地微微凉露欲秋天莫对月明思往事损君顔色减君年  

得钱舍人书问眼疾  

春来眼闇少心情防尽黄连尚未平唯得君书胜得药开缄未读眼先明  

还李十一马  

传语李君劳寄马病来唯着【`一作拄`】杖扶身纵拟强骑无出处却将牵与趁朝人  

九日寄行简  

摘得菊花防得酒绕【`一作逺`】村骑马思悠悠下邽田地平如掌何处登髙望梓州  

夜坐  

斜月入前楹迢迢【`一作遥`】夜坐情梧桐上阶影蟋蟀近牀声曙傍窗间至秋从簟上生感时因忆事不寝到鸡鸣  

村居二首  

田园莽苍经春早篱落萧条尽日风若问经过谈笑者不过田舍白头翁  

门闭仍逢雪厨寒未起烟贫家重寥落半为日髙眠  

早春  

雪散因和气冰开得暖光春销不得处唯有鬓边霜  

和梦游春诗一百韵【`并序`】  

微之既到江陵又以梦游春诗七十韵寄予且题其序曰斯言也不可使不知吾者知知吾者亦不可使不知乐天知吾也吾不敢不使吾子知予辱斯言三复其旨大抵悔既往而悟将来也然予以为茍不悔不寤则已若悔于此则宜悟于彼也反于彼而悟于妄则宜归于真也况与足下外服儒风内宗梵行者有日矣而今而后非觉路之返也非空门之归也将安返乎将安归乎今所和者其章旨卒【`一作卒章指`】归于此夫感不甚则悔不熟感不至则悔不深故广足下七十韵为一百韵重为足下陈梦游之中所以甚感者叙婚仕之际所以至感者欲使曲尽其妄周知其非然后返乎真归乎实亦犹法华经序火宅偈化城维摩经入媱舍过酒肆之义也微之微之予斯文也尤不可使不知吾者知幸藏之尔云  

昔君梦游春梦游仙山曲怳若有所遇似惬平生欲因寻菖蒲水渐入桃花谷到一红楼家爱之看不足池流渡清泚【`一作□`】草嫰蹋绿蓐门栁闇全低檐樱红半熟转行深深院过尽重重屋乌龙卧不惊青鸟飞相逐渐闻玉佩响始辨珠履躅遥见窗下人娉婷十五六霞光抱明月莲艳开初旭缥缈云雨仙氛氲兰麝馥风流薄梳洗时世寛妆束袖輭异文绫裾轻单丝縠帬腰银线压梳掌金筐蹙帯襭紫蒲萄袴花红石竹凝情都未语付意微相瞩眉敛逺山青鬟低片云緑帐牵翡翠帯被解鸳鸯襆秀色似堪餐秾华如可掬半卷锦头席斜铺绣腰褥朱唇素指匀粉汗红緜扑心惊睡易觉梦断魂难续笼委独栖禽剑分连理木存诚期有感誓志贞无黩京洛八九春未曾花里宿壮年徒自弃佳防应无复鸾歌不重闻凤兆从兹卜韦门女清贵裵氏甥贤淑罗扇夹花灯金鞍攒绣毂既倾南国貌遂坦东牀腹刘阮心渐忘潘杨意方睦新修履信第初食尚书禄九醖备圣贤八珍穷水陆秦家重萧史彦辅怜卫叔朝馔馈独盘夜醪倾百斛亲宾盛辉赫妓乐纷晔煜宿醉才解酲朝欢俄枕麴饮过君子争令甚将军酷酩酊歌鹧鸪颠狂舞雊月流春夜短日下秋天速谢傅隙过驹【`一作奔光`】萧娘风过【`一作送`】烛全凋蕣花折半死梧桐秃闇镜对孤鸾哀留寡鹄凄凄隔幽显冉冉移寒燠万事此时休百身何处赎提携小儿女将领旧姻族再入朱门行一傍青楼哭空无廐马水涸失池鹜揺落废井梧荒凉故篱菊莓苔上几阁尘土生琴筑舞榭缀蟏蛸歌梁聚蝙蝠嫁分红粉妾卖散苍头仆门客思徬徨家人泣吚噢心期正萧索宦序仍拘局懐策入崤函驱车辞郏鄏逢时念既济聚学思大畜端详筮仕蓍磨拭穿杨镞始从讐校职首中贤良目一防侍瑶墀再升纡绣服誓酬君王宠愿使朝廷肃密勿奏封章清明操宪牍鹰韝中病下豸角当邪触糺谬静【`一作尽`】东周申寃动南蜀危言诋阍寺直气忤钧轴不忍曲作钩乍能折为玉扪心无媿畏腾口有谤讟只要明是非何曾虞祸福车摧太行路剑落酆城狱襄汉问修途荆蛮指殊俗谪为江府掾遣事荆州牧趋走谒麾幢喧烦视鞭朴簿书常自领缧囚每亲鞫竟日坐官曹经旬旷休沐宅荒渚宫草马瘦畬田粟薄俸等涓毫微官同桎梏月中照形影天际辞骨肉鹤病翅羽垂兽穷爪牙缩行看须间白谁劝杯中緑时伤大野麟命问长沙鵩夏梅山雨渍秋瘴江【`一作海`】云毒巴水白茫茫楚山青簇簇吟君七十韵是我心所蓄既去诚莫追将来幸前朂欲除忧恼病当取禅经读须悟事皆空无令念将属请思游春梦此梦何闪倐艳色即空花浮生乃焦谷良姻在嘉偶顷尅为单独入仕欲荣身须防成黜辱合者离之始乐兮忧所伏愁恨僧祗长欢荣刹那促觉悟因傍喻迷执由当局膏明诱闇蛾阳焱奔痴鹿贪为苦聚落爱是悲林麓水荡无明波轮廻死生【`一作生死`】辐尘应甘露洒垢待醍醐浴障要智灯烧魔须慧刀戮外熏性易染内战心难衂法句与心王期君日三复【`微之常以法句及心王头陀经相示故申言以卒其志也`】  

王昭君二首【`时年十七`】  

满面胡沙满鬓【`一作面`】风眉销残黛脸销红愁苦辛勤顦顇尽如今却似【`一作是`】画图中  

汉使却回慿寄语黄金何日赎蛾眉君王若问妾顔色莫道不如宫里时  

## 御定全唐诗卷四百三十八  

白居易  

渭村退居寄礼部崔侍郎翰林钱舎人诗一百韵  

圣代元和岁闲居渭水阳不才甘命舛多幸遇时康朝野分伦序贤愚定否臧重文疎卜式尚少弃冯唐由是推天运从兹乐性场笼禽放高翥雾豹得深藏世虑休相扰身谋且自强犹湏务衣食未免事农桑薙草通三径开田占一坊昼扉扃白版夜碓埽黄粱隙地治场圃闲时粪土疆枳篱编刺夹防垄擘科秧穑力嫌身病农心愿岁穰朝衣典杯酒佩劒博牛羊困倚栽松锸饥提采蕨筐引泉来后涧移竹下前冈生计虽勤苦家资甚渺茫尘埃常满甑钱帛少盈囊弟病仍扶杖妻愁不出房传衣念防缕【`一作褴褛`】举案笑糟糠犬吠村胥閙蝉鸣织妇忙纳租看县帖输粟问军仓夕歇攀村树秋行绕野  

塘云容阴惨澹月色冷悠扬荞麦铺花白裳棃间叶黄早寒风摵摵新霁月苍苍园菜迎霜死庭芜过雨荒檐空愁宿燕壁闇思啼螀眼为看书损肱因运甓伤病骸浑似木老鬓欲成霜少睡知年长端忧觉夜长旧游多废忘往事偶思量忽忆烟霄路常陪劒履行登朝思检束入阁学趋跄命偶风云会恩覃雨露霶霑枯发枝叶磨钝起锋铓崔閤连镳骛钱兄接翼翔齐竽混韶夏燕石厠琳琅同日升金马分宵直未央共词加宠命合表谢恩光厩马骄初跨天厨味始尝朝晡颁饼饵寒暑赐衣裳对秉鹅毛笔俱含鸡舌香青缣衾薄絮朱里幕高张昼食恒连案宵眠每并牀差肩承诏旨连署进封章起草偏同视疑文最共详灭私容防窜穷理析毫芒便共输肝胆何曾异肺肠愼微参石奋决密与【`一作学`】张汤禁闼青交宫【`一作官`】垣紫界墙井阑排菡萏檐瓦鬬鸳鸯楼额题鳷鹊池心浴凤凰风枝万年动温树四时芳宿露凝金掌晨晖上璧珰砌筠涂绿粉庭果滴红浆晓从朝兴庆春陪宴柏梁传呼鞭索索拜舞佩锵锵仙仗环双阙神兵辟两厢火飜红尾斾冰卓白竿枪滉瀁经鱼藻深沈近浴堂分庭皆命妇对院【`一作面`】即储皇贵主冠浮动亲王辔閙装金钿相照耀朱紫间荧煌毬簇桃花绮歌廵竹叶觞洼【`去`】银中贵带昂黛内人妆赐褉东城下颁酺曲水傍尊罍分圣酒妓乐借仙倡浅酌看红药徐吟把绿杨宴回过御陌行歇入僧房白鹿原东脚【`一作郭`】青龙寺北廊望春花景暖避暑竹风凉下直闲如社寻芳醉似狂有时还后到无处不相将鸡鹤初虽杂萧兰久乃彰来燕隗贵重去鲁孔恓惶聚散期难定飞沈势不常五年同昼夜一别似参商屈折孤生竹销摧百链钢【`一作刚`】途穷任顦顇道在肯徬徨【`一作慞徨`】尚念遗簪折仍怜病雀疮防寒分赐帛救馁减余粮药物来盈裹书题寄满箱殷勤翰林主珍重礼闱郎喣沬诚多谢抟扶岂所望提携劳气力吹不飞扬拙劣才何用龙钟分自当妆嫫徒费黛磨甋讵成璋习隐将时背千名与道妨外身宗老氏齐物学防庄疎放遗千虑愚防守一方乐天无怨叹倚命不劻勷愤懑胸须豁交加臂莫攘珠沈犹是寳金跃未为祥泥尾休揺掉灰心罢激昂渐闲亲道友因病事医王息乱归禅定存神入坐亡断痴求慧剑济苦得慈航不动为吾志无何是我乡可怜身与世从此两相忘  

酬卢秘书二十韵【`时初奉诏除赞善大夫`】  

谬歴文场选慙非翰苑才云霄髙暂致毛羽弱先摧识分忘轩冕知归返草莱杜陵书积蠧丰狱剑生苔晦厌鸣鸡雨春惊震蛰雷旧恩收坠履新律动寒灰鳯诏容徐起鹓行许重陪衰顔虽拂拭蹇歩尚低【`一作徘`】徊睡少钟偏警行迟漏苦催风霜趁朝去泥【`一作两`】雪拜陵廻上感君犹念傍慙友或推石顽镌费匠【`一作力`】女丑嫁劳媒倐忽青春度奔波白日【`一作石`】頽性将时共背病与老俱来闻有蓬壶客知懐杞梓材世家标甲第【`一作地`】官职滞麟台笔尽铅黄防诗成锦绣堆尝思豁云雾忽喜访尘埃心为论文合眉因劝善开不胜珍重意满袖写琼瓌  

题卢秘书夏日新栽竹二十韵  

湘竹初封植卢生此考槃久持霜节苦新托露根难等度须【`一作虽`】当砌【`一作户`】疎稠要满阑买怜分薄俸栽称作闲官叶翦蓝罗碎茎抽玉琯端防声清淅沥一簇緑檀栾未夜青岚入先秋白露团【`一作传`】拂肩揺翡翠熨手弄琅玕韵透霜风起隂铺砌月残炎天闻觉冷窄地见疑寛梢动胜揺扇低枝好挂冠碧笼烟幕幕珠洒雨晚【`一作暁`】箨晴云展隂芽蛰虺蟠爱从抽马防惜未截鱼竿松韵徒烦听桃夭不足观梁慙当家杏台陋本司兰【`古诗云卢家兰室杏为梁又秘书府即兰台也`】撑拨诗人兴勾牵醉客欢静连芦簟滑凉拂葛衣单岂止消时暑应能保岁寒莫同凡草木一种夏中看  

渭村酬李二十见寄  

百里音书何太迟暮秋把得暮春诗栁条緑日君相忆梨叶红时我始知莫叹学官贫冷落犹胜村客病支离形容意绪遥看取不似华阳观里时  

初授赞善大夫早朝寄李二十助教  

病身初谒青宫日衰貎新垂白髪年寂莫曹司非熟地萧条风雪是寒天逺坊早起常侵鼓瘦马行迟苦费鞭一种共君官职冷不如犹向日髙眠  

欲与元八卜邻先有是赠  

平生心迹最相亲欲隠墙东不为身明月好同三径夜緑杨宜作两家春每因暂出犹思伴岂得安居不择邻何独终身数相见子孙长作隔墙人  

游城南留元九李二十晚归  

老游春饮莫相违不独花稀人亦稀更劝残杯看日影犹应趁得鼓声归  

广宣上人以应制诗见示因以赠之诏许上人居安国寺红楼院以诗供奉  

道林谈论惠休诗一到人天【`一作间`】便作师香积筵承紫泥诏昭阳歌唱碧云词红楼许住请【`平`】银钥翠辇陪行蹋玉墀惆怅甘泉曾侍从与君前后不同时  

重过秘书旧房因题长句【`时为赞善大夫`】  

阁前下马思裵回第二房门手自开昔为白面书郎去今作苍须【`一作头`】赞善来吏人不识多新补松竹相亲是旧栽应有题墙名姓在试将衫袖拂尘埃  

重到城七絶句  

见元九  

容貎一日减一日心情十分无九分每逢陌路犹嗟叹何况今朝是见君  

髙相宅  

青苔故里懐恩地白髪新生抱病身涕泪虽多无哭处永宁门馆属他人  

张十八  

谏垣防见迁遗补宪府频闻转殿监独有咏诗张太祝十年不改旧官衔  

刘家花  

刘家墙上花还发李十门前草又春处处伤心心始悟多情不及少情人  

裵五  

莫怪相逢无笑语感今思旧防门前张家伯仲偏相似每见清扬【`一作青杨`】一惘然  

仇家酒  

年年老去欢情少处处春来感事深时到仇家非爱酒醉时心胜醒时心  

恒寂师  

旧游分人零落如此伤心事防条防逐禅师坐禅去一时灭尽定中消  

靖安北街赠李二十  

榆荚抛钱栁展眉两人竝马语行迟还似往年安福寺共君私试却廻时  

重伤小女子  

学人言语凭牀行嫩似花房脆似琼才知恩爱迎三岁未辨东西过一生汝异下殇应杀礼吾非上圣讵忘情伤心自叹鸠巢拙长堕春雏养不成  

过顔处士墓  

向坟道【`一作通`】径没荒榛满室诗书积闇尘长【`一作厚`】夜肎教黄壤暁悲风不许白杨春箪瓢顔子生仍促布被黔娄死更贫未防悠悠上天意惜将富夀与何人  

题周皓【`一作浩`】大夫新亭子二十二韵  

东道常为主南亭别待賔规模何日创景致一时新广砌罗红药疎【`一作髙`】防緑筠鎻开賔阁暁【`一作晩`】梯上妓楼春置醴宁三爵加笾过八珍茶香飘紫笋脍缕落红鳞辉赫车舆闹珍奇鸟兽驯狝防看马鹦鹉唤家人锦额髙卷银花醆慢廵劝尝光禄酒许看洛川神【`周兼光禄卿有家妓数十人`】敛翠凝歌黛流香动舞巾帬飜绣鸂鷘梳陷钿麒麟笛怨音含楚筝娇语带秦侍儿催画烛醉客吐文茵投辖多连夜【`一作曙`】鸣珂便逹晨入朝纡紫绶待漏拥朱轮贵介交三事光荣照四邻甘浓将奉客穏暖不缘身十载歌钟地三朝节钺臣爱才心倜傥敦旧礼殷勤门以招贤盛家因好事贫始知豪杰意富贵为交亲  

赋得听边鸿  

惊风吹起塞鸿羣半拂平沙半入云为问昭君月下听何如苏武雪中闻  

见杨贞诗赋因题絶句以自谕  

赋句诗章妙入神未年三十即无身常嗟薄命形顦顇若比贞是幸人  

病中早春  

今朝枕上觉头轻强起阶前试脚行羶腻断来无气力风痰恼得少心情暖消霜瓦津初合寒减冰渠冻不成唯有愁人鬓间雪不随春尽逐春生  

送人贬信州判官  

地僻山深古上饶土风贫薄道程遥不唯迁客须恓屑见说居人也寂寥溪畔毒沙蔵水弩城头枯树下山魈若于此郡为卑吏刺史防前又折腰  

曲江醉后赠诸亲故  

郭东丘墓何年客江畔风光防日春只合殷勤逐杯酒不须疎索向交亲中天或有长生药下界应无不死人除却醉来开口笑世间何事更闗身  

和元八侍御升平新居四絶句【`时方与元八卜邻`】看花屋  

忽惊映树新开屋却似当檐故种花可惜年年红似火今春始得属元家  

累土山  

堆土渐髙山意出终南移入戸庭间玉峯蓝水应惆怅恐见新山望旧山【`元旧居在蓝田山`】  

髙亭  

亭脊太髙君莫拆东家留取当西山好看落日斜衔处一片春岚映半环  

松树  

白金换得青松树君既先栽我不栽幸有西风易凭仗夜深偷送【`一作得`】好声【`一作春`】来  

醉后却寄元九  

蒲池村里悤悤别沣水桥边兀兀廻行到城门残酒醒万重离恨一时来  

重寄【`一作重寄元九`】  

萧弓惊雁分飞劔化龙悠悠天地肉不死防相逢李十一舍人松园饮小酎酒得元八侍御诗叙云在台中推院有鞫狱之苦即事书懐因酬四韵  

爱酒舎人开小酌能文御史寄新诗乱松园里醉相忆古柏防前忙不知早夏我当逃暑日晚衙君是虑囚时唯应清夜无公事新草亭中好一期【`元于升平宅新立草亭`】  

重到华阳观旧居  

忆昔初年三十二当时秋思已难堪若为重入华阳院病鬓愁心四十三  

荅劝酒  

莫怪近来都不饮防廻因醉却霑巾谁料平生狂酒客如今变作酒悲人  

题王侍御池亭  

朱门深鎻春池满岸落蔷薇水浸莎毕竟林塘谁是主主人来少客来多  

听水部吴员外新诗因赠絶句  

朱绂仙郎白雪歌和人虽少爱人多明朝説与【`一作向`】诗人道水部如今不姓何  

雨夜忆元九  

天隂一日便堪愁何况连宵雨不休一种雨中君最苦偏梁阁道向通【`一作东`】州  

雨中携元九诗访元八侍御  

微之诗卷忆同开日多应不入台好句无人堪共咏冲泥蹋水就君来  

赠杨秘书巨源【`杨尝有赠卢洺州诗云三刀梦益州一箭取辽城由是知名`】  

早闻一箭取辽城相识虽新有故情清句三朝谁是敌白须四海半为兄贫家薙草时时入瘦马寻花处处行不用更敎诗过好折君官职是声名  

和武相公感韦令公旧池孔雀【`同用深字`】  

索莫少顔色池边无主禽难收带泥翅易结着人心顶毳落残碧尾花销闇金放归飞不得云海故巢深  

寄生衣与微之因题封上  

浅色縠衫轻似雾纺花纱袴薄于云莫嫌轻薄但知著犹恐通州热杀君  

白牡丹  

白花冷澹无人爱亦占芳名道牡丹应似【`一作是`】东宫白赞善被人还唤作朝官  

梦旧  

别来老大苦修道链得离心成死灰平生忆念消磨尽昨夜因何入梦来  

戏题卢秘书新移蔷薇  

风动翠条腰嫋娜【`一作嫋嫋`】露垂红萼泪阑干移他到此须为主不别【`一作爱`】花人莫使看  

曲江夜归闻元八见访  

自入台来见面稀班中遥得揖容辉早知相忆来相访悔待江头明月归  

苦热题恒寂师禅室  

人人避暑走如狂独有禅师不出房可是禅房无热到但能心静即身凉  

微之到通州日授馆未安见尘壁间有数行字读之即仆旧诗其落句云渌水红莲一朶开千花百草无顔色然不知题者何人也微之吟叹不足因缀一章兼録仆诗本同寄省其诗乃十五年前初及第时赠长安妓人阿輭絶句缅思往事杳若梦中懐旧感今因酬长句  

十五年间似梦逰曽将诗句结风流偶助笑歌嘲阿輭可知传诵到通州昔敎红袖佳人唱今遣青衫司马愁惆怅又闻题处所雨淋江馆破墙头  

得微之到官后书备知通州之事怅然有感因成四章  

来书子细説通州州在山根峡岸头四面千重火云合中心一道瘴江流虫蛇白昼拦官道蚊蚋【`一作蟆`】黄昏扑郡楼何罪遣君居此地天髙无处问来由  

匼匝巅山万刃余人家应似甑中居寅年篱下多逢虎亥日沙头始卖鱼衣斑梅雨长须熨米涩畬田不解鉏努力安心过三考已曽愁杀李尚书【`李实尚书先贬此州身殁于彼处`】人稀地僻医巫少夏旱秋霖瘴疟多老去一身须爱惜别来四体得如何侏儒饱笑东方朔薏苡谗忧马伏波莫遣沈愁结成病时时一唱濯缨歌  

通州海内恓惶地司马人间冗长【`去`】官伤鸟有惊不定卧龙无水动应难劒埋狱底谁深掘松偃霜中尽冷看举目争能不惆怅髙车大马满长安  

病中答招饮者  

顾我镜中悲白发尽【`津上`】君花下醉青春不縁眼痛兼身病可是尊前第二人  

燕子楼三首【`并序`】  

徐州故张尚书有爱妓曰盼盼善歌舞雅多风态予为校书郎时游徐泗间张尚书宴予酒酣出盼盼以佐欢欢甚予因赠诗云醉娇胜不得风嫋牡丹花尽欢而去尔后絶不相闻迨兹仅一纪矣昨日司勲员外郎张仲素缋之访予因吟新诗有燕子楼三首词甚婉丽诘其由为盼盼作也缋之从事武寜军累年颇知盼盼始末云尚书既殁归东洛而彭城有张氏旧第第中有小楼名燕子盼盼念旧爱而不嫁居是楼十余年幽独块然于今尚在予爱缋之新咏感彭城旧游因同其题作三絶句  

满窻明月满霜被冷灯残拂卧牀燕子楼中霜月夜秋来只为一人长  

钿晕罗衫色似烟几回欲着即澘然自从不舞霓裳曲叠在空箱十一年  

今春有客洛阳回曾到尚书墓上来见説白杨堪作柱争教红粉不成灰  

初贬官过望秦岭【`自此后诗江州路上作`】  

草草辞家忧后事迟迟去国问前途望秦岭上回头立无限秋风吹白须  

蓝桥驿见元九诗【`诗中云江陵归时逢春雪`】  

蓝桥春雪君归日秦岭秋风我去时每到驿亭先下马循墙绕柱覔君诗  

韩公堆寄元九  

韩公堆北涧西头冷雨凉风拂面秋努力南行少惆怅江州犹似胜通州  

发商州  

商州馆里停三日待得妻孥相逐行若比李三犹自胜儿啼妇哭不闻声【`时李固言新殁`】  

武关南见元九题山石榴花见寄  

往来同路不同时前后相思两不知行过闗门【`一作西`】三四里榴花不见见君诗  

红鹦鹉【`商山路逢`】  

安南逺进红鹦鹉色似桃花语似人文章辩慧皆如此笼槛何年出得身  

题四皓庙【`一作题商山庙`】  

卧逃秦乱起安刘舒卷如云得自由若有精灵应笑我不成一事谪江州  

罢药  

自学坐禅休服药从他时复病沈沈此身不要全强健强健多生人我心  

白鹭  

人生四十未全衰我为愁多白发垂何故水边双白鹭无愁头上亦垂丝  

襄阳舟夜【`一作中`】  

下马襄阳郭移舟汉隂驿秋风截江起寒浪连天白本是多愁人复此风波夕  

江夜舟行  

烟澹月蒙蒙舟行夜色中江铺满槽水帆展半樯风叫曙嗸嗸鴈啼秋唧唧虫只应催北客早作白须翁  

红藤杖  

交亲过浐别车马到江回唯有红藤杖相随万里来  

江上吟元八絶句  

大江深处月明时一夜吟君小律诗应有水仙潜出听飜将唱作歩虚词  

途中感秋  

节物行揺落年顔坐变衰树初黄叶日人欲白头时乡国程程逺亲朋处处辞唯残【`一作怜`】病与老一步不相离  

登郢州白雪楼  

白雪楼中一望乡青山蔟蔟水茫茫朝来渡口逢京使説道烟尘近洛阳【`时淮西寇未平`】  

舟夜赠内  

三声猨后垂乡泪一叶舟中载病身莫凭水南北望月明月闇总愁人  

逢旧  

我梳白发添新恨君埽青蛾减旧容应被傍人怪惆怅少年离别老相逢  

臼口阻风十日  

洪涛白【`一作波`】浪塞江津处处邅回事事迍世上方为失途客江头又作阻风人鱼鰕遇雨腥盈鼻蚊蚋和烟痒满身老大光隂能几日等闲臼口坐经旬  

浦中夜泊  

暗上江隄还独立水风霜气夜棱棱回看深浦停舟处芦荻花中一防灯  

卢侍御与崔评事为予于黄鹤楼置宴宴罢同望  

江边黄鹤古时楼劳置华筵待我游楚思淼茫云水冷商声清脆管秋白花浪溅头陀寺红叶林笼鹦鹉洲总是平生未行处醉来堪赏醒堪愁  

舟中读元九诗  

把君诗卷灯前读诗尽灯残天未明眼痛灯灭犹闇【`一作暗`】坐逆风吹浪打船声  

舟行阻风寄李十一舎人  

扁舟厌泊烟波上轻防闲寻浦屿间虎蹋青泥稠似印风吹白浪大于山且愁江郡何时到敢望京都几岁还今日料君朝退后迎寒新酎暖开顔【`李十一好小酎酒故云`】  

雨中题衰栁  

湿屈青条折寒飘黄叶多不知秋雨意更遣欲如何  

题王处士郊居  

半依云渚半依山爱此令人不欲还负郭田园八九顷向阳茅屋两三间寒松纵老风标在野鹤虽饥饮啄闲一卧江村来早晩著书盈帙鬓毛斑  

岁晩旅望  

朝来暮去星霜换隂惨阳舒气序牵万物秋霜能坏色四时冬日最凋年烟波半露新沙地鸟雀羣飞欲雪天向晩苍苍南北望穷隂旅【`一作离`】思两无边  

晏坐闲吟  

昔为京洛声华客今作江湖潦【`一作老`】倒翁意气销磨羣动里形骸变化百年中霜侵残鬓无多黒酒伴衰顔只暂红愿学禅门非想定千愁万念一时空  

题李山人  

厨无烟火室无妻篱落萧条屋舎低每日将何疗饥渴井华云粉一刀圭  

读庄子  

去国辞家谪异方中心自怪少忧伤为寻庄子知归处认得无何是本乡  

江楼偶宴赠同座  

南浦闲行罢西楼小宴时望湖凭槛久待月放杯迟江果尝卢橘山歌听竹枝相逢且同乐何必旧相知  

放言五首  

元九在江陵时有放言长句诗五首韵髙而体律意古而词新予每咏之甚觉有味虽前辈深于诗者未有此作唯李颀有云济水自清河自浊周公大圣接舆狂斯句近之矣予出佐浔阳未届所任舟中多暇江上独吟因缀五篇以续其意耳  

朝真暮伪何人辩古往今来底事无但爱臧【`一作庄`】生能诈圣可知甯子解佯愚草萤有耀终非火荷露虽团岂是珠不取燔柴兼照乗可怜光彩亦何殊  

世途倚伏都无定尘网牵缠卒未休祸福回还车转毂荣枯反覆手藏钩灵未免刳肠患马失应无折足忧不信君看奕棊者输赢须待局终头  

赠君一法决狐疑不用钻与祝蓍试玉要烧三日满【`真玉烧三日不热`】辨材须待七年期【`豫章木生七年而后知`】周公恐惧流言后【`一作日`】王莽谦恭未篡时向使当初【`一作时`】身便死一生真伪复谁知  

谁家第宅成还破何处亲宾哭复歌昨日屋头堪炙手今朝门外好张罗北邙未省留闲地东海何曽有定波莫笑贱贫夸富贵共成枯骨两如何  

防山不要欺毫末顔子无心羡老彭松树千年终是朽槿花一日自为荣何须恋世常忧死亦莫嫌身漫厌生生去死来都是幻幻人哀乐系何情  

岁暮道情二首  

壮日苦曾惊岁月长年都不惜光隂为学空门平等法先齐老少死生心  

半故青衫半白头雪风吹面上江楼禅功自见无人觉合是愁时亦不愁  

读李杜诗集因题卷后  

翰林江左日员外劒南时不得髙官职仍逢苦乱离暮年逋客恨浮世谪仙悲吟咏留千古声名动四夷文场供秀句乐府待新词天意君须会人间要好诗【`贺监知章目李白为谪仙人`】  

强酒  

若不坐禅销妄想即须行【`一作吟`】醉放狂歌不然秋月春风夜争那闲思往事何  

独树浦雨夜寄李六郎中  

忽忆两家同里巷何曽一处不追随闲游预算分朝日静语【`一作话`】多同待漏时花下放狂冲黑饮灯前起坐彻明棊可知风雨孤舟夜芦苇丛中作此诗  

听崔七妓人筝  

花脸云鬟坐玉楼十三里一时愁凭君向道休弹去白尽江州司马头  

望江州  

江回望见双华表知是浔阳西郭门犹去孤舟【`一作城`】三四里水烟沙雨欲黄昏  

初到江州  

浔阳欲到思无穷庾亮楼南湓口东树木凋疎山雨后人家低湿水烟中菰蒋餧马行无力芦荻编房卧有风遥见朱轮来出郭相迎劳动使君公  

醉后题李马二妓  

行揺云髻花钿节应似霓裳趁管艳动舞帬浑是火愁凝歌黛欲生烟有风纵道能回雪无水何由忽吐莲疑是两般心未决雨中神女月中仙  

卢侍御小妓乞诗座上留赠  

郁金香汗裛歌巾山石榴花染舞帬好似文君还对酒胜于神女不归云梦中那及觉时见宋玉荆王应羡君  

## 御定全唐诗卷四百三十九  

白居易  

东南行一百韵寄通州元九侍御澧州李十二舎人果州崔二十二使君开州韦大员外庾三十二补阙杜十四拾遗李二十助教员外窦七校书【`元稹集和此诗注内本题末尚有兼投吊席八舎人七字`】  

南去经三楚东来过五湖山头看馆水面问征途地逺穷江界天低极【`一作接`】海隅飘零同落叶浩荡似乘桴渐觉乡原异深知土产【`一作俗`】殊夷音语嘲蛮态笑睢盱水市通阛阓烟村混舳舻吏徴渔户税人纳火田租亥日饶鰕蟹寅年足虎防成人男作丱事【`一作似`】鬼女为巫楼闇攒倡妇隄喧簇贩夫夜船论铺赁春酒断缾酤见果皆卢橘闻禽悉鹧鸪山歌猨独叫野哭鸟相呼岭徼云成栈江郊水当郛月移翘柱鹤风泛飐樯乌鼇碍潮无信蛟惊浪不虞鼍鸣江攂鼔【`一作泉窟室`】蜃气海【`一作结气`】  

浮圗树裂山魈穴沙含水弩枢喘牛犂紫芋羸马放青菰绣面谁家婢鵶头防岁奴泥中采菱芡烧后拾樵蘓鼎腻愁烹鼈盘腥脍鲈钟仪徒恋楚张翰浪思吴气序凉还热光隂旦复晡身方逐萍梗年欲近桑榆渭北田园废江西岁月徂忆归恒惨澹懐旧忽踟蹰自念咸秦客甞为邹鲁儒蕴藏经国术轻弃度闗繻赋力凌鹦鹉词锋敌辘轳战文重掉鞅射策一弯弧崔杜鞭齐下元韦辔并驱名声逼【`一作敌`】扬马交分过萧朱世务轾摩揣周行窃觊觎风云皆防合雨露各霑濡共遇【`一作偶`】升平代偏慙固陋躯承眀连夜直建礼拂晨趋美服颁王府珍羞降御厨议髙通白虎谏切伏青蒲柏殿行陪宴花楼走看酺神旗张鸟兽天籁动笙竽戈【`一作丸`】剑星芒耀鱼龙电防駈定场排越伎【`一作汉旅`】促坐进吴歈缥缈疑仙乐婵娟胜画圗歌鬟低翠羽舞汗堕红珠别选闲逰伴招小饮徒一杯愁已破三醆气弥麤輭美仇家酒幽闲葛氏姝十千方得斗二八正当垆论笑杓胡律【`一作硉`】谈怜巩嗫嚅李酣犹短窦庾醉更防迂鞍马呼教住骰盘喝遣输长【`一作急`】驱波卷白连掷采成卢【`骰盘白波莫走鞍马皆当时酒令`】筹并频逃席觥严列【`一作别`】置盂满【`一作漏`】巵那可灌頽玉不胜扶入视中枢草归乘内廐驹醉曽冲宰相骄不揖金吾日近恩虽重云髙势却【`一作易`】孤翻身落霄汉失脚倒【`一作到`】涂博望移门籍浔阳佐郡符【`予自太子赞善大夫出为江州司马`】时情变寒暑世利算锱铢即【`一作望`】日辞双阙明朝别九衢播迁分郡国次第出京都【`十年春防之移佐通州其年秋予出佐浔阳明年冬杓直出牧澧州崔二十二出牧果州韦大出牧开州`】秦岭驰三驿商山上二邘【`商山险道中有东西二邘`】岘阳亭寂寞夏口路﨑岖大道全生棘中丁尽执殳江关未撤警淮防尚稽诛【`时淮西未平路经防鄂二州界所见如此`】林对东西寺山分大小姑【`东林西林寺在庐山北大姑小姑在庐山南彭蠡湖中`】庐峯莲刻削湓浦【`一作水`】带萦纡【`莲花峰在庐山北湓水在江城南何逊诗云湓城对湓水湓水萦如带`】九派吞青草【`浔阳江九派南通青草洞庭湖`】孤城覆緑芜【`南方城壁多以草覆`】黄昬钟寂寂清晓角呜呜春色辞门桞秋声到井梧残芳悲【`一作怨`】鶗鴂【`音啼决见椘词`】暮莭感茱萸蘂坼金英菊花飘雪片芦波红日斜没沙白月平铺防见林抽笋频惊燕引雏岁华何倐忽年少不湏防眇黙思千古苍茫想八区孔穷縁底事顔夭有何辜龙智【`一作圣`】犹经【`一作遭`】醢龟灵未免刳穷通应已定圣哲不能逾【`一作逾`】况我身谋【`一作谋生`】拙逢他厄运枸漂流随【`一作从`】大海锤鍜任洪鑪险阻甞之矣栖迟命也夫沈消意气穷饿耗肌肤防瘴和残药迎寒补旧襦书牀鸣蟋蟀琴匣网蜘蛛贫室【`一作活`】如悬磬端忧剧守株时遭人指防【`一作客荅难`】数被鬼揶揄兀兀都疑梦昏昏半是【`一作似`】愚女惊朝不起妻怪夜长吁万里抛【`一作离`】朋侣【`一作执`】三年隔友于自然悲聚散不是恨荣枯去夏微之疟今春席八殂天涯书达否泉下哭知无【`去年闻元九瘴疟书去竟未报今春闻席八殁乆与还徃能无恸哭`】谩写诗盈卷【`一作轴`】空盛酒满壶只添新怅望岂复旧欢娱壮志因愁减衰容与病俱相逢应不识满颔白髭须  

谪居  

面瘦头斑四十四逺谪江州为郡吏逢时弃置从不才未老衰羸为何事火烧寒涧松为烬霜降春林花委地遭时荣悴一时间岂是昭昭上天意  

初到江州寄翰林张李杜三学士  

早攀霄汉上天衢晩落风波委世途雨露施恩无厚薄蓬蒿随分有荣枯伤禽侧翅惊弓箭老妇低顔事舅姑碧落三仙曽识面年深记得姓名无  

庾楼晓望  

独慿朱槛立凌晨山色初明水色新竹雾晓笼衔岭月苹风暖送过江春子城隂防犹残雪衙鼓声前未有尘三百年来庾楼上曽经多少望乡人  

宿西林寺  

木落天晴山翠开爱山骑马入山来心知不及柴桑令一宿西林便却【`一作欲`】囬【`柴桑令刘遗民也`】  

江楼宴别  

楼中别曲催离酌灯下红帬间緑袍缥缈楚风罗绮薄铮鏦越调管髙寒流带月澄如镜夕吹和霜利似刀尊酒未空欢未尽舞腰歌防莫辞劳  

题山石榴花  

一丛千朶压阑干翦碎红绡却作团风嫋舞腰香不尽露销妆脸泪新【`一作初`】干蔷薇带刺攀应嬾菡萏生泥玩亦难争及此花檐戸下任人采弄尽人看  

代春赠  

山吐晴岚【`一作峯`】水放光辛夷花白桞梢黄但知莫作江西意风防何曽异帝乡  

荅春  

草烟低重水花眀从道风光似帝京其奈山猨江上呌故乡无此断膓声  

樱桃花下叹白髪  

逐防花皆好随年貌自衰红樱满眼日白发半头时倚树无言久攀条欲放迟临风两堪叹如雪复如丝  

惜落花赠崔二十四  

漠漠纷纷不奈何狂风急雨两相和晩来怅望君知否枝上稀踈地上多  

移山樱桃  

亦知官舎非吾宅且斸山樱满院栽上佐近来多五考少应四度见花开  

官舎闲题  

职散优闲地身慵老大时送春唯有酒销日不过棊禄米麞牙稻园蔬鸭脚葵饱餐仍晏起余暇弄龟儿【`儿即小侄名`】  

晩春登大云寺南楼赠常禅师  

花尽头新白登楼意若何岁时春日少世界苦人多愁醉非因酒悲吟不是歌求师治此病唯劝读楞伽  

北楼送客归上都  

慿髙眺【`一作送`】逺一凄凄却下朱阑即觧【`一作手共`】携京路人归天直北江楼客散日平西长津欲度回船尾残酒重倾簇马蹄不独别君湏强饮穷愁自要醉如  

北亭招客  

踈散郡丞同野客幽闲官舎抵山家春风北戸千茎竹晩日东园一树花小醆吹醅甞冷酒深炉敲火炙新茶能来尽日观【`一作宫`】棊否太守知慵放晩衙  

宿西林寺早赴东林满上人之防因寄崔二十二员外  

谪辞魏鹓鸾隔老入庐山麋鹿随薄暮萧条同寺宿凌晨清浄与僧期双林我起闻钟后只日君趋入阁时鷃髙低分皆定莫劳心力逺相思  

逰宝称寺  

竹寺初晴日花塘欲晓【`一作晩`】春野猿疑弄客山鸟似呼人酒嫩倾金液茶新碾玉尘可怜幽静地堪寄老慵身  

早春闻提壶鸟因题邻家  

厌聼秋猿催下泪喜闻春鸟劝提壶谁家红树先花发何防青楼有酒酤进士麄豪寻静尽拾遗风采近都无欲期明日东邻醉变作腾腾一俗夫  

见紫薇花忆微之  

一丛暗澹将何比浅碧笼帬衬紫巾除却微之见应爱人间少有别【`一作惜`】花人  

蔷薇花一丛独死不知其故因有是萹  

柯条未甞损根蕟不曽移同类今齐茂孤芳忽独萎仍怜委地日正是带花时碎碧初凋叶燋红尚恋枝乾坤无厚薄草木自荣衰欲问因何事春风亦不知  

湖亭望水  

久雨南湖涨新晴北客过日沈红有影风定緑无波岸没闾阎少滩平船舫多可怜心赏处其奈独逰何  

闲逰  

外事因慵废中懐与静期寻泉上山逺看笋出林迟白石磨樵斧青竿理钓丝澄清深浅好最爱夕阳时  

忆防之伤仲逺【`李三仲逺去年春防`】  

幽独辞羣乆漂流去国賖只将琴作伴惟以酒为家感逝因看水伤离为见花李三埋地底元九谪天涯举眼青云逺囬头白日斜可能胜贾谊犹自滞长沙  

过郑防士  

闻道移居村坞间竹林多防独开关故来不是求他事暂借南亭一望山  

霖雨苦多江湖暴涨块然独望因题北亭  

自作浔阳客无如苦雨何隂昏晴日少闲闷睡时多湖阔将天合云低与水和篱根舟子语巷口钓人歌雾岛沈黄气风帆蹙白波门前车马道一宿变江河  

春末夏初闲逰江郭二首  

闲出乘轻屐徐行蹋輭沙观鱼傍湓浦看竹入杨家【`湓浦多鱼浦西有杨侍郎宅多好竹`】林迸穿篱笋藤飘落水花雨埋钓舟小风飏酒旗斜嫩剥青菱角浓煎白茗芽淹留不知夕城树欲栖鸦  

桞影繁初合莺声涩渐稀早梅迎夏结残絮送春飞西日韶光尽南风暑气微展张新小簟熨帖旧生衣緑蚁杯香嫩红丝脍缕肥故园无此味何必苦思归  

红藤杖【`杖出南蛮`】  

南诏红藤杖西江白首人时时携歩月防防把寻春劲健孤茎直踈圎六莭匀火山生处逺泸水洗来新粗细才盈手髙低仅过身天边望乡客何日拄归秦  

风雨中寻李十一因题船上  

匹马来郊外扁舟在水滨可怜冲雨客来访阻风人小榼酤清醑行厨煑白鳞停杯看桞色各忆故园春  

题庐山山下汤泉  

一眼汤泉流向东浸浇草暖无功骊山温水因何事流入金铺玉甃中  

寄蕲州簟与元九因题六韵【`时元九鳏居`】  

笛竹出蕲春霜刀劈翠筠织成双锁簟寄与独眠人卷作筒中信【`一作布`】舒为席上珍滑如铺防叶冷似卧龙鳞清润宜乘露鲜华不受尘通州炎瘴地此物最关身  

秋热  

西江风接南威暑气常多秋【`一作风`】气防犹道江州最凉冷至今九月着生衣  

题元八谿居  

溪岚漠漠树重重水槛山窗次第逢晩叶尚开红踯躅秋芳【`一作房`】初结白芙蓉声来枕上千年鹤影落杯中五老峯更媿殷勤留客意鱼鲜饭细酒香浓  

晚出西郊  

散吏闲如客贫州冷似村早凉湖北岸残照郭西门嬾镊从须白休治【`一作医`】任眼昬老来何所用少兴不多言  

阶下莲  

叶展影翻当砌月花开香散入帘风不如种在天池上犹胜生于野水中  

端居咏懐  

贾生俟罪心相似张翰思归事不如斜日早知惊鵩鸟秋风悔不忆鲈鱼胷襟曽贮匡时策懐防犹残谏猎书从此万縁都摆落欲携妻子买山居  

夜宿江浦闻元八改官因寄此什  

君逰丹陛已三迁我泛沧浪欲【`一作亦`】二年劒佩晓趋双鳯阙烟波夜宿一渔船交亲尽在青云上乡国遥抛白日边若报生涯应笑杀结茅栽芋种畬田  

百花亭  

朱槛在空虚凉风八月初山形如岘首江色似桐庐佛寺乘船入人家枕水居髙亭仍有月今夜宿何如  

江楼早秋  

南国虽多热秋来亦不迟湖光朝霁后竹气晩时楼阁宜佳客江山入好诗清风水苹叶白露木兰枝欲作云泉计湏营伏腊资匡庐一歩地官满更何之  

送客之湖南  

年年渐见南方物事事堪伤北客情山鬼趫跳唯一足峡猿哀怨过三声帆开青草湖中去衣湿黄梅雨里行别后双鱼难定寄【`一作定难覔`】近来潮不到湓城  

百花亭晚望夜归  

百花亭上晩裵回云影隂晴掩复开日色悠扬映山尽雨声萧飒渡江来髩毛遇病双如雪心绪逢秋一似灰向夜欲归愁未了满湖明月小船回  

西楼  

小郡大江边危楼夕照前青芜卑湿地白露泬寥天乡国此时阻家书何防传仍闻陈蔡戍转战已三年  

寻李道士山居兼呈元明府  

尽日行还歇迟迟独上山攀藤老筋力照水病容顔陶巷招居住茅家许徃还饱谙荣辱事无意恋人间  

四十五  

行年四十五两髩半苍苍清瘦诗成癖粗豪酒放狂老来尤委命安防即为乡或拟庐山下来春结草堂  

寄李相公崔侍郎钱舎人  

曽陪鹤驭两三仙亲侍龙舆四五年天上欢华【`一作娱`】春有限世间漂泊海无边荣枯事过都成梦忧喜心【`一作情`】防便是禅官满更归何防去香炉峯在宅门前  

防前桂  

天台岭上凌霜树司马防前委地丛一种不生眀月里山中犹校胜尘中  

寻王道士药堂因有题赠  

行行觅路縁松峤歩歩寻花到杏坛白石先生小有洞黄芽姹女大还丹常悲东郭千家塜欲乞西山五色丸但恐长生湏有籍仙台试为检名看  

秋晩  

篱菊花稀砌桐落树隂离离日色薄单幕踈帘贫寂寞风冷露秋萧索光隂流转忽已晚顔色凋残不如昨莱妻卧病月朙时不寒衣空药  

南浦岁暮对酒送王十五归亰  

腊后氷生覆湓水夜来云闇失庐山风飘细雪落如米索索萧萧芦苇间此地二年留我住今朝一酌送君还相看渐老无过醉聚散穷通总是闲  

除夜  

薄晚支頥坐中宵枕臂眠一从身去国再见日周天老度江南岁春抛渭北田浔阳来早晩明日是三年闻李十一出牧澧州崔二十二出牧果州因寄絶句  

平生相见即眉开静念无如李与崔各是天涯为刺史縁何不觅九江来  

元和十三【`当作二`】年淮寇未平诏停岁仗愤然有感率尔成章  

闻停岁仗轸皇情应为淮西宼未平不分气从歌里发无明心向酒中生愚计忽思飞短檄狂心便欲请长缨从来妄动多如此自笑何曽得事成  

庾楼新岁  

岁时销旅貌风防触乡愁牢落江湖意新年上庾楼  

上香炉峯  

倚石攀萝歇病身青笻竹杖白纱巾他时画出庐山障便是香炉峰上人  

忆微之  

与君何日出屯防鱼恋江湖鸟厌笼分手各抛沧海畔折腰俱老緑衫中三年隔阔音尘断两地飘零气味同又被新年劝相忆桞条黄輭欲春风  

雨夜赠元十八  

卑湿沙头宅连隂雨夜天共聼檐溜滴心事两悠然把酒循环饮移牀曲尺眠莫言非故旧相识已三年  

寒食江畔  

草香沙暖水云晴风防令人忆帝亰还似徃年春气味不宜今日病心情闻莺树下沈吟立信马江头取次行忽见紫桐花怅望下邽眀日是清明  

三月三日登庾楼寄庾三十二  

三日欢逰辞曲水二年愁卧在长沙每登髙防长相忆何况兹楼属庾家  

闻李六防俭自河东令授唐邓行军司马以诗贺之  

谁能淮上静风波闻道河东应此科不独文词供奏记定将谈笑觧兵戈泥埋剑防终难久水借蛟龙可在多四十着绯军司马男儿官职未蹉跎  

石榴树【`一作石楠树`】  

可怜顔色好隂叶翦红笺花扑霜繖盖低垂金翡翠熏笼乱搭绣衣裳春芽细炷千灯防夏蘂浓焚百合香见说上林无此树只教桃桞【`一作李`】占年芳  

大林寺桃花  

人间四月芳菲尽山寺桃花始盛开长恨春归无觅防不知转入此中来  

咏懐  

自从委顺任浮沉渐觉【`一作学`】年多功用深面上减【`一作灭`】除忧喜色胷中消尽是非心妻儿不问唯耽酒冠盖皆慵只抱琴长笑灵均不知命江蓠丛畔苦悲吟  

早发楚城驿  

雨过尘埃灭沿江道径平月乘残夜出人趁早行寂歴闲吟动冥蒙暗思生荷塘翻露气稲垄防泉声宿犬闻铃起栖禽见火惊昽昽烟树色十里始天明  

箬岘东池  

箬岘亭东有小池早荷新荇緑参差中宵把火行人发惊起双栖白鹭鸶  

建昌江  

建昌江水县门前立马教人唤渡船忽似徃年归蔡渡草风沙雨渭河边  

哭从弟  

伤心一尉便终身叔母年髙新妇贫一片緑衫消不得腰金拖紫是何人  

香炉峰下新卜山居草堂初成偶题东壁  

五架三间新草堂石阶桂柱竹编墙南檐纳日冬天暖北戸迎风夏月洒砌飞泉才有防拂窗斜竹不成行来春更葺东厢屋纸阁芦帘着孟光  

重题  

喜入山林初息影厌趋朝市久劳生早年薄有烟霞志岁晩深谙世俗情已许虎溪云里卧不争龙尾道前行从兹耳界应清净免见啾啾毁誉声  

长松树下小溪头斑鹿胎巾白布裘药圃茶园为产业野麋林鹤是交逰云生涧戸衣裳润岚隐山厨火烛幽防爱一泉新引得清泠屈曲绕阶流  

日髙睡足犹慵起小阁重衾【`一作裘`】不怕寒遗爱寺钟【`一作泉`】欹枕聼香炉峯雪拨帘看匡庐便是逃名地司马仍为送老官心泰身宁是归防故乡何【`一作可`】独在长安官途自此心长别世事从今口不言岂止形骸同土木兼将夀夭任乾坤胷中壮气犹湏遣身外浮荣【`一作云`】何足论还有一条遗恨事髙家门馆未酬恩  

山中问月  

为问长安月谁教不相【`思必切一作暂`】离昔随飞盖防今照入山时借助秋懐旷留连夜卧迟如归旧乡国似对好亲知松下行为伴谿头坐有期千岩将万壑无防不相随正月十五日夜东林寺学禅偶懐蓝田杨主簿因呈智禅师  

新年三五东林夕星汉迢迢【`一作遥`】钟梵迟花县当君行乐夜松房是我坐禅时忽看月满还相忆始叹春来自不知不觉定中微念起明朝更问鴈门师  

临水坐  

昔为东掖垣中客今作西方社内人手把杨枝临水坐闲思徃事似前身  

山居  

山斋方独徃尘事莫相仍蓝轝辞鞍马缁徒换友朋朝餐唯药菜夜伴只纱灯除却青衫在其余便是僧  

遗爱寺  

弄日【`一作石`】临谿坐寻花绕寺行时时闻鸟语防防是泉声  

山中与元九书因题书后  

忆昔封书与君夜金銮殿后欲眀天今夜封书在何防庐山庵里晚【`一作晓`】灯前笼鸟槛猿俱未死人间相见是何年  

黄石岩下作  

乆别鹓鸾侣深随鸟兽羣教他逺亲故何防觅知闻昔日青云意今移向白云  

戏赠李十三判官  

垂鞭相送醉醺醺遥见庐山指似君想君初觉从军乐未爱香炉峯上云  

醉中戏赠郑使君【`时使君先归留妓乐重饮`】  

密坐移红毯酡顔照渌杯双娥留且住五马任先逥醉耳歌催醒愁眉笑引开平生少年兴临老暂重来  

江亭夕望  

凭髙望逺思悠哉晩上江亭夜未逥日欲没时红浪沸月初生防白烟开辞枝雪蘂将春去满镊霜毛送老来争敢三年作归计心知不及贾生才  

酬元员外三月三十日慈恩寺相忆见寄  

怅望慈恩三月尽紫桐花落鸟关关诚知曲水春相忆其奈长沙老未还赤岭猿声催白首黄茅瘴色换朱顔谁言南国无霜雪尽在愁人髩髪间  

偶然二首  

楚懐邪乱灵均直放弃合宜何恻恻汉文眀圣贾生贤谪向长沙堪叹息人事多端何足怪天文至信犹差忒月离于毕合滂沱有时不雨何能测  

火发城头鱼水里救火竭池鱼失水乖龙藏在牛岭中雷击龙来牛枉死人道蓍神龟骨灵【`一作圣`】试卜鱼牛那至此六十四卦七十钻毕竟不能知所以  

中秋月【`一作秋月`】  

万里清光不可思添愁益【`一作足`】恨绕天涯谁人陇外久征戍何防庭前新别离失宠故姬归院夜没蕃老将上楼时照他防许人肠断玉兔银蟾逺不知  

谢李六郎中寄新蜀茶  

故情周匝向交亲新茗分张及病身红纸一封书后信緑芽十片火前春汤添勺水煎鱼眼末下刀圭搅麴尘不寄他人先寄我应縁我是别茶人  

携诸山客同上香炉峯遇雨而还霑濡狼籍互相笑谑题此觧嘲  

萧洒登山去龙钟遇雨逥磴危攀薜荔石滑践莓苔韤污君相谑鞵穿我自咍莫欺土脚曽蹋玉阶来  

彭蠡湖晩归  

彭蠡湖天晩桃花水气春鸟飞千白防日没半红轮何必为迁客无劳是病身但来临此望少有不愁人  

酬赠李链师见招  

防年司諌直承明今日求真礼上清曽犯龙鳞容不死欲骑鹤背觅长生刘纲有妇仙同得伯道无儿累更轻若许移家相近住便驱鸡犬上层城  

西河雨夜送客  

云黒雨翛翛江昬水暗流有风催觧防无月伴登楼酒罢无多兴帆开不少留惟看一防火遥认是行舟  

登西楼忆行简  

毎因楼上西南望始觉人间道路长碍日暮山青蔟蔟漫天秋水白茫茫风波不见三年面书信难传万里肠早晩东归来下峡稳乗船舫过瞿唐  

罗子  

有女名罗子生来才两春我今年已长日夜二毛新顾念娇啼面思量老病身直应头似雪始得见成人  

读僧灵彻诗  

东林寺里西廊下石片镌题数【`一作四`】首诗言句怪来还校别看名知是老汤师  

聼李士良琵琶【`人各赋二十八字`】  

声似胡儿弹舌语愁如塞月恨边云闲人暂聼犹眉敛可使和蕃公主闻  

昭君怨  

明妃风貌最娉婷合在椒房应四星只得当【`一作长`】年偹宫掖何曽专夜奉帏屏见踈从道迷圗画知屈那教配虏庭自是君恩薄如纸【`一作命卑如纸薄`】不湏一向恨丹青  

闲吟  

自从苦学空门法销尽平生种种心惟有诗魔降未得每逢风月一闲吟  

戏问山石榴  

小树山榴近砌栽半含红蕚带花来争知司马夫人妬移到庭前便不开  

编集拙诗成一十五卷因题卷末戏赠元九李二十  

一萹长恨有风情十首秦吟近正声每被老元偷格律【`元九向江陵日甞以拙诗一轴赠行自后格变`】苦教短李伏歌行【`李二十常自负歌行近见予乐府五十首黙然心伏`】世间富贵应无分身后文章合有名莫怪气粗言语大新排十五卷诗成  

湖上闲望  

藤花浪拂【`一作沸`】紫茸条菰叶风飜【`一作飘`】緑剪刀闲弄水芳生楚思时时合眼咏离骚  

## 御定全唐诗卷四百四十  

白居易  

江南谪居十韵  

自哂沈冥客曽为献纳臣壮心徒许国薄命不如人才展凌云翅俄成失水鳞葵枯犹向日蓬断即【`一作欲`】辞春泽畔长愁地天邉欲老身萧条残活计冷落旧交亲草合门无径烟销甑有尘忧方知酒圣贫始觉钱神虎尾难容足羊肠易覆轮行藏与通塞一切任陶钧  

江楼夜吟元九律诗成三十韵  

昨夜江楼上吟君数十萹词飘朱槛底韵堕渌江前清楚音谐律精微思入收将白雪丽夺尽碧云妍寸截金为句双雕玉作聫八风凄间发五彩烂相宣氷扣声声冷珠排字字圎文头交比绣筋骨软如绵澒涌同波浪铮鏦过管醴泉流出地钧乐下从天神鬼闻如泣鱼龙聼似禅星逥疑聚集【`一作散`】月落为留连鴈感无鸣  

者猨愁亦悄然交流迁客泪停住贾人船闇被歌姬乞潜闻思妇传斜行题粉壁短卷写红笺肉味经时防头风当日痊老张知定伏短李爱应颠【`张十八籍李二十绅皆攻律诗故云`】道屈才方振身闲业始専天教声烜赫理合命迍邅顾我文章劣知他气力全工夫虽共到巧拙尚相悬各有诗千首俱抛海一边白头吟防变青眼望中穿酬荅朝妨食披寻夜废眠老偿文债负宿结字因縁毎叹陈夫子【`陈子昂着感遇诗称于世`】常嗟李谪仙【`贺知章谓李白为谪仙人`】名髙折人爵思苦减天年【`李竟无官陈亦早夭`】不得当时遇空令后代怜相悲今若此湓浦与通川  

浔阳岁晚寄元八郎中庾三十二员外  

阅水年将暮烧金道未成丹砂不肯死白发自【`一作事`】湏生病肺惭杯满衰顔忌镜眀春深旧乡梦岁晚故交情一别浮云散双瞻列宿荣螭头阶下立龙尾道前行封事频闻奏除书数见名虚懐事僚友平歩取公卿漏尽鸡人报朝回防女【`一作女使`】迎可怜白司马老大在湓城元九以緑丝布白轻褣【`一作容`】见寄制成衣服以诗报知  

緑丝文布素轻褣【`一作容`】珍重亰华手自封贫友逺劳君寄附病妻亲为我裁缝袴花白似秋云薄衫色青于春草浓欲着却休知不称折腰无复旧形容  

清明日送韦侍御【`一作郎`】贬防州  

寂寞清明日萧条司马家留饧和泠粥出火煑新茶欲别能无酒相留亦有花南迁更何防此地已天涯  

九江春望  

淼茫积水非吾土飘泊浮萍自我身身外信縁为活计眼前随事觅交亲鑪烟岂异终南色湓草宁殊渭北春此地何妨便终老譬【`一作匹`】如元是九江人【`香鑪峯上多烟湓水岸邉足草因而记之`】  

晚题东林寺双池  

向晚双池好初晴百物新褭枝翻翠羽溅水跃红鳞萍泛同逰子莲开当丽人临流一惆怅还忆曲江春  

赠内子  

白发长兴叹青娥亦伴愁寒衣补灯下小女戏牀头闇澹屏帏故凄枕席秋贫中有防级犹胜嫁黔娄送客春逰岭南二十韵【`因叙岭南方物以谕之并拟微之送崔二十二之作`】  

已讶逰何逺仍嗟别太频离容君蹙促赠语我殷勤迢遰天南面苍茫海北漘诃陵国分界交趾郡为邻蓊鬰三光晦温暾四气匀隂晴变寒暑昏晓错星辰瘴地难为老蛮陬不易驯土民稀白首洞主尽黄巾战舰犹惊浪戎车未息尘【`时黄家贼方动`】红旗围卉服紫绶裹文身麫苦桄榔裛【`一作制`】浆酸橄防新牙樯迎海舶铜鼓赛江神不冻贪泉暖无霜毒草春云烟蟒虵气刀剑鳄鱼鳞路足羁栖客官多谪逐臣天黄生母【`母如断虹欲大风即见`】雨黒长枫人【`枫人因夜雷雨輙闇长数丈`】逥使先传语征轩早返轮湏防杯里蛊【`南方蛊毒多置酒中`】莫爱槖中珍北与南殊俗身将货孰亲甞闻君子诫忧道不忧贫  

自题  

功名宿昔人多许宠辱斯湏自不知一旦失恩先左降三年随例未量移马头觅角生何日石火敲光住防时前事是身俱若此空门不去欲何之  

自悲  

火宅煎熬地霜松摧折身因知羣动内易死不过人  

寻郭道士不遇  

郡中乞假来相访洞里朝元去不逢看院祗留双白鹤入门惟见一青松药炉有火丹应伏云碓无人水自舂【`庐山中云母多故以水碓链俗呼为云碓`】欲问参同契中事更期何日得从容【`一作未知何日得相从`】  

浔阳春三首【`元和十二年作`】  

春生  

春生何处闇周逰海角天涯徧始休先遣和风报消息续教啼鸟说来由展张草色长河畔防缀花房小树头若到故园应觅我为传沦落在江州  

春来  

春来触动故乡情忽见风光忆两京金谷蹋花香骑入曲江碾草钿车行谁家緑酒欢连夜何防红楼睡失眀独有不眠不醉客经春冷坐古湓城  

春去  

一从泽畔为迁客两度江头送暮春白髪更添今日髩青衫不改去年身百川未有逥流水一老终无却少人四十六时三月尽送春争得不殷勤  

梦防之【`十二年八月二十日夜`】  

晨起临风一惆怅通川湓水断相闻不知忆我因何事昨夜三逥【`一作更`】梦见君  

赠韦錬师  

浔阳迁客为居士身似浮云心似灰上界女仙无嗜欲何因相顾两裵回共疑过去人间世曾作谁家夫妇来  

问刘十九  

緑螘新醅酒红泥小火垆晚来天欲雪能饮一杯无  

得行简书闻欲下峡先以诗寄  

朝来又得东川信欲取春初发梓州书报九江闻暂喜路经三峡想还愁潇湘瘴雾加餐饭灎滪惊波穏泊舟欲寄两行迎尔泪长江不肯向西流  

南湖早春  

风逥云断雨初晴返照湖边暖复眀乱防碎红山杏发平铺新緑水苹生翅低白鴈飞仍重舌涩黄鹂语未成不道江南春不好年年衰病减心情  

元十八从事南海欲出庐山临别旧居有恋泉声之什因以投和兼伸别情  

贤侯辟士礼从容莫恋泉声问所从雨露初承黄纸诏烟霞欲别紫霄峯伤弓未息新惊鸟得水难留乆卧龙我正退藏君变化一杯可易得相逢  

题韦家泉池  

泉落青山出白云萦村绕郭防家分自从引作池中水深浅方圎一任君  

醉中对红叶  

临风杪秋树对酒长年人醉貌如霜叶虽红不是春  

遣懐  

羲和走驭趂年光不许人间日月长遂使四时都似电争教両髩不成霜荣销枯去无非命壮尽衰来亦是常已共身心要约定穷通生死不惊忙  

防额鱼  

龙门防额意何如红尾青鬐却返初见说在天行雨苦为龙未必胜为鱼  

闻龟儿咏诗  

怜渠已觧咏诗章揺膝支颐学二郎莫学二郎吟太苦才年四十髩如霜  

对酒  

未济卦中休卜命参同契里莫劳心无如饮此销愁物一饷愁销直万金  

东墙夜合树去秋为风雨所摧今年花时怅然有感  

碧荑红缕今何在风雨飘将去不囬惆怅去年墙下地今春惟有荠花开  

病起  

病不出门无恨时今朝强出与谁期经年不上江楼醉劳动春风飏酒旗  

梦亾友刘太白同逰彰【`一作章`】敬寺  

三千里外卧江州十五年前哭老刘昨夜梦中彰敬寺死生魂魄暂同逰  

与果上人殁时题此诀别兼简二林僧社  

本【`一作愿`】结菩提香火社为嫌烦恼电泡身不湏惆怅从师去先请西方作主人  

赠写真者  

子骋丹青日予当丑老时无劳役神思更画病容仪迢逓麒麟阁圗功未有期区区尺素上焉用写真为  

刘十九同宿【`时淮防初破`】  

红旗破贼非吾事黄纸除书无【`一作非`】我名唯共嵩阳刘处士围棊赌酒到天眀  

十二年冬江西温暖喜元八寄金石棱【`一作凌`】到因题此诗  

今冬腊不严凝暖雾温风气上腾山脚崦中才有雪江流慢处亦无氷欲将何药防春瘴只有元家金石棱【`一作凌`】  

闲意  

不争荣耀任沈沦日与时踈共道亲北省朋僚音信断东林长老徃还频病停夜食闲如社慵拥朝裘暖似春渐老渐谙闲气味终身不拟作忙人  

送友人上峡赴东川辟命  

见说瞿唐峡斜衔【`一作横`】灎滪根难于寻鸟路【`一作道`】险过上龙门羊角风头急桃花水色浑山逥若鼇转舟入似鲸吞岸【`一作岩`】合愁天断波跳恐地翻怜君经此去为感主人恩  

夜送孟司功  

浔阳白司马夜送孟功曹江闇管急楼明灯火髙湖波翻似箭霜草杀如刀且莫开征櫂隂风正怒号  

衰病  

老辞逰冶寻花伴病别荒狂旧酒徒更恐五年三岁后些些谭笑亦应无  

题诗屏风絶句【`并序`】  

十二年冬防之犹滞通州予亦未离湓上相去万里不见三年郁郁相念多以吟咏自觧前后辱微之寄示之什殆数百萹虽藏于箧中永以为好不若置之座右如见所思繇是掇律句中短小丽絶者凡一百首题録合为一屏风举目防心叅若其人在于前矣前辈作事多出偶然则安知此屏不为好事者所传异日作九江一故事尔因题絶句聊以奨之  

相忆采君诗作障自书自勘不辞劳障成定被人争写从此南中纸价髙  

荅微之【`微之于阆州西寺手题予诗予又以防之百萹题此屏上各以絶句相报荅之`】  

君写我诗盈寺壁我题君句满屏风与君相遇知何防两叶浮萍大海中  

偶宴有懐  

遇兴寻文客因欢命酒徒春逰忆亲故夜防似京都诗思闲仍在乡愁醉暂无狂来欲起舞慙见白髭须  

山中酬江州崔使君见寄  

眷眄情无限优容礼有余三年为郡吏一半许山居酒熟心相待诗来手自书庾楼春好醉明月【`一作日`】且囬车  

山枇杷  

深山老去惜年华况对东谿野枇杷火树风来翻绛焰琼枝日出晒红纱囬看桃李都无色映得芙蓉不是花争奈结根深石底无因移得到人家  

闻李尚书拜相因以长句寄贺防之  

怜君不乆在通川知已新提造化权防卨定求才济世张雷应辨气冲天那知沦落天涯日正是陶钧海内年肯向泥中抛折剑不收重铸作龙泉  

岁暮  

穷隂急景坐相催壮齿韶顔去不囬旧病重因年老发新愁多是夜长来膏明自爇縁多事雁黙先烹为不才祸福细寻无防防不如且进手中杯  

雨中赴刘十九二林之期及到寺刘已先去因以四韵寄之  

云中台殿泥中路既阻同逰嬾却还将谓独愁犹对雨不知多兴已寻山才应行到千峯里只校来迟半日间最惜杜鹘花烂熳春风吹尽不同攀  

蔷薇正开春酒初熟因招刘十九张大夫崔二十四同饮  

瓮头竹叶经春熟阶底蔷薇入夏开似火浅深红压架如饧气味緑黏台试将诗句相招去倘有风情或可来明日早花应更好心期同醉卯时杯  

李白墓  

采石江边李白坟绕田无限草连云可怜荒垅穷泉谷曽有惊天动地文但是诗人多薄命就中沦落不过君  

对酒  

漫把参同契难烧伏火砂有时成白首无防问黄芽幻世如泡影浮生抵眼花惟将緑醅酒且替紫河车  

戏荅诸少年  

顾我长年头似雪饶君壮岁气如云朱顔今日虽欺我白髪他时不放君  

风雨晩【`一作夜`】泊  

苦竹林边芦苇丛停舟一望思无穷青苔扑地连春【`一作香`】雨白浪掀天尽日风忽忽百年行欲半茫茫万事坐成空此生飘荡何时定一缕鸿毛天地中  

题崔使君新楼  

忧人何防可锁忧碧瓮红栏湓水头从此浔阳风月夜崔公楼替庾公楼  

山中戏问幸侍御【`一作郎`】  

我抱栖云志君懐济世才常吟反招隐那得入山来  

赠昙禅师【`梦中作`】  

五年不入慈恩寺今日寻师始一来欲知火宅焚烧苦方寸如今化作灰  

寄微之  

帝城行乐日纷纷天畔穷愁我与君秦女笑歌春不见巴猿啼哭夜常闻何防琵琶似语谁家卨堕髻如云人生多少欢娱事那得千分无一分  

醉吟二首  

空王百法学未得姹女丹砂烧即飞事事无成身老也【`一作也老`】醉乡不去欲何归  

两髩千茎新似雪十分一醆欲如泥酒狂又引诗魔发日午悲吟到日西  

晓寝  

转枕重安寝囬头一欠伸纸窗明觉晓布被暖知春莫强踈慵性湏安老大身鸡鸣一觉【`一作犹独`】睡不博早朝人  

荅元八郎中杨十二博士  

身觉【`一作学`】浮云无所着心同止水有何情但知潇洒踈朝市不要﨑岖隐姓名尽日观鱼临涧坐有时随鹿上山行谁能抛得人间事来共腾腾过此生  

湖亭与行简宿  

浔阳少有风情客招宿湖亭尽却囬水槛虚风月好夜深谁【`一作惟`】共阿怜来  

八月十五日夜湓亭望月  

昔年八月十五夜曲江池畔杏园【`一作林`】边今年八月十五夜湓浦沙头水馆前西北望乡何防是东南见月防逥圎临风一叹无人防今夜清光似徃年  

赠江客  

江桞影寒新雨地塞鸿声急欲霜天愁君独向【`一作自`】沙头宿水【`一作岸`】绕芦花月满船  

残暑招客  

云截山腰断风驱雨脚回早隂江上散残热日中来却取生衣着重拈竹【`一作小`】簟开谁能淘晩热闲饮两三杯  

浔阳秋懐赠许明府  

霜红二林叶风白九江波瞑色投烟鸟秋声帯雨荷马闲无处出门冷少人过卤莽还乡梦依稀望阙歌共思除醉外无计奈愁何试问陶家酒新篘得防多  

九日醉吟  

有恨头还白无情菊自黄一为州司马三见岁重阳剑匣尘埃满笼禽日月长身从渔父笑门任雀罗张问疾因留客聼吟偶置觞叹时论倚伏懐旧数存亾奈老应无计治【`一作医`】愁或有方无过学王绩【`一作勣`】惟以醉为乡  

问韦山人山甫  

身名身事两蹉跎试就先生问若何从此神仙学得否白须虽有未为多  

送萧链师歩虚词十首卷后以二絶继之  

欲上瀛州临别时赠君十首歩虚词天仙若爱应相问可【`一作向`】道江州司马诗  

花纸瑶缄松墨字把将天上共谁开试呈王母如堪唱发遣双成更取来  

赠李兵马使  

身得贰师余气槩家藏都尉旧诗章江南别有楼船将燕颔虬须不姓杨  

题遗爱寺前溪松  

偃亚长松树侵临小石溪静将流水对髙共逺峯齐翠盖烟笼宻花幢雪压低与僧清影坐借鹤穏枝栖茟写形难似琴偷韵易迷暑天风槭槭【`一作瑟瑟`】晴【`一作静`】夜露【`一作雨`】凄凄独契【`一作憇`】依为舎闲行绕作蹊栋梁君莫采留着伴幽栖  

庐山草堂夜雨独宿寄牛二李七庾三十二员外  

丹霄携手三君子白发垂头一病翁兰省花时锦帐下庐山雨夜草庵中终身胶漆心应在半路云泥迹不同惟有无生三昧观荣枯一照两成空  

闻杨十二新拜省郎遥以诗贺  

文昌新入有光辉紫界宫墙白粉闱晓日鸡人传漏箭春风侍女防朝衣雪飘歌句【`一作曲`】髙难和鹤拂烟霄老惯飞官职声名俱入手近来诗客似君稀【`顷曽有赠杨诗落句云不用更教诗过好折君官职是声名今故云俱入手`】  

三月三日懐防之  

良时光防长虚掷壮岁风情已闇销忽忆同为校书日毎年同醉是今朝  

赠韦八  

辞君岁【`一作虽`】乆见君初白髪惊嗟两有余容髩别来今至此心情料取合何如曾同曲水花亭醉亦共华阳竹院居岂料天南相见夜哀猿瘴雾宿匡庐  

春江闲歩赠张山人  

江防又妍和牵愁发浩歌晴沙金屑色春水麴尘波红簇交枝杏青卷叶荷借莎怜輭暖憇树爱婆娑书信朝贤断知音野老多相逢不闲语争奈日长何  

春聼琵琶兼简长孙司戸  

四不似琵琶声乱写真珠细撼铃指底商风悲飒飒舌头胡语苦醒醒如言都尉思京国似诉明妃厌虏庭迁客共君相劝諌春肠易断不湏聼  

吴宫辞  

一入吴王殿无人覩翠娥楼髙时见舞宫静夜闻歌半露胷如雪斜逥脸似波妍媸各有分谁敢妬恩多  

送韦侍御量移金州司马【`时予官独未出`】  

春欢雨露同沾泽冬叹风霜独满衣留滞多时如我少迁移好防似君稀卧龙云到湏先起蛰燕雷惊尚未飞莫恨东西沟水别沧溟长短拟同归  

自到浔阳生三女子因诠真理用遣妄懐  

宦途本自安身拙世累由来向老多逺谪四年徒已矣晩生三女拟如何预愁嫁娶真成患细念因縁尽是魔頼学空王治苦法湏抛烦恼入头陀  

江西裵常侍以优礼见待又防赠诗輙叙鄙诚用伸感谢  

一从簮笏事金貂每借温顔放折腰长觉身轻离泥滓忽惊手重捧琼瑶马因逥顾虽増价桐遇知音已半焦他日秉钧如见念壮心直气未全销  

自江州司马授忠州刺史仰荷圣泽聊书鄙诚  

炎瘴抛身逺泥涂索脚难网初鳞拨剌笼乆翅摧残雷电颁时令阳和变岁寒遗簮承旧念剖竹授新官乡觉前程近心随外事寛生还应有分西笑问长安  

除忠州寄谢崔相公  

提防出泥知力竭吹嘘生翅见情深剑锋折难冲斗桐尾烧焦岂望琴感旧两行年老泪酬恩一寸岁寒心忠州好恶何湏问鸟得辞笼不择林  

初除官防裵常侍赠鹘衔瑞草绯鱼袋因谢恵贶兼抒离情  

新授铜符未着绯因君装束始光辉恵深范叔绨赠荣过蘓秦佩印归鱼缀白金随歩跃鹘衔红绶绕身飞眀朝恋别朱门泪不敢多垂恐污衣  

洪州逢熊儒登  

靖安院里辛夷【`一作新荑`】下醉笑狂吟气最麤莫问别来多少苦低头看取白髭须  

初着刺史绯荅友人见赠  

故人安慰善为辞五十専城道未迟徒使花红似火其如蓬髩白成【`一作如`】丝且贪薄俸君应惜不称衰容我自知银印可怜将底用只堪归舎吓妻儿  

又荅贺客  

银章暂假为専城贺客来多嬾起迎似挂绯衫衣架上朽株枯竹有何荣  

别草堂三絶句  

正聼山鸟向阳眠黄纸除书落枕前为感君恩湏暂起炉峯不拟住多年  

久眠褐被为居士忽挂绯袍作使君身出草堂心不出庐山未要勒【`一作动`】移文  

三间茅舎向山开一带山泉绕舎逥山色泉声莫惆怅三年官满却归来  

钟陵饯送  

翠幕红筵髙在云歌钟一曲万家闻路人指防滕王阁看送忠州白使君  

浔阳宴别【`此后忠州路上作`】  

鞍马军城外笙歌祖帐间乘潮发湓口带雪别庐山暮防牵行色春寒散醉顔共嗟炎瘴地尽室得生还  

戏赠戸部李巡官  

好去【`一作语`】民曹李判官少贪公事且谋欢男儿未死争能料莫作忠州刺史看  

行次夏口先寄李大夫  

连山断防大江流红斾逶迤镇上游幕下翺翔秦御史军前奔走汉诸侯曽陪剑履升鸾殿欲谒旌幢入鹤楼假着绯袍君莫笑恩深始得向忠州  

重赠李大夫  

早接清班登玉陛同承别诏直金銮鳯巢阁上容身稳鹤鏁笼中展翅难流落多年应是命量移逺郡未成官惭君独不欺顦顇犹作银台旧眼看  

对镜吟  

闲看眀镜坐清晨多病姿容半老身谁论情性乖时事自想形骸非贵人三殿失恩宜放弃九宫推命合漂沦如今所得湏甘分腰佩银龟朱两轮  

江州赴忠州至江陵已来舟中示舎弟五十韵  

昔作咸秦客常思江海行今来仍尽室此去又専城典午犹为幸分忧固是荣箳篂州乘送艛艓驿船迎共载皆妻子同逰即弟兄宁辞浪迹逺且贵赏心并云展帆髙挂飚驰櫂迅征泝流从汉浦循路转荆衡山逐时移色江随地改名风光近东早水木向南清夏口烟孤起湘川雨半晴日煎红浪沸月射白砂眀北渚寒留鴈南枝暖待莺骈朱桃露蕚防翠桞含萌亥市鱼盐聚神林鼓笛鸣壶浆叶气歌曲竹枝声系防怜沙静垂纶爱岸平水飡红粒稲野茹紫花菁瓯泛茶如乳台黏酒似饧脍长抽锦缕藕脆削琼英容易来千里斯湏进一程未曽劳气力渐觉有心情卧穏添春睡行迟带酒酲忽愁牵世网便欲濯尘缨早接文塲战曽争翰苑盟掉头称俊造翘足取公卿且昧随时义徒输报国诚众排恩易失偏压势先倾虎尾忧危切鸿毛性命轻烛蛾谁救活【`一作防`】蚕茧自纒萦敛手辞双囬眸望两亰长沙抛贾谊漳浦卧刘桢鶗鴂鸣还歇蟾蜍破又盈年光同激箭乡思极揺旌潦倒亲知笑衰羸旧识惊乌头因感白鱼尾为劳頳剑学将何用丹烧竟不成孤舟萍一叶双髩雪千茎老见人情尽闲思物理精如汤探冷热似博鬬输赢险路应湏避迷途莫共争此心知止足何物要经营玉向泥中洁松经雪后贞无妨隐朝市不必谢寰瀛但在前非悮期无后患婴多知非防福少语是元亨晦即全身药眀为伐性兵昬昬随世俗蠢蠢学黎甿鸟以能言龟縁入梦烹知之一何晩犹足保余生  

题岳阳楼  

岳阳城下水澷澷独上危楼倚曲栏春岸緑时连梦泽夕波【`一作阳`】红防近长安猿攀树立啼何苦鴈防湖飞渡亦难此地惟堪尽圗障华堂张与贵人看  

入峡次巴东  

不知逺郡何时到犹喜全家此去同万里王程三峡外百年生计一舟中巫山暮足霑花雨陇水春多逆浪风两片红旌数声鼓使君艛艓上巴东  

十年三月三十日别微之于澧上十四年三月十一日夜遇微之于峡中停舟夷陵三宿而别宫不尽者以诗终之因赋七言十七韵以赠且欲记【`一作寄`】所遇之地与相见之时为他年防话张本也  

澧水店头春尽日送君上马谪通川夷陵峡口明月夜此防逢君是偶然一别五年方见面相携三宿未逥船坐从日暮惟长叹语到天明竟未眠齿发蹉跎将五十关河迢逓过三千生涯共寄沧江上乡国俱抛白日边徃事茫都似梦旧逰流落半归泉醉悲洒泪春杯里吟苦支頥晓烛前莫问龙钟恶官职且聼清脆好文【`一作诗`】萹【`微之别来有新诗数百萹丽絶可爱`】别来只是成诗癖老去何曽更酒颠各限王程湏去住重开离宴贵留连黄牛渡北移征櫂白狗崖东卷别筵【`黄牛白狗皆峡中地名即与微之遇别之所也`】神女台云闲缭绕使君滩水急潺湲风凄暝色愁杨桞月吊宵声哭杜鹃万丈赤幢潭底日一条白练峡中天君还秦地辞炎徼我向忠州入瘴烟未死防应相见在又知何地复何年  

题峡中石上  

巫女庙花红似粉昭君村桞翠于眉诚知老去风情少见此争无一句诗  

## 御定全唐诗卷四百四十一  

白居易  

夜入瞿唐峡  

瞿唐天下险夜上信难【`一作艰`】哉岸似双屏合天如匹帛【`一作练`】开逆风惊浪起防暗船来欲识愁多少髙于滪堆  

初到忠州赠李六【`一作李大夫`】  

好在天涯李使君江头相见日黄昬吏人生梗都如鹿市井踈芜【`一作萧踈`】只抵村一只兰【`一作叶`】船当驿路【`一作步`】百层石磴上州门更无平地堪行防虚受朱轮五马恩郡斋暇日忆庐山草堂兼寄二林僧社三十韵多叙贬官巳来出防之意  

谏诤知无补迁移分所当不堪【`一作能`】匡圣主只合事空王龙象投新社鹓鸾失故行沉吟辞北诱引向西方便住双林寺仍开一草堂平治行道路【`一作地`】安置坐禅  

牀手版支为枕头巾阁在墙先生乌几舄居士白衣裳竟岁何曽闷终身不拟忙灭除残梦想换尽旧心肠世界多烦恼形神乆损伤正从风鼔浪转作日销霜【`佛经云此生死无休已如风鼔海浪又云烦恼如霜露慧日能消除`】吾道寻知止君恩偶未防忽防颁鳯诏兼谢【`一作借`】剖鱼章莲静方依水葵枯重仰阳三车犹夕防五马已晨装去似寻前世来如别故乡眉低出鹫岭脚重下虵冈【`庐山冈名`】渐望庐山逺弥愁峡路长香炉峯隐隐巴字水茫茫瓢挂留庭【`一作亭`】树经收在屋梁春抛红药圃夏忆白莲塘唯【`一作准`】拟捐尘事将何荅宠光有期追永逺【`晋时永逺二法师曽居此寺`】无政继龚黄南国秋犹热西斋夜暂【`一作渐`】闲吟四句偈静对一炉香身老同丘井心空是道场觅僧为去伴留俸作归粮为报山中侣慿看竹下房防应归去在【`一作住`】松菊莫教荒  

赠康叟  

八十秦翁老不归南賔太守乞寒衣再三怜汝非他意天宝遗民见渐稀  

鹦鹉  

竟日语还黙中宵栖复惊身囚縁彩翠心苦为分眀暮起归巢思春多忆侣声谁防拆笼破从放快飞鸣亰使囬累得南省诸公书因以长句诗寄谢萧五刘二元八吴十一韦大陆郎中崔二十二牛二李七庾三十二李六李十杨三樊大杨十二员外  

雪压泥埋未死身每劳存问媿交亲浮萍飘泊三千里列宿参差十五人禁月落时君待漏畬烟深处我行春瘴乡得老犹为幸岂敢伤嗟白髪新  

东城春意  

风輭云不动郡城东北隅晚来春澹澹天气似京都管随宜有杯觞不道无其如亲故逺无可共欢娱木莲树生巴峡山谷间巴民亦呼为黄心树大者髙五丈渉冬不凋身如青杨有白文叶如桂厚大无脊花如莲香色艳腻皆同独房蘂有异四月初始开自开迨谢仅二十日忠州西北十里有鸣玉谿生者秾茂尤异元和十四年夏命道士母丘元志写惜其遐僻因题三絶句云  

如折芙蓉栽【`一作投`】旱地似抛芍药挂髙枝云埋水隔无人识惟有南賔太守知  

红似燕支腻如粉伤心好物不湏臾山中风起无时莭明日重来得在无  

已愁花落荒岩底复恨根生乱石间防度欲移移不得天教抛掷在深山  

种桃杏  

无论海角与天涯大抵心安即是家路逺谁能念乡曲年深兼欲防亰华忠州且作三年计种杏栽桃拟待花  

新秋  

二毛生镜日一叶落庭时老去争由我愁来欲泥谁空销闲岁月不见旧亲知惟弄扶牀女时时强展眉  

龙昌寺荷池  

冷碧新秋水残红半破莲从来寥落意不似此池边  

聼竹枝赠李侍御  

巴童巫女竹枝歌懊恼何人怨咽多暂聼遣君犹怅望长闻教我复如何  

寄胡饼与杨万州  

胡麻饼様学亰都麺脆油香新出炉寄与饥馋杨大使尝看得似辅兴无  

感樱桃花因招饮客  

樱桃昨夜开如雪髩髪今年白似霜渐觉花前成老丑何曽酒后更颠狂谁能闻此来相劝共泥春风醉一埸  

东亭闲望【`一作闲坐`】  

东亭尽日坐谁伴寂寥身緑桂【`一作树`】为佳客红焦当美人笑言虽不接情状似相亲不作【`一作若不`】悠悠想如何度晚春  

画木莲花图寄元郎中  

花房腻似红莲朶艳色鲜如紫牡丹惟有诗人能【`一作应`】觧爱丹青写出与君看  

和李澧州题韦开州经藏诗  

既悟莲花藏湏遗贝叶书菩提无防所文字夲空虚观指非知月防筌是得鱼闻君登彼岸舍筏复何如  

九日题涂溪  

蕃【`一作香`】草席铺枫叶岸竹枝歌送菊花杯明年尚作【`一作任`】南賔守或可重阳更一来  

即事寄微之  

畬田涩米不耕鉏旱地荒园少菜蔬想念【`一夲缺一作此`】土风今若此料看生计合何如衣缝纰类黄丝绢饭下腥咸白小鱼饱暖饥寒何足道此身长短是空虚  

题郡中荔枝诗十八韵兼寄万州杨八使君  

竒果标南土芳林对北堂素华春漠漠丹寔夏煌煌叶捧低垂戸枝擎重墙始因风弄色渐与日争光夕讶条悬火朝惊树防妆深于红踯躅大校白槟榔星缀连心朶珠排耀眼房紫罗裁衬殻白玉裹填瓤早岁曽闻说今朝始摘尝嚼疑天上味嗅异世间香润胜莲生水鲜逾橘得霜燕支掌中颗甘露舌头浆物少尤珍重天髙苦茫己教生暑月又使阻遐方粹液灵难驻妍姿嫩易伤近南光景热向北道途长不得充王赋无由寄帝乡唯君堪掷赠面白似潘郎  

留北客  

峡外相逢逺樽前一防难即湏分手别且强展眉欢楚防萧条舞巴趣数【`从速反`】弹笙歌随分有莫作帝乡看重寄荔枝与杨使君时闻杨使君欲种植故有落句之戯  

摘来正带晨露寄去湏慿下水船映我绯衫浑不见对公银印最相鲜香连翠叶真堪画红透青笼实可怜闻道万州方欲种愁君得吃是何年  

和万州杨使君四絶句  

竞渡  

竞渡相传为汨罗不能止遏意无他自经放逐来顦顇能校灵均死防多  

江边草  

闻君泽畔伤春草忆在天门街衷时漠漠凄凄愁【`一作秋`】满眼就中惆怅是江蓠  

嘉庆李  

东都緑李万州栽君手封题我手开把得欲尝先怅望与渠同别故乡来  

白槿花  

秋蕣晚英无艳色何因栽种在人家使君自【`一作只`】别罗敷面争觧囬头爱白花  

和行简望郡南山  

反照前山云树明从君苦道似华清试聼肠断巴猿呌早晩骊山有此声  

种荔枝  

红颗珍【`一作真`】珠诚可爱白须太守亦何痴十年结子知谁在自向庭中【`一作前`】种荔枝  

隂雨  

岚雾今朝重江山此地深滩声秋更急峡气晓多隂望云遮眼思乡雨【`一作泪`】滴心将何慰幽独頼此北窗琴  

送客归亰  

水陆四千里何时归到秦舟辞三峡雨马入九衢尘有酒留行客无书寄贵人唯慿逺传语好在曲江春  

送萧防士逰黔南  

能文好饮老萧郎身似浮云髩似霜生计抛来诗是业家园忘却酒为乡江从巴峡初成字猿过巫阳始断肠不醉黔中争去得磨围山月正苍苍  

东楼醉  

天涯深峡无人地岁暮穷隂欲夜天不向东楼时一醉如何拟过二三年  

寄微之【`时微之为虢州司马`】  

髙天黙黙物茫茫各有来由致损伤鹦为能言长剪翅龟縁难死乆搘牀莫嫌冷落抛闲地犹胜炎蒸卧瘴乡外物竟关身底事谩排门防系腰章  

东楼招客夜饮  

莫辞数数醉东楼除醉无因破得愁唯有緑樽红烛下暂时不似在忠州  

醉后戏题  

自知清冷似冬毎被人呼作律僧今夜酒醺罗绮暖被君融尽玉壶氷  

冬至夜  

老去襟懐常濩落病来须髩转苍浪心灰不及炉中火髩雪多于砌下霜三峡南賔城最逺一年冬至夜偏长今宵始觉房栊冷坐索寒衣托【`一作防`】孟光  

竹枝词四首  

瞿唐峡口水【`一作冷`】烟低白帝城头月向西唱到竹枝声咽防寒猿闇鸟一时啼  

竹枝苦怨怨何人夜静山空歇又闻蛮儿巴女齐声唱愁杀江楼【`一作南`】病使君  

巴东船舫上巴西波面风生雨脚齐水蓼冷花红簇簇江蓠湿叶碧凄凄  

江畔谁人唱竹枝前声断咽后声迟怪来调苦縁词苦多是通州司马诗  

酬严中丞晚眺黔江见寄  

江水三逥曲愁人两地情磨围山下色朙月峡中声晚后连天碧秋来彻底清临流有新恨照见白须生  

寄题杨万州四望楼  

江上新楼名四望东西南北水茫茫无由得与君携手同凭栏干一望乡  

荅杨使君登楼见忆  

忠万楼中南北望南州烟水北州云两州何事偏相忆各是笼禽作使君  

除夜  

岁暮纷多思天涯未归老添新甲子病减旧容辉乡国仍留念功名已息机明朝四十九应转悟前非  

闻雷  

瘴地风霜早温天气催穷冬不见雪正月已闻雷震蛰虫蛇出惊枯草木开空余客方寸依旧似寒灰  

春至  

若为南国春还至争向东楼日又长白片落梅浮涧水黄梢新桞出城墙闲拈蕉叶题诗咏闷取藤枝引酒尝乐事渐无身渐老从今始拟负风光  

感春  

巫峡中心郡巴城四面春草青临水地头白见花人忧喜皆心火荣枯是眼尘除非一杯酒何物更关身  

春江  

炎昬暁苦推迁不觉忠州已二年闭阁只聼朝暮鼓上楼空望徃来船莺声诱引来花下草色勾留坐水边唯有春江看未厌萦砂绕石渌潺湲  

题东楼前李使君所种樱桃花  

身入青云无见日手栽红树又逢春惟留花向楼前着【`一作看`】故故抛愁与后人  

巴水  

城下巴江水春来似麴尘软沙如渭曲斜岸忆天津影蘸新黄桞香浮小白苹临流搔首坐惆怅为何人  

野行  

草润衫重沙干屐齿轻仰头聼鸟立信脚望花行暇日无公事衰年有道情浮生短于梦梦里莫营营  

送髙侍御使回因寄杨八  

明月峡边逢制使黄茅岸上是忠州到城莫说忠州恶无益虚教杨八愁  

奉酬李相公见示絶句【`时初闻国防`】  

碧油幢下捧新诗荣贱虽殊共一悲涕泪满襟君莫怪甘泉侍从最多时  

喜山石榴花开【`去年自庐山移来`】  

忠州州里今日花庐山山头去时树已怜根损斩新栽还喜花开依旧数赤玉何人少琴轸红缬谁家合罗袴但知烂熳恣情开莫怕南宾□李妬  

戏赠萧处士清禅师  

三杯嵬峩忘机客百衲头陀任运僧又有放慵巴郡守不营一事共腾腾  

钱虢州以三堂絶句见寄因以本韵和之  

同事空王岁月深相思逺寄定中吟遥知清净中和化祗用金刚三昧心【`予早岁与钱君同习读金刚三昧经故云`】  

三月三日  

暮春风防初三日流世光隂半百年欲作闲逰无好伴半江惆怅却囬船  

寒食夜  

四十九年身老日一百五夜月明天抱膝思量何事在痴男騃【`一作痴`】女唤秋千  

代州民问  

龙昌寺底开山路巴子台前种栁林官职家乡都防却谁人防得使君心  

荅州民  

宦情斗擞随尘去乡思销磨逐日无惟拟腾腾作闲事遮渠不道使君愚  

荔枝楼对酒  

荔枝新熟鸡冠色烧酒初开琥珀香欲摘一枝倾一醆西楼无客共谁甞  

房家夜宴喜雪戏赠主人  

风头向夜利如刀頼此温炉輭锦桑落气薫珠翠暖柘枝声引管髙酒钩送醆推莲子烛泪黏盘垒蒲萄不醉遣侬争散得门前雪片似鹅毛  

醉后赠人  

香毬趂拍囬环匼花醆抛巡取次飞自入春来未【`一作不`】同醉那能夜去独先归  

初除尚书郎脱刺史绯  

亲宾相贺问何如服色恩光尽反初头白喜抛黄草峡眼眀惊拆紫泥书便留朱绂还铃阁却着青袍侍玉除无奈娇痴三岁女绕腰啼哭觅金【`一作银`】鱼  

留题开元寺上方  

东寺台阁好上方风防清数来犹未厌长别岂无情恋水多临坐辞花剰绕行最怜新岸栁手种未全成  

别种东坡花树两絶  

三年留滞在江城草树禽鱼尽有情何处殷勤重囬首东坡桃李种新成  

花林好住莫顦顇春至但知依旧春楼上明年新太守不妨还是爱花人  

别桥上竹  

穿桥迸竹不依行恐碍行人被损伤我去自慙遗爱少不教君得似甘棠  

发白狗峡次黄牛峡登髙寺却望忠州  

白狗次黄牛滩如竹莭稠路穿天地险人续古今愁忽见千花塔因停一叶舟畏途常廹促静境暂淹防巴曲春全尽巫阳雨半收北归虽引领南望亦囬头昔去悲殊俗今来念旧逰别僧山北寺抛竹水西楼郡树花如雪军厨酒似油时时大开口自笑忆忠州  

棣华驿见杨八题梦兄弟诗  

遥闻旅宿梦兄弟应为邮亭名棣华名作棣华来早晩自题诗后属杨家  

商山路有感  

万里路【`一作途`】长在六年身始归所经多旧馆大半主人非  

商山路驿桐树昔与微之前后题名处  

与君前后多迁谪五度经过此路隅笑问中庭老桐树这囬归去免来无  

恻恻吟  

恻恻复恻恻逐臣返乡国前事难重论少年不再得泥涂绛老头班白炎瘴灵均面黎黑六年不死却归来道着姓名人不识  

徳宗皇帝挽歌词四首  

执象宗祖贻谋啓孝孙文髙柏梁殿礼薄霸陵原宫仗辞天阙朝仪出国门生成不可报二十七年恩虞帝南廵后殷宗谅闇中初辞铸鼎地已闭望仙宫晓落当陵月秋生满斾风前星承帝座不使北辰空业大承宗祖功成付子孙睿文诗播乐遗训史标言莭表中和徳方垂广利恩悬知千载后理代数贞元梦减三龄夀哀延七月期寝园愁望逺宫仗哭行迟云日添寒惨笳箫向晚悲因山有遗诏如汉文时  

昭徳皇后挽歌词  

仙去逍遥境诗留窈窕章春归金屋少夜入夀宫长鳯引曽辞辇蚕休昔采桑隂灵何处感沙麓月无光  

太平乐词二首【`已下七首在翰林院时奉勅撰进`】  

岁丰仍莭俭时泰更销兵圣念长如此何忧不太平湛露浮尧酒薫风起舜歌愿同尧舜意所乐在人和  

小曲新词二首  

霁色鲜宫殿秋声脆管圣眀千岁乐岁岁似今年红【`一作帬`】眀月夜碧簟早秋时好向昭阳宿天凉玉漏迟  

闺怨词三首  

朝憎莺百啭夜妬燕双栖不惯经春别谁知到晓啼珠箔笼寒月纱牕背晓灯夜来巾上泪一半是春冰关山征戍逺闺阁别离难苦战应顦顇寒衣不要寛  

残春曲【`禁中口号`】  

禁苑残莺三四声防迟风慢暮春情日西无事墙隂下闲蹋宫花独自行【`一作吟`】  

长安春  

青门桞枝软无力东风吹作黄金色街东酒薄醉易醒满眼春愁销不得  

长乐坡送人赋得愁【`一下有字字`】  

行人南北分征路流水东西接御沟终日坡前恨离别谩名长乐是长愁  

独眠吟二首  

夜长无睡起阶前寥落星河欲曙【`一作晓`】天十五年来眀月夜何曽一夜不孤眠  

独眠客夜夜可怜长寂寂就中今夜最愁人月清风满牀席  

期不至  

红烛青樽久延伫出门入门天欲曙星稀月落竟不来烟桞胧胧鹊飞去  

长洲苑  

春入长洲草又生鹧鸪飞起少人行年深不辨娃宫处夜夜蘓台空月明  

忆江栁  

曽栽杨栁江南岸一别江南两度春遥忆青青江岸上不知攀折是何人  

南浦别  

南浦凄凄别西风嫋嫋秋一看肠一断好去莫囬头  

三年别  

悠悠一别已三年相望相思明月天肠断青天望明月别来三十六囬圎  

伤春词  

深浅檐花千万枝碧纱窗外啭黄鹂残妆含泪下帘坐尽日伤春春不知  

后宫词  

泪湿【`一作尽`】罗巾梦不成夜深前殿按歌声红顔未老恩先断斜倚薫笼坐到明  

## 御定全唐诗卷四百四十二  

白居易  

吟元郎中白须诗兼饮雪水茶因题壁上  

吟咏霜毛句闲甞雪水茶城中展眉防只是有元家  

吴七郎中山人待制班中偶赠絶句  

金马东门只日开汉庭待诏重仙才第三松树非华表那得辽东鹤下来  

和张十八秘书谢裵相公寄马  

齿齐臕【`一作膘`】足毛头腻秘阁张郎【`一作家`】叱拨驹洗了颔花翻假锦走时蹄汗蹋真珠青衫乍见曽惊否红粟难賖得饱无丞相寄来应有意遣君骑去上云衢  

荅山侣  

颔下髭须半是丝光隂向后防多时非无觧挂簪缨意未有支持伏腊资冒热冲寒徒自取随行逐队欲何为更慙山侣频传语五十归来道未迟  

早朝思退居  

霜严月苦欲明天忽忆闲居思浩然自问寒灯夜半起何如暖被日髙眠惟慙老病披朝服莫虑饥寒计俸钱随有随无且归去拟求丰足是何年  

曲江亭晚望  

曲江岸北凭栏干水面隂生日脚残尘路行多緑故风亭立久白须寒诗成闇着闲心记山好遥偷病眼看不被马前提省印何人信道是郎官  

初除主客郎中知制诰与王十一李七元九三舎人中书同宿话旧感懐  

闲宵静话【`一作语`】喜还悲聚散穷通不自知已分云泥行异路忽惊鸡鹤宿同枝紫垣曹署荣华地白髪郎官老丑时莫怪不如君气味此中来校十年迟  

西省对花忆忠州东坡新花树因寄题东楼  

毎看阙下丹青树不防天边锦绣林西掖垣中今日眼南宾楼上去年心花春意无分别物感人情有浅深最忆东坡红烂熳野桃山杏水林檎  

寄题忠州小楼桃花  

再逰巫峡知何日总是秦人说向谁长忆小楼风月夜红栏干上【`一作外`】两三枝  

中书连直寒食不归因懐【`一作忆`】元九  

去岁清明日南巴古郡楼今年寒食夜西省鳯池头并上新人直难随旧伴逰诚知视草贵未免对花愁鬓髪茎茎白光隂寸寸流经春不同宿何异在忠州  

春忆二林寺旧逰因寄朗满晦三上人  

一别东林三度春毎春常似忆情亲头陀防里为逋客供奉班中作老臣清净久辞香火伴尘劳难索幻泡身最惭僧社题桥【`一作墙又作名`】处十八人名【`一作中`】空【`去声`】一人  

和元少尹新授官  

官穏身应泰春风信马行纵忙无苦事虽病有心情厚禄儿孙饱前驱道路荣花时八入【`一作十`】直无暇贺元兄  

朝囬和元少尹絶句  

朝客朝囬囬望好尽纡朱紫佩金银此时独与君为伴马上青袍唯两人  

重和元少尹  

凤阁舎人亰亚尹白头俱未着绯衫南宫起请无消息朝散何时得入衔  

中书夜直梦忠州  

阁下灯前梦巴南城里【`一作底`】逰觅花来渡口寻寺到山头江色分眀緑猿声依旧愁禁钟惊睡觉唯不上东楼  

醉后  

酒后髙歌且放狂门前闲事莫思量犹嫌小戸长先醒不得多时住醉乡  

待漏入阁书事奉赠元九学士阁老  

衙排宣政仗门啓紫宸关彩茟停书命【`一作几`】花甎趂立班稀星防银砾残月堕金环【`一作镮`】暗漏犹传水明河渐下山从东分地色向北仰天顔碧缕炉烟直红垂佩【`一作斾`】尾闲纶闱【`一作帏`】惭并入翰苑忝先攀笑我青故饶君茜【`一作紫`】绶殷诗仙归洞里酒病滞人间好去鸳鸾侣冲天便不还  

晚春重到集贤院  

官曹清切非人境风月鲜明是【`一作似`】洞天满砌荆花铺紫毯隔墙榆英撒青钱前时谪去三千里此地辞来十四年虚薄至今惭旧职院【`一作殿`】名擡举号为贤  

紫防花  

丝纶阁下文书静钟鼓楼中刻漏长独坐黄昏谁是伴紫薇花对紫防郎  

后宫词  

雨露由来一防恩争能徧布及千门三千宫女胭脂面防个春来无泪防  

卜居  

逰宦亰都二十春贫中无处可安贫长羡蜗牛犹有舎不如硕鼠觧藏身且求容立锥头地免似漂流木偶人但道吾庐心便足敢辞湫隘与嚣尘  

题新居寄元八  

青龙冈北近西边移入新居便泰然冷巷闭门无客到暖檐移榻向阳眠阶庭【`一作墀`】寛窄才容足墙壁髙低麄及肩莫羡升平元八宅自思买用防多钱  

登龙尾道南望忆庐山旧隐  

龙尾道边来一望香炉峯下去无因青山举眼三千里白髪平头五十人自笑形骸纡组绶将何言语掌丝纶君恩壮健犹难报况被年年老逼身  

冯阁老处见与严郎中酬和诗因戏赠絶句  

乍来天上宜清净不用囬头望故山纵有旧逰君莫忆尘心起即堕人间  

见于给事暇日上直寄南省诸郎官诗因以戏赠  

倚作天仙弄地仙夸张一日抵千年黄麻勅胜长生箓白纻词嫌内防萹云彩误【`一作雪貌莫`】居青琐地风流合在紫微天东曹渐去西垣近鹤驾无妨更着鞭  

题新昌所居  

宅小人烦闷【`一作恼`】泥深马钝顽街东闲处住日午热时还院窄难栽竹墙髙不见山唯应方寸内此地觅【`一作觉`】寛闲  

西省北院新构小亭种竹开窗东通骑省与李常侍隔窗小饮各题四韵  

结托白须伴因依青竹丛题诗新壁上过酒小窗中深院晩无日虚檐凉有风金貂醉看好囬首紫垣东酬元郎中同制加朝散大夫书懐见赠  

命服虽同黄纸上官班不共紫垣前青衫脱早差三日白发生迟校九年曩者定交非势利老来同病是诗萹终身拟作卧云伴逐月湏收烧药钱五品足为婚嫁主绯着了好归田  

初着绯戏赠元九  

晚遇縁才拙先衰被病牵那知垂白日始是着绯年身外名徒尔人间事偶然我朱君紫绶犹未得差肩  

和韩侍郎苦雨  

润气凝柱础繁声注瓦沟闇留窗不晓引簟先秋叶湿蚕应病泥稀燕亦愁仍闻放朝夜误出到街头  

连雨  

风雨闇萧萧鸡鸣暮复朝碎声笼苦竹冷翠落芭蕉水鸟投檐宿泥蛙入戸跳仍闻蕃客见明日欲追朝  

初加朝散大夫又转上柱国  

紫微今日烟霄地赤岭前年泥土身得水鱼还动鳞鬛乗轩鹤亦长精神且慙身忝官阶贵未敢家嫌活计贫柱国勲成私自问有何功徳及生人  

行简初授拾遗同早朝入閤因示十二韵  

夜色尚苍苍槐隂夹路长聼钟出长乐传鼓到新昌宿雨沙隄润秋风桦烛香马骄欺地软人健得天凉待漏排阊阖停珂拥建章尔随黄阁老吾次紫微郎并入连称籍齐趋对折方鬬班花接蕚绰立鴈分行近职诚为美微才岂合当纶言难下茟谏纸易盈箱老去何侥幸时来不料量唯求杀【`一作致`】身地相誓荅恩光  

立秋日登乐逰园  

独行独语曲江头囬马迟迟上乐逰萧飒风与衰鬓谁教计【`一作同`】防一时秋  

新秋早起有懐元少尹  

秋来转觉此身衰晨起临阶盥潄时漆匣镜明头尽白铜瓶水冷齿先知光隂纵惜难留住官职虽荣得已迟老去相逢无别计强开笑口展愁眉  

夜筝  

紫防红眀月中自弹自感闇低容凝指咽声停防别有深情一万重  

妻初授邑号告身  

农旧县授新封钿轴金泥诰一通我转官阶常自愧君加邑号有何功花笺印了排窠湿锦褾装来耀手红倚得身名便慵堕日髙犹睡緑牕中  

送客南迁  

我说南中事君应不愿聼曽经身困苦不觉语叮咛烧【`去声`】防愁云梦波时忆洞庭春畬烟勃勃秋瘴露冥冥蚊蚋经冬活鱼龙欲雨腥水虫能射影山鬼觧藏形穴掉巴蛇尾林飘鸩鸟翎飓风千里黒防草四时青客似惊鴈舟如委浪萍谁人劝言笑何计慰飘零慎勿琴离膝长湏酒满瓶大都从此去宜醉不宜醒  

暮归  

不觉百年半何曽一日闲朝随烛影出暮趂鼓声还瓮里非无酒墙头亦有山归来长困卧早晚得开顔  

寄逺  

欲防防未得欲去去无由两腋不生翅二毛空满头坐看新落叶行上最髙楼暝色无边际茫茫尽眼愁  

旧房  

逺【`一作绕`】壁秋声虫络丝入檐新影月低眉牀帷半故帘旌断仍是初寒欲夜时  

钱侍郎使君以题庐山草堂诗见寄因酬之  

殷勤江郡守怅望掖垣郎慙见新琼什思归旧草堂事随心未得名与道相妨若不休官去人间到老忙  

寄山僧【`时年五十`】  

眼看过半百早晚扫岩扉白首谁能【`一作留`】住青山自不归百千万刼障四十九年非防拟抽身去当【`一作东`】风斗擞衣  

慈恩寺有感【`时杓直初逝居敬方病`】  

自问有何惆怅事寺门临入却迟回李家哭泣元家病柿叶红时独自来  

酬严十八郎中见示  

口厌香握厌兰紫微青琐举头看忽惊鬓后苍浪髪未得心中本分官夜酌满容花色暖秋吟切骨玉声寒承眀长短君应入莫忆家江七里滩  

寄王秘书  

霜菊花萎日风梧叶碎时怪来秋思苦縁咏秘书诗  

中书寓直【`一作中书直堂`】  

缭绕宫墙围禁林【`一作苑`】半开阊阖晓沈沈天晴更觉南山近月出方知西掖深病对词头惭彩茟老看镜面媿华簪自嫌野物将何用土木形骸麋鹿心  

自问  

黒花满眼丝满头早衰因病病因愁宦途气味已谙尽五十不休何日休  

曲江独行招张十八  

曲江新岁后氷与水相和南岸犹残雪东风未有波偶逰身独自相忆意如何莫待春深去花时鞍马多  

新居早春二首  

静巷无来客深居不出门铺沙盖苔面扫雪拥松根渐暖宜闲歩初晴爱小园觅花都未有唯觉树枝繁地润东风暖闲行蹋草芽呼童遣移竹留客伴甞茶霤滴檐氷尽尘浮隟日斜新居未曽到邻里是谁家新昌新居书事四十韵因寄元郎中张博士  

冐宠已三迁归朝始二年囊中贮余俸园外买闲田狐兔同三迳蒿莱共一壥新园聊刬秽旧屋且扶颠檐漏移倾瓦梁欹换蠧椽平治绕台路整顿近阶甎巷狭开容驾墙低垒过肩门闾堪驻盖堂室可铺筵丹鳯楼当后青龙寺在前市街尘不到宫树影相连省吏嫌坊逺豪家笑地偏敢劳賔客访或望子孙传不觅他人爱唯将自性便防闲栽树木随分占风烟逸致因心得幽期遇境牵松声疑涧底草色胜河边虚润氷销地晴和日出天苔行滑如簟莎坐软于绵帘毎当山卷帷多带月褰篱东花掩映牕北竹婵娟迹慕青门隐名惭紫禁仙假归思晚沐朝去恋春眠拙薄才无取踈慵职不専题墙书命茟沽酒率分钱柏杵舂灵药铜瓶潄暖泉炉香穿盖散笼烛隔纱然陈室何曽扫陶琴不要屏除俗事尽养活道情全尚有妻孥累犹为组绶纒终湏抛爵禄渐拟断腥羶大抵宗荘叟私心事竺干浮荣水划字真谛火生莲梵部经十二书字五千是非都付梦语黙不妨禅博士官犹冷郎中病已痊多同僻防住久结静中縁缓歩携笻杖徐吟展蜀笺老宜闲语话闷忆好诗萹蛮榼来方防防茶到始煎无辞数相见鬓髪各苍然  

喜敏中及第偶示所懐  

自知羣从为儒少岂料词塲中第频桂折一枝先许我杨穿三叶尽惊人【`始予进士及第行简次之敏中又次之`】转于文墨须留意贵向烟霄早致身莫学尔兄年五十蹉跎始得掌丝纶  

久不见韩侍郎戏题四韵以寄之  

近来韩阁老踈我我心知戸大嫌甜酒才髙笑小诗静吟乖【`一作乗`】月夜闲醉旷花时还有愁同防春风满鬓丝  

寄白头陀  

近见头陀伴云师老更慵性灵闲似鹤顔状古于松山里犹难觅人间岂易逢仍闻移住防太白最髙峰  

和韩侍郎题杨舎人林池见寄  

渠水暗流春冻解风吹日炙不成凝鳯池冷暖君谙在二月因何更有氷  

勤政楼西老桞  

半朽临风树多情立马人开元一株栁长庆二年春  

偶题閤下防  

静爱青苔院深宜白鬓翁貌将松共瘦心与竹俱空暖有低檐日春多飏幕风平生闲境界【`一作思`】尽在五言中予与故刑部李侍郎早结道友以药术为事与故亰兆元尹晚为诗侣有林泉之期周岁之间二君长逝李住曲江北元居升平西追感旧逰因贻同志  

从哭李来伤道气自亾元后减诗情金丹同学都无益水竹邻居竟不成月夜若为逰曲水花时那忍到升平如年七十身犹在但恐伤心无防行  

送冯【`一作马`】舎人閤老往襄阳  

紫微閤底送君囬第二【`一作一`】防下不开莫恋汉南风景好岘山花尽早归来  

莫走栁条词送别【`一本无莫走二字`】  

南陌伤心别东风满把春莫欺杨栁弱劝酒胜于人  

酬韩侍郎张博士雨后逰曲江见寄  

小园新种红樱树闲绕花行便当逰何必更随鞍马队冲泥蹋雨曲江头  

元家花  

今日元家宅樱桃发防枝稀稠与顔色一似去年时失却东园主春风可得知  

代人赠王员外  

好在王员外平生记得不共賖黄叟酒同上莫愁楼静接殷勤语狂随烂熳逰那知今日眼相见冷于秋  

惜小园花  

晓来红蕚凋零尽但见空枝四五株前日狂风昨夜雨残芳更合得存无  

萧相公宅遇自逺禅师有感而赠  

官途堪笑不胜【`一作劳`】悲昨日荣华今日衰转似秋蓬无定防长于春梦防多时半头白髪惭萧相满面红尘问逺师应是世间縁未尽欲抛官去尚迟疑  

草词毕遇芍药初开因咏小谢红药当阶翻诗以为一句未尽其状偶成十六韵  

罢草紫泥诏起吟红药诗词头封送后花口拆开时坐对钩帘久行观歩履迟两三丛烂熳十二叶参差背日房微敛当阶朶旋欹钗葶抽碧股粉蘂扑黄丝动荡情无限低斜力不支周逥看未足比谕语难为勾漏丹砂里僬侥火焰旗彤云賸根蒂绛帻欠缨緌况有晴风度仍兼宿露垂疑香薫罨画似泪着胭脂有意留连我无言怨思谁应愁明日落如恨隔年期菡萏泥连萼玫瑰刺绕枝等量无胜者唯眼与心知  

喜张十八博士除水部员外郎  

老何殁后吟声絶虽有郎官不爱诗无复萹章传道路空留风月在曹司长嗟博士官犹屈亦恐骚人道渐衰今日闻君除水部喜于身得省郎时  

与沈杨二舎人阁老同食勅赐樱桃翫物感恩因成十四韵  

清晚趋丹禁红樱降紫宸驱禽养得熟和叶摘来新圎转盘倾玉鲜明笼透银内园题两字西掖赐三臣荧惑晶华赤醍醐气味真如珠未穿孔似火不烧人杏俗难为对桃顽讵可伦肉嫌卢橘厚皮笑荔枝皴琼液酸甜足金丸大小匀偷湏防曼倩惜莫掷安仁手擘才离核匙抄半是津甘为舌上露暖作腹中春已惧长尸禄仍惊数食珍最惭恩未报饱餧不才身  

送严大夫赴桂州  

地压坤方重官兼宪府雄桂林无瘴气柏署有清风山水衙门外旌旗艛艓中大夫应絶席诗酒与谁同  

春夜宿直  

三月十四夜西垣东北廊碧梧叶重叠红药树低昂月砌漏幽影风飘闇香禁中无宿客谁伴紫微郎  

夏夜宿直  

人少庭宇旷夜风露清槐花满院气松子落阶声寂寞【`一作黙`】挑灯坐沈吟蹋月行年衰自无趣不是厌承眀七言十二句赠驾部吴郎中七兄【`时早夏朝归闭斋独处偶题此什`】  

四月天气和且清緑槐隂合沙隄平独骑善马衔镫穏初着单衣肢体轻退朝下直少徒侣归舎闭门无送迎风生竹夜牕间卧月照松时台上行春酒冷甞三数醆晓琴闲弄十余声幽懐静境何人别唯有南宫老驾兄  

玉真张观主下小女冠阿容  

绰约小天仙生来十六年姑山半峰雪瑶水一枝莲晩院花留立春牕月伴眠逥眸虽欲语阿母在傍边龙花寺主家小尼【`郭代公爱姬薛氏防甞为尼小名仙人子`】  

头青眉眼细十四女沙弥夜静双林怕春深一食饥歩慵行道困起晚诵经迟应似仙人子花宫未嫁时  

访陈二  

晓垂朱绶带晚着白纶巾出去为朝客归来是野人两飱聊过日一榻足容身此外皆闲事时时访老陈  

晚亭逐凉  

送客出门后移牀下砌初趂凉行绕竹引睡卧看书老更为官拙慵多向事踈松窗倚藤杖人道似僧居  

曲江忆李十一  

李君殁后共谁逰栁岸荷亭两度秋独绕曲江行一匝依前还立水边愁  

江亭翫春  

江亭乗晓阅众芳春妍防丽草树光日销石桂緑岚气风坠木兰红露浆水蒲渐展书带叶山榴半含琴轸房何物春风吹不变愁人依鬓苍苍  

闻夜砧  

谁家思妇秋帛月苦风凄砧杵悲八月九月正长夜千声万声无了时应到天明头尽白一声添得一茎丝  

板桥路  

梁苑城西二十里一渠春水桞千条若为此路今重过十五年前旧板桥曽共玉顔桥上别不知消息到今朝  

青门桞  

青青一树伤心色曽入防人离恨中为近都门多送别长条折尽减春风  

梨园弟子  

白头垂泪话梨园五十年前雨露恩莫问华清今日事满山红叶锁宫门  

暮江吟  

一道残阳铺水中半江瑟瑟半江红可怜九月初三夜露似真珠月似弓  

思妇眉  

春风揺荡自东来折尽樱桃绽尽梅惟余思妇愁眉结无限春风吹不开  

怨词  

夺宠心那惯寻思倚殿门不知移爱何防作新恩  

空【`一作寒`】闺怨  

寒月沈沈洞房静真珠帘外梧桐影秋霜欲下手先知灯底裁缝剪刀冷  

秋房夜  

云露青天月漏光中庭立久却归房水窗席冷未能卧挑尽残灯秋夜长  

采莲曲  

菱叶萦波荷飐风【`一作水`】荷花深防小船通逢郎欲语低头笑碧玉搔头落水中  

邻女  

娉婷十五胜天仙白日姮娥旱地莲何防闲教鹦鹉语碧纱窗下绣牀前  

闺妇  

斜凭绣牀愁不动红绡带缓緑鬟低辽阳春尽无消息夜合花前日又西  

移牡丹栽  

金钱买得牡丹栽何防辞丛别主来红芳堪惜还堪恨百防移将百防开  

聼夜筝有感  

江州去日聼筝夜白髪新生不愿闻如今格【`一作况`】是头成雪弹到天眀亦任君  

代谢好妓荅崔员外【`谢好妓也`】  

青娥小谢娘白髪老崔郎谩爱胸前雪其如头上霜别后曹家碑背上思量好字断君肠  

琵琶  

清拨剌语铮铮背却残灯就月眀頼是心无惆怅事不然争奈子声  

和殷协律琴思  

秋水莲冠春草帬依稀风调似文君烦君玉指分眀语知是琴心佯不闻  

寄李蘓州兼示杨琼  

真娘墓头春草碧心奴鬓上秋霜白为问蘓台酒席中使君歌笑与谁同就中犹有杨琼在堪上东山伴谢公  

聼弹湘妃怨  

玉轸朱弦瑟瑟徽吴娃徴调奏湘妃分眀曲里愁云雨似道萧萧郎不归【`江南新词有云暮雨萧萧郎不归`】  

闲坐  

暖拥红炉火闲搔白髪头百年慵里过万事醉中休有室同摩诘无児比邓攸莫论身在日身后亦无忧  

不睡  

焰短寒釭尽声长晓漏迟年衰自无睡不是守三尸  

## 御定全唐诗卷四百四十三  

白居易  

初罢中书舎人  

自慙拙宦叨清贵【`一作贯`】还有痴心怕素餐或望君臣相献替可圗妻子免饥寒性踈岂合承恩久命薄元知济事难分寸宠光酬未得不休更拟觅何官  

宿阳城驿对月【`自此后诗赴杭州路中作`】  

亲故寻囬驾妻孥未出关鳯凰池上月送我过商【`一作南`】山  

商山路有感【`并序`】  

前年夏予自忠州刺史除书归阙时刑部李十一侍郎戸部崔二十员外亦自澧果二郡守徴还相次入关皆同此路今年予自中书舎人授杭州刺史又由此途出二君已逝予独南行追叹兴懐慨然成咏后来有与予杓直虞平逰者见此短什能  

无恻恻乎傥未防情请为继和长庆二年七月三十日题于内乡县南亭云尔  

忆昨徴还日三人归路同此生都是梦前事旋成空杓直泉埋玉虞平烛过风唯残乐天在头白向江东  

重感  

停骖歇路隅重感一长吁扰扰生还死纷纷荣又枯困支青竹杖闲捋白髭须莫叹身衰老交逰半已无  

逢张十八员外籍  

旅思正茫茫相逢此道傍暁岚【`一作晚风`】林叶暗秋露草花香白髪江城守青衫水部郎客亭同宿防忽似夜归乡赴杭州重宿棣华驿见杨八诗感题一絶  

往恨今愁应不殊题诗梁下又踟蹰羡君犹梦见兄弟我到天明睡亦无  

寓言题僧  

刼风火起烧荒宅苦海波生荡破船力小无因救焚溺清山下且安禅  

内乡【`一有县字`】村路作  

日下风髙野路缓驱疲马闇思乡渭村秋物应如此枣赤梨红稻穂黄  

路上寄银匙与阿龟  

谪宦心都惯辞乡去不难縁留龟子住涕泪一阑干小子须娇养邹婆为好看银匙封寄汝忆我即加餐  

山泉煎茶有懐  

坐酌泠泠水看煎瑟瑟尘无由持一盌寄与爱茶人  

郢州赠别王八使君  

昔是诗狂客今为酒病夫强吟翻怅望纵醉不欢娱鬓髪三分白交亲一半无郢城君莫厌犹校近亰都  

吉祥寺见钱侍郎题名  

云雨三年别风波万里行愁来【`一作秋心`】正萧索况是故人名  

重到江州感旧逰题郡楼十一韵  

掌纶知是忝剖竹信为荣才薄官仍重恩深责尚轻昔徴从典午今出自承眀鳯诏休挥翰渔歌欲濯缨还乗小艛艓却到古湓城醉客临江待禅僧出郭迎青山满眼在白髪半头生又校三年老何曽一事成重过萧寺宿再上庾楼行云水新秋思闾阎旧日情郡民犹认得司马咏诗声  

赠江州李十使君员外十二韵  

我本江湖上悠悠任运身朝随卖药【`一作采樵`】客暮伴钓【`一作打`】鱼人迹为烧丹隐家縁嗜酒贫经过剡谿雪寻觅武陵春岂有踈狂性堪为侍从臣仰头惊鳯阙下口触龙鳞剑佩辞天上风波向海濵非贤虚偶圣无屈敢【`一作可`】求伸昔去曽同日今来即后尘【`元和末余与李员外同日黜官今又相次出为刺史`】中年俱白髪左宦各朱轮长短才虽异荣枯事略均殷勤李员外不合不相亲  

题别遗爱草堂兼呈李十使君【`李亦庐山人常隐白鹿洞`】  

曽住炉峯下书堂对药台斩新萝径合依旧竹牕开砌水亲开决池荷手自栽五年方暂至一宿又湏囬纵未长归得犹胜不到来君家白鹿洞闻道亦生苔  

重题【`一作重题别遗爱草堂`】  

泉石尚依依林踈僧亦稀何年辞水阁今夜宿云扉谩献长杨赋虚抛薜荔衣不能成一事赢得白头归  

夜泊旅望  

少睡多愁客中宵起望乡沙眀连浦月帆白满船霜近海江弥濶迎秋夜更长烟波三十宿犹未到钱塘  

九江北岸遇风雨  

黄梅县边黄梅雨白头浪里白头翁九江濶防不见岸五月尽时【`一作尽`】多恶风人间稳路应无限何事抛身在【`一作来`】此中  

舟中晚起  

日髙犹掩水牕眠枕簟清凉八月天泊防或依沽酒店宿时多伴钓鱼船退身江海应无用忧国朝廷自有贤且向钱唐湖上去冷吟闲醉二三年  

秋寒  

雪鬓年顔老霜庭防气秋病看妻检药寒遣婢梳头身外名何有人间事且休澹然方寸内唯拟学虚舟初到郡斋寄钱湖州李蘓州【`聊取二郡一哂故有落句之戏`】  

俱来沧海郡半作白头翁谩道风烟接何曽笑语同吏稀秋税毕客晚庭【`一作亭`】空霁后当楼月潮来满座风霅溪殊冷僻茂苑太繁雄唯此【`一作有`】钱唐郡闲忙恰得中  

对酒自勉  

五十江城守停杯一自思头仍未尽白官亦不全卑荣宠寻过分欢娱已校迟肺伤虽怕酒心健尚夸诗夜舞吴娘防春歌蛮子词犹堪三五岁相伴醉花时  

郡楼夜宴留客  

北客劳相访东楼为一开褰【`一作`】帘待月出把火看潮来艳聼【`一作唱`】竹枝曲香传莲子杯寒天殊未晓归骑且迟回  

醉题候仙亭  

蹇歩垂朱绶华缨映白须何因驻衰老只有且欢娱酒兴还应在诗情可便无登山与临水犹未要人扶  

东院  

松下轩廊竹下房暖檐晴日满绳牀浄名居士三卷荣启先生琴一张老去齿衰嫌橘醋病来肺渴觉茶香有时闲酌无人伴独自腾腾入醉乡  

虚白堂  

虚白堂前衙退后更无一事到中心移牀就日檐间卧卧咏闲诗侧枕琴  

闲夜咏懐因招周协律刘薛二秀才  

世名捡束为朝士心性踈慵是野夫髙置寒灯如客店深藏夜火似僧鑪香浓酒熟能甞否冷澹诗成肯和无若厌雅吟湏俗饮妓筵勉力为君铺  

晚兴  

极浦收残雨髙城驻落晖山眀虹半出松闇鹤双归将吏随衙散文书入务稀闲吟倚新竹筠粉污朱衣  

衰病  

老与病相仍华簮髪不胜行多朝散药睡少夜停灯禄食分供鹤朝衣减施僧性多移不得郡政谩如绳  

病中对病鹤  

同病病夫怜病鹤精神不损翅翎伤未堪举摩霄汉只合相随觅稻粱但作悲吟和嘹唳难将俗貌对昂蔵唯应一事宜为伴我髪君毛俱似霜  

夜归  

半醉闲行湖岸东马鞭敲镫辔珑璁万株松树青山上十里沙堤明月中楼角渐移当路影潮头欲过满江风归来未放笙歌散画防门开蜡烛红  

腊后岁前遇防咏意  

海梅半白栁微黄冻水初融日欲长度腊都无苦霜霰迎春先有好风光郡中起晚聼衙鼓城上行慵倚女墙公事渐闲身且健使君殊未厌余杭  

白髪  

雪髪随梳落霜毛绕鬓垂加添老气味改变旧容仪不肯长如漆无过总作丝最憎明镜里黒白半头时钱湖州以箬下酒李蘓州以五酘酒相次寄到无因同饮聊咏所懐  

劳将箬下防忧物寄与江城爱酒翁铛脚三州何防防瓮头一盏防时同倾如竹叶盈樽緑饮作桃花上面红莫怪殷勤醉相忆曾陪西省与南宫  

花楼望雪命宴赋诗  

连天际海白皑皑好上髙楼望一囬何防更能分道路此时兼不认池台万重云树山头翠百尺花楼江畔开素壁聨题分韵句红炉廵饮暖寒杯冰铺湖水银为面风卷汀沙玉作堆绊惹舞人春艳曳句留醉客夜裵囬输将虚白堂前鹤失却樟亭驿后梅别有故情偏忆得曽经穷苦照书来  

晚岁  

壮岁忽已去浮荣何足论身为百口长官是一州尊不觉白双鬓徒言朱两轓病难施郡政老未荅君恩岁暮别兄弟年衰无子孙惹愁谙世网治苦頼空门擥带知腰瘦看灯觉眼昬不縁衣食系寻合返丘园  

宿竹阁  

晚坐松檐下宵眠竹阁间清虚当服药幽独抵归山巧未能胜拙忙应不及闲无劳别修道即此是关岁暮枉衢州张使君书并诗因以长句报之  

西州彼此意何如官职蹉跎岁欲除浮石潭边停五马望涛楼上得双鱼万言旧手才难敌五字新题思有余贫薄诗家无好物反投桃李报琼琚【`张曽应万言登科`】  

和薛秀才寻梅花同饮见赠  

忽惊林下发寒梅便试花前饮冷杯白马走迎诗客去红筵铺待舞人来歌声怨防微微落酒气熏时旋旋开若到岁寒无雨雪犹应醉得两三囬  

与诸客空腹饮  

隔岁书招客平眀饮暖寒麴神寅日合酒圣卯时欢促膝才飞白酡顔已渥丹碧筹攅米盌红防拂骰盘醉后歌尤异狂来舞不难抛杯语同坐莫作老人看  

小岁日对酒吟钱湖州所寄诗  

独酌无多兴闲吟有所思一杯新岁酒两句故人诗杨柳初黄日髭须半白时蹉跎春气味彼此老心知  

钱唐湖春行  

孤山寺北贾亭西水面初平云脚低防防早莺争暖树谁家新燕啄春泥乱花渐欲迷人眼浅草才能没马蹄最爱湖东行不足緑杨隂里白沙隄  

题灵隐寺红夷花戏酬光上人  

紫粉茟含尖火焰红胭脂染小莲花芳情乡【`一作香`】思知多少恼得山僧悔出家  

重向火  

火销灰复死踈弃已经旬岂是人情薄其如天气春风寒忽再手冷重相亲却就红炉坐心如逢故人  

仙【`一作山`】亭同诸客醉作  

谢安山下空携妓柳恽洲边只赋诗争【`一作不`】及湖亭今日防【`一作醉`】嘲花咏水赠蛾眉  

城上  

城上咚咚鼓朝衙复晚衙为君慵不出落尽绕城花  

早行林下  

披衣未冠晨入前林宿露残花气朝光新叶隂傍松人迹少隔竹鸟声深闲倚小桥立倾头时一吟  

送李校书趂寒食归义兴山居  

大见腾腾诗酒客不忧生计似君稀到舎将何作寒食满船惟载树隂归  

题孤山寺山石榴花示诸僧众  

山榴花似结红巾容艳新妍占断春色相故关【`一作开`】行道地香尘拟触坐禅人瞿昙弟子君知否恐是天魔女化身  

独行  

闇诵黄庭经在口闲携青竹杖随身晚花新笋堪为伴独入林行不要人  

二月五日花下作  

二月五日花如雪五十二人头似霜闻有酒时湏笑乐不关身事莫思量羲和趂日沈西海鬼伯驱人北邙只有且来花下醉从人笑道老颠狂  

戏题木兰花  

紫房日照胭脂拆素艳风吹腻粉开怪得独饶脂粉态木兰曽作女郎来  

清明日观妓舞聼客诗  

看舞顔如玉聼诗韵似金绮罗从许笑管不妨吟可惜春风老无嫌酒醆深辞花送寒食并在此时心  

西湖晚归囬望孤山寺赠诸客  

柳湖松岛莲花寺晚动归桡出道塲卢橘子低山雨重棕【`一作栟`】榈叶战水风烟波澹荡揺空碧楼殿参差倚夕阳到岸请君囬首望蓬莱宫在海中央  

湖中自照  

重重照影看容鬓不见朱顔见白丝失却少年无防觅泥他【`一作池`】湖水欲何为  

赠蘓錬师  

两鬓苍然心浩然松窗深防药炉前携将道士通宵语防却花时【`一作光`】尽日眠眀镜嬾开长在匣素琴欲弄半无犹嫌荘子多词句只读逍遥六七萹  

杭州春望  

望海楼眀照曙霞【`城东楼名望海楼`】防江隄白蹋晴沙涛声夜入伍员庙柳色春藏蘓小家红防织绫夸柿蔕【`杭州出柿蔕花者尤佳`】青旗沽酒趂梨花【`其俗酿酒趂梨花时熟号为梨花春`】谁开湖寺西南路草緑帬腰一道斜【`孤山寺路在湖洲中草緑时望如帬腰`】  

饮散夜归赠诸客  

鞍马夜纷纷香街起暗尘囬鞭招饮妓分火送归人风月应堪惜杯觞莫厌频明朝三月尽忍不送残春  

湖亭晚归  

尽日湖亭卧心闲事亦稀起因残醉醒坐待晚归松雨飘藤防江风透葛衣柳堤行不厌沙软絮霏霏  

东楼南望八韵  

不厌东南望江楼对海门风涛生有信天水合无痕鹢带云帆动鸥和雪浪翻鱼盐聚为市烟火起成村日脚金波碎峰头钿防繁送秋千里鴈报暝一声猿已豁烦闷仍开病眼昏郡中登眺防无胜此东轩  

醉中酬殷协律  

泗水亭边一分散浙江楼上重逰陪挥鞭二十年前别命驾三千里外来醉防放狂相向舞愁眉和笑一时开留君夜住非无分且尽青娥红烛台  

孤山寺遇雨  

拂波云色重洒叶雨声繁水鹭【`一作鸟`】双飞起风荷一向翻空蒙连北岸萧飒入东轩或拟湖中宿留船在寺门  

樟亭双樱树  

南馆西轩两树樱春条长足夏隂成素华朱实今虽尽碧叶风来别有情  

湖上夜饮  

郭外迎人月湖边醒酒风谁留使君饮红烛在舟中  

赠沙鸥  

老逼教垂白官科遣着绯形骸虽有累方寸却无机遇酒多先醉逢山爱晚归沙鸥不知我犹避隼旟飞  

余杭形胜  

余杭形胜四方无州傍青山县枕湖绕郭荷花三十里拂城松树一千株梦儿亭古传名谢教妓楼新道姓蘓【`州西灵隐山上有梦谢亭即是杜明浦梦谢灵运之所因名客儿也蘓小小本钱唐妓人也`】独有使君年太老风光不称白髭须  

江楼夕望招客  

海天东望夕茫茫山势川形濶复长灯火万家城四畔星河一道水中央风吹古木晴天雨月照平沙夏夜霜能就江楼销暑否比君茅舎较清  

新秋病起  

一叶落梧桐年光半又空秋多上阶日凉足入懐风病瘦形如鹤愁焦鬓似蓬损心诗思里伐性酒狂中华盖何曽惜金丹不致功犹湏自惭愧得作白头翁  

木芙蓉花下招客饮  

晚思饮两三杯召得江头酒客来莫怕秋无伴醉物水莲花尽木莲开  

悲歌  

白头新洗镜新磨老逼身来不奈何耳里频闻故人死眼前惟觉少年多塞鸿遇暖犹囬翅江水因潮亦反波独有衰顔留不得醉来无计但悲歌  

江楼晚眺防物鲜竒吟翫成萹寄水部张员外  

澹烟踈雨间斜阳江色鲜明海气凉蜃散云收破楼阁虹残水照断桥梁风翻白浪花千片鴈防青天字一行好着丹青圗画【`一作写`】取题诗寄与水曹郎  

夜招周协律兼荅所赠  

满眼虽多客开眉复向谁少年非我伴秋夜与君期落魄俱躭酒殷勤共爱诗相怜别有意彼此老无儿  

重酬周判官  

秋爱冷吟春爱醉诗家眷属酒家仙若教早被浮名系可得闲逰三十年  

饮后夜醒  

黄昬饮散归来卧夜半人扶强起行枕上酒容和睡醒楼前海月伴潮生将归梁燕还重宿欲灭窗灯却复明直至晓来犹妄想耳中如有管声  

代卖薪女赠诸妓  

乱蓬为鬓布为巾【`一作帬`】晓蹋寒山自负薪一种钱唐江畔女着红骑马是何人  

奉和李大夫题新诗二首各六韵  

因严亭【`一作固严`】  

箕颍人穷独蓬壶路阻难何如兼吏隐复得事跻攀岩树罗阶下江云贮栋间似移天目石疑入武丘山清防徒堪赏皇恩肯放闲遥知兴未足即被诏徴还  

防筌亭  

翠巘公门对朱轩野径连只开新戸牖不改旧风烟虚室闲生白髙情澹入酒容同座劝诗借属城传自笑沧江畔遥思绛帐前亭台随防【`一作事`】有争敢比防筌予以长庆二年冬十月到杭州明年秋九月始与范阳卢贾汝南周元范兰陵萧恱清河崔求东莱刘方舆同逰恩徳寺之泉洞竹石籍甚久矣及兹目击果惬心期因自嗟云到郡周岁方来入寺半日复去俯视朱绶仰睇白云有媿于心遂留絶句  

云水埋藏恩徳洞【`一作寺`】簪裾束防使君身暂来不宿归州去应被山呼作俗人  

早冬  

十月江南天气好可怜冬防似春华霜轻未杀萋萋草日暖初干漠漠沙老柘叶黄如嫩树寒樱枝白是狂花此时却羡闲人醉五马无由入酒家  

岁假内命酒赠周判官萧协律  

共知欲老流年急且喜新正假日频闻健此时相劝醉偷闲何防共寻春脚随周叟行犹疾头比萧翁白未匀岁酒先拈辞不得被君推作少年人  

与诸客携酒寻去年梅花有感  

马上同携今日杯湖边共觅去春梅年年只是人空老防处何曽花不开诗思又牵吟咏发酒酣闲唤管来樽前百事皆依旧防捡惟无薛秀才【`去年与薛防文同赏今年长逝`】醉送李协律赴湖南辟命因寄沈八中丞  

富阳山底樟亭畔立马停舟飞酒盂曽共中丞情缱绻暂留协律语踟蹰紫微星北承恩去青草湖南称意无不羡君官羡君幕幕中收得阮元瑜  

内道塲永讙上人就郡见访善说维摩经临别请诗因以此赠  

五夏登坛内殿师水为心地玉为仪正传金粟如来偈何用钱唐太守诗苦海出来应有路灵山别后可无期他生莫忘今朝防虚白亭中法乐【`一作法药`】时  

见李蘓州示男阿武诗自感成咏  

遥羡青云里祥鸾正引雏自怜沧海伴老蚌不生珠  

正月十五日夜月  

岁熟人心乐朝逰复夜逰春风来海上明月在江头灯火家家市笙歌防防楼无妨思帝里不合厌杭州  

题州北路傍老柳树  

皮枯縁受风霜久条短为应攀折频但见半衰当此路不知初种是何人雪花零碎逐年减烟叶稀踈随分新莫道老株芳意少逢春犹胜不逢春  

题清头陀  

头陀独宿寺西峰百尺禅庵半夜钟烟月苍苍风瑟瑟更无杂树对山松  

自叹二首  

形羸自觉朝飡减睡少偏知夜漏长实事渐消虚事在银鱼金带绕腰光  

二毛晓落梳头嬾两眼春昏防药频唯有闲行犹得在心情未到不如人  

湖上醉中代诸妓寄严郎中  

笙歌杯酒正欢娱忽忆仙郎望帝都借问连宵直南省何如尽日醉西湖蛾眉别久心知否鸡舌多口厌无还有些些惆怅事春来山路见蘼芜  

自咏  

闷发每吟诗引兴兴来兼酌【`一作着`】酒开顔欲逢假【`一作暇`】日先招客正对衙时亦望山句捡簿书多卤莽隄防官吏少机关谁能头白劳心力人道无才也是闲  

晚兴  

草浅马翩翩新晴薄暮天柳条春拂面衫防醉垂鞭立语花隄上行吟水寺前等闲消一日不觉过三年  

早兴  

晨光出照屋梁明初打开门鼓一声犬上阶眠知地湿鸟临窗语报天晴半销宿酒头仍重新脱冬衣体乍轻睡觉心空思想尽近来乡梦不多成  

竹楼宿  

小书楼下千竿竹深火炉前一盏灯此防与谁相伴宿烧丹道士坐禅僧  

湖上招客送春泛舟  

欲送残春招酒伴客中谁最有风情两瓶箬下新开得一曲防裳初教成【`时崔湖州寄新箬下酒来乐妓按霓裳羽衣曲初毕`】排比管行翠防指麾船舫防红旌慢牵好向湖心去恰似菱花镜上行  

戏醉客  

莫言鲁国书生懦莫把杭州刺史欺醉客请君开【`一作闲`】眼望緑杨风下有红旗  

紫阳花【`招贤寺有山花一树无人知名色紫气香芳丽可爱颇类仙物因以紫阳花名之`】  

何年植向仙坛上早晚移栽到梵家虽在人间人不识与君名作紫阳花  

## 御定全唐诗卷四百四十四  

白居易  

郡斋旬假始命宴呈座客示郡寮【`自此后在苏州作`】  

公门日两衙公假月三旬衙用决簿领旬以防亲賔公多及私少劳逸常不均况为剧郡长安得闲宴频下车已二月开筵始今晨初黔军厨突一拂郡搨尘既备献酬礼亦具水陆珍萍醅箬溪醑水鲙松江鳞侑食乐悬动佐懽妓席陈风流吴中【`一作地`】客佳丽江南人歌节防随袂舞香遗在茵清奏凝未阕酡【`一作朱`】顔气【`一作酡`】已春众賔勿遽起羣【`一作郡`】寮且逡廵无轻一日醉用犒九日勤微彼九日勤何以治吾民微此一日醉何以乐吾身  

题西亭  

朝亦视簿书暮亦视簿书簿书视未竟蟋蟀鸣座隅始觉芳歳晩复嗟尘务拘西园景多暇可以少踌躇池鸟澹容与桥栁髙扶疎烟蔓嫋青薜水花披白蕖何人造  

兹亭华敞绰有余四檐轩鸟翅复屋罗蜘蛛直廊抵曲房防窱深且虚修竹夹左右清风来徐徐此宜宴佳【`一作嘉`】賔鼔瑟吹笙竽荒淫即不可废旷将何如幸有酒与乐及时欢且娯忽其解郡印他人来此居  

郡中西园  

闲园多芳草春夏香靡靡深树足佳禽旦暮鸣不已院门闭松竹庭径穿兰芷爱彼池上桥独来聊徙倚鱼依藻长乐鸥见人暂起有时舟随风尽日莲照水谁知郡府内景物闲如此始悟喧静縁何尝系逺迩  

北亭卧  

树【`一作逺`】緑晚隂合池凉朝气清莲开有佳色鹤唳无凡声唯此闲寂境惬我幽独情病假十五日十日卧兹亭明朝吏呼起还复视黎甿  

一叶落  

烦暑郁未退凉飇潜已起寒温与盛衰逓相为表里萧萧秋林下一叶忽先委勿言微揺落【`一作一叶微`】揺落从此始  

崔湖州赠红石琴荐焕如锦文无以荅之以诗酬谢  

頳锦支緑绮韵同相感深千年古涧石八月秋堂琴引出山水思助成金玉音人间无可比比我与君心九日宴集醉题郡楼兼呈周殷二判官  

前年九日余杭郡【`一作在余杭`】呼賔命宴虚白堂去年九日到东洛今年九日来吴乡两边蓬鬓一时白三处菊花同色黄一日日知添老病【`一作态`】一年年觉惜重阳江南九月未揺落栁青蒲緑稻穟香姑苏台榭倚苍霭太湖山水含清光可怜假日好天色公门吏静风景凉榜舟鞭马取賔客扫楼拂席排壶觞胡琴铮鏦指拨剌吴娃美【`一作细`】丽眉眼长笙歌一曲思凝絶金钿再拜光低昻日脚欲落备灯烛风头渐髙加酒浆觥醆豓飜菡萏叶舞鬟摆落茱萸房半酣凭槛起四顾七堰八门六十坊逺近髙低寺间出东西南北桥相望水道脉分櫂鳞次里闾碁布城册方人烟树色无隙罅十里一片青茫茫自问有何才与政髙防大馆居中央铜鱼今乃泽国节刺史是古吴都王郊无戎马郡无事门有棨防腰有章盛时傥来合惭媿壮歳忽去还感伤从事醒归应不可使君醉倒亦何妨请君停杯听我语此语真实非虚狂五旬已过不为夭七十为期盖是常须知菊酒登髙防从此多无二十场  

同微之赠别郭虚舟链师五十韵  

我为江司马君为荆判司俱当愁悴日始识虚舟师师年三十余白晳好容仪专心在铅汞余力工琴碁静弹数声闲饮酒一巵因指尘土下蜉蝣良可悲不闻姑射上千歳冰雪肌不见辽城外古今塜累累嗟我天地间有术人莫知得可逃死籍不唯走三尸授我叅同契其辞妙且微六一閟扄鐍子午守雄雌我读随日悟心口了无疑黄芽与紫车谓其坐致之自负因自叹人生号男儿若不佩金印即合翳玉芝髙谢人间世深结山中期泥坛方合矩铸鼎圎中规鑪槖一以动瑞气红辉辉斋心独叹拜中夜偷一窥二物正防合厥状何怪竒绸缪夫妇体狎猎鱼龙姿简寂馆钟后紫霄峰晓时心尘未浄洁火遂参差万寿觊刀圭千功失毫厘先生弹指起姹女随烟飞始知縁防间隂隲不可移药灶今夕罢诏书明日追追我复追君次第承恩私官虽小大殊同立白玉墀我直紫微闼手进赏罚词君侍玉皇座口含生杀机直躬易媒孽浮俗多瑕疵转徙今安在越峤吴江湄一提支郡印一建连帅旗何言四百里不见如天涯秋风旦夕来白日西南驰雪霜各满鬓朱紫徒为衣师从庐山洞访旧来于斯寻君又觅我风驭纷逶迤帔裾曳黄绢须发垂青丝逢人但敛手问道亦颔颐孤云难久留十日告将归欵曲话平昔殷勤勉衰羸后防杳何许前心日磷缁俗家无异物何以充别资素牋一百句题附元家诗朱顶鹤一只与师云间骑云间鹤背上故情若相思时时摘一句唱作歩虚辞  

霓裳羽衣【`一有舞字`】歌【`和微之`】  

我昔元和侍宪皇曽陪内宴宴昭阳千歌百【`一作万`】舞不可数就中最爱霓裳舞舞时寒食春风天玉钩栏下香案前案前舞者顔如玉不着人家【`一作间`】俗衣服虹裳霞帔歩揺冠钿璎累累佩娉婷似不胜罗绮顾听乐悬行复止磬箫筝笛逓相搀击擫弹吹声逦迤【`凡法曲之初众乐不齐唯金石丝竹次苐发声霓裳序初亦复如此`】散序六奏未动衣阳台宿云慵不飞【`散序六徧无拍故不舞也`】中序擘騞初入拍秋竹竿裂春冰拆【`中序始有拍亦名拍序`】飘然转旋【`去声`】廻雪轻嫣然纵送防龙惊小垂手后栁无力斜曵裾时云欲生【`四句皆霓裳舞之初态`】烟蛾敛略不胜态风袖低昻如有情上元防鬟招萼緑王母挥袂别飞琼【`许飞琼萼緑华皆女仙也`】繁音急节十二徧跳珠撼玉何铿铮【`霓裳破凡十二徧而终`】翔鸾舞了却收翅唳鹤曲终长引声【`凡曲将毕皆声拍促速唯霓裳之末长引一声也`】当时乍见惊心目凝视谛听殊未足一落人间八九年耳冷不曽闻此曲湓城但听山魈语巴峡惟闻杜鹃哭【`予自江州司马转忠州刺史`】移领钱唐第二年始有心情问【`一作闻`】丝竹玲珑箜篌谢好筝陈宠觱栗沈平笙清脆管纎纤手教得霓裳一曲成【`自玲珑以下皆杭之妓名`】虚白亭前湖水畔前后只应三度按便除庻子抛却来闻道如今各星散今年五月至苏州朝钟暮角催白头贪看案牍常侵夜不听笙歌直到秋秋来无事多闷闷忽忆霓裳无处问闻君部内多乐徒问有霓裳舞者无荅云七县十【`一作州千`】万户无人知有霓裳舞唯寄长歌与我来题作霓裳羽衣谱四幅花牋碧间红霓裳实录在其中千姿万状分明见恰与昭阳舞者同眼前髣髴覩形质昔日今朝想如一疑从魂梦呼召来似着丹青图写出我爱霓裳君合知发于歌咏【`一作引`】形于诗君不见我歌云惊破霓裳羽衣曲【`长恨歌云`】又不见我诗云曲爱霓裳未拍时【`钱唐诗云`】由来能事皆有主杨氏创声君造谱【`开元中西凉府节度杨敬述造`】君言此舞难得【`一作其`】人须是【`一作得`】倾城可怜女吴妖小玉飞作烟【`夫差女小玉死后形见于王其母抱之霏微若烟雾散空`】越豓西施化为土娇花巧笑久寂寥娃馆苎萝空处所如君所言诚有是君试从容听我语若求国色始翻传但恐人间废此舞妍媸优劣寜相逺大都只在人擡举李娟【`一作婵`】张态君莫嫌亦拟随宜【`一作时`】且教取【`娟态苏妓之名`】  

小童薛阳陶吹觱栗歌【`和浙西李大夫作`】  

剪削干芦插寒竹九孔漏声五音足近来吹者谁得名关璀老死李衮生衮今又老谁其嗣薛氏乐【`一作小`】童年十二指防之下师授声含嚼之间天与气润州城髙霜月明吟霜思月欲发声山头江【`一作水`】底何悄悄猨声不喘鱼龙听翕然声作疑管裂诎然声尽疑刀截有时婉【`一作脆`】软无筋骨有时顿挫生棱节急声圆转促不断轹轹【`一作栗栗`】辚辚似珠贯缓声展【`一作辰`】引长有条【`一作余`】有【`一作条`】条直直如笔描下声乍坠石沈重髙声忽举云飘萧眀旦公堂陈宴席主人命乐娱賔客【`一作僚`】碎丝细竹徒纷纷宫调一声雄出羣众音覼缕不落道有如部伍随将军嗟尔阳陶方稚齿下手发声巳如此若教头白吹不休但恐声名压关李  

啄木曲【`才调集英华题并作四不如酒`】  

莫买寳剪刀虚费千金直我有心中愁知君剪不得莫磨解结锥徒劳人气力【`一作费心力`】我有肠中结知君解不得莫染红丝线徒夸好顔色我有双泪珠知君穿不得莫近红炉火炎气徒相逼我有两鬓霜知君销不得刀不能剪心愁锥不能解肠结线不能穿泪珠火不能销鬓雪不如饮此神圣【`一作且饮长命`】桮万念千忧【`一作愁`】一时歇  

题灵岩寺【`寺即吴馆娃宫鸣屧廊砚池采香径遗迹在焉`】  

娃宫屧廊寻巳倾砚池香径又欲平二三月时但草緑几百年来空月明使君虽老颇多思携觞领妓处处行今愁古恨入丝竹一曲凉州无限情直自当时到今日中间歌吹更无声  

双石  

苍然两片石厥状怪且丑俗用无所堪时人嫌不取结从胚浑始得自洞庭口万古遗水濵一朝入吾手担舁来郡内洗刷去泥垢孔黒烟痕深罅青苔色厚老蛟蟠作足古剑插为首忽疑天上落不似人间有一可支吾琴一可贮吾酒峭絶髙数尺坳容一斗五倚其左一桮置其右洼樽酌未空玉山颓已久人皆有所好物各求其偶渐恐少年场不容垂白叟廻头问双石能伴老夫否石虽不能言许我为三友  

宿东亭晓兴  

温温土炉火耿耿纱笼烛独抱一张琴夜入东斋宿窗声度残漏帘影浮初旭头痒晓梳多眼昏春睡足负暄檐宇下散歩池塘曲南雁去未廻东风来何速雪依瓦沟白草绕墙根緑何言万户州太守常幽独  

日渐长赠周殷二判官  

日渐长春尚早墙头半露红萼枝池岸新铺緑芽草蹋草攀枝仰头叹何人知此春懐抱年顔盛壮名未成官职欲髙身已老万茎白髪真堪恨一片绯衫何足道頼得君来劝一桮愁开闷破心头好  

花前叹  

前歳花前五十二今年花前五十五岁课年功头髪知从霜成雪君看取【`五年前在杭州有诗云五十二人头似霜`】几人得老莫自嫌樊李吴韦尽成土【`樊绛州宗师李谏议景俭吴饶州丹韦侍郎觊皆旧往还相继丧逝`】南州桃李北州梅且喜年年作花主花前置酒谁相劝容坐唱歌满起舞【`容满皆妓名也`】欲散重拈花细看争知明日无风雨  

自咏五首  

朝亦随羣动暮亦随羣动荣华瞬息间求得将何用形骸与冠盖假合相戏弄何异睡着人不知梦是梦一家五十口一郡十万户出为差科头入为衣食主水旱合心忧饥寒须手抚何异食蓼虫不知苦是苦公私颇多事衰惫殊少欢迎送賔客嬾鞭笞黎庻难老耳倦声乐病口厌桮盘既无可恋者何以不休官一日复一日自问何留滞为贪逐日俸拟作归田计亦须随丰约可得无限剂若待足始休休官在何岁官舎非我庐官园非我树洛中有小宅渭上有别墅既无婚嫁累幸有归休处归去诚已迟犹胜不归去和微之听妻弹别鹤操因为解释其义依韵加四句  

义重莫若妻生离不如死誓将死同穴其奈生无子商陵追【`一作廹`】礼教妇出不能止舅姑明旦辞夫妻中夜起起闻双鹤别若与人相似听其悲唳声亦如不得已青田八九月辽城一万里裵回去住云呜咽东西水写之在琴曲听者酸心髓况当秋月弹先入忧人耳怨抑掩朱弦沈吟停玉指一闻无儿叹相念两如此无儿虽薄命有妻偕老矣幸免生别离犹胜商陵氏  

题故元少尹集后二首  

黄壌讵知我白头徒忆君唯将老年泪一洒故人文遗文三十轴轴轴金玉声龙门原上土埋骨不埋名  

和微之四月一日作  

四月一日天花稀叶隂薄泥新燕影忙蜜熟蜂声乐麦风低冉冉稻水平漠漠芳节或蹉跎逰心稍牢落春华信为美夏景亦未恶飐浪嫩青荷熏栏晚红药吴宫好风月越郡多楼阁两地诚可怜其奈久离索  

吴中好风景二首  

吴中好风景八月如三月水荇叶仍香木莲花未歇海天微雨散江郭纎埃灭暑退衣服干潮生船舫活两衙渐多暇亭午初无热骑吏语使君正是逰时节  

吴中好风景风景无朝暮晓色万家烟秋声八月树舟移管动桥拥旌旗驻改号齐云楼重开武丘路况当丰岁熟好是欢游处州民劝使君且莫抛官去  

荅刘禹锡白太守行  

吏满六百石昔贤輙去之秩登二千石今我方罢归我秩讶已多我归慙已迟犹胜尘土下终老无休期卧乞百日告起吟五篇诗【`谓将罢官自咏五首`】朝与府吏别暮与州民辞去年到郡时麦穗黄离离今年去郡日稻花白霏霏为郡已周岁半歳罹旱饥襦袴无一片甘棠无一枝何乃老与防泣别尽沾衣下慙苏人泪上媿刘君辞  

别苏州  

浩浩姑苏民郁郁长洲城来慙荷宠命去媿无能名青紫行将吏班白列黎甿一时临水拜十里随舟行饯筵犹未收征櫂不可停稍隔烟树色尚闻丝竹声怅望武丘路沈吟浒水亭还乡信有兴去郡能无情  

卯时酒  

佛法赞醍醐仙方夸沆瀣未如卯时酒神速功力倍一杯置掌上三咽入腹内煦若春贯肠暄如日炙背岂独肢体畅仍加志气大当时遗形骸竟日忘冠带似逰华胥国疑反混元代一性既完全万机皆破碎半醒思往来往来吁可怪宠辱忧喜间惶惶二十载前年辞紫闼今岁抛皂盖去矣鱼返泉超然蝉离蜕是非莫分别行止无疑碍浩气贮胸中青云委身外扪心私自语自语谁能防五十年来心未如今日泰况兹杯中物行坐常相对  

自问行何迟  

前月发京口今辰次淮涯二旬四百里自问行何迟还乡无他计罢郡有余资进不慕富贵退未忧寒饥以此易过日腾腾何所为逢山輙倚櫂遇寺多题诗酒醒夜深后睡足日髙时眼底一无事心中百不知想到京国后嬾放亦如斯何必冒风水促促赴程归  

除日荅梦得同发楚州  

共作千里伴俱为一郡廻岁隂中路尽乡思先春来山雪晚犹在淮冰晴欲开归欤吟可作休恋主人杯  

问杨琼  

古人唱歌兼唱情今人唱歌唯唱声欲説向君君不防试将此语问杨琼  

有感三首  

鬓髪【`一作毛`】已斑白衣绶方朱紫穷贱当壮年富荣临暮齿车舆红尘合第宅青烟起彼来此须去品物之常理第宅非吾庐逆旅暂留止子孙非吾有委蜕而已矣有如蚕造茧又似花生子子结花暗凋茧成蚕老死悲哉可奈何举世皆如此  

莫飬瘦马驹莫教小妓女后事在目前不信君看取马肥快行走妓长能歌舞三年五岁间已闻换一主借问新旧主谁乐谁辛苦请君大带上把笔书此语  

往事勿追思追思多悲怆来事勿相迎相迎已【`一作亦`】惆怅不如兀然坐不如塌然卧食来即开口睡来即合眼二事最关身安寝加餐饭忘懐任行止委命随修短若更有兴来狂歌酒一醆  

宿荥阳  

生长在荥阳少小辞乡曲迢迢四十载复向荥阳宿去时十一二今年五十六追思儿戏时宛然犹在目旧居失处所故里无宗族岂唯变市朝兼亦迁陵谷独有溱洧水无情依旧緑  

经溱洧  

落日驻行骑沈吟懐古情郑风变已尽溱洧至今清不见士与女亦无芍药名  

就花枝  

就花枝移酒海今朝不醉明朝悔且算欢娱逐日来任他容鬓随年改醉翻衫袖抛小令笑掷骰盘呼大采自量气力与心情三五年间犹得在  

喜雨  

圃旱忧葵董农旱忧禾菽人各有所私吾旱忧松竹松干竹焦死眷眷在心目洒叶溉其根汲水劳僮仆油云忽东起凉雨凄相续似靣洗垢尘如头得膏沐千柯习习润万叶欣欣緑十日浇灌功不如一霡霂方知宰生灵何异活草木所以圣与贤同心调玉烛  

题道宗上人十韵【`并序`】  

普济寺律大徳宗上人法堂中有故相国郑司徒归尚书陆刑部元少尹及今吏部郑相中书韦相钱左丞诗览其题皆与上人唱詶阅其人皆朝贤省其文皆义语予始知上人之文为义作为法作为方便智作为解脱性作不为诗而作也知上人者云尔恐不知上人者谓为防国法振灵一皎然之徒与故予题二十句以解之  

如来説偈赞菩萨著论议是故宗律师以诗为佛事一音无差别四句有诠次欲使第一流皆知不二义精洁霑戒体闲淡藏禅味从容恣语言缥缈离文字旁延邦国彦上逹王公贵先以诗句牵后令入佛智人多爱师句我独知师意不似休上人空多碧云思  

寄皇甫賔客  

名利既两忘形体方自遂卧掩罗雀门无人惊我睡睡足斗擞衣闲歩中庭地食饱摩挲腹心头无一事除却晏翁何人知此味  

寄庾侍郎  

一双华亭鹤数片太湖石巉巉苍玉峰矫矫青云翮是时歳云暮淡薄烟景夕庭霜封石棱池雪印鹤迹幽致竟谁别闲静聊自适懐哉庾顺之好是今宵客  

寄崔少监  

微微西风生稍稍东方明入秋神骨爽琴晓丝桐清弹为古宫调玉水寒泠泠自觉指下不是寻常声须臾羣动息掩琴坐空庭直至日出后犹得心和平惜哉意未已不使崔君听  

醉题沈子明壁  

不爱君池东【`池东一作家`】十丛菊不爱君池南【`池南一作家`】万竿竹爱君帘下唱歌人色似芙蓉声似玉我有阳关君未闻若闻亦应愁杀君  

劝酒  

劝君一醆【`一作杯下同`】君莫辞劝君两醆君莫疑劝君三醆君始知面上今日老昨日心中醉时胜醒时天地迢遥自【`一作迢日`】长久白兎赤乌相趂走身后堆金拄北斗不如生前一樽酒君不见春明门外天欲明喧喧歌哭半死生逰人驻马出不得白轝素车争路行归去来头已白典钱将用买酒吃  

落花  

留春春不住春归人寂寞厌风风不定风起花萧索既兴风前叹重命花下酌劝君尝緑醅教人拾红萼桃飘火梨堕雪漠漠独有病眼花春风吹不落  

对镜吟  

白头老人照镜时掩镜沈吟吟旧诗二十年前一茎白如今变作满头丝【`余二十年前尝有诗云白髪生一茎朝来明镜里勿言一茎少满头从此始今则满头矣`】吟罢廻头索杯酒醉来屈指数亲知老于我者多穷贱设使身存寒且饥少于我者半为土墓树已抽三五枝我今幸得见头白禄俸不薄官不卑眼前有酒心无苦只合欢娯不合悲  

耳顺吟寄敦诗梦得  

三十四十五欲牵七十八十百病躔五十六十却不恶恬淡清浄心安然已过爱贪声利后犹在病羸昏耄前未无筋力寻山水尚有心情听管闲开新酒尝数醆醉忆旧诗吟一篇敦诗梦得且相劝不用嫌他耳顺年  

别氊帐火炉  

忆昨腊月天北风三尺雪年老不禁寒夜长安可彻頼有青氊帐风前自张设复此红火炉雪中相暖热如鱼入渊水似兔藏深穴婉软蛰鳞苏温炖冻肌活方安隂惨夕遽变阳和节无奈时迁岂是恩情絶毳防逐日卷香燎随灰灭离恨属三春佳期在十月但令此身健不作多时别  

六年春赠分司东都诸公【`时为河南尹`】  

我为同州牧内愧无才术忝擢恩已多遭逢幸非一偶当谷贱岁适值民安日郡县狱空虚乡闾盗奔逸其间最幸者朝客【`一作夕`】多分秩行接鸳鹭羣坐成芝兰室时聨拜表骑间动题诗笔夜雪秉烛逰春风携榼出花教莺防检栁付风排比法酒淡清浆含桃嫋红实洛童调【`去声`】金管卢女铿瑶瑟黛惨歌思深腰凝舞拍密每因同醉乐自觉忘衰疾始悟肘后方不如杯中物生涯随日过世事何时毕老子苦乖慵希君数牵率  

九日代罗樊二妓招舒著作【`齐梁格`】  

罗敷敛双袂樊姬献一杯不见舒员外秋菊为谁开  

忆旧逰【`寄刘苏州`】  

忆旧游旧逰安在哉旧逰之人半白首旧逰之地多苍苔江南旧逰凡几处就中最忆吴江隈长洲苑緑栁万树齐云楼春酒一杯阊门晓严旗鼔出臯桥夕閙船舫廻脩蛾慢脸灯下醉急管繁头上催六七年前狂烂熳三千里外思裵回李娟张态一春梦周五殷三归夜台虎丘月色为谁好娃宫花枝应自开頼得刘郎解吟咏江山气色合归来【`娟态苏州妓名周殷苏州从事`】  

荅崔賔客晦叔十二月四日见寄【`来篇云共相呼唤醉归来`】  

今岁日余二十六来岁年登六十二尙不能忧眼下身因何更算人间事居士忘筌黙黙坐先生枕麴昏昏睡早晚相从归醉乡醉乡去此无多地  

劝我酒  

劝我酒我不辞请君歌歌莫迟歌声长辞亦切此辞听者堪愁絶洛阳女儿面似花河南大尹头如雪  

赠韦处士六年夏大热旱  

骄阳连毒暑动植皆枯槁旱日干密云炎烟焦茂草少壮犹困苦况予病且老脱【`一作既`】无白栴檀何以除热恼【`华严经云以白栴檀涂身能除一切热恼而得清凉也`】汗巾束头鬓羶食熏襟抱始觉韦山人休粮散髪好  

## 御定全唐诗卷四百四十五  

白居易  

和微之诗二十三首【`并序`】  

微之又以近作四十三首寄来命仆继和其间瘀防四百字车斜二十篇者流皆韵剧辞殚瓌竒怪谲又题云奉烦只此一度乞不见辞意欲定霸取威置仆于穷地耳大凡依次用韵韵同而意殊约体为文文成而理胜此足下素所长者仆何有焉今足下果用所长过防见窘然敌则气作急则计生四十二章麾扫并毕不知大敌以为如何夫劚石破山先观镵迹发矢中的兼听声以足下来章唯求相困故老仆报语不觉大夸况曩者唱酬近来因继已十六卷凡千余首矣其为敌也当今不见其为多也从古未闻所谓天下英雄唯使君与操耳戏及此者亦欲三千里外一破愁顔勿示  

他人以取笑诮乐天白  

和晨霞【`此后在上都作`】  

君歌仙氏真我歌慈氏真慈氏发真念念此阎浮人左命大迦叶右召桓提因千万化菩萨百亿诸鬼神上自非相顶下及风水轮胎卵湿化类蠢蠢难具陈愿在救防大悲忘辛勤无论善不善岂间寃与亲抉开生盲眼摆去烦恼尘烛以智慧日洒之甘露津千界一时度万法无与邻借问晨霞子何如朝玉宸  

和送刘道士游天台  

闻君梦逰仙轻举超世雰握持尊皇节统卫吏兵军灵旂星月象天衣龙鳯纹佩服交带箓讽吟蘂珠文阆宫缥缈间钧乐依稀闻斋心谒西母暝【`一作膜`】拜朝东君烟霏子晋裾霞烂麻姑帬倐忽别真侣怅望随归云人生同大梦梦与觉谁分况此梦中梦悠哉何足云假如金阙顶设使银河濆既未出三界犹应在五蕴饮咽日月精茹嚼沆瀣芬尚是色香味六尘之所熏仙中有大【`一作天`】仙首出梦幻羣慈光一照烛奥法相絪緼不知万龄暮不见三光曛一性自了了万缘徒纷纷苦海不能漂刼火不能焚此是竺干教先生垂典坟  

和栉沐寄道友  

栉沐事朝谒中门初动关盛服去尚早假寐须臾间钟声发东寺夜色藏南山停骖待五漏人马同时闲髙星粲金粟落月沈玉环出门向关【`一作阙`】路坦坦无阻艰始出里北闬稍转市西阛晨烛照朝服紫烂复朱殷由来朝廷士一入多不还因循掷白日积渐凋朱顔青云已难致碧落安能攀但且知止足尚可销忧患  

和祝苍华【`苍华髪神名`】  

日居复月诸环回照下土使我云髪化为素丝缕禀质本羸劣飬生仍莽卤痛饮困连宵悲吟饥过午遂令头上髪种种无尺五根稀比黍苗梢细同钗股岂是乏膏沐非关栉风雨最为悲伤多心焦衰落苦余者能有几落者不可数秃似鹊填河堕如乌解羽苍华何用祝苦辞亦休吐正如剃头僧岂要巾冠主  

和我年三首  

我年五十七荣名得几许甲乙三道科苏杭两州主才能本浅薄心力虚劳苦可【`一作何`】能随众人终老于尘土我年五十七归去诚已迟歴官十五政数若珠累累野萍始宾荐场苗初絷维因读管萧书窃慕大有为及遭荣遇来乃觉才力羸黄纸诏频草朱轮车载脂妻孥及仆使皆免寒与饥省躬私自媿知我者微之永懐山隂守未遂嵩阳期如何坐留滞头白江之湄  

我年五十七荣名得非少报国竟何如谋身犹未了昔尝速官谤恩大而惩小一黜鹤辞轩七年鱼在沼将枯鳞再跃经铩翮重矫白日上昭昭青云髙渺渺平生颇同病老大宜相晓紫绶足可荣白头不为夭夙懐慕箕颍晚节期松篠何当阙下来同拜陈情表  

和三月三十日四十韵  

送春君何在君在山隂署忆我苏杭时春逰亦多处为君歌往事岂敢【`一作取`】辞劳虑莫怪言语狂须知酬答遽江南腊月半水冻凝如瘀寒景尚苍茫和风已吹嘘女墙城似灶雁齿桥如锯鱼尾上奫沦草芽生沮洳律迟太簇管日暖羲和驭布泽木龙催迎春土牛助雨师习习洒云将飘飘翥四野万里晴千山一时曙杭土丽且康苏民富而庻善恶有惩劝刚柔无吐茹两衙少辞牒四境稀书防俗以劳徕安政因闲暇着仙亭日登眺虎丘时逰豫【`望仙亭在杭虎丘寺在苏`】寻幽驻旌轩选胜回宾御舟移溪鸟避乐作林猨覻池古莫耶沈石竒罗刹踞【`劒池在苏州罗刹石在杭州`】水苗泥易耨畬粟灰难锄紫蕨抽出畦白莲埋在淤萎花红带黯湿叶黄含菸【`楚辞云叶菸色而就黄`】镜动波飐菱雪回风旋絮手经攀桂馥齿为尝梅楚坐并船脚欹行多马蹄跙圣贤清浊醉水陆鲜肥饫鱼鲙芥酱调水葵盐豉絮【`敕虑反`】虽微五袴咏幸免兆人诅但令乐不荒何必游无倨吴苑仆寻罢越城公尚据旧逰几客存新宴谁人与【`去声`】莫空文举酒强下何曾箸江上易优防城中多毁誉分应当自尽【`一作画`】事勿求人恕我既无子孙君仍毕婚娶久为云雨别终拟江湖去范蠡有扁舟陶潜有篮轝两心苦相忆两口遥相语最恨七年春春来各一处  

和寄乐天  

贤愚类相交人情之大率然自古今来几人号胶漆近闻屈指数元某与白乙旁爱及弟兄中权【`一作懽`】避家室松筠与金石未足喻坚密在车如轮辕在身如肘腋又如风云防天使相召【`一作终`】匹不似势利交有名而无实顷我在杭歳值君之越日望愁来仪迟宴惜流景疾坐耀黄金带酌酡頳玉质酣歌口不停狂舞衣相拂平生赏心事施展十未一防笑始哑哑离嗟乃唧唧饯筵才收拾征櫂遽排北后恨苦緜緜前欢何卒卒居人色惨淡行子心纡鬰风袂去时挥云帆望中失宿酲和别思目心忽忽病魂黯然销老泪凄其出别君只如昨芳岁换六七俱是官家身后期难自必【`籍田赋云难望岁而自必`】  

和寄问刘白【`时梦得与乐天方舟西上`】  

正与刘梦得醉笑大开口适值此诗来欢喜君知否遂令髙卷幕兼遣重添酒起望防稽云东南一回首爱君金玉句举世谁人有功用随日新资材本天授吟哦不能散自午将及酉遂留梦得眠匡牀宿东牖  

和新楼北园偶集从孙公度周廵官韩秀才卢秀才范处士小饮郑侍御判官周刘二从事皆先归  

闻君新楼宴下对北园花主人既贤豪賔客皆才华初筵日未髙中饮景已斜天地为幕席富贵如泥沙嵇刘陶阮徒不足置齿牙卧瓮鄙毕卓落防嗤孟嘉芳草供枕藉乱莺助諠哗醉乡得道路狂海无津涯一岁春又尽百年期不賖同醉君莫辞独醒古所嗟销愁若沃雪破闷如割【`一作剖`】称觞起为夀此乐无以加歌声凝贯珠舞袖飘乱麻相公谓四座今日非自夸有奴善吹笙有婢弹琵琶十指纎若笋双鬟黳如鵶履舄起交杂杯盘散纷拏归去勿拥遏倒载逃难遮明日宴东武后日游若耶岂独相公乐讴歌千万家  

和除夜作  

君赋此诗夜穷隂岁之余我和此诗日微和春之初老知顔状改病觉肢体虚头上毛髪短口中牙齿踈一落老病界难逃生死墟况此促促世与君多索居君在浙江东荣驾方伯舆我在魏阙下谬乗大夫车妻孥常各饱奴婢亦盈庐唯是利人事比君全不如我统十郎官君领百吏胥我掌四曹局君管十乡闾君为父母君大惠在资储我为刀笔吏小恶乃诛锄君提七郡籍我按二尺书俱已佩金印尝同趋玉除外宠信非薄中懐何不摅恩光未报荅日月空居诸磊落尝许君局促应笑予所以自知分欲先赋归欤  

和知非  

因君知非问诠较天下事第一莫若禅第二无如醉禅能冺人我醉可忘荣悴与君次第言为我少留意儒教重礼法道家飬神气重礼足滋彰飬神多避忌不如学禅定中有甚深味旷廓了如空澄凝胜于睡屏除黙黙念销尽悠悠思春无伤春心秋无感秋泪坐成真谛乐如受空王赐既得脱尘劳兼应离慙媿除禅其次醉此说非无谓一酌机即忘三杯性咸遂逐臣去室妇降虏败军帅思苦膏火煎忧深扄鏁秘须凭百杯沃莫惜千金费便似罩中鱼脱飞生两翅劝君虽老大逢酒莫回避不然即学禅两途同一致  

和望晓  

休吟稽山晓听咏秦城旦鸣鸡初有声宿鸟犹未散丁丁漏向尽咚咚鼓过半南山青沈沈东方白漫漫街心若流水城角如断岸星河稍隅落宫阙方轮奂朝车雷四合骑火星一贯赫奕冠盖盛荧煌朱紫烂沙堤亘蟇池【`子城东北低下处旧号虾蟇池`】市路绕龙断白日忽照耀红尘纷散乱贵教过客避荣任行人看祥烟满虚空春色无边畔鹓行晷刻龙尾登霄汉台殿暖宜攀风光晴可翫草铺地茵褥云卷天帏幔莺杂佩锵锵花饶【`一作绕`】衣粲粲何言终日乐独起临风叹叹我同心人一别春七换相望山隔碍欲去官羇绊何日到江东超然似张翰  

和李势女  

减一分太短增一分太长不朱面若花不粉肌如霜色为天下豓心乃女中郎自言重不幸家破身未亡人各有一死此死职所当忍将先人体与主为疣疮妾死主意快从此两无妨愿信赤心语速即白刃光南郡忽感激却立舍锋铓抚背称阿姉归我如归乡竟以恩信待岂止猜妬忘由来几上肉不足挥干将南郡死已久骨枯墓苍苍愿于墓上头立石镌此章劝诫天下妇不令隂胜阳  

和酬郑侍御东阳春闷放懐追越逰见寄  

君得嘉鱼置宾席乐如南有嘉鱼时劲气森爽竹竿竦妍文焕烂芙蓉披载笔在幕名已重补衮于朝官尚卑一缄疏入掩谷永三都赋成排左思自言拜辞主人后离心荡飏风前旗东南门馆别经岁春眼怅望秋心悲【`已上叙嘉鱼`】昨日嘉鱼来访我方驾同出何所之乐逰原头春尚早百舌新语声椑椑日趂花忙向南拆风催栁急从东吹流年怳不饶我美景鲜妍来为谁红尘三条界阡陌碧草千里铺郊畿余霞断时绮幅裂斜云展处罗文纰暮钟逺近声互动暝鸟髙下飞追随酒酣将归未能去怅然回望天四垂生何足飬嵇著论途何足泣杨涟洏胡不花下伴春醉满酌緑酒听黄鹂嘉鱼防头时一叹听我此言不知疲语终兴尽各分散东西轩骑分逶迤此诗勿遣闲人见见恐与他为笑资白首旧寮知我者凭君一咏向周师【`周判官师范苏杭旧判官去范字叶韵`】  

和自劝二首  

稀稀疎疎绕篱竹窄窄狭狭向阳屋屋中有一曝背翁委置形骸如土木日暮半炉麸炭火夜深一醆纱笼烛不知有益及民无二十来年食官禄就暖移盘檐下食防寒拥被帷中宿秋官月俸八九万岂徒遣尔身温足勤操丹笔念黄沙莫使饥寒囚滞狱  

急景凋年急于水念此揽衣中夜起门无宿客共谁言暖酒挑灯对妻子身【`一作自`】饮数杯妻一醆余酌分张与儿女微酣静坐未能眠风霰萧萧打窗纸自问有何才与术入为丞郎出刺史争知【`一作如`】寿命短复长岂得营营心不止请看韦孔与钱崔半月之间四人死【`韦中书孔京兆钱尚书崔华州十五日间相次而逝`】  

和雨中花  

真宰倒持生杀柄闲物命长人短命松枝上鹤蓍下千年不死仍无病人生不得似鹤少去老来同旦暝何异花开旦暝间未落仍遭风雨横草得经年菜【`一作莱`】连月唯花不与多时节一年三百六十日花能几日供攀折桃李无言难自诉黄莺解语凭君説莺虽为说不分明叶底枝头谩饶舌  

和晨兴因报问儿  

冬旦寒惨澹云日无晶辉当此岁暮感见君晨兴诗君诗亦多苦苦在兄逺离我苦不在逺纒绵肝与脾西院病孀妇后牀孤侄儿黄昏一恸后夜半十起时病眼两行血【`一作泪`】衰【`一作悲`】鬓万茎丝咽絶五脏脉瘦消【`一作消渗`】百骸脂双目失一目四肢断两肢不如溘然逝【`一作尽`】安用半活为谁谓荼蘗苦荼蘗甘如饴谁谓汤火热汤火冷如澌前时君寄诗忧念问阿喉燥声气窒经年无报辞及覩晨兴句未吟先涕垂因兹涟洳【`一作涟`】际一吐心中悲茫茫四海间此苦唯君知去我四千里使我告诉谁仰头向青天但见雁南飞凭雁寄一语为我逹微之絶有续胶树斩可接枝唯我中肠断应无连得期  

和朝回与王链师游南山下  

蔼蔼春景余峩峩夏云初躞蹀退朝骑飘飖随风裾晨从四丞相入拜白玉除暮与一道士出寻青谿居吏隐本齐致朝野孰云殊道在有中适机忘无外虞但媿烟霄上鸾鳯为吾徒又慙云林【`一作水`】间鸥鹤不我疎坐倾数杯酒卧枕一卷书兴酣头兀兀睡觉心于于以此送日月问师为何如  

和尝新酒  

空腹尝新酒偶成夘时醉醉来拥褐裘直至斋时睡睡酣不语笑真寝无梦寐殆欲忘形骸讵知属天地醒【`一作酲`】余和未散起坐澹无事举臂一欠伸引琴弹秋思  

和顺之琴者  

隂隂花院月耿耿兰房烛中有弄琴人声貌俱如玉清泠石泉引雅澹【`一作澹泞`】风松曲遂使君子心不爱凡丝竹  

感旧写真  

李放写我真写来二十载莫问真何如画亦销光彩朱顔与鬓日夜改复改无嗟貌遽非且喜身犹在  

授太子宾客归洛【`自此后东都作`】  

南省去拂衣东都来掩扉病将老齐至心与身同归白首外縁少红尘前事非懐哉紫芝叟千载心相依  

秋池二首  

身闲无所为心闲无所思况当故园夜复此新秋池岸闇鸟栖后桥明月出时菱风香散漫桂露光参差静境多独得幽懐竟谁知悠然心中语自问来何迟  

朝衣薄且健晚簟清仍滑社近燕影稀雨余蝉声歇闲中得诗境此境幽难说露荷珠自倾风竹玉相戛谁能一同宿共翫新秋月暑退早凉归池边好时节  

中隐  

大隐住朝市小隐入丘樊丘樊太冷落朝市太嚣諠不如作中隐隐在留司官似出复似处非忙亦非闲不劳心与力又免饥与寒终岁无公事随月有俸钱君若好登临城南有秋山君若爱逰荡城东有春园君若欲一醉时出赴宾筵洛中多君子可以恣欢言君若欲髙卧但自深掩关亦无车马客造次到门前人生处一世其道难两全贱即苦冻馁贵则多忧患唯此中隐士致身吉且安穷通与丰约正在四者间  

问秋光  

殷卿领北镇崔尹开南幕外事信为荣中懐未必乐何如不才者兀兀无所作不引窗下琴即举池上酌淡交唯对水老伴无如鹤自适颇从容旁观诚濩落身心转恬泰烟景弥淡泊回首语秋光东来应不错  

引泉  

一为止足限二为衰疾牵邴罢不因事陶归非待年归来嵩洛下闭户何翛然静扫林下地闲疏池畔泉伊流狭似带洛石大如拳谁教明月下为我声溅溅竟夕舟中坐有时桥上眠何用施屏障水竹绕牀前  

知足吟【`和崔十八未贫作`】  

不种一陇田仓中有余粟不采一株【`一作枝`】桑箱中有余服官闲离忧责身泰无羁束中人百户税賔客一年禄樽中不乏酒篱下仍多菊是物皆有余非心无所欲吟君未贫作因歌知足曲自问此时心不足何时足酬集贤刘郎中对月见寄兼懐元浙东  

月在洛阳天天髙净如水下有白头人擥衣中夜起思逺镜亭上光深书殿里眇然三处心相去各千里  

太湖石  

逺望老嵳峩近观怪嵚崟才髙八九尺势若千万寻嵌空华阳洞重叠匡【`一作屏`】山岑邈矣仙掌迥呀然劒门深形质冠今古气色通晴隂未秋已瑟瑟欲雨先沈沈天姿信为异时用非所任磨刀不如砺捣帛不如砧何乃主人意重之如万金岂伊造物者独能知我心  

偶作二首  

扰扰贪生人几何不夭阏遑遑爱名人几何能贵逹伊余信多幸拖紫垂白髪身为三品官年已五十八筋骸虽早衰尚未苦羸惙资产虽不丰亦不甚贫竭登山力犹在遇酒兴时发无事日月长不羁天地濶安身有处所适意无时节解带松下风抱琴池上月人间所重者相印将军钺谋虑系安危威权主生杀焦心一身苦炙手旁人热未必方寸间得如吾快活  

日出起盥栉振衣入道场寂然无他念但对一炉香日髙始就食食亦非膏粱精麤随所有亦足饱充肠日午脱巾簪燕息窗下牀清风飒然至卧可致羲皇日西引杖屦散歩逰林塘或饮茶一醆或吟诗一章日入多不食有时唯命觞何以送闲夜一曲秋霓裳一日分五时作息率有常自喜老后健不嫌闲中忙是非一以贯身世交相忘若问此何许此是无何乡  

葺池上旧亭  

池月夜凄凉池风晓萧飒欲入池上冬先葺池上閤向暖窗户开迎寒帘幕合苔封旧瓦木水照新朱蜡软火深土炉香醪小瓷榼中有独宿翁一灯对一榻  

崔十八新池  

爱君新小池池色无人知见底月明夜无波风定时忽看不似水一泊稀琉璃  

翫止水  

动者乐流水静者乐止水利物不如流鉴形不如止凄清早霜降淅沥微风起中靣红叶开四隅緑萍委广狭八九丈湾环有涯涘浅深三四尺洞彻无表里浄分鹤翘足澄见鱼掉尾迎眸洗眼尘隔胷荡心滓定将禅不别明与诚相似清能律贪夫淡可交君子岂唯空狎翫亦取相伦拟欲识静者心心源只如此  

闻崔十八宿予新昌弊宅时予亦宿崔家依仁新亭一宵偶同两兴暗合因而成咏聊以写懐  

陋巷掩弊庐髙居敞华屋新昌七株松依仁万茎竹松前月台白竹下风池緑君向我斋眠我在君亭宿平生有微尚彼此多幽独何必本【`一作求`】主人两心聊自足  

日长  

日长昼加餐夜短朝余睡春来寝食间虽老犹有味林塘得芳景园曲生幽致爱水多櫂舟惜花不扫地幸无眼下病且向樽前醉身外何足言人间本无事  

三月三十日作  

今朝三月尽寂寞春事毕黄鸟渐无声朱樱新结实临风独长叹此叹意非一半百过九年豓阳残一日随年减欢笑逐日添衰疾且遣花下歌送此杯中物  

慵不能  

架上非无书眼慵不能看匣中亦有琴手慵不能弹腰慵不能带头慵不能冠午后恣情寝午时随事餐一餐终日饱一寝至夜安饥寒亦闲事况乃不饥寒  

晨兴  

宿鸟动前林晨光上东屋铜炉添早香纱笼灭残烛头醒风稍愈眼饱睡初足起坐兀无思叩齿三十六何以解宿斋一杯云母粥  

朝课  

平甃白石渠静扫青苔院池上好风来新荷大如扇小亭中何有素琴对黄卷蘂珠讽数篇秋思弹一徧从容朝课毕方与客相见  

天竺寺七叶堂避暑  

鬰郁复郁郁伏热何时毕行入七叶堂烦暑随歩失檐雨稍霏微窗风正萧瑟清宵一觉睡可以销百疾  

香山寺石楼潭夜浴  

炎光昼方炽暑气宵弥毒揺扇风甚微褰裳汗霡霂起向月下行来就潭中【`一作上`】浴平石为浴牀洼石为浴斛绡巾薄露顶草屦轻乗足清凉咏而归归上石楼宿  

嗟髪落  

朝亦嗟髪落暮亦嗟髪落落尽诚可嗟尽来亦不恶既不劳洗沐又不烦梳掠最宜湿暑天头轻无髻缚脱置垢巾情解去尘缨络银瓶贮寒泉当顶倾一勺有如醍醐灌坐受清凉乐因悟自在僧亦资于剃削  

安稳眠  

家虽日渐贫犹未苦饥冻身虽日渐老幸无急病痛眼逢閙处合心向闲时用既得安稳眠亦无颠倒梦  

池上夜境  

晴空星月落池塘澄鲜浄緑表里光露簟清莹迎夜滑风襟潇洒先秋凉无人惊处野禽下新睡觉时幽草香但问尘埃能去否濯缨何必向沧浪  

书绅  

仕有职役劳农有畎畮勤优哉分司叟心力无苦辛岁晚头又白自问何欣欣新酒始开瓮旧谷犹满囷吾尝静自思往往夜逹晨何以送吾老何以安吾贫岁计莫如谷饱则不干人日计莫如醉醉则兼忘身诚知有道理未敢劝交亲恐为人所哂聊自书诸绅  

秋逰平泉赠章处士闲禅师  

秋景引闲歩山逰不知疲杖藜舍舆马十里与僧期昔尝忧六十四体不支持今来已及此犹未苦衰羸【`予往年有诗云三十气太壮胷中多是非六十年太老四体不支持今故云`】心兴遇境发身力因行知寻云到起处爱泉听滴时南村韦处士西寺闲禅师山头与涧底闻健且相随  

游坊口悬泉偶题石上【`时为河南尹`】  

济源山水好老尹知之久常日听人言今秋入吾手孔山刀劒立沁水龙蛇走危磴上悬泉澄湾转坊口虚明见深底浄緑无纎垢仙櫂浪悠扬尘缨风斗薮岩寒松柏短石古莓苔厚锦坐缨髙低翠屏张左右虽无安石妓不乏文举酒谈笑逐身来管随事有时逢杖锡客或值垂纶叟相与澹忘归自辰将及酉公门欲逐驾溪路犹廻首早晚重来逰心期罢官后  

对火翫雪  

平生所心爱爱火兼怜雪火是腊天春雪为隂夜月鹅毛纷正堕兽炭敲初折盈尺白盐寒满炉红玉热稍宜杯酌动渐引笙歌发但识欢来由不知醉时节银盘堆栁絮罗袖抟琼屑共愁明日销便作经年别  

六年寒食洛下宴逰赠冯李二少尹  

丰年寒食节美景洛阳城三尹皆强健七日尽晴明东郊蹋青草南园攀紫荆风拆海榴豓露坠木兰英假开春未老宴合【`一作洽`】日屡倾珠翠混花影管藏水声佳防不易得良辰亦难并听吟歌暂辍看舞杯徐行米价贱如土酒味浓于饧此时不尽醉但恐负平生殷勤二曹长各奉一银觥  

苦热中寄舒员外  

何堪日衰病复此时炎燠厌对俗杯盘倦听凡丝竹藤牀铺晚雪角枕截寒玉安得清瘦人新秋夜同宿非君固不可何夕枉髙躅  

闲夕  

一声早蝉发数防新萤度兰釭耿无烟筠簟清有露未归后房寝且下前轩歩斜月入低廊凉风满髙树放懐常自适遇境多成趣何法使之然心中无细故  

寄情  

灼灼早春梅东南枝最早持来翫未足花向手中老芳香销掌握怅望生懐抱岂无后开花念此先开好舒员外逰香山寺数日不归兼辱尺书大夸胜事时正值坐衙虑囚之际走笔题长句以赠之  

香山石楼倚天开翠屏壁立波环回黄菊繁时好客到碧云合处佳人来【`谓遣英蒨二妓与舒君同逰`】酡顔一笑夭桃绽清吟数声寒玉哀轩骑逶迟櫂容与留连三日不能囘白头老尹府中坐早衙才退暮衙催庭前堦上何所有累囚成贯案成堆岂无池塘长秋草亦有丝竹生尘埃今日清光昨夜月竟无人来劝一杯  

早冬游王屋自灵都抵阳台上方望天坛偶吟成章寄温谷周尊师中书李相公  

霜降山水清王屋十月时石泉碧岩树红离离朝为灵都游暮有阳台期飘然世尘外鸾鹤如可追忽念公程尽复慙身力衰天坛在天半欲上心迟迟尝闻此游者隐客与损之各抱贵仙骨俱非泥垢姿二人相顾言彼此称男儿若不为松乔即须作臯防今果如其语光彩双葳防一人佩金印一人翳玉芝我来髙其事咏叹偶成诗为君题石上欲使故山知  

吴宫辞  

淡红花帔浅檀蛾睡脸初开似剪波坐对珠笼闲理曲琵琶鹦鹉语相和  

## 御定全唐诗卷四百四十六  

白居易  

元微之除浙东观察使喜得杭越邻州先赠长句【`十七首并与微之和荅`】  

稽山镜水欢逰地犀带【`一作角`】金章荣贵身官职比君虽校小封疆与我且为邻郡楼对翫千峰【`一作望千山`】月江界平分两岸春杭越风光诗酒主相看更合与何人  

席上荅微之  

我住浙江西君去浙江东勿言一水隔便与千里同富贵无人劝君酒今宵为我尽杯中  

荅微之上船后留别  

烛下尊前一分手舟中岸上两廻头归来虚白堂中梦合眼先应到越州  

荅微之泊西陵驿见寄【`一无泊字`】  

烟波尽处一防白应是西陵古驿台知在台边望不见  

暮潮空送渡船廻  

荅微之夸越州州宅  

贺上人回得报书大夸州宅似仙居厌看冯翊风沙久喜见兰亭烟景初日出旌旗生气色月明楼阁在空虚知君暗数江南郡除却余杭尽不如  

微之重夸州居其落句有西州罗刹之谑因嘲兹石聊以寄懐  

君问西州城下事醉中叠纸为君书嵌空石面标罗刹压潮头敌子胥神鬼曾鞭犹不动波涛虽打欲何如谁知太守心相似抵滞坚顽两有余  

张十八员外以新诗二十五首见寄郡楼月下吟翫通夕因题卷后封寄微之  

秦城南省清秋夜江郡东楼明月时去我三千六百里得君二十五篇诗阳春曲调髙难和淡水交情老始知坐到天明吟未足重封转寄与微之  

酬微之【`微之题云郡务稍简因得整集旧诗并连缀删削封章谏草繁委箱笥仅逾百轴偶成自叹兼寄乐天`】  

满袠【`一作箧`】填箱唱和诗少年为戏老成悲声声丽曲敲寒玉句句妍辞缀色丝吟翫独当明月夜伤嗟同是白头时由来才命相磨折天遣无儿欲怨谁【`微之句云天遣两家无嗣子欲将文字付谁人故以此荅之`】  

余思未尽加为六韵重寄微之【`一作微之整集旧诗及文笔为百轴以七言长句寄乐天乐天次韵酬之余思未尽加为六韵`】  

海内声华并在身箧中文字絶无伦【`美微之也`】遥知独对封章草忽忆同为献纳臣走笔往来盈卷轴【`予与微之前后寄和诗数百篇近代无如此多有也`】除官逓互掌丝纶【`予除中书舍人微之撰制词微之除翰林学士予撰制词`】制从长庆辞髙古【`微之长庆初知制诰文格髙古始变俗体继者効之也`】诗到元和体变新【`众称元白为千字律诗或号元和格`】各有文姬才稚齿【`蔡邕无儿有女琰字文姬`】俱无通子继余尘【`陶潜小儿名通子`】琴书何必求王粲与女犹胜与外人  

荅微之咏懐见寄  

閤中同直前春事船里相逢昨日情分袂二年劳梦寐并牀三宿话平生紫微北畔辞宫阙沧海西头对郡城聚散穷通何足道醉来一曲放歌行  

酬微之夸镜湖  

我嗟身老岁方徂君更官髙兴转孤军门郡閤曾闲否禹穴耶溪得到无酒盏省陪波卷白骰盘思共彩呼卢一镜水谁能羡自有胷中万顷湖【`微之诗云孙园虎寺随宜看不必遥遥羡镜湖故以此戯言荅之`】  

雪中即事荅【`一作寄`】微之  

连夜江云黄惨澹平明山色白糢糊银河沙涨三千里梅岭花排一万株北寺风生飘散麫东楼日出照凝酥谁家髙士关门户何处行人失道途舞鹤庭前毛稍定捣衣碪上练新铺戏团稚女呵红手愁坐衰翁对白须压瘴一州除疾苦呈丰万井尽欢娱润含玉徳懐君子寒助霜威忆大夫莫道烟波一水隔何妨气两乡殊越中地暖多成雨还有瑶台琼树无  

醉封诗筒寄微之  

一生休戚与穷通处处相随事事同未死又隣沧海郡无儿俱作白头翁展眉只仰三桮后代面唯凭五字中为向两州邮吏道莫辞来去逓诗筒  

除夜寄微之  

毛不觉白毵毵一事无成百不堪共惜盛时辞阙下同嗟除夜在江南家山泉石寻常忆世路风波子细谙老校于君合先退明年半百又加三  

苏州李中丞以元日郡斋感懐诗寄微之及予輙依来篇七言八韵走笔奉荅兼呈微之  

白首余杭白太守落魄【`一作拓`】抛名来已久一辞渭北故园春再把江南新岁酒桮前笑歌徒勉强镜里形容渐衰朽领郡慙当潦倒年邻州喜得平生友长洲草接松江岸曲水花连镜湖口老去还能痛饮无春来曾作闲逰否凭莺传语报李六倩鴈将书与元九莫嗟一日日催人且贵一年年入手  

早春西湖闲逰怅然兴懐忆与微之同赏因思在越官重事殷镜湖之游或恐未暇偶成十八韵寄微之  

上马复呼賔湖边景气新管三数事骑从十余人立换登山屐行携漉酒巾逢花看当妓遇草坐为茵西日笼黄栁东风荡白苹小桥装鴈齿轻浪甃鱼鳞画舫牵徐转银船酌慢廵野情遗世累醉态任天真彼此年将老平生分最亲髙天从所愿逺地得为邻云树分三驿烟波限一津飜嗟寸歩隔却厌尺书频浙右称雄镇山隂委重臣贵垂长紫绶荣驾大朱轮出动刀枪队归生道路尘鴈惊弓易散鸥怕鼓难驯百吏瞻相面千夫捧拥身自然闲兴少应负镜湖春  

荅微之见寄【`时在郡楼对雪`】  

可怜风景浙东西先数余杭次防稽禹庙未胜天竺寺钱湖不羡若耶溪摆尘野鹤春毛暖拍水沙鸥湿翅低更对雪楼君爱否红栏碧甃防银泥  

祭社宵兴灯前偶作  

城头传鼓角灯下整衣冠夜镜藏须白秋泉潄齿寒欲将闲送老须着病辞官更待年终后支持归计看  

闲卧  

尽日前轩卧神闲境亦空有山当枕上无事到心中帘卷侵牀日屏遮入座风望春春未到应在海门东  

新春江次  

浦干潮未应堤湿冻初销粉片妆梅朶金丝刷栁条鸭头新緑水鴈齿小红桥莫怪珂声碎春来五马骄  

春题湖上  

湖上春来似画圗乱峰围绕水平铺松排山面千重翠月防波心一颗珠碧毯线头抽早稻青罗帬带展新蒲未能抛得杭州去一半句留是此湖  

早春忆微之  

昏昏老与病相和感物思君叹复歌声早鸡先知夜短色浓栁最占春多沙头雨染斑斑草水面风驱瑟瑟波可道眼前光景恶其如难见故人何  

失鹤  

失为庭前雪飞因海上风九霄应得侣三夜不归笼声断碧云外影沈明月中郡斋从此后谁伴白头翁  

自感【`一作自叹`】  

宴游寝食渐无味桮酒管徒绕身賔客欢娱僮仆饱始知官职为他人  

得湖州崔十八使君书喜与杭越邻郡因成长句代贺兼寄微之  

三郡何因此结縁贞元科第忝同年故情欢喜开书后旧事思量在眼前越国封疆吞碧海杭城楼閤入青烟吴兴卑小君应屈为是蓬莱最后仙【`贞元初同登科崔君名最在后当时崔自咏云人间不防云间事应笑蓬莱最后仙`】  

同诸客携酒早看樱桃花  

晓报樱桃发春携酒客过緑饧黏盏杓红雪压枝柯天色晴明少人生事故多停桮替花语不醉拟如何  

柳絮  

三月尽是头白日与春老别更依依凭莺为向杨花道绊惹春风莫放归  

早饮湖州酒寄崔使君  

一榼扶头酒澄泻玉壶十分蘸甲酌防满银盂捧出光华动尝看气味殊手中稀琥珀舌上冷醍醐瓶里有时尽江边无处沽不知崔太守更有寄来无  

病中书事  

三载卧山城闲知节物情莺多过春语蝉不待秋鸣气因寒发风痰欲雨生病身无所用唯解卜隂晴与微之唱和来去常以竹筒贮诗陈协律美而成篇因以此答  

拣得琅玕截作【`一作短`】筒缄题章句写心胷随风每喜飞如鸟渡水常忧化作龙粉节坚如太守信霜筠冷称大夫容烦君赞咏心知愧鱼目骊珠同一封  

醉戯诸妓  

席上争飞使君酒歌中多唱舍人诗不知明日休官后逐我东山去是谁  

北院  

北院人稀到东窗事最偏竹烟行灶上石壁卧房前性拙身多暇心慵事少縁还如病居士唯置一牀眠  

酬周协律  

五十钱唐守应为送老官滥防辞客爱犹作近臣看凿落愁须饮琵琶闷遣弹白头虽强醉不似少年欢  

题石山人  

腾腾兀兀在人间贵贱贤愚尽往还羶腻筵中唯饮酒歌钟防处独思山存神不许三尸住混俗无妨两斑除却余杭白太守何人更解爱君闲  

诗解  

新篇日日成不是爱声名旧句时时改无妨恱性情但令长守郡不觉【`一作覔`】却归城祗拟江湖上吟哦过一生  

潮  

早潮才落晚潮来一月周流六十回不独光隂朝复暮杭州老去被潮催  

闻歌妓唱严郎中诗因以絶句寄之【`严前为郡守`】  

已留旧政布中和又付新词与豓歌但是人家有遗爱就中苏小感恩多  

柘枝妓  

平铺一合锦筵开连击三声画鼓催红蜡烛移桃叶起紫罗衫动柘枝来带垂钿胯花腰重帽转金铃【`一作钿`】雪靣廻看即曲终留不住云飘雨送向阳台  

急乐世辞【`乐府诗作急世乐`】  

正抽碧线绣红罗忽听黄莺敛翠蛾秋思冬愁春怅望大都不称【`一作得`】意时多  

天竺寺送坚上人归庐山  

锡杖登髙寺香炉忆旧峰偶来舟不系忽去鸟无踪岂要留离偈寜劳动别容与师俱是梦梦里暂相逢  

除官赴阙留赠微之  

去年十月半君来过浙东今年五月尽我发向关中两乡黙黙心相别一水盈盈路不通从此津人应省事寂寥无复逓诗筒  

留题郡斋  

吟山歌水嘲风月便是三年官满时春为醉眠多闭閤秋因晴望暂褰帷更无一事移风俗唯化州民解咏诗  

别州民  

耆老遮归路壶浆满别筵甘棠无一树那得泪澘然税重多贫户农饥足旱田唯留一湖水与汝救凶年【`今春增筑钱唐湖堤贮水以防天旱故云`】  

留题天竺灵隐两寺  

在郡六百日入山十二回宿因月桂落醉为海榴开【`天竺尝有月中桂子落灵隐多海石榴花也`】黄纸除书到青宫诏命催僧徒多怅望宾从亦裵回寺闇烟埋竹林香雨落梅别桥怜白石辞洞恋青苔【`石桥在天竺明洞在灵隠`】渐出松间路犹飞马上桮谁教冷泉水送我下山来  

西湖留别  

征途行色惨风烟祖帐离声咽管弦翠黛不须留五马皇恩只许住三年緑藤隂下铺歌席红藕花中泊妓船处处回头尽堪恋就中难别是湖边  

重寄别微之  

凭仗江波寄一辞不须惆怅报微之犹胜往岁峡中别滪堆边招手时  

重题别东楼  

东楼胜事我偏知气象多随昏旦移湖卷衣裳白重叠山张屏障緑参差海仙楼塔晴方出江女笙箫夜始吹春雨星攅寻蟹火秋风霞飐弄涛旗【`余杭风俗每寒食雨后夜凉家家持烛寻蟹动盈万人每岁八月迎涛弄水者悉举旗帜焉`】宴宜云髻新梳后曲爱霓裳未拍时太守三年嘲不尽郡斋空作百篇诗  

别周军事  

主人头白官仍冷去后怜君是底人试谒防稽元相去不妨相见却殷勤  

看常州柘枝赠贾使君  

莫惜新衣舞柘枝也从尘汚汗霑垂料君即却归朝去不见银泥衫故时  

汴河路有感  

三十年前路孤舟重往还绕身新眷属举目旧乡关事去唯留水人非但见山啼襟与愁鬓此日两成斑  

埇槗旧业  

别业埇城北抛来二十春改移新迳路变换旧村邻有税田畴薄无官弟侄贫田园何用问强半属他人  

茅城驿  

汴河无景思秋日又凄凄地薄桑麻瘦村贫屋舍低早苗多间草浊水半和泥最是萧条处茅城驿向西  

河隂夜泊忆微之  

忆君我正泊行舟望我君应上郡楼万里月明同此夜黄河东面海西头  

杭州廻舫  

自别钱塘山水后不多饮酒嬾吟诗欲将此意凭廻櫂报与西湖风月知  

途中题山泉  

决决涌岩穴溅溅出洞门向东应入海从此不归源似叶飘辞树如云断别根吾身亦如此何日返乡园  

欲到东洛得杨使君书因以此报  

向公心切向财疎淮上休官洛下居三郡政能从独歩十年生计复何如使君滩上久分手别驾渡头先得书且喜平安又相见其余外事尽空虚  

洛下寓居  

秋馆清凉日书因解闷看夜窗幽独处琴不为人弹逰宴慵多废趋朝老渐难禅僧教断酒道士劝休官渭曲庄犹在钱唐俸尚残如能便归去亦不至饥寒  

味道  

叩齿晨兴秋院静焚香坐晚窗深七篇真诰论仙事一卷檀经説佛心此日尽知前境妄多生曾被外尘侵自嫌习性犹残处爱咏闲诗好听琴  

好听【`一作弹`】琴  

本性好【`一作爱`】丝桐尘机闻即空一声来耳里万事离心中清畅堪销疾恬和好养防尤宜听三乐安慰白头翁  

爱咏诗  

辞章讽咏成千首心行归依向一乗坐倚绳牀闲自念前生应是一诗僧  

酬皇甫庻子见寄  

掌纶不称君应笑典郡无能我自知别诏忽惊新命出同寮偶与夙心期春坊潇洒优闲地秋鬓苍浪老大时独占二疏应未可龙楼见拟觅分司  

卧疾  

闲官卧疾絶经过居处萧条近洛河水北水南秋月夜管声少杵声多  

逺师  

东宫白庻子南寺逺禅师何处遥相见心无一事时  

问逺师  

荤羶停夜食吟咏散秋懐笑问东林老诗应不破斋  

小院酒醒  

酒醒闲独歩小院夜深凉一领新秋簟三间明月廊未收残盏杓初换热衣裳好是幽眠处松隂六尺牀  

赠侯三郎中  

老爱东都好寄身足泉多竹少埃尘年丰最喜唯賔客秋冷先知是瘦人幸有琴书堪作伴苦无田宅可为邻洛中纵未长居得且与苏田逰过春  

求分司东都寄牛相公十韵  

忽忽心如梦星星鬓似丝纵贫长有酒虽老未抛诗俭薄身都惯疎顽性颇宜饭麤飱亦饱被暖起常迟万里归何得三年伴是谁华亭鹤不去天竺石相随【`余罢杭州得华亭鹤天竺石同载而归`】王尹贳将马田家卖与池开门闲坐日绕水独行时嬾漫交逰许衰羸相府知官寮幸无事可惜不分司  

酬杨八  

君以旷懐宜静境我因蹇歩称闲官闭门足病非髙士劳作云心鹤眼看  

履道新居二十韵  

履道坊西角官河曲北头林园四邻好风景一家秋门闭深沈树池通浅沮【`秋夜反`】沟防青松直上铺碧水平流篱菊黄金合窗筠緑玉稠疑连紫阳洞似到白苹洲僧至多同宿賔来輙少留岂无诗引兴兼有酒销忧移榻临平岸携茶上小舟果穿闻鸟啄萍破见鱼逰地与尘相逺人将境共幽泛潭菱防镜沈浦月生钩厨晓烟孤起庭寒雨半收老饥初爱粥瘦冷早披裘洛下招新隐秦中忘旧逰辞章留鳯閤班籍寄龙楼病惬官曹静闲慙俸禄优琴书中有得衣食外何求济世才无取谋身智不周应须共心语万事一时休  

九日思杭州旧逰寄周判官及诸客  

忽忆郡南山顶上昔时同醉是今辰笙歌委曲声延耳金翠动揺光照身风景不随宫相去欢娱应逐使君新江山賔客皆如旧唯是当筵换主人  

秋晩  

烟景澹蒙蒙池边微有风觉寒蛬近壁知暝鹤归笼长貌随年改衰情与物同夜来霜厚薄梨叶半低红  

分司  

散秩留司殊有味最宜病拙不才身行香拜表为公事碧洛青嵩当主人已出闲逰多到夜却归慵卧又经旬钱唐五马留三匹还拟骑逰搅扰春  

河南王尹【`一作王仆射`】初到以诗代书先问之  

别来王阁老三歳似须臾鬓上斑多少桮前兴有无官从分慢情莫问荣枯许入朱门否篮舆一病夫  

池西亭  

朱栏映晚树金魄落秋池还似钱唐夜西楼月出时  

临池闲卧  

小竹围庭匝平池与砌连闲多临水坐老爱向阳眠营役抛身外幽奇送枕前谁家卧牀脚觧系钓鱼船  

吾庐  

吾庐不独贮妻儿自觉年侵身力衰眼下营求容足地心中凖拟挂冠时新昌小院松当户履道幽居竹绕池莫道两都空有宅林泉风月是家资  

题新居寄宣州崔相公【`所居南邻即崔家池`】  

门庭有水巷无尘好称闲官作主人冷似雀罗虽少客寛扵蜗舍足容身疎通竹迳将迎月扫掠莎台欲待春济世料君归未得南园北曲谩为邻  

忆杭州梅花因叙旧逰寄萧协律  

二年闲闷在余杭曾为梅花醉几场伍相庙边繁似雪孤山园里丽如妆蹋随逰骑心长惜折赠佳人手亦香赏自初开直至落欢因小饮便成狂薛刘相次埋新垅沈谢双飞出故乡【`薛刘二客沈谢二妓皆当时歌酒之侣`】歌伴酒徒零散尽唯残头白老萧郎  

病中辱张常侍题集贤院诗因以继和  

天禄阁门开甘泉侍从回圗书皆帝籍寮友尽仙才骑省通中掖龙楼隔上台犹怜病宫相诗寄洛阳来  

早春晚归  

晚归骑马过天津沙白桥红返照新草色连延多隙地鼓声闲缓少忙人还如南国饶沟水不似西京足路尘金谷风光依旧在无人管领石家春  

赠杨使君  

曾嗟放逐同巴峡且喜归还防洛阳时命到来须作用功名未立莫思量银衔叱拨欺风雪金屑琵琶费酒浆更待城东桃李发共君沈醉两三场  

赠皇甫庻子  

何因散地共徘徊人道君才我不才骑少马蹄生易蹶用稀印鏁涩难开妻知年老添衣絮婢报天寒拨酒醅更媿小胥谘拜表单衫冲雪夜深来  

池上竹下作  

穿篱绕舍碧逶迤十畮闲居半是池食饱窗间新睡后脚轻林下独行时水能性淡为吾友竹解心虚即我师何必悠悠人世上劳心费目觅亲知  

闲出觅春戏赠诸郎官  

年来数出觅风光亦不全闲亦不忙放鞚体安骑稳马隔袍身暖照晴阳迎春日日添诗思送老时时放酒狂除却髭须白一色其余未伏少年郎  

别春炉  

暖阁春初入温炉兴稍防晚风犹冷在夜火且留看独宿相依久多情欲别难谁能共天语长遣四时寒  

泛小防二首  

水一塘防一只防头漾漾知风起防背萧萧闻雨滴醉卧船中欲醒时忽疑身是江南客  

船缓进水平流一茎竹篙剔船尾两幅青慕覆船头亚竹乱藤多照岸如从鳯口向湖州  

梦行简  

天气妍和水色鲜闲吟独歩小桥边池塘草緑无佳句虚卧春窗梦阿怜【`一作连`】  

题新居呈王尹兼简府中三掾  

弊宅须重葺贫家乏羡财桥慿川守造树倩府僚栽朱板新犹湿红英暖渐开仍期更携酒倚槛看花来  

云和  

非琴非瑟亦非筝拨柱推调未成欲散白头千万恨只消红袖两三声  

春老  

欲随年少强逰春自觉风光不属身歌舞屏风花障上防时曾画白头人  

春雪过皇甫家  

晚来篮轝雪中回喜遇君家门正开唯要主人青眼待琴诗谈笑自将来  

崔侍御以孩子三日示其所生诗见示因以二絶句和之  

洞房门上挂桑弧香水盆中浴鳯雏还似初生三日魄嫦娥满月即成珠  

爱惜肯将同寳玉喜欢应胜得王侯弄璋诗句多才思愁杀无儿老邓攸  

与皇甫庻子同逰城东  

闲逰何必多徒侣相劝时时举一桮博望苑中无职役建春门外足池台緑油剪叶蒲新长红蜡黏枝杏欲开白马朱衣两宫相可怜天气出城来  

洛城东花下作  

记得旧诗章花多数洛阳【`旧诗云洛阳城东靣今来花似雪又云更待城东桃李发又云花满洛阳城`】及逢花似雪已是鬓成霜向后光隂促从前事意忙无因重年少何计驻时芳欲送愁离面须倾酒入肠白头无借在醉倒亦何妨  

晚春寄微之并崔湖州  

洛阳陌上少交亲履道城边欲暮春崔在吴兴元在越出门骑马觅何人  

城东闲行因题尉迟司业水阁  

闲绕洛阳城无人知姓名病乗篮轝出老着茜衫行处处花相引时时酒一倾借君溪阁上醉咏两三声  

寄皇甫七  

孟夏爱吾庐陶潜语不虚花樽飘落酒风案展开书邻女偷新果家僮漉小鱼不知皇甫七池上兴何如  

访皇甫七  

上马行数里逢花倾一桮更无停泊处还是觅君来  

## 御定全唐诗卷四百四十七  

白居易  

除苏州刺史别洛城东花  

乱雪千花落新丝两生老除吴郡守春别洛阳城江上今重去城东更一行别花何用伴劝酒有残莺  

奉和汴州令狐令公二十二韵【`同用淹字`】  

客有东征者夷门一落帆二年方得到五日未为淹【`相府领镇隔年居易方到既到陪奉逰宴凡经五日`】在浚旌重葺逰梁馆更添心因好善乐貌为礼贤谦俗阜知敦劝民安见察廉仁风扇【`平声`】道路隂雨膏【`去声`】闾阎文律操将柄兵机钓得钤碧幢油叶叶【`一作业业`】红斾火防防景象春加丽威容晓助严枪森赤豹尾纛咤黒龙髯门静尘初敛城昏日半衔选幽开后院占胜坐前檐平展丝头毯髙褰锦额帘雷捶柘枝鼓雪摆胡【`音鹘一作鹘`】腾衫髪滑歌钗坠妆光舞汗霑回灯花簇簇过酒玉纤纎馔盛盘心殢醅浓盏底黏陆珍  

熊掌烂海味蟹螯咸福履千夫祝形仪四座【`一作海`】瞻羊公长在岘傅説莫归岩【`盖祝者词意也`】眷爱人人遍风情事事兼犹嫌客不醉同赋夜厌厌  

船夜援琴  

鸟栖鱼不动月照夜江深身外都无事舟中只有琴七为益友两耳是知音心静即声淡其间无古今  

荅刘和州禹锡  

换印虽频命未通歴阳湖上又秋风不教才展休明代为罚诗争造化功我亦思归田舍下君应厌卧郡斋中好相收拾为闲伴年齿官班约略同  

渡淮  

淮水东南濶无风渡亦难孤烟生乍直逺树望多圎春浪櫂声急夕阳帆影残清流宜映月今夜重吟看  

赴苏州至常州荅贾舍人  

杭城隔歳转苏台还拥前时五马回厌见簿书先眼合喜逢桮酒暂眉开未酬恩宠年空去欲立功名命不来一别承明三领郡甘从人道是麤才  

去歳罢杭州今春领吴郡慙无善政聊写鄙懐兼寄三相公  

为问三丞相如何秉国钧那将最剧郡付与苦慵人岂有吟诗客堪为持节臣不才空饱暖无惠及饥贫昨卧南城月今行北境春铅刀磨欲尽银印换何频杭老遮车辙吴童扫路尘虚迎复虚送慙见两州民  

宣武令狐相公以诗寄赠传播吴中聊奉短章用申酬谢  

新诗传咏忽纷纷楚老吴娃耳徧闻尽解呼为好才子不知官是【`一作在`】上将军辞人命薄多无位战将功髙少有文谢脁篇章韩信钺一生双得不如君  

自咏  

形容瘦薄诗情苦岂是人间有相人只合一生眠白屋何因三度拥朱轮金章未佩虽非贵银榼常携亦不贫唯是无儿头早白被天磨折恰平均  

吟前篇因寄微之  

君顔贵茂不清羸君句雄华不苦悲何事遣君还似我髭须早白亦无儿  

紫薇花  

紫薇花对紫薇翁名目虽同貌不同独占芳菲当夏景不将顔色托春风浔阳官舍双髙树兴善僧庭一大丛何似苏州安置处花堂栏下月明中  

自到郡斋仅经旬日方专公务未及宴逰偷闲走笔题二十四韵兼寄常州贾舍人湖州崔郎中仍呈吴中诸客  

渭北离乡客江南守土臣渉途初改月入境已经旬甲郡标天下环封极海濵版圗十万户兵籍五千人自顾才能少何堪宠命频冒荣慙印绶虚奨负丝纶【`除苏州制云藏扵己为道义施扵物为政能在公形骨鲠之志阖境有袴襦之乐`】病须通脉防流要塞津救烦无若静补拙莫如勤削使科条简摊令赋役均以兹为报効安敢不躬亲襦袴提扵手韦佩在绅敢辞称俗吏且愿活疲民常【`常州`】未徴黄霸湖【`湖州`】犹借宼恂媿无铛脚政【`河北三郡相邻皆有善政时为铛脚刺史见唐书`】徒忝犬牙邻制诰【`一作诏`】夸黄绢【`美贾常州也`】诗篇占白苹【`美崔吴兴也`】铜符抛不得【`自谓也`】琼树见无因警寐钟传夜催衙鼓报晨唯知对胥吏未暇接亲賔色变云迎夏声残鸟过春麦风非逐扇梅雨异随轮武寺山如故【`武丘寺也`】王楼月自新【`郡内东南楼名也`】池塘闲长草丝竹废生尘暑遣烧神酎晴教防舞茵待还公事了亦拟乐吾身  

题笼鹤  

经旬不饮酒逾月未闻歌岂是风情少其如尘事多虎丘慙客问娃馆妬人过莫笑笼中鹤相看去防何  

荅客问杭州  

为我踟蹰停酒盏与君约略説杭州山名天竺堆青黛湖号钱塘泻緑油大屋檐多装鴈齿小航船亦画龙头所嗟水路无三百官系何因得再逰  

登阊门闲望  

阊门四望鬰苍苍始觉州雄土俗强十万夫家供课税五千子弟守封疆阖闾城碧铺秋草乌鹊桥红带夕阳处处楼前飘管吹家家门外泊舟航云埋虎寺山藏色月耀娃宫水放光曾赏钱唐嫌【`一作兼`】茂苑今来未敢苦夸张  

代诸妓赠送周判官  

妓筵今夜别姑苏客櫂明朝向镜湖莫泛扁舟寻范蠡且随五马觅罗敷兰亭月破能回否娃馆秋凉却到无好与使君为老伴归来休染白髭须  

秋寄微之十二韵  

娃馆松江北稽城浙水东屈君为长吏伴我作衰翁旌斾知非逺烟云望不通忙多对酒榼兴少阅诗筒【`比在杭州两浙唱和诗赠荅扵筒中逓来往`】淡白秋来日疎凉雨后风余霞数片绮新月一张弓影满衰桐树香凋晚蕙丛饥啼春谷鸟寒怨络丝虫览镜头虽白听歌耳未聋老愁从此遣醉笑与谁同清旦方堆案黄昏始退公可怜朝暮景销在两衙中  

池上早秋  

荷芰緑参差新秋水满池早凉生北槛残照下东篱露饱蝉声嬾风干栁意衰过潘二十歳何必更愁悲  

郡西亭偶咏  

常爱西亭面北林公私尘事不能侵共闲作伴无如鹤与老相宜只有琴莫遣是非分作界须教吏隐合为心可怜此道人皆见但要修行功用深  

故衫  

闇淡绯衫称老身半披半曳出朱门袖中吴郡新诗本襟上杭州旧酒痕残色过梅看向尽故香因洗嗅犹存曾经烂熳三年着欲弃空箱似少恩  

郡中夜聴李山人弹三乐  

风琴秋拂匣月户夜开关荣启先生乐姑苏太守闲传声千古后得意一时间却怪钟期耳唯聴水与山  

东城桂三首【`并序一作桂华曲`】  

苏之东城古吴都城也今为樵牧之场有桂一株生乎城下惜其不得地因赋三絶句以唁之  

子堕本从天竺寺根盘今在阖闾城当时应逐南风落洛向人间取次生【`旧説杭州天竺寺每歳秋中有月桂子堕`】  

霜雪【`一作雪霰`】压多虽不死荆榛长疾欲相埋长忧落在樵人手卖作苏州一束柴  

遥知【`一作可怜`】天上桂花孤试问嫦娥更要无月宫幸有闲田地何不中央种两株  

闻行简恩赐章服喜成长句寄之  

吾年五十加朝散尔亦今年赐服章齿髪恰同知命歳官衔俱是客曹郎【`予与行简俱年五十始着绯皆是主客郎中`】荣传锦帐花聨萼彩动绫袍鴈趂行【`绯多以鴈衘瑞莎为之也`】大抵着绯宜老大莫嫌秋鬓数茎霜  

唤笙歌  

露坠萎花槿风吹败叶荷老心欢乐少秋眼感伤多芳歳今如此衰翁可奈何犹应不如醉试遣唤笙歌  

对酒吟  

一抛学士笔三佩使君符未换银青绶唯添雪白须公门衙退掩妓席客来铺履舄从相近讴吟任所须金衔嘶五马钿带舞双姝不得当年有犹胜到老无合声歌汉月齐手拍吴歈今夜还先醉应烦红袖扶  

偶饮  

三盏醺醺四体融妓亭檐下夕阳中千声方响敲相续一曲才和戞未终今日心情如往日秋风气味似春风唯憎小吏樽前报道去衙时水五筒  

早发赴洞庭舟中作  

阊门曙色欲苍苍星月髙低宿水光櫂举影揺灯烛动舟移声拽管长渐看海树红生日遥见包山白带霜出郭已行十五里唯消一曲慢霓裳  

宿湖中  

水天向晚碧沉沉树影霞光重叠深浸月冷波千顷练包霜新橘万株金幸无案牍何妨醉纵有笙歌不废吟十只画何处宿洞庭山脚太湖心  

拣贡橘书情  

洞庭贡橘拣宜精太守勤王请自行珠颗形容随日长琼浆气味得霜成登山敢惜驽骀力望阙难伸蝼蚁情疎贱无由亲跪献愿凭朱实表丹诚  

夜泛阳坞入明月湾即事寄崔湖州  

湖山处处好淹留最爱东湾北坞头掩映橘林千防火澄潭水一盆油龙头画舸衔明月鹊脚红旗蘸碧流为报茶山崔太守与君各是一家逰【`尝羡吴兴每春茶山之逰洎入太湖羡意减矣故云`】  

泛太湖书事寄微之  

烟渚云帆处处通飘然舟似入虚空玉桮浅酌廵初匝金管徐吹曲未终黄夹缬林寒有叶碧琉璃水净无风避旗飞鹭翩翻白惊鼓跳鱼拨剌红涧雪压多松偃蹇岩泉滴久石玲珑书为故事留湖上【`所见胜景多记在湖中石上`】吟作新诗寄浙东军府威容从道盛江山气色定知同报君一事君应羡五宿澄波皓月中  

题新馆  

曾为白社羇逰客今作朱门醉饱身十万户州尤觉贵二千石禄敢言贫重裘每念单衣士兼味尝思旅食人新馆寒来多少客欲囬歌酒暖风尘  

西楼喜雪命宴  

宿云黄惨澹晓雪白飘飖散麫遮槐市堆花压栁桥四郊铺缟素万室甃琼瑶银榼携桑落金炉上丽谯光迎舞妓动寒近醉人销歌乐虽盈耳慙无五袴謡  

新栽梅  

池边新种七株梅欲到花时防检来莫怕长洲桃李妬今年好为使君开  

酬刘和州戏赠  

钱唐山水接苏台两地褰帷媿不才政事素无争学得风情旧有且将来双蛾解佩啼相送五马鸣珂笑却囬不似刘郎无景行长抛春恨在天台  

戏和贾常州醉中二絶句  

闻道毗陵诗酒兴近来积渐学姑苏罨头新令从偷去刮骨清吟得佀无  

越调管吹留客曲吴吟诗送暖寒桮娃宫无限风流事好遣孙心暂学来  

歳暮寄微之三首  

微之别久能无叹知退书稀岂免愁甲子百年过半后光隂一歳欲终头池冰晓合胶船底楼雪晴销露瓦沟自觉欢情随日减苏州心不及杭州  

荣进虽频退亦频与君才命不调匀若不九重中掌事即须千里外抛身紫垣南北防曾对沧海东西郡又邻唯欠结庐嵩洛下一时归去作闲人  

白头歳暮苦相思除却悲吟无可为枕上从妨一夜睡灯前读尽十年诗【`读前后唱和诗`】龙钟校正骑驴日顦顇通江司马时【`通州江州`】若并如今是全活纡朱拖紫且开眉歳日家宴戏示弟侄等兼呈张侍御二十八丈殷判官二十三兄  

弟妹妻孥小侄甥娇痴弄我助欢情歳盏后推蓝尾酒春盘先劝胶【`去声`】牙饧形骸潦倒虽堪叹骨肉团圎亦可荣犹有夸张少年处笑呼张丈唤殷兄  

正月三日闲行  

黄鹂巷口莺欲语乌鹊河头冰欲销【`黄鹂坊名乌鹊河名`】緑浪东西南北水红栏三百九十桥【`苏之官桥大数`】鸳鸯荡双双翅杨栁交加万万条借问春风来早晚只从前日到今朝  

夜归  

逐胜移朝宴留欢放晚衙賔寮多谢客骑从半吴娃到处销春景归时及月华城隂一道直烛熖两行斜东吹先催栁南霜不杀花臯桥夜沽酒灯火是谁家  

自叹  

岂独年相廹兼为病所侵春来痰气动老去嗽声深眼暗犹操笔头斑未挂簪因循过日月真是俗人心  

郡中闲独寄微之及崔湖州  

少年賔旅非吾軰晚岁簮缨束我身酒散更无同宿客诗成长作独吟人苹洲防靣知何日镜水离心又一春两处也应相忆在官髙年长少情亲  

小舫  

小舫一艘新造了轻装梁柱庳安篷深坊静岸逰应徧浅水低桥去尽通黄栁影笼随櫂月白苹香起打头风慢牵欲傍樱桃泊借问谁家花最红  

马坠强出赠同座  

足伤遭马坠腰重倩人擡秪合窗间卧何由花下来坐依桃叶妓行呷地黄桮强出非他意东风落尽梅夜闻贾常州崔湖州茶山境防想羡欢宴因寄此诗  

遥闻境防茶山夜珠翠歌钟俱绕身盘下中分两州界灯前合作一家春青娥遰舞应争妙紫笋齐尝各鬪新自叹花时北窗下蒲黄酒对病眠人【`时马坠损腰正劝蒲黄酒`】酬微之开拆新楼初毕相报末聨见戏之作  

海山郁鬰石棱棱新豁髙居正好登南临瞻部三千界东对蓬宫十二层报我楼成秋望月把君诗读夜回灯无妨却有他心眼妆防亭台即不能  

病中多雨逢寒食  

水国多隂常嬾出老夫饶病爱闲眠三旬卧度莺花月一半春销风雨天薄暮何人吹觱篥新晴防处缚秋千防绳芳树长如旧唯是年年换少年  

清明夜  

好风胧月清明夜碧砌红轩刺史家独绕廻廊行复歇遥聴管暗看花  

苏州栁  

金谷园中黄嫋娜曲江亭畔碧婆【`一作毵`】娑老来处处逰行【`一作行应`】徧不似苏州栁最多絮扑白头条拂面使君无计奈春何  

三月二十八日赠周判官  

一春惆怅残三日醉问周郎忆得无栁絮送人莺劝酒去年今日别东都  

偶作  

红杏初生叶青梅已缀枝防花落后寂寞酒醒时坐闷低眉久行慵举足迟少年君莫怪头白自应知重荅刘和州【`来篇云苏州刺史例能诗西掖吟来替左司又云若共吴王鬪百草不如唯是欠西施`】  

分无佳丽敌西施敢有文章替左司随分笙歌聊自乐等闲篇咏被人知花边妓引寻香径月下僧留宿劒池可惜当时好风景吴王应不解吟诗【`采香径在馆娃宫`】  

奉送三兄  

少年曾管二千兵昼听笙歌夜斫营自反丘园头尽白每逢旗鼓眼犹明杭州暮醉连牀卧吴郡春逰并马行自媿阿连官职慢只教兄作使君兄  

城上夜宴  

留春不住登城望惜夜相将秉烛逰风月万家河两岸笙歌一曲郡西楼诗听越客吟何苦酒被吴娃劝不休从道人生都是梦梦中欢笑亦胜愁  

重题小舫赠周从事兼戏微之  

细蓬青篾织鱼鳞小眼红窗衬麴尘濶狭才容从事座髙低恰称使君身舞筵须拣腰轻女仙櫂难胜骨重人不似镜湖廉使出髙樯大艑閙惊春  

吴樱桃  

含桃最説出东吴香色鲜秾气味殊洽恰举头千万颗婆娑拂靣两三株鸟偷飞处衔将火人摘争时蹋破珠可惜风吹兼雨打明朝后日即应无  

春尽劝客酒  

林下春将尽池边日半斜樱桃落砌颗夜合隔帘花尝酒留闲客行茶使小娃残桮劝不饮留醉向谁家仲夏斋居偶题八韵寄微之及崔湖州  

腥血与荤蔬停来一月余饥肤虽瘦损方寸任清虚体适通宵坐头慵隔日梳眼前无俗物身外即僧居水榭风来逺松廊雨过初褰帘放巢燕投食施池鱼久别闲逰伴频劳问疾书不知湖与越吏隐兴何如  

官宅  

红紫共纷纷祗承老使君移舟木兰櫂行酒石榴裠水色窗窗见花香院院闻恋他官舍住双鬓白如云  

六月三日夜闻蝉  

荷香清露坠栁动好风生微月初三夜新蝉第一声乍闻愁北客静听忆东京我有竹林宅别来蝉再鸣不知池上月谁拨小船行  

莲石  

青石一两片白莲三四枝寄将东洛去心与物相随石倚风前树莲栽月下池遥知安置处预想发荣时领郡来何逺还乡去已迟莫言千里别歳晚有心期  

眼病二首  

散乱空中千片雪防笼物上一重纱纵逢晴景如看雾不是春天亦见花【`已上四句皆病眼中所见者`】僧说客尘来眼界医言风在肝家两头治疗何曾瘥药力微茫佛力赊眼藏损伤来已久病根牢固去应难医师尽劝先停酒道侣多教早罢官案上谩铺龙树论盒中虚撚决明丸人间方药应无益争得金箆试刮看  

题东武【`一作虎`】丘寺六韵  

香刹看非逺祗园入始深龙蟠松矫矫玉立竹森森怪石千僧坐灵池一劒沈海当亭两面山在寺中心酒熟【`一作热`】慿花劝诗成倩鸟吟寄言轩冕客此地好抽簮  

夜逰西武【`一作虎`】丘寺八韵  

不厌西丘寺闲来即一过舟船转云岛楼阁出烟萝路入青松影门临白月波鱼跳惊秉烛猨覻怪鸣珂揺曳双红斾娉婷十翠娥【`容满蝉态等十妓从逰也`】香花助罗绮钟梵避笙歌领郡时将久逰山数防何一年十二度非少亦非多  

咏懐  

苏杭自昔称名郡牧守当今当好官两地江山蹋得徧五年风月咏将【`一作来`】残防时酒醆曾抛却何处花枝不把看白髪满头归得也诗情酒兴渐防  

重咏  

日觉双眸暗年惊两鬓苍病应无处避老更不宜忙徇俗心情少休官道理长今秋归去定何必重思量  

百日假满  

心中久有归田计身上都无济世才长告初从百日满故乡元约一年回马辞辕下头髙举鹤出笼中翅大开但拂衣行莫回顾的无官职趂人来  

九日寄微之  

眼闇头风事事妨绕篱新菊为谁黄闲逰日久心慵倦痛饮年深肺损伤吴郡两回逢九月越州四度见重阳怕飞杯酒多分数厌听笙歌旧曲章蟋蟀声寒初过雨茱萸色浅未经霜去秋共数登髙防又被今年减一场  

题报恩寺  

好是清凉地都无系绊身晚晴宜野寺秋景属闲人净石堪敷坐寒泉可濯巾自慙容鬓上犹带郡庭尘  

晚起  

卧听咚咚衙鼓声起迟睡足长心情华簮脱后头虽白堆案抛来眼校明闲上篮轝乗兴出醉回花舫信风行明朝更濯尘缨去闻道松江水最清  

自思益寺次楞伽寺作  

朝从思益峰逰后晩到楞伽寺歇时照水姿容虽已老上山筋力未全衰行逢禅客多相问坐倚渔舟一自思犹去悬车十五载休官非早亦非迟  

松江亭防乐观渔宴宿  

震泽平芜岸松【`一作吴`】江落叶波在官常梦想为客始经过水面排罾网船头簇绮罗朝盘鲙红鲤夜烛舞青娥雁断知风急潮【`一作湖`】平见【`一作得`】月多繁丝与促管不解和渔歌  

宿灵岩寺上院  

髙髙白月上青林客去僧归独夜深荤血屏除唯对酒歌钟放散只留琴更无俗物当人眼但有泉声洗我心最爱晓亭东望好太湖烟水緑沈沈  

酬别周从事二首  

腰痛拜迎人客倦眼昏勾押簿书难辞官归去縁衰病莫作陶潜范蠡看  

洛下田园久抛掷吴中歌酒莫留连嵩阳云树伊川月已校归迟四五年  

武丘寺路【`去年重开寺路桃李莲荷约种数千株`】  

自开山寺路水陆往来频银勒牵骄马花船载丽人芰荷生欲徧桃李种仍新好住湖堤上长留一道春齐云楼晩望偶题十韵兼呈冯侍御周殷二协律【`楼在苏州`】  

潦倒宦情尽萧条芳歳阑欲辞南国去重上北城看复叠江山壮平铺井邑寛人稠过杨府坊閙半长安插雾峰头没穿霞日脚残水光红树色緑漫漫约略留遗爱殷勤念旧欢病抛官职易老别友朋难九月全无热西风亦未寒齐云楼北面半日凭栏干  

河亭晴望【`九月八日`】  

风转云头敛烟销水面开晴虹桥影出秋雁橹声来郡静官初罢乡遥信未廻明朝是重九谁劝菊花桮  

留别微之  

干时久与本心违悟道深知前事非犹厌劳形辞郡印那将【`一作能`】趂伴着朝衣五千言里教知足三百篇中劝式微少室云边伊水畔比君校老合先归  

自喜  

自喜天教我少縁家徒行计两翩翩身兼妻子都三口鹤与琴书共一船僮仆减来无冗食资粮算外有余钱携将贮作丘中费犹免饥寒得数年  

武丘寺路宴留别诸妓  

银泥帬映锦障泥画舸停桡马簇蹄清管曲终鹦鹉语红旗影动防防【`一作泼汗`】嘶渐消醉色朱顔浅欲语离情翠黛低莫忘使君吟咏处女坟湖北武【`一作虎`】丘西  

江上对酒二首  

酒助疎顽性琴资缓慢情有佣将送老无智可劳生忽忽忘机坐伥伥任运行家乡安处是那独在神京久贮沧浪意初辞桎梏身昏昏常带酒黙黙不譍人坐稳便箕踞眠多爱欠伸客来存礼数始着白纶巾  

望亭驿酬别周判官  

何事出长洲连宵饮不休醒应难作别欢渐少扵愁灯火穿村市笙歌上驿楼何言五十里已不属苏州见小侄儿咏灯诗并腊娘制衣因寄行简  

已知腊子能裁服复报儿解咏灯巧妇才人常薄命莫教男女苦多能  

酒筵上荅张居士  

但要前尘【`一作程`】减无妨外相同虽过酒肆上不离道场中管声非实花钿色是空何人知此义唯有净名翁  

鹦鹉  

陇西鹦鹉到江东养得经年觜渐红常恐思归先剪翅每因餧食暂开笼人怜巧语情虽重鸟忆髙飞意不同应似朱门歌舞妓深藏牢闭后房中  

听琵琶妓弹略略  

腕软拨头轻新教略略成四千遍语一曲万重情法向师边得能从意上生莫欺江外手别是一家声  

写新诗寄微之偶题卷后  

写了吟看满卷愁浅红牋纸小银钩未容寄与微之去已被人传到越州  

寳歴二年八月三十日夜梦后作  

尘缨忽解诚堪喜世网重来未可知莫忘全吴馆中梦岭南泥雨歩行时  

与梦得同登栖灵塔【`一无栖字`】  

半月悠悠在广陵何楼何塔不同登共怜筋力犹堪在上到栖灵第九层  

梦苏州水阁寄冯侍御  

扬州驿里梦苏州梦到花桥水阁头觉后不知冯侍御【`一作御史`】此中昨夜共谁逰  

喜罢郡  

五年两郡亦堪嗟偷出逰山走看花自此光隂为已有从前日月属官家樽前免被催迎使枕上休闻报坐衙睡到午时欢到夜囬看官职是泥沙  

荅次休上人【`来篇云闻有余霞千万首何妨一句乞闲人`】  

姓白使君无丽句名休座主有新文禅心不合生分别莫爱余霞嫌碧云  

## 御定全唐诗卷四百四十八  

白居易  

感悟妄缘题如上人壁  

自从为騃童直至作衰翁所好随年异为忙终日同弄沙成佛塔锵玉谒王宫彼此皆儿戏湏臾即色空有营非了义无着是真宗兼恐勤脩道犹应在妄中思子台有感二首【`凡题思子台者皆罪江充子观祸胎不独在此偶以二絶句辨之`】  

曽家机上闻投杼尹氏园中见掇蜂但以恩情生隙罅何人不解作江充  

闇生魑魅蠧生虫何异谗生疑阻中但使武皇心似烛江充不敢作江充  

赋得邉城角  

邉角两三枝霜天陇上儿望乡相并立向月一时吹战马头皆举征人手尽垂呜呜三奏罢城上展旌旗  

忆洛中所居  

忽忆东都宅春来事宛然雪销行径里水上卧房前厌绿栽黄竹嫌红种白莲醉教莺送酒闲遣鹤看船幸是林园主慙为食禄牵宦情薄似纸乡思急于岂合姑蘓守归休更待年  

想归田园  

恋他朝市求何事想取丘园乐此身千首恶诗吟过日一壶好酒醉消春归乡年亦非全老罢郡家仍未苦贫快活不知如我者人间能有几多人  

琴茶  

兀兀寄形羣动内陶陶任性一生间自抛官后春多醉不读书来老更闲琴里知闻唯渌水茶中故旧是蒙山穷通行止长相伴谁道吾今无往还  

赠楚州郭使君  

淮水东南第一州山园雉堞月当楼黄金印绶悬腰底白雪歌诗落笔头笑看儿童骑竹马醉携宾客上仙舟当家美事堆身上何啻林宗与细侯  

和郭使君题枸杞【`一作枸杞寄郭使君`】  

山阳【`一作隂`】太守政严明吏【`一作夜`】静人安无犬惊不知灵药根成狗怪得时闻吠夜声  

初到洛下【`一作阳`】闲游  

汉庭重少身宜退洛下闲居迹可逃趂伴入朝应老丑寻春放醉尚粗豪诗携防纸新装卷酒典绯花旧赐袍曽在东方千骑上至今躞蹀马头髙  

醉赠刘二十八使君  

为我引桮添酒饮与君把箸系盘歌诗称国手徒为尔命压人头不奈何举眼风光长寂寞满朝官职独蹉跎亦知合被才名折二十三年折太多  

太湖石  

烟翠三秋色波涛万古痕削成青玉片截断碧云根风气通岩穴苔文防洞门三具体小应是华山孙  

过敷水  

垂鞭欲渡罗敷水处分鸣驺且缓驱秦氏双蛾久防漠蘓台五马尚踟蹰村童店女仰头笑今日使君真是愚  

南院  

林院无情绪经春不一开杨花飞作穗榆荚落成堆壮气【`一作志`】从中减流年逐后催只应如过客病去老迎来  

闲咏  

歩月怜清景眠松爱绿隂早年诗思苦晩岁道情深夜学禅多坐秋牵兴暂吟悠然两事外无处更留心初授袐监拜赐金紫闲吟小酌偶写所懐  

紫袍新秘监白首旧书生鬓雪人间寿腰金世上荣子孙无可念产业不能营酒引眼前兴诗留身后名闲倾三数酌醉咏十余声便是羲皇代先从心太平  

新昌闲居招扬郎中兄弟  

纱巾角枕病眠翁忙少闲多谁与同但有双松当砌下更无一事到心中金章紫绶堪如梦皂盖朱轮别似空暑月贫家何所有客来唯赠北窗风  

秘省后防  

槐花雨润新秋地桐叶风翻欲夜天尽日后防无一事白头老监枕书眠  

松斋偶兴  

置心思虑外灭迹是非间约俸为生计随官换往还耳烦闻暁角【`一作鼓`】眼醒见秋山赖此松檐下朝回半日闲和杨郎中贺杨仆射致仕后杨侍郎门生合宴席上作  

业重闗西继大名恩深阙下遂髙情祥鳣降伴趋庭鲤贺燕飞和出谷莺范蠡舟中无子弟疏家席上欠门生可怜玉树连桃李从古无如此防荣  

松下琴赠客  

松寂风初定琴清夜欲防偶因羣动息试拨一声看寡鹤当徽怨秋泉应指寒慙君此倾聼本不为君弹  

秋斋  

晨起秋斋冷萧条称病容清风两窗竹白露一庭松阮籍谋身拙嵇康向事慵生涯别有处浩气在心胸  

涂山寺独游  

野径行无伴僧房宿有期涂山来去熟唯是马蹄知  

登观音台望【`一作贤`】城  

百千家似围棋局十二街如种莱畦遥认微微入朝火一条星宿五门西  

登灵【`一作寳`】应台北望  

临髙始见人寰小对逺方知色界空回首却归朝市去一稊米落太仓中  

酬裴相公题兴化小池见招长句  

为爱小塘招散客不嫌老监与新诗山公【`一作翁`】倒载无妨学范蠡扁舟未要追蓬断偶飘桃李径鸥惊误拂凤皇池敢辞课拙詶髙韵一勺争禁万顷陂  

闲行  

五十年来思虑熟忙人应未胜闲人林园傲逸真成贵衣食单疎不是贫专掌图书无过地遍寻山水自由身傥年七十犹强健尚得闲行十五春  

闲出  

兀兀出门何处去新昌街晩树隂斜马蹄知意缘行熟不向杨家即庾家  

与僧智如夜话  

嬾钝尤知命幽栖渐得朋门闲无谒客室静有禅僧炉向初冬火笼停半夜灯忧劳缘智巧自喜百无能  

忆庐山旧隠及洛下新居  

形骸僶俛班行内骨肉句留俸禄中无奈攀缘随手长亦知恩爱到头空草堂久闭庐山下竹院新抛洛水东自是未能归去得世间谁要白须翁  

晩寒【`晩一作暝`】  

急景流如箭凄风利似刀暝催鸡翅敛寒束树枝髙缩水浓和酒加緜厚絮袍可怜冬计毕暖卧醉陶陶  

偶眠【`偶一作醉`】  

放桮书案上枕臂火炉前老爱寻思事【`一作睡`】慵多【`一作便`】取次眠妻教卸乌防婢与展青氊便是屏风様何劳画古贤  

华城西北雉堞最髙崔相公首创楼台钱左丞继种花果合为胜境题在雅篇岁暮独游怅然成咏【`时华州未除刺史`】  

髙居称君子潇洒四无邻丞相栋梁久使君桃李新凝情看丽句驻歩想清尘况是寒天客楼空无主人  

奉使途中戏赠张常侍  

早风吹土满长衢驿骑星轺尽疾驱共笑篮舁【`一作轝`】亦称使日驰一驿向东都  

有小白马乘驭多时奉使东行至稠桑驿溘然而毙足可惊伤不能忘情题二十韵  

能骤复能驰翩翩白马儿毛寒一团雪鬃薄万条丝早盖春行日骊驹晓从【`一作促`】时双旌前独歩五马内偏骑芳草承蹄叶垂杨拂顶枝跨将迎好客惜不换妖姬慢鞚游萧寺闲驱醉习池睡来乗作梦兴发倚成诗鞭为驯难下鞍缘穏不离北归还共到东使亦相随赭白何曽变黄岂得知嘶风觉声【`一作声觉`】急蹋雪怪行迟昨夜犹刍秣今朝尚絷维卧槽应不起顾主遂长辞尘灭骎骎迹霜留皎皎姿度关形未改过隙影难追念倍燕求【`一作来`】骏情深项别骓银收钩臆带金卸络头羁何处埋竒骨谁家觅弊帷稠桑驿门外吟罢涕双垂  

题喷玉泉【`泉在寿安山下髙百余尺直泻潭中`】  

泉喷声如玉潭澄色似空练垂青嶂【`一作障`】上珠泻绿盆中溜滴三秋两寒生六月风何时此岩下来作濯缨翁  

酬皇甫宾客  

闲官兼慢使着处易停轮况欲逄新岁仍初见故人冐寒寻到洛待暖始归秦亦拟同携手城东畧看春  

种白莲  

吴中白藕洛中栽莫恋江南花嬾开万里携归尔知否红蕉朱槿不将来  

答蘓庶子  

偶作关东使重陪洛下游病来从断酒老去可禁愁款曲偏青眼蹉跎各白头蓬山闲气味依约似龙楼  

答尉迟少监水阁重宴  

人情依旧岁华新今日重招徃日宾鸡黍重回千里驾林园闇换四年春水轩平写琉璃镜草岸斜铺翡翠茵闻道经营费心力忍教成后属他人【`时主人欲卖林亭`】  

和刘郎中伤鄂姬  

不独君嗟我亦嗟西风北雪杀南花不知月夜魂归处鹦鹉洲头第几家【`姬鄂人也`】  

赠东邻王十三  

携手池邉月开襟竹下风驱愁知酒力破睡见茶功居处东西接年顔老少同能来为伴否伊上作渔翁  

早春同刘郎中寄宣武令狐相公  

梁园不到一年强遥想清吟对绿觞更有何人能饮酌新添几卷好篇章马头拂桞时回辔豹尾穿花暂亚枪谁引相公开口笑不逢白监与刘郎  

寄太原李相公  

闻道北都今一变政和军乐万人安绮罗二八围宾榻组练三千夹将坛蝉鬓应夸丞相少貂裘不觉太原寒世间大有虚荣贵百岁无君一日欢  

雪中寄令狐相公兼呈梦得  

园春雪梁王防想对金罍咏玉尘今日相如身在此不知客右坐何人  

出使在途所骑马死改乗肩轝将归长安偶咏旅怀寄太原李相公  

驿路﨑岖泥【`一作况`】雪寒欲登篮轝一长叹风光不见桃花骑尘土空留杏叶鞍防乗独归殊不易脱骖相赠岂为难并州好马应无数不怕旌旄试觅看  

有双鹤留在洛中忽见刘郎中依然鸣顾刘因为鹤叹二篇寄予予以二絶句答之  

辞乡逺隔华亭水逐我来栖缑岭云惭媿稻粱长不饱未曽回眼向鸡羣  

荒草院中池水畔衔恩不去又经春见君惊喜双回顾应为吟声似主人  

宿窦使君庄水亭  

使君何在在江东池栁初黄杏欲红有兴即来闲便宿不知谁是主人翁  

龙门下作  

龙门涧下濯尘缨拟作闲人过此生筋力不将诸处用登山临水咏诗行  

姚侍御见过戏赠  

晩起春寒慵裹头客来池上偶同游东台御史多提举莫按金章系布裘  

履道春居  

微雨洒园林新晴好一寻低风洗池面斜日拆花心暝助岚阴重春添水色深不如陶省事犹抱有弦琴  

题洛中第宅  

水木谁家宅门髙占地寛悬鱼挂青甃行马防朱栏春榭笼烟暖秋庭锁月寒松胶粘琥珀筠粉扑琅玕试问池台主多为将相官终身不曽到唯展宅图看  

寄殷协律【`多叙江南旧游`】  

五岁优防同过日一朝消散侣浮云琴诗酒伴皆抛我雪月花时最忆君几度聼鸡歌白日亦曽骑马咏红【`予在杭州日有歌云聼唱黄鸡与白日又有诗云着红骑马是何人`】吴娘暮雨萧萧曲自别江南更不闻【`江南吴二娘曲词云暮雨萧萧郎不归`】  

洛下诸客就宅相送偶题西亭  

几榻临池坐轩车冐雪过交亲致桮酒僮仆解笙歌流岁行将晩浮荣得几多林泉应问我不住意如何  

答林泉  

好住旧林泉回头一怅然渐知吾潦倒深愧尔留连欲作栖云计湏营种黍钱更容求一郡不得亦归田将发洛中枉令狐相公手札兼辱二篇宠行以长句答之  

尺素忽惊来梓泽双金不惜送蓬山八行落泊飞云雨五字鎗鏦动佩环玉韵乍聼堪醒酒银钩细读当披顔收藏便作终身寳何啻三年怀袖间  

临都驿答梦得六言二首  

扬子津头月下临都驿里灯前昨日老于前日去年春似今年  

谢守归为秘监冯公老作郎官前事不湏问着新诗且更吟看  

喜钱左丞再除华州以诗伸贺  

左辖辍中台门东委上才彤襜经宿到綘帐及春开民望恳难夺天心慈易回那知不隔岁重借冦恂来  

和钱华州题少华清光絶句  

髙情雅韵三峯守主领清光管白云自笑亦曽为刺史苏州肥腻不如君  

送陜府王大夫  

金马门前回剑佩鐡牛城下拥旌旗他时万一为交代留取甘棠三两枝  

代迎春花招刘郎中  

幸与松筠相近栽不随桃李一时开杏园岂敢妨君去未有花时且看来  

翫迎春花赠杨郎中  

金英翠萼带春寒黄色花中有几般冯君与【`一作语`】向游人道莫作蔓菁花眼看  

闲出  

身外无羁束心中少是非被花留便住逢酒醉方归人事行时少官曹入日稀春寒游正好稳马薄绵衣  

座上赠卢判官  

把酒承花花落频花香酒味相和春莫言不是江南防虚白亭中旧主人  

曲江有感  

曲江西岸又春风万树花前一老翁遇酒逢花还且醉若【`一作莫`】论惆怅事何穷  

杏园花下赠刘郎中  

怪君把酒偏惆怅曽是贞元花下人自别花来多少事东风二十四回春  

花前有感兼呈崔相公刘郎中  

落花如雪鬓如霜醉把【`一作拾`】花看益自伤少日为名【`一作文`】多捡束长年无兴可颠狂四时轮转春常少百刻支分夜苦长何事同生【`一作共同`】壬子岁老于崔相及刘郎【`余与崔刘年同独早衰白`】  

防之就拜尚书居易续除刑部因书贺意兼咏离怀  

我为宪部入南宫君作尚书镇浙东老去一时成白首别来七度换春风簮缨假合虚名在筋力销磨实事空远地官髙亲故少些些谈笑与谁同  

喜与韦左丞同入南省因叙旧以赠之  

早年同遇陶钧主利钝精粗共在镕【`宪宗朝与韦同入翰林`】金剑淬来长透匣铅刀磨尽不成锋差肩北省慙非据接武南宫幸再容跛鼈虽迟骐骥病何妨中路亦相逢  

伊州  

老去将何散老愁新教小玉唱伊州亦应不得多年聼未教成时已白头  

早朝  

鼓动出新昌鸡鸣赴建章翩翩稳鞍马楚楚健衣裳宫漏传残夜城阴送早凉月堤槐露气风烛桦烟香双阙龙相对千官鴈一行汉庭方尚少慙叹鬓如霜  

答裴相公乞鹤【`一作酬裴相公乞予双鹤`】  

惊露声音好冲天相貌殊终宜向辽廓不称在泥涂白首劳为伴朱门幸见呼不知疎野性解爱凤池无  

晩从省归  

朝回北阙值清晨晩出南宫送暮春入去丞郎非散秩归来诗酒是闲人犹思泉石多成梦尚叹簮裾未离身终是不如山下去心头眼底两无尘  

北窗闲坐  

虚窗两丛竹静室一炉香门外红尘合城中白日忙无烦寻道士不要学仙方自有延年术心闲岁月长  

酬严给事【`闻玉橤花下有游仙絶句`】  

嬴女偷乗凤去时洞中潜歇弄琼枝不缘啼鸟春饶舌青仙郎可得知  

京路  

西来为看秦山雪东去缘寻洛苑春来去腾腾两京路闲行除我更无人  

华州西  

每逢人静慵多歇不计程行困即眠上得篮轝未能去春风敷水店门前  

从陜至东京  

从陜至东京山低路渐平风光四百里车马十三程花共垂鞭看桮多并辔倾笙歌与谈笑随分自将行  

送春  

银花凿落从君劝金屑琵琶为我弹不独送春兼送老更尝一酌更聼看  

宿杜曲花下  

觅得花千树携来酒一壶嬾归兼拟宿未醉岂劳扶但惜春将晩寜愁日渐晡篮轝为卧舎漆盝是行厨斑竹盛茶柜红泥罨饭炉眼前无所阙身外更何湏小面琵琶婢苍头觱篥奴从君饱富贵曽作此游无  

逢旧  

久别偶相逢俱疑是【`一作似`】梦中即今欢乐事放醆又成空  

绣妇叹  

连枝花様绣罗襦本拟新年饷小姑自觉逢春饶怅望谁能每日趂功夫针头不解愁睂结线缕难穿泪脸珠虽凭绣牀都不绣同牀绣伴得知无  

春词  

低花树暎小妆楼春入睂心两防愁斜倚栏干背【`一作臂`】鹦鹉思量何事不回头  

恨词  

翠黛睂低敛红珠泪暗销从来恨人意不省似今朝  

山石榴花十二韵  

晔晔复煌煌花中无比方艳夭宜小院条短称低廊本是山头物今为砌上芳千丛相向背万朶互低昻照灼连朱槛玲珑暎粉墙风来添意态日出助晶光渐绽胭脂萼犹含琴轸房离披乱剪防斑駮未匀妆绛熖灯千炷红裙妓一行此时逢国色何处觅天香恐合栽金阙思将献玉皇好差青鸟使封作百花王  

送敏中归豳寕幕  

六十衰翁儿女悲傍人应笑尔应知兄弟垂老相逢日桮酒临欢欲散时前路加飱湏努力今宵尽醉莫推辞司徒知我难为别直过秋归未讶迟  

宴散  

小宴追凉散平桥歩月回笙歌归院落灯火下楼台残暑蝉催尽新秋鴈带【`一作戴`】来将何迎睡兴临卧举残桮  

人定  

人定月胧明香消枕簟清翠屏遮烛影红袖下帘声坐久吟方罢眠初梦未成谁家教鹦鹉故故语相惊  

池上  

褭褭凉风动凄凄寒露零兰衰花始白荷破叶犹青独立栖沙鹤双飞照水萤若为寥落境仍值酒初醒  

池窗  

池晩莲芳谢窗秋竹意深更无人作伴唯对一张琴  

花酒  

香醅浅酌浮如蚁雪鬓新梳薄似蝉为报洛城花酒道莫辞送老二三年  

题崔常侍济源庄  

谷口谁家住云扃鎻竹泉主人何处去萝薜换貂蝉籍在金闺内班排玉扆前诚知忆山水归得是何年  

认春戏呈冯少尹李郎中陈主簿  

认得春风先到处西园南面水东头桞初变后条犹重花未开时枝已稠闇助醉欢寻绿酒潜添睡兴着红楼知君未别阳和意直待春深始拟游  

魏堤有怀  

魏王堤下水声似使君滩惆怅回头聼躇蹰立马看荡风波眼急翻雪浪心寒忆得瞿唐事重吟行路难  

柘枝词  

桞闇长廊合花深小院开苍头铺锦褥皓腕捧银桮绣防珠稠缀香衫袖窄裁将军拄毬杖看按柘枝来  

代梦得吟  

后来变化三分贵同軰凋零大半无世上争先从尽【`上声`】汝人间鬬在不如吾竿头已到应难久局势虽迟未必输不见山苖与林叶迎春先绿亦先枯  

寄答周协律【`来诗多叙蘓州旧游`】  

故人叙旧寄新篇惆怅江南到眼前闇想楼台万余里不闻歌吹一周年桥头谁更看新月池畔犹应泊旧船最忆后庭桮酒散红屏风掩绿窗眠  

## 御定全唐诗卷四百四十九  

白居易  

太和戊申岁大有年诏赐百寮出城观稼谨书盛事以俟采诗  

清晨承诏命丰岁阅田闾膏雨抽苖足凉风吐穗初早禾黄错落晩稻绿扶疎好入诗家咏宜令史馆书防为万姓食堆作九年储莫道如云稼今秋云不如  

赠悼怀太子挽歌辞二首【`奉诏撰进`】  

竹马书薨岁铜龙表葬时永言窀穸事全用少阳仪寿夭由天命哀荣出圣慈防闻褒赠诏轸念在与夷剪叶藩封早承华册命尊笙歌辞洛苑风雪蔽梁园卤簿凌霜宿铭旌向月翻宫寮不逮事哭送出都门  

雨中招张司业宿  

过夏衣香润迎秋簟色鲜斜支花石枕卧咏蘂珠篇泥泞非游日阴沈好睡天能来同宿否聼雨对牀眠  

和集贤刘学士早朝作  

吟君昨日早朝诗金御炉前唤仗时烟吐白龙头宛转扇开青雉尾参差暂留春【`一作书`】殿多称屈合入纶闱即可知从此摩霄去非晩鬓邉【`一作间`】未有一茎丝  

送陜州王司马建赴任【`建善诗者`】  

陜州司马去何如养静【`一作病`】资贫两有余公事闲忙同少尹料钱多少敌尚书秪携羙酒为行伴唯【`一作独`】作新诗趂下车自有【`一作得`】鐡牛无咏者料君投刃必应虚  

对琴待月  

竹院新晴夜松窗未卧时共琴为老伴与月有秋期玉轸临风久金波出雾迟幽音待清景唯是我心知  

杨家南亭  

小亭门向月斜开满地凉风满地苔此【`一作北`】院好弹秋思处终湏一夜抱琴来  

早寒  

黄叶聚墙角青苔围柱根被经霜后薄镜遇雨来昬半卷寒檐幕斜开暖阁门迎冬兼送老只仰酒盈尊  

斋月静居  

病来心静一无思老去身闲百不为忽忽眼尘犹爱睡些些口业尚夸诗荤腥毎断斋居月香火常亲宴坐时万虑消停百神泰唯应寂寞杀三尸  

宿裴相公兴化池亭【`兼蒙借船舫游泛`】  

林亭一出宿风尘忘却平津是要津松阁晴看山色近石渠秋放水声新孙阁閙无闲客傅説舟忙不借人何似抡才济川外别开池馆待交亲  

和刘郎中望终南山秋雪  

遍覧古今集都无秋雪诗阳春先唱后阴岭未消时草讶霜凝重松疑鹤散迟清光莫独占亦【`一作还`】对白云司  

广府胡尚书频寄诗因答絶句  

尚书清白临南海虽饮贪泉心不回唯向诗中得珠玉时时寄到帝乡来  

送鹤与裴相临别赠诗  

司空爱尔尔湏知不信聼吟送【`一作乞`】鹤诗羽翮势髙宁惜别稻粱恩厚【`一作重`】莫愁饥夜栖少【`一作莫`】共鸡争树晓【`一作日`】浴先饶凤占池稳上青云勿回顾的应胜在白家时  

令狐相公拜尚书后有喜从【`一作罢`】镇归朝之作刘郎中先和因以继之  

车骑新从梁苑回履声佩响入中台鳯池望在终重去龙节功成且纳来金勒最宜乗雪出玉觞何必待花开尚书首唱郎中和不计官资只计才  

送河南尹冯学士赴任  

石渠金谷中间路轩骑翩翩十日程清洛饮冰添苦节碧嵩看雪助髙情谩夸河北操旄钺莫羡江西【`一作南`】拥斾旌【`时新除二镇节度`】何似府寮京令外别教三十六峰迎  

读鄂公传  

髙卧深居不见人功名斗薮似灰尘唯留一部清商乐月下风前伴老身  

乌夜啼【`一有赋得字`】  

城上归时晩庭前宿处危月明无叶树霜滑有风枝啼涩饥喉咽飞低冻翅垂画堂鹦鹉鸟冷暖不相知  

镜换桮  

欲将珠【`一作朱`】匣青铜镜换取金尊白玉巵镜里老来无避处尊前愁至有消时茶能散闷为功浅萱纵忘忧得力迟不似【`一作是`】杜康神用速十分一盏便开睂  

冬夜闻虫  

虫声冬思苦于秋不解愁人闻亦愁我是老翁聼不畏少年莫聼白君头  

双鹦鹉  

绿衣整顿双栖起红觜分明对语时始觉琵琶莽卤方知吉了舌参差郑牛识字吾常叹【`谚云郑家牛触墙成八字`】丁鹤能歌尔亦知若称白家鹦鹉鸟笼中兼合解吟诗  

赠朱道士  

仪容白晳上仙郎方寸清虚内道场两翼化生因服药三尸卧【`一作饿`】死为休粮醮坛北向宵占斗寝室东开早纳阳尽日窗间更无事唯烧一炷降真香  

昨以拙诗十首寄西川杜相公相公亦以新作十首惠然报示首数虽等工拙不伦重以一章用伸答谢  

诗家律手在成都权与寻常将相殊翦截五言兼用钺陶钧六义别开炉惊人卷轴湏知有随事文章不道无篇数虽同光价异十鱼目换十骊珠  

和汴州令狐相公新于郡内栽竹百竿拆壁开轩旦夕对翫偶题七言五韵  

梁园修竹旧传名园废年深竹不生千畆荒凉寻【`一作栽`】未得百竿青翠种新成墙开乍见重添兴窗静时闻别有情烟叶蒙笼侵夜色风枝萧飒欲秋声更登楼望尤堪重千万人家无一茎【`汴州人家并无竹`】  

重答汝州李六使君见和忆吴中旧游五首  

为忆娃宫与虎丘翫君新作不能休蜀牋写出篇篇好吴调吟时句句愁洛下林园终共住江南风月防重游【`先与李六有此二句之约`】由来事过多堪惜何况苏州胜汝州【`李前刺苏州故有是句`】  

见殷尧藩侍御忆江南诗三十首诗中多叙苏杭胜事余尝典二郡因继和之  

江南名郡数苏杭写在【`一作题写`】殷家三十章君是旅人犹苦忆我为刺史更难忘境牵吟咏真诗国兴入笙歌好醉乡为念旧游终一去扁舟直拟到沧浪  

闻新蝉赠刘二十八  

蝉发一声时槐花带两枝只应催我老兼遣报君知白髪生头速青云入手迟无过一桮酒相劝数开睂  

赠王山人  

玉芝观里王居士服气餐霞善飬身夜后不闻喘息秋来唯长鹤精神容顔尽怪长如故名姓多疑不是真贵重荣华轻寿命知君闷见世间人  

和刘郎中学士题集贤阁  

朱阁青山髙庳齐与君才子作诗题傍闻大内笙歌近下视诸司屋舎低万卷圗书天禄上一条风景月华西欲知丞相优贤意百歩新廊不蹋泥  

观幻  

有起皆因灭无暌不暂同从欢终作慼转苦又成空次第花生眼湏臾烛【`一作竹`】过风更无寻觅处鸟迹印空中  

病假中厐少尹携鱼酒相过  

宦情牢落年将暮病假联緜日渐深被老相催虽白首与春无分未甘心闲停茶椀从容语醉把花枝取次吟劳动故人厐阁老提鱼携酒逺相寻  

聼田顺儿歌  

戞玉敲冰声未停嫌云不遏入青防争得黄金满衫袖一时抛与断年聼  

聼曹刚琵琶兼示重莲  

拨拨意不同胡啼畨语两玲珑谁能截得曹刚手插向重莲衣袖中  

酬令狐相公春日寻花见寄六韵  

病卧帝王州花时不得逰老应随日至春肻为人留粉壊杏将谢火緐桃尚稠白飘僧院地红落酒家楼空里雪相似晩来风不休吟君怅望句如到曲江头  

和刘郎中曲江春望见示  

芳景多游客衰翁独在家肺伤妨饮酒眼痛忌看花寺路随江曲宫【`一作官`】墙夹道斜羡君犹壮健不枉度年华  

送东都留守令狐尚书赴任  

翠华黄屋未东廵碧洛青嵩付大臣地称髙情多水竹山宜闲望少风尘龙门即拟为游客金谷先凭作主人歌酒家家花处处莫空管领上阳春  

自题新昌居止因招杨郎中小饮  

地偏坊逺巷仍斜最近东头是白家宿雨长齐邻舎桞晴光照出夹城花春风小榼三升酒寒食深炉一椀茶能到南园同醉否笙歌随分有些些  

南园试小乐  

小园斑駮花初发新乐铮摐教欲成红萼紫房皆手植苍头碧玉尽家生髙调管色吹银字慢拽歌词唱渭城不饮一桮聼一曲将何安慰老心情  

和微之春日投简阳明洞天五十韵  

青阳行已半白日坐将徂越国强仍大稽城髙且孤利饶盐煮海名胜水澄湖牛斗天垂象台明地展圗【`天台四明二山`】瓌竒填市井佳丽溢闉阇勾践遗风霸西施旧俗姝船头龙夭矫桥脚兽睢盱乡味珍蟛蚏【`一作彭越`】时鲜贵鹧鸪语言诸夏异方服一方殊捣练蛾睂婢鸣榔蛙角奴江清敌伊洛山翠胜荆巫华表双栖鹤联樯防防乌烟波分渡口云树接城隅涧逺松如画洲平水似铺緑科秧早稻紫笋折新芦暖蹋泥中藕香寻石上蒲雨来萌尽逹雷后蛰全苏柳眼黄丝纇花房蜂防珠林风新竹折野烧老桑枯带亸长枝蕙钱穿短贯榆暄和生野莱卑湿长街芜女浣纱相伴児烹鲤一呼山魈啼稚子林狖挂山都产业论蚕蚁孳生计鸭雏泉岩雪飘洒苔壁锦漫糊堰限舟航路堤通车马途耶溪岸回合禹庙径盘纡洞穴何因凿星槎谁与刳石凹仙药臼峰峭佛香炉去为投金简来因挈玉壶贵仍招客宿健未要人扶闻望贤丞相仪形美丈夫前驱驻旌斾偏坐列笙竽刺史旟翻隼尚书履曵凫学禅超后有观妙造虚无髻里传僧宝环中得道枢登楼诗八咏置砚赋三都捧拥罗将绮趋跄紫与朱庙谟藏稷卨兵略贮孙吴令下三军整风髙四海趋千家得慈母六郡事严姑重士过三哺轻财抵一铢送觥歌宛转嘲妓笑卢胡佐饮时炮鼈蠲酲数鲙鲈醉乡虽咫尺乐事亦湏臾若不中贤圣何由外智愚伊予一生志我尔百年躯江上三千里城中十二衢出多无伴侣归只对妻孥白首青山约抽身去得无  

酬郑侍御多雨春空过诗三十韵【`次用本韵`】  

南雨来多滞东风动即狂月行离毕急龙走召云忙鬼转雷车响蛇腾电策光浸滛天似漏沮洳地成疮惨淡阴烟白空蒙宿雾黄闇遮千里目闷结九回肠寂寞羇臣馆深沈思妇房镜昬鸾灭影衣润麝消香兰湿难纫佩花凋易落妆沾黄莺翅重滋绿草心长紫陌皆泥泞黄汚共淼茫恐霖成怪沴望霁剧祯祥楚柳腰肢軃湘筠涕泪滂昼昏疑是夜阴盛胜于阳居士巾皆垫行人盖尽张跳跬还屡出移蚁欲深藏端坐交游废闲行去歩妨愁生垂白叟恼杀蹋青娘变海常湏虑为鱼慎勿忘此时方共惧何处可相将【`此以下叙浙东政事`】已望东溟祷仍封北户禳却思逢旱魃谁喜见商羊预怕为蚕病先忧作麦伤惠应施浃洽政岂假揄扬祀典脩咸秩农书振满牀丹诚期恳苦白日防昭彰赈廪赒饥户苫城备壊墙且当营岁事宁暇惜年芳徳胜令灾弭人安在吏良尚书心若此不枉系金章  

和春深二十首  

何处春深好春深富贵家马为中路鸟妓作后庭花罗绮驱论队金银用断【`一作短`】车眼前何所苦唯苦日西斜何处春深好春深贫贱家荒凉三径草冷落四邻花奴困归佣力妻愁出赁车途穷平路险举足剧褒斜何处春深好春深执政家凤池添砚水鸡树落衣花诏借当衢宅恩容上殿车延英开对久门与日西斜何处春深好春深方镇家通犀排带胯瑞鹘【`一作鹤`】勘袍花飞絮冲毬马垂杨拂妓车戎装拜春设左握寳刀斜何处春深好春深刺史家阴緐棠布叶岐秀麦分花五匹鸣珂马双轮画轼【`一作防`】车和风引行乐叶叶隼旟斜何处春深好春深学士家凤书裁五色马鬛剪三花蜡炬开明火银台赐物车相逢不敢揖彼此防低斜何处春深好春深女学家惯看温室树饱识浴堂花御印提随仗香牋把下车宋家宫様髻一片绿云斜何处春深好春深御史家絮萦骢马尾蝶绕绣衣花破柱行持斧埋轮立驻车入班遥认得鱼贯一行斜何处春深好春深迁客家一桮寒食酒万里故园花炎瘴蒸如火光阴走似车为忧鵩鸟至只恐日光斜何处春深好春深经业家唯求太常第不管曲江花折桂名慙郄收萤志慕车官场泥补处最怕寸阴斜何处春深好春深隐士家野衣裁薜叶山饭晒松花兰索纫幽佩蒲轮驻软车林间箕踞坐白眼向人斜何处春深好春深渔父家松湾随櫂月桃浦落船花投饵移轻楫牵轮转小车萧萧芦叶里风起钓丝斜何处春深好春深潮户家涛翻三月雪浪喷四时花曵练驰千马惊雷走万车余波落何处江转富阳斜何处春深好春深痛饮家十分桮里物五色眼前花餔歠眠糟瓮流涎见麴车【`杜甫诗云路见麴车口流涎`】中山一沈醉千度日西斜  

何处春深好春深上已家兰亭席上酒曲洛岸邉花弄水游童櫂湔裾小妇车齐桡争渡处一匹锦标斜何处春深好春深寒食家玲珑镂鸡子宛转防毬花碧草追游骑红尘拜扫车秋千细腰女揺曵逐风斜何处春深好春深博奕家一先争破眼亦聚鬬成花鼓应投壶马兵冲象戏车弹碁局上事最妙是长斜何处春深好春深嫁女家紫排襦上雉黄帖鬓邉花转烛初移障鸣环欲上车青衣传【`去声`】氊褥锦绣一条斜何处春深好春深娶妇家两行笼里烛一树扇间花宾拜登华席新迎障幰车催妆诗未了星斗渐倾斜何处春深好春深妓女家睂欺杨桞叶裙妬石榴花兰麝熏行被金铜钉坐车杭州苏小小人道最夭【`伊耶反`】斜  

咏家醖十韵  

独醒从古笑灵均长醉如今斆伯伦旧法依稀传自杜【`杜康`】新方要妙得于陈【`陈郎中岵传受此法`】井泉王相资重九麴蘗精灵用上寅【`水用九月九日麴用七月上寅`】酿糯岂劳炊范黍撇篘何假漉陶巾常嫌竹叶犹凡浊始觉榴花不正真瓮掲开时香酷烈缾封贮后味甘辛捧疑明水从空化饮似阳和满腹春色洞玉壶无表里光揺金醆有精神能销忙事成闲事转得忧人作乐人应是世间贤圣物与君还徃拟终身  

池鹤二首  

髙竹笼前无伴侣乱鸡羣里有风标低头乍恐丹砂落晒翅常疑白雪消转觉鸬鷀毛色下苦嫌鹦鹉语声娇临风一唳思何事怅望青田云水遥  

池中此鹤鹤中稀恐是辽东老令威带雪松枝翘膝胫放花菱片缀毛衣低廻且向林【`一作笼`】间宿奋迅终湏天外飞若问故巢知处在主人相恋未能归  

对酒五首  

巧拙贤愚相是非何如一醉尽防机君知天地中寛窄雕鹗鸾皇各自飞  

蜗牛角上争何事石火光中寄此身随富随贫且欢乐不开口笑是痴人  

丹砂见火去无迹白髪泥人来不休頼有酒仙相暖热松乔醉即到前头  

百岁无多时壮健一春能防日晴明相逢且莫推辞醉聼唱阳关第四声【`第四声劝君更尽一桮酒西出阳关无故人`】  

昨日低睂问疾来今朝收泪吊人回眼前流例君看取且遣琵琶送一桮  

僧院花  

欲悟色空为佛事故栽芳树在僧家细看便是华严偈方便风开智慧花  

老戒  

我有白头戒闻于韩侍郎老多忧活计病更恋班行矍铄夸身健周遮説话长不知吾免否两鬓已成霜  

洛桥寒食日作十韵  

上苑风烟好中桥道路平蹴毬尘不起泼火雨新晴宿醉头仍重晨游眼乍明老慵虽省事春诱尚多情遇客踟蹰立寻花取次行连钱嚼金勒凿落写银罂府醖伤【`一作觞`】教送官娃岂【`一作喜一作气`】要迎舞腰那及桞歌舌不如莺乡国真堪恋光阴可合轻三年遇寒食【`一作寒食节`】尽在洛阳城  

快活  

可惜莺啼花落处一壷浊酒送残春可怜月好风凉夜一部清商伴老身饱食安眠消日月闲谈冷笑接交亲谁知将相王侯外别有优防快活人  

送令狐相公赴太原  

六纛双旌万鐡衣并汾旧路满光辉青衫书记何年去红斾将军【`藩镇例駈红斾`】昨日归诗作马蹄随笔走猎酣鹰翅伴觥飞此【`一作北`】都莫作多时计再为苍生入紫微  

不出  

檐前新叶覆残花席上余桮对早茶好是老身销日处谁能骑马傍人家  

惜落花  

夜来风雨急无复旧花林枝上三分落园中二【`一作一`】寸深日斜啼鸟思春尽老人心莫怪添桮饮多情酒不禁  

老病  

昼聼笙歌夜醉眠若非月下即花前如今老病湏知分不负春来二十年  

忆晦叔  

游山弄水携诗卷看月寻花把酒桮六事尽思君作伴防时归到洛阳来  

送徐州髙仆射赴镇  

大红斾引碧幢【`一作油`】旌新拜将军指防行战将易求何足贵书生难得始堪荣离筵歌舞花丛散候骑刀枪雪队迎应笑蹉跎白头尹风尘唯管洛阳城  

琴酒  

耳根得聼琴初畅心地忘机酒半酣若使启期兼解醉应言四乐不言三  

聼幽兰  

琴中古曲是幽兰为我慇懃更弄看欲得身心俱静好身弹不及聼人弹  

六年秋重题白莲  

素房含露玉冠鲜绀叶揺风钿扇圆本是吴州供进藕今为伊水寄生莲移根到此三千里结子今经六七年不独池中花故旧兼乗旧日采花船  

元相公挽歌词三首  

铭旌官重威仪盛骑吹声緐卤簿长后魏帝孙唐宰相六年七月葬咸阳  

墓门已闭笳箫去【`一作逺`】唯有夫人哭不休苍苍露草咸阳垅此是千秋第一秋  

送葬万人皆惨澹反虞驷马亦悲呜琴书剑佩谁収拾三岁遗孤新学行  

卧聼法曲霓裳  

金磬玉笙调【`一作和`】已久牙牀角枕睡常迟朦胧闲梦初成后宛转柔声入破时乐可理心应不谬酒能陶性信【`一作定`】无疑起尝残酌聼余曲斜背银缸半下帷  

结之  

欢爱今何在悲啼亦是空同为一夜梦共过十年中  

五凤楼晩望【`六年八月十日作`】  

晴阳晩照湿烟销五凤楼髙天泬寥野绿全经朝雨洗林红半被暮云烧龙门翠黛睂相对伊水黄金线一条自入秋来风景好就中最好是今朝  

寄刘苏州  

去年八月哭微之今年八月哭敦诗何堪老泪交流日多是秋风揺落时泣罢防廻深自念情来一倍苦相思同年同病同心事除却苏州更是【`一作有`】谁  

送客  

病上篮舆相送来衰容秋思两悠哉凉风褭褭吹槐子却请行人劝一桮  

秋思  

夕照红于烧晴空碧胜蓝兽形云不一弓势月初三鴈思来天北砧愁满水南萧条秋气味未老已深谙  

酬梦得秋夕不寐见寄【`次用本韵`】  

碧簟綘纱帐夜凉风景清病闻和药气渴聼碾茶声露竹偷灯影烟松防月明何言千里隔秋思一时生  

题周家歌者  

清如敲玉深圆似转簧一声肠一断能有防多肠  

忆梦得【`梦得能唱竹枝聼者絶愁`】  

齿髪各蹉跎疎慵与病和爱花心在否见酒兴如何年长风情少官髙俗虑多防时红烛下闻唱竹枝歌  

赠同座  

春黛双蛾嫩【`一作敛`】秋蓬两鬓侵谋欢身太晩恨老意弥深薄解灯前舞尤能酒后吟花丛便不入犹自未甘心  

失婢【`今集本脱此首`】  

宅院小墙庳坊门帖牓迟旧恩惭自薄前事悔难追笼鸟无常主风花不恋枝今宵在何处唯有月明知  

夜招晦叔  

庭草留霜池结冰黄昏钟絶冻云凝碧氊帐上正飘雪红火炉前初炷灯髙调秦筝一两弄小花蛮榼二三升为君更奏湘神曲夜就侬来【`一作家`】能不能  

戏答皇甫监【`时皇甫监初丧偶`】  

寒宵劝酒君湏饮君是孤眠七十身莫道非人身不暖十分一醆暖于人  

和杨师臯伤小姬英英  

自从娇騃一相依共见杨花七度飞玳瑁牀空收枕席琵琶断倚屏帏人间有梦何曾入泉下无家岂是归坟上少啼留取泪明年寒食更沾衣  

池邉即事  

氊帐胡琴出塞曲兰塘越櫂弄潮声何言此处同风月蓟北江南万里情  

闻乐感邻  

老去亲朋零落尽秋来管感伤多尚书宅畔悲邻笛廷尉门前叹雀罗【`东邻王大理去冬云亡南邻崔尚书今秋薨逝`】緑绮窗空分妓女綘纱帐掩罢笙歌欢娱未足身先去争奈书生薄命何  

## 御定全唐诗卷四百五十  

白居易  

戊申岁暮咏怀三首  

穷冬月末两三日半百年过六七时龙尾趂朝无气力牛头叅道有心期荣华外物终湏悟老病傍人岂得知犹被妻儿教渐退莫求致仕且分司  

唯生一女才十二秪欠三年未六旬防嫁累轻何怕老饥寒心惯不忧贫紫泥丹笔皆经手赤绂金章尽到身更拟踟蹰觅何事不归嵩洛作闲人  

七年囚闭作笼禽但愿开笼便入林幸得展张今日翅不能辜负惜时心人间祸福愚难料世上风波老不禁万一差池似前事又应追悔不抽簪  

赠梦得  

心中万事不思量坐倚屏风卧向阳渐觉咏诗犹老丑岂宜凭酒更麄狂头垂白髪我思退脚蹋青云君欲忙  

只有今春相伴在花前賸醉两三场  

想东游五十韵【`并序`】  

大和三年春予病免官后忆游浙右数郡兼思到越一访微之故两浙之间一物以上想皆在目吟且成篇不能自休盈五百字亦犹孙兴公想天台山而赋之也  

海内时无事江南岁有秋生民皆乐业地主尽贤侯郊静销戎马城髙逼斗牛平河七百里沃壤二三州【`自常及杭凡三百里`】坐有湖山趣行无风浪忧食宁妨解防寝不废乗流泉石谙天竺烟霞识虎丘【`天竺虎丘寺皆领郡时旧防最熟处`】余芳认兰泽遗咏思苹洲【`古诗云兰泽多芳草又桞恽诗云汀洲采白苹`】菡萏红涂粉菰蒲绿泼油鳞差渔户舎绮错稻田沟紫洞藏仙窟泉贮怪湫精神昻老鹤姿彩媚濳蚪【`大谢诗云濳蚪媚幽姿`】静阅天工妙闲窥物状幽投竿出比目掷果下狝猴味苦莲心小浆甜蔗节稠橘苞从自结藕孔是谁锼逐日移潮信随风变櫂讴递夫交烈火候吏次鸣驺梵塔形疑踊【`重阁`】阊门势欲浮【`吴阊门`】客迎携酒榼僧待置茶瓯小宴闲谈笑初筵雅献酬稍催朱蜡炬徐动碧牙筹圆醆飞莲子长裾曵石榴柘枝随画鼓调笑从香毬幕飏云飘槛帘褰月露钩舞緐红袖凝【`去声`】歌切翠睂愁管宁容歇桮盘未许收良辰宜酩酊卒岁好优防鲙缕鲜仍细莼丝滑且柔饱飱为日计稳睡是身谋名媿空虚得官知止足休自嫌犹屑屑众笑大悠悠物表疎形役人寰足悔尤蛾湏逺灯烛兔勿近罝罘幻世春来梦浮生水上沤百忧中莫入一醉外何求未死痴王湛无儿老邓攸蜀琴安膝上周易在牀头去去无程客行行不系舟劳君频问讯劝我少淹留【`自此后竝属微之`】云雨多分散关山苦阻修一吟江月别七见日星周【`昔在杭州别微之微之留诗云明朝又向江头别月落潮平是去时`】珠玉传新什鹓鸾念故俦悬旌心宛转束楚意绸缪驿舫妆青雀官槽防紫骝镜湖期逺泛禹穴约防搜预扫题诗壁先开望海楼饮思亲履舄宿忆竝衾裯志气吾衰也风情子在不应须相见后别作一家游【`吾衰子在竝出家语`】  

病免后喜除宾客  

卧在漳滨满十旬起为商皓伴三人从君且莫嫌身病不病何由索得身  

长乐亭留别  

防浐风烟函谷路曽经防度别长安昔时蹙促为迁客今日从容自去官优诏幸分四皓秩祖筵惭继二疎欢尘缨世重重防廻顾方知出得难  

陜府王大夫相迎偶赠  

紫微阁老自多情白首园公岂要迎伴我绿槐隂下歇向君红斾影前行纶巾发少浑欹仄篮轝肩齐甚稳平但问主人留防日分司宾客去无程  

别陜州王司马  

笙歌惆怅欲为别风景阑初过春争得遣君诗不苦黄河岸上白头人  

将至东都先寄令狐留守  

黄鸟无声叶满枝闲吟想到洛城时惜逢金谷三春尽恨拜铜楼一月迟诗境忽来还自得醉乡濳去与谁期东都添个狂宾客先报壶觞风月知  

答崔十八见寄  

明朝欲见琴尊伴洗拭金桮拂玉徽君乞曹州刺史替我抛刑部侍郎归倚疮老马收蹄立避箭高鸿尽翅飞岂料洛阳风月夜故人垂老得相依  

赠皇甫宾客  

轻衣稳马槐阴路渐近东来渐少尘耳閙久憎闻俗事眼明初喜见闲人昔曾对作承华相今复连为博望宾始信淡交宜久逺与君转老转相亲  

归履道宅  

驿吏引藤轝家童开竹扉往时多暂住今日是长归眼下有衣食耳邉无是非不论贫与富饮水亦应肥  

问江南物  

归来未及问生涯先问江南物在耶引手摩挲青石笋廻头防捡白莲花蘓州舫故龙头闇王尹桥倾鴈齿斜别有夜深惆怅事月明双鹤在裴家  

萧庶子相过  

半日停车马何人在白家慇懃萧庶子爱酒不嫌茶  

答尉迟少尹问所须  

乍到频劳问所须所须非玉亦非珠爱君水阁宜闲咏每有诗成许去无  

咏闲  

但有闲销日都无事系怀朝眠因客起午饮伴僧斋树合阴交户池分水夹阶就中今夜好风月似江淮  

同崔十八寄元浙东王陜州  

未能同隐云林下且复相招禄仕间随月有钱胜卖药终年无事抵归山镜湖水逺何由泛棠树枝高不昜攀惆怅八科残四在两人荣閙两人闲  

答苏庶子月夜闻家僮奏乐见赠  

墙西明月水东亭一曲霓裳按小伶不敢邀君无别意生管涩未堪聼  

偶吟  

里巷多通水林园尽不扃松身为外户池面是中庭元氏诗三帙陈家酒一瓶醉来狂发咏邻女暎篱聼  

白莲池泛舟  

白藕新花照水开红窗小舫信风廻谁教一片江南兴逐我慇懃万里来  

池上即事  

行寻甃石引新泉坐看修桥补钓船绿竹挂衣凉处歇清风展簟困时眠身闲当贵真天爵官散无忧即地仙林下水邉无厌日便堪终老岂论年  

酬裴相公见寄二絶  

习静心方防劳生事渐稀可怜安稳地舍此欲何归一双垂翅鹤数首解嘲文总是迂闲物争堪伴相君  

答梦得闻蝉见寄【`一作新蝉酬刘梦得见寄`】  

开缄思浩然独咏晩风前人貌非前日蝉声似去年槐花新雨后栁影欲秋天聼罢无他计相思又一篇  

令狐尚书许过弊居先赠长句  

不矜轩冕爱林泉许到池头一醉眠已遣平治行药迳兼教扫拂钓鱼船应将笔砚随诗主定有笙歌伴酒仙祗候高情无别物苍苔石笋白花莲  

自题  

老宜官冷静贫赖俸优饶热月无堆案寒天不趂朝傍看应寂寞自觉甚逍遥徒对盈尊酒兼无愁可销  

答崔十八  

劳将白叟比黄公今古由来事不同我有商山君未见清泉白石在胸中  

偶咏  

御热蕉衣健扶羸竹杖轻诵经凭槛立防药绕廊行暝槿无风落秋虫欲雨呜身闲当将息病亦有心情  

答苏六  

但喜暑随三伏去不知秋送二毛来更无别计相寛慰故遣阳关劝一桮  

秋游  

下马闲行伊水头凉风清景胜春游何事古今诗句里不多説着洛阳秋  

偶作  

张翰一桮酒荣期三乐歌聪明伤混沌烦老汚头陁簟冷秋生早堦闲日上多近来门更静无雀可张罗  

游平原赠晦叔  

照水容虽老登山力未衰欲眠先命酒暂歇亦吟诗且喜身无防终慙鬓有丝廻头语闲伴闲校十年迟  

不出门  

不出门来又数旬将何销日与谁亲鹤笼开处见君子书卷展时逢古人自静其心延夀命无求于物长精神能行便是真脩道何必降魔调伏身  

叹【`一作劝`】鹤病  

右翅低垂左胫伤可怜风貌甚昂藏亦知白日青天好未要髙飞且养疮  

临都驿送崔十八  

勿言临都五六里扶病出城相送来莫道长安一歩地马头西去防时廻与君后防知何处为我今朝尽一桮  

对镜  

三分鬓髪二分丝晓镜秋容相对时去作忙官应太老退为闲叟未全迟静中得味何湏道稳处安身更莫疑若使至今黄绮在闻吾此语亦分司  

劝酒十四首【`并序`】  

予分秩东都居多暇日闲来輙饮醉后輙吟若【`一作苦`】无词章不成謡咏每发一意则成一篇凡十四篇皆主于酒聊以自劝故以何处难忘酒不如来饮酒命篇  

何处难忘酒七首  

何处难忘酒长安喜气新初登髙第后乍作好官人省壁明张牓朝衣稳称身此时无一醆争奈帝城春何处难忘酒天涯话旧情青云俱不逹白发递相惊二十年前别三千里外行此时无一醆何以叙平生何处难忘酒朱门羡少年春分花发后寒食月明前小院廻罗绮深房理管此时无一醆争过艳阳天何处难忘酒霜庭老病翁闇声啼蟋蟀干叶落梧桐鬓为愁先白顔因醉暂红此时无一醆何计奈秋风何处难忘酒军功第一髙还乡随露布半路授旌旄玉柱剥葱手金章烂椹袍此时无一醆何以骋雄豪何处难忘酒青门送别多敛襟收涕泪簇马聼笙歌烟树防陵岸风尘长乐坡此时无一醆争奈去留何何处难忘酒逐臣归故园赦书逢驿骑贺客出都门半面瘴烟色满衫乡泪痕此时无一醆何物可招魂  

不如来饮酒七首  

莫隠深山去君应到自嫌齿伤朝水冷貌苦夜霜严渔去风生浦樵归雪满岩不如来饮酒相对醉厌厌莫作农夫去君应见自愁迎春犂瘦地趂晩餧羸牛数被官加税稀逢岁有秋不如来饮酒相伴醉悠悠莫作商人去恓惶君未谙雪霜行塞北风水宿江南藏镪百千万沈舟十二三不如来饮酒仰面醉酣酣莫事长征去辛勤难具论何曽画麟阁袛是老辕门虮虱衣中物刀枪面上痕不如来饮酒合眼醉昏昏莫学长生去仙方悮杀君那将薤上露拟待鹤邉云矻矻皆烧药累累尽作坟不如来饮酒闲坐醉醺醺莫上青云去青云足爱憎自贤夸智慧相糺鬬功能鱼烂缘吞饵蛾燋为扑灯不如来饮酒任性醉腾腾莫入红尘去令人心力劳相争两蜗角所得一牛毛且灭嗔中火休磨笑里刀不如来饮酒穏卧醉陶陶  

和令狐相公寄刘郎中兼见示长句  

日月天衢仰面看尚淹池凤滞台鸾碧幢千里空移镇赤笔三年未转官别后纵吟终少兴病来虽饮不多欢酒军诗敌如相遇临老犹能一据鞍  

即事  

见月连宵坐闻风尽日眠室香罗药气笼暖焙茶烟鹤啄新晴地鸡栖薄暮天自看淘酒米倚杖小池前  

期宿客不至  

风飘雨洒帘帷故竹暎松遮灯火深宿客不来嫌冷落一尊酒对一张琴  

问移竹  

问君移竹意如何慎勿排行但间【`一作见`】窠多种少栽皆有意大都少校不如多  

重阳席上赋白菊  

满园花菊鬰金黄中有孤丛色似霜还似今朝歌酒席白头翁入少年场  

偶吟二首  

眼下有衣兼有食心中无喜亦无忧正如身后有何事应向人间无所求静念道经深闭目闲迎禅客小低头犹残少许云泉兴一岁龙门数度游  

晴教晒药泥茶灶闲看科松洗竹林活计纵贫长净洁池亭虽小颇幽深厨香炊黍调和酒窗暖安拂拭琴老去生涯祗如此更无余事可劳心  

何处春先到  

何处春先到桥东水北亭冻花开未得冷酒酌【`一作着`】难醒就日移轻榻遮风展小屏不劳人劝醉莺语渐丁宁  

勉闲游  

天时人事常多故一岁春能防处游不是尘埃便风雨若非疾病即悲忧【`一作愁`】贫穷心苦多无兴富贵身忙不自由唯有分司官恰好闲游虽老未能休  

寄两银榼与裴侍郎因题两絶句  

贫无好物堪为信双榼虽轻意不轻愿奉谢公池上酌丹心绿酒一时倾  

惯和麴糵堪盛否重用盐梅试洗看小器不知容防许襄阳米贱酒升寛【`银匠洗银多以盐花梅浆也`】  

小桥柳  

细水涓涓似泪流日西惆怅小桥头衰杨叶尽空枝在犹被霜风吹不休  

哭微之二首  

八月凉风吹白幕寝门廊下哭微之妻孥朋友来相吊唯道皇天无所知  

文章卓荦生无敌风骨英灵殁有神哭送咸阳北原上可能随例作灰尘  

马上晩吟  

人少街荒已寂寥风多尘起重萧条上阳落叶飘宫树中渡流澌拥渭桥出早冐寒衣挍薄归迟侵黒酒全消如今不是闲行日日短天阴坊曲遥  

醉中重留梦得  

刘郎刘郎莫先起苏台苏台隔云水酒醆来从一百分马头去便三千里  

雪夜喜李郎中见访兼酬所赠  

可怜今夜鹅毛雪引得髙情鹤氅人红蜡烛前明似昼青氊帐里暖如春十分满醆黄金液一尺中庭白玉尘对此欲留君便宿诗情酒分合相亲  

任老  

不愁陌上春光尽亦任庭前日影斜面黒眼昬头雪白老应无可更増加  

劝欢  

火急欢娯慎【`一作切`】勿迟眼看老病悔难追尊前花下歌筵里防有求来不得时  

荅王尚书问履道池旧桥  

虹梁鴈齿随年换素板朱栏逐日修但恨尚书能久别莫愁州【`一作川`】守不频游重移旧住开中眼乱种新花拥两头李郭小船何足问待君乘过济川舟  

晩归府  

晩从履道来归府街路虽长尹不嫌马上凉于床上坐绿槐风透紫蕉衫  

从龙潭寺至少林寺题赠同游者  

山屐田衣六七贤搴芳蹋翠弄潺湲九龙潭月落桮酒三品松风飘管强健且宜游胜地清凉不觉过炎天始知驾鹤乗云外别有逍遥地上仙  

夜从法王寺下归岳寺  

双刹夹虚空绿云一径通似从忉利下如过剑门中灯火光初合笙歌曲未终可怜狮子座舁出净名翁  

宿龙潭寺  

夜上九潭谁是伴云随飞盖月随桮明年尚作三川守此地兼将歌舞来  

嵩阳观夜奏霓裳  

开元遗曲自凄凉况近秋天调是商爱者谁人唯白尹奏时何处在嵩阳迥临山月声弥怨散入松风韵更长子晋少姨闻定怪人间亦便有霓裳  

过元家履信宅  

鸡犬防家分散后林园失主寂寥时落花不语空辞树流水无情自入池风荡醼船初破漏雨淋歌阁欲倾欹前庭后院伤心事唯是春风秋月知  

和杜录事题红叶  

寒山十月旦霜叶一时新似烧非因火如花不待春连行排绛帐乱落剪红巾解驻篮轝看风前唯两人题崔常侍济上别墅【`时常侍以长告罢归今故先报泉石`】  

求荣争宠任纷纷脱弃金貂祗有君散员疏去未为贵小邑陶休何足云山色好当晴后见泉声宜向醉中闻主人忆尔尔知否抛却青云归白云  

过温尚书旧庄  

白石清泉抛济口碧幢红斾照河阳邨人都不知时事犹自呼为处士庄  

天坛峰下赠杜录事  

年顔气力渐衰残王屋中峰欲上难顶上将探小有洞【`小有洞在天坛顶上`】喉中湏咽大还丹【`时杜方炼伏火砂次`】河车九转宜精链火候三年在好看他日药成分一粒与君先去扫天坛  

赠僧五首  

鉢塔院如大师【`师年八十三登坛秉律凡六十年每岁于师处授八关戒者九度`】  

百千万刼菩提种八十三年功德林若不秉持僧行苦将何报答佛恩深慈悲不瞬诸天眼清净无尘防地心每岁八关蒙九授慇懃一戒重千金  

神照上人【`照以説坛为佛事`】  

心如定水随形应口似悬河逐病治曾向众中先礼拜西方去日莫相遗  

自逺禅师【`逺以无事为佛事`】  

自出家来长自在身縁一衲一绳牀令人见即心无事每一相逢是道场  

宗实上人【`实即樊司空之子舍官位妻子出家`】  

荣华恩爱弃成唾戒定真如和作香今古虽殊同一法瞿昙抛却转轮王  

清闲上人【`自蜀入洛于长寿寺説法度人`】  

梓潼眷属何年别长寿坛场近日开应是蜀人皆度了法轮移向洛中来  

弹秋思  

信意闲弹秋思时调清声直韵疎迟近来渐喜无人聼琴格髙低心自知  

自咏  

随宜饮食聊充腹取次衣裘亦暖身未必得年非瘦薄无妨长福是单贫老岂羡牺牲饱蟠木宁争桃李春随分自安心自断是非何用问闲人  

分司初到洛中偶题六韵兼戏呈冯尹  

相府念多病春宫容不才官衔依【`一作随`】口得俸料【`一作禄`】逐身来白首林园在红尘车马回招呼新客侣【`一作旅`】扫掠旧池台小舫宜携乐新荷好盖桮不知金谷主早晩贺筵开  

春风  

春风先发苑中梅樱杏桃梨次第开荠花榆荚深邨里亦道春风为我来  

## 御定全唐诗卷四百五十一  

白居易  

洛阳春  

洛阳陌上春长在惜【`一作昔`】别今来二十年唯觅少年心不得其余万事尽依然  

恨去年  

老去唯【`一作犹`】躭酒春来不着家去年来校晩不见洛阳花  

早出晩归  

早起或因携酒出晩归多是看花回若抛风景长闲坐自问东京作底来  

魏王堤  

花寒嬾发鸟慵啼信马闲行到日西何处未春先有思柳条无力魏王堤  

尝黄醅新酎忆微之  

世间好物黄醅酒天下闲人白侍郎爱向卯时谋洽乐亦曾酉日放麄狂醉来枕麴贫如富【`诗云一醉日富`】身后堆金有若亡元九计程殊未到瓮头一醆共谁尝  

劝行乐  

少年信美何曽久春日虽迟不再中【`一作逄`】欢笑胜愁歌胜哭请君莫道等头空  

老慵  

岂是交亲向我疎老慵自爱闭门居近来渐喜知闻断免恼嵇康索报书  

酬别微之【`临都驿醉后作`】  

澧头峡口钱唐岸三别都经二十年且喜筋骸俱健在勿嫌须鬓各皤然君归北阙朝天帝我住东京作地仙博望自来非弃置承明重入莫拘牵醉収桮杓停灯语寒展衾裯对枕眠犹被分司官系绊送君不得过甘泉予与防之老而无子发于言叹着在诗篇今年冬各有一子戏作二什一以相贺一以自嘲  

常忧到老都无子何况新生又是儿阴德自然宜有庆【`于公阴徳其后蕃昌`】皇天可得道无知【`皇天无知伯道无儿`】一园水竹今为主【`防之履信新居多水竹也`】百卷文章更付谁【`防之文集凡一百卷`】莫虑鹓鶵无浴处即应重入凤皇池  

五十八翁方有后静思堪喜亦堪嗟一珠甚小【`一作少`】还惭蚌八【`一作九`】子虽多不羡鸦秋月晩生丹桂实春风新长紫兰芽持桮祝愿无他语慎勿顽愚似汝爷  

自问  

年来私自问何故不归京佩玉腰无力看花眼不明老慵难发遣春病昜滋生赖有弹琴女时时聼一声  

晩桃花  

一树红桃亚拂池竹遮松荫晚开时非因斜日无由见不是闲人岂得知寒地生材遗挍易贫家养女嫁常迟春深【`一作风`】欲落谁怜惜白侍郎来折一枝  

夜调琴忆崔少卿  

今夜调琴忽有情欲弹惆怅忆崔卿何人解爱中徽上秋思头邉八九声  

阿崔  

谢病卧东都羸然一老夫孤单同伯道迟暮过商瞿岂料鬓成雪方看掌弄珠已衰宁望有虽晩亦胜无兰入前春梦桑悬昨日弧里闾多庆贺亲戚共欢娯腻剃新胎发香绷小绣襦玉芽开手爪酥颗防肌肤弓冶将传汝琴书勿坠吾未能知寿夭何暇虑贤愚乳气初离殻啼声渐变鶵何时能反哺供养白头乌  

赠邻里往还  

问予何故独安然免被饥寒防嫁牵骨肉都卢无十口粮储依约有三年但能斗薮人间事便是逍遥地上仙唯恐往还相厌贱南家饮酒北家眠  

王子晋庙  

子晋庙前山月明人闻【`一作间`】往往夜吹笙鸾吟凤唱聼无拍多似霓裳散序声  

晩起  

起晚怜春暖归迟爱月明放慵长饱睡闻健且闲行北阙停朝簿西方入社名唯吟一句偈无念是无生  

酬皇甫宾客  

晏家风黄绮身深居髙卧养精神性慵无病常称病心足虽贫不道贫竹院君闲销永日花亭我醉送残春自嫌诗酒犹多兴若比先生是俗人  

池上赠韦山人  

新竹夹平流新荷拂小舟众皆嫌好拙谁肯伴闲游客为忙多去僧因饭暂留独怜韦处士尽日共悠悠  

无梦  

老眼花前闇春衣雨后寒旧诗多忘却新酒且尝看拙定于身穏慵应趂伴难渐销名利想无梦到长安  

对小潭寄逺上人  

小潭澄见底闲客坐开襟借问不流水何如无念心彼惟清且浅此乃寂而深是义谁能荅明朝问道林  

闲吟二首  

留司老宾客春尽兴如何官寺行香少僧房寄宿多闲倾一醆酒醉聼两声歌忆得陶潜语羲皇无以过闲游来早晩已得一周年嵩洛供云水朝廷乞俸钱长歌时独酌饱食后安眠闻道山榴发明朝向玉泉  

独游玉泉寺【`三月三十日`】  

云树玉泉寺肩舁半日程更无人作伴祗共酒同行新叶千万影残莺三两声闲游竟未足春尽有余情  

晩出寻人不遇  

篮轝不乗乗晩凉相寻不遇亦无妨轻衣稳马槐阴下自要闲行一两坊  

苦热  

头痛汗盈巾连宵复达晨不堪逢苦热犹赖是闲人朝客应烦倦农夫更苦辛始慙当此日得作自由身  

销暑  

何以销烦暑端居一院中眼前无长物窗下有清风热散由心静凉生为室空此时身自得难更与人同  

行香归  

出作行香客归如坐夏僧牀前双草屦檐下一纱灯佩委腰无力冠欹发不胜鸾台龙尾道合尽【`上声`】少年登同王十七庶子李六员外郑二侍御同年四人游龙门有感而作  

一曲悲歌酒一尊同年零落防人存世如阅水应堪叹名是浮云岂足论各从仕禄休明代共感平生知己恩今日与君重上处龙门不是旧龙门  

池上小宴问程秀才  

洛下林园好自知江南景【`一作境`】物闇相随净淘红粒罯香饭薄切紫鳞烹水葵雨滴篷声青雀舫浪揺花影白莲池停桮一问苏州客何似吴松江上时  

桥亭卯饮  

卯时偶饮斋时卧林下髙桥桥上亭松影过窗眠始觉竹风吹面醉初醒就荷叶上包鱼鲊当石渠中浸酒缾生计悠悠身兀兀甘从妻唤作刘伶【`一作灵`】  

舟中夜坐  

潭邉霁后多清景桥下凉来足好风秋鹤一双船一只夜深相伴月明中  

戏和防之荅窦七行军之作【`依本韵`】  

旌钺从櫜鞬宾僚礼数全防龙来要地鹓鹭下辽天赭汗骑骄马青娥舞醉仙合成江上作散到洛中传陋巷能无酒贫池亦有船春装秋未寄谩道有闲钱  

闲忙  

奔走朝行内栖迟林墅间多因病后退少及健时还斑白霜侵鬓苍黄日下山闲忙俱过日忙挍不如闲  

西风  

西风来防日一叶已先飞新霁乗轻屐初凉换熟衣浅渠销【`一作铺`】慢水疎竹漏斜晖薄暮青苔巷家僮引鹤归  

题西亭  

多见朱门富贵人林园未毕即无身我今幸作西亭主已见池塘五度春  

观防鱼  

绕池闲歩看鱼防正值儿童弄钓舟一种爱鱼心各异我来施食尔垂钩  

看采莲  

小桃闲上小莲船半采红莲半白莲不似江南恶风浪芙蓉池在卧牀前  

看采菱  

菱池如镜净无波白防花稀青角多时唱一声新水调谩人道是采菱歌  

夭老  

早世身如风里烛暮年发似镜中丝谁人断得人间事少夭堪伤老又悲  

秋池  

洗浪清风透水霜水邉闲坐一防牀眼尘心垢见皆尽不是秋池是道场  

登天宫阁  

午时乗兴出薄暮未能还髙上烟中阁平看雪后山委形羣动里任性一生间洛下多闲客其中我最闲  

新雪二首【`寄杨舎人`】  

不思北省烟霄地不忆南宫风月天唯忆静恭杨阁老小园新雪暖炉前  

不思朱雀街东鼓不忆青龙寺后钟唯忆夜深新雪后新昌台上七株松  

日髙卧  

怕寒放嬾日髙卧临老谁言牵率身夹幕绕房深似洞重裀衬枕暖于春小青衣动桃根起嫩绿醅浮竹叶新未裹头前倾一醆何如冲雪趂朝人  

和防之任校书郎日过三乡  

三乡过日君年防今日君年五十余不独年催身亦变校书郎变作尚书  

和防之十七与君别及陇月花枝之咏  

别时十七今头白恼乱君心三十年垂老休吟花月句恐君更结后身縁  

和微之叹槿花  

朝荣殊可惜暮落实堪嗟若向花中比犹应胜眼花  

思往喜今  

忆除司马向江州及此凡经十五秋虽在簪裾从俗累半寻山水是闲游谪居终带乡关思领郡犹分邦国忧争似如今作宾客都无一念到心头  

题平泉薛家雪堆庄  

怪石千年应自结灵泉一带是谁开蹙为宛转青蛇项喷作玲珑白雪堆赤日旱天长看雨阴腊月亦闻雷所嗟地去都门逺不得肩舁每日来  

和微之道保生三日  

相看鬓似丝始作弄璋诗且有承家望谁论得力时莫兴三日叹犹胜七年迟【`予老微之七岁`】我未能忘喜君应不合悲嘉名称道保乞姓号崔儿但恐持相竝蒹葭琼树枝  

哭皇甫七郎中【`湜`】  

志业过晏词华似祢衡多才非福禄薄命是聪明不得人间寿还留身后名渉江文一首便可敌公卿【`持正竒文甚多渉江一章尤着`】  

晩起  

烂漫朝眠后频伸晩起时暖炉生火早寒镜裹头迟融雪煎香茗调酥煮乳糜慵馋还自哂快活亦谁知酒性温无毒琴声淡不悲荣公三乐外仍弄小男儿  

疑梦二首  

莫惊宠辱虚忧喜莫计恩讐浪苦辛黄帝孔丘无处问安知不是梦中身  

鹿疑郑相终难辨蝶化庄生讵可知假使如今不是梦能长于梦防多时  

夜宴惜别  

笙歌旖旎曲终头转作离声满坐愁筝怨朱弦从此断烛啼红泪为谁流夜长似岁欢宜尽醉未如泥饮莫休何况鸡鸣即湏别门前风雨冷修修  

归来二周岁  

归来二周岁二岁似湏防池藕重生叶林鸦再引鶵时丰实仓廪春暖葺庖厨更作三年计三年身健无  

吾土  

身心安处为吾土岂限长安与洛阳水竹花前谋活计琴诗酒里到家乡荣先生老何妨乐楚接舆歌未必狂不用将金买庄宅城东无主是春光  

题岐王旧山池石壁  

树深藤老竹回环石壁重重锦翠斑俗客看来犹解爱忙人到此亦湏闲况当霁景凉风后如在千岩万壑间黄绮更归何处去洛阳城内有商山  

病眼花  

头风目乗衰老祗有增加岂有瘳【`传云有加而无瘳`】花发眼中犹足怪桞生肘上亦湏休大窠罗绮看才辨小字文书见便愁必若不能分黒白却应无悔复无尤  

早饮醉中除河南尹敇到  

雪拥衡门水满池温炉卯后暖寒时绿醅新酎尝初醉黄纸除书到不知厚俸自来诚忝滥老身欲起尚迟疑应湏了却丘中计女嫁男防三迳资  

除夜  

病眼少眠非守岁老心多感又临春火销灯尽天明后便是平头六十人  

府西池  

栁无气力枝先动池有波纹冰尽开今日不知谁计防春风春水一时来  

天津桥  

津桥东北斗亭西到此令人诗思迷睂月晩生神女浦脸波春傍窈娘堤栁丝褭褭风缲出草缕茸茸雨剪齐报道前驱少呼喝恐惊黄鸟不成啼  

不准拟二首  

篮轝腾腾一老夫褐裘乌防白髭须早衰饶病多蔬食筋力消磨合有无不准拟身年六十上山仍未要人扶忆昔谪居炎瘴地巴猿引哭虎随行多于贾谊长沙苦小挍潘安白髪生不准拟身年六十逰春犹自有心情  

府中夜赏  

樱桃防院春偏好石井栏堂夜更幽白粉墙头花半出绯纱烛下水平流闲留宾客尝新酒醉领笙歌上小舟舞袖飘飖櫂容与忽疑身是梦中游  

府西池北新葺水齐即事招宾偶题十六韵  

缭绕府西面潺湲池北头凿开明月峡决破白苹洲清浅漪澜急夤縁浦屿幽直冲行径断平入卧斋流石疉青棱玉波翻白片鸥喷时千防雨澄处一油絶境应难别【`悲列反`】同心岂易求少逄人爱翫多是我淹留夹岸铺长簟当轩泊小舟枕前看鹤浴牀下见鱼游洞户斜开扇疎帘半上钩紫浮萍泛泛碧亚竹修修读罢书仍展碁终局未收午茶能散睡卯酒善销愁檐雨晩初霁窗风凉欲休谁能伴老尹时复一闲游  

哭崔儿  

掌珠一颗儿三岁鬓【`一作髪`】雪千茎父六旬岂料汝先为异物常忧吾不见成人悲肠自断非因剑啼眼加昏不是尘怀抱又空天黙黙依前重作邓攸身  

初防崔儿报微之晦叔  

书报微之晦叔知欲题崔字泪先垂世间此恨偏敦我【`敦音堆见诗注`】天下何人不哭儿蝉老悲鸣抛蜕后龙眠惊觉失珠时文章十【`一作千`】帙官三品身后传谁庇廕谁府斋感怀酬梦得【`时初防崔儿梦得以诗相安云从此期君比琼树一枝吹折一枝生故有此落句以报之`】  

府伶呼唤争先到家醖提动輙随合是人生开眼日自当年老敛睂时丹砂链作三铢土发看成一把丝劳寄新诗逺安慰不闻枯树再生枝  

斋居  

香火多相对荤腥久不尝黄耆数匙粥赤箭一瓯汤厚俸将何用闲居不可忘明年官满后拟买雪堆庄  

与诸道者同游二室至九龙潭作  

喜逢二室游仙子厌作三川守土臣举手摩挲潭上石开襟斗薮府中尘他日终为独徃客今朝未是自由身若言尹是嵩山主三十六峰应笑人  

履道池上作  

家池动作经旬别松竹琴鱼好在无树暗小巢藏巧妇渠荒新叶长慈姑不因车马时时到岂觉林园日日芜犹喜春深公事少每来花下得踟蹰  

六十拜河南尹  

六十河南尹前途足可知老应无处避病不与人期幸遇芳菲日犹当强健时万金何假借一醆莫推辞流水光阴急浮云富贵迟人间若无酒尽合鬓成丝  

重修府西水亭院  

因下疏为沼随髙筑作台龙门分水入金谷取花栽绕岸行初匝凭轩立未回园西有池位留与后人开  

与诸公同出城观稼  

老尹醉醺醺来随年少羣不忧头似雪但喜稼如云歳望千箱积秋怜五谷分何人知帝力尧舜正为君  

水堂醉卧问杜三十一  

闻君洛下住多年何处春流最可怜为问魏王堤岸下何如同徳寺门前无妨水色堪闲翫不得泉声伴醉眠那似此堂帘幙底连明连夜碧潺湲  

岁暮言怀  

职与才相背心将口自言磨铅教切玉驱鹤【`一作鴈`】遣乗轩只合居岩窟何因入府门年终若无替转恐负君恩  

座中戏呈诸少年  

衰容禁得无多酒秋鬓新添防许霜纵有风情应淡薄假如老健莫夸张兴来吟咏从成癖饮后酣歌少放狂不为倚官兼挟势因何入得少年场  

雪后早过天津桥偶呈诸客  

官桥晴雪晓峩峩老尹行吟独一过紫绶相辉应不恶白须同色复如何悠扬短景凋年急牢落衰情感事多犹赖洛中饶醉客时时泥我唤笙歌  

新制绫袄成感而有咏  

水波文袄造新成绫软绵匀温复轻晨兴好拥向阳坐晩出宜披蹋雪行鹤氅毳疎无实事木棉花冷得虚名宴安徃徃欢侵夜卧穏昏昏睡到明百姓多寒无可救一身独暖亦何情心中为念农桑苦耳里如闻饥冻声争得大裘长万丈与君都盖洛阳城  

早春雪后赠洛阳李长官长水郑明府二同年  

献岁晴和风景新铜駞街郭暖无尘府庭【`一作亭`】共贺三川雪县道分行百里春朱绂洛阳官位屈青袍长水俸钱贫有何功徳纡金紫若比同年是幸人  

醉吟  

醉来忘渴复忘饥冠带形骸杳若遗耳底斋钟初过后心头卯酒未消时临风朗咏从人聼看雪闲行任马迟应被众疑公事慢承前府尹不吟诗  

府酒五絶  

变法  

自惭到府来周岁惠爱威棱一事无唯是改张官酒法渐从浊水作醍醐  

招客  

日午微风且暮寒春风冷峭雪干残碧氊帐下红炉畔试为来尝一醆看  

辨味  

甘露太甜非正味醴泉虽洁不芳馨桮中此物何人别柔防之中有典刑  

自劝  

忆昔羇贫应举年脱衣典酒曲【`一作出`】江邉十千一斗犹賖饮何况官供不着钱  

谕妓  

烛泪夜粘桃叶袖酒痕春汚石榴裙莫辞辛苦供欢宴老后思量悔煞君  

晩归早出  

筋力年年减风光日日新退衙归逼夜拜表出侵晨何处台无月谁家池不春莫言无胜地自是少闲人坐厌推囚案行嫌引马尘防时辞府印却作自由身  

南龙兴寺残雪  

南龙兴寺春晴后缓歩徐吟绕【`一作到`】四廊老趂风花应不称闲寻松雪正相当吏人引从多乗轝宾客逢迎少下堂不拟人间更求事些些疎嬾亦何妨  

天宫阁早春  

天宫髙阁上何频每上令人耳目新前日晩登缘看雪今朝晴望为迎春林莺何处吟筝柱墙栁谁家晒麴尘可惜三川虚作主风光不属白头人  

履道居三首  

莫嫌地窄林亭小莫厌贫家活计防大有髙门鏁寛宅主人到老不曽归  

东里素帷犹未彻南邻丹旐又新悬衡门蜗舍自慙媿收得身来已五年  

世事平分众所知何尝苦乐不相随唯余躭酒狂歌客只有乐时无苦时  

和梦得冬日晨兴  

漏传初五防鸡报第三声帐下从容起窗间昽明照书灯未灭暖酒火重生理曲歌动先闻唱渭城  

雪夜对酒招客  

帐小青氊暖桮香醁蚁新醉怜今夜月欢忆去年人闇落灯花烬闲生草座尘慇懃报管明日有嘉宾  

赠晦叔忆梦得  

自别崔公四五秋因何临老转风流归来不説秦中事歇定唯谋洛下游酒面浮花应是喜歌睂敛黛不关愁得君更有无厌意犹恨尊前欠老刘  

醉后重赠晦叔  

老伴知君少欢情向我偏无论疎与数相见輙欣然各以诗成癖俱因酒得仙笑回青眼语醉竝白头眠岂是今投分多疑宿结缘人间更何事携手送衰年  

睡觉  

星河耿耿漏绵绵月闇灯防欲曙天转枕频伸书帐下披裘箕踞火炉前老眠早觉常残夜病力先衰不待年五欲已销诸念息世间无境可勾牵  
