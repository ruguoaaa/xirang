---
title: 第15部分
index: true
icon: editor
order: 16
category:
  - 诗藏
  - 诗集
  - 御制全唐诗
tag:
  - 钦定四库全书
  - 集部八
  - 总集类
  - 曹寅
  - 清
---

## 御定全唐诗卷三百五十八  

刘禹锡  

始闻蝉有怀白宾客去岁白有闻蝉见寄诗云秪应催我老兼遣报君知之句  

蝉韵极清切始闻何处悲人含不平意景值欲秋时此歳方晼晚谁家无别离君言催我老巳是去年诗  

赠乐天  

一别旧游尽相逢俱涕零在人虽晚逹于树似冬青痛饮连宵醉狂吟满坐听终期抛印绶共占少微星到郡未浃日登西楼见乐天题诗因即事以寄【`乐天自此郡谢病西归`】  

湖上收宿雨城中无昼尘楼依新栁贵池带乱苔春云水正一望簿书来绕身烟波洞庭路愧彼扁舟人  

秋夕不寐寄乐天  

洞户夜帘卷华堂秋簟清萤飞过池影蛩思绕阶声老  

枕知将雨髙窗报欲明何人谙此景逺问白先生  

冬日晨兴寄乐天  

庭树晓禽动郡楼残防声灯挑红烬落酒暖白光生发少嫌梳利顔衰恨镜明独吟谁应和须寄洛阳城  

答乐天见忆  

与老无期约到来如等闲偏伤朋友尽移兴子孙间笔底心无毒杯前胆不□【`呼关切顽也亦作豩`】唯余忆君梦飞过武牢关  

和乐天诮失婢牓者  

把镜朝犹在添香夜不归鸳鸯拂瓦去鹦鹉透笼飞不逐张公子即随刘武威新知正相乐从此脱青衣八月十五日夜半云开然后翫月因书一时之景寄呈乐天  

半夜碧云收中天素月流开城邀好客置酒赏清秋影透衣香润光凝歌黛愁斜辉犹可翫移宴上西楼【`西楼白居易常赋诗之所也`】  

秋日书懐寄白宾客  

州逺雄无益年髙健亦衰兴情逢酒在筋力上楼知蝉噪芳意尽鴈来愁望时商山紫芝客应不向秋悲  

詶乐天初冬早寒见寄  

乍起衣犹冷微吟防半欹霜凝南屋瓦鸡唱后园枝洛水碧云晓吴宫黄叶时两传千里意书札不如诗  

和令狐相公郡斋对紫薇花  

明丽碧天霞丰茸紫绶花香闻荀令宅艳入孝王家防岁自荣乐【`一作辱`】髙情方叹嗟有人移上苑犹足占年华  

令狐相公俯赠篇章斐然仰谢  

鄂渚临流别梁园冲雪来旅愁随冻释欢意待花开城晓乌频起池春鴈欲囘饮和心自醉何必管催  

酬令狐相公早秋见寄  

公来第四秋乐国号无愁军士游书肆商人占酒楼熊罴交黒矟宾客满青油今日文章主梁王不姓刘  

和令狐相公入潼关  

寒光照旌节关路晓无尘吏谒前丞相山迎旧主人东瞻军府静西望勅书频心共黄河水同升天汉津和令狐相公寻白阁老见留小饮因赠  

傲士更逢酒乐天仍对花文章管星厯情兴占年华宦逹飜思退名髙却不夸惟存浩然气相共赏烟霞  

酬令狐相公雪中游都见忆  

好雪动髙情心期在玉京人披鹤氅出马踏象筵行照耀楼台变淋漓松桂清都留五字使入歩虚声和令狐相公以司空裴相见招南亭看雪四韵  

重门不下关枢务有余闲上客同看雪髙亭尽见山瑞呈霄汉外兴入笑言间知是平阳防人人带酒还  

和郓州令狐相公春晚对花  

朱门退公后髙兴对花枝望阙无穷思看书欲尽时含芳朝竞发凝艳晚相宜人意殷勤惜狂风岂得知  

酬令狐相公春日言懐见寄  

前陪看花处邻里近王昌今想临戎地旌旗出汶阳营飞栁絮雪门耀防枝霜东望清河水心随艑上郎途次大梁雪中奉天平令狐相公书问兼示新什因思曩岁从此拜辞形于短篇以申仰谢  

逺守宦情薄故人书信来共曾花下别今独【`一作坐`】雪中囘纸尾得新什眉头还暂开此时同鴈鹜池上一徘徊  

酬令狐相公秋懐见寄  

寂寞蝉声静差池燕羽回秋风怜越絶朔气想台骀相去数千里无因问一杯殷勤望飞鴈新自塞垣来  

酬大原令狐相公见寄  

书信来天外琼瑶满匣中衣冠南渡逺旌节北门雄鹤唳华亭月马嘶榆塞风山川防千里惟有两心同  

酬令狐相公岁暮逺懐见寄【`依韵`】  

别侣孤鹤怨冲天威凤归容光一以间梦想是耶非芳讯逺弥重知音老更稀不如湖上鴈北向整毛衣酬令狐相公亲仁郭家花下即事见寄  

荀令园林好山公游赏频岂无花下侣逺望眼中人斜日渐移影落英纷委尘一吟相思曲惆怅江南春  

酬令狐相公首夏闲居书懐见寄  

蕙草芳未歇緑槐隂已成金垒唯独酌瑶瑟有离声翔泳各殊势篇章空寄情应怜三十载未变使君名【`贞元中自郎官出守至今二十一年`】  

酬令狐相公庭前白菊花谢偶书所懐见寄  

数丛如雪色一旦冒霜开寒橤差池落清香断续来思深含别怨芳谢惜年催千里难同赏看防又早梅  

酬令狐相公季冬南郊宿斋见寄  

坛下雪初霁南城冻欲生斋心祠上帝髙歩领名卿沐浴含芳泽周旋听佩声犹怜广平守寂寞竟何成贞元中侍郎舅氏牧华州时余再忝科第前后由华觐谒陪登伏毒寺屡焉亦曾赋诗题于梁栋今典冯翊暇日登楼南望三峰浩然生思追想昔年之事因成篇题旧寺  

曽作关中客频经伏毒岩晴烟沙苑树晚日渭川防昔是青春貌今悲白雪髯郡楼空一望含意卷髙帘  

酬令狐相公杏园花下饮有懐见寄  

年年曲江望花发即经过未饮心先醉临风思倍多三春看又尽两地欲如何日望长安道空成劳者歌令狐相公见示题洋州崔侍郎宅双木花顷接侍郎同舎陪宴树下吟翫来什辄成和章  

金牛蜀路逺玉树帝城春荣耀生华馆逢迎欠主人帘前疑小雪墙外丽行尘来去皆回首情深是徳邻和令狐相公春早朝囘盐铁使院中作  

栁动御沟清威迟堤上行城隅日未过山色雨初晴鸎避传呼起花临府署明簿书盈几案要自有髙情  

和令狐仆射相公题龙回寺  

兹地回銮日皇家禅圣时路无胡马迹人识汉官仪天子旌旗度法王龙象随知懐去家叹经此益迟迟【`相公家本咸阳有乔木之息`】  

令狐相公频示新什早春南望遐【`一作遥`】想汉中因抒短章以寄情愫【`一作诚素`】  

军城临汉水旌斾起春风逺思见江草归心看塞鸿野花防古道新叶映行宫惟有诗兼酒朝朝两不同  

和令狐相公咏栀子花  

蜀国花已尽越桃今已开色疑琼树倚香似玉京来且赏同心处那忧别叶催佳人如拟咏何必待寒梅  

詶令狐相公新蝉见寄  

相去三千里闻蝉同此时清吟晓露叶愁噪夕阳枝忽尔断絶俄闻管参差洛桥碧云晚西望佳人期  

詶乐天闲卧见寄  

散诞向阳眠将闲敌地仙诗情茶助爽药力酒能宣风碎竹间日露明池底天同年未同隠縁欠买山钱  

詶乐天小亭寒夜有懐  

寒夜隂云起疎林宿鸟惊斜风闪灯影迸雪打窗声竟夕不能寐同年知此情汉皇无柰老何况夲书生  

将之官留辞裵令公留守  

祖帐临伊水前旌指渭河风烟里数少云雨别情多重疉受恩久邅囘如命何东山与东阁终兾再经过  

詶喜相遇同州与乐天替代  

旧托松心契新交竹使符行年同甲子筋力羡丁夫别后诗成帙携来酒满壶今朝停五马不独为罗敷【`前章所言春草白君之舞妓也故有此答`】  

闲坐忆乐天以诗问酒熟未  

案头开缥帙肘后检青囊唯有逹生理应无治老方减书存眼力省事养心王君酒何时热相携入醉乡  

秋中暑退赠乐天  

暑服宜秋着清琴入夜弹人情皆向菊风意欲摧兰岁稔贫心泰天凉病体安相逢取次第却甚少年欢乐天池馆夏景方妍白莲初开防舟空泊唯邀缁侣因以戏之  

池馆今正好主人何寂然白莲方出水碧树未鸣蝉静室宵闻磬斋厨晚絶烟蕃僧如共载应不是神仙  

詶乐天感秋凉见寄  

庭晚初辨色林秋微有声槿衰犹强笑莲逈却多情檐燕归心动韝鹰俊气生闲人占闲景酒熟且同倾  

秋晚新晴夜月如练有懐乐天  

雨歇晚霞明风调夜景清月髙微晕散云薄细鳞生露草百虫思秋林千叶声相望一歩地脉脉万重情  

新秋对月寄乐天  

月露发光彩此时方见秋夜凉金气应天静火星流蛩响偏依井萤飞直过楼相知尽白首清景复追游  

詶乐天小台晩坐见忆  

小台堪逺望独上清秋时有酒无人劝看山秪自知幽禽啭新竹孤莲落静池髙门勿遽掩好客无前期  

早秋雨后寄乐天  

夜云起河汉朝雨洒髙林梧叶先风落草虫迎湿吟簟凉扇恩薄室静琴思深且喜炎前别安能懐寸隂  

秋晚病中乐天以诗见问力疾奉酬  

耳虚多听逺展转晨鸡鸣一室背灯卧中宵扫叶声兰芳经雨败鹤病得秋轻肯踏衡门草唯应是友生  

和乐天烧药不成命酒独醉  

九转欲成就百神应主持婴啼鼎上去老貌镜前悲却顾空丹灶回心向酒巵醺然耳热后暂似少年时  

元日乐天见过因举酒为贺  

渐入有年数喜逢新岁来震方天籁动寅位帝车回门巷扫残雪林园惊早梅与君同甲子夀酒让先杯詶马大夫以愚献通草茇葜酒感通防二字因而寄别之作  

泥沙难振防谁复问穷通莫讶提壶赠家传枕麴风成謡独酌后深意片言中不进终无巳应须荀令公奉和司空裵相公中书即事通简旧僚之作  

谭笑在岩廊人人尽所长仪形见山立文字动星光日运丹青笔时看赤白囊伫闻戎马息入贺领鸳行微之镇武昌中路见寄蓝桥懐旧之作凄然继和兼寄安平  

今日油幢引他年黄纸追同为三楚客独有九霄期宿草恨长在伤禽飞尚迟武昌应已到新栁映红旗将赴苏州途出洛阳留守李相公累申宴饯宠行话旧形于篇章谨抒下情以申仰谢  

岁杪风物动雪余宫苑晴兔园賔客至金谷管声洛水故人别吴宫新燕迎越郎忧不浅懐袖有琼英牛相公留守见示城外新墅有溪竹秋月亲情多往宿游恨不得去因成四韵兼简洛中亲故之什兼命同作  

别墅洛城外月明村野通光辉满地上丝管发舟中堤豓菊花露岛凉松叶风髙情限清禁寒漏滴深宫  

牛相公林亭雨后偶成  

飞雨过池阁浮光生草树新竹开粉奁初莲爇香注野花无时节水鸟自来去若问知境人人间第一处  

詶滑州李尚书秋日见寄  

一入石渠署三闻宫树蝉丹霄未得路白髪又添年双节外台贵孤箫中禁传征黄在旦夕早晚发南燕和西川李尚书汉州微月游房太尉西湖  

木落汉川夜西湖悬玉钩旌旗环水次舟檝泛中流目极想前事神交如共游瑶琴久已絶松韵自悲秋  

和重题  

林端落照尽湖上逺岚清水榭芝兰室仙舟鱼鸟情人琴久寂寞烟月若平生一泛钓璜处再吟锵玉声酬李相公喜归乡国自巩县夜泛洛水见寄  

巩树烟月上清光含碧流且无三已色犹泛五湖舟鹏息风还起凤归林正秋虽攀小山桂此地不淹留  

和李相公平泉潭上喜见初月  

家山见初月林壑悄无尘幽境此何夕清光如为人潭空破镜入风动翠蛾嚬防向琐窗望追思伊洛濵和李相公初归平泉过龙门南岭遥望山居即事  

暂别明庭去初随优诏还曽为鹏【`一作鵩`】鸟赋喜过凿龙山新墅烟火起野程泉石间岩廊人望在只得片时闲和李相公以平泉新墅获方外之名因为诗以报洛中士君子兼见寄之什  

业继韦平后家依昆阆间恩华辞北第潇洒爱东山满室图书在入门松菊闲垂天虽暂息一举出人寰  

发苏州后登虎丘寺望海楼【`一作望梅楼`】  

独宿望海楼夜深珍木冷僧房已闭户山月方出岭碧池涵劒彩寳刹揺星影却忆郡斋中虚眠此时景  

松江送处州奚使君  

吴越古今路沧波朝夕流从来别离地能使管愁江草带烟暮海云含雨秋知君五陵客不乐石门游  

题报恩寺  

云外支硎寺名声敌虎丘石文留马迹峰势耸牛头泉眼潜通海松门预带秋迟回好风景王谢昔曾游  

罢郡姑苏北归渡杨子津  

防岁悲南国今朝赋北征归心渡江勇病体得秋轻海濶石门小城髙粉堞明金山旧游寺过岸听钟声故国荒台在前临震泽波绮罗随世尽麋鹿古时多筑用金锤力摧因石鼠窠昔年雕辇路唯有采樵歌【`此首一作姑苏台诗`】  

寻汪道士不遇  

仙子东南秀泠然善驭风笙歌五云里天地一壶中受箓金华洞焚香玉帝宫我来君闭户应是向崆峒  

谢栁子厚寄疉石砚  

常时同砚席寄砚【`一作此`】感离羣清越敲寒玉参差叠碧云烟岚余斐斖水墨两氛氲好与陶贞白松窗写紫文  

元日感怀  

振蛰春潜至湘南人未归身加一日长心觉去年非燎火委虚烬儿童彩衣异乡无旧识车马到门稀  

谢宣州崔相公赐马  

浮云金络膝【`一作脑`】昨日别朱轮衔草如怀恋嘶风尚意频曾将比君子不是换佳人从此西归路应容蹑后尘  

南中书来  

君书【`一作来`】问风俗此地接炎州滛祀多青鬼居人少白头旅情偏在夜乡思岂唯秋每羡朝宗水门前尽日流  

题招隐寺  

隐士遗尘在髙僧精舎开地形临渚断江势触山回楚野花多思南禽声例哀殷勤最髙顶闲即望乡来  

思归寄山中友人  

萧条对秋色相忆在云泉木落病身死【`一作起`】潮平归思悬凉钟山顶寺暝火渡头船此地非吾土闲留又一年  

有感  

死且不自觉其余安可论昨宵凤池客今日雀罗门骑吏尘未息铭旌风已翻平生红粉爱惟解哭黄昏途次敷水驿伏覩华州舅氏昔日行县题诗处澘然有感  

昔日股肱守朱轮兹地游繁华日已谢章句此空留蔓草佳城闭故林棠树秋今来重垂泪不忍过西州奉和郑相公以考功十弟山姜花俯赐篇咏  

采撷黄姜橤封题青琐闱共闻调膳日正是退朝归响为纤筵发情随防翰飞故将天下寳万里与光辉  

题淳于髠墓  

生为齐赘婿死作楚先贤应以客卿【`一作乡`】葬故临官道边寓言夲多兴放意能合权我有一石酒置君坟树前  

## 御定全唐诗卷三百五十九  

刘禹锡  

送春词  

昨来楼上迎春处今日登楼又送归兰蕊残妆含露泣柳条长袖【`一作袂`】向风挥佳人对镜容顔改楚客临江心事违万古至今同此恨无如一醉尽忘机  

送李尚书镇滑州【`自浙西观察使徴拜兵部侍郎月余有此拜也`】  

南徐报政入文昌东郡须才别建章视草名髙同蜀客拥旄年少胜荀【`一作周`】郎黄河一曲当城下缇骑千重照路傍自古相门还出相如今人望在岩廊【`其后果继韦平之族`】  

送浑大夫赴丰州【`自大鸿胪拜家承旧勲`】  

鳯衔新诏降恩华又见旌旗出浑【`一作汉`】家故吏来辞辛属国精兵愿逐李轻车氊裘君长迎风驭锦带【`一作领`】酋豪踏雪衙其柰明年好春日无人唤防牡丹花  

送源中丞充新罗册立使【`侍中之孙`】  

相门才子称华簮持节东行捧徳音身带霜威辞鳯阙口传天语到鸡林烟开鳌背千寻碧日浴鲸波万顷金想见扶桑受恩处【`一作后`】一时西拜尽倾心  

送王司马之陜州【`自太常丞授工为诗`】  

暂辍清斋出太常空携诗卷赴【`一作过`】甘棠府公既有朝中旧【`一作画`】司马应容酒后狂案牍来时唯署字风烟入兴便成章两京大道多游客每遇词人战一场  

洛中送杨处厚入闗便游蜀【`一本有谒韦令公四字`】  

洛阳秋日正凄凄君去西秦更向西旧学三冬今转富曾伤六翮飬初齐王城晓入【`一作日`】窥丹鳯蜀路晴来【`一作天`】见碧鸡早识卧龙应有分不妨从此蹑丹梯  

送周使君罢渝州归郢州别墅  

君思郢上吟归去故自渝南掷郡章野戍岸邉留画舸緑萝隂下到【`一作有`】山荘池荷雨后衣香起【`一作老`】庭草春深绶带长只恐鸣驺催上道不容待得晩菘尝  

奉送浙西李仆射相公赴镇【`奉送至临泉驿书扎见徴拙诗时在汝州`】  

建节东行是旧游欢声喜气满吴州郡人重得黄丞相童子争迎郭细侯诏下初辞温室树夣中先到景阳楼自怜不识平津阁遥望旌旗汝水头  

重送浙西李相公顷防问江南已经七载后歴滑【`一作清`】台劒南两镇遂入相今复领旧地新加旌旄  

江北万人防玉节江南千骑引金铙鳯从池上游沧海鹤到辽东识旧巢城下清波含百谷窓中逺岫列三茅碧鸡白马回翔久却忆朱方是乐郊  

送前进士蔡京赴学究科【`时崔相公杨尚书掌选`】  

耳闻战鼓带经锄振发声名自里闾巳是世间能赋客更攻窓下絶编书朱门逹者谁能识綘帐书生尽不如幸遇天官旧丞相知君无翼上空虚  

送唐舎人出镇闽中  

暂辞鸳鹭出蓬瀛忽拥貔貅镇粤城闽岭夏云迎皂葢建溪秋树映红旗山川逺地由来好富贵当年别有情了却人间婚嫁事复归朝右【`一作阙`】作公卿  

送李中丞赴楚州  

缇骑朱旗入楚城士林皆贺振家声儿童但喜迎宾守故吏犹应记姓【`一作小`】名万顷水田连郭秀四时烟月映淮清忆君初得昆山玉同向扬州擕手行  

奉送李户部侍郎自河南尹再除本官归阙  

昔年内署【`一作吏`】振雄词今日东都结去思宫女犹传洞箫赋国人先咏衮衣诗华星却复文昌位别鹤重归太乙池想到金闺待通【`一作称`】籍一时惊喜【`一作起`】见风仪  

送蕲州李郎中赴任  

楚闗【`一作门`】蕲水路非賖东望云山日夕佳薤叶照人呈夏簟松花满盌试新茶楼中饮兴因明月江上诗情为晩霞北地交亲长引领早将鬓到京华  

送国子令狐博士赴兴元觐省  

相门才子髙阳族学【`一作才`】省清资五品官谏院过时荣棣蕚谢庭归去踏芝兰山中花带烟岚【`一作霞`】晩栈底江涵雪水寒伯仲到家人尽贺柳营莲府递相欢  

送李二十九兄员外赴邠宁使幕  

家袭韦平身【`一作生`】业文素风清白至今贫南宫通籍新郎吏西侯【`一作族`】从戎旧主人城外草黄秋有雪烽头烟静虏无尘鼎门为别霜天晓賸【`一作剰`】把离觞三五廵送分司陈郎中秪召直史馆重修三圣实録  

蝉鸣官树引行车言自成周赴玉除逺取南朝贵公子重修东观帝皇【`一作王`】书常时载笔窥金匮暇日登楼到石渠若问旧人刘子政如今白首在南徐【`一作头白在商于`】送慧则法师归上都因呈广宣上人【`并引　师精浄名经`】  

佛示灭后大弟子演圣言而成经传心印曰法承法而能专曰宗由宗而分教曰支坐而摄化者胜义皆空之宗也行而宣教者摧破邪山之支也释子慧则生于像季思济劫溺乃学于一支开彼羣迷以为尽妙理者莫如法门变凡夫者莫如佛土悟无染者莫如散花故业于净名深逹实相自京师渉汉沔歴鄢郢登衡湘听徒百千耳感心化法无住道行而归顾予有社内之因故言别之日爱縁瞥起时也秋尽咏江淹杂拟以送之前见宣上人为我致谢  

昨日东林【`一作邻`】防讲时都人象【`一作乗`】马蹋琉璃雪山童子应前世金粟如来是本师一锡言归九城路三衣【`一作年`】曾拂万年枝休公九别如相问楚客逄秋心更悲  

送义舟师却还黔南【`并引`】  

黔之乡在秦楚为争地近世人多过言其幽荒以谈笑闻者又从而张皇之犹夫束蕴逐原燎或近乎语妖适有沙门义舟道黔江而来能画地为山川及条其风俗纎悉可信且曰贫道以一锡游他方众矣至黔而不知其逺始遇前节使而闻今节使益贤而文故其佐多才士麾围之下曳裾秉笔彬然与兔园同风蕃僧以外学嗜篇章时或摄衣为末至客其来也约主人乗秋风而还今乞词以飏之如捧意珠行住坐卧知相好耳余曰唯命笔为七言以应之  

黔江秋水浸云霓独泛慈航路不迷猨狖窥斋林叶动蛟龙闻咒浪花低如莲半偈心常悟问菊新诗手自携常说摩围似灵鹫却将山屐上丹梯  

送景师东归【`并引`】  

庐山僧景袖诗一幅来谒往往有句轻而遒如鹤雏襹褷未有六翮而歩舒视逺戞然一唳乃非泥滓间物献诗已敛祴而辞且曰其来也与故山秋为期夫丐者僧事也今无他请唯文是求故赋一篇以代璎珞耳  

东林寺里一沙弥心爱当时才子诗山下偶随流水出秋来却赴白云期滩头蹑屐挑沙菜路上停舟读古碑想到旧房抛【`一作携`】锡杖小松应有过檐枝  

汉夀城春望【`古荆州刺史治亭其下有子胥庙兼楚王故坟`】  

汉夀城邉野草春荒祠古墓对荆榛田中牧竖烧刍狗陌上行人防石麟华表半空经霹雳碑文才见满埃尘不知何日东瀛变此地还成要路津  

荆门【`一作州`】道懐古  

南国山川旧帝畿宋台梁馆尚依稀马嘶古道【`一作树`】行人歇麦秀空城野【`一作泽`】雉飞风吹落叶填宫井火入荒陵【`一作坟一作林`】化寳衣徒使词臣庾开府咸阳终日苦思归朗州窦员外见示与澧州元郎中郡斋赠答长句二篇因以继和  

鸳鹭差池出建章防旗朱户蔚【`一作鬰`】相望新恩共理犬牙地昨日同含鸡舌香白芷江邉分驿路山桃蹊外接甘棠应怜一罢金闺籍枉渚逢春【`一作相逢`】十度伤  

早春对雪奉寄澧州元郎中  

新赐鱼书墨未干贤人暂出逺人安朝驱旌斾行时令夜见星辰忆旧官梅蕊覆堦铃阁暖雪峰当户防枝寒宁知楚客思公子北望长吟澧有兰  

窦朗州见示与澧州元郎中早秋赠答【`一作作`】命同作【`一作答`】  

邻境诸侯同舎郎芷江兰浦恨无梁秋风门外旌旗动暁露庭中橘柚香玉簟微凉冝白昼金笳入暮应清商骚人昨夜闻鶗鴂【`一作啼鸟`】不叹流年惜众芳  

松滋渡【`一作洞`】望峡中  

渡头轻雨洒寒梅云际溶溶雪水来梦渚草长迷楚望夷陵土黑有秦灰巴人泪应猿声落蜀客船从鸟道回十二碧何处所永安宫外是【`一作有`】荒台  

衢州徐员外使君遗以缟纻兼竹书箱因成一篇用答佳贶【`按此郡本自婺州析置使君自台州迁`】  

烂柯山下旧仙郎列宿来添婺女光逺放歌声分白纻知传家学与青箱水朝沧海何时去兰在幽林亦自芳闻说天台有遗爱人将琪树比甘棠  

唐秀才赠端州紫石砚以诗答之  

端州石砚人间重赠我因知正草阙里庙堂空旧物开方灶下岂天然玉蜍吐水霞光静防翰揺风綘锦鲜此日佣工记名姓因君数到【`一作致`】墨池前  

览董评事思归之什因以诗赠  

防年油幕佐征东却泛沧浪狎钓童欹枕醉眠成戯蝶抱琴闲望送归鸿文儒自袭胶西相倚伏【`一作杖`】能齐塞上翁更说扁舟动乡思青菰已熟柰秋风  

谢寺双桧【`扬州法云寺谢镇西宅古桧存焉`】  

双桧苍然古貎竒含烟吐雾郁参差晚依禅客当金殿初对将军映画旗龙象界中成寳盖鸳鸯瓦上出髙枝长明灯是前朝熖曾照青青年少时  

寄杨【`一作韩`】八夀州  

风猎红旗入夀春满城歌舞向朱轮八公山下清淮水千骑尘中白面人桂岭雨余多鹤迹茗园晴望似龙鳞圣朝方用敢言者次第应须旧谏臣  

洛中寺北楼见贺监草书题诗  

髙楼贺监昔曾登壁上笔踪龙虎腾中国书流尚【`一作让`】皇象北朝文士重徐陵偶因独【`一作特`】见空惊目恨不同时便伏膺唯恐尘埃转磨灭再三珍重嘱山僧  

闻韩賔擢第归觐以诗美之兼贺韩十五曹长时韩牧永州  

零陵香草满郊坰丹穴雏飞入翠屏孝若归来成【`一作呈`】画赞孟阳别后有山铭兰陔旧地花【`一作多`】才结桂树新枝色更【`一作尚`】青为报儒林丈人道如今从此鬓星星宣上人远寄和礼部王侍郎放榜后诗因而继和  

礼闱新榜动长安九陌人人走马防一日声名遍天下满城桃李属春官自吟白雪诠词赋指示青云借羽翰借问至公谁印可支郎天【`一作大`】眼定中观  

赠东岳张链师  

东岳真人张链师高情雅淡世间稀堪为列女书青简乆事元君住翠微金缕机中抛锦字玉清台【`一作坛`】上着霓衣云衢不要吹箫伴只拟乘鸾独自飞  

秘书崔少监见示坠马长句因而和之  

麟台少谏旧仙郎洛水桥邉坠马伤尘汚腰间青襞绶风飘掌上紫游缰上车著作应来问折臂三公定送方犹頼徳全如醉者不妨吟咏入篇章  

寄杨虢州与之旧姻  

避地江湖知防春今来本郡拥朱轮阮郎无复里中旧杨仆却为闗外人各系一官难命驾每懐【`一作追`】前好易沾巾玉城山里多灵药摆落功名且养神  

秋日题窦员外崇徳里新居【`窦时判度支案`】  

长爱街西风景闲到君居处暂【`一作便`】开顔清光门外一渠水秋色头数防山疎种碧松通【`一作过`】月朗多栽红药待春还莫言堆案无余地认得诗人在此间  

防恩转仪曹郎依前充集贤学士举韩潮州自代因寄七言  

翔鸾阙下谢恩初通籍由来在石渠暂入南宫判祥瑞还归内殿阅圗书故人犹在三江外同病凡经二纪余今日荐君嗟久滞不惟文体似相如  

途次华州陪钱大夫登城北楼春望因覩李崔令狐三相国唱和之什翰林旧侣继踵华城山水清髙鸾鳯翔集皆忝宿眷遂题此诗  

城楼四望出风尘见尽闗西渭北春百二山河雄【`一作归`】上国一双旌斾委名臣壁中今日题诗处【`一作句`】天上同时草诏人莫怪齐竽呈滥吹宦途虽别旧情亲  

始闻秋风  

昔防黄菊与君别今听蝉我却回五夜飕飗枕前觉一年顔状镜中来马思邉草拳毛动雕眄青云睡眼开天地肃清堪四望为君扶病上髙台  

洛中初冬拜表有懐上京故人  

鳯楼南面控三条拜表郎官早渡桥清洛晓光铺碧簟上阳霜叶剪红绡省门簮组初成列云路鸳鸾想退朝寄谢慇懃九天侣抢榆水击各逍遥  

尉迟郎中见示自南迁牵复却至洛城东旧居之作因以和之  

曾遭飞语十年谪新受恩光万里还朝服不妨游洛浦郊园依旧防【`一作着`】嵩山竹含天籁清商乐水绕庭台碧玉环留作功成退身地如今只是暂时闲  

洛中詶福建陈判官见赠  

潦倒声名拥肿材一生多故苦邅廻南宫旧籍遥相管东洛闲【`一作闗`】门昼未开静对道流论药石偶逄词客与琼瑰怪君近日文锋利新向延平防劔来  

和苏十郎中谢病闲居时严常侍萧给事同过访叹初有二毛之作  

清羸隠几望云空左掖鸳鸾到室中一卷素书消永日数茎斑髪【`一作鬓`】对秋风菱花照后容虽改蓍草占来命已通莫怪人人惊早白縁君尚是黒头翁  

酬淮南廖参谋秋夕见过之作【`林公昔为扬州从事参谋从释子反初服`】  

扬州从事夜相寻无限新诗月下吟初服已惊【`一作经`】髪长高情犹向碧【`一作白`】云深语余时举一杯酒坐久方闻四【`一作数`】处砧不逐繁华访闲散知君摆落俗人心  

题王郎中宣义里新居  

爱君新买街西宅客到如游鄠杜间雨后退朝贪种树申时出省趂防山门前巷陌三条近内池亭万境闲见拟移居作邻里不论时节请开闗  

酬朗州崔员外与任十四兄侍御同过鄙人旧居见懐之什时守吴郡  

昔日居邻招屈亭枫林橘树鹧鸪声一辞御苑青门去十年蛮江白芷生自此曾沾宣室召如今又守阖闾城何人万里能相忆同舍仙郎与外兄【`任侍御余外兄崔员外南宫同官`】  

刘驸马水亭避暑  

千竿竹翠数莲红水阁虚凉玉簟空琥珀琖红【`一作烘`】疑漏【`一作泻`】酒水晶帘莹【`一作宻`】更通风赐氷满盌沈朱实法馔盈盘覆碧笼尽日逍遥避【`一作却`】烦暑再三珍重主人翁  

述旧贺迁寄陜虢孙常侍【`南宫左辅两处交代`】  

南宫幸袭芝兰后左辅曾交印绶来多病未离清洛苑新恩已歴望仙台闗头古塞桃林静城下长河竹箭回闻说随车有零雨此时偏动子荆才  

江陵严司空见示与成都武相公唱和因命同作  

南荆西蜀大行台幕府旌门相对开名重三司平水土威雄八阵役风雷彩云朝望青城起锦浪秋经白帝来不是郢中清唱发谁当丞相掞天才  

庙庭偃松诗【`并`】  

侍中后阁前有小松不待年【`一作特立`】而偃丞相晋公为赋诗美其犹龙蛇然植于髙檐乔木间上嵌旁轧盘蹙倾亚似不得天和者公以遂物性为意乃加怜焉命畚土以壮其趾使无欹索绹以牵其干使不仆盥潄之余以润之顾眄之辉以照之发于仁心感召和气无复夭阏坐能敷舒向之跧蹙化为竒古故虽袤丈而有偃号焉予尝诣阁白事公为道所以且示以诗窃感嘉木之逢时斐然成咏  

势轧枝偏根已危髙情一见与扶持忽从顦顇有生意却为离披无俗姿影入岩廊行乐处韵含天籁宿斋时谢公莫道山东去待取【`一作时取`】隂成满鳯池  

赠致仕滕庶子先辈【`时及第人中最老`】  

朝服归来昼锦荣登科记上更无兄【`一作名`】寿觞每使【`一作许`】曾孙献胜境长携众妓行镢铄据鞍时【`一作能`】骋徤殷勤把酒尚多情凌寒却向山隂去衣绣郎君雪里行【`一作迎时令子为御史主务在越中`】  

哭吕衡州时予方谪居  

一夜霜风凋玉芝苍生望絶去林悲空懐济世安人畧不见男婚女嫁时遗草一函归太史旅【`一作孤`】坟二尺近要离朔方徙岁行当满【`一作晩`】欲为君刋第二碑  

防州窦员外使君见示悼妓诗顾余尝试之【`一作面`】因命同作  

前年曾见两鬟时今日惊吟悼妓诗鳯管学成知有籍龙媒欲换叹无期空廊月照常行地后院花开旧折枝寂寞鱼山青草里何人更立智琼祠  

窦防州见寄寒食日忆故姬小红吹笙因和之  

鸾声窈管参差清韵初调众乐随幽院妆成花下弄髙楼月好夜深吹忽惊暮雨【`一作槿`】飘零尽唯有朝云夣想期闻道今年寒食日东山旧路独行迟  

哭厐京兆【`少年有俊气常擢制科之首`】  

俊骨英才气褎然防名飞歩冠羣贤逢时已自致髙位得疾【`一作病`】还因倚少年天上别归京兆府人间空数【`一作叹`】茂陵阡今朝繐帐哭君处前日见铺歌舞筵  

送李庚先辈赴选  

一家何啻十朱轮诸父双飞秉大钧曾脱素衣叅幕客却为精舍读书人离筵雒水侵杯色征路函闗向晩尘今日山公旧宾主【`一作居宾主话`】知君不负帝城春  

阳山庙观赛神【`梁松南征至此遂为其神在朗州`】  

汉家都尉旧征蛮血食如今配此山曲盖幽深苍桧下洞箫愁絶【`一作吹絶`】翠屏间荆巫脉脉传神语野老娑娑【`一作`】起醉顔日落风生庙门外防人连蹋竹歌还  

送僧元暠东游【`并序`】  

予防名二十年百虑而无一得然后知世所谓道无非畏途唯出世间法可尽心耳繇是在席砚【`一作观`】者多旁行四句之书备将迎者皆赤髭白足之侣深入智地静通还源客尘观尽妙气来宅内视胸中犹煎链然开士元暠姓陶氏本丹阳名家世有人爵不借其资于昆尼禅那极细宻之义于初中后日习总持之门妙音奋迅愿力昭答雅闻予事佛而佞亟来相从或问师隳形之自对曰小失怙恃惟棘心以求上乗积四十年有羸老将至而不懈始悲浚泉之有冽今痛防墓之未迁涂蒭莫备薪火恐灭诸相皆离此心长悬虽万姓归佛尽为释种如河入海无复水名然具一切智者岂惟遗百行求无量义者宁容断闻思今闻南诸侯雅多大士思扣以苦调而希其末光无容至前有足悲者予闻是说已力不足而悲有余因为诗以送之庶乎践霜露者听【`一作聆`】之有恻  

寳书翻译学初成振锡如飞白足轻彭泽因家凡防世灵山预会是前生传灯巳悟无为理濡露犹懐罔极情从此多逢大居士何人不愿解珠璎  

赠日本僧智藏  

浮杯万里过沧溟遍礼名山适性灵【`一作旧扃`】深夜降龙潭水黑新秋放鹤野田青身无彼我那懐土心防真如不读经为问中华学道者几人雄猛得宁馨  

送元简上人适越  

孤云出岫本无依胜境【`一作景`】名山即是归久向吴门游好寺还思越水洗尘机浙江涛惊狮子吼稽岭峯疑灵鹫飞更入天台石桥去【`一作路`】垂珠璀璨拂三衣  

送宗密上人归南山草堂寺因谒【`一作诣`】河南尹白侍郎  

宿习修来得慧根多闻第一却忘言自从七祖传心印不要三乗入便门东泛沧江【`一作浪`】寻古迹西归紫阁出尘喧河南白尹大檀越好把真经相对翻  

西塞山懐古  

西晋【`一作王濬`】楼船下益州金陵王气黯【`一作漠`】然收千寻鐡鎻沈江底一片降旛出石头人世防回伤往事【`一作荒苑至今生茂草`】山形依旧枕江【`一作寒`】流今逢【`一作从今`】四海为家日故垒萧萧芦荻秋【`一作而今四海归皇化两岸萧萧芦荻秋`】  

广宣上人寄在蜀与韦令公唱和诗卷因以令公手扎答诗示之  

碧云佳句久传芳曾向成都住草堂振锡常过长者宅披衣【`一作文`】犹带令公香一时风景添诗思八部人天入道场若许相期同结社吾家本自有柴桑  

## 御定全唐诗卷三百六十  

刘禹锡  

白舍人自杭州寄新诗有柳色春藏苏小家之句因而戯酬兼寄浙东元相公  

钱塘山水有竒声暂谪仙官领百城女妓还闻名小小使君谁许唤卿卿鼇惊震海风雷起蜃鬬嘘天楼阁成莫道骚人在三楚文星今向斗牛明  

春日书懐寄东洛白二十二杨八二庶子  

曾向空门学坐禅如今万事尽忘筌眼前名利同春夣醉里风情敌少年野草芳菲红锦地游丝撩乱碧罗天心知洛下闲才子不作诗魔即酒【`一作醉`】颠  

白舎人见酬拙诗因以寄谢  

虽陪三品散班中资歴从来事不同名姓也曾防石柱诗篇未得上屏风甘陵旧党凋零尽魏阙新知礼数崇烟水五湖如有伴犹应堪作钓鱼翁  

白舎人曹长寄新诗有游宴之盛因以戯酬  

苏州刺史例能诗西掖今来替左司二八城门开道路五千兵马引旌旗水通山寺笙歌去骑过虹桥剑防随若共吴王鬬百草不如应【`一作知惟`】是欠西施  

苏州白舍人寄新诗有叹早白无儿之句因以赠之  

莫嗟华髪与无儿却是人间【`一作生`】久逺期雪里髙山头白早海中仙果子生迟于公必有髙门庆谢守何烦晓镜悲幸免如新分非浅祝君长咏夣熊诗【`髙山本髙于门使之髙二义故殊古之诗流晓此`】  

酬乐天扬州初逢席上见赠  

巴山楚水凄凉地二十三年弃置身懐旧空吟闻篴赋到乡翻似烂柯人沈舟侧畔千帆过病树前头万木春今日听君歌一曲暂凭杯酒长精神  

罢郡归洛途次山阳留辞郭中丞使君  

自到山阳不许辞髙斋日夜有佳期管正合防书院语笑方酣各咏诗银汉雪晴褰翠幙清淮月影落金巵洛阳归客明朝去容趂城东花发时  

楚州开元寺北院枸杞临井繁茂可观羣贤赋诗因以继和  

僧房药树依寒井井有香泉树有灵翠黛叶生笼石甃殷红子熟照铜瓶枝繁本是仙人杖根老新成瑞犬形上品功能甘露味还知一勺可延龄  

和乐天鹦鹉  

养来鹦鹉觜初红宜在朱楼绣户中频学唤人縁性慧偏能识主为情通敛毛睡足难销日亸翅愁时愿见风谁遣聪明好顔色事须安枕入深笼  

洛中逢白监同话游梁之乐因寄宣武令狐相公  

曾经谢病各游梁今日相逄忆孝王少有一身兼将相更能四面占文章开顔坐上催飞盏廻首庭中防舞枪借问风前兼月下不知何客对胡床  

河南王少尹宅燕张常侍白舍人兼呈卢郎中李员外二副使  

将星夜落使星来三省清臣到外台事重各衔天子诏礼成同把故人杯卷帘松竹雪初霁满院池塘春欲回第一林亭迎好客殷勤莫惜玉山頺  

和宣武令狐相公郡斋对新竹  

新竹翛翛韵晓风隔囱依砌尚防笼数间素壁初开后一段清光入坐中欹枕闲防知自适含毫朗咏与谁同此君若欲长相见政事堂东有旧丛  

和乐天送鹤上裵相公别鹤之作  

昨日防成送鹤诗高笼提出白云司朱门乍入应迷路玉树容栖莫拣枝双舞庭中花落处数声池上月明时三山碧海不归去且向人间呈羽仪  

阙下待传防呈诸同舎  

禁漏晨钟声欲絶旌旗组绶影相交殿含佳气当龙首阁倚晴天见鳯巢山色葱笼丹槛外霞光泛灔翠松梢多慙再入金门籍不敢为文学解嘲  

和乐天以镜换酒  

把取菱花百链镜换他竹叶十旬杯嚬眉厌老终难去醮甲须欢便到来妍丑太分迷忌讳松乔俱傲絶嫌猜校量功力相千万好去从空白玉台  

同乐天送河南冯尹学士  

可怜五【`一作玉`】马风流地暂辍金貂侍从才阁上掩书刘向去门前修刺孔融来【`冯自馆阁出为河南尹`】崤陵路静寒无雨洛水桥长昼起雷共【`一作却`】羡府中棠棣好先于城外百花开【`时公伯仲四人竝以显官居雒士宗荣之`】  

同白二十二赠王山人  

爱名之世忘名客多事之时无事身古老相传见来久歳年虽变貌常新飞章上逹三清路受箓平交五岳神笑听咚咚朝暮鼓只能催得市朝人  

题集贤阁  

鳯池西畔圗书府玉树玲珑景气闲长听余风送天乐时登髙阁望人寰青山云绕栏杆外紫殿香来歩武间曾是先贤翔集地每防壁记一慙顔  

和令狐相公初归京国赋诗言懐  

凌云羽翮掞天才扬【`一作敭`】歴中枢与外台相印昔辞东阁去将星还拱北辰来殿庭捧日彯缨入阁道防山曵履囘口不言功心自适吟诗酿酒待花开  

和乐天南园试小乐  

闲歩南园烟雨晴遥闻丝竹出墙声欲抛丹笔三川去先教清商一部成花木手栽偏有兴歌词自作别生情多才遇景皆能咏当日人传满鳯城  

答乐天戱赠  

才子声名白侍郎风流虽老尚难当诗情逸似陶彭泽斋日多如周太常矻矻将心求浄法时时偷眼防春光知君技痒思欢防欲倩天魔破道场  

同乐天送令狐相公赴东都留守【`自户部尚书拜`】  

尚书劔履出明光居守旌旗赴洛阳世上功名兼将相人间声价是文章衙门晓辟分天仗賔幕初开辟省郎从发坡头向东望春风处处有甘棠【`自华陵至河南皆故林也`】刑部白侍郎谢病长告改賔客分司以诗赠别  

鼎食华轩到眼前拂衣高谢岂徒然九霄路上辞朝客四皓丛中作少年他日卧龙终得雨今朝放鹤且冲天洛阳旧有衡茆在亦拟抽身伴地仙  

和留守令狐相公答白賔客  

麦陇【`一作蛟龙`】和风吹树枝商山逸客出闗时身无拘束起长晚路足交亲行自迟官拂象筵终日待私将鸡黍防人期君来不用飞书报万户先从纸贵知  

酬郓州令狐相公官舎言懐见寄兼呈乐天  

词人各在一涯居声味虽同迹自疎佳句传因多好事尺题稀为不便书已通戎畧逢黄石仍占星文耀碧虚闻説朝天在来岁霸陵春色待行车  

吟白乐天哭崔儿二篇怆然寄赠  

吟君苦调我霑缨能使无情尽有情四望车中心未释千秋亭下赋初成庭梧已有栖雏处池鹤今无子和声从此期君比琼树一枝吹折一枝生  

答乐天所寄咏懐且释其枯树之叹  

衙前有乐馔常精宅内连池酒任倾自是官高无狎客不论年长少欢情骊龙颔被探珠去老蚌胚还应月生莫羡三春桃与李桂花成实向秋荣  

赴苏州酬别乐天  

吴郡鱼书下紫宸长安廐吏送朱轮二南风化承遗爱八咏声名蹑后尘梁氏夫妻为寄客陆家兄弟是州民江城春日追游处共忆东归旧主人  

福先寺雪中酬别乐天  

龙门賔客防龙宫东去旌旗驻上东二八笙歌云幕下三千世界雪花中离堂未暗排红烛别曲含凄飏晚风才子从今一分散便将诗咏向吴侬  

和乐天耳顺吟兼寄敦诗  

吟君新什慰蹉跎屈指同登耳顺科邓禹功成三纪事孔融书就八年多已经将相谁能尔抛却丞郎争柰何独恨长洲数千里且随鱼鸟泛烟波  

和白侍郎送令狐相公镇太原  

十万天兵貂锦衣晋城风日斗生辉行台仆射深恩重从事中郎旧路归叠鼓蹙成汾水浪闪旗惊断塞鸿飞邉庭自此无烽火拥节还来坐紫微  

酬乐天见寄  

元君后辈先零落崔相同年不少留华屋坐来能防日夜台归去便千秋背时犹自居三品【`三川吴郎品同`】得老终须卜一丘【`投老之日愿与乐天为邻`】若使吾徒还早逹亦应箫鼓入松楸  

乐天寄重和晩逹冬青一篇因成再答  

风云变化饶年少光景蹉跎属老夫秋隼得时凌汗漫寒龟饮气受泥涂东隅有失谁能免北叟之言岂便无振臂犹堪呼一掷争知掌下不成卢  

河南白尹有喜崔賔客归洛兼见懐长句因而继和  

防年侍从作名臣却向青云索得身朝士忽为方外士主人仍是眼中人双鸾游处天京好五马行时海峤春遥羡光隂不虚掷肯令丝竹暂生尘  

和杨师臯给事伤小姬英英  

见学胡琴见艺成今朝追想防伤情撚花下呈新曲放拨灯前谢改名但是好花皆易落从来尤物不长生鸾台夜直衣衾冷云雨无因入禁城  

和乐天洛下醉吟寄太原令狐相公兼见懐长句  

旧相临戎非称意词人作尹本多情从容自使邉尘静谈笑不闻桴鼓声章句新添塞下曲风流旧占洛阳城昨来亦有吴趋咏惟寄东都与北京  

郡斋书懐寄江南白尹兼简分司崔賔客  

谩读圗书三十车年年为郡老天涯一生不得文章力百口空为饱暖家绮季衣冠称鬓面吴公政事副词华还思谢病吟归去同醉城东桃李花  

题于家公主旧宅  

树绕荒台叶满池箫声一絶草虫悲邻家犹学宫人髻园客争偷御果枝马埓蓬蒿藏狡鳯楼烟雨啸愁鸱何郎独在无恩泽不似当初傅粉时  

酬乐天见贻贺金紫之什  

久学文章含白鳯却因政事赐金鱼郡人未识闻謡咏天子知名与诏书珍重贺诗呈锦绣愿言归计竝园庐旧来词客多无位金紫同游谁得如  

乐天见示伤微之敦诗晦叔三君子皆有深分因成是诗以寄  

吟君叹逝双絶句使我伤懐奏短歌世上空惊故人少集中惟觉祭文多芳林新叶催陈叶流水前波让后波万古到今同此恨闻琴泪尽欲如何  

和乐天柘枝  

柘枝本出楚王家玉面添娇舞态奢松【`一作鬒`】鬓改梳鸾鳯髻新衫别织鬭鸡纱鼓催残拍腰身软汗透罗衣雨防花画筵曲罢辞归去【`一作画席曲残辞别去`】便随王母上烟霞  

和乐天题真娘墓  

薝卜林中黄土堆罗襦绣黛巳成灰芳魂虽死人不怕蔓草逢春花自开幡盖向风疑舞袖镜灯临晓是妆台吴王娇女坟相近一片行云应往来  

客有话汴州新政书事寄令狐相公  

天下烟喉今大宁军城喜气彻青防庭前劒防朝迎日笔底文章夜应星三省壁中题姓字万人头上见仪形汴州忽复承平事正月防灯户不扄  

令狐相公见示河中杨少尹赠答兼命继之  

两首新诗百字余朱玉磬韵难如汉家丞相重徴后梁苑仁风一变初四面诸侯瞻节制八方通货溢河渠自从郤【`一作郄`】縠为元帅大将归来尽把书  

和令狐相公送赵常盈錬师与中贵人同拜岳及天台投笼毕即赴京  

银珰谒者引蜺旌霞帔仙宫到赤城白鹤迎来天乐动金龙掷下海神惊元君伏奏归中禁武帝亲斋礼上清何事夷门请诗送梁王文字上声名  

酬令狐相公赠别  

越声长苦有谁闻老向湘山与楚云海峤新辞永嘉守夷门重见信陵君田园松菊今迷路霄汉鸳鸿久絶羣幸遇甘泉尚词赋不知何客荐雄文  

酬令狐相公寄贺迁拜之什  

邅廻二纪重为郎洛下遥分列宿光不见当花呼早起曾无侍史与焚香三花秀色通春幌十字清波绕宅白髪青衫谁比数相怜只是有梁王【`相公昔以大僚分司故有同病相怜之句`】  

夏日寄宣武令狐相公  

长忆梁王逸兴多西园花尽兴如何近来溽暑侵亭馆应觉清谈胜绮罗境入篇章髙韵发风穿号令众心和承明欲谒先相报愿拂朝衣逐晓珂  

酬令狐留守廵内至集贤院见寄  

仙院文房隔旧宫当时盛事尽成空墨池半在颓垣下书带犹生蔓草中廵内因经九重苑裁诗又继二南风为兄手写殷勤句遍歴三台各一通  

和令狐相公言懐寄河中杨少尹  

章句慙非第一流世间才子昔陪游吴宫已叹芙蓉死【`张司业诗云吴宫四面秋江水天青露白芙蓉死`】邉月空悲芦管秋【`李白书`】任向洛阳称傲吏【`分司白賔客`】苦教河上领诸侯【`天平相公`】石渠甘对圗书老闗外杨公安穏不  

令狐相公自天平移镇太原以诗申贺【`相公昔为幷州从事`】  

北都留守将天兵出入香【`一作天`】街宿禁扄鼙鼓夜闻惊朔鴈旌旗晓动拂参星孔璋旧檄家家有叔度新歌处处听夷落遥知真汉相争来屈膝防仪刑  

重酬前寄  

邉烽寂寂尽收兵宫树苍苍静掩扄戎羯归心如内地天狼无角比凡星新成丽句开缄后便入清歌满坐听吴苑晋祠遥望处可怜南北太【`一作大`】相形  

令狐相公自太原累示新诗因以酬寄  

飞蓬卷尽塞云寒战马闲嘶汉地寛万里胡天无警急一笼烽火报平安灯前妓乐留賔宴雪后山河出猎防珍重新诗逺相寄风情不似四登坛  

酬令狐相公使宅别斋初栽桂树见懐之作  

清淮南岸家山树黒水东邉第一栽影近画梁迎晓日香随緑酒入金杯根留本土依江润叶起寒棱映月开早晩隂成比梧竹九霄还放彩雏【`一作鹏`】来  

酬令狐相公见寄  

才兼文武播雄名遗爱芳尘满洛城身在行台为仆射书来甪里访先生闲游占得嵩山色醉卧高听洛水声千里相思难命驾七言诗里寄深情  

郡内书情献裴侍中留守  

功成频献乞身章摆落襄阳镇洛阳万乘旌旗分一半八方风雨会中央兵符今奉黄公畧书殿曾随翠鳯翔心寄华亭一双鹤日陪高歩绕池塘  

酬乐天衫酒见寄  

酒法众传吴米好舞衣偏尚越罗轻动揺浮蚁香浓甚装束轻鸿意态生阅曲定知能自适举杯应叹不同倾终朝相忆终年别对景临风无限情  

自左冯归洛下酬乐天兼呈裴令公  

新恩通籍在龙楼分务神都近旧丘自有园公紫芝侣【`时賔行四人尽在洛中`】仍追少傅赤松游华林霜叶红霞晚伊水晴光碧玉秋更接东山文酒防始知江左未风流【`王俭云江左风流宰相唯有谢安`】  

秋斋独坐寄乐天兼呈吴方之大夫  

空斋寂寂不生尘药物方书绕病身纎草数茎胜静地幽禽忽至似嘉賔世间忧喜虽无定释氏消磨尽有因同向洛阳闲度日莫教风景属他人  

和乐天斋戒月满夜对道场偶懐咏  

常修清浄去繁华人识王城长者家案上香烟铺贝叶佛前灯熖透莲花持斋已满招闲客理曲先闻命小娃明日若过方丈室还应问为法来耶  

吴方之见示独酌小醉首篇乐天续有酬答皆含戯谑极至风流两篇之中竝蒙见属輙呈滥吹益美来章  

闲门共寂任张罗静室同虚养太和尘世欢娱开意少醉乡风景独游多散金疏傅寻常乐枕麴刘生取次歌计防雪中争挈榼鹿裘鹤氅逓相过  

酬乐天斋满日裴令公置宴席上戯赠  

一月道塲斋戒满今朝华幄管迎衔杯本自多狂态事佛无妨有佞名酒力半酣愁已散文锋未钝老犹争平阳不独容賔醉听取喧呼吏舍声  

酬乐天偶题酒瓮见寄  

从【`一作是`】君勇断抛名后世路荣枯见防回门外红尘人自走瓮头清酒我初开三冬学任胸中有万户侯须骨上来何幸相招同醉处洛阳城里好池台  

酬乐天请裴令公开春加宴  

髙名大位能兼有恣意遨游是特恩二室烟霞成歩障三川风物是家园晨窥苑树韶光动晚度河桥春思繁管常调客常满但逢花处即开樽  

乐天示过敦诗旧宅有感一篇吟之然追想昔事因成继和以寄苦懐  

凄凉同到故人居门枕寒流古木疎向秀心中嗟栋宇萧何身后散图书本营归计非无意唯算生涯尚有余忽忆前言更惆怅丁宁相约速悬车【`敦诗与予及乐天三人同甲子平生相约同休洛中`】  

寄和东川杨尚书慕巢兼寄西川继之二公近从弟兄情分偏睦早忝游旧因成是  

太平莲峯防岳灵两川棠树接郊坰政同兄弟人人乐曲奏埙箎处处听杨叶百穿荣防府芝泥五色耀天庭各抛笔砚夸旄钺莫遣文星让将星  

和乐天洛下雪中宴集寄汴州李尚书  

洛城无事足杯盘风雪相和歳欲阑树上因依见寒鸟坐中收拾尽闲官笙歌要请频何爽笑语忘机拙更欢遥想园今日防琼林满眼映旂竿  

和牛相公游南荘醉后寓言戯赠乐天兼见示  

城外园林初夏天就中野趣在西偏啬嶶乱发多临水鸂鶒双游不避船水底逺山云似雪桥邉平岸草如烟白家唯有杯觞兴欲把头盘打少年  

乐天以愚相访沽酒致欢因成七言聊以奉答  

少年曾醉酒旗下同辈黄衣颔亦黄蹴踏青云寻入仕萧条白髪且飞觞令徴古事欢生雅客到闲人兴任狂犹胜独居荒草院蝉声听尽到寒螀  

## 御定全唐诗卷三百六十一  

刘禹锡  

和思黯忆南荘见示  

丞相新家伊水头智囊心匠日增修化成池沼无防迹奔走清波不自由台上防山徐举酒潭中见月慢回舟从来天下推尤物合属人间第一流  

酬思黯见示小饮四韵  

抛却人间第一官俗情惊怪我方安兵符相印无心恋洛水嵩云恣【`一作着`】意防三足鼎中知味久百寻竿上掷身难追呼故旧连宵饮直到天明兴未阑  

和仆射牛相公春日闲坐见懐  

官曹崇重难频入第宅清闲且独行阶蚁相逢如偶语园蜂速去恐违程人于红药惟防色莺到垂杨不惜声东洛池台怨抛掷移文非久会应成【`违一作迟惟防色一作偏怜色`】  

酬元九侍御赠璧竹鞭长句  

碧玉孤根生在林美人相赠比双金初开郢客缄封后想见巴山氷雪深多节本懐端直性露青犹有歳寒心何时防马同归去闗树扶踈敲镫吟  

酬窦员外使君寒食日途次松滋渡先寄示四韵  

楚乡寒食橘花时野渡临风驻防旗草色连云人去住水纹如縠燕差池朱轮尚忆羣飞雉青绶初县左顾龟非是湓城旧司马水曺何事与新诗【`时有水部郎出故`】  

寄杨八拾遗【`时出为国子主簿分司东都韩十八员外亦转国子博士同在洛阳`】  

闻君前日独庭争汉帝偏知白马生忽领簿书游太学宁劳侍从厌承明洛阳本自宜才子海内而今有直声为谢同僚老博士范云来歳即公卿  

酬窦员外郡斋宴客偶命柘枝因见寄兼呈张十一院长元侍御【`员外时兼节度判官佐平蛮之畧张初罢都官元方徙事`】  

分忧余刃又从公白羽胡床啸咏中防笔谕戎矜倚马华堂留客防惊鸿渚宫油幕方髙歩澧浦甘棠有防丛若问骚人何处所门临寒水落江枫  

谢窦员外旬休早凉见示诗【`奉书报诘朝有宴`】  

新秋十日澣朱衣铃阁无声公吏归风韵渐髙梧叶动露光初重槿花稀四时冉冉催容鬓三爵油油【`一作曛曛`】忘是非更报明朝池上酌人知太守字晖  

南海马大夫逺示著述兼酬拙诗輙着微诚再有长句时蔡戎未弭故见于篇末  

汉家旄节付雄才百越南溟统外台身在綘纱传六艺腰悬青绶亚三台连天浪静长鲸息映日帆多寳舶来闻道楚氛犹未灭终须旌斾扫云雷  

和南海马大夫闻杨侍郎出守郴州因有寄上之作  

忽惊金印驾朱轓遂别鸣珂听晓猿碧落仙来虽暂谪赤泉侯在是深恩玉环庆逺瞻台坐铜柱勲高压海门一咏琼瑶百忧散何劳更树北堂萱  

马大夫见示浙西王侍御赠答诗因命同作【`并序`】  

大夫荣践旧府又歴交趾桂林南人歌之列在风什王侍御公易一别歳余寄末篇以代扎  

忆逐羊车凡防时今来旧府统【`一作总`】戎师象筵照室防词客铜鼓临轩舞海夷百越酋豪称故吏十洲风景助新诗秣陵从事何年别一见琼章如素期  

寄唐州杨八归厚  

淮安古地拥州师画角金铙旦夕吹浅草遥迎鹔鹴马春风乱飐辟邪旗谪仙年月今应满戆谏声名众所知何况迁乔旧同伴一双先入鳯凰池【`时徐晦杨嗣复二舍人与唐州同年及第`】  

寄朗州温右史曹长  

暂别瑶墀鸳鹭行防旗双引到沅湘城邉流水桃花过帘外春风杜若香史笔枉将书纸尾朝缨不称濯沧浪云台公业家声在徴诏何时出建章  

詶杨司业巨源见寄  

辟雍流水近灵台中有诗篇絶世才渤海归人将集去棃园弟子请词来琼枝未识魂空断寳匣初临手自开莫道专城管云雨其如心似不然灰  

詶国子崔博士立之见寄  

健笔髙科早絶伦后来无不揖芳尘遍防今日乘轩客多是昔年呈卷人胄子执经瞻讲坐郎官共食接华茵烦君逺寄相思曲慰问天南一逐臣  

张郎中籍逺寄长句开缄之日已及新秋因举目前仰酬高韵  

南宫词客寄新篇清似湘灵促柱京邑旧游劳夣想歴阳秋色正澄鲜云衔日脚成山雨风驾潮头入渚田对此独吟还独酌知音不见思怆然  

浙东元相公书叹梅雨郁蒸之因寄七言  

稽山自与岐山别何事连年鸑鷟飞百辟商量旧相入九天祗老臣归平湖晩泛窥清镜高阁晨开扫翠微今日防书最惆怅为闻梅雨损朝衣  

酬严给事贺加五品兼简同制水部李郎中  

九天雨露传青诏八舎郎官换緑衣初佩银鱼随仗入宜乘白马退朝归雕盘贺喜开瑶席防笔题诗出鎻闱闻道水曹偏得意霞朝雾夕有光辉  

裴相公大学士见示答张秘书谢马诗并羣公属和因命追作  

草门户少尘埃丞相并州寄马来初自塞垣防苜蓿忽行幽径破莓苔寻花缓辔威迟【`一作逶迤`】去带酒垂鞭蹀回不与王侯与词客知轻富贵重清才  

奉和裴侍中将赴汉南留别座上诸公  

金貂晓出鳯池头玉节前临南雍州暂辍洪鑪观劒防还将大笔注春秋管席上留高韵山水途中入胜游岘首风烟防未足便应重拜富民侯  

和苏郎中寻丰安里旧居寄主客张郎中  

漳濵卧起恣闲游宣室徴还未白头旧隠来寻通徳里新篇写出畔牢愁池防科斗成文字鸟听提壶忆献酬同学同年又同舎许君云路并华辀  

詶浙东李侍郎越州春晩即事长句  

越中蔼蔼繁华地秦望峰前禹穴西湖草初生邉鴈去山花半谢杜鹃啼青油昼卷临髙阁红斾晴翻绕古堤明日汉庭徴旧徳老人争出若耶溪  

詶淮南牛相公述旧见贻  

少年曾忝汉庭臣晩歳空余老病身初见相如成赋日寻为丞相扫门人追思往事咨嗟久喜奉清光笑语频犹有登朝【`一作当时`】旧冠冕待公三入拂埃尘【`牛相再入中书故以三入期之`】  

和仆射牛相公追感韦裴六相登庸皆四十余未五十薨殁岂早荣早枯之义今年将六十犹粗强健因亲故劝酒率然成篇并见寄之作  

坐镇清朝独殷然闲徴故事数前贤用才同践钧衡地禀气终分大小年威鳯本池思泛泳仙查旧路望回旋犹怜绮季深山里唯有松风与石田  

和仆射牛相公以离阙庭七年班行亲故亡殁十无一人再覩龙顔喜庆虽极感叹风烛能不怆然因成四韵并示集贤中书二相公所和  

久辞龙阙拥红旗喜见天顔拜赤墀三省英僚非旧侣万年芳树长新枝交朋接武居仙院幕客追风入鳯池云母屏风即施设可怜荣耀冠当时  

和仆射牛相公见示长句  

静得天和兴自浓不縁宦逹性灵慵大鹏六月有闲意仙鹤千年无躁容流辈尽来多叹息官班高后少过从唯应加筑露台上賸见终南云外峰  

和牛相公雨后寓懐见示  

金火交争正抑扬萧萧飞雨助清商晓防纨扇恩情薄夜觉纱灯刻数长树上早蝉才发响庭中百草已无光当年富贵亦惆怅何况悲翁髪似霜  

和陈许王尚书酬白少傅侍郎长句因通简汝洛旧游之什  

寥廓高翔不可追风云失路蹔相随方同洛下书生咏又见军前大将旗雪里命賔开玉帐饮中请号驻金巵竹林一自王戎去嵇阮虽贫兴未衰  

和仆射牛相公寓言二首  

两度竿头立定夸回眸举袖拂青霞尽抛今日贵人様复振前朝名相家御史定来休直宿尚书依旧趂叅衙具瞻尊重诚无敌犹忆洛阳千树花  

心如止水鉴常明见尽人间万物情雕鹗腾空犹逞俊骅骝啮足自无惊时来未觉权为祟贵了方知退是荣只恐重重世縁在事须三度副苍生  

詶太原狄尚书见寄  

家声烜赫冠前贤时望穹崇镇北邉身上官衔如座主幕中谈笑取同年幽并侠少趋鞭弭燕赵佳人奉管仍把天兵书号笔逺题长句寄山川  

詶宣州崔大夫见寄  

白衣曾拜汉尚书今日恩光到敝庐再入龙楼称绮季应縁狗监说相如中郎南镇权方重内史高斋兴有余遥想敬亭春欲暮百花飞尽柳花初  

詶皇甫十少尹暮秋久雨喜晴有懐见示  

雨余独坐卷帘帷便得诗人喜霁诗揺落从来长年感惨舒偏是病身知扫开云雾呈光景流尽潢污见路岐何况菊香新酒熟神州司马好狂时  

再授连州至衡阳酬柳柳州赠别  

去国十年同赴召渡湘千里又分岐重临事异黄丞相三黜名慙柳士师归目并随回鴈尽愁肠正遇断猿时桂江东过连山下相望长吟有所思  

望夫山  

何代提戈去不还独留形影白云间肌肤销尽雪霜色罗绮防成苔藓斑江燕不能传逺信野花空解妒愁顔近来岂少征人妇笑采蘼芜上北山  

懐妓【`前三首一作刘损诗题作愤惋`】  

玉钗重合两无縁鱼在深潭鹤在天得意紫鸾休【`一作辞`】舞镜能言青鸟罢【`一作断`】衔牋金盆巳覆难收水玉轸长抛不续弦若向蘼芜山下过遥【`一作空`】将红【`一作狂`】泪洒穷泉  

鸾飞逺树栖何处鳯得新巢想称心红壁【`一作粉`】尚留香漠漠碧云初断信沈沈情知【`一作那堪`】防汚投泥玉犹自【`一作嬾更`】经营买笑金从此山头似人石丈夫形状泪防深但曾行处遍寻防虽是生离死一般买笑树邉花巳老画眉窓下月犹残云藏巫峡音容断路隔星桥过往难莫怪诗成无泪滴尽倾东海也须干  

三山不见海沈沈岂有仙踪更可寻青鸟去时云路断姮娥归处月宫深纱窓遥想春相忆书幌谁怜夜独吟料得夜来天上镜只应偏照两人心  

荅东阳于令寒碧圗诗  

东阳令于兴宗丞相燕国公之犹子生绮襦纨袴间所见皆贵盛而挈然有心如山东书生前年白有司愿为亲民官以自効遂补东阳及莅官以简易为治故多暇日一旦于县五里偶得竒境埋没于翳荟中于生自以有特操而生于公侯家由覆防入仕常忽忽叹息因移是心开抉泉石芟去萝茑斧凡材畚息壤而清溪翠岩森立坌来因搆亭其端题曰寒碧碧流贯于庭中如青龙蜿蜒氷【`去声`】彻射人树石云霞列于前昏旦万状惜其居地不得有闻于时故圗之来乞辞既无负尤物予亦久翳萝茑者暏之慨然遂赋七言以贻后之文士  

东阳本是佳山水何况曾经沈隠侯化得邦人解吟咏如今县令亦风流新开潭洞疑仙境逺写丹青到雍州落在寻常画师手犹能三伏凛生秋  

麻姑山  

曾游仙迹见丰碑除却麻姑更有谁云葢青山龙卧处日临丹洞鹤归时霜凝上界花开晩月冷中天果熟迟人到便须抛世事稻田还儗种灵芝  

自江陵沿流道中  

三千三百西江水自古如今要路津月夜歌謡有渔父风天气色属商人沙村好处多逢寺山叶红时觉胜春行到南朝征战地古来名将尽为神【`陆逊甘宁皆有祠宇`】  

别防州官吏  

三年楚国巴城守一去扬州扬子津青帐聨延喧驿歩白头俯伛到江滨巫山暮色常含雨峡水秋来不恐人惟有九歌词数首里中留与赛蛮神  

鱼复江中  

扁舟尽室贫相逐白髪藏冠镊更加逺水自澄终日緑晴林长落过春花客情浩荡逢乡语诗意留连重物华风樯好住贪程去斜日青帘背酒家  

巫山神女庙  

巫山十二郁苍苍片石亭亭号女郎晓雾乍开疑卷幔山花欲谢似残妆星河好夜闻清佩云雨归时带异香何事神仙九天上人间来就楚襄王  

柳絮  

飘飏南陌起东邻漠漠蒙蒙暗度春花巷暖随轻舞蝶玉楼晴拂艶妆人萦廻谢女题诗笔防缀陶公漉酒巾何处好风偏似雪隋河隄上古江津  

赠同年陈长史员外  

明州长史外台郎忆昔同年翰墨场一自分襟多岁月相逢满眼是凄凉推贤有愧韩安国论旧唯存盛孝章所叹谬游东阁下防君无计出恓惶  

送周鲁儒赴举诗  

昼居外次晨门曰有九疑生持一刺来谒立西阶以须生危冠方袂浅拱舒拜且前致辞称贽其文颇渉猎前言居五六日复袖来益引古事以相劘切与之言能言其得姓因家之所自暨县道乡亭之风俗望山名水之槩状罗含所未记朱赣之未条咸得之于生由是始列于宾籍临觞而司斟观博而窜言有日矣初邑中人闻有生来而二千石客之骈然来观迁客裴御史遇生于坐抵掌曰人固有防类而族殊者周生疑罗玠也众咸冁然而熟视生疑也愈甚夫形似古所有也优孟似叔敖而楚君欲以为相人殊而防肖犹或欲用之玠生于衡山而生生于九疑其似诚匹也无乃蹑其武升俊造仕甸服佐君藩为御史乎古文人无避事即有而书之尚实也行李之贶则徴夫诗曰  

宋日荣阳内史孙因家占得九疑村童心便有爱书癖手指今余把笔防自握虵珠辞白屋欲凭鸡卜谒金门若逢广坐【`一作知`】问羊酪从此知名在一言  

送曺璩归越中旧隠诗  

余为连州诸生以进士书刺者浩不可纪独曺生崖然自称为山夫及与语以徴其实则曰所嗜者名尝逺游以索之抗防舌胝挴脢以干东诸侯见之日率莞然曰秀才者天下是不礼庸何伤今方依名山以扬其声将挂帻于南岳生之言未及休余遽曰在已不在山若子之言依山而为高是练神叩寂捐日月而不顾名闻而老至持是焉用生闻言愀然如悔色见于眉睫因留止道士院从余求书以观居三时而功倍一岁读史书自皇帝至吴魏间班班能言之然而絶口不敢言衡山知山夫不贩而赢也十一月告余归隠于防稽且曰知求名之自矣乞词以发之遂赋七言诗以鉴其志  

行尽潇湘万里余少逢知已忆吾庐数间茅屋闲临水一盏秋灯夜读书地逺何当随计吏防成终自诣公车剡中若问连州事唯有千山画不如  

白鹰  

毛羽斒斓白纻裁马前擎出不惊猜轻抛一防入云去喝杀三声掠地来緑玉觜攒鸡脑破金爪擘免心开都縁解搦生灵物所以人人道俊哉  

## 御定全唐诗卷三百六十二  

刘禹锡  

送工部张侍郎入蕃吊祭【`时张兼修史`】  

月窟賔诸夏云官降【`一作向`】九天饰终邻好重锡命礼容全水咽犹登陇沙鸣【`一作明`】稍极邉路因乘驿近志为饮氷坚毳帐差池见乌旗揺曵前归来赐金石荣耀自编年早秋送台院杨侍御归朝【`兄弟四人遍歴诸科二人同省`】  

仙树棣华春当时巳絶伦今朝丹阙下更入白眉人重振高阳族分居要路津一门科第足五府辟【`一作郡`】书频鸷鸟得秋气法星悬火旻圣朝寰海静所至不埋轮  

送陆侍御归淮南使府五韵【`用年字`】  

江左重诗篇陆生名久传鳯城来已熟羊酪不嫌羶归路芙蓉府离堂玳瑁筵防山呈腊雪隋柳布新年曾忝扬州荐因君逹短牋【`时叚丞相镇扬州尝辱表荐`】  

送令狐相公自仆射出镇南梁  

夏木正隂成戎装岀帝京沾襟辞阙泪囬首别乡情云树褒中路风烟汉上城前旌转谷去后骑踏桥声久【`一作又`】领鸳行重无嫌虎绶【`一作节`】轻终提一麾去【`一作当持一笔`】再入福【`一作副`】苍生  

奉送裴司徒令公自东都留守再命太原【`本封晋国公两任相去十六年`】  

星使出闗东兵符赐上公山河归旧国管籥换离宫行色旌旗动军声鼓角雄爱棠余故吏骑竹见新童汉垒三秋静胡沙万里空其如天下望旦夕咏清风  

海阳湖别浩初师【`并引`】  

潇湘间无土山无浊水民乘是气往往清慧而文长沙人浩初生既因地而清矣故去荤洗虑剔顚毛而壊其衣居一都之殷易与士会得执外教尽捐苛礼自公侯守相必赐其清问耳目灌注习浮于性而里中儿贤适与浩初比者婴冠带豢妻子吏得以乘凌之汨没天慧不得自奋莫可望浩初之清光于侯门上坐第自吟羡而巳浩初益自多其术尤勇于近逹者而归之往年之临贺唁侍郎杨公留岁余公遗以七言诗手笔于素前年省柳仪曺于龙城又为赋三篇皆章书今复来连山以前所得双南金出于裓亟请余赓之按师为诗颇清而奕棊至第三品二道皆足以取幸于士大夫宜熏余习以深入也防吴郡以山水冠世海阳又以竒甲一州师慕道于泉石为笃故携之以嬉及言旋复引与共载于湖上奕于树石间以植沃州之因縁宜赋诗具道其事  

近郭防【`一作有`】殊境独游常解懽逢君驻缁锡观貎称林峦湖满景方霁野香春未阑爱泉移席近闻石辍棊防风止松犹韵花繁露未【`一作晩`】干桥形出树曲岩影落池寒【`湘东架险凡四桥山下出泉逗岩为池澄可爱者不可徧举故状其境以贻好事`】别路千嶂里【`一作峯外`】诗情暮云【`一作雨`】端他年买山处似此得隳官许给事见示哭工部刘尚书诗因命同作【`从叔望出河间`】  

汉室贤王后孔门髙第人济时成国器乐道任天真特逹圭无玷坚贞竹有筠总戎寛得众市义贵能贫防塞无南牧驰心拱北辰乞身来阙下赐告卧漳滨荣耀初题劒清羸已拖绅官星徒列位隙日不回轮自昔追飞侣今为侍从臣素弦哀巳絶青简叹犹新未遂挥金乐空悲撤瑟晨凄凉竹林下无复见清尘【`从叔自渭北节度以疾归朝比及拜尚书竟不克中谢`】  

武陵书懐五十韵【`并序`】  

按天官书武陵当翼轸之分其在春秋及战国时皆楚地后为秦恵王所并置黔中郡汉兴更名曰武陵东徙于今治所常林义陵记云初项籍杀义帝于郴武陵人曰天下怜楚而兴今吾王何罪乃见杀郡民缟素哭于招屈亭高祖闻而异之故亦曰义陵今郡城东南亭舎其所也晋宋齐梁间皆以分王子弟事存于其书永贞元年余始以尚书外郎出补连山守道贬为是郡司马至则以方志所载而质诸其人民顾山川风物皆骚人所赋乃具所闻见而成是诗因自述其出处之所以然故用书懐为目云  

西汉开支郡南朝号戚藩四封当列宿百雉俯清沅高岸朝霞合惊湍激箭奔积隂春暗度将霁雾先昏俗尚东皇祀謡传义帝寃桃花迷隠迹栋【`一作练`】叶慰忠魂户算资渔猎乡豪恃子孙照山畬火动踏月俚歌喧拥檝舟为市连甍竹覆轩披沙金粟见拾羽翠翘翻茗折苍溪秀苹生枉渚暄【`一作妍`】禽惊【`一作鸣`】格磔起鱼戯噞喁繁【`按本草经曰鸬鸪声如钩辀格磔者是也`】沈约台榭故李衡墟落存【`隠侯台木奴洲竝在`】湘灵悲鼓瑟泉客泣酬恩露变蒹葭浦星悬橘柚村虎咆空野震鼍作满川浑邻里皆迁客儿童习左言炎天无冽井霜月见芳荪清白家传逺诗书志所敦列科叨甲乙从宦出丘樊结友心多契驰声气尚吞士安曾重赋元礼许登门草檄嫖姚幕廵兵戊已屯筑台先自隗送客独留髠遂结王畿绶来观衢室罇鸢飞入鹰隼鱼目俪璵璠晓烛罗驰道朝阳辟帝昏王正会夷夏月朔盛旗旛独立当瑶阙传呵歩紫垣按章清犴狱视祭洁苹蘩御厯昌期逺传家寳祚蕃繇文光夏启神教畏轩辕内禅因天性雄圗授化元继明悬日月出震统乾坤大孝三朝备洪恩九族惇百川宗渤澥五岳辅昆仑何幸逢休运微班识至尊校緍资筦复土奉山园【`时以本官判度支盐鐡等兼崇陵使判官`】一失贵人意徒闻太学论直庐辞锦帐逺守愧朱幡巢幕方犹燕抢榆尚笑鲲邅廻过荆楚流落感凉温旅望花无色愁心醉不惛春江千里草暮雨一声猿问卜安防数防方理病源带賖衣改制尘涩劒成防三秀悲中散二毛伤虎贲来忧御魑魅归愿牧鸡豚就日秦京逺临风楚奏烦南登无防岸旦夕上高原  

早秋集贤即事【`时为学士`】  

金数已三伏火星正西流树含秋露晓阁倚碧天秋灰琯应新律铜壶添夜筹商飇从朔塞爽气入神州蕙草香书殿槐花防御沟【`一作楼`】山明真色见水静【`一作净`】浊烟收早岁忝华省再来成白头幸依羣玉府末【`一作有`】路尚【`一作向`】瀛洲  

奉和吏部杨尚书太常李卿二相公防免后即事述懐赠答十韵  

文雅闗西族衣冠赵北都有声真汉相无纇胜隋珠当轴龙为友临池鳯不孤九天开内殿百辟【`一作拜`】防晨趋诫满澄歌器成功别大罏余芳在公论积庆是神扶歩武离台席徊翔集帝梧铨材秉秦镜典乐去齐竽潇洒风尘外逢迎诗酒徒唯应待华诰【`一作皓`】更食【`一作入`】万钱厨  

晩岁登武陵城顾望水陆怅然有作  

星象承乌翼蛮陬想犬牙俚人祠竹节仙洞闭桃花城基【`一作塞`】歴汉魏江源自賨巴华表廖王墓【`一作`】菜地黄琼家霜轻菊秀晩石浅水纹斜樵音绕故垒汲路明寒沙清风稍改叶卢橘始含葩野桥过驿骑丛祠发逈笳跳鳞避举网倦鸟寄行楂路尘髙出树山火逺连霞夕曛转赤岸浮霭起苍葭轧轧渡水浆连连赴林鸦呌阍道非逺赐环期自賖孤臣本危涕乔木在天涯  

罢郡归洛阳寄友人  

逺谪年犹少初归鬓已衰门闲故吏去室静老僧期不见蜘蛛集频为佝偻【`一作偻句`】欺頴微囊未出寒甚谷难吹濩落唯心在平生有已知商歌夜深后听者竟为谁  

经伏波神祠  

蒙蒙篁竹下有路上壶头汉垒麏鼯鬭蛮溪雾雨愁懐人敬遗像阅世指东流自负覇王略安知恩泽侯乡园辞石柱筋力尽炎洲一以功名累飜思马少游  

和汴州令狐相公到镇改月偶书所懐【`二十二韵`】  

受脤新梁苑和羮旧傅岩援毫动星宿垂钓取韬钤赫奕三川至欢呼百姓瞻緑油貔虎拥青纸鳯皇衔外垒曾无警中厨亦罢监推诚人自服去杀令逾严赳赳容皆饰幡幡口尽钳为兄怜庾翼选壻得萧咸郁倔咽喉地骈臻水陆兼度桥鸣绀幰入肆飏云帆端月当中气东风应逺占管弦喧夜景灯烛掩寒蟾酒每倾三雅书能发百函词人羞布鼓逺客献貂防歌榭白团扇舞筵金缕衫旌旗遥一簇舄履近相搀花树当朱阁晴河逼翠帘衣风飘靉叇烛泪滴巉岩玉斚虚频易金炉暖更添映镮窥艶艶隔袖见纎纎谢傅何由接桓伊定不凡应怜郡斋老旦夕镊霜髯  

遥贺【`一作和`】白宾客分司初到洛中戯呈冯尹  

西辞望苑去东占洛阳才度岭无愁思防山不懊来冥鸿何所慕辽鹤乍飞廻洗竹通新迳携琴上旧台尘埃长者辙风月故人杯闻道龙门峻还因上客开  

白侍郎大尹自河南寄示池北新葺水斋即事招宾十四韵兼命同作  

公府有高政新斋池上开再吟佳句后一似画圗来结搆疎林下夤縁曲岸隈緑波穿户牖碧甃叠琼瓖幽异当轩满清光绕砌廻潭心澄晩镜渠口起晴雷瑶草縁堤种松烟上岛栽游鱼惊拨剌浴鹭喜毰毸为客烹林笋因僧采石苔酒缾常不罄书案任成堆檐外青雀舫坐中鹦鹉杯蒲根抽九节莲蕚捧重台芳讯此时到胜游何日陪共讥吴太守自占洛阳才  

和令狐相公谢太原李中寄蒲桃  

珍果出西域移根到北方昔年随汉使今日寄梁王上相芳缄至行台绮席张鱼鳞含宿润马乳带残霜染指鈆粉腻满喉甘露香醖成十日酒味敌五云浆咀嚼停金盏称嗟响画堂慙非末至客不得一枝尝  

和令狐相公玩白菊  

家家菊尽黄梁国独如霜莹静真琪树分明对玉堂仙人披雪氅素女不红籹粉蝶来难见麻衣拂更香向风揺羽扇含露滴琼浆髙艶遮银井繁枝覆象牀桂丛慙竝发梅蘂妬先芳一入瑶华咏从兹播乐章  

令狐相公见示新栽蕙兰二章之什兼命同作  

上国庭前草移来汉水浔朱门虽易地玉树有余隂艶彩凝还泛清香絶复寻光华童子佩柔软美人心惜晩含逺思赏幽空独吟寄言知音者一奏风中琴  

和令狐相公南斋小防听阮咸  

阮巷久芜沈四有遗音雅声发兰室逺思含竹林座絶众宾语庭移芳树隂飞觞助真气寂听无流心影似白团扇调谐朱弦琴一毫不平意幽怨古犹今  

和令狐相公九日对黄白二菊花见懐  

素蕚迎寒秀金英带露香繁华照旄钺荣盛【`一作茂`】对银黄琮璧交辉映衣裳杂彩章晴云遥盖覆秋蝶近悠扬空想逢九日何由陪一觞满丛佳色在未肯委严霜令狐仆射与余投分素深纵山川脩阻然音问相继今年十一月仆射疾不起闻予已承讣书寝门长恸后日有使者两辈持书并诗计其日时巳是卧疾手笔盈幅翰墨尚新律词一篇音韵弥切收泪握管以成报章虽广陵之于今絶矣而盖泉之感犹庶闻焉焚之繐帐之前附于旧编之末  

前日寝门恸至今悲有余已嗟万化尽方见八行书满纸传相忆裁诗怨索居危弦音有絶哀玉韵由虚忽叹幽明异俄惊岁月除文章虽不朽精魄竟焉如零泪霑青简伤心见素车凄凉从此后无复望双鱼  

和乐天闲园独赏八韵前以蜂鹤拙句寄呈今辱蜗蚁妍词见答因成小巧以取大咍  

永日无人事芳园任兴行陶庐树可爱潘宅雨新晴傅粉琅玕节熏香菡蓞茎榴花裙色好桐子药丸成柳蠧枝偏亚桑空叶再生睢盱欲鬬雀索漠不言莺动植随四气飞沈含五情抢榆与水击小大强为名  

奉和裴令公新成緑野堂即书  

蔼蔼鼎门外澄澄落水湾堂皇临緑野坐卧防青山位极却忘贵功成欲爱闲官名司管籥心术去机闗禁苑凌晨出园花及露攀池塘鱼防剌竹迳鸟绵蛮志在安潇洒尝经歴险艰高情方造适众意望徴还好客交珠履华筵舞玉顔无因随贺燕翔集画梁间  

三月三日与乐天及河南李尹奉陪裴令公泛洛禊饮各赋十二韵  

洛下令修禊羣贤胜会稽盛筵陪玉通籍尽金闺波上神仙妓岸傍桃李蹊水嬉如鹭振歌响杂莺啼歴览风光好防洄意思迷櫂歌能俪曲墨客竞分题翠幄连云起香车向道齐人夸绫歩障马惜锦障泥尘暗宫外霞明苑树西舟形随鹢转桥影与虹低川色晴犹逺乌声暮欲栖唯余踏青伴待月魏王堤  

乐天少傅五月长斋广延缁徒谢絶文友坐成暌间因以戯之  

五月长斋戒深居絶送迎不离通徳里便是法王城举目皆僧事全家少俗情精修无上道结念未来生宾閤缁衣占书堂信鼓鸣戯童为塔象啼鸟学经声黍用青菰【`一作蒲`】角葵承玉露烹马家供薏苡刘氏饷芜菁暗网笼歌扇流尘晦酒铛不知何次道作佛防时成  

酬乐天晩夏闲居欲相访先以诗见贻  

池榭堪临泛翛然散郁陶歩因驱鹤缓吟为听蝉髙林宻添新竹枝低缒晩桃酒醅晴易熟药圃夏频薅老是班行旧闲为乡里豪经过更何处风景属吾曺  

酬乐天醉后狂吟十韵【`来章有移家惟醉和之句`】  

散诞人间乐逍遥地上仙诗家登逸品释氏悟真筌制诰留台阁歌词入管处身于木鴈任世变桑田吏隠情兼遂儒道两全八闗斋适罢三雅兴尤偏文墨中年旧松筠晩岁坚鱼书曾替代香火有因縁【`陆法和云与梁元帝于空王寺佛前订香火因縁`】欲向醉乡去犹为色界牵好吹杨柳曲为我舞金钿  

牛相公见示新什谨依本韵次用以抒下情  

剧韵韵篇至因难始见能雨天龙变化晴日鳯骞腾游海惊何极闻韶素不曾惬心时拊髀击节日麾肱符彩添隃墨波澜起剡藤拣金光熠熠累璧势层层珠媚多藏贾花撩欲定僧封来真寳物寄与媿交朋已老无时疾【`时洛中时疠多伤少年`】长贫望岁登雀罗秋寂寂虫翅晓薨薨羸骥方辞绊虚舟已絶絙荣华甘死别健羡亦生憎玉柱琤瑽韵金觥雹凸棱何时良宴会促膝对华灯奉和中书崔舎人八月十五日夜翫月二十韵  

暮景中秋爽隂灵既望圆浮【`一作腾`】精离【`一作浮`】碧海分照接虞渊廻见孤轮出高从倚葢旋二仪含皎澈万象共澄鲜整御当西陆舒光丽上【`一作弦`】从星变风雨顺日助陶甄逺近同时望晶荧此夜偏运行调玉烛洁白应金天曲沼疑瑶镜通衢若象筵逢人尽氷雪遇景【`一作境`】即神仙引素吞银汉凝清洗緑烟臯禽警露下邻杵思风前水是还珠浦山成种玉田劒沈三尺影灯罢九枝然象外形无迹寰中影有【`一作自`】迁稍当云阙正未映斗城悬静对挥宸翰闲临襞彩牋境同牛渚【`一作浦`】上宿在鳯池邉兴掩寻安道词胜命仲宣从今纸贵后不复咏陈篇  

奉和淮南李相公早【`一作暮`】秋即事寄成都武相公  

八柱共承天东西别隠然逺夷争慕化真相故临邉竝进防龙位仍齐鹤年【`相公诗有齐年竝进之句`】同心舟已济造膝璧常聨对领专征寄遥持造物权斗牛添气色井络静氛烟献可通三畧分甘出万钱汉南趋节制赵【`一作淮`】北赐山川玉帐观渝舞虹旌猎楚田歩嫌双绶重梦入九城偏秋雨【`一作兴一作与`】离情动新诗【`一作诗从`】乐府传聆音还窃抃不觉抚么【`一缺么字`】【`李中书自扬州见示诗本因命仰和`】  

元和癸巳岁仲秋诏发江陵偏师问罪蛮徼后命宣慰释兵归降凯旋之辰率尔成咏寄荆南严司空  

蛮水阻朝宗兵符下渚宫前筹得上防无战已成功汉使星飞入夷心草偃同歌【`一作欢`】謡开竹栈拜舞戢【`一作掷`】桑弓就日知氷释投人念鸟穷网罗三面解章奏九门【`一作重`】通卉服聫操袂雕题尽鞠躬防幡秋练白驿骑昼尘红火号休传警机桥罢亘空登山不见虏振斾自生风江逺烟波浄军回气色雄伫防闻喜后金石赐元戎  

## 御定全唐诗卷三百六十三  

刘禹锡  

和李六侍御文宣王庙释奠作  

叹息鲁先师生逄周室卑有心律天道无位救陵夷厯聘不能用领徒空尔为儒风正礼乐旅【`一作旋又作易`】象入蓍西狩非其应中都安足施世衰由我贱泣下为人悲遗教光文徳兴王叶梦期土田封后冕服饰虚仪钟皷胶庠荐牲牢郡邑祠闻君喟然叹偏在上丁时  

和窦中丞晩入容江作  

汉郡三十六郁林东南遥人伦选清臣天外颁诏条桂水歩秋浪火山凌雾朝分圻辨风物入境闻讴謡莎岸见长亭烟林隔丽谯日落舟益驶川平旗自飘珠浦逺明灭金沙晴动揺一吟道中作离思悬层霄  

南海马大夫见恵著述三通勒成四帙上自邃古逹于国朝采其菁华至简如富钦受嘉贶诗  

以谢之  

红旗阅五兵绛帐领诸生味道轻鼎食退公犹笔耕青箱传学逺金匮纳书成一瞬见前事九流当抗行编蒲曾苦思垂竹媿无名今日承芳讯谁言赠衮荣  

和杨侍郎初至郴州纪事书情题郡斋八韵  

旌节下朝台分圭从北回城头鹤立处驿树鳯栖来【`苏躭传云后化为仙鹤止城东北隅楼上又州北栖鳯驿图经云常有威鳯降于庭梧也`】旧路芳尘在新恩驿骑催里闾风偃草鼓舞抃成雷吏散山禽啭庭香夏蕊开郡斋堪四望壁记有三台人讶征黄晩文非吊屈哀一吟梁甫曲知是卧龙才  

和东川王相公新涨驿池八韵  

今日池塘上初移造物权苞藏成别岛防浊致清涟变化生言下蓬瀛落眼前泛觞惊翠羽开幕对红莲逺写风光入明气象全渚烟笼驿树波日漾賔筵曲岸留缇绮中流转防船无因接元礼共载比神仙  

酬杨八庶子喜韩吴兴与余同迁见赠【`依本韵次用`】  

早遇圣明朝鴈行登九霄【`吴兴与余中外兄弟`】文经傅武仲酒逼葢寛饶舍矢同瞻鹄常筵共赛枭【`吴兴与余同年判入等第`】琢磨三益重唱和五音调台栢烟常起池荷香暗飘【`吴兴与余同为御史台门外有莲池也`】星文辞北极旗影度东辽【`吴兴自度支郎中出为行军司马所从即范仆射昔范明交为度辽将军`】直道由来黜浮名岂敢要三湘与百越雨散又云揺逺守慙侯籍征还荷诏条顇容唯舌在别恨防魂销满眼悲陈事逄人少旧僚烟霞为老伴蒲栁任先凋虎绶悬新印龙理去桡断肠天北郡擕手洛阳桥幢葢今虽贵弓旌防见招其如草客空宇久寥寥  

和兵部郑侍郎省中四松诗十韵【`松是中书相公任侍郎时栽`】  

右相歴中台移松武库栽紫茸抽组绶青实长玫瑰便有干霄势看成搆厦材数分天柱半影逐日轮回旧赏台阶去新知谷口来息隂常仰望翫境【`一作意`】防裵徊翠粒晴悬露苍鳞雨起苔凝音助瑶瑟飘蘂泛金罍月桂花【`一作光`】遥烛星榆叶对开终须似鸡树荣茂近昭回  

酬郑州权舎人见寄十二韵  

朱户凌晨启碧梧含早凉人从桔秩至书到漆沮傍抃防因佳句情深取断章惬心同笑语入耳胜笙簧忆昔三条路居邻数仭墙【`舍人旧宅光福里时防东邻`】学堂青玉案防服紫罗囊麟角看成就龙驹见抑扬彀中飞一箭云际落双鸧【`舍人一举登科又判入等第`】甸邑叨前列天台媿后行【`鄙人离渭南主簿十年舎人方尉此邑及罹谴谪重入南宫为礼部郎中舎人方任考功员外`】鲤庭传事业鸡树遂翺翔书殿连鳷鹊神池接鳯凰追游防尚齿恵好结中肠【`鄙人在集贤与西掖接近日夕追游`】铩翮方擡举危根易损伤一麾怜弃置五字借恩光【`鄙人出牧姑苏舎人草制`】汝海崆峒秀溱流芍药芳风行能偃草境静不争桑【`鄙人转临汝舎人牧荥阳`】转斾趋闗右颁条匝渭阳病吟犹有思老醉已无狂尘满鸿沟道沙惊白狄乡伫闻黄纸诏促召紫微郎  

和牛相公题姑苏所寄太湖石兼寄李苏州  

震泽生竒石沈潜得地灵初辞水府出犹带龙宫腥发自江湖国来荣卿相庭从风夏云势上汉古查形拂拭鱼鳞见鉴锵玉韵聆烟波含宿润苔藓助新青嵌穴胡鶵貌纤铓虫篆铭孱顔傲林薄飞动向雷霆烦热近还散余酲见便醒凡禽不敢息浮壒莫能停静称垂松盖鲜宜映鹤翎忘忧常目击素尚与心防眇小欺湘燕团圆笑落星徒然想融结安可测年龄采取询乡耋搜求按旧经垂钩入空隙隔浪动晶荧有获人争贺欢謡众共听一州惊阅寳千里逺扬舲覩物洛阳陌懐人吴御亭寄言垂天翼早晩起沧溟  

浙西李大夫述梦四十韵并浙东元相公酬和斐然继声  

位是才能取时因际防遭羽仪呈鸑鷟铓刄试豪曹洛下推年少山东许地髙门承金铉鼎家有玉璜韬【`吕仍嗣侯`】海浪扶鹏翅天风引骥髦便知蓬阁閟不识鲁衣襃兴发春塘草魂交益部刀形开犹抱膝烛尽遽挥毫昔仕当初筮逄时咏载櫜懐鈆辨虫蠧染素学鹅毛车骑方休汝归来欲效陶【`大夫罢太原从事归京师`】南台资謇谔内署选风骚羽化如乗鲤楼居旧冠鼇美香焚湿麝名果赐干萄议赦蝇栖笔邀歌蚁泛醪代言无所戏谢表自称叨兰熖凝芳泽芝泥莹玉膏对频声价出直久梦魂劳草诏令归马批章答献獒银花悬院牓翠羽映帘绦讽谏欣然纳竒觚率尔操禁中时谔谔天下免忉忉左顾成印双飞鹄织袍谢賔縁地宻洁已是心豪五日思归沐三春羡众邀茶炉依緑笋棊局就红桃溟海桑潜变隂阳炭暗熬仙成脱屣去臣恋捧弓号建节辞乌栢宣风看鹭涛土山京口峻铁瓮郡城牢曲岛花千树官池水一篙莺来和丝管鴈起拂麾旄宛转倾罗扇回旋堕玉搔罚筹长竖纛觥盏様如舠山是千重障江为四面濠卧龙曾得雨【`浙东`】孤鹤尚鸣臯【`浙西`】剑用雄开匣【`二公`】弓闲蛰受弢【`自谓`】鳯姿尝在竹【`二公`】鷃羽不离蒿【`自谓`】吴越分双镇东西接万艘今朝比潘陆江海更滔滔  

和浙西李大夫伊川卜居  

早入八元数尝承三接恩飞鸣天上路镇压海西门清望寰中许髙情物外存时来诚不让归去毎形言洛下思招隐江干厌作藩按经修道具依様买山村【`马髙唐为御史大夫将置宅命画工图其状戒所使曰依此様求之`】开凿随人化幽隂为律暄逺移难得树立变旧荒园絶塞通潜径平泉占上原烟霞遥在想簿领益为繁丹禁虚东閤苍生望北辕徒令双白鹤五里自翩翻  

省试风光草际浮  

熈熈春景霁草緑春光丽的歴乱相鲜葳防互亏蔽乍疑芊绵里稍动丰茸际影碎翻崇兰浮香转丛蕙含烟绚碧防带露如珠缀幸因采掇日况此临芳岁  

歴阳书事七十韵【`并引`】  

长庆四年八月余自夔州转歴阳浮岷山观洞庭歴夏口渉浔阳而东友人崔敦诗罢丞相镇宛陵缄书来招曰必我觌而之藩不十日饮不置子故余自池州道宛陵如其素敦诗出祖于敬亭祠下由姑孰西渡江乃吾圉也至则考图经参见事为之诗俟采风之夜讽者  

一夕为湖地千年列郡名霸王迷路处亚父所封城汉置东南尉梁分肘腋兵本吴风俗剽兼楚语音伧沸井今无涌乌江旧有名土台游柱史石室隐彭铿【`老君适楚有台在焉彭铿石室在含山县`】曹操祠犹在濡须坞未平海潮随月大江水应春生忆昨深山里终朝看火耕鱼书来北阙鹢首下南荆云雨巫山暗蕙兰湘水清章华树已失鄂渚草来迎庐阜香炉出湓城粉堞明鴈飞彭蠡暮鸦噪大雷晴平野分风使恬和趂夜程贵池登陆峻舂糓渡桥鸣骆驿主人问悲欢故旧情防年方一面卜昼便三更助喜杯盘盛忘机笑语訇管清疑警鹤巧似娇莺炽炭烘蹲兽华茵织鬬鲸回裾飘雾雨急节堕琼英敛黛凝愁色施钿耀翠晶容华本南国妆束学西京日落方收鼓天寒更炙笙促筵交履舄痛饮倒簪缨谑浪容优孟娇怜许智琼蔽明添翠帟命烛柱【`一作拄`】金茎坐久罗衣皱杯频粉面骍兴来从请曲意堕即飞觥令急重须改欢冯醉尽呈诘朝还选胜来日又寻盟道别殷勤惜邀筵次第争唯闻嗟短景不复有余酲众散扃朱户相擕话素诚晤言犹亹亹残漏自丁丁出祖千夫拥行厨五熟烹离亭临野水别思入哀筝接境人情洽方冬馔具精中流为界道隔岸数飞甍沙浦王浑镇沧洲谢眺城望夫人化石梦帝日环营半渡趋津吏縁堤簇郡甿场黄堆晩稻篱碧见冬菁里社争来献壶浆各自擎鸱夷倾底写籹粔鬬成【`缺一字`】采石风传析新林暮击钲茧纶牵拨剌犀熖照澄露冕观原野前驱抗斾旌分庭展賔主望阙拜恩荣比屋惸嫠辈连年水旱并遐思常后已下令必先庚逺岫低屏列支流曲带萦湖鱼香胜肉官酒重于忆昔泉源变斯须地轴倾鸡笼为石颗眼入泥坑事系人风重官从物论轻江春俄澹荡楼月防亏盈桞长千丝宛田塍一线絣游鱼将婢从野雉见媒惊波浄攒鳬鹊洲香发杜蘅一钟菰葑米千里水葵羮受谴时方久分忧政未成比琼虽碌碌于铁尚铮铮早忝登三署曾闻奏六英无能甘负弩不慎在提衡口语成中遘毛衣阻上征时闻闗利钝智亦有聋盲昔媿山东妙今慙海内兄后来登甲乙早已在蓬瀛心托秦明镜才非楚白珩齿衰亲药物宦薄傲公卿捧日皆元老宣风尽大彭好令朝集使结束赴新正  

和武中丞秋日寄懐简诸僚故  

退朝还公府骑吹息繁隂吏散秋庭寂乌啼烟树深威生奉白简道胜外华簪风物清逺目功名懐寸隂云衢念前侣防翰写冲襟凉菊照幽径败荷攒碧浔感时江海思报国松筠心空愧夀陵歩芳尘何处寻  

和令狐相公春日寻花有懐白侍郎阁老  

芳菲满雍州鸾鳯许同游花迳须深入时光不少留色鲜由树嫩枝亚为房稠静对仍持酒髙看特上楼晴宜连夜赏雨便一年休共忆秋官处余霞曲水头  

## 御定全唐诗卷三百六十四  

刘禹锡  

荆州歌二首  

渚宫杨桞暗麦城朝雉飞可怜踏靑伴乘暖着轻衣今日好南风商旅相催发沙头樯竿上始见春江濶  

纪南歌  

风烟纪南城尘土荆门路天寒多猎骑【`一作猎兽者`】走上樊姬墓  

视刀环歌  

常恨言语浅不如人意深今朝两相视脉脉万重心  

三阁辞四首【`吴声`】  

贵人三阁上日晏未梳头不应有恨事娇甚却成愁珠箔曲琼钩仔【`一作子`】细见扬州北兵那得度浪话判【`一作语声`】悠悠  

沉香帖阁柱金缕画门【`一作阁`】楣回首降旛下已见黍离  

离  

三人出眢井一身登槛车朱门漫临水不可【`一作得`】见鲈鱼  

纥那曲二首  

杨桞郁靑靑竹枝无限情周【`一作同`】郎一回顾听唱纥那声  

踏曲兴无穷调同词不同愿郎千万夀长作主人翁  

淮隂行五首【`并引`】  

古有长干行言三江之事悉矣余尝阻风淮隂作淮隂行以禆乐府  

簇簇淮隂市竹楼縁岸上好日起樯竿乌飞惊五两今日转船头金乌指西北烟波与春草千里同一色船头大铜镮摩挲光阵阵早早【`一作晩`】使风【`一作便风`】来沙头一眼认  

何物令侬羡羡郎船尾燕衔泥趂樯竿宿食长相见隔浦望行船头昻尾幰幰无奈晩来【`一作桃菜`】时清淮春浪软  

浑侍中宅牡丹  

径尺千余朶人间有此花今朝见顔色更不向诸家  

咏红杮子  

晓连星影出晩带日光悬本因遗采掇【`一作摘`】翻自保天年  

吕八见寄郡内书懐因而戏和  

文苑振金声循良冠百城不知今史氏何处列君名  

秋风引  

何处秋风至萧萧送鴈羣朝来入庭树孤客最先闻  

桞花词三首  

开从緑条上散逐香风逺故取花落时悠扬占春晩轻飞不假风轻落不委地撩乱舞晴空发人无限思晴天闇闇雪来送青春暮无意似多情千家万家去  

路傍曲  

南山宿雨晴春入凤凰城处处闻管无非送酒声  

君山怀古  

属车八十一此地阻长风千载威灵尽赭山寒水中  

庭竹  

露涤铅粉节风揺青玉枝依依似君子无地不相宜  

唐郎中宅与诸公同饮酒防牡丹  

今日花前饮甘心醉数杯但愁花有语不为老人开  

题夀安甘棠馆二首  

公馆似仙家池清竹径斜山禽忽惊起冲落半岩花门前洛阳道门里桃花路尘土与烟霞其间十余步  

古词二首【`一作讽古`】  

轩后初冠冕前旒为蔽明安知从复道然后见人情簿领乃俗士清谈信古风吾观苏令绰朱墨一何工  

寓兴二首  

常谈即至理安事非常情寄语何平叔无为轻老生世途多礼数鹏鷃各逍遥何事陶彭泽抛官为折腰  

咏史二首  

骠骑非无势少卿终不去世道剧頽波我心如砥柱贾生明王道卫绾工车戏同遇汉文时何人居贵位  

经檀道济故垒  

万里长城坏荒营野草秋秣陵多士女犹唱白符鸠【`史云当时人歌曰可怜白符鸠枉杀檀江州`】  

伤段右丞【`江湖旧游南宫交代`】  

江海多豪气朝廷有直声何言马蹄下一旦是佳城  

伤独孤舎人【`并引`】  

贞元中余以御史监祠事河南独孤生始仕为奉礼郎有事宗庙郊畤必与之俱繇是甚熟及余谪武陵九年间独孤生仕至中书舎人视草禁中上方许以宰相元和十年春余只召抵京师次都亭日舎人以疾不起余闻因作伤词以为吊  

昔别矜【`一作公`】年少今悲丧国华远来同社燕不见早梅花  

再伤厐尹  

京兆归何处章台空暮尘可怜鸾镜下哭杀画睂人  

敬酬微【`一作彻`】公见寄二首  

凄凉沃州僧顦顇柴桑宰别来二十年唯余两心在越江千里镜越岭四时雪中有逍遥人夜深观水月  

鄂渚留别李二十一表臣大夫  

髙樯起行色促柱动离声欲问江深浅应如逺别情  

答表臣赠别二首  

昔为瑶池侣飞舞集蓬莱今作江汉别风雪一徘徊嘶马立未还行舟路将转江头瞑色深挥防依稀见  

始发鄂渚寄表臣二首  

祖帐管絶客帆西风生回车已不见犹听马嘶声晓发桞林戍遥城闻五鼓忆与故人眠此时犹晤语  

出鄂州界懐表臣二首  

离席一挥杯别愁今尚醉迟迟有情处却恨江帆驶梦觉疑连榻舟行忽千里不见黄鹤楼寒沙雪相似  

和游房公旧竹亭闻琴絶句  

尚有竹间路永无綦下尘一闻流水曲重忆餐霞人西州李尚书知愚与元武昌有旧逺示二篇吟之然因以继和二首【`来诗云元公令陈从事求蜀琴将以为寄而武昌之讣闻因陈生防葬`】  

如何赠琴日已是絶时无复防金报空余挂劒悲寳匣从此闲【`一作闭`】朱谁复调只应随玉树同向土中销  

别苏州二首  

三载为吴郡临岐祖帐开虽非谢桀黠且为一裵回流水阊门外秋风吹柳条从来送客处今日自魂销  

罢和州游建康  

秋水清无力寒山暮多思官闲不计程徧上南朝寺  

九日登髙  

世路山河险君门烟雾深年年上髙处未省不伤心  

答柳子厚  

年方伯玉早恨比四愁多防待休车骑相随出罻罗馆娃宫在旧郡西南砚石山前瞰姑苏台傍有采香径梁天监中置佛寺曰灵岩即故宫也信为絶境因赋二章  

宫馆贮娇娃当时意大夸艳倾吴国尽笑入越王家月殿移椒壁天花代舜华唯余采香径一带绕山斜  

## 御定全唐诗卷三百六十五  

刘禹锡  

听琴【`一作听僧弹琴`】  

禅思何妨在玉琴眞僧不见听时心秋堂境寂夜方半云去苍梧湘水深  

魏宫词二首  

日晩长秋帘外报望陵歌舞在明朝添炉欲爇【`一作欲添炉火`】熏衣麝忆得分时【`一作明`】不忍烧  

日映西陵松栢枝下台相顾一相思朝来乐府长歌曲唱着君王自作词  

杨枝词二首  

迎得春光先到来浅黄轻緑映楼台只缘嫋娜多情思更被春风长倩猜【`一作请挼一作便被春风长挫摧`】  

巫峡巫山杨柳多朝云暮雨逺相和因想阳台无限事为君回唱竹【`一作柳`】枝歌  

竹枝词二首  

杨柳青青江水平闻郎江上唱歌声东邉日出西邉雨道是无晴【`一作情`】却【`一作还`】有晴【`一作情`】  

楚水巴山江雨多巴人能唱夲乡歌今朝北客思归去回入纥那披緑罗  

隄上行三首  

酒旗相望大隄头堤下连樯堤上楼日暮行人争渡急桨声幽【`一作咿`】轧满中流  

江南江北望烟波入夜行人相应歌桃叶传情竹枝怨水流无限月明多  

春堤缭绕水徘徊酒舎旗亭次第开日晩上楼【`一作出帘`】招估客轲峩大艑落颿来  

踏歌词【`一作行`】四首  

春江月出大堤平堤上女郎连袂行唱尽新词欢【`一作看`】不见红霞映【`一作影`】树鹧鸪鸣  

桃蹊桞陌好经过灯下妆成月下歌为是襄王故宫地至今犹自细腰多【`此首一作张籍无题诗`】  

新词宛转递相传振防倾鬟风露前月落乌啼云雨散游童陌上拾花钿  

日暮江头【`一作江南`】闻竹枝南人行乐北人悲自从雪里唱新曲直到三春花尽时  

歩虚词二首  

阿母种桃云海际花落子成三【`一作二`】千岁海风【`一作沧海`】吹折最防枝跪捧琼【`一作金`】盘献天帝  

华表千年一鹤【`一作鹤一`】归凝丹为顶雪为衣星星仙语人听尽却向五云翻翅飞  

阿娇怨  

望见葳蕤举翠华试开金屋扫【`一作锁`】庭花湏臾宫女传来信言【`一作云`】幸平阳公主家  

秋词二首  

自古逢秋悲寂寥我言秋日胜春朝晴【`一作横`】空一鹤排云上便引诗情到碧霄  

山明水净夜来霜数树深红出浅黄试上髙楼清入骨岂如春色嗾人狂  

秋扇词  

莫道恩情无重来人间荣谢递相催当时初入君懐防岂念寒炉有死灰  

竹枝词九首【`并引`】  

四方之歌异音而同乐岁正月余来建平里中儿聮歌竹枝吹短笛击鼓以赴节歌者扬袂睢舞以曲多为贤聆其音中黄钟之羽卒章激讦如吴声虽伧儜不可分而含思宛转有淇澳之艳音昔屈原居沅湘间其民迎神词多鄙陋乃为作九歌到于今荆楚歌舞之故余亦作竹枝九篇俾善歌者飏之附于末后之聆巴歈知变风之自焉  

白帝城头春草生白盐山下蜀江清南人上来歌一曲北人莫上动乡情  

山桃红花满上头蜀江春水拍山流花红易衰似郎意水流无限似侬愁  

江上朱楼新雨晴瀼西春水縠纹生桥东桥西好杨柳人来人去唱歌行  

日出三竿春雾消江头蜀客驻兰桡凭【`一作欲`】寄狂夫书一纸家住成都万里桥  

两岸山花似雪开家家春酒满银杯昭君坊中多女伴永安宫外踏青来  

城西门前滟滪堆年年波浪不能摧【`一作推`】懊恼【`一作恨`】人心不如石少时东去复西来  

瞿塘嘈嘈十二滩人言【`一作此中`】道路古来难长恨人心不如水等闲平地起波澜  

巫峡苍苍烟雨时清猿啼在最髙枝个里愁人肠自断由来不是此声悲  

山上层层桃李花云间烟火是人家银钏金钗来负水长刀短笠去烧畬  

杨桞枝词九首  

塞北梅花笛吹淮南桂树小山词请君莫奏前朝曲听唱新翻杨桞枝  

南陌东城春早时相逄何处不依依桃红李白皆夸好湏得垂杨相发挥  

凤阙轻遮翡翠帏龙池遥望麯尘丝御沟春水相【`一作桞`】辉映狂杀长安年少儿  

金谷园中莺乱飞铜驼陌上好风吹城中【`一作东`】桃李湏臾尽争似垂杨无限时  

花萼楼前初种时羙人楼上鬭腰肢如今抛掷长【`一作上`】街里露叶如啼欲向【`一作恨`】谁  

炀帝行宫汴水滨数枝【`一作株`】杨【`一作残`】栁不胜春晚【`一作昨`】来风起花如雪飞入宫墙不见人  

御陌青【`一作东`】门拂地垂千条金缕万条丝如今绾作同心结将赠行人知不知  

城外春风吹【`一作满`】酒旗行人挥袂日西时长安陌上无穷树唯有垂杨管别离  

轻盈嫋娜占年华舞榭妆楼处处遮春尽絮花【`一作飞`】防不得随风好去落谁家  

浪淘沙九首  

九曲黄河万里沙浪淘风簸自天涯如今直上银河去同到牵牛织女家  

洛水桥邉春日斜碧流清【`一作轻`】浅见琼砂无端陌上狂风急惊起鸳鸯出浪花  

汴水东流虎眼纹清淮晓色鸭头春君防渡口淘沙处渡却人间多少人  

鹦鹉洲头浪飐沙青楼春望日将斜衔泥燕子争归舎独自狂夫不忆家【`一作张籍诗`】  

濯锦江边両岸花春风吹浪正淘沙女郎剪下鸳鸯锦将向中流疋晩霞  

日照澄洲江雾开淘金【`一作沙`】女伴满江隈羙人首饰侯王印尽是沙中浪底来  

八月涛声吼地来头髙数丈触山回湏臾却入海门去卷起沙堆似雪堆  

莫道谗言如浪深莫言迁客似沙沉千淘万漉虽辛苦吹尽狂沙始到金  

流水淘沙不暂停前波未灭后波生令人忽忆潇湘渚回唱迎神三两声  

洛中送韩七中丞之吴兴口号五首  

昔年意气结羣英几度朝回一字行海北江【`一作天`】南零落尽两人相见洛阳城  

自从云散各东西每日欢娱却惨凄离别苦多相见少一生心事在书【`一作诗`】题  

今朝无意防离杯何况清急管催本欲醉中轻逺别不知翻引酒悲来  

骆驼桥上苹风急【`一作起`】鹦鹉杯中箬下春水碧山青知好处开顔一笑向何人  

溪中士女出笆篱溪上鸳鸯避畵旗何处人间似仙境春山携妓采茶时  

送廖参谋东游二首  

九陌逢君又别离行云别鹤本无期望嵩楼上忽相见防过花开花落时  

防花落尽君辞去緑草垂杨引征路东道诸侯皆故人留连必是多情处  

洛中春末送杜録事赴蕲州  

樽前花下长相见明日忽为千里人君过午桥回首望洛城【`一作阳`】犹自有残春  

夜燕福建卢侍郎【`一作常侍`】宅因送之鎭  

暂驻旌旗洛水堤绮筵红烛醉兰闺羙人羙酒长相逐莫怕猿声发建溪  

重送鸿举师赴江陵谒马逢侍御  

西北秋风凋蕙兰洞庭波上碧云寒茂陵才子江陵住乞取新诗合掌防  

赠长沙赞头陀  

外道邪山千万重眞言一发尽摧有时明月无人夜独向昭潭制恶龙  

送霄韵上人游天台【`一作寳韵上人`】  

曲江僧向松江见又到天台防石桥鹤恋故巢云恋岫比君犹自不逍遥  

台城懐古  

清江悠悠王气沉六朝遗事何处寻宫墙隐嶙围野泽鹳鶂夜鸣秋色深  

戏赠崔千牛  

学道深山许【`一作虚`】老人留名万代不闗身劝君多买长安酒南陌东城占取春  

扬州春夜李端公益张侍御登段侍御平路【`一作仲`】宻县李少府畼秘书张正字复元同防于水馆对酒聫句追刻烛击铜鉢故事迟辄举觥以饮之逮夜艾羣公沾醉纷然就枕余偶独醒因题诗于段君枕上以志其事【`一作扬州春夜同防水馆夜艾独醒`】  

寂寂独防金烬落纷纷只见玉山颓自羞不是髙阳侣一夜星星【`一作惺惺`】骑马回  

逢王十二学士入翰林因以诗赠【`时贞元二十二年以蓝田尉充学士`】  

廐马翩翩禁外逢星槎上汉杳难从定知欲报淮南诏促召王褒入九重  

阙下口号呈柳仪曹  

防仗神旗猎暁风鸡人一唱鼓蓬蓬【`一作逢逢`】铜壶漏水何时歇如此相催即老翁  

监祠夕月坛书事【`其礼用昼`】  

西皡司分昼夜平羲和停午太隂生铿锵【`一作锵锵`】揖譲秋光里观者如云出凤城  

元和甲午岁诏书尽征江湘逐客余自武陵赴京宿于都亭有懐续来诸君子  

雷【`一作云`】雨江山【`一作湘一作湖`】起卧龙武陵樵客蹑仙踪十年楚水枫林下今夜初闻长乐钟  

元和十一年自朗州召至京戏赠防花诸君子  

紫陌红尘拂面来无人不道防花回都观里桃千树尽是刘郎去【`一作别`】后栽  

再游都观【`并引`】  

余贞元二十一年为屯田员外郎时此观未有花是岁出牧连州寻贬朗州司马居十年召至京师人人皆言有道士手植仙桃满观如红霞遂有前篇以志一时之事旋又出牧今十有四年复为主客郎中重游都观荡然无复一树唯葵燕麦动揺于春风耳因再题二十八字以俟后游时大和二年三月  

百畆庭中半是苔桃花浄【`一作开一作落`】尽莱花开种桃道士归何处前度刘郎今又【`一作独`】来  

与歌者米嘉荣  

唱得凉【`一作梁`】州意外声旧人唯数【`一作有作难数`】一米嘉荣近来时世【`一作年少`】轻先【`一作前`】辈好染髭须事后生【`一作一别嘉荣三十载忽闻旧曲尚依然如今世俗轻前辈好染髭须事少年`】  

望夫石【`山正对和州郡楼`】  

终日望夫夫不归化为孤石苦相思望来已是几千载【`一作岁`】只似当时【`一作年`】初望时  

听旧宫中乐人穆氏唱歌  

曾随织女渡天河记得云间第一歌休唱贞元供奉曲当时【`一作如今`】朝士已无多  

金陵五题【`并序`】  

余少为江南客而未游秣陵尝有遗恨后为歴阳守跂而望之适有客以金陵五题相示逌尔生思歘然有得他日友人白乐天掉头苦吟叹赏良乆且曰石头诗云潮打空城寂寞回吾知后之诗人不复措辞矣余四咏虽不及此亦不孤乐天之言耳  

石头城  

山围故国周遭在潮打空城寂寞回淮水东邉旧时月夜深还过女墙来  

乌衣巷  

朱雀桥邉野草花乌衣巷口夕阳斜旧时【`一作来`】王谢堂前燕飞入寻常百姓家  

台城  

台城六代竞豪华结绮临春事最奢万户千门成野草只縁一曲后庭花  

生公讲堂  

生公说法鬼神听身后空堂夜不扃髙坐寂寥尘漠漠一方明月可中庭  

江令宅  

南朝词臣北朝客归来唯见秦淮碧池台竹树三亩余至今人道江家宅  

韩信庙  

将略兵机命世雄苍黄钟【`一作汉`】室叹良弓遂令后代登坛者每一寻思怕立功  

李贾二大谏拜命后寄杨八夀州  

谏省新登二直臣万方惊喜捧丝纶则知天子明如日肯放淮南【`一作阳`】髙卧人  

羙温尚书鎭定兴元以诗寄贺  

旌旗入境犬无声戮尽鲸鲵汉水清从此世人开耳目始知名将出书生  

酬瑞【`一作端`】州吴大夫夜泊湘川见寄一絶  

夜泊湘川逐客心月明猿苦血沾襟湘妃旧竹痕犹浅从此因君染更深  

徴还京师见旧番官冯叔逹  

前者匆匆襆被行十年憔悴到京城南宫旧吏来相问何处淹留白发生  

与歌者何戡  

二十余年别帝京重闻天乐不胜情旧人唯有何戡在更与殷勤唱渭城  

与歌童田顺郎  

天下【`一作上`】能【`一作龙`】歌御史娘花前叶【`一作月`】底奉君王九重深处无人见分付新声与顺郎  

燕尔馆破屛风所画至精人多叹赏题之  

画时应遇空亡日卖处难逢识别【`去声`】人唯有多情往来客强将衫防拂埃尘  

赏牡丹  

庭前芍药妖无格池上芙蕖浄少情唯有牡丹眞国色花开时节动京城  

题欹器图  

秦国功成思税驾晋臣名遂叹危机无因上蔡牵黄犬愿作丹徒一布衣  

伤桃源薛道士【`一作尊师`】  

坛邉松在鹤巢空白鹿闲行旧径中手植红桃千树发满山无主任春风  

王思道碑堂下作  

苍苍宰树起寒烟尚有威名海内传四府旧闻多故吏防人垂泪拜碑前  

伤愚溪三首【`并引`】  

故人桞子厚之谪永州得胜地结茅树蔬为沼沚为台榭目曰愚溪栁子没三年有僧游零陵告余曰愚溪无复曩时矣一闻僧言悲不能自胜遂以所闻为七言以寄恨  

溪水悠悠春自来草堂无主燕飞回隔帘唯见中庭草一树山榴依旧开  

草圣数行留坏壁木奴千树属邻家唯见里门通徳牓残阳寂寞出樵车  

栁门竹巷依依在野草青苔日日【`一作月`】多纵有邻人觧吹笛山阳旧侣【`一作里`】更谁过  

伤循州浑尚书  

贵人沦落路人哀碧海【`一作水`】连天丹旐回遥想长安此时节朱门深巷百花开  

代靖安佳人怨二首【`并引`】  

靖安丞相武公居里名也元和十一年六月公将朝夜漏未尽三刻骑出里门遇盗薨于墙下初公为郎余为御史繇是有旧故今守逺服贱不可以诔又不得为歌诗声于楚挽故代作佳人怨以禆于乐府云  

寳马鸣珂踏暁尘鱼文匕首犯车茵适来行哭里门外昨夜华堂歌舞人  

秉烛朝天遂不回路人弹指望髙台墙东便是伤心地夜夜流【`一作秋`】萤飞去来  

碧涧寺见元九侍御和展上人诗有三生之句因以和  

廊下题诗满壁尘塔前松树已皴鳞古来唯有王文度重见平生竺道人  

思黯南墅赏牡丹  

偶然相逢人间世合在增城阿姥家有此倾城好顔色天教晩发赛诸花  

和浙西尚书闻【`一无此`】常州杨给事制新楼因寄之作  

文昌【`一作章`】星【`一作新`】象尽东来油幕朱门次第开且上新楼防风月防乘云雨一时回【`尚书在南宫为左丞给事与禹锡皆是郎吏`】  

后梁宣明二帝碑堂下作  

玉马朝周从此辞园陵寂寞对丰碑千行宰树荆州道暮雨萧萧闻子规  

赠李司空妓【`一作禹锡赴吴台扬州大司马杜公鸿渐开宴命妓侍酒　本事诗云李绅罢鎭在京慕刘名尝邀至第中厚设饮馔酒酣命妓妙歌以送之刘于席工赋诗李因以妓赠之　崔令钦敎坊记云杜韦娘歌曲名非妓姓名也`】  

髙髻云鬟【`一作髪鬓梳头一作防鬌梳头`】宫様妆春风一曲杜韦娘司空见惯浑闲事断尽【`一作恼乱`】苏州刺史肠  

和西川李尚书伤孔雀及薛涛之什  

玉儿已逐金镮葬翠羽先随秋草萎唯见芙蓉含暁露数行红泪滴清池【`后魏元树南阳王禧之子南阳到建业数年后北归爱姬朱玉儿脱金指镮为赠树至魏却以指镮寄玉儿示有还意`】  

同乐天登栖灵寺塔  

歩歩相携不觉难九层云外倚阑干忽然笑语半天上无限游人举眼防  

有所嗟二首【`一作元稹诗题作所思`】  

庾令楼中初见时武昌春桞似腰肢相逢相笑【`一作失`】尽如梦为雨为云今不知  

鄂渚蒙蒙烟雨微女郎魂逐暮云归只应长在汉阳渡化作鸳鸯一只飞  

和裵相公傍水闲行  

为爱逍遥第一篇时时闲歩赏风烟防花临水心无事功业成来二十年  

杏园花下酬乐天见赠  

二十余年作逐臣归来还见曲江春游人莫笑白头醉老醉花间有【`一作能`】防人  

和乐天春词  

新妆面【`一作粉`】面下朱楼深锁春光一院愁行到中庭数花朶蜻蜓飞上玉搔头  

和严给事闻唐昌观玉蘂花下有游仙【`一作仙游`】二絶  

玉女来防玉蘂花异香先引七香车攀枝弄雪时廻顾惊怪人间日易斜  

雪蘂琼丝【`一作葩`】满院春衣轻歩歩【`一作羽衣轻歩`】不生尘君平帘下徒相问长伴吹箫别有人  

忆乐天  

寻常相见意殷勤别后相思【`一作思量`】梦更频每遇登临好风景羡他天性少情人  

醉答乐天  

洛城洛城何日归故人故人今转稀莫嗟雪里暂时别终拟云间相逐飞  

虎丘寺见元相公二年前题名怆然有咏【`前年浐桥送之武昌`】  

浐水送君君不还见君题字虎丘山因知早贵兼才子不得多时在世间  

寄赠小樊  

花面了头十三四春来绰约向人时终湏买取名【`一作多`】春草处处将行【`一作来一作相将`】歩歩随  

吟乐天自问怆然有作  

亲友闗心皆不见风光满眼倍【`一作独`】伤神洛阳城里多池馆防处花开有主人  

和令狐相公别牡丹  

平章宅里一栏花临到开时不在家莫道两京非逺别春明门外即天涯  

和令狐相公闻思帝乡有感【`一夲题上有遥字`】  

当初造曲者为谁説得思乡恋阙时沧海西头旧丞相停杯处分【`上声`】不湏吹  

酬令狐相公见寄  

羣玉山头住四年每闻笙鹤防诸仙何时得把浮丘防白日将升第九天  

令狐相公春思见寄  

一纸书封四句诗芳晨对酒逺相思长吟尽日西南望犹及残春花落时  

城内花园颇曾游翫令公居守亦有素期适春霜一夕委谢书实以荅令狐相公见谑  

楼下芳园最占春年年结侣采花频防霜一夜相撩治不似佳人似老人  

奉和裴晋公凉风亭睡觉  

骊龙睡后珠元在仙鹤行时歩又轻方寸莹然无一事水声来似玉琴声  

荅裴令公雪中讶白二十二与诸公不相访之什  

玉树琼楼满眼新的知开閤待诸賔迟迟未【`一作来`】去非无意拟作梁园坐右人  

吴方之见示听江西故吏朱幼恭歌三篇颇有怀故林之想吟讽不足因而和之【`一作和人忆江西故吏歌`】  

侯家故吏歌声发逸处能髙怨处低今岁洛中无雨雪眼前风景是江西  

裴令公见示诮乐天寄奴买马絶句斐然仰和且戏乐天  

常奴安得似方回争望追风絶足来若把翠娥酬騄耳【`一作駬`】始知天下有竒才  

酬思黯代书见戏【`一作酬牛相见寄`】  

官冷如浆病满身凌寒不易过【`一作遇`】天津少年留取【`一作守`】多情兴请待花时作主人  

荅张侍御贾喜再登科后自洛赴上都赠别  

又被时人写姓名春风引路入京城知君忆得前身事分付莺花与后生  

赴连州途经洛阳诸公置酒相送张员外贾以诗见赠率尔酬之  

谪在三湘最逺州邉鸿不到水南流如今暂寄罇前笑明日辞君歩歩愁  

赠元九侍御文石枕以诗奬之  

文章似锦气如虹宜荐华簪緑殿中纵使凉飇生旦夕犹堪拂拭愈头风  

酬元九院长自江陵见寄  

无事寻花至仙境等闲栽树比封君金门通籍眞多士黄纸除书每日闻  

酬杨侍郎凭见寄  

翔鸾阙底谢皇恩缨上沧浪旧水防疎傅挥金忽相忆逺擎长句与招魂  

酬马大夫登洭口戍见寄【`一作酬海南马大夫一作滙口一作涯口`】  

新辞将印拂朝缨临水登山四体轻犹念天涯未归客瘴云深处守孤城  

答杨八敬之絶句【`杨时亦谪居`】  

饱霜孤竹声偏切带火焦桐韵本悲今日知音一留听是君心事【`一作手`】不平时  

重寄表臣二首  

对酒临流奈别何君今已醉【`一作贵`】我蹉跎分明记取星星鬓他日相逢应更多  

世间人事有何穷过后思量尽是空早晩同归洛阳陌卜隣湏【`一作愿`】近祝鸡翁  

重寄絶句【`一作寄唐州杨八`】  

淮西既是平安地鸦路今无羽檄飞闻道唐州最清静战场耕尽野花稀  

酬杨八副使将赴湖南途中见寄一絶  

知逐征南冠楚材逺劳书信到阳台明朝若上【`一作到`】君山上【`一作望`】一道巴江自此来  

遥和韩睦州元相公二君子  

玉人紫绶相辉映却要霜须【`一作髯`】一两茎其奈无成空老去每临明镜若为情  

吴兴敬郎中见惠斑竹杖兼示一絶聊以谢之  

一茎炯炯琅玕色数节重重玳瑁文拄到髙山未登处青云路上愿逢君  

奉和裴令公夜宴  

天下苍生望不休东山虽有但时游从【`一作后`】来海上仙桃树肯逐人间风露秋  

秋夜安国观闻笙  

织女分明银汉秋桂枝梧叶共飕飗月露满庭人寂寂霓裳一曲在髙楼  

酬仆射牛相公晋国池上别后至甘棠馆忽梦同游因成口号见寄  

已嗟池上别魂惊忽报梦中携手行此夜独归还乞梦老人无睡到天明  

裴侍郎大尹雪中遗酒一壶兼示喜眼疾平一絶有闲行把酒之句斐然仰酬  

卷尽轻云月更明金箆不用且闲行若倾家醸招来客何必池塘春草生  

和滑州李尚书上已忆江南禊事  

白马津头春日迟沙州归鴈拂旌旗柳营唯有军中戯不似江南三月时  

酬桞柳州家鸡之赠  

日日临池弄小雏还思写论付官奴柳家新様元和脚且尽姜芽敛【`一作劒`】手徒  

荅前篇  

小儿防笔不能嗔涴壁书窓且当【`一作赏`】勤闻彼梦熊犹未兆女中谁是衞夫人  

荅后篇  

昔日慵工记姓名逺劳辛苦冩西京近来渐有临池兴为报元常欲抗行  

重荅柳柳州  

弱冠同懐长者忧临岐回想尽悠悠耦耕若便遗身老黄发相看万事休  

登清晖【`一作辉`】楼  

浔阳江色潮添满彭蠡秋声鴈送来南望庐山千万仞共夸新出栋梁材  

赴和州于武昌县再遇毛仙翁十八兄因成一絶  

武昌山下蜀江东重向仙舟见葛洪又得案前亲礼拜大罗天诀玉函封  

寄毘陵杨给事三首  

挥毫起制来东省蹑足修名谒外台好着櫜鞬莫惆怅出文入武是全才  

曽主鱼书轻刺史今朝自请左鱼来青云直上无多地却要斜飞取势回  

东城南陌昔同游坐上无人第二流屈指如今已零落且湏欢喜【`一作笑`】作邻州  

陪崔大尚书及诸阁老宴杏园  

更将何面上春台百事无成老又催唯有落花无俗态不嫌憔悴满头来  

曹刚  

大嘈囋小清喷雪含风意思生一听曹刚弹薄媚人生不合出京城  

寄湖州韩中丞  

老郎日日忧苍鬓逺守年年厌白苹终日相思不相见长频【`一作愿`】相见是何人  

杨柳枝  

扬子江头烟景迷隋家宫树拂金堤嵯峨犹有【`一作是`】当时色半蘸波中水鸟栖  

田顺郎歌  

清歌不是世间音玉殿尝闻【`一作开`】称主心唯有顺郎全学得一声飞出九重深  

夜闻商人船中筝  

大艑髙帆一百尺新声促柱十三扬州市里商人女来占江西明月天  

闻道士弹思归引  

仙公【`一作翁`】一奏思归引逐客初闻自然莫怪殷勤悲此曲越声长苦已三年  

喜康将军见访  

谪居愁寂似幽栖百草当门茅舎低夜猎将军忽相访鹧鸪惊起绕篱啼  

赠刘景擢第  

湘中才子是刘郎望在长沙住桂阳昨日鸿都新上第五陵年少譲清光  

赴连山途次徳宗山陵寄张员外  

常时并冕奉天顔委佩低簮彩仗间今日独来张乐地万重云水望桥山  

尝茶  

生拍芳丛鹰觜芽老郎封寄谪仙家今宵更有湘江月照出菲菲满盌花  

梁国祠  

梁国三郎威徳尊女巫箫鼓走乡村万家长见空山上雨气苍茫生庙门  

望洞庭  

湖光秋月两相和潭面无风镜未磨遥望洞庭山水翠【`一作山翠色`】白银【`一作云`】盘里一青螺  

杨柳枝  

春江一曲柳千条二十年前旧板桥曾与羙人桥上别恨无消息到今朝  

楼上  

江上楼髙二十梯梯梯登徧与云齐人从别浦经年去天向平芜尽处低  

洛濵病卧户部李侍郎见惠药物谑以文星之句斐然仰谢  

隐几支颐对落晖故人书信到柴扉周南留滞商山老星象如今属少微  

故洛城古墙  

粉落椒飞知几春风吹雨洒旋成尘莫言一片危基在犹过无穷来往人  

句  

湖上収宿雨　故国思如此若为天外心【`寄白公竝见张为主客图`】东屯沧海濶南譲洞庭寛【`秋水咏见纪事`】翠粒照晴露【`见侯鲭録`】银花垂院牓翠羽撼绦铃【`雪见天中记`】  

## 御定全唐诗卷三百六十六  

张靖  

张靖字元理蒲州人嘉贞之孙延赏之子以防为河南参军擢监察御史累迁户部侍郎河中节度使元和中拜刑部尚书同中书门下平章事封髙平县侯出为太原节度使终太子少师诗一首  

山亭懐古  

丛石依古城悬泉洒清池髙低袤丈内衡霍相蔽亏归田竟何因为郡岂所宜谁能辨人野寄适聊在斯韩察  

韩察官歴太原节度判官侍御史明州刺史诗一首  

和张相公太原山亭懐古诗  

公府政多暇思与仁智全为山想嵓穴引水听潺湲轩冕迹自逸尘俗无由牵苍生方瞩望讵得赋归田崔恭  

崔恭官歴太原节度副使检校右散骑常侍汾州刺史诗一首  

和张相公太原山亭懐古诗  

髙情乐闲放寄迹山水中朝霞铺座右虚白贮清风潜窦激飞泉石路跻且崇歩武有胜槩不与俗情同陆瀍  

陆瀍登贞元元年进士第官给事中诗一首  

和张相公太原山亭懐古诗  

激水防飞瀑寄懐良在兹如何谢安石要结东山期入座兰蕙馥当轩松桂滋于焉悟幽道境寂心自怡胡证  

胡证字启中河东人举进士第累官金吾大将军岭南节度使诗一首  

和张相公太原山亭懐古诗  

飞泉天台状峭石蓬莱姿潺湲与青翠咫尺当幽竒居然尽精道得以书妍词岂无他山胜懿此清轩墀  

句  

诗书入京国旌斾过乡关【`因话録云证拜振武节度使道河中时赵宗儒为帅证备桑梓礼入谒持刺称百姓献赵公诗云云州里荣之`】  

张贾  

张贾靖之从侄官至兵部尚书诗二首  

和太原山亭懐古诗  

中庭起崖谷潄玉下涟漪丹丘谁云逺寓象得心期岂不贵钟鼎至怀在希夷唯当蓬莱阁灵凤复来仪  

和裵司空答张秘书赠马诗  

阁下从容旧客卿寄来骏马赏髙情【`司空诗云古寺闲行独与君`】任追烟景骑仍醉知有文章倚便成歩歩自怜春日影萧萧犹起朔风声湏知上宰吹嘘意送入天门上路行  

句  

夫子生知者相期妙理中【`送刘禹锡发华州`】  

张丈规  

张文规靖之子尝为吴兴守终桂管防御观察使诗二首  

吴兴三絶  

苹洲湏觉池沼俗苎布直胜罗纨轻清风楼下草初出明月峡中茶始生吴兴三絶不可舍劝子强为吴防行  

湖州贡焙【`一本此下有看发二字`】新茶  

凤辇寻春半醉回僊娥进水御帘开牡丹花笑金钿动传奏吴兴紫笋来  

句  

谁云隼旟吏长对虎头岩【`见吴兴掌故`】  

## 御定全唐诗卷三百六十七  

张仲素  

张仲素字绘之河间人宪宗时为翰林学士后终中书舎人诗一卷  

缑山鹤  

羽客骖仙鹤将飞驻碧山映松残雪在度岭片云还清唳因风逺髙姿对水闲笙歌忆天上城郭叹人间几变霜毛防方殊藻质斑迢迢烟路逸奋翮讵能攀  

夜闻洛滨吹笙  

王子千年后笙音五【`一作午`】夜闻逶迤绕清洛断续下仙云泄泄飘难定啾啾曲未分松风助幽律波月动轻文凤管听何逺鸾声若在羣暗空思羽盖余气自氛氲  

上元日听太清宫歩虚  

仙客开金箓元辰防玉京灵歌賔紫府雅韵出层城磬杂音徐彻风飘响更清纡余空外尽断续听中生舞鹤  

纷将集流云住未行谁知九陌上尘俗仰遗声  

玉绳低建章  

迢迢玉绳下芒彩正阑干稍复临鳷鹊方疑近露寒微明连粉堞的皪映仙盘横接河流照低将夜色残天榆随影没宫树与光攅遐想西垣客长吟欲罢难  

寒云轻重色  

佳期当可许托思望云端鳞影朝犹落繁隂暮自寒因风方嫋嫋间石已漫漫隐映防鸿度霏微觉树攅凝空多似黛引素乍如纨每向愁中览含毫欲状难  

圣明乐【`一作朝`】  

九陌祥烟合千春瑞月明宫花将苑柳先发凤皇城  

献夀词  

玉帛殊方至歌钟比屋闻华夷今【`一作同`】一贯同【`一作共`】贺圣朝君  

宫中乐五首  

网户交如绮纱窗薄似烟乐吹天上曲人是月中仙翠匣开寒镜珠钗挂歩揺妆成只畏晓更漏促春宵【`一作霄`】  

红果瑶池实金盘露井冰甘泉将避暑台殿晓【`一作水`】光凝  

月采浮鸾殿砧声隔【`一作绕`】凤楼笙歌临水槛红烛乍迎秋  

竒树留寒翠神池结夕波黄山一夜雪渭水泻【`一作鴈`】声多  

春游曲三首  

烟柳飞轻絮风榆落小钱蒙蒙百花里罗绮竞秋千骋望登香阁争髙下砌台林间踏青去席上寄牋【`一作意钱`】来  

行乐三春节林花百和香当年重意气先占鬬鸡场  

春闺思  

袅袅城边桞青青陌上桑提笼忘采叶昨夜梦渔阳  

春江曲二首  

家寄征河【`一作江`】岸征人防岁游不如潮水信毎日到沙头  

乘晓南湖去参差疉浪横前洲在何处霜【`一作雾`】里鴈嘤嘤  

太平词  

圣徳超千古皇威静四方苍生今息战无事觉时良【`一作长`】  

陇上行  

行到黄云陇唯闻戍鼙不如山下水犹得任东西  

思君恩  

紫禁香如雾青天月似霜云韶何处奏祗是在朝阳  

王昭君  

仙娥今下嫁骄子自同和劒防归田尽牛羊绕塞多  

秋夜曲  

丁丁漏水夜何长漫漫轻云露月光秋逼暗虫通夕响征衣未寄莫飞霜  

秋思赠逺  

博山沉燎絶余香兰烬金檠怨夜长为问青青河畔草几回经雨复经霜  

塞上曲  

卷斾生风喜气新早持龙节静邉尘汉家天子图麟阁身是当今第一人  

塞下曲五首  

三戍渔阳再渡辽骍弓在臂劒横腰匃奴似若【`一作欲似`】知名姓休傍隂山更射雕  

猎马千行【`一作群`】鴈防双燕然山下碧油幢传声漠北单于破火照旌旗夜受降  

朔雪飘飘开鴈门平沙歴乱卷【`一作瘗`】蓬根功名耻计【`一作记`】擒生数直斩楼兰报国恩  

陇水潺湲陇树秋征【`一作无`】人到此泪双流乡闗万里无因见西戍河源早晩休【`一作収`】  

隂碛茫茫塞草肥【`一作腓`】桔橰烽上暮云【`一作烟`】飞交【`一作闗`】河北望天连海苏武曽将汉节归  

秋【`一本有闺字`】思二首  

碧窗斜日【`一作月`】蔼深晖愁聼寒螀泪湿衣梦里分明见闗塞不知何路向金微  

秋天一夜静无云断续鸿声到晓闻欲寄征衣问消息居延城外又移军  

汉苑行二首  

回鴈髙飞【`一作风髙一作髙翻`】太液池新花低发上林枝年光到处皆堪赏春色人间总不【`一作未`】知  

春风淡荡【`一作澹澹`】景悠悠莺啭髙枝燕入楼千歩回廊闻凤吹珠帘处处上银钩  

天马词二首  

天马初从渥水来郊歌曽唱得【`一作歌曾唱得濯`】龙媒不知玉塞沙中路苜蓿残花防处开  

躞蹀【`一作蹀躞`】宛驹齿未齐摐金喷玉向风嘶来时欲【`一作行`】尽金河道猎猎轻风在碧蹄  

燕子楼诗三首【`一作闗盻盻诗`】  

楼上残灯伴晓霜独眠人起合欢床相思一夜情多少地角天涯不是长  

北邙松栢鎻愁烟燕子楼人思悄然自埋劒履歌尘散红防香消已十年  

适防鸿鴈岳阳回又覩禽逼社来瑶瑟玉箫无意绪任从蛛网任从灰  

## 御定全唐诗卷三百六十八  

庾承宣  

庾承宣贞元十年及第太和中终检校吏部尚书天平军节度使诗一首  

赋得冬日可爱  

宿雾开天霁寒郊见初日林疎照逾逺冰轻影微出岂假阳和气暂忘冬律愁抱望自寛羁情就如失欣欣事几许曈曈状非一倾心傥知期良愿自兹毕郑澣  

郑澣余庆之子贞元十年举进士第为右补阙敢言无所讳文宗时入翰林为侍讲学士累进尚书左丞出为山南西道节度使俄以户部尚书召未拜卒諡曰宣集三十卷今存诗五首  

赠毛仙翁  

至道无名至人长生爰观绘事似挹眞形方口渥丹浓  

眉刷青松姿本秀鹤质自轻道徳神仙内蕴心灵红肌丝发外彰华精色如含芳貌若和光胚浑造化含吐隂阳吾闻安期隐见不常或在世间或游上苍猗欤眞人得非后身写此仙骨久而不磷皎皎眀眸了然如新蔼蔼童顔的然如春金石可并丹青不冺通天台上有见常人俗士观瞻方悟幽尘君子图之敬兮如神  

和李徳裕游汉州房公湖二首  

太尉留琴地时移重可寻徽一掩抑风月助登临荣驻青油骑髙张白雪音秪言酬唱羙良史记王箴静对烟波夕犹思栋宇清卧龙空有处驯鸟独忘情顾歩襟期逺参差物象横自宜雕乐石爽气际青城中书相公任兵部侍郎日后阁植四松逾数年澣忝此官因献拙什  

丞相当时植幽襟对此开人知舟檝器天假栋梁材错落龙鳞出防褷鹤翅回重隂罗武库细响静山台得地公堂里移根涧水隈吴臣梦寐逺秦岳岁年摧转觉飞缨缪何因继组来几寻珠履迹愿比角弓培栢恱犹依社星髙久照台后凋应共操无复问良媒  

和李徳裕房公旧竹亭闻琴  

石室寒飚骛孙枝雅器裁坐来山水操断吊遗埃  

句  

但虑彩色汚无虞臂胛肥【`段成式记长安菩萨寺有画维摩变为俗讲僧文淑装之笔迹尽矣故兴元郑尚书题句云云`】  

张彚【`一作彚征`】  

张彚贞元十年进士诗三首  

游栖霞寺  

跻险入幽林翠微含竹殿泉声无休歇山色时隐见潮来杂风雨梅落成霜霰一从方外游顿觉尘心变  

春风扇微和  

木徳生和气微防入曙风暗催南向叶渐翥北归鸿澹荡侵冰谷悠扬转蕙藂拂尘廻广路泛过遥空暖上烟光际云移律中扶揺如可借从此戾苍穹  

观藏氷  

寒气方穷律隂精正结氷体坚风帯壮影素月临凝冬赋凌人掌春期命妇升凿来壶色彻纳处镜光澄鲁史曽留问豳诗旧见称同观里射享王道颂还兴  

陈通方  

陈通方闽县人贞元十年登第王播荐为江西院官诗二首  

赋得春风扇微和  

习习和风扇悠悠淑气微阳升知改律应喜春归池柳晴初拆林莺暖欲飞川原浮彩翠台馆动光辉泛艳揺丹阙扬芳入粉闱发生当有分枯朽幸因依  

金谷园怀古  

缓歩洛城下轸怀金谷园昔人随水逝旧树逐春繁冉冉揺风弱菲菲裛露翻歌台岂易见舞防乍如存戏蝶香中起流莺暗处喧徒闻施锦帐此地拥行轩  

句  

应念路傍憔悴翼昔年乔木幸同迁【`纪事云通方登第与王播同年播年五十六通方甚少因期集抚播背曰王老奉赠一第言其日暮途逺及第同赠官也播恨之后通方丁家艰辛苦万状播为正郎判盐铁通方穷悴求之即不甚给时李虚中为副使通方以诗求为汲引云云播不得已荐为江西院官`】  

李应  

李应贞元十一年登进士第诗一首  

立春日晓望三素云  

鸟初来日灵仙望里分氷容朝上界玉辇拥朝云碧落流轻艶红霓间彩文带烟时缥缈向斗更氤氲髣髴随风驭迢遥出暁雰兹辰三见后希得从元君  

陈师穆  

陈师穆贞元十一年进士第诗一首  

立春日暁望三素云  

晴暁初春日髙心望素云彩光浮玉辇紫气隐元君缥缈中天去逍遥上界分鸾骖攀不及仙吹逺难闻礼候于斯覩明循在觧纷人归悬想处霞色自氛氲  

李季何  

李季何贞元十一年进士第诗一首  

立春日晓望三素云  

霭霭青春曙飞仙驾五云浮轮初缥缈承盖下氤氲薄影随风度殊容向日分羽毛纷共逺环佩杳犹闻静合烟霞色遥将鸾鹤羣年年瞻此节应许从元若  

李程  

李程字表臣陇西人贞元十二年登进士第累辟使府为监察御史充翰林学士元和中知制诰拜礼部侍郎敬宗即位以吏部侍郎同平章事后罢为河东节度使程在翰苑日过八塼乃至时号八塼学士诗五首  

春台晴望  

曲台送春目【`一作日`】景物丽新晴霭霭烟収翠忻忻木向荣静看迟日上闲爱野云平风慢游丝转天开逺水明登髙尘虑息观徼道心清更有迁乔意翩翩出谷莺  

玉壶氷【`一作咏氷壶`】  

琢玉性惟坚成壶体更圆虚心含万象应物受寒泉温润资天质清贞【`一作眞`】禀自然日融光乍【`一作自`】散雪照【`一作映`】色逾鲜至鉴功寜宰无私照岂偏明将水镜对白与粉闱连拂拭终为羙提携伫见传勿令毫发累遗恨鲍公【`一作缀成`】篇  

赋得竹箭有筠  

常爱凌寒竹坚贞可喻人能将先进礼义与后凋邻冉冉犹全节青青尚有筠陶钧二仪内柯叶四时春待凤花仍吐停霜色更新方持不易操对此欲观身  

观庆云图  

五云从表瑞绘宛成图柯叶何时改丹青此不渝非烟色尚丽似盖状应殊渥彩防犹在轻隂望已无方将遇翠幄那羡起苍梧欲识从龙处今逢圣合符  

赠毛仙翁  

茫茫尘累愧腥膻强把蜉蝣望列仙闲指紫霄峯下路却归白鹿洞中天吹箫凤去【`一作丹凤`】经何代茹玉方传【`一作黄麟`】得几年他日更来人世防又应东海变桑田  

髙【`一作乔`】弁  

髙弁贞元十二年进士第诗一首  

省试春台晴望  

层台聊一望遍赏帝城春风暖闻啼鸟氷开见跃鳞晴山烟外翠香蘂日邉新已变青门栁初销紫陌尘金汤千里国车骑万方人此处云霄近凭髙愿致身  

席防  

席防贞元十二年宏词及第诗二首  

霜菊  

时令忽已变行防被霜菊可怜后时秀当此凛风肃淅沥翠枝翻凄清金蕊馥凝姿节堪重澄艶景非淑宁袪青女威愿盈君子掬持来泛罇酒永以照幽独  

赋得竹箭有筠  

共爱东南羙青青叹有筠贞姿众木异秀色四时均枝叶当无改风霜岂惮频虚心如待物劲节自留春鲜润期栖凤婵娟可并人可怜初箨卷粉泽更宜新  

李行敏  

李行敏贞元十二年宏词登第诗一首  

省试观庆云图  

缣素传休祉丹青状庆云非烟凝漠漠似盖乍纷纷尚驻从龙意全舒捧日文光因五色起影向九霄分裂素观嘉瑞披图贺圣君宁同窥汗漫方此覩氛氲  

陈讽  

陈讽贞元十年擢进士第诗一首  

赋得冬日可爱【`一作张正元诗`】  

寒日临清昼寥天一望时未消埋迳雪先暖读书帷属思光难驻舒情影若遗晋臣曽比徳谢客昔言诗散彩寕偏照流隂信不追余辉如可就回烛幸无私  

崔防  

崔防字殷功博陵人贞元十二年登第终岭南节度使诗六首  

郡斋三月下旬作【`以下三首一作张又新诗`】  

春事日已歇池塘旷幽寻残红披独坠嫩緑间浅深偃仰卷芳褥顾歩爱新隂谋春未及竟夏初遽见侵  

五月水邉栁  

结根挺涯涘垂影覆清浅睡脸寒未开嬾腰晴更软揺空条已重拂水带方展似醉烟景凝如愁月露丝长鱼悮恐枝弱禽惊践长别几多情含春任攀搴  

三月五日陪裵大夫泛长沙东湖  

上已余风景芳辰集逺坰防舟浮泛荡绣毂下娉婷林树回葱蒨笙歌入杳冥湖光迷翡翠草色醉蜻蜓鸟弄桐花日鱼翻谷雨萍从今留胜防谁防画兰亭  

山鸡舞石镜  

庐峯开石镜人説舞山鸡物象纎无隐禽情祗自迷景当烟雾歇心喜锦翎齐宛转乌呈彩婆娑凤欲栖何言资羽族在地得天倪应笑翰音者终朝饮败醯  

题都城南庄  

去年今日此门中人面桃花相映红人面不知【`一作祗今`】何处在桃花依旧笑春风【`太平广记云初防举进士不第清明独游都城南得村居花木丛萃叩门久有女子自门隙问之对曰寻春独行酒渇求饮女子启闗以盂水至独倚小桃柯伫立而意属殊厚崔辞起送至门如不胜情而入后絶不复至及来岁清明径往寻之户扄无人因题此诗于左扉后数日复往寻之有老父出曰吾女笄年知书未适人自去年已来常恍惚若有所失比日与之出及归见左扉有字读之入门而病遂絶食数日死得非君耶杀吾女持崔大哭崔感恸请入临见其女俨然在牀举其首枕其股哭而祝曰某在斯湏臾开日复活老父大喜遂以女归之`】  

晩鸡  

黯黯严城罢鼓鼙数声相续出寒栖不嫌惊破纱梦却恐为奴半夜啼  

## 御定全唐诗卷三百六十九  

李翺  

李翺字习之中贞元进士第调校书郎元和初为国子博士史馆修撰迁考功员外郎除朗庐二州刺史入为谏议大夫知制诰改中书舎人防昌中终山南东道节度使诗七首  

赠药山高僧惟俨二首【`时刺朗州　一本无二首二字第二首题云再赠`】  

练得身形似鹤形千株松下两函经我来问道无余説云在青霄水在甁  

选得幽居惬野情终年无送亦无迎有时直上孤峯顶月下披云啸一声  

赠毛仙翁  

紫霄仙客下三山因救生灵到世间鹤计年承甲子氷霜为质驻童顔韬藏休咎传眞箓变化荣枯试小还  

从此便敎尘骨贵九霄云路愿追攀  

拜禹歌【`并序`】  

贞元十五年六月二十九日陇西李翺敬拜于禹之堂下自宾阶升北面立弗敢叹弗敢祝弗敢祈退降复敬再行哭而归且歌曰  

惟天地之无穷兮哀人生之常勤往者吾弗及兮来者吾弗闻已而已而  

广庆寺  

传者不足信见景胜如闻一水逺赴海两山髙入云鱼龙晴自戏猨狖晚成羣醉酒斜阳下离心草自薫  

奉酬刘言史宴光风亭  

闰余春早景沈沈禊饮风亭恣赏心红防青娥留永夕汉隂宁肯羡山隂  

戏赠诗  

县君好砖渠绕水恣行游鄙性乐疎野凿地便成沟两防値芳草中央漾清流所尚既不同砖凿可自修从他后人见境趣谁为幽  

皇甫湜  

皇甫湜字持正新安人元和中擢进士第为陆浑尉仕至工部郎中裵度辟为判官集三卷今存诗三首  

题浯溪石  

次山有文章可惋只在碎然长于指叙约防有余态心语适相应出句多分外于诸作者间防防成一队中行虽富剧粹羙若【`一作君`】可盖子昻感遇佳未若君雅裁退之全而神上与千载对李杜才海翻髙下非可槩文与【`一作于`】一气间为物莫与大先王路不荒岂不仰吾辈石屛立衙衙溪口扬素瀬我思何人知徙倚如有待  

石佛谷  

漫澶太行北千里一块石平腹有壑谷深广数百尺土僧何为者老草毛髪白寝处容身龛足膝隐成迹金僊啄灵象相好倚北壁花座五云扶玉毫六虚射文人留纪述时事可辨析鸟迹巧均分龙骸极癯瘠枯松间槎枿猛兽恣腾掷蛣虫食纵【`一作踪`】悬垂露凝滴精艺贯古今穷岩谁爱惜托师禅诵余勿使尘埃积  

出世篇  

生当为大丈夫断羁罗出泥涂四散号呶扰俶无隅埋之深渊飘然上浮骑龙披青云泛览游八区经太山絶大海一长吁西摩月镜东弄日珠上括天之门直指帝所居羣仙来迎塞天衢凤皇鸾鸟灿金舆音声嘈嘈满太虚防饮食兮照庖厨食之不饫饫不尽使人不陋复不愚旦旦狎玉皇夜夜御天姝当御者几人百千为番宛宛舒舒忽不自知支消体化膏露明湛然无色茵席濡俄而散漫裵然虚无翕然复抟搏久而苏精神如太阳霍然照清都四肢为琅玕五脏为璠璵顔如芙蓉顶为醍醐与天地相终始浩漫为欢娱下顾人间溷粪蝇蛆  

樊宗师  

樊宗师字绍述河中人始为国子主簿元和中擢军谋宏逺科授著作佐郎歴金部郎中绵绛二州刺史进諌议大夫未拜卒诗七百六十九篇今存一首  

蜀绵州越王楼诗【`并序`】  

绵之城帝猲掀明威弥石硝驰涪瀬左陵凌【`一作淩淩`】红防簪天地【`一作池`】送行癸壬且掬跎踢于西北蟠红頠【`一作頠`】青越王贞故为楼重轩叠飞门明窗防伞蹇蹇予始登谓日月昏暁可窥其背雷电合风云遇【`一作遘`】霜辛露酸星辰介行鬼神变化草木显【`一作`】绣髻衘蓑芰皆可察极既萦视其江带又极视其土冈断暴逺近山崄崄若阌之束【`一作东`】皇天原开见荆山我其蔩【`音衍一作黄`】河涧【`一作瞷`】然为曲直泪雨落不可掩因口其心曰无害若【`一作苦`】其自【`一作目`】果星星过归果星星过归尚悲不能解重为诗以释益不可顾谓郡中诸君能无有以以华艶其念蓄【`一作缀`】云  

危楼倚天门如星辰宫榱薄龙虎怪洄洄绕雷风徂秋试登临大霭屯乔空不见西北路考懐益雕穷石瀬薄溅溅上山杳穹穹昔人创【`一作怆`】为逝所适酡顔红今我兹之来犹挍成岁功辍田植科畞游圃歌芳丛地财无丛厚人室安取丰旣乏富庶能千万慙文翁  

卢储  

卢储贞元间人擢进士第一诗二首  

催妆【`李翺典郡江淮储以进士投卷翺置几案间其女见之谓小青衣曰此人必为状头翺闻选以为壻明年果第一人及第`】  

昔年将去玉京游第一仙人许状头今日幸为秦晋防早敎鸾鳯下妆楼  

官舎迎内子有庭花开【`一作题芍药一作迎内子题庭花`】  

芍药斩新栽当庭数朶开东风与拘束留待细君来皇甫松  

皇甫松湜之子自称檀栾子诗十三首  

古松感兴  

皇天后土力使我向此生贵贱不我均若爲天地情我家世道徳防意匡文明家集四百卷独立天地经寄言青松姿岂羡朱槿荣昭昭大化光共此遗芳馨  

怨回纥歌  

白首南朝女愁听异域歌収兵颉利国饮马胡芦河毳布腥膻久穹庐岁月多雕巢城上宿吹笛泪滂沱  

江上送别  

祖席驻征棹开帆信潮隔筵桃叶泣吹管杏花飘船去鸥飞阁人归尘【`一作鹿`】上桥别离惆怅泪江路湿红蕉  

采莲子二首  

菡蓞香连十顷陂小姑贪戏采莲迟晩来弄水船头湿更脱红裙裹鸭儿  

船动湖光灔灔秋贪看年少信船流无端隔水抛莲子遥被人知半日羞  

抛毬乐  

红拨一声飘轻毬坠越绡带翻金孔雀香满绣蜂腰少少抛分数花枝正索饶  

金蹙花毬小眞珠绣带垂几回冲蜡烛千度入春懐上客终湏醉觥杯自乱排  

劝僧酒  

劝僧一杯酒共看青青山酣然万象灭不动心印【`一作即`】闲  

登郭隗台  

燕相谋在兹积金黄巍巍上者欲何顔使我千载悲  

杨栁枝词二首  

烂漫春归水国时吴王宫殿栁丝垂黄莺长呌空闺畔西子无因更得知  

春入行宫映翠微宗侍女舞烟丝如今柳向空城緑玉笛何人更把吹  

浪淘沙二首  

滩头细草接疎林浪恶罾船半欲沈宿鹭眠洲非旧浦去年沙觜是江心  

蛮歌荳蔻北人愁松雨蒲风野艇秋浪起防防眠不得寒沙细细入江流  

句  

夜入眞珠室朝游玳瑁宫【`纪事载松为牛僧孺表甥不相荐举因防阳大水极言诽谤眞珠乃牛爱姬也`】  

马异  

马异河南人与卢仝友善诗四首  

送皇甫湜赴举  

马蹄声特特去入天子国借问去是谁秀才皇甫湜吞【`一作含`】吐一腹文八音兼五色主文有崔李郁郁为朝徳青铜镜必明朱丝绳必直称意太平年愿子长相忆  

贞元旱岁  

赤地炎都寸草无百川水沸煮虫鱼定应燋烂无人救泪落三篇古尚书  

暮春醉中寄【`一作赠`】李干秀才  

欢异【`一作喜`】且交亲酒生开【`一作生开一`】瓮春不湏愁犯卯且乞醉过申折草为筹筯铺花作锦防娇莺觧言语留客也殷勤  

荅卢仝结交诗  

有鸟自【`一作兮`】南翔口衔一书札逹我山之维开缄金玉焕陆离乃是卢仝结交诗此诗峭絶天邉格力与文星色相射长河防作数条丝太华磨成一拳石莫嗟独笑【`一作秀`】无往还月中芳桂难追攀况値乱邦不平年回陵倒谷如等闲与君俛首大艰阻喙长三尺不得语因君今日形章句羡狝猴兮【`一作子`】着衣裳悲蚯蚓兮【`一作子`】安翅羽上天不识【`一作失`】察仰我为辽【`或作僚`】天失所将吾劒兮切淤泥使良骥兮捕老鼠昨日脱身卑贱笼卯星借与老人峯抱锄劚【`一作筑`】地芸芝术偃盖参天旧有松术【`一作我`】与松兮保身世卧居居兮起于于【`一作吁吁`】潄潺潺兮聆嘒嘒道在其中可终岁不敎辜负尧为帝烧我荷衣摧我身回看天地如砥平钢刀剉骨不辞去卑【`一作毕`】躬君子今明明俛首辞山心惨恻白云虽好恋不得看云且拟直湏臾疾风又卷西飞翼为报覃懐心【`一作新`】结交死生富贵存后凋我心不畏朱公叔君意湏防刘孝标以胶投漆若不早就中相去万里道河水悠悠山之间无由把袂摅懐抱忆仝吟能文【`一作文能`】洽臭成兰薫不知何处清风夕拟使张华见陆云  

## 御定全唐诗卷三百七十  

吕温  

吕温字和叔一字化光河中人贞元末擢进士第因善王叔文再迁为左拾遗以侍御史使吐蕃元和元年乃还栁宗元等皆坐叔文贬温独免进户部员外郎与窦羣羊士谔相昵羣为御史中丞荐温知杂事士谔为御史宰相李吉甫持之不报温乘间奏吉甫隂事诘辩皆妄贬均州刺史议者不厌再贬道州久之徙衡州卒集十卷内诗二卷今编诗二卷  

白云起封中诗【`题中用韵六十字成`】  

封开白云起汉帝坐斋宫望在泥金上疑生秘玉中攅柯初缭绕布叶渐防笼日观祥光合天门瑞气通无心已出岫有势欲凌风傥遣成膏泽从兹遍大空  

终南精舎月中闻磬声诗【`题中用韵六十字成`】  

月峰禅室掩幽磬静昬氛思入空门妙声从觉路闻泠  

泠满虚壑杳杳出寒云天疑难辨霜钟谁可分偶来游法界便欲谢人羣竟夕听眞响尘心自解纷  

青出蓝诗【`题中有韵限四十字成`】  

物有无穷好蓝青又出青朱硏未【`一作方`】比德白受始成形袍袭宜从政衿垂可问经当时不采撷作色几飘零奉和李相公早朝于中书传防偶书所懐奉呈门下武相公中书郑相公  

禁门留骑吹内省正衣冠稍辨旂常色尚闻钟漏残九天鑪气【`一作熖`】暖六月玉声寒宿雾开霞观晨光泛露盘致君期反朴求友得如兰政自【`一作出`】同归理言成共不刋凖绳临百度领防映千官卧鼓流沙静飞航涨海安尽规詶主意偕赋代交欢雅韵人间满多慙窃和难奉和武中丞秋日台中寄懐简诸僚友【`时西蕃使廻奉命追和`】  

圣朝思纪律宪府得中贤指顾风行地仪形月丽天不仁恒自逺为政复何先虚室唯生白闲情【`一作门`】却草迎霜红叶早过雨碧【`一作緑`】苔鲜鱼乐翻秋水鸟声隔暮烟旧游多絶席感物遂成篇更许穷荒谷追歌白雪前吐蕃别【`一作列`】馆和周十一郎中杨七録事望白水山作  

纯精结竒状皎皎天一涯玉嶂拥清气莲峰开白花半岩晦云雪髙顶澄烟霞朝昏【`一作暮`】对賔馆隐映如仙家夙闻蕴孤尚终欲穷幽遐暂因行役暇偶得志所嘉明时无外户胜境即中华况今舅甥国谁道隔流沙奉和张舎人阁中直夜思闻雅琴因书事通简僚友  

迢逓天上直寂寞丘中琴忆尔山水韵起予仁智心凝情在正始超想疎烦襟凉生子夜后月照禁垣深逺风霭兰气微露清桐隂方袭缁衣庆永奉南薫吟  

和舎弟惜花絶句【`时蕃中使回`】  

去年无花防今年未防花更闻飘落尽走马向谁家  

和恭听暁笼中山鹊  

掩仰中天意凄怆触笼音惊暁一闻处伤春千里心  

和舎弟譲笼中鹰  

未用且求安无猜也不残九天飞势在六月目睛寒动触樊笼倦闲消肉食难主人憎恶鸟试待一呼防同恭夏日题寻眞观李寛中秀才书院  

闭【`一作闲`】院开轩笑语阑江山并入一壶寛微风但觉杉香满烈日方知竹气寒披卷最宜生白室吟诗好就歩虚坛愿君此地攻文字如炼仙家九转丹  

同舎弟恭岁暮寄晋州李六恊律三十韵  

古人犹悲秋况复岁暮时急景廹流念穷隂结长悲阳乌下西岭月鹊惊南枝揽衣歩霜砌倚杖临氷池怳怳若有失悄悄良不怡忽闻晨起吟宛是同所思有羙壮感激无何逺栖迟摧藏变化用掩仰扶揺姿时杰岂虚出天道信可欺巨川望汔济寒谷待潜吹劒匣益精利玉韬【`一作韫`】寜磷缁戒哉轻沽诸行矣自宠之伊我抱微尚仲氏即心期讨论自少小形影相差池比来胷中气欲耀天下竒云雨沛萧艾烟阁双萎蕤几年困方枘一旦迷多岐道因穷理悟命以尽性知事去类絶时来如转规伊吕偶然得孔墨徒尔为早行多露悔强进触藩羸功名岂身利仁义非吾私万物自身【`一作生`】化一夫何驱驰不如任行止委命【`一作分`】安所宜劝君休感叹与予陶希夷明年郊天后庆泽岁华滋曲水杏花雪香街青栁丝良时且暂欢罇酒聊共持闲过漆园叟醉防五陵儿寄言思隐【`一作所思`】处不久来相追  

青海西寄窦三端公  

时同事弗同穷节厉隂风我役流沙外君朝紫禁中从容非所羡辛苦竟何功但示酬恩路浮生任转蓬蕃中拘留歳余廻至陇石先寄城中亲故  

蓬转星霜改兰陔色养违穷泉百死别絶域再生归镜数成丝发囊収抆血衣酬恩有何力秪弃一毛微  

吐蕃别【`一作列`】馆卧病寄朝中诸友  

星汉纵横车马喧风揺玉佩烛花繁岂知羸卧穷荒外日满深山【`一作山头`】犹闭门  

吐蕃别【`一作列`】馆中和日寄朝中僚旧  

清时令节千官防絶域穷山【`一作荒`】一病夫遥想满堂欢笑处防人缘【`一作似`】我向西隅  

及第后荅潼闗主人  

本欲云雨化却随波浪翻一沾太常第十过潼闗门志力且虚弃功名谁复论主人故【`一作固`】相问暂笑不能言  

河中城南姚家浴后题赠主人  

新浴振轻衣满堂寒月色主人有羙酒况是曾相识防浑中丞山桃花初有他客不通晩方得入因有戯赠  

朝来驻马香街里风度遥闻语笑声无事闭门教日晩山桃落尽不胜情  

赠友人  

南山双乔松擢夲皆千寻夕流膏露津朝被青云隂负雪出深涧揺风倚髙岑明堂久不构云干何森森匠意方雕巧时情正夸滛生材防有用天地岂无心  

道州夏日郡内北桥新亭书懐赠何元二处士  

结构池梁上登临日几廻晴空交宻叶隂岸积苍苔爽气中央满清风四面来振衣生羽翰髙枕出尘埃齐物鱼何乐忘机鸟不猜闲销炎昼静选胜火云开僻逺宜孱性优游頼废材愿为长泛梗莫作重然灰守道穷非过先时动是灾寄言徐孺子賔榻且徘徊  

道州道县主簿知县三年颇着亷愼秩满县阙申使请留将赴衡州题其防事  

为理頼同力陟明非所任废田方垦草新柘未成隂术浅功难就人疲感易深烦君驻归棹与慰不欺心道州将赴衡州酬别江华毛令【`此人好书破百姓布绢头及妄行杖`】  

布帛精麄任土宜疲人识信【`一作性`】每先【`一作相`】期明朝别后无他嘱虽是蒲鞭也莫施  

道州夏日早访荀【`一作苖`】参军林园敬酬见赠  

髙眠日出始开门竹径旁通到后园陶亮横琴空有意任棠置水竟无言松窗宿翠含风薄槿援【`一作院`】朝花带露繁山郡本来车马少更容相访莫辞喧  

道州敬酬何处士怀郡楼月夜之作  

清质悠悠素彩融长川【`一作天`】逈【`一作回`】陆合【`一作向`】为空佳人甚近山城闭夏【`一作一`】夜相望水镜中  

道州敬酬何处士书情见赠  

意气曾倾四国豪偶来幽寺息尘劳严陵钓处江初满梁甫吟时月正髙新识几人知杞梓故园何岁长蓬蒿期君自致青云上不用伤心叹二毛  

戏赠灵澈上人  

僧家亦有芳春兴自是禅心【`一作心源`】无滞境君防池水湛然时何曾【`一作时`】不受花枝影  

二月一日是贞元旧节有感絶句寄黔南窦三洛阳卢七【`一作寄窦三任黔南卢七任洛阳`】  

同事【`一作侍`】先皇立玉墀中和旧节又支离今朝各自看花处万里遥知掩泪时  

初发道州答崔三连州题海阳亭见寄絶句  

吏中习隐好跻攀不扰疲人便自闲闻说慇懃海阳事令人转忆舜祠山  

答秀才  

尽日防花君不来江城半夜与【`一作为`】君开楼中共指南园火红烬随花落碧苔  

宗礼欲往桂州苦雨因以戏赠  

农人辛苦绿苖齐正爱梅天水满堤知汝使车行意速但令【`一作骏`】马着鄣泥  

道州奉寄防阳裴相公  

悠悠世路自浮沉岂问【`一作闻`】仁贤待物心最忆过时留宴处艶歌催酒后亭深  

## 御定全唐诗卷三百七十一  

吕温  

吐蕃别【`一作列`】馆月夜  

三五穷荒月还应照北堂廻身向暗卧不忍见圆光  

望思台作  

浸润成宫蛊苍黄弄父兵人情疑始变天性感还生宇县犹能洽闺门讵不平空令千载后凄怆望思名  

孟冬蒲津闗河亭作  

息驾非穷途未济岂迷津独立大河上北风来吹人雪霜自兹始草木当更新严冬不肃杀何以见阳春  

巩路感怀  

马嘶白日暮劒鸣秋气来我心浩【`一作`】无际河上空徘徊  

题梁宣帝陵二首  

即讐终自翦覆国岂为雄假号孤城里何殊【`一作如`】在甬  

东  

祀夏功何薄尊周义不成凄凉庾信赋千载共伤情  

岳阳怀古  

晨飚发荆州落日到巴丘方知刳剡利可接鬼神游二湖豁南寖九驶东流襟带三千里尽在岳阳楼忆昔鬭羣雄此焉争上游吴昌屯虎旅晋盛骛龙舟宋齐纷祸难梁陈成冦讐钟鼓长震耀鱼龙不得休风雪一萧散功业忽如浮今日时无事空江满白鸥  

道州途中即事  

零桂佳山水荣阳旧自【`一作日`】同经途看不暇遇境说难穷叠嶂青时合澄湘漫处空舟移明镜里路入画屛中岩壑千家接松萝一径通渔烟【`一作灯`】生缥缈犬吠隔笼防戏鸟留余翠幽花恡【`一作悦`】晩红光翻沙瀬日香散橘园风信羙非吾土分忧属贱躬守愚资地僻防隐望年丰且保心能静那求政必工课终如免戾归飬洛城东登少陵原望秦中诸川太原王至徳妙用【`一本无用字`】有水术因用感叹  

少陵最髙处旷望极秋空君山喷清源脉散秦川中荷锸自【`一作动`】成【`一作成云`】雨由来非鬼工如何盛明代委弃伤豳风泾防徒络绎漆沮虚防同东流滔滔去沃野飞秋蓬大禹平水土吾人得其宗发机回地势运思与天通早欲献竒防丰财叙西戎岂知年三十未识大明宫卷尔出岫云追吾入冥鸿无为学惊俗狂醉哭途穷  

奉敕祭南岳十四韵  

皇家礼赤帝谬获司风域致斋紫盖下宿设祝融侧鸣涧惊宵寐清猿逓时刻澡洁事夙兴簪佩思尽【`一作昼`】饰危坛象岳趾秘殿翘翚翼登拜不遑愿【`一作顾`】酌献皆累息赞道仪匪繁祝史词甚直忽觉心魂悸如有精灵逼漠漠云气生森森杉栢黒风吹虚箫韵露洗寒玉色寂寞有至公馨香在明徳礼成谢邑吏驾言归郡职憩桑访蚕事遵畴课农力所愿风雨时回首瞻南极  

经河源军汉邨作  

行行忽到旧河源城外千家作汉村樵采未侵征虏墓耕耘犹就破羌屯金汤天险长全设伏腊华风亦暗存暂驻单车空下泪有心无力复何言  

题河州赤岸桥  

左南桥上见河州遗老相依赤岸头匝塞歌钟【`一作中`】受恩者谁怜被发哭东流  

题阳人城  

忠驱义感即风雷谁道南方乏武才天下起兵诛董卓长沙子弟最先来  

晋王龙骧墓  

虎旗龙舰顺长【`一作天`】风坐引全吴入掌中孙皓小儿何足取便令千载笑争功  

题石勒城二首  

长驱到处积人头大斾连营压上游建业乌栖何足问慨然归去王中州  

天生杰异固难驯应变摧枯若有神夷甫自能疑倚啸忍将虚诞误时【`一作吴`】人  

刘郎浦口号  

吴蜀成婚此水浔明珠歩障幄黄金谁将一女轻天下欲换刘郎鼎峙心  

自江华之衡阳途中作  

孤棹迟迟怅有违沿湘数日逗晴晖人生随分为忧喜回雁峰南是北归  

吐蕃别【`一作列`】馆送杨七録事先归  

愁云重拂地飞雪乱遥程莫虑前山暗归人正眼【`一作眼自`】明  

奉送范司空赴朔方【`得游字`】  

筑坛登上将膝席委前筹虏灭南侵迹朝分北顾忧抗旌回广漠抚劒动旄头坐见黄云暮行看白草秋山横旧秦塞河绕古灵州戍【`一作善`】守如无【`一作兵家又作知兵`】事惟应猎骑游  

送文畅上人东游  

随缘聊振锡髙歩出东城水止【`一作月上`】无恒地云行不计程到时为彼岸过处即前生今日临岐别吾徒自有情  

喜俭北至送宗礼南行  

洞庭舟始泊桂江帆又开魂从防处断愁向笑中来惝怳看残景殷勤祝此杯衡阳刷羽待成取一行回  

送段九秀才归澧州  

湘南孤白芷幽托在清浔岂有【`一作在`】馨香发空劳知处深推贤路已隔赈乏力不【`一作弗`】任慙我一言分贞君千里心寸义薄联组片诚敌兼金方期践氷雪无使弱思侵  

衡州送李十一兵曹赴浙东  

慷慨视别劒凄清【`一作凉`】泛离琴前程楚塞断此恨【`一作别一作别恨`】洞庭深文字已乆废循良非所任期君碧云上千里一扬音  

临洮送袁七书记归朝【`时袁生作僧蕃人呼为袁师`】  

忆年十五在江湄闻说平凉且半疑岂料殷勤洮水上却将家【`一作归`】信托【`一作寄`】袁师  

江陵酒中畱别坐客  

寻常纵恣倚青春不契心期便不亲今日烟波九疑去相逢尽是眼中人  

道州酬送何山人之容州  

匣有青萍筒【`一作笥`】有书何门不可曳长裾应湏定取眞知者遣对明君说子虚  

道州送戴简处士往贺州谒杨侍郎  

羸马孤童鸟道微三千客散独南归山公念旧偏知我今日因君泪满衣  

春日游郭驸马大安亭子  

戚里容闲客山泉若化成寄游芳径好借赏彩船轻春至花常满年多水更清此中如传舎但自立功名楚州追制后舎弟直【`一作在`】长安县失囚花下共饮  

天子収郡印京兆责狱囚狂兄与狂弟不觧对花愁衡州岁前游合江亭见山樱蕊未折因赋含彩恡惊春  

山樱先春发红蕊满霜枝幽处竟谁见芳心空自知似夺朝日照疑畏暖风吹欲问含彩意恐惊轻薄儿衡州登楼望南馆临水花呈房戴段李诸公  

夭桃临方塘暮色堪秋思托根岂求润照影非自媚罥挂青栁丝零落緑钱地佳期竟【`一作意`】何许时有幽禽至合江亭槛前多高竹不见逺岸花客命翦之感而成咏  

吉凶岂前卜人事何翻覆缘看数日花却翦凌霜竹常言契君操今乃妨众目自古病当门谁言出幽独  

道州春游欧阳家林亭  

道州城北欧阳家去郭一里占烟霞主人虽朴甚有思觧留满地红桃花桃花成泥不湏扫明朝更访桃源老政成兴足告即【`一作即告一作则告`】归门前便是家山道  

衡州早春偶游黄溪口号  

偶寻黄溪日欲没早梅未尽山樱发无事江城闭此身不得坐待花间月  

衡州夜后把火看花留客  

红芳暗【`一作暖`】落碧池头把火遥看且【`一作更`】少留半夜忽然风更起明朝不复上南楼  

夜后把火看花南园招李十一兵曹不至呈座上诸公  

夭桃红烛正相鲜傲吏闲斋困独眠应是梦中飞作蝶悠扬只在此花前  

顺宗至徳大圣大安孝皇帝挽歌词三首  

遐视轻神寳传归属圣猷尧功终有待文徳本无忧坐受朝汾水行看告岱丘那知鼎成后龙驭弗淹留监抚垂三纪声徽洽万方礼因驰道着明自垦田彰积渐承鸿业从容守太康更留园寝诏恭聼有余芳早秋同轨至晨斾露华滋挽度千夫咽笳凝六马迟劒悲长闭日衣望出游时风起西陵树凄凉满孝思  

咏蜀客石琹枕  

可怜他山石几度【`一作岁`】负贞坚推迁强为用雕斵伤自然文含巴江浪色起青城烟更闻余玉声时入朱丝  

河南府试赎帖赋得乡饮酒诗  

酌言修旧典刈楚始登堂百拜賔仪尽三终乐奏长想同莺出谷看似雁成行礼罢知何适随云入帝乡  

赋得失羣鹤  

杳杳冲天鹤风排势暂违有心长自负无伴可相依万里寜辞逺三山讵忆归但令毛羽在何处不翻飞  

道州南楼换柱  

鸿灾起无朕有见非前知蚁入不足恤柱倾何可追良工操斤斧沉吟方在斯殚材事朽废曷若新宏规  

道州北池放鹅  

我非好鹅癖尔乏鸣雁姿安得免沸鼎澹然游清池见生不忍食深情固在斯能自逺飞去无念稻粱为  

回风有懐  

银宫翠岛烟霏霏【`一作菲菲`】珠树玲珑朝日晖神仙望见不得到却逐回风何处归  

蕃中答退浑词二首【`退浑种落尽在而为吐蕃所鞭挞有译者防情于予故以此答之`】  

退浑儿退浑儿朔风长在气何衰万羣铁马从奴虏强弱由人莫叹时  

退浑儿退浑儿氷消青海草如丝明堂天子朝万国神岛龙驹将与谁  

上官昭容书楼歌【`贞元十四年友人崔仁亮于东都买得硏神记一卷有昭容列名书缝处因用感叹而作是歌`】  

汉家媫妤唐昭容工诗能赋千载同自言才艺是天眞不服丈夫胜妇人歌阑舞罢闲无事纵恣优游防文字玉楼寳架中天居缄竒秘异万卷余水精编帙緑钿轴云母捣纸黄金书风吹【`一作飘`】花露清旭时绮髙挂红绡帷香囊盛烟绣结络翠羽拂案青【`一作碧`】琉璃吟披啸卷终【`一作纷`】无已皎皎渊机破【`一作碎`】研理词萦彩翰紫鸾回思耿寥天碧云起碧云起心悠哉境深转苦坐自摧【`一作催`】金【`一作玉`】梯珠履声一断瑶阶日夜生青苔青苔秘空【`一作闭九`】闗曾比羣玉山神仙杳何许遗逸满人间君不见洛阳南市卖书肆有人买得研神记纸上香多蠹不成昭容题处犹分明令人惆怅难为情  

闻砧有感  

千门俨云端此地富罗纨秋月三五夜砧声满长安幽人感中怀静聼泪汍澜所恨捣衣者不知天下寒  

早觉有感【`一作怀`】  

东方殊未明暗室虫正飞先觉忽先起衣裳顚倒时严冬寒漏长此夜如何其不用思秉烛扶桑有清晖  

冬日病中即事  

墙下长安道嚣尘咫尺间久牵身外役暂得病中闲背喜朝阳满心怜暮鸟还吾庐在何处南有白云山  

病中自户部贠外郎转司封  

羸卧承新命优容获所安遣儿迎贺客无力拂尘冠偃仰晴轩暖支离晓镜寒那堪报恩去感激对衰兰  

久病初朝衢中即事  

沉疴旷十旬还过直城闉老马犹知路羸童欲怕人久隳三径计更强百年身许国将何力空生衣上尘  

道州城北楼观李花  

夜疑闗山月暁似沙塲雪曾使西域来幽情望超越将念浩无际欲言忘所説岂是花感人【`一作感怀抱`】自怜抱孤节  

道州秋夜南楼即事  

谁念【`一作怜又作令`】独坐愁日暮此南楼云去舜祠闭月明潇水流猿声何处晓枫叶满山秋不分【`一作照`】匣中镜少年看白头  

道州观野火  

南风吹烈火熖熖烧楚泽阳景当昼迟【`一作连`】隂天半夜赤过处若彗扫来时如电激岂复辨萧兰【`一作艾`】焉能分玉石虫蛇尽烁烂虎兕出【`一作亦`】奔廹积秽一【`一作皆`】荡除和气始融液尧时既敬授禹稼斯肇迹【`一作植`】遍生合颖禾大秀两岐麦家有京坻咏人无沟壑慼乃悟焚如功来岁终受益  

衡州早春二首  

碧水何逶迤东风吹沙【`一作春`】草烟波千万【`一作里`】曲不辨嵩阳道  

病肺不饮酒伤心不看花惟惊望乡处犹自隔长沙  

郡内书懐寄刘连州窦防州  

朱邑何为者桐乡有古祠我心常所慕二郡老人知  

偶然作二首  

栖栖复汲汲忽觉年四十今朝满衣泪【`一作泪满衣`】不是伤春泣  

中夜兀然坐无言空涕洟丈夫志气事儿女安得知  

古兴  

越欧百链时楚卞三泣地二寳无人识千龄皆弃置空岩起白虹古狱生紫气安得命世客直来开奥秘劒任刜钟防玉从投火试必能絶疑惑然后论竒异  

风咏  

微风生青萍习习出金塘轻揺深林翠静猎幽径芳掩抑时未来鸿毛亦无伤一朝乗严气万里号清霜北走摧邓林东去落扶桑扫却垂天云澄清无私光悠然返空寂晏海通舟航  

镜中叹白发  

年过潘岳才三岁还见星星两鬓中纵使他时能早逹定知不作黒头公  

友人邀聼歌有感  

文章抛尽爱功名三十无成白发生辜负壮心羞欲死劳君贵买断肠声  

贞元十四年旱甚见权门移芍药花  

绿原青垅渐成尘汲井【`一作水`】开园日日新四月带花移芍药不知忧国是何人  

冬夜即事  

百忧攒心起复卧夜长耿耿不可过风吹雪片似花落月照氷文如镜破  

道州郡斋卧疾寄东馆诸贤  

东池送客醉年华闻道风流胜习家独卧郡斋寥落意【`一作处`】隔帘微雨湿梨化  

读小弟诗有感因口号以示之  

忆吾【`一作君`】未冠赏年华二十年间在咄嗟今来羡汝看花岁似汝追思昨日花  

读句践传  

丈夫可杀不可羞如何送我海西头更生更聚终湏报二十年间死即休  

道州月叹【`追述蕃中事与道州对言之`】  

别馆月犁牛氷河金山雪道州月霜树子规啼是血壮心感此孤劒鸣沉火在灰殊未灭  

风叹  

青海风飞沙射面随惊蓬洞庭风危樯欲折身若空西驰南走有何事防湏一决百年中  

道州感兴  

当代知文字先皇记姓名七年天下立万里海西行苦节终难辨劳生竟自轻今朝流落处啸水绕孤城和李使君三郎【`一作兄弟`】早秋城北亭宴崔司士因寄闗中张评事  

黄花古城路上尽见青山桑柘晴川口牛羊落照间野情随卷幔尘事隔重闗道合偏重赏官微独不闲鹤分琴久罢书到雁应还为谢登临客琼林【`一作枝`】寄一攀  

题从叔园林  

阮宅闲园暮窻中见树隂樵歌依野草僧语过长林鸟向花间井人弹竹里琴自嫌身未老已有住山心  

送僧归漳州  

几夏京城住今朝独逺归修行四分律防净七条衣溪寺黄橙熟沙田紫芋肥九龙潭上路同去客应稀  

## 御定全唐诗卷三百七十二  

孟郊  

孟郊字东野湖州武康人少隐嵩山性介少谐合韩愈一见为忘形交年五十得进士第调溧阳尉县有投金濑平陵城林薄蒙翳下有积水郊间徃坐水旁裵回赋诗曹务多废令白府以假尉代之分其半奉郑余庆为东都留守署水陆转运判官余庆鎭兴元奏为参谋卒张籍私諡曰贞曜先生郊为诗有理致最为愈所称然思苦奇澁李观亦论其诗曰高处在古无上平处下顾二谢云集十卷今编诗十卷  

列女【`一作妇`】操  

梧桐相待老鸳鸯防双死贞女贵徇夫舍生亦如此波澜誓不起妾心井中水  

灞上轻薄行  

长安无缓歩况値天景莫相逢灞浐间亲戚不相顾自  

叹方拙身忽随轻薄伦常恐失所避化为车辙尘此中生白髪疾走亦未【`一作不得`】歇  

长安羇旅行  

十日一理髪每梳飞旅尘三旬九过饮每食唯旧贫万物皆及时独余不觉春失名谁肻访得意争相亲直木有恬翼静流无躁鳞始知喧竞场莫处君子身野策藤竹轻山蔬薇蕨新潜歌归去来事外风景眞  

长安道  

胡风激秦树贱子风中泣家家朱门开得见不可入长安十二衢投树鸟亦急高阁何人家笙簧正喧吸  

送远吟  

河水昏复晨河邉相送频离杯有涙饮别栁无枝春一笑忽然敛万愁俄已新东波与西日不惜远行人  

古薄命妾  

不惜十指弦为君千万弹常恐新声至【`一作发`】坐使【`一作使我`】故声【`一作曲`】残弃置今日悲即是昨日欢将新变故易持【`一作将一作变`】故为新难青山有蘼芜涙叶长不干空令后代【`一作世`】人采掇幽思攒【`一作思幽兰`】  

古离别【`一作对景惜别`】  

松山云缭绕萍路【`一作合`】水分离云去有归日水分无合时春芳【`一作芳景`】役双眼【`一作目`】春色柔四支杨栁织别愁千条万条丝  

杂怨【`一作古乐府杂怨`】  

忆人莫至悲至悲空自衰寄人莫剪衣剪衣未必归朝为双【`一作同`】蒂花莫为四散飞花落还绕树游子不顾期夭桃花清晨游女红粉新夭桃花薄莫游女红粉故树有百年【`一作度`】花人无一定顔花送人老尽人悲花自闲贫女镜不明寒花日【`一作日花`】少容暗蛩有虚织短线无长缝浪水不可照狂夫不可从浪水多散影狂夫多异踪持此一生薄空成万【`一作百`】恨浓  

静女吟  

艳女皆妬色静女独检踪任礼耻任妆嫁德不嫁容君子易求聘小人难自从此志谁与谅琴幽韵重  

归信吟  

泪墨洒为书将寄万里亲书去魂亦去兀然空一身  

山老吟  

不行山下地唯种山上田腰斧斫旅松手瓢汲家泉讵知文字力莫记日月迁蟠木为我身始得全天年  

游子吟【`自注迎母溧上作`】  

慈母手中线游子身上衣临行密密缝意恐迟迟归谁言【`一作难将`】寸草心报得三春晖  

小隐吟  

我饮不在醉我欢长寂然酌溪四五盏听弹两三链性静栖白【`一作日`】洗情深寄【`一作塞渊`】号怒路傍子贪败不贪全  

苦寒吟  

天寒色【`一作色寒`】青苍北风呌枯桑厚氷无裂文短日有冷光敲石不得火壮隂夺正【`一作正夺`】阳苦调竟【`一作更`】何言冻【`一作久`】吟成此章  

猛将吟  

拟脍楼兰肉蓄怒时未扬秋鼙无退声夜剑不隐光虎队手驱出豹篇心卷藏古今皆有言猛将出北方  

伤哉行  

众毒蔓贞松一枝难久荣岂知黄庭客仙骨生不成春色舍芳蕙秋风绕枯茎弹琴不成曲始觉知音倾馆月改旧照吊宾写余情还舟空江上波浪送铭旌  

怨诗【`一作古怨`】  

试妾与君涙两处滴池水看取芙蓉花今年为谁死  

湘怨  

昧者理芳草蒿【`一作萧`】兰同一锄狂【`一作盲`】飚怒【`一作怨`】秋林曲直同一枯嘉木忌深蠧哲人悲巧诬灵均入廻流靳尚为良谟我愿分众泉清浊各异【`一作有`】渠我愿分众巢枭鸾相远居此志谅难保此情竟何如湘少知音孤响空踟蹰  

楚竹吟酬卢防端公见和湘怨  

握中有新声楚竹人未闻识音者谓谁清【`一作静`】夜吹赠君昔为潇湘引曾动潇湘云一呌鳯改听【`一作聪`】再惊鹤失【`一作出`】羣江花匪秋落山日当昼曛众浊响杂沓孤清思氛氲欲知怨有【`一作者`】形愿向明月分一掬灵均涙千年湘水文  

远愁曲  

飃防何所从遗塜行未逢东西不见人哭【`一作泣`】向青青松此地有时尽此哀无处容声翻太白云涙洗蓝田峰水渉七八曲山【`一作石`】登千万重愿邀【`一作廻`】夜月【`一作灵`】出视白日踪  

贫女词寄从叔先辈简  

蚕【`一作贫`】女非不勤今年独无春二月氷雪深死尽万木身时令自逆行造化岂不仁仰企碧霞仙高控沧海云永别劳苦场飘飖游无垠  

边城吟  

西城【`一作域`】近日【`一作水`】天俗禀气偏行子独自渴主【`一作居`】人仍卖泉烧烽碧云外牧马青坡巅何处鹘突【`一作作幽`】梦归思寄仰【`一作酒`】眠  

新平歌送许问  

边栁三四尺暮春【`一作莫奏`】离别歌早廻儒士驾莫饮土番河谁识匣【`一作箧`】中寳楚云章句多  

杀气不在边  

杀气不在边凛然中国秋道险不在山平地有摧辀河南【`一作中`】又起兵清浊俱鎻流岂唯私客艰拥滞官行舟况余隔晨昏去家成阻脩忽然两鬓雪同【`一作固`】是一日愁独寝夜难晓起视星汉浮凉风荡天地日夕声飕飗万物无少色兆人皆老忧长策茍未立丈夫【`一作志士`】诚可羞灵响复何事剑鸣思戮讐  

结爱【`一作古结爱`】  

心心复心心结爱务在深一度欲离【`一作言`】别千廻结衣襟结妾独守【`一作栖`】志结君早归意始知结衣裳不如结心肠坐结行亦结结尽百年月  

歌行  

驱傩击鼔吹长笛瘦鬼染靣惟齿白暗中崒崒拽茅鞭倮足朱裈【`一作禅`】行戚戚相顾笑声冲庭燎桃弧射矢时独呌  

覆巢行  

荒城古木枝多枯飞禽嗷嗷朝哺雏枝倾巢覆雏坠地乌鸢下啄更相呼阳和发生均孕育鸟兽有情知不足枝危巢小风雨多未容长成已先覆灵枝珍木满上林鳯巢阿阁重且深尔今所托非本地乌鸢何得同【`一作知`】尔心  

出门行  

长河悠悠去无极百龄同此可叹息秋风白露霑人衣壮心凋落夺【`一作旧`】顔色少年出门将诉谁川无梁兮路无岐一闻陌上苦寒奏使我伫立惊且悲君今得意厌粱肉岂复念我贫贱时  

海风萧萧天雨霜穷愁独坐夜何长驱车旧忆太行险始知游子悲故乡美人相思隔天阙长望云端不可越手持琅玕欲有赠爱而不见心断絶南山峩峩白石烂碧海之波浩漫漫参辰出没不相待我欲横天无羽翰  

湘妃怨【`一作湘灵祠`】  

南巡竟不返二妃【`一作帝子`】怨【`一作悲`】逾积万里防蛾眉潇湘水空碧防防荒山下古庙收贞魄乔木深青春清光满【`一作肃`】瑶席搴芳徒有【`一作自`】荐灵意殊脉脉玉佩不可亲徘徊烟波夕  

巫山曲  

巴江上峡重复重阳台碧峭十二峰荆王猎时逢暮雨夜卧高丘梦神女轻红流烟湿艳姿行云飞去明星稀目极魂断望不见猿啼三声泪滴衣  

巫山高【`一作行`】  

见尽数万里不闻三声猿但飞萧萧雨中有【`一作郁`】亭亭魂千载楚王【`一作襄`】恨遗文宋玉言至今晴明天【`一作青防里`】云结深闺门  

楚怨  

秋入楚江水独照汨罗魂手把绿【`一作芰`】荷泣意愁珠泪翻九门不可入一犬吠千门  

塘下行  

塘边日欲斜年少早还家徒将白羽扇调妾木兰花不是城头树那栖来去鸦  

临池曲  

池中春蒲叶如带紫菱成角莲子大罗裙蝉鬓倚【`一作寄`】迎风双双伯劳飞向东  

车遥遥  

路喜到江尽江上又通舟舟车两无阻何处不得游丈夫四方志女子安可留郎自别日言无令生远愁旅雁忽呌月断猿寒啼秋此夕梦君梦君在百【`一作北`】城楼寄【`一作寒`】泪无因【`一作回`】波寄恨无因【`一作回`】辀愿爲驭者手与郎廻马头  

征妇怨  

良人昨日去明月又不圆别时各有泪零落青楼前君泪濡罗巾妾泪满路尘罗巾长【`一作去`】在手今得随妾身路尘如得【`一作因`】风得上君车轮【`前四句一本别作一首`】  

渔阳千里道近如中门限中门逾有时渔阳长在眼生在绿【`一作丝`】罗【`一作萝`】下不识渔阳道良人自戍来夜夜梦中到【`前四句一本别作一首`】  

空城雀  

一雀入官仓所食宁损几只虑往覆频官仓终害尔鱼网不在天鸟罗不张水饮啄要自然可以空城里  

闲怨【`一作闺怨`】  

妾恨比斑竹下盘烦寃根有笋未出土中已含涙痕  

羽林行  

朔雪寒断指朔风劲裂氷胡中射雕者此日犹不能翩翩羽林儿锦臂飞苍鹰挥鞭快【`一作决`】白马走出黄河凌  

古意  

河边织女星河畔牵牛郎未得渡清浅相对遥相望  

古别离  

欲别牵郎衣郎今到何处不恨归来迟莫向临卭去  

游侠行  

壮士性刚决火中见石裂杀人不廻头轻生如蹔别岂知眼有泪肯白头上髪半【`一作平`】生无恩酬剑闲一百月  

黄雀吟  

黄雀舞承尘倚恃主人仁主人忽不仁买弹弹尔身何不远飞去蓬蒿正繁新蒿粒无人争食之足为珍莫觑翻车粟觑翻罪有因黄雀不知言赠之徒慇懃  

有所思  

桔橰烽火昼不灭客路迢迢信难越古鎭刀攒万片霜寒江浪起千堆雪此时西去定如何空使南心远凄切  

求仙曲  

仙教生为门仙宗静为根持心若【`一作苦`】妄求服食安足论铲惑有灵药饵眞成本源自当出尘网驭鳯登【`一作升`】昆仑  

婵娟篇  

花婵娟泛春泉竹婵娟笼晓烟妓婵娟不长妍月婵娟眞可怜夜半姮娥朝太一人间本自无灵匹汉宫承宠不多时飞燕婕妤相妬嫉  

南浦篇  

南浦桃花亚水红水边栁絮由春风鸟鸣喈喈烟蒙蒙自从远送对悲翁此翁已与少年别唯忆深山深谷中  

清东曲  

樱桃花参差香雨红霏霏含笑【`一作笑笑`】竞攀折美人湿罗衣采采清东曲明眸艳珪玉青巾艑上郎上下看不足南阳公【`一作宫`】首词编入新乐录  

望远曲  

朝朝归信日日登高台行人未去植庭梅别来三见庭花开庭花开尽复几时春光骀荡阻佳期愁来望远烟尘隔空怜绿鬓风吹白何当归见远行客  

## 御定全唐诗卷三百七十三  

孟郊  

织妇【`一作女`】辞  

夫是田中郎妾是田中女当年嫁得君为君秉机杼筋力日已疲不息窗下机如何织纨素自着蓝缕衣官家牓村路更索栽桑树  

古意  

荡子守边戍佳人莫相从去来年月多苦愁改形容上山复下山踏草成古踪徒言采蘼芜十度一不逢鍳独是明月识志唯寒松井桃始开花一见悲万重人顔不再春桃色有再浓捐【`一作指`】气入空房无憀乍【`一作自`】从容启贴理针线非独学裁缝手持未染防绣为白芙蓉芙蓉无染汚将以表心素欲寄未归人当春无信去无信反增愁愁心缘陇头愿君如陇水氷镜水还流宛宛青丝线【`一作绳`】纎纎白玉钩玉钩不亏缺青丝无断絶廻环  

胜双手解尽心中结  

折杨栁  

杨栁多短枝短枝多别离赠远屡攀折柔条安得垂青春有定节离别无定时但恐人别促不怨来迟迟莫言短枝条中有长相思朱顔与緑杨并在别离期  

楼上春风过风前杨栁歌枝疎缘别苦曲怨为年多花惊燕地云叶映楚池波谁堪别离此征戍在交河  

和丁助教塞上吟  

哭雪复吟雪广文丁夫子江南万里寒曾未及如此整顿气候谁言从生灵始无令恻隐者哀哀不能已  

古怨别  

飒飒秋风生愁人怨离别含情两相向欲语气先咽心曲千万端悲来却难说别后唯所思天涯共明月  

古别曲  

山川古今路纵横无断絶来往天地间人皆有离别行衣未束带中肠已先结不用看镜中自知生白髪欲陈去留意声向言前咽愁结塡心胸茫茫若为【`一作为君`】说荒郊烟莽苍旷野风凄切处处得相随人那不如月  

戏赠陆大夫十二丈【`一作乐府戏赠陆大夫十二文`】  

莲子不可得荷【`一作莲`】花生水中犹胜道傍栁无事【`一作时`】荡春风  

渌萍与荷叶同此【`一作在`】一水【`一作泉`】中风吹荷叶在渌萍西复东  

莲叶未【`一作花不`】开时苦心终日卷春水【`一作风`】徒荡漾荷【`一作莲`】花未开展  

劝善吟【`醉防中赠郭行余`】  

瘦郭有志气相哀老龙钟劝我少吟诗俗窄难尔容一口百味别况在醉防中四座正当喧片言何由通顾余昧时调居止多疎慵见书眼始开闻乐耳不聪视听互相隔一身且莫同天疾难自医诗癖将何攻见君如见书语善千万重自悲咄咄感变作烦恼翁烦恼不可欺【`一作不可欺古剑`】古剑澁亦雄知君方少年少年怀古风藏书拄屋脊不惜与凡聋我愿拜少年师之学崇崇从他笑为矫矫善亦可宗  

望夫石  

望夫石夫不来兮江水碧行人悠悠朝与莫千年万年色如故  

寒江吟  

冬至日光白始知隂气凝寒江波浪冻【`一作急`】千里无平氷飞鸟絶高羽【`一作树一作去`】行人皆晏兴荻洲素浩碕岸澌碐磳烟舟忽自阻风帆不相乘何况异形体信任为股肱渉江莫渉凌得意须得朋结交非贤良谁免生爱憎冻水有再浪失飞有载腾一言纵丑词万响无善应取鉴谅不远江水千万层何当春风吹利渉吾道  

审交  

种树须择地恶土变木根结交若失人中道生谤言君子芳桂性春荣冬【`一作浓寒`】更繁小人槿花心朝在夕不存莫蹑冬氷坚中有潜浪翻唯当金石交可以【`一作与`】贤达论  

怨别  

一别一廻老志士白髪早在富易为容居贫难自好沉忧损性灵服药亦枯槁秋风游【`一作客`】子衣落日行远道君问【`一作问君`】去何之【`一作住踪`】贱身难【`一作宁`】自保  

百忧  

萱草女儿花不解壮士忧壮士心是剑为君射斗牛朝思除国讐【`一作难`】莫思除国讐计尽山河画意穷草木筹智士日千虑愚夫唯四愁何必在波涛然后惊【`一作生`】沉浮伯伦心不醉四皓迹难留出处各有时众议徒啾啾  

路病  

病客无主人艰哉求卧难飞光赤道路内火焦肺肝欲饮井泉竭欲医囊用单稚颜能几日壮志忽已残人子不言苦归书但云【`一作言`】安愁环在我肠宛转终无端  

衰松  

近世交道衰青松落颜色人心忌孤直木性随改易既摧栖日榦未展擎天力终是君子材还思君子识  

遣兴  

贞五条音【`一作五音调`】松直百尺心贞含古风直松凌高岑浮声与狂葩胡为欲相侵  

退居【`一作退老`】  

退身何所食【`一作何食可`】败力不能【`一作得`】闲种稻耕白水负薪斫青山众听喜巴唱独醒愁楚颜日莫静归时幽幽扣松关  

卧病  

贫病诚可羞故牀无新裘【`一作贫病对客羞数整蓝缕裘`】春色烧肌肤时飡苦咽喉倦寝意蒙昧强言声幽柔承颜自俛仰有涙不敢流黙黙寸心中朝愁续莫愁  

隐士  

本末一相返漂浮【`一作泊`】不还眞山野多馁士市井无饥人虎豹忌当道麋鹿知藏身奈何贪竞者日与患害亲颜貎岁岁改利心朝朝新孰知富生【`一作者`】祸取富不取贫寳玉忌出璞出璞先为尘松栢忌出山出山先为薪君子隐石壁道书为我隣寝兴思其【`一作载`】义【`一作源`】澹泊味始眞陶公自放归尚平去【`一作正`】有依草木择地生禽鸟顺性飞青青与所保各不违  

独愁【`一作独怨一作赠韩愈`】  

前日远别离昨日生白发欲知万里情晓卧半牀月常恐百虫鸣使我芳草歇  

春日有感  

雨滴草芽出一日长一日风吹柳线垂一枝连一枝独有愁人顔经春如等闲且持酒满杯狂歌狂笑来  

将见故人  

故【`一作佳`】人季夏中及此百余日无日不相思明镜改形色【`一作质`】宁知仲冬时忽有相逢期振衣起踯躅頳鲤跃天池  

伤时  

常闻贫贱士之常嗟尔【`一作草木`】富者莫相笑男儿得路卽荣名邂逅失途成不调古人结交而重义今人结交而重利劝人一种种桃李种亦直须遍天地一生不爱嘱人事嘱即直须为生死我亦不羡季伦富我亦不笑原宪贫有财有势即相识无财无势同路人因知世事皆【`一作只`】如此却向东溪卧白云  

寓言  

谁言碧山曲不废青松直谁言浊水泥不汚明月色我有松月心俗骋风霜力贞明既如此摧折安可得  

偶作  

利剑不可近美人不可亲利剑近伤手美人近伤身道险不在广十歩能摧轮情爱【`一作忧`】不在多一夕能伤神  

劝学  

击石乃有火不击元无烟人学始知道不学非自然万事须已运他得非我贤青春须早为岂能长少年  

赠农人  

劝尔勤耕田盈尔仓中粟劝尔伐桑株减尔身上服清霜一委地万草色不緑狂飚一入林万叶不着木青春如不耕何以自结束  

长安早春  

旭日朱楼光东风不惊【`一作起`】尘公子醉未起美人争探春探春不为桑探春不为麦日日出西园秪望花栁色乃知田家春不入五侯宅  

罪松  

虽为青松姿霜风何所宜二月天下树緑于青松枝勿谓贤者喻勿谓愚者规伊吕代封爵夷齐终身饥彼曲既在斯我正实在兹泾流合渭流清浊各自持天令设四时荣衰有常期荣合随时荣衰合随时衰天令既不从甚不敬天时松乃不臣木青青独何为  

感兴  

拔心草不死去根栁亦荣独有失意人恍然无力行昔为连理枝今为断声连理时所重断今所轻吾欲进孤舟三峡水不平吾欲载车马太行路峥嵘万物根一气如何互相倾  

感怀  

秋气悲万物惊风振长道登高有所思寒雨伤百草平生有亲爱零落不相保五情今已伤安得自能老晨登洛阳坂目极天茫茫羣物归大化六龙颓西荒豺狼日已多草木日已霜饥年无遗粟众鸟【`一作马`】去空场路傍谁家子白首离故乡含酸望松栢仰靣诉穹苍去去勿复道苦饥形貌伤  

徘徊不能寐耿耿含酸辛中夜登高楼忆我旧星辰四时互迁移万物何时春唯忆首阳路永谢当时人长安佳丽地宫月生蛾眉隂气凝万里坐看芳草衰玉堂有鸟亦以从此辞伤哉志士叹故国多迟迟深宫岂无乐扰扰复何为朝见名与利莫还生是非【`一作是与非`】姜牙佐周武世业永巍巍  

举才天道亲首阳谁采薇去去荒泽远落日当西归羲和驻其轮四海借余晖极目何萧索惊风正离披鸱鸮鸣高树众鸟相因依东方有一士岁莫常苦饥主人数相问脉脉今何为贫贱亦有乐且愿掩【`一作守`】柴扉火云流素月三五何明明光曜侵白日贤愚迷至精四时更变化天道有亏盈常恐今已没须臾还复生河梁莫相遇【`一作逢`】草草不复言汉家正离乱王粲别荆蛮野泽何萧条悲风振空山举头是星辰念我何时还亲爱久别散形神各离迁未为生死诀长在心目间有鸟东西来哀鸣过我前愿飞浮云外饮啄见青天  

达士  

四时如逝水百川皆东波青春去不还【`一作廻`】白髪镊更多达人识元化【`一作气`】变愁为高歌倾产取一醉富者奈贫何君看土中宅富贵【`一作已矣`】无偏颇  

暮秋感思  

西风吹垂杨条条脆如藕上有噪日蝉催人成皓首亦恐旅歩难何独朱颜丑【`一作朽`】欲慰一时心莫如千日酒优哉遵渚鸿自得养身防不啄太仓粟不饮方塘水振羽戞浮云罝罗任徒尔  

古兴  

楚血未干衣荆虹尚埋辉痛玉不痛身抱璞求所归  

劝友  

至白湼不缁至交淡不疑人生静躁殊莫厌相箴规胶漆武可接金兰文可思堪嗟无心人不如松栢枝【`一作青松姿`】  

夷门雪赠主人【`是赠陆长源陆有荅诗`】  

夷门贫士空吟雪夷门豪士皆饮酒酒声欢闲入雪销雪声激切悲枯朽悲欢不同归去来万里春风动江栁  

尧歌【`一作舜歌前篇自注赏郑氏庄客去妇后篇注逸`】  

尔室何不安尔孝无与齐一言应对姑一度为出妻徃辙才晩钟还辙及晨鸡往还迹徒新很戻竟独迷娥女无礼数汚家如粪泥父母吞声哭【`一作瘦`】禽鸟亦为啼如何天与恶不得和鸣栖  

山色挽心肝将归尽日看村肩篮轝子野坐白髪官【`一作冠`】莺弄方短短花明碎攒攒瑠璃堆可掬琴瑟饶多欢翠韵仙窈窕岚漪出无端养馆洞庭秋响答虚吹弹  

## 御定全唐诗卷三百七十四  

孟郊  

乱离  

天下无义剑中原多疮痍哀哀陆大夫正直神反欺子路已成血嵇康今尚嗤为君每一恸如剑在四肢折羽不复飞逝水不复归直松摧高柯弱蔓将何依朝为春日欢夕为秋日悲泪下无尺寸纷纷天雨丝积怨成疾疹积恨成狂痴怨草岂有边恨水岂有涯怨恨驰我心茫茫日何之  

劝酒  

白日无定影清江无定波人无百年寿百年复如何堂上陈美酒堂下列清歌劝君金曲【`一作屈`】巵勿谓朱顔松栢岁岁茂丘陵日日多君看终南山千古青峨峨  

去妇  

君心匣中镜一破不复全妾心藕中丝虽断犹牵连安  

知御轮士今日翻回辕一女事一夫安可再移天君听去鹤言哀哀七丝  

君子勿郁郁士有谤毁者作诗以赠之  

君子勿郁郁听我青蝇歌人间少平地森耸山岳多折辀不在道覆舟不在河须知一尺水日夜增高波叔孙毁仲尼臧仓掩孟轲兰艾不同香自然难为和良玉烧不热直竹文不颇自古皆如此其如道在何  

日往复不见秋堂莫仍学髪不知白晓入寒铜觉为林未离树有玉犹在璞谁把碧梧枝刻作云门乐  

闻砧  

杜鹃声不哀断猿啼不切月下谁家砧一声肠一絶杵声不为客客闻髪自【`一作尽`】白杵声不为衣欲令游子归  

游子  

萱草生堂堦游子行天涯慈亲倚堂门不见萱草花  

自叹  

愁与髪相形一愁白数茎有髪能几多禁愁日日生古若不置兵天下无战争古若不置名道路无欹倾太行耸巍峩是天产不平黄河奔浊浪是天生不清四蹄日日多双轮日日成二物不在天安能免营营  

求友  

北风临大海坚氷临河靣下有大波澜对之无由见求友须在良得良终相善求友若非良非良中道变欲知求友心先把黄金链  

投所知  

苦心知苦节不容一毛髪链金索坚贞洗玉求明洁自慙所业微功用如鸠拙何殊嫫母顔对彼寒塘月君存古人心道出古人辙尽美固可扬片善亦不遏朝向公卿说暮向公卿说谁谓黄钟管化为君子舌一说清嶰竹二说变嶰谷三说四说时寒花拆寒木家道路灿灿我衣服岂直辉友朋亦用慰骨肉一暖荷疋素一饱荷升粟而况大恩恩此身报得足且将食檗劳酬之作金刀  

病客吟  

主人夜呻吟皆入妻子心客子【`一作远客`】昼呻吟徒为虫鸟音妻子手中病愁思不复深僮仆手中病忧危独难任丈夫久漂泊神气自然沈况于滞疾中何人免嘘大海亦有涯高山亦有岑沈【`一作此`】忧独无极尘涙互【`一作欲`】盈襟  

感怀  

孟冬隂气交两河正屯兵烟尘相驰突烽火日夜惊太行险阻高挽粟输连营奈何操弧者不使枭巢倾犹闻汉北儿怙乱谋纵横擅揺干戈柄呼呌豺狼声白日临尔躯胡为防丹诚岂无感激士以致天下平登高望寒原黄云郁峥嵘坐驰悲风莫叹息空沾缨  

离思  

不寐亦不语片月秋稍举孤鸿忆霜羣独鹤叫云侣怨彼浮花心飘飘无定所高张系繂帆远过梅根渚廻织别离字机声有酸楚  

结交  

铸镜须青铜青铜易磨拭结交远小人小人难姑息铸镜图鉴微结交图相依凡铜不可照小人多是非  

伤春  

两河春草海水清十年征战城郭腥乱兵杀儿将女去二月三月花防防千里无人旋风起莺啼燕语荒城里春色不拣墓傍株红顔皓色逐春去春去春来那得知今人看花古人墓令人惆怅山头路  

择友  

兽中有人性形异遭人隔人中有兽心几人能眞识古人形似兽皆有大圣徳今人表似人兽心安可测虽笑未必和虽哭未必戚靣结口头交肚里生荆棘好人常直道不顺世间逆恶人巧谄多非义茍且得若是效眞人坚心如铁石不谄亦不欺不奢复不溺靣无恡色容心无诈忧惕君子大道人朝夕恒的的  

夜忧  

岂独科斗死所嗟文字捐蒿蔓转骄防【`一作王`】菱荇减婵娟未遂摆鳞志空思吹浪旋何当再霖雨洗濯生华鲜  

惜苦  

于鹄値谏议以毬不能官焦防値舍人以杯不得完【`一作官`】可惜大雅防意此小团栾名廻不敢辨心转实是难不惜为君转转非君子观转之复转之强转谁能欢哀哉虚转言不可穷波澜  

寒地百姓吟【`自注为郑相其年居河南畿内百姓大防矜防`】  

无火炙地眠半夜皆立号冷箭何处来棘针风骚劳【`一作骚`】霜吹破四壁苦痛不可逃高堂捶钟饮到晓闻烹炮寒者愿为蛾烧死彼华膏华膏隔仙罗虚绕千万遭到头落地死踏地为游遨游遨者是谁君子为郁陶  

出东门  

饿马骨亦耸独驱出东门少年一日程衰叟十日奔寒景不我为疾走落平原眇黙荒草行恐惧夜魄翻一生自组织千首大雅言道路如抽蚕宛转羁肠繁  

教坊歌儿  

十岁小小儿能歌得朝【`一作闻`】天六十孤老人能诗独临川去年西京寺众伶集讲筵能嘶竹枝词供养绳牀禅能诗不如歌怅望三百篇  

访疾  

冷气入疮痛夜来痛如何疮从公怒生岂以私恨多公怒亦非道怒消乃天和古有焕辉句嵇康闲婆娑请君吟啸之正气庶不讹  

酒德  

酒是古明镜辗开小人心醉见异举止醉闻异声音酒功如此多酒屈亦以深罪人免罪酒如此可为箴  

冬日  

老人行人事百一不及周冻马四蹄吃陟卓难自收短景仄飞过午光不上头少壮日与辉衰老日与愁日【`一作自`】愁疑在日岁箭迸如讐万事有何味一生虚自囚不知文字利到死空遨游  

饥雪吟  

饥乌夜相啄疮声互悲鸣氷肠一直刀天杀无曲情大雪压梧桐折柴堕峥嵘安知鸾鳯巢不与枭鸢倾下有幸灾儿拾遗多新争但求彼失所但夸此【`一作夸誔自`】经营君子亦拾遗拾遗非拾名将补鸾鳯巢免与枭鸢幷因为饥雪吟至晓竟【`一作意`】不平  

偷诗  

饿犬齚枯骨自吃馋饥涎今文与古文各各称可怜亦如婴儿食饧桃口旋旋唯有一防味岂见逃景延绳床独坐翁黙览有所传终当罢文字别着逍遥篇从来文字净君子不以贤  

晚雪吟  

贫富喜雪晴出门意皆饶镜海见纎悉氷天歩飘飖一一仙子行家家尘声销小儿击玉指大耋歌圣朝睿气流不尽瑞仙何夐寥始知望幸色终疑异礼招市井亦清洁闾阎耸岧嶤苍生愿东顾翠华仍西遥天念岂薄厚宸衷多忧焦忧焦致太平以兹时比尧古耳有未通新词有潜韶甘为酒伶摈坐耻歌女娇选音不易言裁正逢今朝今朝前古文律异同一调愿于尧琯中奏尽郁抑謡  

自惜  

倾尽眼中力抄诗过于人自悲风雅老恐被巴竹嗔零落雪文字分明镜精神坐甘氷抱晚永谢酒怀春徒有言言旧慙无黙黙新始惊儒教误渐与佛乗亲  

老恨  

无子抄文字老吟多飘零有时吐向床枕席不解听鬬蚁甚微细病闻亦清泠小大不自识自然天性灵  

湖州取解述情  

霅水徒清深照影不照心白鹤未轻举众鸟争浮沉因兹挂帆去遂作归山吟  

落第  

晓月难为光愁人难为肠谁言春物荣独【`一作岂一作起`】见叶【`一作花`】上霜雕鹗失势病【`一作鹤鹊飞失势`】鹪鹩假【`一作改`】翼翔弃置复弃置情如刀剑【`一作刃`】伤  

咏怀【`一作咏情一作感寓`】  

浊水心易【`一作已`】倾明波兴初发思逢海底人乞取蚌中月此兴若未谐此心终不歇  

病起言怀  

强行寻溪【`一作净`】水洗却残病姿花景晼晚尽麦风清泠吹交道贱【`一作卧`】来见世情贫去知高闲思楚逸澹泊【`一作浅薄`】厌齐儿终伴碧山侣结言青桂枝  

秋夕贫居述怀  

卧冷无远梦听秋酸别情高枝低枝风千叶万叶声浅井【`一作水`】不供饮瘦田长废耕今交非古交贫语闻皆轻  

夜感自遣【`一作失志夜坐思归楚江又作苦学吟`】  

夜学晓未休苦吟神鬼愁如何不自闲心与身为讐死辱片时痛生辱长年羞清桂无直枝碧江思旧游  

再下第  

一夕九起嗟梦短不到家两度长安陌空将涙见花  

下第东归留别长安知已  

共照日月影独为愁思人岂知鶗鴂鸣【`一作鶗鴂等闲鸣`】瑶草不得春一片两片云千里万里身云归嵩之阳身寄江之濵弃置复何道楚情吟白苹  

失意归吴因寄东台刘复侍御  

自念西上身忽随东归风长安日下影又落江湖中离娄岂不明子野岂不聪至寳非眼别至音非耳通因缄俗【`一作物`】外词【`一作调`】仰【`一作远`】寄高天【`一作飞`】鸿  

下第东南行  

越风东南清楚日潇湘明试逐伯鸾去还作灵均行江蓠伴我泣海月投人惊失意容貌改畏途性命轻时闻防侣猿一叫千愁并【`一作生`】  

叹命  

三十年来命唯藏一卦中题诗还问【`一作怨问一作还怨`】易问易防复防本望文字达今因文字穷影孤别离月衣破道路风归去不自息耕耘成楚农  

远游  

慈乌不远飞孝子念先归而我独何事四时心有违江海恋空积波涛信来稀长为路傍食【`一作客`】着尽家中衣别【`一作烈`】剑不割物离人难作威远行少僮仆驱使无是非为性玩好尽积愁心緖微始知时节驶夏【`一作爱`】日非长辉  

商州客舍  

商山风雪壮游子衣裳单四望失道路百忧攒肺肝日短觉易老夜长知至寒涙流潇湘调苦屈宋弹识声今所易识意古所难声意今讵【`一作竟谁`】辨高明鍳其端  

长安旅情  

尽说青云路有足皆可至我马亦四蹄出门似无地玉京十二楼峩峩倚青翠下有千朱门何门荐孤士  

长安羇旅  

听乐别离中声声入幽肠晓泪滴楚瑟夜魄绕吴乡几回羇旅情梦觉残烛光  

渭上思归  

独访千里信回临千里河家在【`一作住`】吴楚乡泪寄东南【`一作流`】波  

登科后  

昔日龌龊不足夸今朝放【`一作旷`】荡思无涯【`一作今日坦然未可涯`】春风【`一作青春`】得意马蹄疾一日看尽长安花  

初于洛中选  

尘土日易没驱驰力无余青云不我与白首方选书宦途事非远拙者取自疎终然恋皇邑誓以结吾庐帝城富高门京路绕【`一作饶`】胜居碧水走龙蛇【`一作状`】蜿蜒绕庭除寻常异方客过此亦踟蹰  

乙酉岁舍弟扶侍归兴义庄居后独止舍待替人  

谁言旧居止主人忽成客僮仆强与言相惧终脉脉出亦何所求入亦何所索饮食迷精麤衣裳失寛窄囘风卷闲簟新月生空壁士有百役身官无一姓宅丈夫耻自餙衰鬓从飒白兰交早已谢榆景徒相廹惟予心中镜不语光歴歴  

西斋养病夜怀多感因呈上从叔子云  

远客夜衣薄厌眠待鸡鸣一床空月色四壁秋蛩声守淡遗众俗养疴念余生方全君子拙耻学小人明蚊蚋亦有时羽毛各有成如何骐骥迹踡局未能行西北有平路运来无相轻  

## 御定全唐诗卷三百七十五  

孟郊  

秋怀  

孤骨夜难卧吟虫相唧唧老泣无涕洟秋露为滴沥去壮暂如翦来衰纷似织触緖无新心丛悲有余忆讵忍逐南帆江山践徃昔  

秋月顔色氷【`去声`】老客志气单冷露滴梦破峭风梳骨寒席上印病文肠中转愁盘疑怀无所凭虚听多无端梧桐枯峥嵘声响如哀弹  

一尺月透户仡栗如剑飞老骨坐亦惊病力所尚微虫苦贪【`一作含`】剪色鸟危巢焚辉孀娥理故丝【`一作烦緖`】孤哭【`一作坐`】抽余思【`一作噫`】浮年不可追衰歩多夕归  

秋至老更贫破屋无门扉一片月落床四壁风入衣疎梦不复远弱心良易归商葩将去【`一作老`】緑缭绕争余辉野歩踏【`一作贱`】事少病谋向物违幽幽草根虫生意与我  

微  

竹风相戞语幽闺暗中闻鬼神满衰听恍惚难自分商叶堕干雨秋衣卧单云病骨可剸物酸呻亦成文瘦攒如此枯壮落随西曛褭褭一线命徒言系絪緼  

老骨惧秋月秋月刀剑棱纎辉不可干冷魂坐自凝羇雌巢空镜仙飚荡浮氷惊歩恐自翻病大不敢凌单床寤皎皎瘦卧心兢兢洗河不见水透浊为清澄诗壮昔空说诗衰今何凭  

老病多异虑朝夕非一心商虫哭衰运繁响不可寻秋草瘦如髪贞芳缀疎金晚鲜讵几时驰景还易隂弱习徒自耻莫知欲何任露才一见谗潜智早已深防深不防露此意古所箴  

岁暮景气干秋风兵甲声织织劳无衣喓喓徒自鸣商声耸中夜蹇支废前行青髪如秋园一翦不复生少年如饿花瞥见不复明君子山岳定小人丝毫争多争多无寿天道戒其盈  

冷露多瘁索枯风晓【`一作饶`】吹嘘秋深月清苦虫老声麤疎頳珠枝累累芳金蔓舒舒草木亦趣时寒荣似春余悲彼【`一作自悲`】零落生与我心何如  

老人朝夕异生死每日中坐随一啜安卧与万景空视短不到门听涩讵逐风还如刻削形免有纎悉聪浪浪谢初始皎皎幸归终孤隔文章友亲宻蒿莱翁岁緑闵以黄秋节迸又【`一作已`】穷四时既相廹万虑自然丛南逸浩淼际北贫硗确中曩怀沈遥江衰思结秋嵩【`一作蓬`】锄食难满腹叶衣多丑躬尘【`一作麤`】缕不自整古吟将谁通幽竹啸鬼神楚铁生虬龙志士多异感运郁由邪衷常思书破衣至死教初童习乐莫习声习声多顽聋明明胸中言愿写为高崇  

幽苦日日甚老力歩歩微常恐暂下牀至门不复归饥者重一食寒者重一衣泛广岂无涘恣行亦有随【`一作随时`】语中失次第身外生疮痍桂蠧既潜朽【`一作汚`】桂花损贞姿詈言一失香千古闻词将死始前悔前悔不可追哀哉轻薄行终日与驷【`一作欲驱`】驰  

流运闪欲尽枯折皆相号棘枝风哭酸桐叶霜顔高老虫干铁鸣惊兽孤玉咆商气洗【`一作满`】声瘦晚隂驱景劳集耳不可遏噎神不可逃蹇行散余郁幽坐谁与曹抽壮无一线剪怀盈千刀清诗【`一作诗清`】既名眺【`一作郊`】金菊亦姓陶收拾昔所弃咨嗟今比毛幽幽岁晏言零落不可操  

霜气入病骨老人身生氷衰毛暗相刺冷痛不可胜鷕鷕伸【`一作神`】至明强强揽所凭瘦坐形欲折腹【`一作晚`】饥心将崩劝药左右愚言语如见憎耸耳噎神开【`一作耸咽神气开`】始知功用【`一作者`】能日中视余疮暗隙【`一作鏁`】闻绳【`一作细`】蝇彼齅一何酷此味半防凝潜毒尔无厌余生我堪矜冻飞幸不远冬令反心惩出没各有时寒热苦【`一作莫`】相凌仰谢调运翁请命愿有徴  

黄河倒上天众水有却来人心不及水一直去不廻一直亦有巧不肯至蓬莱一直不知疲唯闻至省台忍古不失古失古志易摧失古剑亦折失古琴亦哀夫子失古泪当时落漼漼诗老失古心至今寒皑皑古骨无浊肉古衣如藓苔劝君勉忍古忍古销尘埃  

詈言【`一作署剑`】不见血杀人何纷纷声如穷家犬吠窦何狺狺詈痛幽鬼哭詈侵黄金贫言词岂用多憔悴在一闻古詈舌不死至今书云云今人咏古书善恶宜自分秦火不爇舌秦火空爇文所以詈更生至今横絪緼  

靖安寄居  

寄静不寄华【`一作哗`】爱兹嵽嵲居渴饮浊清泉饥食无名蔬败菜【`一作叶`】不敢火补衣亦写书古云俭成德今乃实起予戅叟戅不足贤人贤有余役生皆促促心竟谁舒舒万马踏风衢众尘随犇车高賔尽不见大道夜方虚卧有洞庭梦坐无长安储英髦空骇耳烟火独微如厚念恐伤性薄田忆亲锄承【`一作忙`】世不出力冬竹肯抽葅外物莫相诱约心誓从初碧芳既似水日日咏归欤  

雪  

忽然太行雪昨夜飞入来崚嶒堕庭中严白何皑皑奴婢晓开户四肢冻徘徊咽言词不成告诉情状摧官给未入门家人尽以灰意劝莫笑雪笑雪贫为灾将暖此残疾典卖争致杯教令再举手夸曜余生才强起吐巧词委曲多新裁为尔作非夫忍耻轰暍雷书之与君子庶免生嫌猜  

春愁  

春物与愁客遇时各有违故花辞新枝新泪落故衣日莫两寂寞飘然亦同归  

懊恼  

恶诗皆得官好诗空抱山抱山冷殑殑【`音擎寒貌`】终日悲顔顔好诗更相嫉劒防生牙关前贤死已久犹在咀嚼间以我残杪身清峭养高闲求闲未得闲众诮瞠虤虤  

游城南韩氏庄  

初疑潇湘水鏁在朱门中时见水底月【`一作有时池底山`】动揺池上风清气润竹林白光连虚空浪簇霄汉羽岸芳金碧丛何言数亩间环泛路不穷愿逐【`一作当慕`】神仙侣飘然【`一作从兹`】汗漫通  

与二三友秋宵防话清上人院  

何处山不幽此中情又别一僧敲一磬七子吟秋月激石泉韵清寄枝风啸咽泠然诸境静顿觉浮累灭扣寂兼探眞通宵讵能辍  

好鸟无杂栖华堂有嘉携琴樽互倾奏歌赋相和谐但嘉鱼水合莫令云雨乖一为鹍鸡弹再鼔壮士怀初景待谁晓新春逐【`一作还`】君来愿言良友防高驾不知廻  

招文士饮  

曹刘不免死谁敢负年华文士莫辞酒诗人命属花退之如放逐李白自矜夸万古忽将似一朝同叹嗟何言天道正独使地形斜南士愁多病北人悲去家梅芳已流管栁色未藏鸦相劝罢吟雪相从愁饮霞醒时不可过愁海浩无涯  

陪侍御叔游城南山墅  

夜坐拥肿亭昼登崔巍岑日窥万峰首月见双泉心松气清耳目竹氛碧衣襟伫想【`一作仰悲`】琅玕字数听枯槁吟登华岩寺楼望终南山赠林校书兄弟  

地脊亚为崖耸出防中楼根挿迥云殿翼翔危空前山胎元气灵异生不穷势吞万象高秀夺五岳雄一望俗虑醒再登仙愿崇青莲三居士昼景眞赏同  

游终南山  

南山塞天地日月石上生高峰夜留景【`太白峰西黄昏后见余日`】深谷昼未明山中人自正路险心亦平长风驱松栢声拂万壑清到此悔读书朝朝近浮名  

游终南龙池寺  

飞鸟不到处僧房终南巅龙在水长碧雨开山更鲜歩出白日上坐依清溪边地寒松桂短石险道路【`一作苔磴`】偏晚磬送归客数声落遥天  

南阳公请东樱桃亭子春防  

万木皆未秀一林【`一作株`】先含春此地独何力我公布深仁霜叶日舒卷风枝远埃尘初英濯紫霞飞雨流清津赏异出嚣杂折芳积懽忻文心兹焉重俗尚安能珍碧玉妆粉比飞琼秾艳均鸳鸯七十二花态并相新常恐遗秀志迨兹广防陈芳菲争胜引歌咏竟良辰方知戏马防永谢登龙賔  

游华山云台观  

华岳独灵异草木恒新鲜山尽五色石水无一色泉仙酒不醉人仙芝皆延年夜闻明星馆时韵女萝敬兹不能寐焚栢吟道篇  

喜与长文上人宿李秀才小山池亭  

灯尽语不尽主人庭砌幽栁枝星影曙兰叶露华浮块岭笑羣岫片池轻众流更闻清净子逸唱颇难俦  

邀花伴【`自注时在朔方`】  

边地春不足十里见一花及时须遨游日莫饶风沙  

石淙【`一作五淙十首`】  

岩谷不自胜水木幽奇多朔风入空曲泾【`一作径`】流无大波迢递径【`一作逗`】难尽参差势相罗雪霜有时洗尘土无由和洁冷【`一作结吟`】诚未厌晚歩将如何  

出曲水未断入山深更重泠泠若仙语皎皎多异容万响不相杂四时皆有【`一作自`】浓日月互分照云霞各生峰久迷向方理逮兹耸前踪  

荒防每恣远戅歩难自廻已抱苔藓疾尚凌潺湲隈驿骥苦衔勒笼禽恨摧颓实力茍未足浮夸信悠哉顾惟非时用静言还自咍  

朔水刀劒利秋石琼瑶鲜鱼龙气不腥潭洞状更妍磴雪入呀谷掬星洒遥天声忙【`一作廹`】不及韵势疾多断涟输去虽有恨躁气【`一作翻`】一何颠蜿蜒相纒掣荦确亦廻旋黑草濯铁发白苔浮氷钱具【`一作其`】生此云遥非德不可甄何况被犀士制之空以权始知静刚猛文教从来先  

空谷耸视听幽湍泽心灵疾流脱鳞甲叠岸冲风霆丹巘堕瓌景霁波灼【`一作闪`】虚形淙淙豗厚轴棱棱攒高弱栈跨旋碧危梯倚凝青飘飘【`一作飖`】鹤骨仙飞动鼇背庭【`一作亭`】常闻夸大言下顾皆细萍  

百尺明镜流千曲寒星飞为君洗故物有色如新衣不饮泥土汚但饮雪霜饥【`一作肌`】石棱玉纎纎草色琼霏霏谷硙有余力溪舂亦多机从来一智萌能使众利归因之山水中喧然论是非  

入深得竒趣升险为良跻搜胜有闻见逃俗无踪蹊穴流恣廻转窍景忘东西戅兽鲜猜惧罗人巧罝罤幽驰异处所忍虑多端倪虚获我何饱实归彼非迷斯文浪云洁此防谁得齐  

屑珠泻潺湲裂玉何威瓌若调千瑟未果一曲谐古骇毛发栗险惊视听乖二【`一作土`】老皆劲骨风趋縁欹崖地远有余【`一作遗`】美我游采弃【`一作奇`】怀乘时幸勤鉴前恨多幽霾弱力谢刚健蹇防贵安排始知随事静何必当夕斋  

昔浮南渡飚今攀朔山景物色多瘦削吟笑还孤永日月冻有棱雪霜空无影玉喷不生氷瑶涡旋成井潜角时耸光隐鳞乍漂冏再吟获新胜返歩失前省惬怀虽已多惕虑未能整颓阳落何处升魄衔疎岭  

圣朝搜岩谷此地多遗玩怠惰成远游顽疎恣灵【`一作虚`】观劲飚刷幽视怒水慑余愞曾是结芳【`一作茅`】诚远兹勉流倦氷条耸危虑霜翠莹遐盻物诱信多端荒寻谅难遍去矣朔之隅翛然楚之甸  

游韦七洞庭别业  

洞庭如潇湘叠翠荡浮碧松桂无赤日风物饶清激逍遥展幽韵参差逗良觌道胜不知疲防搜自无斁旷然青霞抱永矣白云适崆峒非凡乡蓬瀛在仙籍无言从远尚还思君子识【`一作兹焉与之敌`】波涛潄古岸铿锵辨竒石灵响非外求殊音自中积人皆走烦浊君能致虚寂何以袪扰扰叩调清淅淅既惧豪华损誓从诗书益一举独往姿再揺飞遁迹山深有变异意惬无惊惕采翠夺日月照耀迷昼夕松斋何用扫萝院自然涤业峻谢烦芜文高追古昔暂遥朱门恋终立青史绩物表易淹留人间重离析难随洞庭酌且醉横塘席  

越中山水  

日【`一作动一作夕`】觉耳目胜我来山水州蓬瀛若髣髴田【`一作四`】野如泛浮碧嶂几千绕清泉【`一作源`】万余流莫穷合沓歩孰尽泒别游越水净难汚越天隂易收气鲜无隐物目视远更周举俗【`一作族`】媚葱蒨连冬撷芳柔菱湖有余翠茗圃无荒畴赏异忽已远探竒诚淹留永言终南色去矣销人忧  

春集越州皇甫秀才山亭  

嘉賔【`一作嘉诱一作善友`】在何处置亭春山巅顾余寂寞者谬厠芳菲筵视听日澄澈声光坐连绵晴湖泻峰嶂翠浪多萍藓何以逞高志为君吟秋天【`一作篇`】  

和皇甫判官游琅琊溪  

山中琉璃境物外琅琊溪房廊逐岩壑道路随高低碧瀬潄白石翠烟含青蜺客来暂游践意欲忘簪珪树杪灯火夕云端钟梵齐时同虽可仰迹异难相携唯当清宵梦髣髴愿【`一作期`】攀跻  

## 御定全唐诗卷三百七十六  

孟郊  

汝州南潭陪陆中丞公防  

一雨百泉涨南潭夜来深分明碧沙底写出青天心远客洞庭至因兹涤烦襟既登飞【`一作青`】云舫愿奏清风琴高岸立旗防潜蛟失【`一作互`】浮沉威棱防斯浸魍魉逃所侵山态变初霁水声流新音耳目极眺听潺湲与嵚岑谁言栁太守空有白苹吟  

汝州陆中丞席喜张从事至同赋十韵  

汝水无浊波汝山饶奇石大贤为此郡佳士来如积有客乗白驹奉义惬所适清风荡华馆雅瑟泛瑶席芳醑静无喧金尊光有涤纵情孰虑损听论自招益愿折若木枝却彼曜灵夕贵贱一相接忧悰忽转易防合勿言轻别离古来惜请君驻征车良遇难再觌  

夜集汝州郡斋听陆僧辩弹琴  

康乐宠词客清宵意无穷征文北山【`一作窗`】外借月南楼中千里愁并尽【`一作寂然静`】一樽欢暂同胡为戞楚琴【`一作瑟`】淅沥起寒风  

同年春燕  

少年三十士嘉防良在兹高歌揺春风醉舞摧花枝意荡晼晚景喜凝芳菲时马迹攒騕褭乐声韵参差视听改旧趣物象含新姿红雨花上滴緑烟栁际垂淹中讲精义南皮献清词前贤与今人千载为一期明鉴有皎洁澄【`一作良`】玉无磷缁永与【`一作将`】沙泥别各整云【`一作霄`】汉仪盛气自中积英名日四驰塞鸿絶俦匹海月难等夷郁抑【`一作折`】忽已尽亲朋乐无涯幽蘅发空曲芳杜绵所思浮迹自聚散壮心谁别离愿保金石志无令有夺移  

罗氏花下奉招陈侍御  

眼在【`一作见`】枝上春落地成埃尘不是风流者谁为攀折人宁辞波浪濶莫道徃来频拾紫岂宜晚掇芳须及晨劳收贾生泪强起屈平身花下本无俗酒中别有神游蜂不饮故戏蝶亦争新万物尽如此过时非所珍  

游石龙涡【`自注四壁千仞散泉如雨`】  

石龙不见形石雨如散星山下晴皎皎山中隂泠泠水飞林木杪珠缀莓苔屏畜异物皆别当晨景欲暝泉芳春气碧松月寒色青险【`一作隂`】力此独壮猛兽亦不停日莫且廻去浮心恨【`一作尚`】未宁  

浮石亭  

曾是风雨力崔巍漂来时落星夜皎洁近榜朝逶迤翠防递明灭清潨泻欹危况逢蓬岛仙防合良在兹  

看花  

家家有芍药不妨至温柔温柔一同女红笑笑不休月娥双双下楚艳枝枝浮洞里逢仙人【`一作幸逢仙人立`】绰约青【`一作清`】宵游  

芍药谁为壻人人不敢来唯应待诗老日日殷勤开玉立无气力春凝且裴徊将何谢青春痛饮一百杯芍药吹欲尽无奈晓风何余花欲谁待唯待谏郎过谏郎不事俗黄金买高歌高歌夜更清花意晚更多【`一本连下饮之四句作一首`】  

饮之不见底醉倒深红波红波荡谏心諌心终无它独游终难醉挈榼徒经过问花不解语劝得酒无多【`独游四句洪迈取为絶句`】  

三年此村落春色入心悲料得一孀妇经【`一作它`】时独涙垂  

济源春  

太行横偃脊百里芳崔巍济濵花异顔枋口云如裁新画彩色湿上界光影来深红缕草木浅碧珩泝洄千家门前饮一道传禊杯玉鳞吞金钩仙璇琉璃开朴童茂言语善俗无惊猜狂吹寝恒宴晓清梦先回治生鲜惰夫积学多深材再游讵癫戅一洗惊尘埃  

济源寒食  

风巢嫋嫋春鵶鵶无子老人仰靣嗟栁弓苇箭【`一作蒿矢`】觑不见高红远緑劳相遮  

女婵【`一作蝉`】童子黄短短耳中闻人惜春晚逃蜂匿蝶踏地【`一作花`】来抛却斋【`一作黄`】糜一瓷椀  

一日踏春一百回朝朝没脚走芳埃饥童饿马埽花喂向晚饮溪三两杯  

莓苔井上空相忆辘轳索断无消息酒人皆倚春髪緑病叟独藏秋髪白  

长安落花飞上天南风引至三殿前可怜春物亦朝谒唯我孤【`一作独`】吟渭【`一作济`】水边  

枋口花间【`一作开`】掣手归嵩阳【`一作山`】为【`一作与`】我留【`一作驻`】红晖可怜踯躅千万尺柱地柱天疑【`一作今`】欲飞  

蜜蜂为主各磨牙咬尽村中万木花君家瓮瓮今应满五色冬笼甚可夸  

游枋口  

一歩复一歩出行【`一作行踏`】千里幽为取山水意故作寂寞游太行青巅高枋口碧照浮明明无底镜泛泛忘机鸥老逸不自限病狂不可周恣闲饶淡薄怠玩多淹留芳物竞晼晚緑梢挂新柔和友莺相绕言语亦以稠【`一作和友鹘相远飞鹰亦以稠`】始知万类然静躁难相求  

耸我残病骨健如一仙人镜中照千里镜浪洞百神此神日月华不作寻常春三十夜皆明四时昼恒新鸟声尽依依兽心亦忻忻澄幽出所怪闪异坐微絪可来复可来此地灵相亲  

与王二十一员外涯游枋口栁溪  

万株古栁根拏此磷磷溪野榜多屈曲仙浔无端倪春桃散红烟寒竹含晩凄晓听忽以异芳树安能齐共疑落镜中坐泛红景低水意酒易醒浪情事非迷小儒峭章句大贤嘉提携潜窦韵灵瑟翠崖鸣玉珪主人稷卨翁德茂芝术畦凿出幽隐端气象皆升跻曾是清乐抱逮兹几省溪宴位席兰草滥觞惊鳬鹥灵味荐鲂瓣金花屑橙韲江调摆衰俗洛风远尘泥徒言奏狂狷讵敢忘筌蹄  

与王二十一员外涯游昭成寺  

洛友寂寂约省骑霏霏尘游僧歩晚磬话茗含【`一作合`】芳春【`一作茵`】瑶防氷入手粉壁画莹神頳廊芙蓉霁碧殿瑠璃匀【`一作津`】讲岛【`一作海`】岳尽渊咏文字新屡笑寒竹防况接青云賔顾慙余眷下衰瘵婴残身  

嵩少  

沙弥舞袈裟走向踯躅飞闲歩亦惺惺芳援相依依噎塞春咽喉蜂蝶事光辉羣嬉且已晚孤引将何归流艳去不息朝英亦疎微  

旅次洛城东水亭  

水竹色相洗碧花动轩楹自然逍遥风荡涤浮竞情霜落叶声燥景寒人语清我来招隐亭衣上尘暂轻  

洛桥晚望  

天津桥下氷初结洛阳陌上人行絶榆栁萧疎楼阁闲月明直见嵩山雪  

北郭贫居  

进乏广莫力退为蒙笼【`一作泷`】居三年失意归四向相识疎地僻草木壮荒条扶我庐夜贫灯烛絶明月照吾书欲识贞静操秋蝉饮清虚  

题陆鸿渐上饶新开山舍  

惊彼武陵状移归此岩边开亭拟贮云凿石先得泉啸竹引【`一作索`】清吹吟花成【`一作讨`】新篇乃知高洁情摆落区中縁  

题韦承总吴王故城下幽居【`自注韦生相门子孙`】  

才饱身自贵巷荒门岂贫韦生堪继相孟子愿依邻夜思琴【`一作酒`】语切昼情茶味新霜枝留过鹊【`一作鹤`】风竹扫防尘郢唱一声发吴花千片春对君何所得归去觉情眞【`一作贞`】  

苏州昆山惠聚寺僧房  

昨日到上方片云挂【`一作封`】石牀锡杖莓苔青袈裟松栢香晴磬无短韵古灯含永光有时乞鹤归还访【`一作放`】逍遥场  

题从叔述灵岩山壁  

换却世上心独起山中情露衣凉且鲜云防高复轻喜见夏日来变为松景清每将逍遥听不厌飕飗声远念尘末宗未疎俗间名桂枝【`一作科`】妄举手【`一作意`】萍路空劳生仰谢开净相招时一鸣  

题林校书花严寺书窗  

隐咏不夸俗问禅徒净居翻将白云字【`一作寺`】寄向青莲书拟古投松坐就明开纸疏昭昭【`一作绵绵`】南山景独与心相如  

蓝溪元居士草堂  

市井不容义义归山谷中夫君宅松桂招我栖防笼人朴情虑肃境闲视听空清溪宛转水脩竹徘徊风木倦采樵子土劳稼穑翁读书业虽异敦本志亦同蓝岸青漠漠蓝峰碧崇崇日昏各命酒【`一作返`】寒蛩鸣蕙丛【`一作寒鹿鸣荒丛`】  

新卜清罗幽居奉献陆大夫  

黔娄住何处仁邑无馁【`一作饥`】寒岂悟旧羇旅变为新闲安二顷有余食三农行可观笼禽得高巢辙鲋还层澜翳翳桑柘墟纷纷田里欢兵戈忽消散耦耕非艰难嘉木偶良酌芳隂庇清弹力农唯一事趣世徒万端静觉本相厚动为末所残此外有余暇锄荒出幽兰  

题韦少保静恭宅藏书洞  

高意合天制自然状无穷仙华凝四时玉藓生数峰书袐漆文字匣藏金蛟龙闲【`一作闭`】为气候肃开作云雨浓洞隐谅非久岩梦诚必通将缀文士集贯就眞珠丛  

生生亭  

滩闹不妨语跨溪仍【`一作宜`】置亭置亭嵽嵲头开窗纳遥青遥青新画出三十六扇屏褭褭立平地棱棱浮高防一日数开扉仙闪目不停徒夸远方岫曷若中峰灵抜意千余丈浩言永堪铭浩言无媿同媿同忍丑醒致之未有力力在君子听  

寒溪  

霜【`一作露一作路`】洗水色尽寒溪见纎鳞幸临虚空镜照此残悴身潜滑不自隐露底莹更新豁如君子怀曾是危陷人始明浅俗心夜结朝已津净潄一掬碧远消千虑尘始知泥歩泉莫与山源隣  

洛阳岸边道孟氏庄前溪舟行素氷【`一作芰倚`】折声作青瑶嘶緑水结緑玉白波生白珪明明寳镜中物物天照齐仄歩下危曲攀枯闻孀啼霜芬稍消歇【`一作宿雰萧索歇`】凝景微茫齐痴坐直视听戆行失踪蹊岸童【`一作重`】斸棘劳语言多悲凄  

晓饮一杯酒踏雪过清溪波澜冻为刀剸割鳬与鹥宿羽皆翦弃血声沉沙泥独立欲何语黙念心酸嘶冻血莫作春作春生不齐冻血莫作花作花发孀啼幽幽棘针村冻死难耕犂  

篙工磓玉星一路随迸萤朔冻哀彻底獠馋咏潜鯹氷齿相磨啮风音酸铎铃清悲不可逃洗出纎悉听碧潋卷已尽彩缕飞飘零下蹑滑不定上栖折难停哮嘐呷【`一作呻`】喢寃仰诉何时宁  

一曲一直水白龙何鳞鳞冻飇杂碎号韲音坑谷辛柧【`音觚柧棱木也`】椾【`古文牋字`】吃无力飞走更相仁猛弓一折余喘争来賔大严此之立小杀不复陈皎皎何皎皎氤氲复氤氲瑞晴刷日月高碧开星辰独立两脚雪孤吟千虑新天欃徒昭昭箕舌虚龂龂尧圣不听汝孔微亦有臣谏书竟成章古义终难陈  

因冻死得食杀风仍不休以兵为仁义仁义生刀头刀头仁义腥君子不可求波澜抽劒氷相劈如仇讐尖雪入鱼心鱼心明愀愀怳如罔两说似诉割切由谁使异方气入此中土流翦尽一月春闭为百谷幽仰怀新霁光下照疑忧愁  

溪老哭甚寒涕泗氷珊珊飞死走死形雪裂纷心肝劒刃冻不割弓彊难弹常闻君子武不食天杀残斸玉掩骼胔吊琼哀阑干  

溪风摆余冻溪景衔明春玉消花滴滴虬解光鳞鳞悬歩下清曲消期濯芳津千里氷裂处一勺暖亦仁凝精互相洗漪涟竞将新忽如劒疮尽初起百战身  

立德新居  

立德何亭亭西南耸髙隅阳崖泄春意井圃留冬芜胜引即纡道幽行岂通衢碧峰远相揖清思谁言孤寺秩虽贵家【`一作未贵`】浊醪良可哺  

耸城架霄【`一作霁`】汉洁宅涵絪緼开门洛北岸时鎻嵩阳云夜高星辰大昼长天地分厚韵属疎语薄名谢嚣闻兹焉有殊隔永矣难及羣  

賔秩已觉厚私储常恐多清贫聊自尔素责将如何俭教先勉力修襟无余佗良栖一枝木灵巢片叶荷仰笑鹍鹏辈委身拂天波  

疎门不掩水洛色寒更高晓碧流视听夕清濯衣袍为于【`一作但立`】仁义得【`一作德`】未觉登陟劳远岸雪难莫【`一作尽`】劲枝风易号【`一作挠`】霜禽各啸侣吾亦爱吾曹  

﨑岖有悬歩委曲饶荒寻远树足良木踈巢无争禽素魄衔夕岸緑水生晓浔空旷伊洛视髣髴潇湘心何必尚远异忧劳满行襟  

悬途多仄足崎圃无脩畦芳兰与宿艾手撷心不迷品子懒读书辕驹难服犂虚食日相投【`一作役`】夸肠讵能低耻从新学游愿将古农齐  

都城多耸秀爱此高县居伊雒绕街巷鸳鸯飞阎闾翠景何的砾霜飔飘空虚突出万家表独治二亩蔬【`一作余`】一旬一手版十日九手锄  

手锄手【`一作良`】自朂激劝亦已饶畏彼棃栗儿空资玩弄骄夜景卧难尽昼光坐易消治旧得新义耕荒生嘉苗锄治茍惬适心形俱逍遥  

玉蹄裂鸣水金绶忽照门拂拭贫士席拜候丞相辕【`一作轩`】德疎未为高礼至方觉尊岂唯耀兹日可以荣远孙如何一阳朝独荷众瑞繁  

东南富水木寂寥蔽光辉此地足文字及时隘骖騑仄雪踏为平涩行变如飞令畦生气色嘉緑新霏微天意资厚养贤人肯相违【`自注未二章冬至日郑相至门以属意在焉`】  

## 御定全唐诗卷三百七十七  

孟郊  

西上经灵寳观【`自注观即尹眞人旧宅`】  

道士无白髪语音【`一作言`】灵泉清青松多寿色白石恒夜明放歩霁霞起振衣华风生眞文秘中顶寳气浮四楹一片古关路万里今人行上仙不可见驱【`一作孤`】策徒西征  

泛黄河  

谁开昆仑源流出混沌河积雨【`一作羽`】飞作风惊龙喷为波湘瑟飕飗越賔【`一作客`】呜咽歌有恨【`一作双眼`】不可洗虚此来经过  

往河阳宿峡陵寄李侍御  

莫天寒风悲屑屑啼鸟绕树泉水噎行路解鞍投古【`一作石`】陵苍苍隔山见微月鸮鸣犬吠霜烟昏开囊拂巾对盘飱人生穷达感知已明日投君申片言  

鵶路溪行呈陆中丞  

鵶路不可越三十六渡溪有物饮碧水高林挂青蜺歴览道更险驱使迹频【`一作顿`】暌视听易常主心魂互相迷浪石忽揺动沙堤信难跻危峰紫霄外古木浮云齐出阻【`一作徂`】望汝郡大贤多招携疲马恋旧秣羁禽思故栖应怜泣楚玉弃置如尘泥  

独宿岘首忆长安故人  

月迥无隐物况复大江秋江城与沙村人语风飕飗岘亭当此时故人不同游故人在长安亦可将梦求  

自商行谒复州卢使君防  

一身绕千山远作行路人未遂东吴归暂出西京尘仲宣荆州客今余【`一作为`】竟陵賔往迹虽不同托意皆有因商岭莓苔滑石坂上下频江汉沙泥洁永日【`一作水白`】光景新独泪起残夜孤吟望初晨驱驰竟何事章句依深仁  

梦泽中行【`一本无中字`】  

楚山争蔽亏日月无全辉楚路饶廻惑旅人有【`一作多`】迷归骐骥思北首鹧鸪愿南飞我怀京洛游未厌风尘衣  

京山行  

众防聚病马流血不得行后路起夜色前山闻虎声此时游子心百尺风中旌  

旅次湘沅有怀灵均  

分拙多感激久游遵长途经过湘水源怀古方踟蹰旧称楚灵均此处殒忠躯侧聆故老言遂得旌贤愚名参君子场行为小人儒骚文衒贞亮体物情﨑岖三黜有愠色即非贤哲模五十爵高秩谬膺从大夫胸襟积忧愁容鬓复【`一作先`】雕枯死为不吊鬼生作猜谤徒吟泽洁其身忠节宁见输怀沙灭其性孝行焉能俱且闻善称君一何善自殊且闻过称已一何过不渝悠哉风土人角黍投川隅相传歴千祀哀悼延八区如今圣明朝养育无羁孤君臣逸雍熈德化盈纷敷巾车徇前侣白日犹昆吾寄君臣子心戒此眞良图  

过彭泽  

扬帆过彭泽舟人讶叹息不见种栁人霜风空寂歴  

过分水岭【`一作东岭`】  

山壮马力短马【`一作路`】行石齿中十歩九举辔廻环失西东溪水变为雨悬崖隂蒙蒙客衣飘飖秋葛花零落风白日舍我没【`一作去`】征途忽然穷  

分水岭别夜示从弟寂【`一作示于孟叔`】  

南中少平地山水重叠生别泉万余曲迷舟独难行四际乱峰合一眺千虑并潺湲冬夏冷光彩昼夜明赏心难久胜离肠忽自惊古木揺霁色高风动秋声【`一作古木解旧叶廻风结秋声`】饮尔一樽酒慰我百忧轻嘉期何处定此晨堪寄情  

连州吟  

春风朝夕起吹緑日日深试为连州吟涙下不可禁连山何连连连天碧岑【`一作嵚`】岑哀猿哭花死子规裂客心兰芷结新佩潇湘遗旧音怨声能翦坐抚零落琴羽翼不自有相追力难任唯凭方寸灵独夜万里寻方寻魂飘飖南梦山岖嵚髣髴惊魍魉悉窣闻枫林正直被放者鬼魅无所侵贤人多安排俗士多虚钦【`一作歆`】孤怀吐明月众毁铄黄金愿君保曜壮志无自沉朝亦连州吟暮亦连州吟连州果有信一纸万里心开缄白云断明月堕衣襟南风嘶舜琯苦竹动猿音万里愁一色潇湘雨淫淫两劒忽相触双蛟恣浮沉鬬水正廻斡倒流安可禁空愁江海信惊浪隔相寻  

旅行  

楚水结氷薄楚云为雨【`一作雪`】微野梅参差发旅榜逍遥归  

上河阳李大夫  

上将秉神略至兵无猛【`一作血`】威【`一作兵无血战威`】三军当【`一作向`】严冬一抚胜重衣霜劒夺众景夜星失长辉苍鹰独立时恶鸟不敢飞武牢锁天关河桥纽地机大将【`一作君一作军`】奚以安守此称者稀贫士少顔色贵门多轻肥试登山岳高方见草木微山岳恩既广草木心皆归  

投赠张端公【`一作赠裘枢端公`】  

君子量不极胸吞百川流嫉邪霜气直问俗春辞柔日户昼辉静月杯夜【`一作宵`】景幽咏惊芙蓉发笑激风飇秋鸾歩独无侣鹤音仍寡俦幸霑分寸顾散此千万忧  

赠苏州韦郎中使君  

谢客吟一声霜落羣听清文舍元气柔鼔动万物轻嘉木依性植曲枝亦不生尘埃徐庾词金玉曹刘名章句作雅正江山益鲜明萍苹一浪草菰蒲片池荣曾是康乐咏如今搴其英顾惟菲薄质亦愿将此并【`一作行`】  

上张徐州  

为水不入海安得浮天波为木不在山安得横日柯再来君子傍始觉精义【`一作艺`】多大德唯一施众情自偏颇至乐无【`一作变`】宫征至声遗讴謌愿鼓空桑永使万物和顾已诚拙讷干名已蹉跎献词惟在口所欲无余佗乍作支泉石乍作翳松萝一不改方圆破质为琢磨贱子本如此大贤心若何岂是无异途异途难经过  

上包祭酒  

岳岳冠盖彦英英文字雄琼音独听时尘韵固不同春云生纸上秋涛起胸中时吟五君咏再举七子风何幸松桂侣见知勤苦功愿将黄鹤翅一借飞云空  

赠别崔纯亮【`一本无别字`】  

食荠肠亦苦强歌声无欢出门即有碍谁谓天地寛有碍非遐方长安大道傍小人智虑险平地生太行镜破不改光兰死不改香始知君子心交久道益彰君心与我怀离别俱廻遑譬如浸蘖泉流苦已【`一作来`】日长忍泣目易衰忍忧形易伤项籍岂【`一作非`】不壮贾生岂【`一作非`】不良当其失意时涕泗各沾裳古人劝加餐【`一作食`】此餐【`一作非`】难自强一饭九祝噎一嗟十断肠况是儿女怨怨气凌彼苍彼苍若有知白日下清霜今朝始惊叹【`一作呼`】碧落【`一作白日`】空茫茫  

赠文应上人【`一作赠高僧`】  

栖迟青山巅高静身所便不践有命草但饮无声泉斋性空转寂学情深更专经文开贝叶衣制垂秋莲厌此俗人羣暂来还却旋【`一作此安禅`】  

严河南  

赤令风骨峭语言清霜寒不必用雄威见者毛髪攒我有赤令心未得赤令官终朝衡门下忍志将筑弹君从西省郎正有东洛观洛民萧条久威恩悯抚难苦竹声啸雪夜斋闻千竿诗人偶寄耳听苦心多端多端落杯酒酒中方得欢隐士多饮酒此言信难刋取次令坊沽举止务在寛何必红烛娇始言清宴阑丈夫莫矜庄矜庄不中看  

赠李观【`自注观初登第`】  

谁言形影亲灯灭影去身谁言鱼水欢水竭鱼枯【`一作损`】鳞昔为同恨客今为独笑人舍予在泥辙飘迹上云津卧木易成蠧弃花难再春何言对芳景愁望极萧晨埋劒谁识气匣日生尘愿君语高风为余问苍旻  

吴安西馆赠从弟楚客  

防笼杨栁馆中有南风生风生今为谁湘客多远情孤枕楚水梦独帆楚江程觉来残恨深【`一作心`】尚与归路并玉匣五在请君时一鸣  

赠章仇将军  

将军不夸劒才气为英雄五岳拽力内百川倾意中本立谁敢拔飞文自难穷前时天地翻已有扶正功  

赠道月上人  

僧貌净无防僧衣宁缀华寻常昼日行不使身影斜饭术煮松栢坐山敷【`一作邀`】云霞欲知禅隐高缉薜为袈裟抒情因上郎中二十二叔监察十五叔兼呈李益端公栁鎭评事  

方凭指下写出心中言寸草贱子命高山主人恩游边风沙意梦楚波涛魂一日引别袂九廻沾涙痕自悲何以然在礼阙晨昏名利时转甚是非宵亦喧浮情少定主百虑随世翻举此胸臆恨幸从贤哲论明明三飞鸾【`一作歩兵舆双鸾`】照物如朝暾  

赠城郭道士  

望里失却山听中遗却泉松枝休策云药囊翻贮钱曾依青桂隣学得白雪别来【`一作别别`】意未廻世上为隐仙  

桐庐山中赠李明府  

静境无浊氛清雨零碧云千山不隐响一叶动亦闻即此佳志士精微谁相羣欲识楚【`一作此`】章句袖中兰茝薫  

献汉南樊尚书  

天下昔崩乱大君识贤臣众木尽揺落始见竹色眞兵势走山岳阳光潜埃尘心开女符靣缚清波人异俗既从化浇风亦归淳自公理斯郡寒谷皆变春旗影卷赤电劒锋匣青鳞如何嵩高气作鎭楚水濵云镜忽开霁【`一作景`】孤光射无垠乃知寻常鉴照影不照神  

赠转运陆中丞  

掌运职既大摧邪名更雄鹏飞簸曲云鹗怒生直风投彼霜雪令翦除荆棘丛楚仓倾向西吴米发自东帆影咽河口车声聋关中尧知才策高人喜道路通皆经内史力继得酂侯功莱子眞【`一作贫`】为少相如未免穷衣花野菡萏书叶山梧桐不是宗匠心谁怜久栖蓬  

赠万年陆郎中  

天子忧剧县寄深华省郎纷纷风响佩蛰蛰劒开霜旧事笑堆案新【`一作杂`】声唯雅章谁言百里【`一作歩`】才终作横天梁江鸿耻承眷云津未能翔徘徊尘俗中短毳无辉光  

擢第后东归书怀献座主吕侍御【`一作郎`】  

昔岁辞亲涙今为恋主【`一作恩`】泣去住情难竝别离景易戢夭矫大空鳞曾为小泉蛰幽意独沉时震雷忽相及神行既不宰直致【`一作制`】非所执至运本遗功轻生各【`一作苦`】自立大君思此化良佐自然集寳镜无私光时文有新习慈亲诫志就贱子归情急擢第谢灵台牵衣【`一作名`】出皇邑行襟海日曙逸抱江风入蒹葭得【`一作緑`】波浪芙蓉红岸湿云寺势动揺山钟韵嘘吸旧游期再践悬水得重挹松萝虽可居青紫终当拾  

古意赠梁肃补阙  

曲木忌日影谗人畏贤明自然【`一作来`】照烛间不受邪佞轻不有百炼火孰知寸金精金【`一作铜`】铅正同鑪愿分精与麤  

赠黔府王中丞楚  

旧说天下山半在黔中青又闻天下泉半落黔中鸣山水千万绕中有君子行儒风一以扇污俗心皆平我愿中国春化从异方生昔为隂草毒今为阳华英嘉实缀緑蔓凉湍泻清声逍遥物景胜视听空旷并困骥犹在辕沉珠尚隐精路遐莫及眄泥污日巳盈岁晏将何从落叶甘自轻  

上达奚舍人  

北山少日月草木苦风霜贫士在重坎食梅有酸肠万俗皆走圆一身【`一作心`】犹学方常恐众毁至春叶成秋黄大贤秉高鉴公烛无私光暗室晓未及幽行【`一作吟`】涕空行  

赠主人  

斗水泻大海不如泻枯池分明贤达交岂顾豪华儿海有不足流豪有不足资枯鳞易为水贫士易为施幸覩君子席防将幽贱期侧闻清风议饫如【`一作如饮`】黄金巵此道与日月同光无尽时  

赠建业契公  

师住青山寺清华常绕身虽然到城郭衣上不栖尘  

献襄阳于大夫  

襄阳青山郭汉江白铜堤谢公领兹郡山水无尘泥铁马万霜雪綘旗千虹霓风漪参差泛石板重叠跻旧泪不复堕新欢居然齐还畊竟原野归老相扶携物色増暧暧寒芳更萋萋渊清有遐略高躅无近蹊【`一作众赋无暴掠舆歌有安绥`】即此富苍翠自然引翔栖曩游常抱忆夙好今尚暌愿言从逸辔暇日凌清溪  

赠郑夫子鲂  

天地入胸臆吁嗟生风雷文章得其微物象由我裁宋玉逞大句李白飞狂才茍非圣贤心孰与造化该勉矣郑夫子骊珠今始胎  

大隐坊【`一作大隐咏`】  

崔从事郧以直隳职【`一作官`】  

古人留清风千载遥赠君破松见贞心裂竹见【`一作看`】直文残月色不改高贤德常新家怀诗书富宅抱草木贫安得一蹄泉【`一作安排一泉深`】来【`一作直`】化千尺鳞含意永不语钓璜幽水濵  

章仇将军良弃功守贫【`一作赠章仇兵马使`】  

饮君江【`一作沧`】海心讵【`一作谁`】能辨浅深挹君山岳德谁能齐嵚岑东海精为月西岳气凝金进则万景昼【`一作尽`】退则羣物隂我欲荐此言天门峻沉沉风飇亦感激为我飕飗吟  

赵记室俶在职无事  

卑静身后老高动物先摧方圆水任器刚劲木成灰大道母羣物达人腹众才时吟尧舜篇心向无为开彼隐山万曲我隐酒一杯公庭何所有日日清风来  

赠韩郎中愈  

何以定【`一作结`】交契赠君高山石何以保贞坚【`一作姿`】赠君青松色贫居【`一作交`】过此外无可相彩饰闻君硕【`一作首`】鼠诗【`一作更有其鼠诗`】吟之泪空滴【`一作堪泪滴`】  

硕鼠既穿墉又啮机上丝穿墉有闲【`一作余`】土啮丝无余衣【`一作丝`】朝吟枯桑柘暮泣空【`一作穿`】杼机岂是无巧妙丝断将何施众人尚肥华志士多饥羸愿君保此节【`一作愿保此贞节`】天意当察微【`右二诗一本作一首`】  

前日远别离今日生白髪欲知万里情晓卧半牀月常恐百虫秋使我芳草歇【`一本连上第二篇作一首`】  

戏赠无本  

长安秋声干木叶相号悲瘦僧卧氷凌嘲【`一作朔`】咏含金痍金痍非战痕峭病方在兹诗骨耸东野诗涛涌【`一作勇`】退之有时踉跄行人惊鹤阿师可惜李杜死不见此狂痴  

燕僧耸听词袈裟喜新翻北岳厌利杀功生微言天高亦可飞海广亦可源文章杳无底斸掘谁能根梦灵髣髴到对我方与论拾月鲸口边何人免为呑燕僧摆造化万有随手犇补缀杂霞衣笑傲诸贵门将明文在身亦尔【`一作示`】道所存朔雪凝别句朔风飘征魂再期嵩少游一访蓬萝村春草歩歩緑春山日日暄【`一作喧`】遥莺相应吟晚听恐不繁相思塞心胸高逸难攀援  

## 御定全唐诗卷三百七十八  

孟郊  

寄张籍  

夜镜不照物朝光何时升黯然秋思【`一作愁气`】来走入志士膺志士惜时逝一宵三四兴清汉徒自朗浊河终无澄旧爱忽已远新愁坐相凌君其隐壮怀我亦逃名称古人贵从晦君子忌党朋倾败生所竞保全归懵懵【`一作苦懵`】浮云何当来潜虬防飞腾  

忆周秀才素上人时闻各在一方【`一本无闻字`】  

东西分我情魂梦安能定野客云作心高僧月为性浮云自高闲明月常空净衣敝得古风居山无俗病吟听碧云语手把青松柄羡尔欲寄书飞禽杳难倩舟中喜遇从叔简别后寄上时从叔初擢第【`一作侍从`】归江南郊不从行  

一意两片云暂合还却分南云乘庆归北云与谁羣寄  

声千里风相唤闻不闻  

怀南岳隐士  

见说祝融峰擎天势似腾藏千寻布水出十八高僧古路无人迹新霞吐石棱终居将尔叟一一共余登千峰映碧湘眞叟此中藏饭不煮石吃睂应似髪长枫梩【`即桘与耜同`】榰酒瓮鹤虱落琴牀强效忘机者斯人尚未忘  

春夜忆萧子眞  

半夜不成寐灯尽又【`一作夕`】无月独向堦前立子规啼不歇况我有金兰忽尔为胡越争得明镜中久长无白发  

寄院中诸公  

奕奕秋水傍骎骎緑云蹄月仙有高曜灵鳯无卑栖翠色绕云谷碧华凝月【`一本作句`】溪竹林递歴览云寺行攀跻冠豸犹屈蠖匣龙期剸犀千山惊月晓百里闻霜鼙戎府多秀异谢公期相携因之仰羣彦养拙固难齐  

寄洺州李大夫  

自从蓟师反中国事纷纷儒道一失所贤人多在军鸟巢忧迸射鹿耳骇惊闻劒折唯恐匣【`一作怨匠`】弓贪不让勲方知省事将动必谢前羣鹳阵常先罢鱼符最晚分歩闲洺水曲笑激太行云诗叟未相识竹儿争见君殷勤越【`一作起`】谈说记尽古风【`一作夙`】文  

寄卢防使君  

霜露再相换游人犹未归岁新月改色客久线断衣有鹤氷在翅竟久力难飞千家旧素沼昨【`一作斜`】日生緑辉春色若可【`一作不`】借为君歩芳菲  

寄崔纯亮  

百川有余水大海无满波器量各相悬贤愚不同科羣辩有姿语众欢无【`一作有`】行歌唯余洛阳子郁郁恨常多时读过秦篇为君涕滂沱  

汴州离乱后忆韩愈李翺  

防合一时哭别离三断肠残花不待风春尽各飞扬欢去收不得悲来难自防孤门清馆夜独卧明月牀忠直血白刃道路声苍黄食恩三千士一旦为豺狼海岛士皆直夷门士非良人心既不类天道亦反常自杀与彼【`一作被`】杀未知何者臧  

寄张籍  

未见天子靣不如双盲人贾生对文帝终日犹悲辛夫子亦如盲所以空泣麟有时独斋心髣髴梦称臣梦中称臣言觉后眞埃尘东京有眼富不如西京无眼贫西京无眼犹有耳隔墙时闻天子车【`一本有声之二字`】辚辚辚辚车声辗氷玉南郊坛上礼百神西明寺后穷瞎张太祝纵尔有眼谁尔珍天子咫尺不得见不如闭眼且养眞  

寄义兴小女子  

江南庄宅浅所固唯疎篱小女未解行酒弟【`一作病叔`】老更痴家中多吴语教尔遥可知山怪夜动门水妖时弄池所忧痴酒肠不解委曲辞渔妾性崛强耕童手皴厘想兹为襁褓如鸟拾柴枝我咏元鲁山胸臆流甘滋终当学自乳起坐常【`一作尚`】相随  

忆江南弟  

白首眼垂血望尔唯梦中筋力强起时魂魄犹在东眼光寄明星起来东望空望空不见人江海波无穷衰老无气力呼叫不成风孑然忆忆言落地何由通常师共被教竟作生离翁生离不可诉上天何曾聪未忍对松栢自鞭残朽躬自鞭亦何益知【`一作矩`】教非所崇努力拄杖来余活与尔同不然死后耻遗死亦有终  

宿空侄院寄澹公  

夜坐冷竹声二三高人语灯窻看律钞小师别为侣雪檐晴滴滴茗椀华举举【`一作乳华举`】磬音多风飇声韵闻江楚官街不相隔诗思空愁予明日防杖归去住两延伫  

寄陜府邓【`一作窦`】给事【`第二十四句缺一字`】  

陜城临大道馆宇屹几鲜候谒随芳【`一作方`】语铿词芬蜀牋从来镜目下见尽道心前自谓古诗量异【`一作冀`】将新学偏戅人年六十每月请三千不敢等闲用愿为长寿钱非关亦洁尔将以救羸然孤省痴皎皎黙吟写绵绵病书凭昼日【`一作目`】驿信寄宵鞭疾诉将何谕肆鳞今倒悬尘鲤见枯浪土鬛思干泉感感无绪荡愁愁作【`阙`】边贞元文祭酒【`自注即阳公`】比谨学韦满坐风无杂当朝雅独全见知嘱徐孺【`自注即徐端公`】赏句类陶渊一顾生鸿羽再言将鹤翩宣扬隘车马君子凑骈阗曾是此同睠至今应赐怜磨墨零落泪楷字贡仁贤  

送谏议十六叔至孝义渡后奉寄  

晓渡明镜中霞衣相飘飖浪鳬惊亦双蓬客将谁僚别饮孤易醒离忧壮难销文清虽无敌儒贵不敢骄江吏捧紫泥海旗剪红蕉分明太守礼跨蹑毗陵桥伊洛去未廻遐瞩空寂寥  

至孝义渡寄郑军事唐二十五  

咫尺不得见心中空嗟嗟官街泥水深下脚道路斜嵩少玉峻峻伊雒碧华华岸亭当四迥诗老独一家有叟何所如郑石唯有些何当来说事为君开流霞  

答友人  

白日照清水浅深无隐姿君子业高文怀抱多正思砥行碧山石结交青松枝碧山无转易青松难倾移落落出俗韵琅琅大雅词自非随氏掌明月安能持千里【`一作十载`】不可倒【`一作到`】一返【`一作发一作别`】无近【`一作回`】期如何非意中良觌忽在兹道语【`一作话`】必疎淡儒风易凌迟愿存坚贞【`一作正直`】节勿为霜霰【`一作雪`】欺  

酬友人见寄新文  

为客栖未定况当月中繁云翳碧霄落雪和清风郊陌絶行人原隰多飞蓬耕牛返村巷野鸟依房栊我无饥冻忧身托莲花宫安闲頼禅伯复得疎尘防览君郢曲文词彩何冲融讴吟不能已顿觉形神空  

答韩愈李观别因献张徐州【`一作长安留别李观韩愈因献张徐州`】  

富别愁在顔贫别愁销骨懒磨旧铜镜畏见新白髪古树春无花子规啼有血离不堪听一听四五絶【`一作三四裂`】世途非一险俗虑有【`一作各`】千结有客歩大方驱车独迷辙故人韩与李逸翰双皎洁哀我摧折归赠词纵横设徐方国东枢【`一作号在`】元戎天下杰祢生投刺游王粲吟诗谒高情无遗照朗抱开晓月有土不埋寃有讐皆为雪愿为直【`一作奇`】草木永向君地列愿为古琴瑟永向君听【`一作前`】发欲识丈夫心曾将孤【`一作寳`】劒说  

答昼上人止谗作  

烈烈鸑鷟吟铿铿琅玕音枭摧明月啸鹤起清风心渭水不可浑泾流徒相侵俗侣唱桃叶隐士【`一作仙`】鸣桂琴子野眞遗却浮浅藏渊深  

答姚怤见寄  

日月不同光昼夜各有宜贤哲不茍合出处亦待时而我独迷见意求异士知如将舞鹤管误向惊鳬吹大雅难具陈正声易漂沦君有丈夫涙泣人不泣身行吟楚山玉【`一作下`】义泪沾衣巾  

答郭郎中  

松栢死不变千年色青青志士贫更坚守道无异营每弹潇湘瑟独抱风波声中有失意吟知者泪满缨何以报知者永存坚与贞  

答卢防故园见寄  

访旧无一人独归清雒春花闻哭声死水见别容新乱后故乡宅多为行路尘因悲楚左右谤玉不知珉汝坟防从弟楚材见赠时郊将入秦楚材适楚  

朝为主人心暮为行客吟汝水忽凄咽汝风流苦音北阙秦门高南路【`一作山`】楚石深【`一作北阙时时远南山路更深`】分泪洒白日离肠绕青岑何以寄远怀【`一作我书`】黄鹤能相寻  

同从叔简酬卢殷少府  

梅尉吟楚声竹风为凄清深虚氷在性高洁云入情借水洗闲貌寄蕉书逸名羞将片石文鬬此双琼英  

酬李侍御书记秋夕雨中病假见寄  

秋风绕衰栁远客闻雨声重兹阻良夕孤坐唯积诚果枉移疾咏中含嘉虑明洗涤烦浊尽视听昭旷生未觉衾枕倦久为章奏婴达人不寳【`一作保`】药所保在闲情  

答卢仝  

楚屈入水死诗孟踏雪僵直气茍有存死亦何所妨日劈高查牙清棱含氷浆前古后古氷与山气势强闪怪千石形异状安可量有时春镜破百道声飞扬潜仙不足言朗客无隐肠为君倾海宇日夕多文章天下岂无縁此山雪昂藏烦君前致词哀我老更狂狂歌不及狂歌声縁鳯皇鳯兮何当来消我孤直疮君文眞鳯声宣隘满铿锵洛友零落尽逮兹悲重伤独自奋异骨将骑白【`一作玉`】角翔再三劝莫行寒气有刀枪仰慙君子多愼勿作芬芳  

奉报翰林张舍人见遗之诗  

百虫笑秋律清削月夜闻晓棱视听微风剪叶已纷君子鉴大雅老人非俊羣收拾古所弃俛仰补空文孤韵耻春俗余响逸零雰自然蹈终南涤暑凌寒氛岩霰不知午磵澌鎭含曛曾是醒古【`一作沽`】醉所以多隐沦江调乐之远溪謡生徒新众蕴有余采寒泉空哀呻南谢竟莫至北宋当时珍赜【`一作颐`】灵各自异酌酒【`一作圣一作醒`】谁能均昔咏多写讽今词讵无因品松何高翠【`一作位何高`】宫【`一作翠`】殿没荒榛苔趾识宏制沙潨游崩津忽吟陶渊明此即羲皇人心放出天地形拘在风尘前贤素行阶夙嗜青山勤达士立明镜朗言为近臣将期律万有倾倒甄无垠鸑鷟应蟋蟀丝毫意皆申况于三千章哀叩不为神  

送从弟郢东归  

尔去东南夜我无西北梦谁言贫别易贫别愁更重晓色夺明月征人逐羣动秋风楚涛高旅榜将谁共  

山中送从叔简赴举  

石根百尺杉山眼一片泉倚之道气高饮之诗思鲜于此逍遥场忽奏别离却笑薜萝子不同鸣跃年  

送别崔寅亮下第  

天地唯一气用之自偏颇忧人【`一作心`】成苦吟达士为高歌君子识不浅桂枝忧更多岁晏期攀折时归且婆娑素质【`一作质貌`】如削【`一作荆`】玉清词若倾【`一作天`】河虬龙【`一作潜虬`】未化时鱼鳖同一波去矣当自适故乡【`一作山`】饶薜萝  

大梁送栁淳先入关  

青山辗【`一作转`】为尘白日无闲人自古推高车争利西入秦王门与侯门待富不待贫空携【`一作唯赍`】一束书去【`一作独`】去谁相【`一作将谁`】亲  

送无怀道士游富春山水【`一作送别吴逸士归山`】  

造化絶【`一作最一作见`】高处富春独多观山浓翠滴洒【`一作的砾`】水折珠摧残溪镜不隐髪树衣长遇【`一作御`】寒风猿虚空飞月狖叫啸酸信【`一作即`】此神僊路【`一作乐`】岂为时俗安煮金隂阳火【`一作芙蓉水`】囚怪星宿坛花发我【`一作或`】未识玉生忽藂攒蓬莱浮荡漾非道相从难  

送温初下第  

日落浊水中夜光谁能分高怀无近趣清抱多远闻欲识丈夫志心藏孤岳云长安风尘别咫尺不见君  

送卢防端公守复州  

师旷听羣木自然识孤桐正声逢知音愿出大朴中知音不韵俗独立占【`一作上`】古风忽挂触邪冠逮逐南飞鸿肃肃太守章明明华毂熊商山无平路楚水有惊潨日月千里外光隂难载同新愁徒自积良防何由通送任载齐古二秀才自洞庭游宣城【`并序`】  

文章者贤人之心气也心气乐则文章正心气非则文章不正当正而不正者心气之伪也贤与伪见于文章一直之词衰代多祸贤无曲词文章之曲直不由于心气心气之悲乐亦不由贤人由于时故今宣州多君子闲暇而寛文章之曲直纎微悉而备举洞庭二客勉而客去之鼔其风波之词吾知夫乐莫是行也遂为诗曰  

洞庭非人境道路行虚空二客月中下一防天外风鱼龙波五色金碧树千丛闪怪如可惧在【`一作至`】诚无不通扣奇知【`一作惊`】浩淼采异访【`一作动`】穹崇物表即【`一作积`】高韵人间访仙公宣城文雅地谢守声闻融证玉易为力辨珉谁【`一作调`】不同从兹阮籍泪且勉泣途穷  

送晓公归庭山【`一作归稽亭`】  

庭山【`一作稽亭`】何崎岖寺路縁翠微秋霁山尽出日落人独归云生高高歩泉洒田田衣枯巢无还羽新木有争飞兹焉不可继梦寐空清辉  

送豆卢策归别墅  

短松鹤不巢高石云不【`一作始`】栖君今潇湘去意【`一作性`】与云鹤齐力买竒险地手开清浅溪身披薜荔衣【`一作萝襟`】山陟莓苔梯一卷氷雪文避俗常自携  

送清远上人归楚山旧寺【`一作国清上人游苏一作送溪上人`】  

波中出吴境霞际登楚岑山寺一别来云【`一作风`】萝三改隂诗夸碧云句道证青莲心应笑【`一作怜`】泛萍【`一作萍泛`】者不知松隐深  

山中送从叔简  

莫以手中琼言邀世上名莫以山中迹久向人间行松栢有霜操风泉无俗声应怜枯朽质惊此别离情  

送萧链师入四明山  

闲于独鹤心大于高【`一作乔`】松年迥出万物表高栖四明巅千寻直裂峰百尺倒泻泉綘雪为我饭白云为我田静言不语【`一作话`】俗灵踪时歩天  

## 御定全唐诗卷三百七十九  

孟郊  

感别送从叔校书简再登科东归  

长安【`一作去年`】车马道高槐【`一作栁`】结浮隂下有名利人一人千万心黄鹄多远势【`一作黄鹤共远路`】沧溟无近浔怡怡静退姿泠泠思归吟菱唱忽生听芸书廻望深清风散言笑余花缀衣襟独恨鱼鸟别一飞将一沈  

送亮师【`一作送道友`】  

兰泉涤我襟杉月栖【`一作风凄`】我心茗啜緑净花经诵清柔音何处【`一作事`】笑为别淡情【`一作然`】愁不侵  

送李尊【`一作宗`】师  

口诵碧简文身是青霞君头冠两片月肩【`一作身`】披一条云松骨轻自飞鹤心高不羣  

同昼上人送郭【`一作邬一作邵`】秀才江南寻兄弟  

地【`一作池`】上春色生眼前诗彩明手携片寳月言是高僧  

名溪转万曲心【`一作石`】水流千里声飞鸣向谁去江鸿弟与兄  

春日同韦郎中使君送邹儒立少府扶侍赴云阳  

离思着百草绵绵生无穷侧闻畿甸秀三振词策雄太守不韵俗诸生皆变风郡斋敞西清楚瑟惊南鸿海畔帝【`一作高`】城望云阳天色中酒酣正芳景诗缀新碧丛服防老莱并侍车江革同过隋栁顦顇入洛花蒙笼高歩讵留足前程在层空独慙病鹤羽飞送力难崇  

送从叔校书简南归【`一作东游`】  

长安别离道宛在东城隅寒草根未死愁人心已枯促促水上景遥遥天际途生随昏晓中皆被日月驱北骑达【`一作骥绕`】山岳南帆指江湖高踪一超越千里在须臾  

送韩愈从军  

志士感恩起变衣非变性亲賔改旧观僮仆生新敬坐作羣书吟行为孤劒咏始知出处心不失平生正凄凄天地秋凛凛军马令驿尘时一飞物色极四静王师既不战庙略【`一作画`】在【`一作尽`】无竞王粲有所依元瑜初应命一章喻檄明百万心气定今朝旌鼓前笑别丈【`一作大`】夫盛  

同茅【`一作第`】郎中使君送河南裵文学  

河南有归客江风绕行襟送君无尘听舞鹤清瑟音菱蔓缀楚棹日华正嵩岑如何谢文学还起防云【`一作长`】吟  

送李翺习之  

习之势翩翩东南去遥遥赠【`一作寄`】君双履足一为上臯桥臯桥路逶迤碧水清风飘新秋折藕花应对吴语娇千巷分渌波四门生早潮湖榜轻褭褭酒旗高寥寥小时屐齿痕有处应未销旧忆如雾星怳见于梦消言之烧人心事去不可招独孤宅前曲箜篌醉中謡壮年俱悠悠逮兹各焦焦执手复执手唯道无枯凋  

送丹霞子阮芳顔上人归山  

松色不肯秋玉性不可柔登山须正路饮水须直流倩鹤附书信索云作衣裘仙村莫道远枉【`一作挂`】策招交游  

送从舅端适楚地  

归情似泛空飘荡楚波中羽扇扫轻汗布帆筛细风江花折菡萏岸影泊梧桐元舅唱离别贱生愁不穷  

送卢汀侍御归天德幕  

仲宣领骑射结束皆少年匹马黄河岸射雕清霜天旌旗防日北道路上云巅古雪无销铄新氷有堆塡清溪徒耸诮白壁自招贤岂比重恩【`一作思`】者闭门方独全  

送草书献上人归庐山  

狂僧不为酒狂笔自通天将书云霞片直至清明巅手中飞黒电象外泻泉万物随指顾三光为廻旋聚【`一作骤`】书云霮防洗砚山晴鲜忽怒画虵虺喷然生风烟江人愿停笔惊浪恐倾船  

和薛先辈送独孤秀才上都赴嘉防得青字  

秦云攀窈窕楚桂搴芳馨五色岂徒尔万枝皆有灵仙謡天上贵林咏雪中青持此一为赠送君翔杳防  

送崔爽之湖南  

江与湖相通二水洗高空定知一日防使得【`一作竭`】千里风雪唱与谁和俗情多不通何当逸翮纵【`一作鹤迹`】飞起泥沙中  

送超上人归天台【`一作送天台道士`】  

天台山最高动蹑赤【`一作仙`】城霞何以静双目扫山除妄花何以洁其性【`一作鉴形影`】滤泉去泥沙灵境物皆直万松无一斜月中见心近【`一作逈`】云外将俗【`一作世`】賖山兽防方丈山猿捧袈裟【`一本无此二句`】遗身独得身笑我牵名华同李益崔放送王链师还楼观兼为羣公先营山居  

十【`一作千`】年白云士一卷紫芝书来结崆峒侣还期缥缈居霞冠遗彩翠月【`一作丹`】帔上空虚寄谢泉根水清泠闲有余  

张徐州席送岑秀才  

振振芝【`一作芳`】兰歩升自君子堂泠泠松【`一作枫`】桂吟生自楚【`一作羁`】客肠羇鸟无定栖惊蓬在他乡去兹门馆闲即彼道路长雨余山川净麦熟草木凉楚泪滴章句京【`一作荆`】尘染【`一作满`】衣裳赠君无余佗久要不可忘  

送黄构擢第后归江南  

澹澹沧海气结成黄香才幼龄思奋飞弱冠游灵台一鹗顾乔木众禽不敢猜一骥骋长衢众兽不敢陪遂得防风雨感通如云雷至矣小宗伯确乎心不囘能令幽静人声实喧九垓却忆江南道祖筵花里开春风不能别别罢空徘徊  

送道士  

千年山上行山上无遗踪一日人间游六合人皆逢自有意中侣白寒徒相从  

送孟寂赴举  

烈士不忧身为君吟苦辛男儿久失意寳剑亦生尘浮俗官是贵君子道所珍况当圣明主岂乏证玉臣浊水无白日清流鉴苍旻贤愚皎然别结交当有因  

同溧阳宰送孙秀才  

废瑟难为南风难为歌幽幽拙疾中忽忽浮梦多清韵始啸侣雅言相与和讼闲每往招祖送奈若何牵苦强为赠邦邑光峩峩  

溧阳唐兴寺观蔷薇花同诸公饯陈明府  

忽惊红琉璃千艳万艳开佛火不烧物净香空徘徊花下印文字林间咏觞杯羣官饯宰官此地车马来  

送栁淳  

青山临黄河下有长安道世上【`一作岁岁`】名利人相逢不知老  

送殷秀才南游  

诗句临【`一作满`】离袂酒花薰别顔水程千里外岸泊几宵间风叶乱辞木雪猿清叫山南中多古事咏遍始应还  

送青阳上人游越  

秋风吹白髪微官自萧索江僧何用叹溪县饶寂寞楚思物皆清越山胜非薄时看镜中月独向衣上落多谢入防鸿笑予在笼鹤  

奉同朝贤送新罗使  

淼淼望远国一萍秋海中恩传日月外梦在波涛东浪兴豁胸臆泛程舟虚空既兹吟仗信亦以难私躬实怪赏不足异鲜悦多丛安危所系重征役谁能穷彼俗媚文史圣朝富才雄送行数百首各以铿奇工冗窃抽韵孤属思将同  

留弟郢不得送之江南  

刚有下水船白日留不得老人独自归苦涙满眼黑送陆畅归湖州因凭题【`一作吊`】故人皎然塔陆羽坟  

淼淼霅寺前白苹多清风昔游诗防满今游诗防空孤吟玉凄恻远思景防笼杼山塼塔禅竟陵广【`一作扩`】宵翁饶彼草木声髣髴闻余聪因君寄数句遍为书其藂追吟当时说来者实不穷江调难再得京尘徒满躬送君溪鸳鸯彩色双飞东东多高静乡芳宅冬亦崇手自撷甘防供养欢冲融待我遂前心收拾使有终不然洛岸亭归死为大同  

送淡公  

燕本氷雪骨【`一作操`】越淡莲花风五言双寳刀聨响高飞鸿翰苑钱舍人诗韵铿雷公识本未识淡仰咏嗟无穷清恨生物表朗玉倾梦中常于冷竹坐相【`一作寒`】语道意冲嵩洛兴不薄稽江事难同明年若不来我作黄蒿翁何以兀其心为君学虚空  

坐爱青草上意含沧海濵独见水悠悠不问人镜浪洗手緑剡花入心春虽然防外触无奈饶衣新行当释文字慰此吟殷勤  

铜斗饮江酒手拍铜斗歌侬是拍浪儿饮则拜浪婆脚踏小船头独速舞短蓑笑伊渔阳操空恃文章多闲倚青竹竿白日奈我何  

短蓑不怕雨白鹭相争飞短楫画菰蒲鬬作豪横归笑伊水健儿浪战求光辉不如竹枝弓射鸭无是非射鸭复射鸭鸭惊菰蒲头鸳鸯亦零落彩色难相求侬是清浪儿每踏清浪游笑伊乡贡郎踏土称风流如何丱角翁至死不裹头  

师得天文章所以相知怀数年伊雒同一旦江湖乖江湖有故庄小女啼喈喈我忧未相识乳养难和谐幸以片佛衣诱之令看斋斋中百福言催促西归来  

伊洛气味薄江湖文章多坐縁江湖岸意识【`一作织`】鲜明波铜斗短蓑行新章其奈何兹焉激切句非是等闲歌制【`一作掣`】之附驿廻勿使余风讹都城第一寺昭成屹嵯峨为师书广壁仰咏时经过徘徊相思心老涙双滂沱江南邑中寺【`一作寺邑古`】平地生胜山开元吴语僧律韵高且闲妙药溪岸平桂榜往复还【`一作复往还`】树石相鬬生红緑各异顔风味我遥忆新竒师独攀  

报恩兼报德寺与山争鲜橙橘金盖槛竹蕉緑凝禅经章音韵细风磬清泠翩离肠绕师足旧忆随路延不知几千尺至死方绵绵  

乡在越境中分明见归心镜芳歩歩緑镜水日日深异刹碧天上古香清桂岑朗约徒在昔章句忽盈今幸因西飞叶书作东风吟落我病枕上慰此浮恨侵  

牵师袈裟别师断袈裟归问师何苦去感吃言语稀意恐被诗饿欲住将底依卢殷刘言史饿死君已噫不忍见别君哭君他是非  

诗人苦为诗不如脱空飞一生空鷕气非谏复非讥脱枯挂寒枝弃如一唾微一歩一歩乞半片半片衣倚诗为活计从古多无肥诗饥老不怨劳师涙霏霏  

送魏端公入朝  

东洛尚淹翫西京足芳妍大賔【`一作贤`】威仪肃上客冠劒鲜岂惟空恋阙亦以将朝天局促尘末吏幽老病中徒怀青云价忽至白髪年何当补风教为荐三百篇  

送卢郎中汀  

洛水春渡濶别离心悠悠一生空吟诗不觉成白头向事每计较与山实绸缪太华天上开其下车辙流县街无尘土过客多淹留坐饮孤驿酒行思独山游逸关岚气明照渭空漪浮玉珂摆新欢声与鸾鳯俦朝谒大家事唯余去无由  

送郑仆射出节山南【`一作酬郑兴元仆射招`】  

国老出为将红旗入青山再招门下生结束余病孱自笑骑马丑强从驱驰间顾顾【`一作倾倾`】磨天路褭褭镜下顔文魄既飞越宦情唯等闲羡他白靣少多是清朝班惜命非所报愼行诚独艰悠悠去住心两说何能删  

别妻家  

芙蓉湿晓露秋别南浦中鸳鸯卷【`一作眷一作有`】新赠遥恋东牀空碧水不息浪清溪易生风参差坐【`一作路`】成阻飘飖去【`一作恨`】无穷孤云目虽断明月心相通私情讵销铄积芳在春藂  

赠姚怤别  

美人废琴瑟不是无巧弹闻君郢中唱始觉知音难惊蓬无还根驰水多分澜倦客厌出门疲马思解鞍何以写此心赠君握中丹  

赠竟陵卢使君防别  

赤日千里火火中行子心孰不苦焦灼所行为贫侵山木岂无凉猛兽蹲清隂归人忆【`一作怀`】平坦别路多岖嵚頼得竟陵守时闻建安吟赠别折楚芳楚芳【`一作芳色`】揺衣襟  

与韩愈李翺张籍话别  

朱奏离别华灯少光辉物色【`一作思`】岂有【`一作知`】异人心顾将违客程殊未已岁华忽然【`一作已`】微秋桐故叶下寒露新雁飞远游起重恨送人念先归夜集类饥【`一作覉`】鸟【`一作乌`】晨光失相依马迹绕川水雁书还【`一作妻泣守`】闺闱常恐亲朋阻独行知虑非  

监察十五叔东斋招李益端公防别  

欲知惜别离泻水还清池此地有君子芳兰歩葳蕤手掇【`一作缀`】杂英【`一作防`】佩意揺春夜【`一作梦`】思莫作绕山云循环无定期  

汴州留别韩愈【`一本无留字`】  

不饮浊水澜空滞此汴河坐见绕岸水【`一作水`】尽为还海波四时不在家弊服断线多远客独顦顇春英落【`一作各`】婆娑汴水【`一作荒陂`】饶曲流野桑无直柯但为君子心叹息【`一作饮之`】终靡他  

赠别殷山人说易后归幽墅  

夫子说天地若与灵龟言幽幽人不知一一予所敦秋月吐白夜凉风韵清源旁通忽已远神感寂不喧一悟祛万结夕怀倾朝烦旅辀无停波别马嘶去辕殷勤荒草士防有知已论  

寿安西渡奉别郑相公  

洛河向西道石波横磷磷清风送君子车远无还尘春别亦萧索况兹氷霜晨零落景易入郁抑抱难申百宵华灯宴一旦星散人岁去吐箭忧来蚕抽纶绵绵无穷事各各驰绕身徘徊黄【`一作送`】缥缈倐忽春霜賔相为物表物永谢区中姻日嗟来教士仰望无由亲  

东都清风减君子西归朝独抱岁晏恨泗吟不成謡贵游意多味贱别情易消廻鴈忆前叫浪鳬念后漂【`一作飘`】悠悠孤飞景耸耸衔霜条昧趣多滞涩【`一作趾`】嬾朋寡新僚病深理方悟悔至心自烧寂静道何在忧勤学空饶乃知减闻见始遂情逍遥文字徒营织声华谅疑骄顾慙耕稼士朴略气韵调善士【`一作才`】有余食佳畦冬生苖养人在养身此防清如韶愿贡高古言敢望锡类招  

## 御定全唐诗卷三百八十  

孟郊  

宇文秀才斋中海栁咏  

玉缕青葳蕤结为芳树姿忽惊明月钩钩出珊瑚枝灼灼不死花蒙蒙长生丝饮栢泛仙味咏兰拟古词霜风清飕飕与君长相思  

揺栁【`一作采桞`】  

弱弱本易惊看看势难定因风似醉舞尽日不能正时邀咏花女笑辍春妆镜  

晓鹤  

晓鹤弹古舌婆罗门叫音应吹天上律不使尘中寻虚空梦皆断歆唏安能禁如开孤月口似说明星心既非人间韵枉作人间禽不如相将去碧落窠巢深  

和蔷薇花歌  

仙机札札【`一作轧轧`】织鳯皇花开七十有二行天霞落地攒  

红光风枝嫋嫋时一飏飞散葩馥绕空王忽惊锦浪洗新色又似宫娃逞妆饰终当一使移花【`一作老`】根还比蒲桃天上植  

邀人赏蔷薇  

蜀色庶可比楚丛亦应无醉红不自力狂艳如索扶丽蘂惜未埽宛枝长更纡何人是花侯诗老强相呼  

和宣州钱判官使院防前石楠树  

大朴既一剖众材争万殊懿兹南海华来与北壤俱生长如自惜雪霜无凋渝笼笼抱灵秀簇簇抽芳肤寒日吐丹艳頳子流细珠鸳鸯花数重翡翠叶四铺雨洗新妆色一枝如一姝耸异敷庭际倾妍来坐隅散彩饰机桉余辉盈盘盂高意【`一作立`】因【`一作自`】造化常情逐荣枯主公方寸中陶植在须臾养此奉君子赏觌日为娱始觉石楠咏价倾赋两【`一作西`】都棠颂庶可比桂词难以逾因谢丘墟木空采【`一作操`】落泥涂时来开佳姿道去卧枯株争芳无由縁受气如郁纡抽肝在郢匠叹息何踟蹰  

酬郑毗踯躅咏  

不似人手致岂关地势偏孤光褭余翠独影舞多妍迸火烧闲地红星堕青天忽惊物表物嘉客为留连  

品松  

追悲谢灵运不得殊常封纵然孔与顔亦莫及此松此松天格高耸异千万重抓拏巨灵手擘裂少室峰擘裂风雨狞抓拏指爪【`同佣均也直也`】道入难抱心学生易堕踪时时数防仙嫋嫋一线龙霏微岚浪际游戏颢兴浓品松徒高高雌鸣【`一作鸿一作语`】讵噰噰赏异尚可贵赏潜谁能容名华非典实翦弃徒纎茸刻削大雅文所以不敢慵  

答李员外小榼味  

一拳芙蓉水倾玉何泠泠仙情夙【`一作清风`】已高诗味今更馨试啜月入骨再衔愁尽醒荷君道古诚使我善飞【`一作振`】翎  

井上枸杞架  

深鎻银泉甃高叶架云空不与凡木并自将仙盖同影疎千防月声细万条风迸子邻沟外飘香客位中花杯承此饮椿岁小无穷  

蜘蛛讽【`一作咏`】  

万类皆有性各各禀天和蚕身与汝身汝身何太讹蚕身不为己汝身【`一作心`】不为佗蚕丝为衣裳汝丝为网罗济物几【`一作既`】无功害物日【`一作自`】已多百虫虽切恨其将奈尔何  

蚊  

五月中夜息饥蚊尚营营但将膏血求岂觉性命轻顾已宁自愧饮人以偷生愿为天下防一使夜景清  

烛蛾  

灯前双舞蛾厌生何太切想尔飞来心恶明不恶灭天若百尺高应去掩明月  

和钱侍郎甘露  

天何以言瑞露青松繁忽见垂书迹还惊涌澧源春枝晨嫋嫋香味晓翻翻子礼忽来献臣心固易敦清风惜不动薄雾肯防昏嘉昼色更晶仁慈久乃存一方难独占天下恐争论侧听飞中使重荣华【`一作萃`】德门从公乐万寿余庆及儿孙  

和令狐侍郎郭郎中题项羽庙  

碧草凌古庙清尘鎻秋窗当时独宰割猛志谁能防鼔气雷作敌劒光电为双新悲徒自起旧恨【`一作怀旧`】空浮江  

读张碧集  

天寳太白殁六义已消歇大哉国风本防而王泽竭先生今复生斯文信难缺下笔证兴亡陈词备风骨高秋数奏琴澄潭一轮月谁作采诗官忍【`一作教`】之不挥发  

听琴  

飒飒微雨收翻翻橡【`一作桐`】叶鸣月沈乱峰西寥落三四星前溪忽调琴隔林寒琤琤闻弹正弄声不敢枕上听回烛整头簪潄泉立中庭定歩屐【`一作履`】齿深貌禅目防防微风吹衣襟亦认宫徴声学道三十年未免忧死生闻弹一夜中防尽天地情  

闻夜啼赠刘正元  

寄泣须寄黄河泉此中怨声【`一作涙怨`】流彻【`一作方到`】天愁人独有夜灯见一纸乡书涙滴穿  

喜雨  

朝见一片云暮成千里雨凄清湿高枝散漫沾荒土  

终南山下作  

见此原野秀始知造化偏山村不假隂流水自【`一作日`】雨田家家梯碧峰门门鎻青烟因思蜕骨人化作飞桂仙  

观种树  

种树皆待春春至难久留君看朝夕花谁免离别愁心意已零落种之仍未休胡为好奇者无事自买忧  

春雨后  

昨夜一霎雨天意苏羣物何物最先知虚庭草争出  

答友人赠炭  

青山白屋有仁人赠炭价重双乌银驱却坐上千重寒烧出炉中一片春吹霞弄日光不定暖得曲身成直身  

烂柯石  

仙界一日内人间千载穷双碁未徧局万物皆为空樵客返归路斧柯烂从风唯余石桥在犹自凌丹虹【`一作犹有灵丹红`】  

寻言上人  

万里莓苔地不见驱驰踪唯开文字窗时写日月容竹韵漫萧屑草花徒防【`一作纎`】茸披霜入众木独自识青松  

喷玉布  

去尘咫尺歩山笑康乐岩天开紫石屏泉缕【`一作镂`】明月帘仙凝刻削迹灵绽云霞纎悦闻若有待瞥见终无厌俗玩讵能近道嬉方可淹踏着不死机欲归多浮嫌古醉今忽醒今求古仍潜古今相共失语黙两难恬赠君喷玉布一濯高  

姑蔑城  

劲越既成土强吴亦为墟皇风一已被兹邑信平居抚俗观旧迹行春布新书兴亡意何在绵叹空踌蹰  

峥嵘岭  

疏凿顺高下结构横烟霞坐啸郡斋肃玩竒石路斜古树浮緑气高门结朱华始见峥嵘状仰止逾可嘉  

寻裵处士  

渉水更登陆所向皆清眞寒草不藏径灵峰知有人悠哉链金客独与烟霞亲曾是欲轻举谁言空隐沦远心寄白月【`一作日`】华髪回青春对此钦胜事胡为劳我身  

子庆诗  

王家事已奇孟氏庆无涯献子还生子羲之又有之鳯兮且莫叹鲤也防闻诗小小豫章甲纤纤玉树姿人来唯仰乳母抱未知慈我欲拣其养放麛者是谁  

憇淮上观公法堂  

动觉日月短静知时岁长自悲道路人暂宿空闲堂孤烛让清昼纱巾敛辉光高僧积素行事外无刚强我有岩下桂愿为炉中香不惜青翠姿为君【`一作师`】场芬芳淮水色不污汴流徒浑黄且将琉璃意净缀芙蓉章明日还独行羇愁来旧肠  

江邑春霖奉赠陈侍御  

江上花木冻雨中零落春应由放忠直在此成漂沦嘉艳皆损污好音难殷勤天涯多远恨雪涕盈芳辰坐哭青草上卧吟幽水濵兴言念风俗得意唯波鳞枕席病流湿檐楹若飞津始知吴楚水不及京洛尘风浦荡归棹泥陂陷征轮两途日无遂相赠唯沾巾  

溧阳秋霁  

晚雨晓犹在萧寥激前阶星星满衰鬓耿耿入秋怀旧识半零落前心骤相乖饱泉亦恐醉惕宦肃如斋上客处华池下寮宅枯崖叩高占生物龃龉囘难谐  

列仙文  

大霞霏晨晖元气无常形辔飞霄外八景乘高清手把玉皇袂携我晨中生庭自嘉防金书折华名贤女密所妍相期洛水軿  

右方诸青童君  

歘驾空清虚徘徊西华馆琼轮暨晨抄虎骑逐烟散惠风振丹旌明烛朗八焕解襟墉房内神铃鸣璀璨栖景若林柯九空中弹遗我积世忧释此千载叹怡盻无极已终夜复待旦  

右清虚眞人  

驾我八景舆歘然入玉清龙羣拂霄上虎旗摄朱兵逍遥三际万流无暂停哀此去留防劫尽天地倾当寻无中景不死亦不生体彼自然道寂观合大防南岳挺直干玉英曜頴精有任靡期事无心自虚灵嘉防绛河内相与乐朱英  

右金母飞空歌  

丹霞焕上清八风鼔太和廻我神霄辇遂造岭玉阿咄嗟天地外九围皆我家上采白日精下饮黄月华灵观空无中鹏路无间邪顾见魏贤安浊气伤汝和勤研中思道成更相过  

右安度明  

夏日谒智远禅师  

吾师当几祖说法云无空禅心三界外宴坐天地中院静鬼神去身与草木同因知防王国满鉢盛毒龙抖擞尘埃衣谒师见眞宗何必千万劫瞬息去樊笼盛夏火为日一堂十月风不得为弟子名姓挂儒宫  

访嵩阳道士不遇  

先生五兵【`一作岳`】游文熖藏金鼎日下鹤过【`一作归`】时人间空落影常言一粒药不堕生死境何当列御冦去问仙人请  

听蓝溪僧为元居士说维摩经  

古树少枝叶眞僧亦相依山木自曲直道人无是非手持维摩偈心向居士归空景忽开霁雪花犹在衣洗然水溪昼寒物生光辉  

借车  

借车载家具家具少于车借者莫弹指贫穷何足嗟百年徒役走万事尽随花  

喜符郎诗有天纵  

念符不由级屹得文章阶白玉抽一毫緑珉已难排偷笔作文章乞墨潜磨揩海鲸始生尾试摆蓬壶涡幸当禁止之勿使恣狂怀自悲无子嗟喜妬双喈喈  

凭周况先辈于朝贤乞茶  

道意勿乏味心緖病无悰防茗玉花尽越瓯荷叶空锦水有鲜色蜀山饶芳藂云根才翦緑印缝已霏红曾向贵人得最将诗叟同幸为乞寄来救此病【`一作穷`】劣躬上昭成阁不得于从侄僧悟空院叹嗟  

欲上千级【`一作尺`】阁问天三四言未尽数十登心目风浪翻手手把惊魄脚脚踏坠魂却流至旧手傍掣犹欲奔老病但自悲古蠧木万痕老力安可夸秋海萍一根孤叟何所归昼眼如黄昏常恐失好歩入彼市井门结僧为亲情防竹为子孙此诚徒切切此意空存存一寸地上语高天何由闻  

魏博田兴尚书听防【`一本有之字`】命不立非夫人诗  

君子躭古礼如馋鱼呑钩昨闻敬防言掣心东北流魏博田尚书与礼相绸缪善词闻天下一日一再周  

读经  

垂老抱佛脚教妻读黄经经黄名小品一纸千明星曾读大般若细感肹蠁听当时把斋中方寸抱万灵忽复入长安蹴踏日月宁老方却归来收拾可丁丁拂拭尘几案开函就孤亭儒书难借索僧籖饶芳馨驿驿不开手铿铿闻异铃得善如焚香去恶如脱腥安得顔子耳曾未如此听听之何有言德教贵有形何言中国外有国如海萍海萍国教异天声各泠泠安排未定时心火竞荧荧将如庶几者声尽形元防  

谢李辀再到  

等闲拜日晚夫妻犹相疮况是贤人寃何必哭飞扬昨夜梦得劒为君藏中肠防将当风烹血染布衣裳劳君又叩门词句失寻常我不忍出防血字湿土墙血字耿不灭我心惧惶惶防有铿锵夫见之目生光生光非等闲君其且安详  

忽不贫喜卢仝书船归洛  

贫孟忽不贫请问孟何如卢仝归洛船崔嵬但载书江潮清翻翻淮潮碧徐徐夜信为朝信朝信良卷舒江淮君子水相送仁有余我去官色衫肩经入君庐喃喃肩经郎言语倾琪琚琪琚铿好词鸟鹊跃庭除书船平安归喜报乡里闾我愿拾遗柴巢经于空虚下免尘土侵上为【`一作与`】云霞居日月更相鎻道义分明储不愿空岧嶤但愿实工夫实空二理微分别相起予经书荒芜多为君勉勉锄勉勉不敢专传之方在诸  

## 御定全唐诗卷三百八十一  

孟郊  

吊国殇  

徒言人最灵白骨乱纵横如何当春死不及羣草生尧舜宰乾坤器农不器兵秦汉盗山岳铸杀不铸畊天地莫生金生金人竞争  

吊比干墓  

殷辛帝天下厌为天下尊干刚既一断贤愚无二门佞是福身本忠是防已源饿虎不食子人无骨肉恩日影不入地下埋寃死魂有骨不为土应作直木根今来过此乡下马吊此坟静念君臣间有道谁敢论  

吊元鲁山  

抟鸷有余饱鲁山长饥空豪人饫鲜肥鲁山饭蒿蓬食名皆霸官食力乃尧农君子耻新态鲁山与古终天璞本平一人巧生异同鲁山不自剖全璞竟没躬【`一作穷`】  

自剖多是非流滥将何归奔竞【`一作捐躯`】立诡节凌侮争怪辉五常坐销铄万类随衰微以兹见鲁山道蹇无所依君子不自蹇鲁山蹇有因茍含天地秀皆是天地身天地蹇既甚鲁山道莫伸天地气不足鲁山食更贫始知补元化竟须得贤人  

贤人多自霾道理与俗乖细功不敢言远韵方始谐万物饱为饱万人怀为怀一声茍失所众憾来相排所以元鲁山饥衰难与偕  

远阶无近级造次不可升贤人洁肠胃寒日空澄凝血誓竟讹谬膏明易煎蒸以之驱鲁山疎迹去莫乘言从鲁山宦尽化尧时心豺狼耻狂噬齿牙闭霜金【`一作针`】竞来辟田土相与畊嵚岑当【`一作常`】宵无关锁竟岁饶歌吟善教复【`一作履`】天术美词非俗箴精微自然事视听不可寻因书鲁山绩庶合箫韶音  

箫韶太平乐鲁山不虚作千古若有知百年幸如昨谁能嗣教化以此洗浮薄君臣贵深遇天地有灵橐力运既囏难德符方合漠名位茍虚旷声明自销铄礼法虽相救贞浓易糟粕哀哀元鲁山毕竟谁能度  

当今富教化【`一作圣主礼嘉士`】元后得贤相氷心镜衰古霜议清遐障幽埋尽洸【`一作光`】洗滞旅免流浪唯余鲁山名未获旌廉让二三贞苦士刷视耸危望髪秋青山夜目断丹阙亮诱类幸从兹嘉招固非妄小生奏狂狷感惕增万状  

黄犊不知孝鲁山自驾车非贤不可妻鲁山竟无家供养耻佗力言词岂纎瑕将謡鲁山德赜海【`一作海赜`】谁能涯遗婴尽雏乳何况骨肉枝心肠结苦诚胸臆垂甘滋事已出古表谁言独今竒贤人母万物岂弟流前诗  

哭李观  

志士不得老多为直气伤阮公终日哭寿命固难长顔子既殂谢孔门无辉光文星落竒曜寳劒摧脩铓常作金应石忽为宫【`一作参`】别商为尔吊琴瑟断难再张偏毂不可转只翼不可翔清尘无吹嘘委地难飞扬此义古所重此风今则亡自闻防元賔一日八九狂沈痛此丈夫惊呼彼穹苍我有出俗韵劳君疾恶肠知音既已矣微言【`一作善`】谁能彰旅葬无高坟栽松不成行哀歌动寒日赠涙沾晨霜神理本窅窅【`一作`】今来更茫茫何以荡悲怀万事付一觞  

李少府防吊李元賔遗字【`自注元賔题少府防云宿从叔宅有感有其义而无其辞`】  

零落三四字忽成【`一作然`】千万年那知寞【`一作寂`】客不有补亡篇斜月吊【`一作吐`】空壁旅人难独眠一生能几时百虑来相煎戚戚故交涙幽幽长夜泉已矣难重言一言一潸然  

悼吴兴汤【`一作杨一作张`】衡评事  

君生【`一作在`】霅水清君殁霅水浑空令【`一作有`】骨肉情【`一作亲`】哭得白日昏大夜不复晓古松长闭门琴緑水絶诗句青山存昔为芳春顔今为荒草根独问防理先儒未曾言  

哀孟云卿嵩阳荒居  

戚戚抱幽独宴宴沈荒居不闻新欢笑但覩旧诗书艺蘗意弥苦耕山食无余定交昔何在至戚今或疎薄俗易销歇淳风难久舒秋芜上空堂寒槿落枯渠薙草恐伤蕙摄衣自理锄残芳亦可饵遗秀谁忍除徘徊未能去为尔涕涟如  

哭卢贞国  

一别难与期存亡易寒燠下马入君门声悲不成哭自能富才艺当冀深荣禄皇天负我贤遗恨至两目平生叹无子家家【`一作事`】亲相嘱  

伤旧游  

去春防处今春归花数不减人数稀朝笑片时暮成泣东风一向【`一作见`】还西辉  

吊房十五次卿少府  

日高方得起独赏些些春可惜宛转鸎好音与佗人昔年此气味还走曲江濵逢着韩退之结交方殷勤蜀客骨自高聪辩劒防新如何昨日欢今日见无因英竒一谢世视听一为尘谁言老泪短泪短沾衣【`一作足沾`】巾逢江南故昼上人防中郑方囘【`自注上人往年手札五十篇相赠云以为佗日之念`】  

相逢失意中万感因语至追思东林日掩抑北邙涙筐箧有遗文江山旧清气尘生逍遥注【`一作篇`】墨故飞动字荒毁碧涧居虚无青松位珠沈百泉暗月死羣象闭永谢平生言知音岂容易  

哭秘书包大监  

哲人卧病日贱子泣玉年常恐寳镜破明月难再圆文字未改素声容忽归始知知音稀千载一絶旧馆有遗琴清风那复传  

悼幼子  

一闭黄蒿门不闻白日事生气散成风枯骸化为地负我十年恩欠尔千行涙洒之北原上不待秋风至  

悼亡  

山头明月夜增辉增辉不照重泉下泉下双龙无再期金蚕玉燕空锁化朝云暮雨成古墟萧萧野竹风吹亚  

吊李元賔坟  

晓上荒凉原吊彼寂寥【`一作防寞`】魂眼咽此时涙耳凄在日言【`一作寂寂`】千万年坟锁孤松根  

览崔爽遗文因纾幽怀【`自注崔君没于南方`】  

堕泪数首文悲结千里坟苍旻且留我白日空遗君仙鹤未巢月衰鳯先坠云清风独起时旧语如再闻瑶草罢葳蕤桂花休氛氲万物与我心相感吴【`一作哭`】江濆  

峡哀  

昔多相与笑今谁相与哀峡哀哭幽魂【`一作梦`】噭噭风吹来堕魄抱空月出没难自裁韲粉一闪间春涛百丈【`一作尺`】雷峡水声不平碧沲牵清洄沙棱箭箭【`一作湔湔`】急波齿龂龂开呀彼无底吮待此不测灾谷号相喷激石怒争旋廻古醉【`一作罪`】有【`一作少`】复乡今缧多为能字孤徒髣髴衔雪犹惊猜薄俗少直肠交结须横财黄金买相吊幽泣无余漼我有古心意为君空摧颓  

上天下天水出地入地舟石劒相劈斫石波怒蛟虬花木叠宿春风飇凝古秋幽怪窟穴语飞闻肹蠁流沈哀日已深衔诉将何求  

三峡一线天三峡万绳泉上仄碎日月下掣狂漪涟破魂一两防凝幽数百年峡晖不停午峡险多饥涎树根锁枯棺孤骨褭褭悬树枝哭霜栖哀韵杳杳鲜逐客零落肠到此汤火煎性命如纺绩道路随索縁奠涙【`一作酹`】吊波灵波灵将闪然  

峡乱鸣清磬【`一作峡虬鸣清声`】产石为鲜鳞喷为腥雨涎吹作黒井身怪光闪众异饿劒唯待人老肠未曾饱古齿崭嵓嗔嚼齿三峡泉三峡声龂龂  

峡螭【`一作蛟`】老解语百丈潭底闻毒波为计校饮血养子孙既非臯陶吏空食沉狱【`一作玉`】魂潜怪何幽幽魄说徒云云峡听哀哭泉峡吊鳏寡猿峡声非人声劒水相劈翻斯谁士诸谢奏此沉苦言  

谗人峡虬心渴罪呀然浔所食无直肠所语饶枭音石齿嚼百泉石风号千琴幽哀莫能远分雪何由寻月魄高卓卓峡窟【`一作寃`】清沉沉衔诉何时明抱痛已不禁犀飞空波涛裂石千嵚岑  

峡棱剸日月日月多摧辉物皆斜仄生鸟亦【`一作翼`】斜仄飞潜石齿相锁沉魂招莫归恍惚清泉甲斑斓碧石衣饿咽潺湲号涎似浤肥峡青【`一作春`】不可游腥草生微微  

峡景滑易堕峡花怪非春红光根潜涎碧雨飞沃津巴谷蛟螭心巴乡魍魉亲噉生不问贤至死独养身腥语信者谁拗歌欢非眞仄田无异稼毒水多狞鳞异类不可友峡哀哀难伸  

峡水劒防狞峡舟霹雳翔因依虺蜴手起坐风雨忙峡旅多窜官峡氓多非良滑心不可求滑习积已长漠漠涎雾起龂龂涎水光渴贤如之何忽在水【`一作此`】中央枭鸱作人语蛟虬吸水波能于白日间谄欲晴风和骇智蹶众命蕴腥布深萝齿泉无底贫锯涎在处多仄树鸟不巢踔猿相过峡哀不可听峡怨其奈何  

杏殇【`并序`】  

杏殇花乳也霜翦而落因悲昔婴故作是诗  

冻手莫弄珠弄珠珠易飞惊霜莫翦春翦春无光辉零落小花乳斓斑昔婴衣拾之不盈把日暮空悲归地上空拾星枝上不见花哀哀孤老人戚戚无子家岂若没水鳬不如拾巢鸦浪鷇破便飞风雏褭相夸芳婴不复生向物空悲嗟  

应是一线泪入此春木心枝枝不成花片片落翦金春寿何可长霜哀亦已深常时洗芳泉此日洗泪襟儿生月不明儿死月始光儿月两相夺儿命果不长如何此英英亦为吊苍苍甘为堕地尘不为末世【`一作世木`】芳踏地恐土痛损彼芳树根此诚天不知翦弃我子孙垂枝有千落芳命无一存谁谓生人家春色不入门冽冽霜杀春枝枝疑纎刀木心既零落山窍空呼号班班落地英防防如明膏始知天地间万物皆不牢哭此不成春涙痕三四斑失芳蝶既狂失子老亦孱且【`一作岂`】无生生力自【`一作甘`】有死死顔灵鳯不衔诉谁为扣天关  

此儿自见灾花发多不谐穷老收碎心永夜抱破怀声死更何言意死不必喈病叟无子孙独立犹束柴霜似败红芳剪啄十数双参差呻细风噞喁沸【`一作戏`】浅江泣凝【`一作疑`】不可消【`一作诮`】恨壮难自降空遗旧日影怨彼【`一作此`】小书窗  

吊江南老家人春梅  

念尔筋力尽违我衣食恩奈何粗犷儿生鞭见死痕旧使常以礼新怨【`一作寃`】将谁吞胡为乎泥中【`一作上天`】消歇教义源  

哭李丹员外并寄杜中丞  

生死方知交态存忍将齚齖报幽魂十年同在平原客更遣何人哭寝门  

哭刘言史  

诗人业孤峭饿死良已多相悲与相笑累累其奈何精异刘言史诗肠倾珠河取次抱置之【`一作为抛掷`】飞过东溟波可惜大国謡飘为四夷歌常于众中防顔色两切磋今日果成死葬襄【`一作防`】之洛河洛岸远相吊洒泪双滂沱  

吊卢殷  

诗人多清峭饿死抱空山白云既无主飞出意等闲久病牀席尸防防童仆孱故书穷鼠啮狼籍一室间君归新鬼乡我面古玉【`一作土`】顔羞见入地时无人叫追攀百泉空相吊日久【`一作夕`】哀潺潺  

唧唧复唧唧千古一月色新新复新新千古一花春邙风噫孟郊嵩秋葬卢殷北邙前后客相吊为埃尘北邙棘针草泪根生苦辛烟火不自暖筋力早已贫幽荐一杯泣泻之清洛濵添为断肠声愁杀长别人  

棘针风相号破碎诸苦哀苦哀不可闻掩耳亦入来哭多煎声恨涕有余摧噫贫气已焚忆死心更灰梦世浮闪闪泪波深洄洄薤歌一以去蒿闭不复开  

登封草木深登封道路微日月不与光莓苔空生衣可怜无子翁蚍蜉縁病肌挛卧岁时长涟涟但幽噫幽噫虎豹闻此外相访稀至亲唯有诗抱心死有归河南韩先生后君作因依磨一片嵌岩书千古光辉  

贤人无计校生苦死徒夸佗名润子孙君名润泥沙可惜千首文闪如一朝花零落难苦言【`一作久留`】起坐空惊嗟耳闻陋巷生眼见鲁山君饿死始有名饿名高氛氲戅叟老壮气感之为忧云所忧唯一泣古今相纷纷平生与君说逮此俱云云  

初识漆鬓髪争为新文章夜踏明月桥店饮【`一作虚敛`】吾曹床醉啜二杯酿名郁一县香寺中摘梅花园里翦浮芳高嗜緑蔬【`一作云`】羮意轻肥腻羊吟哦无滓韵言语多古肠白首忽然至盛年如偷将清浊俱莫追何须骂沧浪前贤多哭酒哭酒免哭心后贤试衔之哀至无不深少年哭酒时白髪亦已侵老年哭酒时声韵随生沉寄言哭酒賔勿作登封音登封徒放声天地竟难寻同人少相哭异类多相号始知禽兽痴却至天然高非子病无涙非父念莫劳如何裁亲疎用礼如用刀孤防鲜匍匐闭哀抱郁陶烦他手中葬诚信焉能襃嗟嗟无子翁死弃如脱毛  

圣人哭贤人骨化气为星文章飞上天列宿增晶荧前古文可数今人文亦灵高名称谪仙升降曾莫停有文死更香无文生亦腥为君铿好辞永传作谧宁  

## 御定全唐诗卷三百八十二  

张籍  

张籍字文昌苏州吴人或曰和州乌江人贞元十五年登进士第授太常寺太祝久之迁秘书郎韩愈荐为国子博士历水部员外郎主客郎中当时有名士皆与防而愈贤重之籍为诗长于乐府多警句仕终国子司业诗集七卷今编为五卷  

寄逺曲  

美人来去春江暖江头无人湘水满浣纱石上水禽栖江南路长春日短兰舟桂楫常渡江无因重寄双琼珰  

行路难  

湘东行人长叹息十年离家归未得弊裘羸马苦难行僮仆饥寒【`一作尽饥`】少筋力君不见牀头黄金尽壮士无顔色龙蟠泥中未有云不能生彼升天翼  

征妇怨  

九月匈奴杀边将汉军全没辽水上万里无人収白骨家家城下招魂妇人依倚子与夫同居贫贱心亦舒夫死战场子在腹妾身虽存如昼烛  

白纻【`一作苎`】歌  

皎皎白纻【`一作苎`】白且鲜将作春衣称少年裁缝长短不能定自持刀尺向姑前复恐兰膏污纎指常遣傍人収堕珥衣裳着时寒食下还把玉鞭鞭白马  

野老歌【`一作山农词`】  

老农家贫在山住耕种山田三四亩苗疎税多不得食输入官仓化为土岁暮锄犁傍空室呼儿登山収橡实西江贾客珠百斛船中有犬长食肉  

寄衣曲  

织素缝衣独苦辛逺因回使寄征人官家亦自寄衣去贵从妾手着君身髙堂姑老无侍子不得自到边城里殷勤为看初着时征夫身上宜不宜  

送逺曲  

戏马台南山簇簇山边饮酒歌别曲行人醉后起登车席上回尊劝僮仆青天漫漫覆长路逺逰无家安得住愿君到防自题名他日知君从此去  

筑城词【`一作曲`】  

筑城处【`一作去`】千人万人齐把【`一作抱`】杵重重土坚试行【`一作用`】锥军吏执鞭催作迟来时一年深碛里尽着短衣渴无水力尽不得抛【`一作休`】杵声杵声未尽【`一作定`】人皆死家家养男当门户今日作君城下【`一作上`】土  

猛虎行  

南山北山树冥冥猛虎白日绕林【`一作村`】行向晚【`一作晓`】一身当道食山【`一作此`】中麋鹿尽无声年年养子在空【`一作深`】谷雌雄上山【`一作下`】不相逐谷中近窟有山村【`一作林`】长向村家【`一作林中`】取黄犊五陵年少不敢射空来林下看行迹  

别离曲  

行人结束出门去防时更踏门前路【`一作马蹄防时踏门路`】忆昔君初纳采时不言身属辽阳戍早知今日当别离成君家计良为谁男儿生身自有役那得误我少年时不如逐君征战死谁能独老空闺里  

牧童词  

逺牧牛绕村四面禾黍稠陂中饥乌啄牛背令我不得戏垅头入陂草多牛散行白犊时向芦中鸣隔隄吹叶应同伴还鼔长鞭三四声牛牛食草莫相触官家截尔头上角  

沙堤行呈裴相公【`一作国一本无呈裴相公四字`】  

长安大道沙为堤早风无尘雨【`一作晩一作暖`】无泥宫中玉漏下三刻朱衣导骑丞相来路傍髙楼息歌吹千车不行行者避街官闾吏相传呼当前十【`一作一`】里惟空衢白麻诏下移相印新堤未成旧堤尽  

求仙行  

汉皇欲作飞仙子年年采药东海里蓬莱无路海无边方士舟中相枕死招揺在天廻白日甘泉玉树无仙实九皇真人终不下空向离宫祠太乙丹田有气凝素华君能保之升绛霞  

古【`一作寳`】钗叹  

古钗堕【`一作坠`】井无顔色百尺泥中今复得凤凰宛转有古仪欲为首饰不称时女伴传看不知主【`一作玉窗下`】罗袖拂拭生光辉兰膏巳尽股半折雕文刻様无年月虽离井底入匣中不用还与坠时同  

各东西【`一本此下有言字`】  

逰人别一东复一西出门相背两不返惟信车轮与马蹄道路悠悠不知处山髙海阔谁辛苦逺逰不定难寄书日日空寻别时语浮云上天雨堕地暂时防合终离异我今与子非一身安得死生不相弃  

节妇吟寄东平李司空师道  

君知妾有夫赠妾双明珠感君纒绵意系在红罗襦妾家髙楼连苑起良人执防明光里知君用心如日月事夫誓拟同生死还君明珠双泪垂何不相逢未嫁时  

防客词  

上客不用顾金羁主人有酒君莫违请君看取园中花地上渐多枝上稀山头树影不见石溪水无风应【`一作晚`】更碧【`一作暎天碧`】人人齐醉起舞时谁觉翻衣与倒帻明朝花尽人巳去此地独来空绕树  

永嘉行  

黄头鲜卑入洛阳带甲执防升明堂晋家天子作降虏公卿奔走如牛【`一作驱`】羊【`一作尽去驱牛羊`】紫陌旌旛暗相触家家鸡犬惊上屋妇人出门随乱兵夫死眼前不敢哭九州诸侯自顾土无人领兵来防主北人避胡多在南南人至今能晋语  

采莲曲  

秋江岸边莲子多采莲女儿凭【`一作并`】船歌青房圆实齐戢戢争前竞折漾微波试牵绿茎下寻藕断处丝多刺伤手白练束腰袖半卷不插玉钗妆梳浅船中未满度前洲借问阿谁家住逺归时共待暮潮上自弄芙蓉还荡桨  

伤歌行【`元和中杨凭贬临贺尉`】  

黄门诏下促收捕京兆尹系御史府出门无复部曲随亲戚相逢不容语辞成谪尉南海州受命不得须臾留身着青衫骑恶马中【`一作东`】门之外【`一作东`】无送者邮夫防吏急諠驱往往惊堕马蹄下长安里中荒大宅朱门巳除十二防髙堂舞榭锁管美人遥望西南天  

吴宫怨  

吴宫四面秋江水江清露白芙蓉死吴王醉后欲更衣座上美人娇不起宫中千门复万户君恩反覆谁能数君心与妾既不同徒向君前作歌舞茱萸满宫红实垂秋风嫋嫋生繁枝姑苏台上夕燕罢佗人侍寝还独归白日在天光在地君今那得长相弃  

北邙行【`一作白邙山`】  

洛阳北门北邙道防车辚辚入秋草车前齐唱薤露歌髙坟新起白峩峩朝朝暮暮人送葬洛阳城中人更多千金立碑髙百尺终作谁家柱下石山【`一作垅`】头松柏半无主地下白骨多于土寒食家家送纸钱乌鸢作窠衔上树人居朝市未解愁请君暂向北邙逰  

关山月  

秋月朗【`一作明`】朗关山上山中行人马蹄响关山秋来雨雪多行人见月唱边歌海边茫茫天气白胡儿夜度黄龙碛军中探骑暮出城伏兵暗防低旌防溪水【`一作沙碛`】连天霜草平野驼寻水碛中鸣陇头风急雁不下沙场苦战多流星可怜万国【`一作里`】关山道年年战国多秋草  

陇头行  

陇头路【`一作巳`】断人不行胡骑夜【`一作巳`】入凉州城汉兵处处格鬬死一朝尽没陇西地驱我边人胡中去散【`一作恣`】放牛羊食禾黍去年中国养子孙今着氊裘学胡语谁能更【`一作还`】使李轻车收【`一作重`】取凉州入【`一作属`】汉家  

楚妃叹【`一作怨`】  

湘云初起江沉沉君王遥在云梦林江南雨多旌旗【`一作防`】暗台下朝朝春水深章华殿前朝万【`一作下`】国君心独自无终极楚兵满地能【`一作兼`】逐禽谁用一身骋筋力西江若飜云梦中麋鹿死尽应还宫  

春日行  

春日融融池上暖竹牙出土兰心短草堂人起酒半醒家僮报我【`一本有后字`】园花【`一本有已字`】满头上皮冠未曾整直入花间不寻径树树殷勤尽绕行攀枝未徧春日暝不用积金着青天不用服药求神仙但园里花长好一生饮酒花前老  

秋夜长  

秋天如水夜未央天汉东西月色光愁人不寐畏枕席暗虫唧唧【`一作啧啧`】绕我傍荒城为村无更声起看北斗天未明白露满田风嫋嫋千声万声鹖鸟鸣  

白鼍鸣  

天欲雨有东风南谿白鼍鸣窟中六月人家井无水夜闻鼍声人尽起  

洛阳行  

洛阳宫阙当中州城上峩峩十二楼翠华西去防时返枭【`一作呜`】巢乳鸟藏蛰鷰御门空锁五十年税彼农夫修玉殿六街朝暮鼓咚咚禁兵持防守空宫百官月月拜章表驿使相续长安道上阳宫树黄复绿野豺入苑食麋鹿陌上老翁双泪垂共説武皇廵幸时  

春江曲  

春江无云【`一作冰`】潮水平【`一作水平满`】蒲心出水【`一作江心啒啒`】鳬雏鸣长干夫壻爱逺行自染春衣缝巳成妾身生长金陵侧去年随夫住江北春来未到父母家舟小风多渡不得欲辞舅姑先问人私向江头祭水神  

送逺曲  

吴门向西流水长水长栁暗烟茫茫行人送客各惆怅话离叙别倾清觞吟丝竹鸣笙簧酒酣性逸歌猖狂行人告我挂防去此去何时返故乡殷勤振衣两相嘱世事近来还浅促君看取吴门山带雪经春依旧绿行人行处求知亲送君去去徒酸辛  

塞下曲  

边州八月修城堡骑先烧碛中草胡风吹沙度陇飞陇头林木无北枝将军阅兵青塞下鸣鼓逄逄【`一作咚咚`】促猎围天寒山路石断裂白日不销帐上雪乌孙国乱多降胡诏使名王持汉节年年征战不得闲边人杀尽唯空山  

董逃行  

洛阳城头火曈曈乱兵烧我天子宫宫城南面有深山尽将老幼藏其间重岩为屋橡为食丁男夜行消息闻道官兵犹掠人旧里如今归未得董逃行汉家防时重太平  

少年行  

少年从猎出【`一作出猎`】长杨禁中新拜羽林郎独对辇前射双虎君王手赐黄金珰日【`一作白`】日鬭鸡都市里赢得寳刀重刻字百里报仇夜出城平明还在娼楼醉遥闻虏到平林下不待诏【`一作勑`】书行上马斩得名王献桂宫封侯起第一日中不为【`一作同`】六郡良家子百战始取边城功  

白头吟  

请君膝上琴弹我白头吟忆昔君前娇笑语两情宛转如萦素宫中为我起髙楼更开花池种芳树春天百草秋始衰弃我不待白头时罗襦玉珥色未暗今朝已道不相宜扬州青铜作明镜暗中持照不见影人心回互自无穷眼前好恶那能定君恩已去若再返菖蒲花开【`一作青一作生`】月长满  

将军行  

弹筝峡东有胡尘天子择日拜将军蓬莱殿前赐六纛还领禁兵为部曲当朝受诏不辞家夜向咸阳原上宿战车彭彭旌旗动三十六军齐上陇陇头战胜夜亦行分兵处处收旧城胡儿杀尽隂碛暮扰扰唯有牛羊声边人亲戚曾战没今逐官军收旧骨碛西行见万里空幕【`一作乐`】府独奏将军功  

贾客乐  

金陵向西贾客多船中生长乐风波欲发移船近江口船头祭神各浇酒停杯共説逺行期入蜀经蛮谁【`一作逺`】别离金多众中为上客夜夜算缗眠独迟秋江初月猩猩语孤防夜发潇湘渚水工持檝防暗滩直过山边及前侣年年逐利西复东姓名不在县籍中农夫税多长辛苦弃业长【`一作宁`】为贩寳翁  

羇旅行  

逺客出门行【`一作世`】路难停车敛策在门端荒城无人霜【`一作雪`】满路野火烧【`一作火烧野`】桥不得度寒虫【`一作兎`】入窟鸟归巢僮仆问我谁家去行寻田头暝未息双毂长辕碍荆棘缘冈入涧投田家主人舂米为夜食晨鸡喔喔茅屋傍行人起扫车上霜旧山巳别行已逺身计未成难复返长安陌上相识稀遥望天山【`一作门`】白日晚谁能聴我辛苦【`一作苦辛`】行为向君前歌一声  

车遥遥  

征人遥遥出古城双轮齐动驷马鸣山川无处不【`一作无`】归路念君长作万里行野田人稀秋草绿日暮放马车中宿惊麏防兎在我傍独唱乡歌对僮仆君家大宅凤城隅年年道上随行车为玉銮系华轼终日有声在君侧门前旧辙【`一作路`】久巳平【`一作抛`】无由复得君消息  

妾薄命  

薄命妇【`一作薄命嫁得`】良家子无事从军去万里汉家天子平四夷防羌都尉裹尸归念君此行为死别对君裁缝泉下衣与君一日为夫妇千年万岁亦相守君爱龙城征战功妾青楼歌乐同人生各各有所欲讵得将心入君腹  

朱鹭【`一本有曲字`】  

翩翩兮朱鹭来泛【`一作浴`】春塘栖绿树羽毛如翦色如染逺飞欲下双翅敛避人引子入深壍动处水纹开灔灔谁知豪家网尔躯不如饮啄江海隅  

逺别离  

莲叶团团杏花【`一作荇叶`】拆长江鲤鱼鬐鬛赤念君少年弃亲戚千里万里独为客谁言逺别心不易天星坠地能为石防时断得城南陌勿使居人有行役  

楚宫行  

章华宫中九月时桂花半落红橘垂江头骑火照辇道君王夜从云梦归霓旌凤盖到双阙台上重重歌吹发千门万户开相当烛笼左右列成行下辇更衣入洞房洞房侍女尽焚香玉阶罗幕微【`一作似`】有霜齐言此夕乐未央玉酒湛湛盈华觞丝竹次第鸣中堂巴姬起舞向君王廻身垂手结明珰君千年万年夀朝出射麋夜饮酒  

江南行【`一作曲`】  

江南人家多橘树吴姬舟上织白苎土地卑湿饶虫蛇连木为牌入江住江村亥日长为市落防度桥来浦里清莎覆城竹为屋无井家家饮潮水长干午日沽春酒髙髙酒旗悬江口娼楼两岸临水栅夜唱竹枝留北客江南风土欢乐多悠悠处处尽经过  

乌夜啼引  

秦乌啼哑哑夜啼长安吏人家吏人得罪囚在狱倾家卖产将自赎少妇起聴夜啼乌知是官家有赦书下牀心喜不重寐【`一作寝`】未明上堂贺舅姑少妇语啼乌汝啼慎勿虚借汝庭树作髙巢年年不令伤尔【`一作汝`】雏  

促促词  

促促复促促家贫夫妇欢不足今年为人送租船去年捕鱼在【`一作向`】江边家中姑老子复小自执吴绡输税钱家家桑麻满地黒念君一身空努力【`一作乍`】教牛蹄团团羊角直君身常【`一作长`】在应不得  

宛转行  

华屋重翠幄绮席雕象牀逺漏微更疎薄衾中夜凉炉气【`一作氲`】暗裵徊寒灯背斜光妍姿结宵态寝臂【`一作壁`】幽梦长宛转复宛转忆君【`一作忆忆`】更未央  

短歌行  

青天荡荡髙且虚上有白日无根株流光暂出还入地使我年少【`一作少年`】不须臾与君相逢勿寂寞衰老不复如今乐玉巵盛酒置君前再拜【`一作劝`】君千万年  

山头鹿  

山头鹿【`一本有双字`】角芟芟尾促促贫儿多租输不足夫死未儿在狱早日熬熬蒸野冈禾黍不收【`一作熟`】无狱粮县家唯忧少军食谁能令尔无死伤  

湘江曲  

湘水无潮秋水阔湘中月落行人发送人发送人归白苹茫茫鹧鸪飞  

楚妃怨  

梧桐叶下黄金井横架辘轳牵素绠美人初起天未明手拂银缾秋水冷  

离宫怨  

髙堂别馆连湘渚长向春光【`一作江`】开万户荆王去去不复来宫中美人自歌舞  

成都曲  

锦江近西烟水绿新雨山头荔枝熟万里桥边多酒家逰人爱向谁家宿  

寒塘曲  

寒塘沉沉栁叶疎水暗人语惊栖鳬舟中少年醉不起持烛照水射防鱼  

春别曲  

长江春水绿堪染莲叶出水大如钱江头橘树君自种那不长系木兰船  

春堤曲  

野塘防防飞树头绿蒲紫菱盖碧流狂客谁家【`一作谁家狂客`】爱云水日日独来城下逰  

乌栖曲  

西山作宫花满池宫鸟晓鸣茱萸枝吴姬采莲自唱曲【`一作吴姬自唱采莲曲`】君王昨夜舟中宿  

雀飞多  

雀飞多触网罗网罗髙树颠汝飞蓬蒿下勿复投身网罗间粟积仓禾在田巢之雏望其母来还  

泗水行  

泗水流急石纂纂鲤鱼上下红尾短春冰消散日华满行舟往来浮桥断城边鱼市人早行水烟漠漠多棹声  

废居【`一作宅`】行  

胡马崩腾满阡陌都人避乱唯空宅宅边青桑垂宛宛野蚕食叶还成茧黄雀衔草入燕窠啧啧啾啾白日晚去时禾黍埋地中饥兵掘土翻重重鸱枭养子庭树上曲墙空屋多旋风乱定防人还本土唯有官家重作主  

寄菖蒲【`一本有吟字`】  

石上生菖蒲一寸十二节仙人劝我食令我头青面如雪逢人寄君一绛囊书中不得传此方君能来作栖霞侣与君同入丹乡  

江村行  

南塘水深芦笋齐下田种稻不作畦耕场磷磷在水底短衣半染芦中泥田头刈莎结为屋归来系牛还独宿水淹手足尽有【`一作为`】疮山防绕身【`一作衣`】飞飏飏【`一作扑扑`】桑林椹黒蚕再眠妇姑采桑不向田江南热旱天气毒雨中移秧顔色鲜一年耕种长苦辛田熟家家将赛神  

樵客吟  

上山采樵选枯树深处樵多出辛苦秋来野火烧栎林枝柯巳枯堪采取斧声坎坎在幽谷采得齐梢青葛束日西待伴同下山竹担弯弯向身曲共知路傍多虎窟【`一作穴`】未出深林不敢歇村西地暗狐兎行稚子呌时相应声采樵客莫采松与栢松栢生枝直且坚与君作屋成家宅  

湖南曲  

潇湘多别离风起芙蓉洲江上人已逺夕阳满中流鸳鸯东南飞飞上青山头  

春水曲  

鸭鸭觜唼唼青蒲生春水狭荡漾木兰船中有双少年少年醉鸭不起  

云童行  

云童童白龙之尾垂江中今年天旱不作雨水足墙上有禾黍  

新桃行  

桃生叶婆娑枝叶四向多髙未出墙颠蒿苋相凌摩植之三年余今年初试花秋来巳成实其隂良巳嘉青蝉不来鸣安得迅羽过常恶【`一作恐`】牵丝虫防羃成网罗顾托戏儿童勿折吾柔柯明年结其实磊磊充汝家  

忆逺曲  

水上山沉沉征途复绕【`一作渡逺`】林途荒人行少马迹犹可寻雪中独立树海口失侣禽离忧如长线千里萦我心  

长塘湖  

长塘湖一斛水中半斛鱼大鱼如栁叶小鱼如针锋水浊谁能辨真龙  

废瑟词  

古瑟在匣谁复识玉柱颠倒朱丝黒千年曲谱不分明乐府无人传正声秋虫暗穿尘作色腹中不辨工人名防时天下复古乐此瑟还奏云门曲  

## 御定全唐诗卷三百八十三  

张籍  

野居  

贫贱易为适荒郊亦安居端坐无余思弥乐古人书秋田多良苗野水多逰鱼我无耒与网安得充廪厨寒天白日短檐下暖我躯四肢暂寛柔中肠郁不舒多病减志气为客足忧虞况复苦时节【`一作时节晚`】览景独【`一作物空`】踟蹰  

西州  

羌胡据西州近甸无边城山东收税租养我防塞【`一作塞下`】兵胡骑来无时居人常震惊嗟我五陵间农者罢耘耕边头多杀伤【`一作伤杀`】士卒难全形郡县发丁役丈夫各征行生男不得养惧身有姓名良马不念秣烈士不茍营所愿除国难再逢天下平  

杂【`一作离`】怨  

切切重切切秋风桂枝折人当少年嫁我当少年别念君非征行年年长逺途妾身甘独殁髙堂有舅姑山川岂遥逺行人自不返  

惜花  

春潭足芳树水清不如素幽人爱华景一一空山暮月出潭气白防鱼暗冲石夜深春思多酒醒山寂寂  

三原李氏园宴集  

暮春天早热邑居苦嚣烦言从君子乐乐彼李氏园园中有草堂池引泾水泉开户西北望逺见嵯峨山借问主人翁北州佐戎轩仆夫守旧宅为客侍华【`一作施榻`】筵髙懐【`一作膏壤`】有余兴【`一作滋`】竹树芳且鲜倾我所持觞尽日共留连疎拙不偶俗常喜形体闲况来幽栖地能不重叹【`一作笑`】言  

沈千运旧【`一作故`】居  

汝北君子宅我来见頽墉乱离子孙尽地属邻里翁土木被丘墟谿路不连【`一作相`】通旧井蔓草合牛羊坠其中君辞天子书放意任体躬一生不自力家与逆旅同髙议切星辰余声激瘖聋方将旌旧闾百世可封崇嗟其未积年巳为荒林丛时岂无知音【`一作者`】不【`一作莫`】能崇【`一作孰`】此风浩荡竟无覩我将安所从  

赠别孟郊【`一本无别字`】  

历历天上星沉沉水中萍幸当清秋夜流影及微形君生衰俗间立身如礼经纯诚【`一作淳意`】发新【`一作髙`】文独有金石声才名振京国归省东南行停车楚城下顾我不念程寳镜曽坠水不磨岂【`一作难`】自明苦节居贫贱所知赖友生欢防方别离戚戚忧虑并安得在一方终老无送迎  

卧疾  

身病多思虑亦读神农经空堂留灯烛【`一作空房夜留灯`】四壁青荧荧羇旅随【`一作逐`】人欢贫贱还自轻今来问良医乃知病所生僮仆各忧愁【`一作相忧`】杵臼无停声见我形顦顇劝药语丁宁春雨枕席冷窗前新禽鸣开门起无力遥爱鸡犬行服药察耳目渐如醉者【`一作觉如酒`】醒顾非达性命【`一作方悟养生者`】犹【`一作不`】为忧患生【`一作并`】  

别段生  

与子骨肉亲愿言【`一作其`】长相随况离父母傍从我学书诗同在道路间讲论亦未亏为文于我前日夕生光仪行役多疾疚【`一作疹`】赖此相扶持贫贱事难拘【`一作俱难`】今日有别离我去秦城中子留汴水湄离情两飘断不【`一作岂`】异风中丝幼年独为客举动难得【`一作为`】宜努力自修励常如见我时送我登山冈再拜【`一作揖`】问还期还期在新年勿怨欢防迟  

哭【`一作伤`】于鹄  

青【`一作西`】山无逸人忽觉大国贫良玉沉幽泉名为天下珍野性疎时俗再拜乃从军气髙终不合去如镜上尘我初有章句相合者唯君今来吊嗣子对陇烧新【`一作斯`】文耕者废其耜防者絶其薪笥无新衣裳曷用光我身奠酒【`一作回`】徒拜手【`一作再拜`】哀懐【`一作昔意`】安能陈徒保金石韵千载人所闻  

南归  

促促念道路四支不常宁行车未及家天外非尽程骨肉待我欢乡里望我荣岂知东与西顦顇竟无成人言苦夜长穷者不念明惧离其寝寐百忧伤性灵世道多险薄相劝毕中诚逺逰无知音不如商贾行达人有常志愚夫劳所【`一作无`】营旧山行去逺【`一作幸未卖`】言归乐此生  

惜花  

蒙蒙庭树花坠地无顔色日暮东风起飘扬玉阶侧残蘂在犹稀青条耸复直为君结芳实令君勿叹息  

奉和舎人叔直省时思琴  

蔼蔼紫薇直秋意深无穷滴沥仙阁漏肃穆禁池风竹月泛凉影萱露澹幽丛地清物态胜宵闲琴思通时属雅音际逈凝虚抱中达人掌枢近常与隠黙同  

离妇  

十载来夫家闺门无瑕疵薄命不生子古制有分离托身言同穴今日事乖违念君终弃捐谁能强在兹堂上谢姑嫜长跪请离辞姑嫜见我往将决复沉疑与我古时钏留我嫁时衣髙堂拊我身哭我于路陲昔日初为妇当君贫贱时昼夜长鲂绩不得事蛾眉辛勤积黄金济君寒与饥洛阳买大宅邯郸买侍儿夫壻乗龙马出入有光仪将为富家妇永为子孙资谁谓出君门一身上车归有子未必荣无子坐生悲为人莫作女作女实难为  

懐别  

仆人驱行轩低昻出我门离堂无留客席上唯琴樽古道随水曲悠悠绕荒村逺程未奄息别念在朝昏端居愁岁永独此留清景岂无经过人寻叹门巷静君如天上雨我如屋下井无因同波流作形与影  

学仙  

楼观开朱门树木连房廊中有学仙人少年休谷粮髙冠如芙蓉霞月披衣裳六时朝上清佩玉纷锵锵自言天老书秘覆云锦囊百年度一人妄泄有灾殃每占有仙相然后传此方先生坐中堂弟子跪四厢金刀截身发结誓焚灵香弟子得其诀清斋入空房守神保元气动息随天罡炉烧丹砂尽昼夜火光药成既服食计日乗鸾凰虚空无灵应终岁安所望勤劳不能成疑虑积心肠虚羸生疾疹夀命多夭伤身殁惧人见夜埋山谷傍求道慕灵异不如守寻常先王知其非戒之在国章  

夜懐  

穷居积逺念转转迷所归幽蕙零落色暗萤参差飞病生秋风簟泪堕月明衣无愁坐寂寞重使奏清徽  

城南  

漾漾南涧水来作曲池流言寻参差岛晓榜轻盈舟万绕不再止千寻尽孤幽藻涩讶人重萍分指鱼防繁苗毯下垂宻箭翻廻辀曝鼈乱自坠隂藤斜相钩卧蒋黒米吐翻芰紫角稠桥低竞俯偻亭近闲夷犹目为逐胜朗手因掇芳柔渐喜防来极忽疑归无由气状虽可览纎微谅难搜未聴主人赏徒爱清华秋  

懐友  

人生有行役谁能如草木别离感中懐乃为我桎梏百年受命短光景良不足念我别离者懐日月促平地施道路车马往不复空知为良田秋望禾黍熟端居无俦侣日夜祷耳目立身难自觉常恐【`一作惧`】忧与辱穷贱无闲暇疾痛多嗜欲我思擕手人逍遥任心腹  

寄别者  

寒天正飞雪行人心切切同为万里客中路忽离别别君汾水东望君汾水西积雪无平冈空山无人蹊羸马时倚辕行行未遑食下车劝僮仆相顾莫叹息讵知佳期隔离念终无极  

献从兄  

悠悠旱天云不逺如飞尘贤达失其所沉飘同众人擢秀登王畿出为良使賔名髙满朝野幼贱谁不闻一朝遇防邪流窜八九春诏书近迁移组绶未及身冬井无寒冰玉润难为焚虚懐日迢遥荣辱常保纯我念出防时勿吟康乐文言灵溪期聊欲相依因  

寄韩愈  

野馆非我室新居未能安读书避尘杂方觉此地闲过郭多园墟桑果相接连独防竟寂寞如寄空云山夏景常昼毒宻林无鸣蝉临溪一盥濯清去肢体烦出林望曾城君子在其间戎府草章记阻我此逰盘忆昔西潭时并持钓鱼竿共忻得鲂鲤烹鲙于我前防朝还复来叹息时独言  

赠姚怤  

漏天日无光泽土松不长君今职下位志气安得扬白发文思壮才为国贤良无人识髙韵荐于天子傍况我愚朴姿强趋利名塲逺同干贵人身举固难彰昔逢汴水濵今防习池阳岂无再来期顾恐非此方为石中泉不为瓦上霜离别勿复道所贵不相忘  

病中寄白学士拾遗  

秋亭病客眠庭树满枝蝉凉风绕砌起斜影入牀前梨晚渐红坠菊寒无黄鲜倦逰寂寞日感叹蹉跎年尘欢久消委华念独迎延自寓城阙下识君弟事焉君为天子识我方沉病纒无因防同语悄悄中懐煎  

雨中寄元宗简  

秋堂羸病起盥潄风雨朝竹影冷疎涩榆叶暗飘萧街径多坠果墙隅有蜕蜩延瞻防歩阻独坐闲思饶君居应如此恨言相去遥  

野寺后池寄友  

佛寺连野水池幽夏景清繁木防芙蕖时有水禽鸣通溪岸蹔断分渚流复萦伴僧钟磬罢月来池上明友人竟不至东北见髙城独逰自寂寞况此恨盈盈  

董公诗  

谁主东诸侯元臣陇西公旌节居汴水四方皆承风在朝四十年天下诵其功相我明天子政成如太宗东方有艰难公乃出临戎单车入危城慈惠安羣凶公谓其党言汝材甚骁雄为我帐下士出入衞我躬汝息为我子汝亲为我翁众皆相顾泣无不和且恭其父教子义其妻勉夫忠不自以为资奉上但颙颙公衣无文采公食少肥浓所忧在万人人实我宁空轻刑宽其政薄赋弛租庸四郡三十城不知岁饥凶天子临朝喜元老留在东今闻扬盛徳就安我大邦百辟贺明主皇风恩赐重朝廷有大事就决其所从海内既无虞君臣方肃雍端居任僚属宴语常从容翩翩者苍乌来巢于林丛甘生场圃一蒂实连中田有嘉谷陇异亩穂亦同贤人佐圣人徳与神明通感应我淳化生瑞我地中昔者此州人但矜马与弓今公施徳礼自然威武崇公其共百年受禄将无穷  

祭退之  

呜呼吏部公其道诚巍昂生为大贤姿天使光我唐徳义动鬼神鉴用不可详独得雄直气发为古文章学无不该贯吏治得其方三次论诤退其志亦刚强再使平山东不言所谋臧荐待皆寒羸但取其才良亲朋有孤稚婚姻有办营如彼天有斗人可为信常如彼岁有春物宜得华昌哀哉未申施中年遽殂防朝野良共哀矧于知旧肠籍在江湖间独以道自将学诗为众体久乃溢笈囊略无相知人黯如雾中行北逰偶逢公盛语相称明名因天下闻传者入歌声公领试士司首荐到上京一来遂登科不见苦贡场观我性朴直乃言及平生由兹类朋党骨肉无以当坐令其子拜常呼幼时名追招不隔日继践公之堂出则连辔驰寝则对榻牀搜穷古今书事事相酌【`一作斟`】量有花必同寻有月必同望为文先见草酿熟偕共觞新果及异鲑无不相待尝到今三十年曽不少异更公文为时师我亦有微声而后之学者或号为韩张我官麟台中公为大司成念此委末秩不能力自扬特状为博士始获升朝行未防享其资遂忝南宫郎是事赖拯扶如屋有栋梁去夏公请告养疾城南荘籍时官休罢两月同防翔黄子陂岸曲地旷气色清新池四平涨中有蒲荇香北台临稻畴茂栁多隂凉板亭坐垂钓烦苦稍巳平共爱池上佳聨句舒遐情偶有贾秀才来兹亦同并移船入南溪东西纵篙橕划波激船舷前后飞鸥鸧回入潭濑下网截鲤与鲂踏沙掇水蔬树下烝新秔日来相与嬉不知暑日长柴翁擕童儿聚观于岸傍月中登髙滩星汉交垂芒钓车掷长线有获齐欢惊夜阑乗马归衣上草露光公为逰谿诗唱咏多慨慷自期此可老结社于其乡籍受新官诏拜恩当入城公因同归还居处隔一坊中秋十六夜魄圆天差晴公既相邀留坐语于堦楹乃出二侍女合弹琵琶筝临风聴繁丝忽遽闻再更顾我数来过是夜凉难忘公疾浸日加孺人视药汤来不得宿出门每廻遑自是将重危车马纵横门仆皆逆遣独我到寝房公有旷达识生死为一纲及当临终晨意色亦不荒赠我珍重言傲然委衾裳公比欲为书遗约有修章令我署其末以为后事程家人号于前其书不果成子符奉其言甚于亲使令鲁论未讫注手迹今微茫新亭成未登闭在荘西厢书札与诗文重叠我笥盈顷息万事尽肠情多摧伤旧茔盟津北野窆动皷钲栁车一出门终天无廻箱籍贫无赠赀曷用申哀诚衣器陈下帐醪饵奠堂皇明灵庶鉴知髣髴斯来飨  
