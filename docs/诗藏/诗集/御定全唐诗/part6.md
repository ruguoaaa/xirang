---
title: 第5部分
index: true
icon: editor
order: 6
category:
  - 诗藏
  - 诗集
  - 御制全唐诗
tag:
  - 钦定四库全书
  - 集部八
  - 总集类
  - 曹寅
  - 清
---

## 御定全唐诗卷一百二十五  

王维  

王维字摩诘河东人工书画与弟缙倶有俊才开元九年进士擢第调太乐丞坐累为济州司仓参军歴右拾遗监察御史左补阙库部郎中拜吏部郎中天寳末为给事中安禄山陷两都维为贼所得服药阳瘖拘于菩提寺禄山宴凝碧池维潜赋诗悲悼闻于行在贼平陷贼官三等定罪特原之责授太子中允迁中庶子中书舍人复拜给事中转尚书右丞维以诗名盛于开元天宝间宁薛诸王驸马豪贵之门无不拂席迎之得宋之问辋川别墅山水絶胜与道友裵迪浮舟往来弹琴赋诗啸咏终日笃于奉佛晚年长斋禅诵一日忽索笔作书数纸别弟缙及平生亲故舍笔而卒赠秘书监宝应中代宗问缙朕常于诸王坐闻维乐章今存几何缙集诗六卷文四卷表上之勅答云卿伯氏位列先朝名髙  

希代抗行周雅长揖楚词诗家者流时论归美克成编录叹息良深殷璠谓维诗词秀调雅意新理惬在泉成珠着壁成绘苏轼亦云维诗中有画画中有诗也今编诗四卷  

酬诸公见过【`时官未出在辋川荘`】  

嗟予未防哀此孤生屏居蓝田薄地躬耕岁宴输税以奉粢盛晨往东臯草露未晞暮看烟火负担来归我闻有客足埽荆扉箪食伊何疈防枣仰厠羣贤皤然一老媿无筦簟班荆席藁泛泛登陂折彼荷花静观素鲔俯映白沙山鸟羣飞日隐轻霞登车上马倐忽云【`一作雨`】散雀噪荒村鸡鸣空馆还复幽独重欷累叹  

奉和圣制登降圣观与宰臣等同望应制  

凤扆朝碧落龙圗耀金镜维岳降二臣戴天临万姓山川八校满井邑三农竟比屋皆可封谁家不相庆林疎逺村出野旷寒山静帝城云里深渭水天边映佳【`一作喜`】气风景颂声溢歌咏端拱能任贤弥彰圣君圣奉和圣制御春明楼临右相园亭赋乐贤诗应制  

复道通长乐青门临上路遥闻凤吹喧闇识龙舆度褰旒眀四目伏槛纡三顾小苑接侯家飞甍暎宫树商山原上碧浐水林端素银汉下天章筵承湛露将非富人宠信以平戎故从来简帝心讵得廻天步  

奉和圣制送不防都防兼鸿胪卿归安西应制  

上卿増命服都防扬归斾杂虏尽朝周诸胡皆自郐鸣笳瀚海曲按节阳关外落日下河源寒山静秋塞万方氛祲息六合乾坤大【`一作泰`】无战是天心天心同覆载扶南曲歌词五首【`通典云武德初因隋旧制奏九部乐四曰扶南唐书礼乐志云天寳乐曲皆以边地名自河西至者有扶南乐舞`】  

翠羽流苏帐春眠曙不开羞从面色起娇逐语声来早向昭阳殿君王中使催  

堂上青动堂前绮席陈齐歌卢女曲双舞洛阳人倾国徒相看寜知心所亲  

香气传空满妆华影箔通歌闻天仗外舞出御楼【`一作筵`】中日暮归何处花间长乐宫  

宫女还金屋将眠复畏眀入春轻衣好半夜薄妆成拂曙朝前殿玉墀【`一作除`】多佩声  

朝日照绮窗佳人坐临镜散黛恨犹轻插钗嫌未正同心勿遽游幸待春妆竟  

陇西行  

十里一走马五里一扬鞭都防军书至匈奴围酒泉关山正飞雪烽戍【`一作火`】断无烟  

从军行  

吹角动行人喧喧行人起笳悲【`一作应`】马嘶乱争渡金【`一作黄`】河水日暮沙漠陲战声【`一作力战`】烟尘里尽系名王颈归来献【`一作报`】天子  

早春行  

紫梅发初遍黄鸟歌犹澁谁家折杨女弄春如不及爱水看妆坐羞人映花立香畏风吹散衣愁露霑湿玉闺青门里日落香车入游衍益相思含啼向防惟忆君长入梦归晚更生疑不及红檐燕双栖绿草时  

早朝  

皎洁眀星髙苍茫逺天曙槐雾暗【`一作郁`】不开城鸦鸣稍去始闻髙阁声莫辨更衣处银烛已成行金【`一作重`】门俨驺驭  

献始兴公【`时拜右拾遗`】  

寜栖野树林宁饮涧水【`一作中`】流不用坐粱肉崎岖见王侯鄙哉匹夫节布褐将白头任智诚则短守仁固其优侧闻大君子安问党与讐所不卖公器动为苍生谋贱子跪自陈可为帐下不感激有公议曲私非所求  

赠从弟司库员外絿  

少年识事浅强学干名利徒闻跃马年苦无出人智即事岂徒言累官非不试既寡遂性欢恐招负时累清冬见逺山积雪凝苍翠浩然出东林发我遗世意惠连素清赏夙语尘外事欲缓携手期流年一何驶  

座上走笔赠薛璩慕容损  

希世无髙节絶迹有卑栖君徒视人文吾固和天倪缅然万物始及与羣物【`一作牧`】齐分地依后稷用天信【`一作奉`】重黎春风何豫人令我思东溪草色有佳意花枝稍含荑更待风景好与君借萋萋  

赠李颀  

闻君饵丹砂甚有好顔色不知从今去几时生羽翼王母翳华芝望尔昆仑侧文螭从赤豹万里方一息悲哉世上人甘此羶腥食  

赠刘蓝田【`一作卢象诗`】  

篱间【`一作中`】犬迎吠出屋荆【`一作柴`】扉岁晏输井税山村人夜归晚田始家食余布成我衣讵肯无公事烦君问是非  

赠房卢氏琯  

达人无不可忘已爱苍生岂复少十【`一作千`】室歌在两楹流人日已归但坐事农耕桑榆郁相望邑里多鸡鸣秋山一何净苍翠临寒城视事兼偃卧对书不簪缨萧条人吏疎鸟雀下空庭鄙夫心所尚晚节异平生将从海岳居守静解天刑或可累安邑茅茨君试营  

赠祖三咏【`济州官舍作`】  

蟏蛸挂虚牖蟋蟀鸣前除岁晏凉风至君子复何如髙馆閴无人离居不可道闲门寂已闭落日照秋草虽有近音信千里阻河关中复客汝颍去年归旧山结交二十载不得一日展贫病子既深契濶余不浅仲秋虽未归暮秋以为期良防讵几日终日【`一作自`】长相思  

春夜竹亭赠钱少府归蓝田  

夜静羣动息时闻隔林犬却忆山中时人家涧西逺羡君眀发去采蕨轻轩冕  

戯赠张五弟諲三首【`时在常乐东园走笔成`】  

吾弟东山时心尚一何逺日髙犹自卧钟动始能饭领上发未梳牀头书不卷清川兴悠悠空林对偃蹇青苔石上浄细草松下软窗外鸟声闲阶前虎心善徒然万象多澹尔太虚缅一知与物平自顾为人浅对君忽自得浮念不烦遣  

张弟五车书读书仍隐居染翰过草圣赋诗轻子虚闭门二室下隐居十年余宛是野人野【`一作也`】时从渔父渔【`一作鱼`】秋风自【`一作日`】萧索五栁髙且疎望此去人世渡水向吾庐岁晏同携手只应君与予  

设罝守毚兔垂钓伺游鳞此是安口腹非关慕隠沦吾生好清净【`一作静`】蔬食去情尘今子方豪荡思为鼎食人我家南山下动息自遗身入鸟不相乱见兽皆相亲云霞成伴侣虚白侍衣巾何事须夫子邀予谷口真  

胡居士卧病遗米因赠  

了观四大因根性何所有妄计茍不生是身孰休咎色声何谓客阴界复谁守徒言莲花目岂恶杨枝肘既饱香积饭不醉声闻酒有无断常见生灭幻梦受即病即实相趋空定狂走无有一法真无有一法垢居士素通达随宜善抖擞牀上无氊卧镉中有粥否斋时不乞食定应空潄口聊持数斗米且救浮生取  

赠裵十迪  

风景日夕佳与君赋新诗澹然望逺空如意方支颐春风动百草兰蕙生我篱暧暧日暖闺田家来致词欣欣春还臯淡淡水生陂桃李虽未开荑蕚满芳【`一作其`】枝请君理还防敢告将农时  

与胡居士皆病寄此诗兼示学人二首  

一兴微尘念横有朝露身如是覩【`一作都`】阴界何方置我人碍有固为主趣空宁舍宾洗心讵悬觧悟道正迷津因爱果生病从贪始觉贫色声非彼妄浮幻即吾真四达竟何遣万殊安可尘胡生但髙枕寂寞与谁邻战胜不谋食理齐甘负薪予若未始异讵论疎与亲  

浮空徒漫漫泛有定悠悠无乗及乘者所谓智人舟讵舍贫病域不疲生死流无烦君喻马任以我为牛植福祠迦叶求仁笑孔丘何津不鼓櫂何路不摧辀念此闻思者胡为多阻修空虚花聚散烦恼树稀稠灭相【`一作想`】成无记生心坐有求降吴复归蜀不到莫相尤  

奉寄韦太守陟  

荒城自萧索万里山河空天髙秋日逈嘹唳闻归鸿寒塘映衰草髙馆落疎桐临此岁方宴顾景咏悲翁故人不可见寂寞平陵东  

林园即事寄舍弟紞【`次荆州时作`】  

寓目一萧散销忧冀俄顷青草肃澄陂【`一作波`】白云移翠岭后沔【`一作浦`】通河渭前山包鄢郢松风里声花对池中影地多齐后防【`一作疟`】人带荆州瘿徒思赤笔书讵有丹砂井心悲常欲絶发乱不能整青簟日何长闲门昼方静頽思茅檐下弥伤好风景  

至滑州隔河望黎阳忆丁三防  

隔河见桑柘蔼蔼黎阳川望望行渐逺孤峰没云烟故人不可见河水复悠然頼有政声逺时闻行路传  

秋夜独坐懐内弟崔兴宗  

夜静羣动息蟪蛄声悠悠庭槐北风响日夕方髙秋思子整羽翰及时当云浮吾生将白首岁晏思沧州髙足在旦暮肯为南亩俦  

和使君五郎西楼望逺思归  

髙楼望所思目极情未毕枕上见千里窗中窥万室悠悠长路人暧暧逺郊日惆怅极浦外迢递孤烟出能赋属上才思归同下秩故乡不可见云水【`一作外`】空如一  

酬黎居士浙川作【`昙壁上人院走笔成`】  

侬家真个去公定随侬否着处是莲花无心变杨栁松龛藏药裹石唇安茶臼气味当共知那能不携手  

送魏郡李太守赴任  

与君伯氏【`一作兄`】别又欲与君离君行无几日当复隔山陂苍茫秦川尽日落桃林塞独树临关门黄河向天外前经洛阳陌宛洛故人稀故人离别尽淇上转骖騑企予悲送逺惆怅睢阳路古木官渡平秋城邺宫【`一作都`】故想君行县日其出从如云遥思魏公子复忆李将军  

送陆员外  

郎署有伊人居然古人风天子顾河北诏书除【`一作`】征东拜手辞上官缓步出南宫九河平原外七国蓟门中阴风悲枯桑古塞多飞蓬万里不见虏萧条胡地空无为费中国更欲邀竒功迟迟前相送握手嗟异同行当封侯归肯访商山翁  

送宇文太守赴宣城  

寥落云外山迢递舟中赏铙吹发西江秋空多清响地迥古城芜月明寒潮广时赛敬亭神复觧罟师网何处寄相思南风吹【`一作揺`】五两  

送綦母秘【`一作挍`】书弃官还江东  

眀时久不达弃置与君同天命无怨色人生有素风念君拂衣去四海将安穷秋天万里浄日暮澄【`一作九`】江空清夜何悠悠扣舷眀月中和光鱼鸟际澹尔蒹葭丛无庸客昭世衰鬓日【`一作白`】如蓬顽疎暗人事僻陋逺天聪微物纵可采其谁为至公余亦从此去归耕为老农  

奉送六舅归陆浑  

伯舅吏淮泗卓鲁方喟然悠哉自不竞退耕东臯田条桑腊月下种杏春风前酌醴赋归去共知陶令贤  

送别  

下马饮君酒问君何所之君言不得意归卧南山陲但去莫复问白云无尽时  

送张五归山  

送君尽惆怅复送何人归几日同携手一朝先拂衣东山有茅屋幸为埽荆扉当亦谢官去岂令心事违  

齐州送祖三【`一作河上送赵仙舟又作淇上别赵仙舟`】  

相逢方一笑相送还成泣祖帐已【`一作怅忽`】伤离荒城复愁入天寒逺山净日暮长河急觧缆君已遥望君犹【`一作空`】伫立  

送缙云苗太守  

手疏谢眀主腰章为长吏方从防稽邸【`一作郊`】更发汝南骑按节下松阳清江响铙吹露冕见三吴方知百城贵  

送从弟蕃游淮南  

读书复骑射带劒游淮阴淮阴少年軰千里逺相寻髙义难自隐眀时寜陆沈岛夷九州外泉馆三山深席帆聊问罪卉服尽成擒归来见天子拜爵赐黄金忽思鲈鱼鲙复有沧洲心天寒蒹葭渚日落云梦林江城下枫叶淮上闻秋砧送归青门外车马去骎骎惆怅新丰树空余天际禽  

送髙适【`一作道非`】弟耽归临淮作【`坐上作`】  

少年客淮泗落魄居下邳遨游向燕赵结客过临淄山东诸侯国迎送纷交驰自尔厌游侠闭户方垂帷深眀戴家礼颇学毛公诗备知经济道髙卧陶唐时圣主诏天下贤人不得遗公吏奉纁组安车去茅茨君王苍龙阙九门十二逵羣公朝谒罢冠劒下丹墀野鹤终踉跄威凤徒参差或问理人术但致还山词天书降北阙赐帛归东菑都门谢亲故行路日逶迟【`一作迤`】孤帆万里外淼漫将何之江天海陵郡云日淮南【`一作阴`】祠杳冥沧洲上荡漭无人知纬萧或卖药出处安能期  

送綦母潜落第还乡【`一作送别`】  

圣代无隠者英灵尽来归遂令东山客不得顾采薇既至君【`一作金`】门逺孰云吾道非江淮度寒食京洛【`一作兆`】缝春衣置酒临长道【`一作长安道一作长亭送`】同心与我违行当浮桂櫂未几拂荆扉逺树带行客孤村【`一作城`】当落晖吾谋适不用勿谓知音稀  

送张舍人佐江州同薛璩十韵【`走笔成`】  

束带趋承眀守官唯谒者清晨听银虬薄暮辞金马受词未尝易当是【`一作御`】方知寡清范何风流髙文有风雅忽佐江上州当自浔阳下逆旅到三湘长途应百舍香炉逺峰出石镜澄湖泻董奉杏成林陶潜菊盈把彭蠡常好之庐山我心也送君思逺道欲以数行洒  

送韦大夫东京留守  

人外遗世虑空端结遐心曾是巢许浅始知尧舜深苍生讵有物黄屋如乔林上德抚神运冲和穆宸襟云雷康屯难江海遂【`一作逐`】飞沈天工寄人英龙衮瞻君临名器茍不假保厘固其任素质贯方领清景照华簪慷慨念王室从容献官箴云旗蔽三川画角发龙吟晨扬天汉声夕卷大河阴穷人【`一作久`】业已宁逆虏遗之擒然后觧金组拂衣东山岑给事黄门省秋光正沈沈壮心与身退老病随年侵君子从相访重其可寻  

资圣寺送甘二  

浮生信如寄薄宦夫何有来往本无归别离方此【`一作正`】受栁色蔼春余槐阴清夏首不觉御沟上衔悲执桮酒  

留别山中温古上人兄并示舍弟缙  

觧薜登天朝去师偶时【`一作将`】哲岂惟山中人兼负松上月宿昔同游止致身云霞末开轩临颍阳卧视飞鸟没好依盘石饭屡对瀑泉渴理齐小狎【`一作狎小`】隠道胜寜外物舍弟官崇髙宗兄此【`一作比`】削发荆扉但洒扫乗闲当过歇【`一作拂`】  

观别者  

青青杨栁陌陌上别离人爱子游燕赵髙堂有老亲不行无可养行去百忧新切切委兄弟依依向四邻都门帐饮毕从此谢亲賔挥涕逐前侣含凄动征轮车徒望不见时见起行尘吾【`一作余`】亦辞家久【`一作者`】看之泪满巾  

别弟缙后登青龙寺望蓝田山  

陌上新离别苍茫四郊晦登髙不见君故山复云外逺树蔽行人长天隠秋塞心悲宦游子何处飞征盖  

别綦母潜  

端笏明光宫【`一作殿`】歴稔朝云陛诏刋延阁书髙议平津邸适意偶轻人【`一作轻微禄`】虚心【`一作遇人`】削繁礼盛得江左风弥工建安体髙张多絶截河有清济严冬爽羣木伊洛方清泚渭水氷下流潼关雪中啓【`一作闭非`】荷蓧几时还尘缨待君洗  

晦日游大理韦卿城南别业四声依次用各六韵  

与世澹无事自然江海人侧闻尘外游解骖【`一作弁`】朱轮平【`一作极`】野照暄景上天垂春云张组竟北阜泛舟过东邻故乡信高防牢醴及佳辰【`一作家臣`】幸同击壤乐心荷尧为君郊居杜陵下永日同防手仁【`一作入`】里霭川阳平原见峰首园庐鸣春鸠林薄媚新栁上卿始登席故老前为夀临当逰【`一作送`】南陂约畧执桮酒归欤绌【`一作继`】防官惆怅心自咎冬中余雪在墟上春流驶风日畅懐抱山川多秀【`一作好天`】气雕胡先晨炊【`一作丰酌`】庖脍亦云【`一作后`】至髙情浪海岳浮生寄天地君子外簮缨埃尘良不啻所乐衡门中陶然忘其贵  

高馆临澄陂旷然荡【`一作望理`】心目淡荡动云天玲珑映墟曲鹊巢结空林雉雊响幽谷应接无闲暇徘徊以【`一作似`】踯躅纡组上春堤侧弁倚乔木望忽巳晦后期洲应緑  

冬日游览  

歩出城东门试骋千里目青山横苍林赤日圑平陆渭北走邯郸关东出函谷秦地万方防来朝九州牧鸡鸣咸阳中【`一作市`】冠葢相追逐丞相过列侯羣公饯光禄相如方【`一作今`】老病独归茂陵宿  

华岳  

西岳出浮云积雪【`一作翠`】在太清连天凝【`一作疑`】黛色百里遥青冥白日为之【`一作大`】寒森沈华阴城昔闻乾坤闭造【`一作开变`】化生巨灵右足踏方止【`一作山`】左手推削成天地忽开拆大河注东溟遂为西峙岳【`一作岳峙`】雄雄镇秦京大君包覆载至德被羣生上帝伫昭告金天思奉迎人【`一作神`】祗望幸久何独禅云亭  

同卢拾遗过韦【`一作章非`】给事东山别业二十韵给事首春休沐维已陪游及乎是行亦预闻命防无车马不果斯诺  

托身侍云陛昧旦【`一作早`】趋华轩遂陪鹓鸿侣霄汉同飞翻君子垂惠顾期我于田园侧闻景龙际亲降南面尊万乗驻山外顺风祈一言髙阳多夔龙荆山积璵璠盛德启前烈大贤钟后昆侍郎文昌宫给事东掖垣谒帝倶来下冠盖盈丘樊闺风首邦族庭训延乡村采地包山河树井竟川原岩端囘绮槛谷口开朱门阶下羣峰首云中瀑水源鸣玉满春山列筵先朝暾防舞何飒沓击钟弥朝昬是时阳和节清昼犹未暄蔼蔼树色深嘤嘤鸟声緐顾已负宿诺延颈慙芳荪蹇歩守穷巷髙驾难攀援素是独往客脱冠情弥敦  

蓝田山石门精舍【`英华以前八句另为一首注云集本二诗共为一首`】  

落日山水好漾舟信归风探竒【`一作玩寄`】不觉逺因以縁【`一作寻`】源穷遥爱云木秀【`一作翠`】初疑【`一作言`】路不同安【`一作谁`】知清流转偶与前山通舍舟理轻防果然惬所适老僧四五人逍遥荫松栢朝梵林未【`一作方`】曙夜禅山【`一作心`】更寂道心及【`一作友`】牧童世事问樵客暝宿长林【`一作井`】下焚香卧瑶席涧芳袭人衣山月暎石壁再寻畏迷误明发更登歴笑谢桃源人花红复来觌  

青谿【`一作过青谿水作`】  

言入黄花川每逐清谿水随山将万转趣途无百里声喧乱石中色静深松里漾【`一作演`】漾泛菱荇澄澄暎葭苇我心素已闲清川【`一作明`】澹如此请畱盘石上垂钓将已矣  

崔濮阳兄季重前山兴【`山西去亦对维门`】  

秋色有佳兴况君池上闲悠悠西林下自识门前山千里横黛色数峰出云间嵯峨对秦国合沓藏荆关残雨斜日照夕岚飞鸟还故人今尚尔叹息此頺顔  

李【`一作石`】处士山居  

君子盈天阶小人甘自免方随錬金客林上家絶巘背岭花未开入云树深浅清昼犹自眠山鸟时一啭  

丁防田家有赠【`英华作田家赠丁禹注云集作丁防误也`】  

君心尚栖隠久欲傍归路在朝每为言解印果成趣晨鸡鸣邻里羣动从所务农夫行饷田闺妾【`一作妇`】起缝素开轩御衣服散帙理章句时吟招隠诗或制闲居赋新晴望郊郭日暎【`一作昳`】桑榆暮阴昼【`一作荫尽`】小苑城微明渭川树揆予宅闾井幽赏何由屡道存终不忘迹异难相遇此时惜离别再来芳菲度  

渭川【`一作水`】田家  

斜阳【`一作光`】照墟落穷巷牛羊归野老念牧童【`一作僮仆`】倚杖荆扉雉雊麦苗秀蚕眠桑叶稀田夫荷锄至【`一作立`】相见语依依即此羡闲逸怅然吟式微  

春中田园作  

屋上春鸠鸣村边杏花白持斧伐逺扬荷锄觇泉脉归【`一作新`】燕识故【`一作旧`】巢旧【`一作故`】人看新厯临觞忽不御惆怅逺行【`一作送逺`】客  

过李楫宅  

闲门秋草色终日无车马客来深巷中犬吠寒林下散发时未簪道书行尚把与我同心人乐道安贫者一罢宜城酌还归洛阳社  

韦侍郎山居  

幸忝君子顾遂陪尘外踪闲花满岩谷瀑水映杉松啼鸟忽临涧归云时抱峰良逰盛簪绂继迹多夔龙讵枉青门道胡【`一作故一作用`】闻长乐钟清晨去朝谒车【`一作鞍`】马何从容  

饭覆釡山僧  

晚知清净理日与人羣疎将逺山僧先期埽弊庐果从云峰里顾我蓬蒿居借草饭松屑焚香看道书然灯昼欲尽鸣磬夜方初一悟寂为乐此日【`一作生`】闲有余思归何必深身世犹空虚  

谒璿上人【`并序`】  

上人外人内天不定不乱舍法而渊泊无心而云动色空无碍不物物也黙语无际不言言也故吾徒得神交焉关大启德海羣泳时雨既降春物具美序于诗者人百其言  

少年不足言识道年已长事往安可悔余生幸能养誓从断臂【`一作荤`】血不复婴世网浮名寄缨佩空性无羁鞅夙承【`一作从`】大导师焚香此瞻仰頽然居一室覆载纷万象髙栁早鸎啼长廊春雨响牀下阮家屐窗前笻竹杖方将见身云陋彼示天壤一心在法要愿以无生奬  

园诗【`并序`】  

维园髙斋俯视南山形胜二三时軰同赋是诗兼命词英数公同用园字为韵韵任多少时太子司议郎薛璩发此题遂同诸公云  

余适欲锄倚锄听叩门鸣驺导骢马常从夹朱轩穷巷正传呼故人傥相存防手追凉风放心望乾坤蔼蔼帝王州宫观一何緐林端出绮道殿顶揺华幡素懐在青山若值白云屯囘风城西雨返景原上村前酌盈尊酒往往闻清言黄鹂啭深木朱槿照中园犹羡松下客石上闻清猿  

自大散以往深林宻竹磴道盘曲四五十里至黄牛岭见黄花川  

危径几万转数里将三休回环见徒侣隠暎隔林丘飒飒松上雨潺潺石上流静言深谿里长啸髙山头望见南山阳白露霭悠悠青臯丽已净绿树郁如浮曾是厌防密旷然销人忧  

新晴野【`一作晚`】望  

新晴原野旷极目无氛垢郭门临渡头村树连谿口白水明田外碧峰出山后农月无闲人倾家事南亩  

宿郑州  

朝与周人辞暮投郑人宿他乡絶俦侣孤客亲僮仆宛洛望不见秋霖晦平陆田父草际归村童雨中牧主人东臯上时稼绕茅屋虫思【`一作鸣`】机杼悲【`一作休`】雀喧禾黍熟眀当渡京水昨晚【`一作夜`】犹金谷此去欲何言穷边狥微禄  

早入荥阳界  

泛舟入荥泽兹邑乃雄藩河曲闾阎隘川中烟火緐因人见风俗入境闻方言秋野【`一作晚`】田畴盛朝光市井喧渔商波上客鸡犬岸旁村前路白云外孤帆安可论  

渡河到清河作  

泛舟大河里积水穷天涯天波忽开拆郡邑千万家行复见城市宛然有桑麻回瞻旧郷国淼漫连云霞  

苦热  

赤日满天地火云成山岳草木尽焦卷川泽皆竭涸轻纨觉衣重宻树苦阴薄莞簟不可近絺绤再三濯思出宇宙外旷然在寥廓长风万里来江海荡烦浊却顾身为患始知心未觉忽入甘露门宛然清凉乐  

纳凉  

乔木万余株清流贯其中前临大川口豁达来长风连漪涵白沙素鲔如逰空偃卧盘石上翻涛沃微躬潄流复濯足前对钓鱼翁贪饵凡几许徒思莲叶东  

西施咏【`一作篇`】  

艳色天下重西施宁【`一作又`】久微朝仍【`一作为`】越溪女暮【`一作暝`】作吴宫妃贱日岂殊众贵来方悟稀邀【`一作要`】人傅香【`一作脂`】粉不自着罗衣君宠益娇态君怜无是非当【`一作常`】时浣纱伴莫得同车归持谢【`一作寄言一作寄谢`】邻家子【`一作女`】效颦安可希  

李陵咏【`时年十九`】  

汉家李将军三代将门子结发有奇防少年成壮士长驱塞上儿深入单于垒旌旗列相向箫鼓悲何已日暮沙漠陲战声烟尘里将令骄虏灭岂独名王侍既失大军援遂婴穹庐耻少小防汉恩何堪坐思此深衷欲有报投躯未能死引领望子卿非君谁相理  

济上四贤咏【`三首济州官舍作`】  

崔録事  

觧印归田里贤哉此丈夫少年曾任侠晚节更为儒遯迹【`一作世`】东山下因家沧海隅已闻能狎鸟余欲共乗桴  

成文学  

寳劒千金装登君白玉堂身为平原客家有邯郸娼使气公卿坐论心【`一作交`】游侠塲中年不得意【`一作志`】谢病客游梁  

郑霍二山人【`一作寄崔郑二山人`】  

翩翩緐【`一作京`】华子多出【`一作事`】金张门幸有先人业早【`一作思`】防【`一作逢`】明主恩童【`一作同`】年且未【`一作末`】学肉食骛华轩岂乏【`一作知`】中林士无人荐至尊郑公【`一作生`】老泉石霍子安丘樊卖药不二价著书盈【`一作仍`】万言息阴无恶木饮水必清源吾【`一作余`】贱不及议斯人竟谁论  

过太乙观贾生房  

昔余栖遯日之子烟霞邻共携松叶酒倶篸竹皮巾攀林遍岩洞采药无冬春谬以道门子征为骖御臣常恐丹液就先我紫阳宾夭促万涂尽哀伤百虑新迹峻不容俗才多反累真泣对防泉水还山无主人  

燕子龛禅师【`一本有咏字`】  

山中燕子龛路剧羊肠恶裂地竞盘屈插天多峭防瀑泉吼而喷怪石看欲落伯禹访未知五丁愁不凿上人无生縁生长居紫阁六时自捶磬一饮常带索种田烧白云斫漆响丹壑行随拾栗猿归对巢松鹤时许山神请偶逢洞仙博救世多慈悲即心无行作周商倦积阻蜀物多淹泊岩腹乍旁穿涧唇时外拓桥因倒树架栅值垂藤缚鸟道悉已平龙宫为之涸跳波谁揭厉絶壁免扪摸山木日阴阴结跏归旧林一向石门里任君春草深  

羽林骑闺人  

秋月临髙城城中管思离人堂上愁稚子堦前戯出门复暎户望望青丝骑行人过欲尽狂夫终不至左右寂无言相看共垂泪  

偶然作六首  

楚国有狂夫茫然无心想散发不冠带行歌南陌上孔丘与之言仁义莫能奬未尝肯问天何事须击壤复笑采薇人胡为乃长往  

田舍有老翁垂白衡门里有时农事闲斗酒呼邻里喧聒茅檐下或坐或复起短褐不为薄园葵固足美动则长子孙不曾向城市五帝与三王古来称天【`一作君`】子干戈将揖让毕竟何者是得意茍为乐野田安足鄙且当放【`一作忘`】懐【`一作志`】去行行没余齿  

日夕见太行沈吟未能去问君何以然世网婴我故小妹日成长兄弟未有娶家贫禄既薄储蓄非有素几回欲奋飞踟蹰复相顾孙登长啸台松竹有遗处相去讵几许故人在中路爱染日已薄禅寂日已固忽乎吾将行宁俟岁云暮  

陶潜任天真其性颇躭酒自从弃官来家贫不能有九月九日时菊花空满手中心窃自思傥有人送否白衣防壶觞果来遗老叟且喜得斟酌安问升与斗奋衣野田中今日嗟无负【`一作有`】兀傲迷东西蓑笠不能守倾倒强行行酣歌归五栁生事不曽问肯媿家中妇【`一作帚`】赵女弹箜篌复能邯郸舞夫壻轻薄儿鬭鸡事齐主黄金买歌笑用钱不复数许史相经过髙门盈四牡客舍有儒生昻藏出邹鲁读书三十年腰间【`一作下`】无尺组被服圣人敎一生自穷苦  

老来懒赋诗惟有老相随宿世【`一作当代`】谬词客前身应画师【`维善画破墨山水`】不能舍余习偶被世人知名字本皆是此心还不知【`唐人万首絶句取中四句为絶句题曰题辋川圗`】  

寓言二首【`次首律髓入侠少类题曰杂诗作卢象诗`】  

朱绂谁家子无乃金张孙骊驹从白马出入铜龙门问尔何功德多承眀主恩鬭鸡平乐馆射雉上林园曲陌车骑盛髙堂珠翠緐奈何轩冕贵不与布衣言  

君家御沟上垂栁夹朱门列鼎防中贵鸣珂朝至尊生死在八议穷达由一言湏识苦寒士莫矜狐白温  

冬夜书懐  

冬宵寒且永夜漏宫中发草白霭緐霜木衰澄清月丽服暎頽顔朱灯照华发汉家方尚少顾影慙朝谒  

送康太守  

城下沧江水江边黄鹤楼朱防将粉堞江水暎悠悠铙吹发夏口使君居上头郭门隠枫岸吏趋芦洲何异临川郡还劳【`一作来`】康乐侯  

送权二  

髙人不可有【`一作友`】清论复何深一见如旧识一言知道心眀时当薄宦觧薜去中林芳草空隠处白云余故岑韩侯久携手河岳共幽寻怅别千余里临堂鸣素琴  

休假还旧业便使【`一作卢象诗`】  

谢病始告归依依入桑梓家人皆伫立相衡门里时辈皆长年成人旧童子上堂嘉庆毕顾与姻亲齿论旧忽余悲目存且相喜田园转芜没但有寒泉水衰栁日萧条秋光清邑里入门乍如客休骑非便止中饮顾王程离忧从此始  

叹白发  

我年一何长鬓发日已白俛仰天地间能为几时客惆怅故山云徘徊空日夕何事与时人东城复南陌  

别弟妹二首【`一作卢象诗`】  

两妹日成长双鬟将及人已能持寳瑟自觧掩罗巾念昔别时小未知疎与亲今来始离恨拭泪方殷勤小弟更孩幼归来不相识同居虽渐惯见人犹未觅宛作越人语殊甘水郷食别此最为难泪尽有余忆  

哭殷遥  

人生能几何毕竟归无形念君等为死万事伤人情慈母未及葬一女才十龄泱漭【`一作诀别`】寒郊外萧条闻哭声浮云为苍茫飞鸟不能鸣行人何寂寞白日【`一作日色`】自凄清忆昔君在时问我学无生劝君苦不早令君无所成故人各有赠又不及生平【`一作平生`】负尔非一途恸哭返柴荆  

故南阳夫人樊氏挽歌  

石窌恩荣重金吾车骑盛将朝每赠言入室还相敬叠鼓秋城动悬旌寒日暎不言长不归环佩犹将听  

夷门歌  

七雄【`一作国`】雄雌犹未分攻城杀将何纷纷秦兵益围邯郸急魏王不救平原君公子为嬴停驷马执辔愈恭意愈下亥为屠肆鼓刀人嬴乃夷门抱关者非但慷慨献良【`一作竒`】谋意气兼将身命酬向风刎颈【`一作头`】送公子七十老翁何所求  

陇头吟【`乐府诗集収此于汉横吹曲注云陇头水`】  

长安【`一作城`】少年游侠客夜上戍楼看太白陇头眀月迥临关陇上行人夜吹笛关西老将不胜愁驻马听之双泪流身经大小百余战麾下偏禆万户侯苏武才为典属国节旄落尽【`一作空尽一作零落`】海西【`一作南`】头  

老将行  

少年十五二十时歩行夺得【`一作取`】胡马骑射杀中山【`一作山中一作阴山`】白额虎肯数邺下黄须儿一身转战三千里一劒曽当百万师汉兵奋迅如霹雳虏骑崩腾畏蒺藜卫青不败由天幸李广无功縁数奇自从弃置便衰朽世事蹉跎成白首昔时飞箭【`一作雀`】无全目今日垂杨生左肘路傍时卖故侯门前学种先生栁苍【`一作茫`】茫古木连【`一作迷`】穷巷寥【`一作辽`】落寒山对虚牖誓令疏勒出飞泉不似颍川空使酒贺兰山下阵如云羽檄交驰日夕闻节使三河募年少诏书五道出将军试拂鐡衣如雪色聊持寳劒动星文愿得燕弓射天将耻令越甲鸣吴军【`一作吾君`】莫嫌旧日云中守犹堪一战取【`一作树`】功勲  

燕支行【`时年二十一`】  

汉家天【`一作大`】将才且雄来时【`一作时来`】谒帝明光宫万乗亲推双阙下千官出饯五陵东誓辞甲第金门里身作长城玉塞中卫霍才堪一骑将朝廷不数贰师功赵魏燕韩多劲卒关西侠少何咆勃报讐只是闻尝胆饮酒不曽妨刮骨书防雕戈白日寒连旗大斾黄尘没叠鼓遥翻瀚海波鸣笳乱动天山月麒麟锦带佩吴钩飒沓青骊跃紫骝拔剑已断天骄臂归鞍共饮月支头汉兵大呼一当百虏骑相看哭且愁敎战虽令赴汤火终知上将先伐谋  

桃源行【`时年十九`】  

渔舟逐水爱山春两岸桃花夹去【`一作古`】津坐看红树不知逺行尽青溪不见人山口潜行始隈隩山开旷望旋平陆遥看一处攒云树近入千家散花竹樵客初传汉姓名居人未改秦衣服居人共住武陵源还从物外起田园月明松下房栊静【`一作浄`】日出云中鸡犬喧惊【`一作忽`】闻俗客争来集竞引还家问都【`一作乡`】邑平明闾巷埽花开薄暮渔樵乗水入初因避地去人间及至【`一作更闻`】成仙遂【`一作去`】不还峡里谁知有人事世中遥望空云山不疑灵境难闻见尘心未尽思乡县出洞无论隔山水辞家终拟长游衍自谓经过旧不迷安知峰【`一作岑`】壑今来变当时只记入山深青溪几曲【`一作度`】到云林春来遍是桃花水不辨仙源何处寻  

洛阳女儿行【`时年十六一作十八`】  

洛阳女儿对门居才可容顔十五余良人玉勒乗骢马侍女金盘脍鲤鱼画阁朱楼尽相望红桃緑栁垂檐向罗帏送上七香车寳扇迎归九华帐狂夫富贵在青春意气骄奢剧季伦自怜碧玉亲敎舞不惜瑚持与人春窗曙灭九微火九微片片飞花璅戏罢曽无理曲时妆成祗是薫香坐城中相识尽緐华日夜经过赵李家谁怜越女顔如玉贫贱江头自浣纱  

同崔傅答贤弟  

洛阳才子姑苏客桂苑【`一作杜宛`】殊非故【`一作旧`】乡陌九江枫树几回青一片扬州五湖白扬州时有下江兵兰陵镇前吹笛声夜火人归富春郭秋风鹤唳石头城周郎陆弟为俦侣对舞前溪歌白纻曲几书留小史家草堂棊赌山阴墅衣冠若话外台臣先数夫君席上珍更闻台阁求三语遥想风流第一人  

赠吴官  

长安客舍热如煮无个【`一作过`】茗糜难御暑空揺白团其谛苦欲向缥囊还归旅江乡鲭鲊不寄来秦人汤饼那堪许不如侬家任挑达草屩捞虾冨春渚  

故人张諲工诗善易卜兼能丹青草顷以诗见赠聊获酬之  

不逐城东游侠儿隠囊纱防坐弹棊蜀中夫子时开卦洛下书【`一作诸`】生觧咏诗药防花迳衡门里时复据梧聊隠几屏风误防惑孙郎圑扇草书轻内史故园髙枕度三春永日垂帷絶四邻自想【`一作惜`】蔡邕今已老更将书籍与何人  

送崔五太守  

长安廏吏来到门朱文【`一作未央`】露网动行轩黄花县西九折坂玉树宫南五丈原襃斜谷中不容幰唯有白云当露冕子午山里杜防啼嘉陵水头行客饭剑门忽断蜀川开万井双流满眼来雾中逺树刀州出天际澄江巴字回使君年纪【`一作几`】三十余少年白晳专城居欲持画省郎官笔【`一作草`】回与临卭父老书  

寒食城东即事  

清溪一道穿桃李演漾緑蒲涵白芷溪上人家凡几家落花半落东流水蹴踘屡过飞鸟上秋千竞出垂杨里少年分日作遨游不用清明兼上已  

不遇咏  

北阙献书寝不报南山种田时不登百人防中身不预五侯门前心不能身投河朔饮君酒家在茂陵平安否且此登山复临水莫问春风动杨栁今人昨人多自私我心不说君应知济人然后拂衣去肯作徒尔一男儿  

赠裵廸  

不相见不相见来久日日泉水头常忆同携手携手本同心复叹忽分襟相忆今如此相思深不深  

青雀歌【`与卢象崔兴宗裵迪弟缙同赋`】  

青雀翅羽短未能逺食玉山禾犹胜黄雀争上下唧唧空仓复若何  

黄雀痴【`杂言走笔`】  

黄雀痴黄雀痴谓言青鷇是我儿一一口衔食养得成毛衣到大啁啾觧游飏各自东西南北飞薄暮空巢上羇雌独自归凤凰九雏亦如此慎莫愁思顦顇损容辉  

新秦郡松树歌  

青青山上松数里不见今更逢不见君心相忆此心向君君应识为君顔色髙且闲亭亭迥出浮云间  

榆林郡歌  

山头松柏林山下泉声伤客心千里万里春草色黄河东流流不息黄龙戍上游侠儿愁逢汉使不相识  

问寇校书双谿  

君家少室西为复少室东别来几日今春风新买双谿定何似余生欲寄白云中  

寄崇梵僧【`崇梵寺近东阿覆釡村`】  

崇梵僧崇梵僧秋归覆釡春不还落花啼鸟纷纷乱涧户山窗寂寂闲峡里谁知有人事郡中遥望空云山同比部杨贠外十五夜游有懐静者季  

承眀少休沐建礼省文书夜漏行人息归鞍落日余悬知三五夕万户千门辟夜出曙翻归倾城满南陌陌头驰骋尽緐华王孙公子五侯家由来月明如白日共道春灯胜百花聊看侍中千寳骑强识小妇七香车香车寳马共喧阗个里多情侠少年竞向长杨栁市北肯过精舍竹林前独有仙郎心寂寞却将宴坐为行乐傥觉【`一作觅`】忘懐共往来幸霑同舍甘藜藿  

荅张五弟  

终南有茅屋前对终南山终年无客常闭关终日无心长自闲不妨饮酒复垂钓君但能来相往还  

雪中忆李楫  

积雪满阡陌故人不可期长安千门复万户何处躞蹀黄金羁  

送李睢阳【`一本以前九句自为一首`】  

将置酒思悲翁使君去出城东麦渐渐雉子斑槐隂阴到潼关骑连连车迟迟【`一作连连`】心中悲宋又逺周间之南淮夷东齐皃碎碎织练与素丝游人贾客信难持五谷前熟方可为下车闭閤君当思天子当殿俨衣裳大官尚食陈羽觞彤庭散绶垂鸣珰黄纸诏书出东厢轻纨叠绮烂生光宗室子弟君最贤分忧当为百辟先布衣一言相为死何况圣主恩如天鸾声哕哕鲁侯旂明年上计朝京师湏忆今日斗酒别慎勿富贵忘我为  

奉和圣制天长节赐宰臣歌应制  

太阳升兮照万方开阊阖兮临玉堂俨冕旒兮垂衣裳金天净兮丽三光彤庭曙兮延八荒德合天兮礼神徧灵芝生兮庆云见唐尧后兮稷卨臣匝宇宙兮华胥人尽九服兮皆四邻干降瑞兮坤降【`一作献`】珍  

登楼歌  

聊上君兮髙楼飞甍鳞次兮在下俯十二兮通衢緑槐参差兮车马却瞻兮龙首前眺兮宜春王畿郁兮千里山河壮兮咸秦舍人下兮青宫据胡牀兮书空执防疲于下位老夫好隠兮墙东亦幸有张伯英草圣兮龙腾虬跃摆长云兮捩廻风琥珀酒兮雕胡饭君不御兮日将晚秋风兮吹衣夕鸟兮争返孤砧发兮东城林薄暮兮蝉声逺时不可兮再得君何为兮偃蹇  

双黄鹄歌送别【`时为节度判官在凉州作`】  

天路来兮双黄鹄云上飞兮水上宿抚翼和鸣整羽族不得已忽分飞家在玉京朝紫微主人临水送将归悲笳嘹唳垂舞衣賔欲散兮复相依几往返兮极浦尚裵囘兮落晖岸【`一作塞`】上火兮相迎将夜入兮边城鞍马归兮佳人散怅离忧兮独情  

赠徐中书望终南山歌  

晚下兮紫微怅尘事兮多违驻马兮双树望青山兮不归  

送友人归山歌二首【`离骚题作山中人`】  

山寂寂兮无人又苍苍兮多木羣龙兮满朝君何为兮空谷文寡和兮思深道难知兮行独悦石上兮流泉与松间兮草屋入云中兮飬鸡上山头兮抱犊神与枣兮如虎卖杏兮収谷愧不才兮妨贤嫌既老兮贪禄誓解印兮相从何詹尹兮何【`一作可`】卜  

山中人兮欲归云冥冥兮雨霏霏水惊波兮翠菅靡白鹭忽兮翻飞君不可兮褰衣山万重兮一云混天地兮不分树晻暧兮氛氲猿不见兮空闻忽山西兮夕阳见东【`一作桔`】臯兮逺村平芜緑兮千里惆怅兮思君鱼山神女祠歌【`一作渔山神女智祠二首张茂先神女赋序曰魏济北从事超嘉平中夜梦神女来自称天上玉女姓成公字智东郡人早失父母天地哀其孤苦令得下嫁后三四日一来即乘辎軿衣罗绮智能隠其形不能藏其声且芬香达于室宇颇为人知一旦神女别去留赠帬衫裲裆述征记曰魏嘉平中有神女成公智琼降超同室疑其有奸智琼乃絶后五年超使将之洛西至济北渔山下陌上遥望曲道头有车马似智果至洛克复旧好唐王勃杂曲曰智神女来访文君按十道志云渔山一名吾山汉武帝过渔山作瓠子歌云吾山平兮巨野溢是也`】  

迎神【`一本二首题下并有曲字`】  

坎坎击鼓鱼山之下吹洞箫望极浦女巫进纷屡舞陈瑶席湛清酤风凄凄兮【`一作又`】夜雨不知【`一本无此二字`】神之来兮不来使我心兮苦复苦【`一作使我心苦`】  

送神  

纷进舞【`一作拜`】兮堂前目眷眷兮琼筵来不言【`一作语`】兮意不传作暮雨兮愁空山悲急管兮【`一本无兮字`】思緐神【`一作灵`】之驾兮俨欲旋倐云収兮雨歇山青青兮水潺湲  

白鼋涡【`杂言走笔`】  

南山之瀑水兮激石瀥【`一作滈`】瀑似雷惊人相对兮不闻语声翻涡跳沬兮苍苔湿藓老且厚春草为之不生兽不敢惊动鸟不敢飞鸣白鼋涡涛戏瀬【`一作潄`】兮委身以纵横王【`一作主`】人之仁兮不网不钓得遂性以生成  

宋进马哀词【`并序`】  

宋进马者中书舍人宋公之子也公无弟兄子一而已文则有种德亦惟肖忽疾倐逝毉不及视宋公哀之他人悲之故为词曰  

背春渉夏兮众木蔼以緐阴连金华与玉堂兮宫阁郁其沈沈百官并入兮何语笑之哑哑君独静嘿以伤心草王言兮不得辞我悲减思兮少时仆夫命驾兮出阊阖歴通逵陌上人兮如故识不识兮往来眼中不见兮吾儿骖紫骝兮从青骊低光垂彩兮怳不知其所之辟朱户兮望华轩意斯子兮门忽思瘗兮城南心瞀乱兮重昏仰诉天之不仁兮家唯一身身止一子何嗣之不緐就单尠而又死将清白兮遗谁问诗礼兮已矣哀从中兮不可胜岂暇料余年兮复几日黯黯兮頽鸟翩翩兮疾飞邈穷天兮不返疑有日兮来归静言思兮永絶复惊叫兮沾衣客有吊之者曰观未始兮有物同委蜕兮胡悲且延陵兮未至况西河兮不知学无生兮庶可幸能听于吾师  

## 御定全唐诗卷一百二十六  

王维  

奉和圣制赐史供奉曲江防应制  

待从有邹枚琼筵就水开言陪柏梁宴新下【`一作自`】建章来对酒山河满移舟草树廻天文同丽日驻景惜行杯  

从岐王过杨氏别业应敎  

杨子谈经所【`一作处`】淮王载酒过兴防啼鸟换【`一作缓`】坐久落花多迳转廻银烛林开散玉珂严城时未启前路拥【`一作引`】笙歌  

从岐王夜宴卫家山池应敎  

座客香貂满宫娃绮幔张涧花轻粉色山月少灯光积翠纱窗暗【`一作透`】飞泉绣户凉还将歌舞出归路莫愁长  

早朝  

栁暗百花明春深五凤城城乌【`一作鵶`】睥睨晓宫井辘轳声方朔金门侍【`一作召`】班姬玉辇迎仍闻遣方士东海访  

蓬瀛  

同崔员外秋宵寓直  

建礼髙秋夜承眀晓过九门寒漏彻万井曙钟多月迥藏珠斗云消【`一作开`】出绛河更慙衰朽质南陌共鸣珂  

辋川闲居赠裴秀才迪  

寒山转苍翠秋水日潺湲倚杖柴门外临风听暮蝉渡头余落日墟里上孤烟复值接舆醉狂歌五栁前  

寄荆州张丞相  

所思竟何在怅望深荆门举世无相识终身思旧恩方将与农圃艺植老丘园目尽南飞【`一作无`】鴈何由寄一言  

冬晚对雪忆胡居【`一作处`】士家【`一作王劭诗非`】  

寒更传晓箭【`一作催唱晓`】清镜览【`一作减`】衰顔隔牖风惊竹开门【`一作帘`】雪满山洒空深巷静积素广庭闲借问袁安舍翛然尚闭闗  

和尹谏议史馆山池【`开元二十年道士尹愔为谏议大夫知史馆事故诗有莫上空虚之句`】  

云【`一作灵`】馆接天居霓裳侍玉除春池百子【`一作草`】外芳树万年余洞有仙人箓山藏太史书君恩深汉帝且莫上空【`一作云`】虚  

奉和杨驸马六郎秋夜即事  

髙楼月似霜秋夜郁金堂对坐弹卢女同看舞凤凰少儿多送酒小玉更焚香结束平阳骑明朝入建章酬虞部苏员外过蓝田别业不见留之作  

贫居依谷口乔木带荒村石路枉廻驾山家谁门渔舟胶冻浦猎火烧【`一作绕`】寒原唯有白云外疎钟闻夜猿酬比部杨员外暮宿琴台朝跻书阁率尔见赠之作【`一作卢照邻诗`】  

旧简拂尘看鸣琴【`一作俟`】月弹桃源【`一作花`】迷汉姓松树【`一作径`】有秦官空谷归人少青山背日寒羡君栖隐处遥望白云端  

酬严少尹徐舍人见过不遇  

公门暇日少穷巷故人稀偶值乗篮轝非关避白衣不知炊黍谷谁觧埽荆扉君但倾茶椀无妨骑马归  

酬张少府  

晚年唯好静万事不关心自顾无长防空知返旧林松风吹觧带山月照弹琴君【`一作若`】问穷通理渔歌入浦深  

酬贺四赠葛巾之作  

野巾传惠好兹贶重兼金嘉此幽栖物能齐隐吏心早朝方暂挂晚沭复来簪坐觉嚣尘逺思君共入林  

送丘为落第归江东  

怜君不得意况复栁条春为客黄金尽还家白发新五湖三亩宅【`一作地`】万里一归人知尔【`一作祢`】不能荐羞称【`一作为`】献纳臣  

送李判官赴东江【`一作江东`】  

闻道皇华使方随皁葢臣封章通左语冠冕化文身树色分扬子潮声满富春遥知辨璧吏恩到泣珠人  

送封太守  

忽觧羊头削聊驰熊首轓扬舲发夏口按节向吴门帆暎丹阳郭枫攅【`一作藏`】赤岸村百城多吏露冕一何尊  

送严秀才还蜀  

宁亲为【`一作真`】令子似舅即贤甥别路经花县还乡入锦城山临青塞断江向白云平献赋何时至明君忆长卿  

送张判官赴河西  

单车曽出塞报国敢邀勲见逐张征虏今思霍冠军沙平连白雪蓬卷入黄云慷慨倚长劒髙歌一送君  

送岐州源长史归【`同在崔常侍幕中时常侍已殁`】  

握手一相送心悲安可论秋风正萧索客散孟尝门故驿通槐里长亭下槿原征西旧旌节从此向河源  

送张道士归山  

先生何处去王屋访茅【`一作毛`】君别妇留丹诀驱鸡入白云人间若剰【`一作苦难一作数剰`】住天上复离羣当作辽城鹤仙歌使尔闻  

同崔兴宗送衡岳瑗公南归【`并序`】  

衡岳瑗上人者尝学道于五峰荫松栖云与狼虎杂处得无所得矣天寳癸已岁始游于长安手提瓶笠至自万里燕居吐论缁属髙之初给事中房公谪居宜春与上人风土相接因为道友伏腊往来房公既海内盛名上人亦以此増价秋九月杖锡南返扣门来别秦地草木槭然已黄苍梧白云不日而见滇阳有曹谿学者为我谢之  

言从石菌阁新下穆陵关独向池阳去白云留故山绽衣秋日里洗鉢古松间一施传心法唯将戒定还  

送钱少府还蓝田  

草色日向好桃源人去稀手持平子赋目送老莱衣每山樱发时同海燕归今年寒食酒应是【`一作得`】返柴扉  

送丘为往唐州  

宛洛有风尘君行多苦辛四愁连汉水百口寄随人槐色阴清昼杨花惹暮春朝端肯相送天子绣衣臣  

送元中丞转运江淮【`一作钱起诗`】  

薄赋【`一作税`】归天府轻徭頼使臣欢霑赐帛老恩及卷绡人去问珠【`一作殊`】官俗来经石【`一作几却`】春东南御【`一作缷又作髙并非`】亭上莫使【`一作问`】有风尘【`石春用文选石应节而扬葩语江淹石赋序一名紫蚌蛤类也春而发花按本草谓之石决明　御亭旧本作髙亭杨慎改为缷亭丹铅縂録云缷亭在晋陵庾信诗缷亭一回望风尘千里昏是也按庾集元作御亭姑蘓志望亭驿去郡北五十里先名御亭唐太守李袭誉以庾诗中回望语改望亭则髙亭当作御亭或望亭为是李嘉祐有望亭诗`】  

送崔九兴宗游蜀  

送君从此去转觉故人稀徒御犹廻首田园方掩扉出门当旅食中路授寒衣江汉风流地游人何岁【`一作处`】归  

送崔兴宗  

已恨亲皆逺谁怜友复稀君王未西顾游宦尽东归塞迥【`一作阔`】山河净天长云树微方同菊花节相待洛阳扉  

送平澹然判官  

不识阳关路新从定逺侯黄云断春色画角起【`一作越`】边愁瀚海经年到【`一作别`】交河出塞流湏令外国使知【`一作只`】饮月氐头  

送刘司直赴安西  

絶域阳关道胡沙【`一作烟`】与塞尘三春时有雁万里少行人苜蓿随天马葡萄逐汉臣当令外国惧不敢觅和亲  

送赵都督赴代州得青字  

天官动将星汉上【`一作地`】栁条青万里鸣刁斗三军出井陉忘身辞鳯阙报国取龙庭岂学书生辈窗间【`一作中`】老【`一作着`】一经  

送方城韦明府  

遥思葭菼际寥落楚人行髙鸟长淮水平芜故郢城使车听雉乳县鼓应鸡鸣若见州从事无嫌手板迎  

送李员外贤郎  

少年何处去负米上铜梁借问阿戎父知为童子郎鱼牋请诗赋橦布作衣裳薏苡扶衰病归来幸可将  

送梓州李使君  

万壑树参天千山响【`一作乡音听`】杜鹃山中一夜【`一作半`】雨树杪百重泉汉女输橦【`一作賨`】布巴人讼芋田文翁翻敎授不敢倚先贤  

送张五諲归宣城  

五湖千万里况复五湖西渔浦南陵郭人家春谷谿欲归江淼淼未到草萋萋忆想兰陵镇可宜猿更【`一作夜`】啼  

送友人南归  

万里春应尽三江雁亦稀连天汉水广孤客郢城归郧国稲苗秀楚人菰米【`一作菜`】肥悬知倚门望遥识老莱衣  

送贺遂员外外甥  

南国有归舟荆门泝上流苍茫葭菼外云水与【`一作同`】昭丘樯带城乌去江连暮雨愁猿声不可听莫待楚山秋  

送杨长史赴果州  

襃斜不容幰之子去何之鸟道一千里猿声【`一作啼`】十二时官桥祭酒客山木女郎祠别后同明月君应听子规  

送邢桂州  

铙吹喧京口风波下洞庭赭圻将赤岸击汰复扬舲日落江湖白潮来天地青明珠归合浦应逐使臣星  

送宇文三赴河西充行军司马  

横吹【`一作笛`】杂緐笳边风卷塞沙还闻田司马更逐李轻车蒲类【`一作垒`】成秦地莎车【`一作居`】属汉家当令犬戎国朝聘学昆邪  

送孙二  

郊外【`一作郭`】谁相【`一作将`】送夫君道术亲书生邹鲁客才子洛阳人祖席依寒草行车起【`一作薄`】暮尘山川何【`一作向`】寂寞长望泪沾巾  

送崔三往宻州觐省  

南陌去悠悠东郊不少留同懐扇枕恋独念【`一作觧`】倚门愁路绕天山雪家临海树秋鲁连功未报且莫蹈沧洲  

送孟六归襄阳【`一作张子容诗`】  

杜门不复【`一作欲`】出久与世情疎以此为良【`一作长`】策劝君归旧庐醉歌田舍酒笑读古人书好是一生事无劳献子虚  

初出济州别城中故人【`一作被出济州`】  

微官易得罪谪去济川阴执政方持法明君照【`一作无`】此心闾阎河润上井邑海云深纵有归来日各【`一作多`】愁年鬓侵  

与卢象集朱家  

主人能爱客终日有逢迎贳得新丰酒复闻秦女筝栁条疎客舍槐叶下秋城语笑且为乐吾将达此生  

登裴秀才廸小台  

端居不出户满目望【`一作空`】云山落日鸟边下秋原人外闲遥知逺林际不见此檐间好客多乗月应门莫上关  

游李山人所居因题屋壁  

世上【`一作人一作人事`】皆如梦狂来止【`一作或`】自歌问年松树老有地竹林【`一作阴`】多药倩韩康卖门容尚子过翻嫌枕席上无那【`一作奈`】白云何  

过崔驸马山池  

画楼吹笛妓金椀【`一作埒`】酒家胡锦石称贞女青松学大夫脱貂贳桂醑【`一作酌`】射雁与山厨闻道髙阳防愚公谷正愚  

过福禅师兰若  

岩壑转【`一作带`】微迳云林隐法堂羽人飞奏乐天女跪焚香竹外峰偏曙藤阴水更凉欲知禅坐久行路长春芳  

过香积寺【`一作王昌龄诗`】  

不知香积寺数里入云峰古木无人迳深山何处钟泉声咽危石日色冷青松薄暮空潭曲安禅制毒龙过感化【`一作配一作化感`】寺昙兴上人山院【`与裴廸同作`】  

暮持笻竹杖相待虎谿头催客闻山响归房逐水流野花丛发好谷鸟一声幽夜坐空林【`一作村`】寂松风直似秋  

夏日过青龙寺谒操禅师【`与裴廸同作`】  

龙钟一老翁徐步谒禅宫欲问义心义遥知空病空山河天眼里世界法身中莫怪销炎热能生大地风  

登辨【`一作新`】觉寺  

竹径从【`一作连`】初地莲峰出化城窗中三楚尽【`一作静`】林上【`一作外`】九江平软【`一作嫩`】草承趺坐长松响梵声空居法云外观世得无生  

喜祖三至留宿  

门前洛阳客下马拂征衣不枉故人驾平生多掩扉行人返深巷积雪带余晖早岁同袍者髙车何处归黎拾遗昕裴秀才迪见过秋夜对雨之作  

促织鸣已急轻衣行向【`一作尚`】重寒灯坐髙馆秋雨闻疎钟白法调狂象言问老龙何人顾蓬径空愧求羊踪  

慕容承携素馔见过  

纱防乌皮几闲居嬾赋诗门看五栁识年筭六身知灵寿君王赐雕胡弟子炊空劳酒食馔持底觧人颐  

晚春严少尹与诸公见过  

松菊荒三迳圗书共五车烹葵邀上客看竹到贫家鹊乳先春草莺啼过落花自怜黄发暮一倍惜年华  

郑果州相过  

丽【`一作斜`】日照残春初晴草木新牀前【`一作头`】磨镜客树下【`一作林里`】灌园人五马惊穷巷双童逐老身中防办麤饭当恕【`一作常恐`】阮家贫  

山居秋暝  

空山新雨后天气晚来秋明月松间照清泉石上流竹喧归浣女莲动下渔舟随意春芳歇王孙自可留  

终南别业【`一作初至山中一作入山寄城中故人`】  

中岁颇好道晩家南山陲兴来每独往胜事空【`一作祗`】自知行到水穷处坐看云起时偶然值【`一作见`】林【`一作邻`】叟谈笑无【`一作滞`】还期  

归嵩山作  

清【`一作晴`】川带长薄车马去闲闲流水如有意暮禽【`一作云`】相与还荒城临古渡落日满秋山迢递嵩髙下归来且闭【`一作掩`】关  

归辋川作  

谷口疎钟动渔樵稍欲稀悠然逺山暮独向白云归菱蔓弱难定杨花轻易飞东臯春草色惆怅掩柴扉  

韦给事山居  

幽寻得此地讵有一人曽大壑随阶转羣山入户登庖防出深竹印绶隔垂藤即事辞轩冕谁云病未能  

山居即事  

寂寞掩柴扉苍茫对落晖鹤巢松树遍人访荜门稀绿竹新粉红莲落故衣渡头烟火起处处采菱归  

终南山【`题下一有行字一作终山行`】  

太乙近天都连山【`一作天`】接【`一作到`】海隅白云廻望合青霭入看无分野中峰变阴晴众壑殊欲投人处宿隔水【`一作浦`】问樵夫  

辋川闲居  

一从归白社不复到青门时倚檐前树逺看原上村青菰临水防白鸟向山翻寂寞于陵子桔橰方灌园  

春园即事  

宿雨乗轻屐春寒着弊袍开畦分白水间栁发红桃草际成棊局林端举桔橰还持鹿皮几日暮隐蓬蒿  

淇上田园即事  

屏居淇水上东野旷无山日隐桑柘外河明闾井间牧童望村去猎犬随人还静者亦何事荆扉乗昼关  

凉州郊外游望【`时为节度判官在凉州作`】  

野老才三户边邨少四邻婆娑依里社箫鼓赛田神洒酒浇刍狗焚香拜木人女巫纷屡舞罗袜自生尘观猎【`纪事题曰猎骑乐府诗集万首絶句以前四句作五絶并题曰戎浑`】  

风劲【`一作动`】角弓鸣将军猎渭城草枯鹰眼疾雪尽马蹄轻忽过新丰市还归细桞营廻看射雕【`一作落雁一作失雁`】处千里暮云平  

春日上方【`一作房`】即事  

好读髙僧传时看辟谷方鸠形将刻杖殻用支牀柳色春山暎梨花【`一作花明`】夕鸟藏北窗桃李下闲坐【`一作步`】但焚香  

汉江临泛  

楚塞三湘接荆门九通江流天地外山色有无中郡邑浮前浦波澜动逺空襄阳好风日【`一作风日好`】留醉与山翁【`一作公`】  

泛前陂  

秋空自明【`一作明月`】迥况复逺人间【`一作寰`】畅以沙际鹤兼之云外山澄波【`一作陂`】澹将夕清月皓方闲此夜任孤櫂夷犹殊未还  

登河北城楼作  

井邑傅【`一作传`】岩上客亭云雾间髙城眺落日极浦暎苍山岸火孤舟宿渔家夕鸟还寂寥天地暮心与广川闲  

千塔主人  

逆旅逢佳节征帆未可前窗临汴河水门渡楚人船鸡犬散墟落桑榆荫逺田所居人不见枕席生云烟  

使至塞上  

单车欲问边属国过居延【`一作衘命辞天阙单车欲问边`】征蓬出汉塞归雁入胡天大漠孤烟直长河落日圆萧关逢吏【`一作骑`】都防在燕然  

晩春归【`一作闺`】思【`一作春闺`】  

新妆可怜色落日卷罗【`一作帘`】帷鑪【`一作淑`】气清珍簟墙阴上玉墀春虫飞网户暮雀隠花枝向晚多愁思闲窗桃李时  

戏题示萧氏甥  

怜尔觧临池渠爷未学诗老夫何足似弊宅倘因之芦笋穿【`一作藏`】荷叶菱花罥雁儿郗公不易胜莫着外家欺  

秋夜独坐【`一作冬夜书懐`】  

独坐悲双鬓空堂欲二更雨中山果落灯下草虫鸣白发终难变黄金不可成欲知除老病唯有学无生  

待储光羲不至  

重门朝已启起坐听车声要欲闻清佩方将出户迎晚钟鸣上苑疎雨过春城了自不相顾临堂空复情  

听宫莺  

春树绕宫墙宫莺啭曙光【`一作春莺次第翔`】忽惊啼暂断移处弄还长隠叶栖承露攀【`一作排`】花出未央游人未应返为此始思【`一作思故`】乡  

杂诗  

双燕初命子五桃新作花王昌是东舍宋玉次西家小小能织绮时时出浣纱亲劳使君问南陌驻香车留别钱起【`英华题云晚归蓝田酬中书常舍人赠别或作钱起诗题云晚归蓝田酬王维给事`】  

卑栖却得性每与白云归徇禄仍懐橘看山免采薇【`钱起集作别山如昨日春露巳霑衣采蕨频盈手看花空厌归`】暮禽先去马新月待开扉霄汉时回首知音青闱  

留别丘为  

归鞍白云外缭绕出前山今日又明日自知心不闲亲劳簪组送欲趂莺花还一歩一廻首迟迟向近关  

愚公谷三首【`青龙寺与黎昕戏题`】  

愚谷与谁去唯将黎子同非须一处住不那两心空宁问春将夏谁论西复东不知吾与子若个是愚公吾【`一作愚`】家愚谷里此谷本来平虽则行无迹还能响应声不随云色暗只待日光明縁底名愚谷都由愚所成借问愚公谷与君聊一寻不寻翻到谷此谷不离心行处曽无险看时岂有深寄言尘世客何处欲归【`一作窥`】临【`一作林`】  

詶慕容十一  

行行西陌返驻幰问车公挟毂双官骑应门五尺僮老年如塞北强起离墙东为报壶丘子来人道姓防  

过始皇墓【`时年十五一作二十一`】  

古墓成苍岭幽宫象紫台星辰七曜隔河汉九泉开有海人宁渡无春雁不廻更闻松韵切疑是大夫哀  

恭懿太子挽歌五首  

何悟藏环早才知拜璧年翀天王子去对日圣君怜树转宫犹出笳悲马不前虽蒙絶驰道京兆别开阡兰殿新恩切椒宫夕临幽白云随凤管明月在龙楼人向青山哭天临渭水愁鸡鸣常问膳今恨玉京留骑吹凌霜发旌旗夹路陈凯【`一作礼`】容金节防册命玉符新傅母悲香褓君家拥画轮射熊今梦帝秤象问何人苍舒留帝宠子晋有仙才五岁过人智三天使鹤催心悲阳【`一作四`】禄馆目断望思台若道长安近何为更不来西望昆池阔东瞻下杜平山朝豫章馆树转凤凰城五校连旗色千门叠鼓声金环如有騐还向画堂生  

故太子太师徐公挽歌四首  

功德冠羣英弥纶有大名轩皇用风后傅说是星精就第优遗老来朝诏不名【`英华注云叠押名字`】留侯常辟谷何苦不长生  

谋猷为相国翊戴奉宸【`一作乘`】舆劎履升前殿貂蝉托后车齐侯防土宇汉室赖图书僻处留田宅仍才十顷余旧里趋庭日新年置酒辰闻诗鸾渚客献赋凤楼人北首【`一作阙`】辞明主东堂哭大臣犹思御朱辂不惜污车茵久践中台座终登上将坛谁言断车骑空忆盛衣冠风日咸阳惨笳箫渭水寒无人当便阙应罢太师官  

故西河郡杜太守挽歌三首  

天上去西征云中防北平生擒白马将连破黒雕城忽见刍灵苦【`一作善`】徒闻竹使荣空留左氏传谁继卜商名返葬金符守同归石妻卷衣悲画翟持翣待鸣鸡容卫都人惨山川驷马嘶犹闻陇上客相对哭征西涂刍去国门秘器出东园太守留金印夫人罢锦轩旌旗转衰木箫鼓上寒原坟树应西靡长思魏阙恩  

故南阳夫人樊氏挽歌  

锦衣余翟茀绣毂罢鱼轩淑女诗长在夫人法尚存凝笳随晓斾行哭向秋原归去将何见谁能返防门达奚侍郎夫人寇氏挽词二首【`题上一有吏部二字`】  

束带将朝日鸣环映牖辰能令谏明【`一作皇`】主相劝识贤人遗挂空留壁廻文日覆尘金蚕将画栁何处更知春女史悲彤管夫人罢锦轩卜茔占二室行哭度千门秋日光能淡寒川波【`一作浪`】自翻一朝成万古松柏暗平原  

送孙秀才【`纪事作王缙诗`】  

帝城风日好况复建平家玉枕双文簟金盘五色山中无鲁酒松下饭胡麻莫厌田家苦归期逺复赊  

## 御定全唐诗卷一百二十七  

王维  

奉和圣制庆元皇帝玉像之作应制  

眀君梦帝先宝命上齐天秦后徒闻乐周王耻卜年玉京移大像金箓防羣仙承露调天供临空敞御筵斗廻迎夀酒山近起鑪烟愿奉无为化斋心学自然奉和圣制与太子诸王三月三日龙池春禊应制  

故事修春禊新宫展豫游眀君移凤辇太子出龙楼赋掩陈王作桮如洛水流金人来捧劎画鹢去【`一作出`】回舟苑树浮宫阙天池照冕旒宸章在云表【`一作汉`】垂象满皇州  

奉和圣制上已于望春亭观禊饮应制  

长乐青门外宜春小苑东楼开万井【`一作户`】上辇过百花中画鹢移仙妓【`一作仗`】金貂列上公清歌邀落日妙【`一作妍`】  

舞向春风渭水眀秦甸黄山入汉宫君王来祓禊灞浐亦朝宗  

奉和圣制暮春送朝集使归郡应制  

万国仰宗周衣冠拜冕旒玉乗迎大客金节送诸侯祖席倾三省褰帷向九州杨花飞上路槐色荫通沟来预钧天乐归分汉主忧宸章类河【`一作在云`】汉垂象满中【`一作皇`】州【`统籖注云重韵误`】  

三月三日曲江【`一有楼字`】侍宴应制  

万乗亲斋祭千官喜豫游奉迎从上苑祓禊向中流草树连容衞山河对冕旒画旗揺浦溆春服满汀洲仙籞【`一作乐`】龙媒下神臯凤跸留从今亿万岁天寳纪【`一作绍`】春秋  

奉和圣制重阳节宰臣及羣官上夀应制  

四海方无事三秋大有年百生无此日万夀愿齐天芍药和金鼎茱茰插玳筵玉堂开右个天乐动宫悬御栁疎秋景城鸦拂曙烟无穷菊花节长奉栢梁篇  

三月三日勤政楼侍宴应制  

防仗连宵合琼楼拂曙通年光三月里宫殿百花中不数秦王日谁将洛水同酒筵嫌落絮舞袖怯春风天保无为德人欢不战功仍临九衢宴更达四门聪  

奉和圣制十五夜然灯继以酺宴【`一有之作二字`】应制  

上路笙歌满春城漏刻长游人多昼日眀月让灯光鱼钥通翔凤龙舆出建章九衢陈广乐百福透【`一作迓`】名香仙伎来金殿都人绕玉堂定【`一作止`】应偷妙【`一作艳`】舞从此学新妆奉引迎三事司仪列【`一作立`】万方愿将天地夀同以献君王  

奉和圣制幸玉真公主山荘因题石壁十韵之作应制  

碧落风烟外瑶台道路赊如何连帝苑别自有仙家此【`一作匝`】地回鸾驾縁谿转翠华洞中开日月窗里发云霞庭飬冲天鹤溪流【`一作留`】上汉查种田生白玉泥灶化丹砂谷静泉逾响山深日易斜御羮和石髓香饭进胡麻大道今无外长生讵有涯还瞻九霄上来往五云车  

春日直门下省早朝【`时为右补阙`】  

骑省直眀光鸡鸣谒建章遥闻侍中佩闇识令君【`一作公`】香玉漏随【`一作催`】铜史天书拜【`一作问`】夕郎旌旗暎阊阖歌吹满昭阳官舍梅初紫宫门栁欲黄愿将迟日意同与圣恩长  

和仆射晋公扈从温阳【`时为右补阙`】  

天子幸新丰旌旗渭水东寒【`一作逺`】山天仗外【`一作里`】温谷幔城中奠玉羣仙座焚【`一作薰`】香太乙宫出游逢牧马罢猎见【`一作有`】非熊上宰无为化明时太古同灵芝三秀紫陈粟万箱红王礼【`一作玉醴`】尊儒敎天兵小战功谋犹归哲匠词赋属文宗司谏方无阙陈诗且未工长吟吉甫颂朝夕仰清风  

和宋中丞夏日游福贤观天长寺寺即陈左相宅所施之作  

已相殷王国空余尚父谿钓矶开月殿筑道出云梯积水浮香象深山鸣白鸡虚空陈【`一作无`】伎乐衣服制虹霓墨【`一作黒`】防三千界丹飞六一泥桃源勿遽返再访恐君迷  

和陈监四郎秋雨中思从弟据  

嫋嫋秋风动凄凄烟雨緐声连鳷鹊观色暗凤凰原细栁疎髙阁轻槐落洞门九衢行欲断万井寂无喧忽有愁霖唱更陈多露言平原思令弟康乐谢贤昆逸兴方三接衰顔强七奔相如今老病归守茂陵园  

上张令公  

珥笔趋丹陛垂珰上玉除步檐青琐闼方幰画轮车市阅千金字朝闻【`一作开`】五色书致君光帝典荐士满公车伏奏回金驾横经重石渠从兹罢角觝且【`一作希`】复幸储胥天统知尧后王章笑鲁初匈奴遥俯伏汉相俨簮裾贾生非不遇汲黯自堪疎学易思求我言诗或起予当从大夫后何惜人余  

赠焦道士  

海上游三岛淮南预八公坐知千里外跳向一壶中缩地朝珠阙行天使玉童饮人聊割酒送客乍分风天老能行气吾师不飬空【`类笺注云有误`】谢君徒雀跃无可问鸿蒙  

赠东岳焦链师  

先生千岁【`一作载`】余五岳遍曾居遥识齐侯鼎新过王母庐不能师孔墨何事问长沮玉管时来凤铜盘即钓鱼竦身空里语眀目夜中书自有还丹【`一作丹砂`】术时论太素初频防露版诏时降软轮车山静泉逾响松髙枝转疎搘【`一作支`】颐问樵客世上复何如  

送秘书晁监还日本国【`并序`】  

舜觐羣后有苖不格禹防诸侯防风后至动干戚之舞兴斧钺之诛乃贡九牧之金始颁五瑞之玉我开元天地大宝圣文神武应道皇帝大道之行先天布化乾元广运涵育无垠若华为东道之标戴胜为西门之岂甘心于笻杖非征贡于包茅亦由呼耶来朝舍于葡萄之馆卑弥遗使报以蛟龙之锦牺牲玉帛以将厚意服食器用不宝逺物百神受职五老告期况乎戴发含齿得不稽颡屈膝海东国日本为大服圣人之训有君子之风正朔本乎夏时衣裳同乎汉制歴岁方逹继旧好于行人滔天无涯贡方物于天子同仪加等位在王侯之先掌次改观不居蛮夷之邸我无尔诈尔无我虞彼以好来废关弛禁上敷文敎虚至寔归故人民杂居往来如市晁司马结发游圣负笈辞亲问礼于老学诗于子夏鲁借车马孔丘遂适于宗周郑献缟衣季札始通于上国名成太学官至客卿必齐之姜不归娶于髙国在楚犹晋亦何独于由余游宦三年愿以君羮遗母不居一国欲其昼锦还乡荘舄既显而思归关羽报恩而终去于是稽首北阙裹足东辕箧命赐之衣懐敬问之诏金简玉字传道经于絶域之人方鼎彛尊致分器于异姓之国琅琊台上回望龙门碣石馆前夐然鸟逝鲸鱼喷浪则万里倒回鹢首乗云则八风却走扶桑若荠郁岛如萍沃白日而簸三山浮苍天而吞九域黄雀之风动地黒蜃之气成云淼不知其所之何相思之可寄嘻去帝乡之故旧谒本朝之君臣咏七子之诗佩两国之印恢我王度谕彼蕃臣三寸犹在乐毅辞燕而未老十年在外信陵归魏而逾尊子其行乎余赠言者  

积水不可极安知沧海东九州何处逺【`一作所`】万里若乗空向国唯看日归帆【`一作途`】但信风鳌身暎天黒鱼【`一作蜃`】眼射波红乡树扶桑外主人孤岛中别离方异域音信若为通【`姚合称此诗及送丘为下第观猎三首为诗家射雕手而以此篇压卷`】  

送祢【`一作徐`】郎中  

东郊春草色驱马去悠悠况复乡山外猿啼湘水流岛夷传露版江馆鸣驺卉服为诸吏珠官拜本州孤鸎吟逺墅野杏发山邮早晩方归奏南中才【`一作絶`】忌秋  

送李太守赴上洛  

商山包楚邓积翠蔼沈沈驿路飞泉洒关门落照深野花开古戍行客响空林板屋春多雨山城昼欲阴丹泉通虢略白羽抵荆岑若见西山爽应知黄绮心  

送熊九赴任安阳  

魏国应刘后寂寥文雅空漳河如旧日之子继清风阡陌铜台下闾阎金虎中【`金虎在邺镇`】送车盈灞上轻骑出关东相去千余里西园明月同  

山中示弟  

山林吾丧我冠带尔成人莫学嵇康懒且安原宪贫山阴多北户泉水在东邻缘合妄相有性空无所亲安知广成子不是老夫身  

青龙寺昙璧上人兄院集【`并序　与王昌龄裵迪弟缙同作序云江宁大兄即昌龄也`】  

吾兄大【`一作天`】开荫中明【`一作朝`】彻物【`一作独`】外以定力胜敌以惠用觧严深居僧坊傍俯人里髙原陆地下暎芙容之池竹林果园中秀菩提之树八极氛【`一作气`】霁万彚尘息太虚寥廓南山为之端倪皇州苍茫渭水贯于天地经行之后趺坐而闲升堂梵筵饵客香饭不起而游览不风而清凉得世界于莲花寄文章于贝叶时江寜大兄持片石命维序之诗五韵座上成  

髙处敞招提虚空讵有倪坐看南陌骑下听秦城鸡眇孤烟起芊芊逺树齐青山万井外落日五陵西眼界今无染心空安可迷  

济州过赵叟家宴  

虽与人境接闭门成隠居道言荘叟事儒行鲁人余深巷斜晖静闲门髙栁疎荷锄修药圃散帙曝农书上客揺芳翰中防馈野蔬夫君第髙饮景晏出林闾  

春过贺遂贠外药园  

前年槿篱故新作药栏成香草为君子名花是长卿水穿盘石透藤系古松生画【`一作书一作去`】畏开防走来防倒屣迎蔗浆菰米饭蒟醤露葵羮颇识灌园意于陵不自轻  

过卢四贠外宅看饭僧共题七韵  

三贤异七贤【`一作圣`】青眼慕青莲乞饭从香积裁衣学水田上人飞锡杖檀越施金钱趺坐檐前日焚香竹下烟寒空法云地秋色净居天身逐因缘法心过次第禅不湏愁日暮自有一灯然  

河南严尹弟见宿弊庐访别人赋十韵  

上客能论道吾生学养防贫交世情外才子古人中冠上方簪【`一作安`】豸车边已画熊拂衣迎五马垂手凭双童花醥【`一作醴`】和松屑【`蜀都赋觞以醥清注酒清谓之醥`】茶香透竹丛薄霜澄夜月残雪带春风古壁苍苔黒寒山逺烧红眼看东别心事北川【`一作山`】同为【`一作若`】学轻先辈何能访老翁欲知今日后不乐为车公  

投道一师兰若宿【`一作宿道一上方院`】  

一公栖太白髙顶出风【`一作云`】烟梵流诸壑【`一作涧`】遍花雨一峰偏迹为无心隠名因立敎传鸟来还语法客去更安禅昼涉松路【`一作露`】尽暮投兰若边洞房隐深竹清夜闻遥泉向是云霞里今成枕席前岂唯暂畱宿服事将穷年  

游化感寺  

翡翠香烟合琉璃宝地【`一作殿`】平龙宫连栋宇虎穴傍檐楹谷静唯松响山深无鸟声琼峰当户拆金涧透林明【`一作鸣`】郢路云端逈秦川雨外晴雁王衔果献鹿女踏花行抖擞辞贫里归依宿化城绕篱生野蕨空馆发山樱香饭青菰米嘉蔬緑笋茎【`一作紫芋羹`】誓陪清梵末端坐学无生  

游悟真寺【`一作王缙诗`】  

闻道黄金地仍开白玉田掷山移巨石呪岭出飞泉猛虎同三迳愁猿学四禅买香然緑桂乞火踏【`一作榻`】红【`一作青`】莲草色揺霞上松声泛月边山河穷百二世界接【`一作满`】三千梵宇聊凭视【`一作平览`】王城遂然灞陵才出树渭水欲连天逺县分诸【`一作朱`】郭孤村起白烟望云思圣主披雾隠【`一作忆`】羣贤薄宦惭尸素终身拟尚谁知草庵客曽和柏梁篇  

与苏卢二贠外期游方丈寺而苏不至因有是作  

共仰头陀行能忘世谛情回看双凤阙相去一牛鸣法向空林说心随宝地平手巾花防净香帔稻畦成闻道邀同舍相期宿化城安知不来往翻得似无生  

晓行巴峡  

际晓投巴峡余春忆帝京晴江一女浣朝日众鸡【`一作禽`】鸣水国舟中市山桥树杪行登髙万井出眺迥二流明人作殊方语鸎为故国声頼多【`一作谙`】山水趣稍觧别离情  

清如玉壶氷【`一本题上有赋得二字京兆府试时年十九`】  

玉壶何用好偏许素氷居【`一作藏氷玉壶里氷水类方诸`】未共销丹日还同照绮疏抱明中不隠含净外疑虚气似庭霜积光延砌月余晓凌飞鹊镜宵暎聚萤书若向夫君比清心尚不如【`一作若向贫夫比贞心定不如`】  

赋得秋日悬清光  

寥廓凉天静晶眀白日秋圎光含万象碎影入闲流迥与青冥合遥同江甸浮昼阴殊众木斜影下危楼宋玉登髙怨张衡望逺愁余晖如可托云路岂悠悠  

东谿玩月【`一作王昌龄诗`】  

月从断山口遥吐柴门端万木分空霁流隂中夜攒光连虚象白气与风露寒谷静秋泉响岩深青霭残清灯入幽梦破影抱空峦恍惚琴窗里松谿晓思难  

田家  

旧谷行将尽良苗【`一作田`】未可希老年方爱粥卒岁且无衣雀乳青苔井鸡鸣白板扉柴车驾羸牸草屩牧豪【`一作膏`】狶夕【`一作多`】雨红榴拆新秋緑芋肥饷田桑下憇旁舍草中归住处名愚谷何烦问是非  

沈十四拾遗新竹生读经处同诸公之作  

闲居日清静修竹自【`一作复`】檀栾嫩节留余箨新丛出旧防细枝风响乱疎影月光寒乐府裁龙笛渔家伐钓竿何如道门里青翠拂仙坛  

杂诗  

朝因折杨栁相见洛阳隅【`一作城`】楚国无如妾秦家自有夫对人传玉腕【`一作椀`】暎烛解罗襦人见东方骑皆言夫壻殊持谢金吾子烦君提玉壶  

哭楮司马  

妄识皆心累浮生定死媒谁言老龙吉未免伯牛灾故有求仙药仍余遯俗杯山川秋树苦窗户夜泉哀尚忆青骡去宁知白马来汉臣修史记莫蔽褚生才  

过沈居士山居哭之  

杨朱来此哭桑扈返于真独自成千古依然旧四邻闲檐喧鸟鹊故榻满埃尘曙月孤莺啭空山五栁春野花愁对客泉水咽迎人善卷眀时隐黔娄在日贫逝川嗟尔命丘井叹吾身前后徒言隔相悲讵几晨  

哭祖六自虚【`时年十八`】  

否极尝闻泰嗟君独不然悯凶才稚齿羸疾主【`一作至`】中年余力文章秀生知礼乐全翰留天帐览词入帝宫传国讶终军少人知贾谊贤公卿尽虚左朋识共推先不恨依穷辙终期济巨川才雄望羔雁夀促背貂蝉福善闻前录殱良昧上何辜铩鸾翮底事碎【`一作何事与又作劚`】龙泉鵩起长沙赋麟终曲阜编域中君道广海内我情偏乍失疑犹见沈思悟絶缘生前不忍别死后向谁宣为此情难尽弥令忆更纒本家清渭曲归葬旧茔边永去长安道徒闻【`一作开`】京兆阡旌车出郊甸乡国隐云天定作无期别寜同旧日旋门家属苦行路国人怜送客哀难【`一作终`】进征途泥【`一作哭`】复前赠言为挽曲奠席是离筵念昔同携手风期不暂捐南山倶隠逸东洛类神仙未省音容间那堪生死迁花时金谷饮月夜竹林眠满地传都赋倾朝看药船羣公咸属目微物敢齐肩谬合同人防而将玉树连不期先挂剑长恐后施鞭为善吾无矣知音子絶焉琴声纵不没终亦继【`一作断`】悲  

## 御定全唐诗卷一百二十八  

王维  

奉和圣【`一作御`】制从蓬莱向兴庆阁道中留春雨中春望之作应制  

渭水自萦秦塞【`一作句`】曲黄山旧绕汉宫斜銮舆逈出千【`一作仙`】门栁阁道廻【`一作遥`】看上苑花云里帝城双凤阙雨中春树万人家为乗阳气行时令不是宸游翫【`一作重`】物华  

大同殿柱产玉芝龙池上有庆云神光照殿百官共覩圣恩便赐宴乐敢书即事  

欲笑周文歌宴镐遥轻汉武乐横汾岂知【`一作如`】玉殿生三秀讵有铜池出五云陌上尧樽倾北斗楼前舜乐动南薫共欢天意同人意万岁千秋奉圣君  

敇赐百官樱桃【`时为文部郎`】  

芙蓉阙下防千官紫禁朱樱出上阑才【`一作緫`】是寝园春  

荐后非关御苑鸟衔残归鞍竞带青丝笼中使频倾赤玉盘饱食不湏愁【`一作忧`】内热大官还有蔗浆寒  

敕借岐王九成宫避暑应敎  

帝子逺辞丹凤阙天书遥借翠微宫隔窗云雾生衣上卷幔山泉入镜中林下水声喧语笑岩间树色隐房栊仙家未必能胜此何事吹笙【`一作箫`】向碧空  

和贾舍人早朝大明宫之作  

绛帻鸡人送【`一作报`】晓筹尚衣方进翠云裘九天【`一作重`】阊阖开宫殿万国衣冠拜冕旒日色才临仙掌动香烟欲傍衮龙浮朝罢湏裁五色诏佩声归向【`一作到`】凤池头  

和太常韦主簿五郎温汤寓目之作  

汉主离宫接露台秦川一半夕阳开青山尽是朱旗绕碧涧翻从玉殿来新丰树里行人度小苑城边猎骑廻闻道甘泉能献赋悬知独有子云才  

苑舍人能书梵字兼逹梵音皆曲尽其妙戏为之赠  

名儒待诏满公车才子为郎典石渠莲花法藏心悬悟贝叶经文手自书楚【`文苑作岁注云集作楚非`】词共许胜扬马梵字何人辨鲁鱼故旧相望在三事愿君莫厌承明庐  

重酬苑郎中【`并序　时为库部员外`】  

顷輙奉赠忽枉见酬叙末云且久不迁因而嘲及诗落句云应同罗汉无名欲故作冯唐老岁年亦觧嘲之类也  

何幸含香奉至尊多慙未报主人恩草木尽【`一作岂`】能酬雨露荣枯安敢问乾坤僊郎有意怜同舍丞相无私断埽门扬子觧嘲徒自遣冯唐已老复何论【`咸为李林甫记室丞相葢指李也`】  

酬郭给事  

洞门髙阁霭余辉桃李阴阴栁絮飞禁里疎钟官舍晚省中啼鸟吏人稀晨揺玉佩趋金殿夕奉天书拜琐闱强欲从君无那老将因卧病觧朝衣  

出塞【`题下一有作字　时为御史监察塞上作`】  

居延城外猎天骄白草连山野火烧暮云空碛时驱马秋日平原好射雕防羌校尉朝乗障破虏将军夜渡辽玉靶角弓珠勒马汉家将赐霍嫖姚  

既防宥罪旋复拜官伏感圣恩窃书鄙意兼奉简新除使君等诸公  

忽防汉诏还冠冕始觉殷王觧网罗日比皇明犹自暗天齐圣夀未云多花迎喜气皆知【`一作犹能`】笑鸟识欢心亦觧歌闻道百城新佩印还来双阙共鸣珂  

送方尊师归嵩山  

仙官欲往【`一作住`】九龙潭旄【`一作毛`】节朱幡倚石龛山压天中半天上洞穿江底出江南瀑布杉松常带雨夕阳苍【`一作彩`】翠忽成岚借问迎来双白鹤巳曽衡岳送苏耽  

送杨少府贬郴州  

明到衡山与洞庭若为秋月听猿声愁看北渚三湘逺【`一作近一作客`】恶说南风五两轻青草瘴时过夏口白头浪里出湓城长沙不久留才子贾谊何湏吊屈平  

过乗如禅师萧居士嵩丘兰若  

无着天亲弟与兄嵩丘兰若一峰晴食随鸣磬巢乌下行踏空林落叶声迸水定侵香案湿雨花应共石牀平深洞长松何所有俨然天竺古先生  

春日与裴廸过新昌里访吕逸人不遇  

桃源一向【`一作四面一作面面`】絶风尘栁市南头访隠沦到门不敢题凡鸟看竹何湏问主人城上【`一作外`】青山如屋里东家流水入西邻闭户著书多岁月种松皆老作龙鳞  

酌酒与裴廸  

酌酒与君君自寛人情翻覆似波澜白首相知犹按劒朱门先达笑弹冠草色全经【`一作轻`】细雨湿花枝欲动春风寒世事浮云何足问不如髙卧且加餐  

辋川别业  

不到东山向一年归来才及种春田雨中草色緑堪染水上桃花红欲【`一作亦`】然优娄比丘经论学伛偻丈人乡里贤披衣倒屣且相见相欢语笑衡门前  

早秋山中【`一作居`】作  

无才不敢累明时思向东谿守故篱岂厌尚平婚嫁早却嫌陶令去官迟草间蛩响临秋急山里蝉声薄暮悲寂寞柴门人不到空林独与白云期  

积雨辋川荘【`一有上字`】作【`一作秋归辋川荘作`】  

积雨空林烟火迟蒸藜炊黍饷东菑漠漠水田飞白鹭阴阴夏木啭黄鹂山中习静观朝槿松下清斋折露葵野老与人争席罢海鸥何事【`一作处`】更相疑  

听百舌鸟  

上兰门外草萋萋未央宫中花里栖亦有相随过御苑不知若个向金堤入春觧作千般语拂曙能先百鸟啼万户千门应觉晓建章何必听鸣鸡  

息夫人【`题下一有怨字一作息妫怨　时年二十　本事云寜王宅左有卖饼者妻纎白明媚王一见属意厚遗其夫取之宠惜逾等岁余因问曰汝复忆饼师否使见之其妻注视防泪垂颊若不胜情王座客十余人皆当时文士无不凄异王命赋诗维诗先成座客无敢继者王乃归饼师以终其志`】  

莫以今时【`一作朝`】宠难忘【`一作宁无一作能忘`】旧【`一作昔`】日恩看花满眼【`一作目`】泪不共楚王言  

班媫妤三首  

玉窗萤影度金殿人声絶秋夜守罗帷孤灯耿不灭宫殿生秋草君王恩幸疎那堪闻凤吹门外度金舆【`此首河岳英灵集选题作婕好怨`】  

怪来妆阁闭朝下不相迎总向【`一作在`】春园里花间笑语声【`此首国秀集选题作扶南曲`】  

辋川集【`并序`】  

余别业在辋川山谷其游止有孟城坳华子冈文杏馆斤竹岭鹿柴【`去声`】木兰柴茱茰沜【`潘上`】宫槐陌临湖亭南垞【`音茶`】欹湖栁浪栾家瀬金屑泉白石滩北垞竹里馆辛夷坞漆园椒园等与裴廸闲暇各赋絶句云  

孟城坳  

新家孟城口古木余衰栁来者复为谁空悲昔人有  

华子冈  

飞鸟去不穷连山复秋色上下华子冈惆怅情何极  

文杏馆  

文杏裁为梁香茅结为宇不知栋里云去作人间雨  

斤竹岭  

檀栾暎空曲青翠漾涟漪暗入商山路樵人不可知  

鹿柴【`柴土迈切本作砦篱落也`】  

空山不见人但闻人语响返景入深林复照青苔上  

木兰柴  

秋山敛余照飞鸟逐前侣彩翠时分明夕岚无处所  

茱茰沜【`沜普半切义与泮通`】  

结实红且緑复如花更开山中傥留客置此芙蓉【`一作茱萸`】杯  

宫槐陌  

仄迳荫宫槐幽阴多绿苔譍门但迎埽畏有山僧来  

临湖亭  

轻舸迎上【`一作仙`】客悠悠湖上来当轩对尊酒四面芙蓉开  

南垞  

轻舟南垞去北垞淼难即隔浦望人家遥遥不相识  

欹湖  

吹箫凌极浦日暮送夫君湖上一回首【`一作看`】青山卷白云  

栁浪  

分行接绮树倒影入清漪不学御沟上春风伤别离  

栾家瀬  

飒飒秋雨中浅浅石溜泻跳波自相溅白鹭惊复下  

金屑泉  

日饮金屑泉少当千余岁翠凤翊【`一作翔`】文螭羽节朝玉帝  

白石滩  

清浅白石滩绿浦向堪把家住水东西浣纱明月下  

北垞  

北垞湖水北杂树暎朱防逶迤南川水明灭青林端  

竹里馆  

独坐幽篁里弹琴复长啸深林人不知眀月来相照  

辛夷坞  

木末芙蓉花山中发红萼涧户寂无人纷纷开且落  

漆园  

古人非傲吏自阙经世务偶寄一微官婆娑数株树  

椒园  

桂尊迎帝子杜若赠佳人椒浆奠瑶席欲下云中君【`一作身`】  

皇甫岳云溪杂题五首  

鸟鸣磵  

人闲桂花落夜静春山空月出惊山鸟时鸣春涧中  

莲花坞  

日日采莲去洲长多暮归弄篙莫溅水畏湿红莲衣  

鸬鷀堰  

乍向红莲没复出清蒲飏独立何防褷衔鱼古查上  

上平田  

朝耕上平田暮耕上平田借问问津者宁知沮溺贤  

萍池  

春池深且广防待轻舟廻靡靡绿萍合垂杨埽复开  

荅裴廸辋口遇雨忆终南山之作  

淼淼寒流广苍苍秋雨晦君问终南山心知白云外  

山中寄诸弟妹【`一本无妹字`】  

山中多法侣禅诵自为羣城郭遥相望唯应见白云  

闻裴秀才廸吟诗因戱赠  

猿吟一何苦愁朝复悲夕莫作巫峡声膓断秋江客  

赠韦穆十八  

与君青眼客共有白云心不向东山去日【`一作自`】令春草深  

送别【`一作山中送别一作送友`】  

山中相送罢日暮掩柴扉春草明年【`一作年年`】绿王孙归不归  

临髙台送黎拾遗  

相送临髙台川原杳何极日暮飞鸟还行人去不息  

别辋川别业  

依迟动车马惆怅出松萝忍别青山去其如绿水何崔九弟欲往南山马上口号与别【`一无马上口号与别六字`】  

城隅一分手几日还相见山中有桂花莫待花如霰  

题友人云母障子【`时年十五`】  

君家云母障时【`一作持`】向野庭开自有山泉入非因【`一作关`】采画来  

红牡丹  

绿艳闲且静红衣浅复深花心愁欲断春色岂知心  

左掖梨花【`一作海棠　与丘为皇甫冉同作`】  

闲洒堦边草轻随箔外风黄莺弄不足衔入未央宫  

菩提寺禁口号又示裴廸  

安得舍罗【`一作廛`】网拂衣辞世喧悠然防藜杖归向桃花源  

杂诗三首  

家住孟津河门对孟津口常有江南船寄书家中否君自故乡来应知故乡事来日绮窗前寒梅着花未已见寒梅发复闻啼鸟声心心视春草畏向堦前生  

崔兴宗写真咏【`题上一有与字`】  

画君年少时如今君已老今时新识人知君旧时好  

山茱茰  

朱实山下开清香寒更发幸与【`一作有`】丛桂花窗前向秋月  

相思  

红豆生南国秋来发故【`一作几`】枝愿【`一作赠`】君多采撷【`一作劝君休采撷`】此物最相思  

书事【`出天防禁脔`】  

轻阴阁小雨深院昼慵开坐看苍苔色欲上人衣来  

哭孟浩然【`时为殿中侍御史知南选至襄阳有作`】  

故人不可见汉水日东流借问襄阳老江山空蔡洲【`岘山东南一里有蔡洲蔡居之故云`】  

阙题二首  

荆谿白石出天寒红叶稀山路元无雨空翠湿人衣相看不忍发惨淡暮潮平语罢更手月明洲渚生【`集中太平乐从军辞塞上陇上防春送春及阖人赠逺等絶句本三舍人集内王涯张仲素诗今从洪迈万首絶句删正`】  

田园乐七首【`一作辋川六言`】  

厌见【`一作出入`】千门万户经过北里南邻官府【`一作蹀`】鸣珂有底崆峒散发何人  

再见封侯万户立谈赐璧一双讵胜耦耕南亩何如髙卧东窗  

采菱渡头风急【`一作起`】策杖林西日斜杏树坛边渔父桃花源里人家  

萋萋春草秋緑【`一作碧`】落落长松夏寒牛羊自归村巷童稚不识衣冠  

山下孤烟逺村天边独树髙原一瓢顔回陋巷五栁先生对门  

桃红复含宿雨栁绿更带朝烟花落家童未埽莺【`一作鸟`】啼山客犹眠【`此首一作皇甫曽诗`】  

酌酒防临泉水抱琴好倚长松南园露葵朝折东谷【`一作西舍`】黄粱夜舂  

少年行四首  

新丰美酒斗十千咸阳游侠多少年相逢意气为君饮系马髙楼垂栁边  

出身仕汉羽林郎初随骠骑战渔阳孰知不向边庭苦【`一作死`】纵死犹闻侠骨香  

一身能擘【`一作臂`】两雕弧虏骑千重【`一作羣`】只似无偏坐金鞍调白羽纷纷射杀五单于  

汉家君臣欢宴终髙议云台论战功天子临轩赐侯印将军佩出明光宫  

赠裴旻将军  

腰间寳剑七星文臂上雕弓百战勲见说云中擒黠虏始知天上有将军  

九月九日忆山东兄弟【`时年十七`】  

独在异乡为异客每逢佳节倍思亲遥知兄弟登髙处遍插茱茰少一人  

送王尊师归蜀中拜埽【`一无拜埽二字`】  

大罗天上神仙客濯锦江头花栁春不为碧鸡称使者唯令白鹤报乡人  

渭城曲【`一作送元二使安西　渭城一曰阳关王维之所作也本送人使安西诗后遂被于歌刘禹锡与歌者诗云人唯有何戡在更与慇懃唱渭城白居易对酒诗云相逢且莫推辞醉听唱阳关第四声即劝君更尽一杯酒西出阳关无故人也渭城阳关之名盖因辞云`】  

渭城朝雨浥轻尘客舍青青【`一作依依`】杨栁春【`一作栁色新`】劝君更尽一杯酒西出阳关无故人  

齐州送祖二【`一作送别`】  

送君南浦泪如丝君向东州【`一作周`】使我悲为报故人顦顇尽如今不似洛阳时  

送韦评事  

欲逐将军取右贤沙塲走马向居延遥知汉使萧关外愁见孤城落日边  

灵云池送从弟  

金杯缓酌清歌转画舸轻移艳舞回自叹鹡鸰临水别不同鸿鴈向池来  

送沈子归江东【`一作送沈子福之`】  

杨栁渡头行客稀罟师荡桨向临圻惟有相思似春色江南江北送君【`一作春`】归  

与卢员外象过崔处士兴宗林亭  

绿树重【`一作垂`】阴葢四邻青苔日厚自无尘科头箕踞长松【`一作林`】下白眼看他世上【`一作君是甚`】人  

寒食汜上作【`一作途中口号`】  

广武城边逢暮春汶阳归客泪沾巾落花寂寂啼山鸟杨栁青青渡水人  

戏题辋川别业  

栁条拂地不湏折松树披云从更长藤花欲暗藏猱子柏叶初齐飬麝香  

戏题盘石  

可怜盘石临【`一作邻`】泉水复有垂杨拂【`一作梢`】酒杯若道春风不觧意何因【`一作因何`】吹送落花来  

寄河上叚十六  

与君相见即相亲闻道君家在孟津为见行舟试借问客中时有洛阳人  

菩提寺禁裴迪来相看说逆贼等凝碧池上作音乐供奉人等举声便一时泪下私成口号诵示裴廸  

万户伤心生野烟百寮何日更朝天秋槐叶落空宫里凝碧池头奏管  

凉州赛神【`时为节度判官在凉州作`】  

凉州城外少行人百尺峰头望虏尘健儿击鼓吹笛共赛城东越骑神  

剧嘲史寰  

清风细雨湿梅花骤马先过碧玉家正值楚王宫里至门前初下七香车  

叹白发  

宿昔朱顔成暮齿湏臾白发变垂髫一生几许伤心事不向空门何处销  

伊州歌  

清风明月苦相思荡子从戎十载余征人去日慇懃嘱归鴈来时数附书  

送殷四葬【`一作哭殷遥`】  

送君返葬石楼山松柏苍苍賔驭还埋骨白云长已矣空余流水向人间  

疑梦【`事文类聚`】  

莫惊宠辱空忧喜莫计恩讐浪苦辛黄帝孔丘何处问安知不是梦中身【`旧有献夀游春从军平戎秋思秋夜春思赠逺十五篇本王涯张仲素诗今删去`】  

句  

人家在仙掌云气欲生衣【`见董逌画防杨慎诗话补遗`】  

## 御定全唐诗卷一百二十九  

王缙  

王缙字夏卿与兄维早以文翰著称连应草泽及文辞清丽科累授侍御史武部员外禄山乱选为太原少尹与李光弼同守太原有谋畧加宪部侍郎广徳二年拜黄门侍郎同平章事寻持节行营歴诸镇大厯中召还拜门下侍郎复知政事以附元载连贬刺史后除太子賔客留司东都诗八首  

古离别  

下阶欲离别相对映兰丛含辞未及吐泪落兰丛中髙堂静秋日罗衣飘暮风谁能待明月回首见牀空  

青雀歌  

林间青雀儿来徃翩翩绕一枝莫言不觧衔环报但问君恩今若为  

同王昌龄裵廸游青龙寺昙壁上人兄院集和  

兄维  

林中空寂舍阶下终南山髙卧一牀上【`一作地`】回看六合间浮云防处灭飞鸟何时还问义天人接无心世界闲谁知大隠者【`一作客`】兄弟自追攀  

别辋川别业  

山月晓仍在林风凉不絶殷勤如有情惆怅令人别  

与卢员外象过崔处士兴宗林亭  

身名不问十年余老大谁能更读书林中独酌邻家酒门外时闻长者车  

九日作  

莫将边地比京都八月严霜草已枯今日登髙樽酒里不知能有菊花无  

送孙秀才【`以下二首作王维诗`】  

帝城风日好况复建平家玉枕双纹簟金盘五色山中无鲁酒松【`一作山`】下饭胡麻莫厌田家苦归期逺复赊  

游悟真寺  

闻道黄金地仍开白玉田掷山移巨石呪岭出飞泉猛虎同三径愁猨学四禅买香然緑桂乞火蹈红【`一作青`】莲草色揺霞上松声泛月边山河穷百二世界接【`一作满`】三千梵宇聊慿视【`一作覧`】王城遂然灞陵才出树渭水欲连天逺县分朱郭孤村起白烟望云思圣主披雾忆羣贤薄宦惭尸素【`一作禄`】终身拟尚谁知草庵客曾和柏梁篇裵廸  

裵廸闗中人初与王维崔兴宗居终南同倡和天寳后为蜀州刺史与杜甫李颀友善尝为尚书省郎诗二十九首  

青龙寺昙壁上人院集  

灵境信为絶法堂出尘氛自然成髙致向下看浮云迤逦峯岫列参差闾井分林端逺堞见风未疎钟闻吾师久禅寂在世超人羣  

青雀歌  

动息自适性不曾妄与燕雀羣幸忝鹓鸾早相识何时提携致青云  

游感化寺昙兴上人山院  

不逺灞陵边安居向十年入门穿竹径留客聼山泉鸟啭深林里心闲落照前浮名竟何益从此愿栖禅  

夏日过青龙寺谒操禅师  

安禅一室内左右竹亭幽有法知不染无言谁敢酬鸟飞争向夕蝉噪巳先秋烦暑自兹适【`一作退`】清凉何所求春日与王右丞过新昌里访吕逸人不遇  

恨不逄君出荷簑青松白屋更无他陶令五男曾不有蒋生三径枉【`一作任`】相过芙蓉曲沼春流满薜荔成帷晚霭多闻説桃源好迷客不如髙卧眄庭柯  

辋川集二十首  

孟城防  

结庐古城下时登古城上古城非畴昔今人自来徃  

华子冈  

落日松风起还家草露晞云光侵履迹山翠拂人衣  

文杏馆  

迢迢文杏馆跻攀日已屡南岭与北湖前看复廻顾  

斤竹岭  

明流纡且直緑篠宻复深一径通山路行歌望旧岑  

鹿柴  

日夕见寒山便为独徃客不知深林事但有麏麚迹  

木兰柴  

苍苍落日时鸟声乱谿水縁谿路转深幽兴何时已  

茱萸沜  

飘香乱椒桂布叶间檀栾云日虽回照森沈犹自寒  

宫槐陌  

门前宫槐陌是向欹湖道秋来山雨多落叶无人扫  

临湖亭  

当轩弥滉漾孤月正裵回谷口猨声发风传入戸来  

南垞  

孤舟信一泊南垞湖水防落日下崦嵫清波殊淼漫  

欹湖  

空阔湖水广青荧天色同舣舟一长啸四面来清风  

柳浪  

映池同一色逐吹散如丝结隂既得地何谢陶家时  

栾家濑  

濑声喧极浦沿渉向南津泛泛鸥凫渡时时欲近人  

金屑泉  

萦渟澹不流金碧如可拾迎晨含素华独徃事朝汲  

白石滩  

跂石复临水弄波情未极日下川上寒浮云澹无色【`一作凝碧`】  

北垞  

南山北垞下结宇临欹湖每欲采樵去扁舟出菰蒲  

竹里馆  

来过竹里馆日与道相亲出入唯山鸟幽深无世人  

辛夷坞  

緑堤春草合王孙自留翫况有辛夷花色与芙蓉乱  

漆园  

好闲早成性果此谐宿诺今日漆园游还同庄叟乐  

椒园  

丹刺罥人衣芳香留过客幸堪调鼎用愿君垂采摘  

辋口遇雨忆终南山因献王维  

积雨晦空曲平沙灭浮彩辋水去悠悠南山复何在崔九欲徃南山马上口号与别【`一作留别王维`】  

归山深浅去须尽丘壑美莫学武陵人暂游桃源里与卢员外象过崔处士兴宗林亭【`一本无与卢员外象五字`】  

乔柯门里自成隂散发牕中曾不簪逍遥且喜从吾事荣宠从来非我心  

西塔寺陆羽茶泉【`统籖云此诗杨慎以为见之石刻然羽自在大厯后则非廸诗矣`】  

竟陵西塔寺踨迹尚空虚不独支公住曾经陆羽居草堂荒产蛤茶井冷生鱼一汲清泠水【`一作饮`】髙风味有余崔兴宗  

雀兴宗与王维裵廸俱居终南后官右补阙诗五首  

同王右丞送瑗公南归  

行苦神亦秀泠然谿上松铜瓶与竹杖来自祝融峯常愿入灵岳藏经访遗踪南归见长老且为説心胸  

青雀歌  

青扈绕青林翩翾陋体一微禽不应常在藩篱下他日凌云谁见心  

和王维敕赐百官樱桃  

未央朝谒正逶迤天上樱桃锡此时朱实初传九华殿緐花旧杂万年枝未【`一作全`】胜晏子江南橘莫比潘家大谷棃闻道令人好顔色神农本草自应知  

留别王维  

驻马欲分襟清寒御沟上前山景气佳独徃还惆怅  

酬王维卢象见过林亭  

穷巷空【`一作深`】林常闭关悠然【`一作悠`】独卧对前山今朝忽枉嵇生驾倒屣开门遥解顔  

苑咸  

苑咸成都人举进士登第为李林甫书记开元末上书拜司经校书中书舍人尝为孙逖草除庶子诏议者以为知言王维尝谓舍人能书梵宇兼逹梵音曲尽其妙诗二首  

送大理正摄御史判凉州别驾  

天子念西【`一作边`】疆咨君去不遑垂银棘庭印持斧柏台纲雪下天山白泉枯塞草黄伫闻河陇外还继海沂康  

酬王维【`幷序`】  

王员外兄以予尝学天竺书有戏题见赠然王兄当代诗匠又精禅理枉采知音形于雅作輙走笔以酬焉且久未迁因而嘲及  

莲花梵字本从天华省仙郎早悟禅三防成伊犹有想一观如幻自忘筌为文已变当时体入用还推间气贤应同【`一作知`】罗汉无名欲故作冯唐老岁年【`佛书伊字如草书下字湼槃经何等名为秘密藏如□字三防别则不成`】  

丘为  

丘为蘓州嘉兴人事继母孝常有灵芝生堂下累官太子右庶子致仕给俸禄之半以终身年八十余母尚无恙及居忧观察使韩滉以致仕官给禄所以恵飬老臣不可在丧而异惟罢春秋羊酒卒年九十六与刘长卿善其赴上都也长卿有诗送之亦与王维为友诗十三首  

寻西山隠者不遇【`一作山行寻隠者不遇`】  

絶顶一茅茨直下三十里扣关无僮仆窥室唯案几若非巾柴车应是钓秋水差池不相见黾勉空仰止草色新雨中松声晚牕里及兹契幽絶自足荡心耳【`一本无此二句`】虽无賔主意颇得清净理兴尽方下山何必待之【`一作夫`】子  

题农父庐舍  

东风何时【`一作处`】至巳緑湖上山湖上春已【`一作既`】早田家日不闲沟堘【`一作壑`】流水处耒耜平芜间薄暮饭牛罢归来还闭关  

泛若耶谿  

结庐若耶里左右若耶水无日不钓鱼有时向城市溪中水流急渡口水流寛每得樵风便徃来殊不难一川草长緑四时那得辨短褐衣妻儿余粮及鸡犬日暮鸟雀稀稚子呼牛归住处无邻里柴门独掩扉  

湖中寄王侍御  

日日湖水上好登湖上楼终年不向郭过午始梳头尝自爱桮酒得无相献酧小僮能脍鲤少妾事莲舟每有南浦信仍期后月游方春转揺荡孤兴【`一作屿`】时【`一作每`】淹留骢马真傲吏翛然无所求晨趋玉阶下心许沧江流少别如昨日何言经数秋应知方外事独徃非悠悠  

登润州城  

天末江城晚登临客望迷春潮平岛屿残雨隔虹蜺鸟与孤帆逺烟和独树低乡山何处是目防广陵西  

寻庐山崔徴君  

日髙鸡犬静门掩向寒塘夜竹深茅宇秋亭冷石牀住山年巳逺服药夀偏长虚弃浮生者相逄益自伤  

留别王维【`一作王维留别丘为诗`】  

归鞍白云外缭绕出前山今日又明日自知心不闲亲劳簪组送欲趂莺花还一歩一回首迟迟向近关  

竹下残雪  

一防消未尽孤月在竹隂晴光夜转莹寒气晓仍深还对读书牖且关乗兴心已能依此地终不傍瑶琴  

送阎校书之越  

南入剡中路草云应转微湖边好花照山口细泉飞此地饶古迹世人多忘归经年松雪在永日世情稀芸阁应相望芳时不可违  

省试夏日可畏【`一作张籍诗`】  

赫赫温风扇炎炎夏日徂火威驰迥野畏景烁遥途势矫翔阳翰功分造化炉禁城千品烛黄道一轮孤落照频空簟余晖卷夕梧如何倦游子中路独踟蹰  

左掖棃花【`同王维皇甫冉赋`】  

冷豓全欺雪余香乍入衣春风且莫定吹向玉阶飞  

渡汉江【`一作戴叔伦诗题作江行`】  

漾舟汉江上挂席候风生临泛何容与爱此江水清芦洲隠遥嶂露日映孤城自顾疎野性难忘鸥鸟情聊复与时顾暂欲觧尘缨跋渉【`一作驰驱`】非吾愿虚懐浩已盈  

冬至下寄舍弟时应赴入京【`杂言`】  

去去知未逺依依甚初别他乡至下心昨夜堦前雪终日读书仍少孤家贫兄弟未当途适逺才过宿舂料相随惟一平头奴男儿出门事四海立身世业文章在莫漫忆柴扉驷马髙车朝紫微江南驿使不曾防迎前为尔非春衣  

赵骅  

赵骅字云卿邓州穰人开元中举进士连擢科第官至秘书少监诗一首  

送晁补阙归日本国  

西掖承休澣东隅返故林来称郯子学归是越人吟马上秋郊逺舟中曙海隂知君懐魏阙万里独揺心  

## 御定全唐诗卷一百三十  

崔颢  

崔颢汴州人开元十一年登进士第有俊才累官司勲员外郎天寳十三年卒诗一卷  

古游侠呈军中诸将【`一作游侠篇`】  

少年负【`一作有`】胆气好勇复知机仗剑出门去孤城逢合围杀人辽水上走马渔阳归错落金锁甲蒙茸貂鼠衣还家行且【`一作且行`】猎【`一作射`】弓矢速如飞地迥鹰犬疾草深狐肥腰间带两绶【`一作腰带垂两鞬`】转盼生光辉顾谓今日战何如随建威  

赠轻车  

悠悠逺行归经春【`一作春日`】渉长道幽冀桑始青洛阳蚕欲老忆昨戎马地别时心草草烽火从北来边城闭常早平生少相遇未得展懐抱今日杯酒间见君交情好  

赠王威古【`一作等`】  

三十羽林将出身常事边春风吹浅草猎骑何翩翩插羽两相顾鸣弓新【`一作亲`】上射麋入深谷饮马投荒【`一作向寒`】泉马上共倾酒野中聊割鲜相看未及饮【`一作醉`】杂虏防【`一作入`】幽燕烽火去【`一作知`】不息胡尘【`一作山`】髙际天长驱救东北战觧城亦全【`一作转战觧城全`】报国行赴难古来皆共然  

赠怀一上人  

法师东南秀世实豪家子削发十二年诵经峨睂里自此照羣蒙卓然为道雄观生尽入【`一作归`】妄悟有皆成空净体【`一作洗意`】无众染苦心归妙宗一朝勅书至召入承明宫説法金殿里焚香清禁中传灯遍都邑杖锡游王公天子揖妙道羣僚趋下风我法本无着时来出林壑因心得化城【`一作域一作成`】随病皆与药上启黄屋心下除苍生防一从入君门説法无朝昬帝作转轮王师为持戒尊轩风洒甘露佛雨生慈根但有灭度理而生【`一作无`】开济恩复闻江海曲好杀成风俗帝曰我上人为除羶腥欲是日发西秦东南至蕲春风将衡桂接地与吴楚邻旧少清信士实多渔猎人一闻吾师至舍网江湖濵作礼忏前恶洁诚期后因因成日既久事济身不守更出淮楚间复来荆河口荆河马卿岑兹地近道林入讲鸟常狎坐禅兽不侵都非縁未尽曾是敎所任故我一来事永承微【`一作徽`】妙音竹房见衣鉢松宇清身心早悔业至浅晚成计可寻善哉逺公义清净如黄金  

游天竺寺  

晨登天竺山山殿朝阳晓厓【`一作涧`】泉争喷薄江岫相萦绕直上孤顶髙平看众小南州十二月地暖氷雪少青翠满寒山藤萝覆冬沼花龛瀑布侧青壁石林杪鸣钟集人天施饭聚猨鸟洗意归清净澄心悟空了始知世上人万物一何扰  

入若耶溪  

轻舟去何疾已到云林境起坐鱼鸟间动揺山水影岩中响自答溪里言弥静事事令人幽停桡向余景  

杂诗  

可怜青铜镜挂在白玉堂玉堂有美女娇弄明月光罗袖拂金鹊防屏防红妆妆罢含情坐春风桃李香  

结定襄郡狱效陶体  

我在河东时使徃定襄里定襄诸小儿争讼纷城市长老莫敢言太守不能理谤书盈几案文墨相填委牵引肆中翁追呼田家子我来折此狱五聼辨疑似小大必以情未尝施鞭棰是时三月暮遍野农桑起里巷鸣春鸠田园引流水此乡多杂俗戎夏殊音防顾问边塞人劳情曷云巳  

长安道【`一作霍将军`】  

长安甲第髙入云谁家居住霍将军日晚朝回拥賔从路傍揖拜何纷纷莫言炙手手可热湏臾火尽灰亦灭莫言贫贱即可欺人生富贵自有时一朝天子赐顔色世上【`一作事`】悠悠应【`一作君`】始【`一作自`】知  

行路难  

君不见建章宫中金明枝万万长条拂地垂二月三月花如霰九重幽深君不见豓彩朝含四寳宫香【`一作春`】风旦【`一作吹`】入朝云殿汉家宫女春未阑爱此芳香朝暮看看来看去【`一作来看去看`】心不忘攀折将安镜台上双双素手剪不成两两红妆笑相向建章昨夜起春风一花飞落长信宫长信丽人见花泣忆此珍树何嗟及我昔初在昭阳时朝攀【`一作折`】暮折登玉墀只言岁岁长相对不悟今朝遥相思  

孟门行  

黄雀衔黄【`一作苹`】花翩翩傍檐隙本拟【`一作欲`】报君恩如何反弹射金罍美酒满座春平原爱才多众賔满堂尽是忠义士何意得有谗谀人防言【`一作人`】反覆那可道能令君心不自保北园新栽桃李枝根株未固何转移成隂结实【`一作子`】君自取若【`一作借`】问傍人那得知  

渭城少年行  

洛阳三月棃花飞秦地行人春忆归扬鞭走马城南陌朝逄驿使秦川客驿使前日发章台传道长安春早来棠棃宫中燕初至葡萄馆里花正开念此使人归更早三月便逹【`一作更踏`】长安道长安道上春可怜揺风荡日曲江边万户楼台临渭水五陵花栁满秦川秦川寒食盛繁华游子春来不【`一作喜`】见家【`一作花`】鬬鸡下杜【`一作社`】尘【`一作春`】初合走马章台日半斜章台帝城称贵里青楼日晚歌钟起贵里豪家白马骄五陵年少不相饶双双挟弹来金市两两鸣鞭上渭桥渭城桥【`一作垆`】头酒新熟金鞍白马谁家宿可怜锦瑟筝【`一作与`】琵琶玉壶清【`一作新`】酒就倡家小妇春来不解羞娇歌一曲杨栁花  

卢姬篇  

卢姬少小魏王家緑鬓红唇桃李花魏王绮楼十二重水晶帘箔绣芙蓉白玉栏干金作柱楼上朝朝学歌舞前堂后堂罗袖人南窗北窗【`一作牖`】花发春翠幌珠帘鬬丝管一弹一奏云欲防君王日晚下朝归鸣环佩玉【`一作金环玉佩`】生光辉人生今日得娇【`一作骄`】贵谁道卢姬身细微  

江畔老人愁  

江南年少十八九乘舟欲渡青溪口青溪口【`一作忽逢江`】边一老翁鬓睂皓白巳衰朽自言家代仕梁陈垂朱拖紫三十人两朝出将复入相五世叠鼓乗朱轮父兄三叶皆尚主子女四代为妃嫔南山赐田接御苑北宫甲第连紫宸直言荣华未休歇不觉山崩海将竭兵戈乱入建康城烟火连烧未央阙衣冠士子陷锋刃良将名臣尽埋没山川改易失市朝衢路纵横填白骨老人此时尚少年脱身走得投海边罢兵岁余未敢出去乡三载方来旋蓬蒿忘却五城宅草木不识青谿田虽然得归到乡土零丁贫贱长辛苦采樵屡入歴阳山刈稻常过新林浦少年欲知老人岁岂知今年一百五君今少壮我巳衰我昔少年君不睹人生贵贱各有时莫见羸老相轻欺感君相问为君説説罢不觉令人悲  

邯郸宫人怨  

邯郸陌上三月春暮行逄见一妇人自言乡里本燕赵少小随家西入秦母兄怜爱无俦侣五岁名为阿娇女七岁丰茸好顔色八岁黠恵能言语十三兄弟敎诗书十五青楼学歌舞我家青楼临道傍纱窗绮幔暗闻香日暮笙歌君驻马春日妆梳妾断肠不用城南使君壻本求三十侍中郎何知汉帝好容色玉辇携登归建章建章宫殿不知数万户千门深且长百堵涂椒接青琐九华阁道连洞房水晶帘箔云母扇琉璃窗牖玳瑁牀岁岁年年奉欢宴娇贵荣华谁不羡恩情莫比陈皇后宠爱全胜赵飞燕瑶房侍寝世莫知金屋更衣人不见谁言一朝复一日君王弃世市朝变宫车出葬茂陵田贱妾独留长信殿一朝太子升至尊宫中人事如掌翻同时侍女见谗毁后来新人莫敢言兄弟印绶皆被夺昔年赏赐不复存一旦放归旧乡里乗车垂泪还入门父母愍我曾富贵嫁与西舍金王孙念此翻覆复何道百年盛衰谁能保忆昨尚如春日花悲今已作秋时草少年去去莫停鞭人生万事由上天非我今日独如此古今歇薄皆共然  

川上女  

川上女晚妆鲜日落青渚试轻檝汀长花满正迥船暮来浪起风转自言此去横塘近緑江无伴夜独行独行心绪愁无尽  

鴈门胡人歌  

髙山代郡东接燕鴈门胡人家近边解放胡鹰逐塞鸟能将代马猎秋田山头野火寒多烧雨【`一作雾`】里孤峰湿作烟闻道辽【`一作闗`】西无鬬战时时醉向酒家眠  

代闺人答轻薄少年  

妾家近隔凤凰池粉壁纱窗杨栁垂本期汉代金吾壻误嫁长安游侠儿儿家夫壻多轻薄借客探丸重然诺平明挟弹入新丰日晚挥鞭出长乐青丝白马冶游园【`一作盘`】能使行人驻马看自矜陌上繁华盛不念闺中花鸟防花间陌上春将晚走马鬬鸡犹未返三时出望无消息一去那知行近逺桃李花开覆井栏朱楼落日卷帘看愁来欲奏相思曲抱得秦筝不忍弹  

七夕  

长安城中月如练家家此夜持针线仙裙玉佩空自知天上人间不相见长信深隂夜转幽瑶堦金阁数萤流班姬此夕愁无限河汉三更看斗牛  

长门怨  

君王宠初歇弃妾长门宫紫殿青苔满髙楼明月空夜愁生枕席春意罢帘栊泣尽无人问容华落镜中  

王家少妇【`一作古意`】  

十五嫁王昌盈盈入【`一作出`】画堂自矜【`一作怜`】年最少【`一作正小`】复倚壻为郎舞爱前谿緑歌怜子夜长闲来鬬百草度日不成【`一作能`】妆  

岐王席观妓【`一作卢女曲`】  

二月春来半宫中【`一作王家`】日渐【`一作正`】长栁垂金屋暖花发【`一作覆`】玉楼香拂匝先临镜调笙更炙簧还将歌舞态【`一作卢女曲`】只拟【`一作夜夜`】奉君王  

上巳  

巳日帝城春倾都祓禊晨停车湏傍水奏乐要惊尘弱栁障行骑浮桥拥看人犹言日尚早更向九龙津【`一作神`】  

赠凉州张都督  

闻君为汉将虏骑罢【`一作不`】南侵出塞【`一作碛`】清沙漠还家拜羽林风霜臣节苦岁月主恩深为语西河使知余【`一作君`】报国心  

赠【`一作寄`】卢八象  

客从巴水渡传尔泝行舟是日风波霁髙堂雨半收青山满蜀道緑水向荆州不作书相问谁能慰别愁  

题潼关楼  

客行逄雨霁歇马上津楼山势雄三辅关门扼九州川从陜路去河绕华隂流向晚登临处风烟万里愁  

题沈隠侯八咏楼  

梁日东阳守为楼望越中緑窗明月在青史古人空江静闻山狖川长数塞鸿登临白云晚流恨此遗风  

晚入汴水  

昨晚南行楚今朝北沂河客愁能防日乡路渐无多晴景揺津树春风起棹歌长淮亦【`一作一`】巳尽寜复畏潮波  

发锦沙村  

北上途未半南行岁巳防孤舟下建徳江水入新安海近山常雨谿深地早寒行行泊不可湏及子陵滩  

送单于裴都防赴西河  

征马去【`一作出`】翩翩城秋月正圆单于莫近塞都防欲临边汉驿通烟火胡沙乏井泉功成湏献防未必去经年  

黄鹤楼  

昔人巳乗白云【`一云作黄鹤`】去此【`一作兹`】地空余【`一作留`】黄鹤楼黄鹤一去不复返白云千载空悠悠晴川歴歴汉阳树【`一作戍`】春【`一作芳`】草萋萋【`一作青青`】鹦鹉洲日暮乡关何处是【`一作在`】烟波江上使人愁  

行经华隂【`一作山`】  

岧嶤太华俯咸京天外三削不成武帝祠前云欲散仙人掌上雨初晴河山北枕秦关险驿树西连汉畤平借问路傍名利客无如此处学长生  

相逢行  

妾年初二八家住洛桥头玉户临驰道朱门近御沟使君何假问夫壻大长秋女弟新承宠诸兄近拜侯春生百子殿花发五城楼出入千门里年年乐未休  

辽西作【`一作关西行`】  

燕郊芳岁晚残雪冻边城四月青草合辽阳春水生胡人正牧马汉将日徴兵露重寳刀湿沙虗金鼔鸣寒衣着已尽春服与谁【`一作谁与`】成寄语洛阳使为传边塞【`一作戍`】情  

奉和许给事夜直简诸公  

西掖黄枢近东曹紫禁连地因才子拜人用省郎迁夜直千门静河明万象悬建章宵漏急阊阖晓钟传宠列貂蝉位恩深侍从年九重初起草五夜即成篇顾已无官次循涯但自怜逺陪兰署作空此仰神仙  

舟行入剡  

鸣棹下东阳回舟入剡乡青山行不尽緑水去何长地气秋仍湿江风晚渐凉山梅犹作雨谿橘未知霜谢客文逾盛林公未可忘多慙越中好流恨阅时芳  

澄水如鉴  

圣贤将立喻上善贮情深洁白依全徳澄清有片心浇浮知不挠滥浊固难侵方寸悬髙鉴生涯讵陆沈对泉能自诫如镜静相临亷慎传家政流芳合古今  

长干曲四首【`一作江南曲`】  

君家何处住【`一作定何处`】妾住在横塘停船暂借问或恐【`一作可`】是同乡  

家临九江水来去九江侧同是长干人自小不相识下【`一作北`】渚多风浪莲舟渐觉【`一作欲暂`】稀那能不相待独自逆【`一作送`】潮归  

三江潮水急五湖风浪涌由来花性轻莫畏莲舟重  

维扬送友还蘓州  

长安南下防程途得到邗沟吊緑芜渚畔鲈鱼舟上钓羡君归老向东吴  

## 御定全唐诗卷一百三十一  

祖咏  

祖咏洛阳人登开元十二年进士第与王维友善诗一卷  

古意二首  

夫差日淫放举国求妃嫔自谓得王宠代间无美人碧罗象【`一作蒙`】天阁坐辇乗芳春宫女数千骑常游江水濵年深玉顔老时薄花妆新拭泪下金殿娇多不顾身生前妬歌舞死后同灰尘塜墓令人哀哀于铜雀台楚王竟何去独自留巫山偏使世人见迢迢江汉【`一作水`】间驻舟春谿【`一作泽`】里誓愿拜灵顔梦寤覩神女金沙鸣佩环闲豓絶世姿令人气力微含笑黙【`一作竟`】不语化作朝云飞  

渡淮河寄平一  

天色混波涛岸隂匝村墅微微汉祖庙隠隠江陵渚云  

树森巳重时明郁相拒  

归汝坟山庄留别卢象  

淹留岁将宴久废南山期旧业不见弃还山从此辞沤麻入南涧刈麦【`一作越楚`】向东菑对酒鸡黍熟闭门风雪时非君一延首谁慰遥相思【`沤麻四句洪迈取为絶句`】  

夕次圃田店  

前路【`一作程`】入郑郊尚经百余里马烦时欲歇客归程未已落日桑柘隂遥村【`一作林`】烟火起西还不遑宿中夜渡泾水  

田家即事  

旧居东臯上左右俯荒村樵路前傍岭田家遥对门欢娯始披拂惬意在郊原余霁荡川雾新秋仍昼昏攀条憩林麓引水开泉源稼穑岂云倦桑麻今正繁方求静者赏偶与潜夫论鸡黍何必具吾心知道尊  

扈从御宿池【`一本题作兰峯题张中丞九臯`】  

君王既廵狩辇道【`一作路`】入秦京逺树低枪垒孤峯【`一作山`】入幔城寒疎清禁漏夜警羽林兵谁念迷方客长懐魏阙情  

赠苗发员外【`一作李端诗`】  

宿雨朝来歇空山天气清盘云双鹤下隔水一蝉鸣古道黄花落平芜赤烧生茂陵虽有病犹得伴君行  

答王维留宿  

四年不相见相见复何为握手言未毕却令伤别离升堂还驻马酌醴便呼儿语嘿自相对安用傍人知  

长乐驿留别卢象裴总  

朝来已握手宿别更伤心灞水行人渡【`一作絶`】商山驿路深故情君且足谪宦我难任直道皆如此谁能泪满襟【`前四句洪迈取为絶句`】  

送刘髙邮棁使入都  

常闻积归思昨夜又兼秋乡路京华逺王程江水流吴歌喧两岸楚客醉孤舟渐觉潮初上凄然多暮愁  

宴吴王宅  

吴王承国宠列第禁城东连夜徴词客当春试舞童砌分池水岸牕度竹林风更待西园月金尊乐未终  

观华岳  

西入秦关口南瞻驿路连彩云生阙下松树到祠边作镇当官道雄都俯【`一作为雄控`】大川莲【`一作危`】峯径上处彷佛有神仙  

泗上冯使君南楼作  

井邑连淮泗南楼向晚过望滩沙鹭起寻岸浴童歌近海云偏出兼秋雨更多明晨拟回棹乡【`一作归`】思恨风波  

蘓氏别业  

别业居幽处到来生隠心南山当户牖沣水映园林屋【`一作竹`】覆经冬雪庭昏未夕隂寥寥人境外闲坐聼春禽  

汝坟别业  

失路农为业移家到汝坟独愁常废卷多病久离羣鸟雀垂牕栁虹霓出涧云山中无外事樵唱有时闻  

陆浑水亭  

昼眺伊川曲【`一作水`】岩间霁色明浅沙平【`一作明`】有路流水漫无声浴鸟沿波聚潜鱼触钓惊更怜春岸緑幽意【`一作兴`】满前楹  

过郑曲  

路向荣川谷【`一作夕`】晴来望尽通细烟生水上圆月在舟中岸势迷行客秋声乱草虫旅懐劳自慰淅淅有凉风  

宿陈留李少府揆防  

相知有叔【`一作李`】卿讼简夜弥清旅泊【`一作宿`】倦愁卧堂空闻曙更风帘【`一作檐`】揺烛【`一作竹`】影秋雨带虫声归思那堪説悠悠限洛城【`中四句洪迈作絶句`】  

题韩少府水亭  

梅福幽栖处佳期不忘还鸟吟【`一作啼`】当户竹花绕傍池山水气侵堦冷松【`一作藤`】隂覆座闲宁知武陵趣宛在市朝间  

题逺公经台  

兰若无人到真僧出复稀苔侵行道席云湿坐禅衣涧鼠縁香案山蝉噪竹扉世间长不见宁止暂忘归  

中峯居喜见苗发【`一作李端诗`】  

自得中峰住深林亦闭闗经秋无客到入夜有僧还暗涧泉声小荒冈树影闲髙牕不可望星月满空山  

江南旅情  

楚山不可极归路但【`一作客自`】萧条海色晴看雨江声夜聼潮劒留南斗近书寄北风遥为报空潭橘无媒寄【`一作赠`】洛桥  

泊扬子津【`一作岸`】  

才入维扬郡乡关【`一作山`】此路【`一作地`】遥林藏【`一作残`】初过【`一作霁`】雨风退欲归潮江火明沙岸云帆碍浦桥客衣今日【`一作正`】薄寒气【`一作夜`】近【`一作昨`】来饶  

晚泊金陵水亭  

江亭当废国秋景倍萧骚夕照明残垒寒潮涨古濠就田看鹤大隔水见僧髙无限前朝事醒吟易觉劳  

七夕  

闺女求天女更阑意未防玉庭开粉席罗袖捧金盘向月穿鍼易临风整线难不知谁得巧明旦试相看  

望蓟门  

燕台一望【`一作去`】客心惊箫鼔喧喧汉将营万里寒光生积雪三边曙色动危【`一作行`】旌沙场烽火连胡月海畔云山拥蓟城少小虽非投笔吏论功还欲请长缨  

家园夜坐寄郭微  

前堦微雨歇开戸散窥林月出夜方浅水凉池更深余风生竹树清露薄衣襟遇物遂遥叹懐人滋逺心依稀成梦想影响絶徽音谁念穷居者明时嗟陆沈  

酬汴州李别驾赠  

秋风多客思行旅厌艰辛自洛非才子游梁得主人文章叅末议荣贱岂同伦叹逝逄三演【`一作世同王衍`】懐贤忆四【`一作法`】真情因恩旧好契托死生亲所媿能投赠清言益润身  

清明宴司勲刘郎中别业  

田家复近臣行乐不违【`一作遗`】亲霁日园林好清明烟火新以文长防友唯徳自成邻池照牕隂晚杯香药味春檐前花覆地竹外鸟窥人何必桃源里深居作隠沦  

汝坟秋同仙州王长史翰闻百舌鸟  

秋天闻好鸟惊起出帘帷却念殊方月能鸣巳后时迁乔诚可早出谷此何迟顾影慙无对懐羣空【`一作増`】所思凄凉岁欲晚萧索燕【`一作路`】将辞留聼未终曲弥令心独悲髙飞慿力致巧啭任天姿返覆知而静间关防若遗花繁上林【`一作苑`】路霜落汝川湄且长凌风翮乗春自有期  

送丘为下第  

沧江一身客献赋空十年明主岂能好今人谁举贤国门税征驾旅食谋归旋皦日媚春水緑苹香客船无媒既不达予亦思归田  

赠苗发员外  

朱户敞髙扉青槐碍落晖八龙乗庆重三虎递【`一作地`】朝归坐竹人声絶横琴鸟语稀花慙潘岳貌年称老莱衣叶暗朱樱熟丝长粉蝶飞应怜鲁儒贱空与故山违  

寄王长史  

汝颍俱宿好徃来托层峦终日何寂寞绕篱生蕙兰  

别怨  

送别到中流秋船倚渡头相看尚不逺未可即回舟  

终南望余雪【`有司试此题咏赋四句即纳或诘之曰意尽`】  

终南隂岭秀积雪浮云端林表明霁色城中增暮寒  

句  

不知叠嶂夜来雨清晓石楠花乱流  

## 御定全唐诗卷一百三十二  

李颀  

李颀东川人家于颍阳擢开元十三年进士第官新乡尉集一卷今编诗三卷  

湘夫人  

九嶷日巳暮三湘云复愁窅霭罗袂色潺湲江水流佳期来北渚捐佩【`一作玦`】在芳洲  

塞下曲  

黄云雁门郡日暮风沙里千骑黑貂裘皆称羽林子金笳吹朔雪铁马嘶云水帐下饮蒲萄平生寸心是  

古塞下曲  

行人朝走马直指蓟城傍蓟城通漠北万里别吾乡海上千烽火沙中百战场军书发上郡春色度河阳褭褭汉宫栁青青胡地桑琵琶出塞曲横笛防君肠  

渔父歌  

白首何老人蓑笠蔽其身避世长不仕钓鱼清江濵浦沙明濯足山月静垂纶寓宿湍与濑行歌秋复春持竿【`一作桡`】湘岸竹爇火芦洲薪緑水饭香稻青荷包紫鳞于中还自乐所欲全吾真而笑独醒者临流多苦辛  

东京【`一作郊`】寄万楚  

濩落久无用隠身甘采薇仍闻薄宦者还事田家衣颍水日夜流故人相见稀春山不可望黄鸟东南飞濯足岂长往一樽聊可依【`一作持`】了然潭上月适我胷中机在昔同门友如今出处非优游白虎殿偃息【`一作出入`】青琐闱且【`一作日`】有荐君表当看携手归寄书不待【`一作代`】面兰空芳菲  

寄焦链师  

得道凡百岁烧丹惟一身悠悠孤峰顶日见三花春白鹤翠微里黄精幽涧濵始知世上客不及山中人仙境若在梦朝云如可亲何由覩顔色挥手谢风尘  

望鸣臯山白云寄洛阳卢主簿  

饮马伊水中白云鸣臯上氛氲山絶顶行子时一望照日龙虎姿攒空氷雪状嵡嵸殊未巳崚嶒忽相向皎皎横緑林霏霏澹青嶂逺映村更失孤髙鹤来傍胜气欣有逢仙游且难访故人吏京剧每事多闲放室画峨睂峯心格【`一揺`】作洞庭浪惜哉清兴里不见子所尚  

寄万齐融  

名髙不择仕委世随虚舟小邑常叹屈故乡行可游青枫半村户香稻盈田畴为政日清净何人同海鸥揺巾北林夕把菊东山秋对酒池云【`一作风`】满向家湖水流岸隂止鸣鹄山色映潜虬靡靡俗中理萧萧川上幽昔年至吴【`一作东`】郡常隠临【`一作忆卧`】江楼我有一书札因之芳杜洲  

赠张旭  

张公性嗜酒豁达无所营皓首穷草时称太湖精露顶防胡牀长呌三五声兴来洒素壁挥笔如流星下舍风萧条寒草满户庭问家何所有生事如浮萍左手持蟹螯右手执丹经瞪目视霄汉不知醉与醒诸賔且方坐旭日临东城荷叶裹江鱼白瓯贮香秔微禄心不屑放神于八纮时人不识者即是安期生  

赠苏明府  

苏君年防许状貌如玉童采药傍梁宋共言随日翁常辞小县宰一徃东山东不复有家室悠悠人世中子孙皆老死相识悲转蓬发白还更黑身轻行若风泛然无所系心与孤云同出入虽【`一作唯`】一杖【`一作枝`】安然知始终愿闻素女事去采山花丛诱我为弟子逍遥寻葛洪  

登首阳山谒夷齐庙  

古人已不见乔木竟谁过寂寞首阳山白云空复多苍苔归地骨皓首采薇歌毕命无怨色成仁其若何我来入遗庙时候微清【`一作辨淳`】和落日吊山鬼回风吹女萝石崖向【`一作门正`】西豁引领望黄河千里一飞鸟孤光东逝波驱车层城路惆怅此岩阿  

谒张果先生  

先生谷神者甲子焉能计自説轩辕师于今防千岁寓游城郭里浪迹希夷际应物云无心逄时舟不系餐霞断火粒野服兼荷制白雪净肌肤青松【`一作春`】养身世韬精殊豹隠链骨【`一作质`】同蝉蜕忽去不知谁偶来宁有契二仪齐夀考六合随【`一作同`】休憩彭聃犹婴孩松期且微细尝闻穆天子更忆汉皇帝亲屈万乗尊将穷四海裔车徒徧草木锦帛招谈説八骏空往还三山转亏蔽吾君感至徳老欣来诣受箓金殿开清斋玉堂闭笙歌迎拜首羽帐崇严卫禁栁垂香鑪宫花拂仙袂祈年寳祚广致福苍生恵何必待龙髯鼎成方取济  

光上座廊下众山五韵  

名岳在庑下【`一作廊`】吾师居一牀每闻楞伽经只对清翠光百谷聚雪色莓苔侵屋梁气盘古壁转势引幽堦长愿游薜叶下日见金鑪香  

九月九日刘十八东堂集  

风俗尚九日此情安可忘菊花辟恶酒汤饼茱茰香云入授衣假风吹闲宇凉主人尽欢意林景昼微茫清切晚砧动东西归鸟行淹留怅为别日醉秋云光  

宋少府东谿泛舟  

登岸还入舟水禽惊笑语晚叶低众色湿云带残【`一作繁`】暑落日乗醉归溪流复防许  

与诸公游济渎泛舟  

济水出王屋其源来不穷洑泉数眼沸平地流清通皇帝崇祀典诏书视三公分官祷灵庙奠璧沈河宫神应每如荅松篁气葱茏苍螭送飞雨赤鲤喷回风洒酒布瑶席吹箫下玉童防掌隂事祝史告年丰百谷趋潭底三光悬镜中浅深露沙石苹藻生虚空晚景临泛美亭臯轻霭红晴山傍舟楫白鹭惊丝桐我本家颍北开【`一作出`】门见维嵩焉知松峰外又【`一作犹`】有天坛东左手正接防浩歌眄青穹夷犹傲清吏偃仰狎渔翁对此川上闲非君谁与同霜凝逺村渚月净蒹葭丛兹境信难遇为欢殊未终淹留怅言别烟屿夕微蒙  

送綦母三谒房给事  

夫子大名下家无钟石储惜哉湖海上曾校蓬莱书外物非本意此生空澹如所思但乗兴逺适唯单车髙道时坎坷故交愿吹嘘徒言青琐闼不爱承明庐百里人户满片言争讼疎手持莲花经目送飞鸟余晚景南路别炎云中伏初此行傥不遂归食芦洲鱼  

送刘四  

爱君少岐嶷髙视白云乡九岁能属文谒帝游明光奉诏赤墀下拜为童子郎尔来屡迁易三度尉洛阳洛阳十二门官寺郁相望青槐罗四面渌水贯中央聼讼破秋毫应物利干将辞满如脱屣立言无否臧岁暮风雪暗秦中川路长行人饮腊酒立马带晨霜生事岂湏问故园寒草荒从今署右职莫笑在农桑  

送裵腾  

养徳为众许森然此丈夫放情白云外爽气连虬须衡镜合知子公心谁谓无还令不得意单马遂长驱桑野蚕忙时怜君久踟蹰新晴荷卷叶孟夏雉将雏令弟为县尹髙城汾水隅相将薄领闲倚望恒峰孤香露圑【`一作`】百草紫梨分万株归来授衣假莫使故园芜  

送司农崔丞  

黄鹂鸣官寺香草色未已同时皆省郎而我独留此维监太仓粟常对府小史清隂罗广庭政事如流水奉使往长安今承朝野欢宰臣应记识明主必迁官塞外貔将虎池中鸳与鸾词人洞箫赋公子鵕防冠邑里春方晚昆明花欲阑行行取髙位当使路傍看  

送崔侍御赴京  

緑槐防长路骏马垂青丝柱史谒承明翩翩将有期千官大朝日奏事临赤墀肃肃仪仗里风生鹰隼姿一从登甲科三拜皆宪司按俗又如此为郎何太迟送君暮春月花落城南陲惜别醉芳草前山劳梦思  

春送从叔游防阳  

言别恨非一弃置我宗英向用五经笥今为千里行裹粮顾庭草羸马诘朝鸣斗酒对寒食杂花宜晚晴春衣采洲路夜饮南阳城客梦岘山晓渔歌江水清楚俗少相知逺游难称情同人应馆縠刺史在郊迎只合侍丹扆翻令辞上京时方春欲暮叹息向流莺  

赠别髙三十五  

五十无产业心轻百万资屠酤亦与羣不问君是谁饮酒或垂钓狂歌兼咏诗焉知汉髙士莫识越鸱夷寄迹栖霞山蓬头睢水湄忽然辟命下众谓趋丹墀沐浴着赐衣西来马行迟能令相府重且有圅闗期僶俛从寸禄旧游梁宋时皤皤邑中叟相候鬓如丝官舍栁林静河梁杏叶滋摘芳云景宴把手秋蝉悲小县情未惬折腰君莫辞吾观主【`一作圣`】人意不久召京师  

崔五宅送刘跂入京  

行人惜寸景系马暂留欢昨日辞小沛何时到长安乡中饮酒礼客里行路难清洛云鸿度故闗风日寒维将道可乐不念身无官生事东山逺田园芳岁防东归余谢病西去子加餐宗伯非徒尔明时正可干躬耕守贫贱失计在林端宿昔奉顔色慙无双玉盘  

送马録事赴永阳【`一作嘉`】  

子为郡从事主印清淮边谈笑一州里从容羣吏先手持三尺令遣决如流泉太守既相许诸公谁不然孤城连海树万室带山烟春日谿湖净芳洲葭菼连炊秔蟹螯熟下筯鲈鱼鲜野鹤宿檐际楚云飞面前聼歌送离曲且驻木兰船赠尔八行字当闻佳政传  

临别送张諲入蜀  

出门便为客惘然悲徒御四海维一身茫茫欲何去经山复歴水百恨将千虑劒阁望【`一作送`】梁州是君断肠处孤云伤客心落日感君深梦里蒹葭渚【`一作慕江畔`】天边橘柚林蜀江流不测蜀路险难寻木有相思号猿多愁苦音莫向愚山隠愚山地非近故乡可归来眼见芳菲尽  

送王昌龄  

漕水东去逺送君多暮情淹留野寺出向背孤山明前望数千里中无蒲稗生夕阳满舟檝但爱微波清举酒林月上觧衣沙鸟鸣夜来莲花界梦里金陵城叹息此离别悠悠江海行  

留别王卢二拾遗  

此别不可道此心当报谁春风灞水上饮马桃花时误作好文士只令游宦迟留书下朝客我有故山期  

赠别穆元林  

贰职久辞【`一作九载`】满藏名三十年丹墀策频献白首官不迁明主日徴士吏曹何忽贤空怀济世业欲棹沧浪船举酒洛门外送君春海边彼乡有令弟小邑试烹鲜转浦云壑媚涉江花岛连緑芳暗楚水白鸟飞吴烟赠赆亦奚贵流乱期早旋金闺防通籍生事岂徒然  

不调归东川别业  

寸禄言可取托身将见遗慙无匹夫志悔与名山辞绂冕谢知已林园多后时葛巾方濯足蔬食但垂帷十室对河岸渔樵祗在兹青郊香杜若白水映茅茨昼景彻云树夕隂澄古【`一作石`】逵渚花独开晚田鹤静飞迟且复乐生事前贤为我师清歌聊鼔楫永日望佳期  

晚归东园  

出郭喜见山东行亦未逺夕阳带归路【`一作鹭`】霭霭秋稼晚樵者乗霁归野夫【`一作人`】及星饭请谢朱轮客垂竿不复返  

龙门西晓望刘十八不至  

春台临永路跂足望行子片片云触峯离离鸟渡水丛林逺山上霁景【`一作色`】杂花里不见携手人下山采緑芷  

裴尹东溪别业  

公才【`一作朝`】廊庙器官亚河南守别墅临都门惊湍激前后旧交与羣从十日一携手幅巾望寒山长啸对髙栁清欢信可尚散吏亦何有岸雪清城隂水光逺【`一作揺`】林首闲观野人筏或饮川上酒幽云澹徘徊白鹭飞左右庭竹垂卧内村烟隔南阜始知物外情簪绂同刍狗  

无尽上人东林禅居  

草堂每多暇时谒山僧门所对但羣木终朝无一言我心爱流水此地临清源含吐山上日蔽亏松【`一作云`】外村孤峯隔身世百衲老寒暄禅户积朝雪花龛来暮猿顾余守耕稼十载隠田园萝篠慰舂汲岩潭恣讨论泄云岂知限至道莫探元且愿启闗鎻【`一作籥`】于焉微尚存  

题綦母校书别业  

常称挂冠吏昨日归沧洲行客暮帆逺主人庭树秋岂伊问【`一作得`】天命但欲为山游万物我何有白云空自幽萧条江海上日夕见丹丘生事非【`一作本`】渔钓赏心随去留惜哉旷微月欲济无轻舟倐忽令人老相思河水流  

题卢道士房  

秋砧响落木共坐茅君家惟见两童子林前汲井华空坛静白日神鼎飞丹砂麈尾拂霜草金铃揺霁霞上章人世隔看奕桐隂斜稽首问仙要黄精堪饵花  

题神力师院  

大师神杰貌五岳森禅房坚持日月珠豁见沧江长随病防诸苦致身如法王阶庭药草徧饭食天花香树色向髙阁昼隂横半墙每闻第一义心净琉璃光  

题僧房双桐  

青桐双拂日傍带凌霄花緑叶传僧磬清隂润井华谁能事音律焦尾蔡邕家  

粲公院各赋一物得初荷  

微风和众草大【`一作木`】叶长圆隂晴露珠共【`一作垂`】合夕阳花映深从来不着水清净本因心  

李兵曹壁画山水各赋得桂水帆  

片帆浮【`一作在`】桂水落日天涯时飞鸟看共度闲云相与迟长波无晓夜泛泛欲何之  

题合欢  

开花复卷叶豓眼又惊心蝶绕西枝露风披东干隂黄衫漂细蘂时拂女郎砧  

## 御定全唐诗卷一百三十三  

李颀  

古从军行  

白日登山望烽火黄昏饮马傍交河行人刁斗风沙暗公主琵琶幽怨多野云万里无城郭雨雪纷纷连大漠胡鴈哀鸣夜夜飞胡儿眼泪双双落闻道玉门犹被遮应将性命逐轻车年年战骨埋荒外空见蒲桃入汉家  

行路难  

汉家名臣杨徳祖四代五公享茅土父子兄弟绾银黄跃马鸣珂朝建章火浣单衣绣方领茱茰锦带玉盘嚢賔客填街复满座【`一作堂`】片言出口生辉光世人逐势争奔走沥胆隳肝惟恐后当时一顾登青云自谓生死长随君一朝谢病还乡里穷巷苍苔絶知巳秋风落叶闭重门昨日论交竟谁是薄俗嗟嗟难重陈深山麋鹿可为邻鲁连所以蹈东海古往今来称达人  

缓歌行  

小来托身攀贵游倾财破产无所忧暮拟【`一作夜`】经过石渠署朝将出入铜龙楼结交杜陵轻薄子谓言可生复可死一沈一浮防有时弃我翻然如脱屣男儿立身湏自强十年闭户颍水阳业就功成见明主击钟鼎食坐华堂二八蛾睂梳堕马美酒清歌曲房下文昌宫中赐锦衣长安陌上退朝归五陵【`一作侯`】賔从莫敢视三省官僚揖者稀早知今日读书是悔作从前任【`一作来狂`】侠非【`一作儿`】  

琴歌  

主人有酒欢今夕请奏鸣琴广陵客月照城头乌半飞霜凄万树风入衣铜鑪华烛烛增辉初弹渌水后楚妃一声已动物皆静四座无言星欲稀清淮奉使千余里敢告云山从此始  

放歌行荅从弟墨卿  

小来好文耻学武世上功名不觧取虽沾寸禄已后时徒欲出身事明主柏梁赋诗不及宴长楸走马谁相数敛迹俛睂心自甘髙歌击节声半苦由是蹉跎一老夫养鸡牧豕东城隅空歌汉代萧相国肯事霍家冯子都徒尔当年声籍籍滥作词林两京客故人斗酒安陵桥黄鸟春风洛阳陌吾家令弟才不羁五言破的人共推兴来逸气如涛涌千里长江归海时别离短景何萧索佳句相思能间作举头遥望鲁阳山木叶纷纷向人落  

王母歌  

武皇斋戒承华殿端拱湏臾王母见霓旌照耀麒麟车羽葢淋漓孔雀扇手指交梨遣帝食可以长生临防县头上复【`一作上元头`】戴九星冠总领玉童坐南靣欲闻要言今告汝帝乃焚香请此语若能錬魄去三尸后当见我天皇所顾谓侍女董双成酒防可奏云和笙红霞白日俨不动七龙五鳯纷相迎惜哉志骄神不悦叹息马蹄与车辙复道歌钟杳将暮深宫桃李花【`一作飞`】成雪为【`一作但`】看青玊五枝灯蟠螭吐火【`一作火尽`】光欲【`一作已`】絶  

鲛人歌  

鲛人潜织水底居侧身上下随游【`一作龙`】鱼轻绡文防不可识夜夜澄波连【`一作流`】月色有时寄宿来城市海岛青防无极已泣珠报恩君莫辞今年相见明年期始知万族无不有百尺深泉架户牖鸟没空山谁复望一望云涛堪白首  

夏宴张兵曹东堂  

重林华屋堪避暑况乃烹鲜防佳客主人三十朝大夫满座森然见矛防北卧簟连心花竹里蝉鸣西日斜羽扇揺风却珠汗玊盆贮水割甘云峰峨峨自氷雪坐对芳樽不知热醉来但挂葛巾眠莫道明朝有离别  

同张员外諲詶答之作  

洛中髙士日沈防手自灌园方带经王湛牀头见周易长康传里好丹青鹖冠葛屦无名位博奕赋诗聊遣意清言只到衞家儿用笔能夸钟太尉东篱二月种兰荪穷巷人稀鸟雀喧闻道郎官问生事肯令鬓发老柴门  

欲之新乡答崔颢綦母潜  

数年作吏家屡空谁道黑头成老翁男儿在世无产业行子出门如转蓬吾属交欢此何夕南家衣动归客铜鑪将炙相欢饮星宿纵横露华白寒风卷叶度滹沱飞雪布【`一作覆`】地悲峨峨孤城日落见栖鸟马上时闻渔者歌明朝东路把君手腊日辞君期岁首自知寂寞无去思敢望县人致牛酒  

答髙三十五留别便呈于十一  

累荐贤良皆不就家近陈留访耆旧韩康虽复在人间王霸终思隠岩窦清冷池水灌园蔬万物沧江心澹如妻子欢同五株栁云山老【`一作元`】对一牀书昨日公车见三事明君赐衣遣为吏懐章不使郡邸惊待诏初从阙庭至散诞由来自不羁低头授职尔何为故园壁挂乌纱帽官舍陈生白接防寄书寂寂于陵子蓬蒿没身胡不仕藜羮被褐环堵中岁晚将贻故人耻  

送康洽入京进乐府歌  

识子十年何不遇只爱欢游两京路朝吟左氏娇女篇夜诵相如美人赋长安春物旧相宜小苑蒲萄花满枝栁色偏浓九华殿莺声醉杀五陵儿曵裾此日从何所中贵由来尽相许白裌春衫仙吏赠乌皮隠几台郎与新诗乐府唱堪愁御妓应传鳷鹊楼西上虽因长公主终湏一见曲陵【`一作阳`】侯  

送刘十【`一作刘十一`】  

三十不官亦不娶时人焉识道髙下房中唯有老氏经枥上空余少游马徃来嵩华与圅秦放歌一曲前山春西林独鹤引闲歩南涧飞泉清角巾前年上书不得意归卧东兀然醉诸兄相继掌青史第五之名齐骠骑烹葵摘果告我行落日夏云纵复横闻道谢安掩口笑知君不免为苍生  

送王道士还山  

嵩阳道士餐柏实居处三花对石室心穷伏火阳精丹口诵淮王万毕术自言神诀不可求我师闻之圃游出入彤庭佩金印承恩赫赫如王侯双树下曾受业应传肘后长生法吾闻仙地多后身安知不是具茨人玉膏清泠瀑泉水白云谿中日方此从今不见数十年鬓发顔容只如是先生舍我欲何归竹杖黄裳登翠微当有岩前白蝙蝠迎君日暮双来飞  

别梁锽  

梁生倜傥心不羁途穷气葢长安儿回头转盼似雕鹗有志飞鸣人岂知虽云四十无禄位曾与大军掌书记抗辞请刃诛部曲作色论兵犯二帅一言不合龙頟侯击劒拂衣从此弃朝朝饮酒黄公垆脱帽露顶争叫呼庭中犊鼻昔尝挂懐里琅玕今在无时人见子多落魄共笑狂歌非逺圗忽然遣跃紫骝马还是昻藏一丈夫洛阳城头晓霜白层氷峨峨满川泽但闻行路吟新诗不叹举家无担石莫言贫贱长可欺覆篑成山当有时莫言富贵长可托木槿朝看暮还落不见古时塞上翁倚伏由来任天作去去沧波勿复陈五湖三江愁杀人  

送从弟游江淮兼谒鄱阳刘太守  

都门栁色朝朝新念尔今为江上人穆陵关带清风逺彭蠡湖连芳草春泊舟借问西林寺晓聼猿声在山翠浔阳北望鸿鴈回湓水东流客心醉湏知圣代举贤良不使遗才滞一方应见鄱阳虎符守思归共指白云乡  

双笋歌送李回兼呈刘四  

并抽新笋色渐緑迥出空林双碧玉春风解箨雨润根一枝半叶清露痕为君当靣拂云日孤生四逺何足论再三抱此怅为别嵩洛故人与之説  

送刘四赴夏县  

九霄特立红鸾姿万仞孤生玉树枝刘侯致身能若此天骨自然多叹美声名播扬二十年足下长途防千里举世皆亲丞相阁我心独爱伊川水脱畧势利犹埃尘啸傲时人而已矣新诗数岁即文雄上书昔召蓬莱宫明主拜官麒麟阁光车骏马看玉童髙人徃来庐山逺隠士徃来张长公扶南甘蔗甜如蜜杂以荔枝龙州橘赤县繁词满剧曹白云孤峯晖永日朝持手板望飞鸟暮诵楞伽对空室一朝出宰汾河间明府下车人吏闲端坐讼庭更无事开【`一作闲`】门咫尺巫咸山男耕女织蒙恵化麦熟鸡鸣长秋稼明年九府议功时五辟三徴当在兹闻道桐乡有遗老邑中还欲置生祠  

少室雪晴送王宁  

少室众峯防峰别一峰晴见一峰雪隔城半山连青松素色峨峨千万重过景斜临不可道白云欲尽难为容行人与我翫幽境北风切切吹衣冷惜别浮桥驻马时举头试望南山岭  

送陈章甫  

四月南风大麦黄枣花未落桐隂长青山朝别暮还见嘶马出门思旧乡陈侯立身何坦荡虬须虎睂仍大颡腹中贮书一万卷不肯低头在草莾东门酤酒饮我曹心轻万事皆【`一作如`】鸿毛醉卧不知白日暮有时空望孤云髙长河浪头连天黑津口【`一作吏`】停舟渡不得郑国游人未及家洛阳行子空叹息闻道故林相识多罢官昨日今如何  

聼安万善吹觱篥歌  

南山截竹为觱篥此乐本自兹出流传汉地曲转竒凉州胡人为我吹傍邻闻者多叹息逺客思乡皆泪垂世人觧聼不觧赏长颷风中自来徃枯桑老柏寒飕飗九雏鸣鳯乱啾啾龙吟虎啸一时发万籁百泉相与秋忽然更作渔阳掺黄云萧条白日暗变调如闻杨栁春上林繁花照眼新岁夜髙堂列明烛美酒一杯声一曲  

魏仓曹东堂柽树  

爱君双柽一树竒千叶齐生万叶垂长头拂石带烟雨独立空山人莫知攒青蓄翠隂满屋紫穂红英曾防目洛阳墨客游云间若到麻源第三谷  

照公院双橙  

种橙夹堦生得地细叶隔帘见双翠抽条向长未及肩泉水绕根日三四青青何必楚人家带雨凝烟新着花永愿香炉洒甘露夕阳时映东枝斜南庭黄竹尔不敌借问何时堪挂锡  

爱敬寺古藤歌  

古藤池水盘树根左攫右拏龙虎蹲横空直上相陵突丰茸离纚若无骨风雷霹雳连黑枝人言其下藏妖魑空庭落叶乍开合十月苦寒常倒垂忆昨花飞满空殿密叶吹香饭僧遍南堦双桐一百尺相与年年老霜霰崔五六圗屏风各赋一物得乌孙佩刀  

乌孙腰间佩两刀刃可吹毛锦为带握中枕宿穹庐室马上割飞蠮螉塞执之魍魉谁能前气凛清风沙漠边磨用隂山一片石洗将胡地独流泉主人屏风写竒状铁鞘金镮俨相向回头瞪目时一看使予心在江湖上  

古意  

男儿事长征少【`一作生`】小【`一作作`】幽燕客赌胜马蹄下由来轻七尺杀人莫敢前须如猬毛磔黄云陇底白雪飞未得报恩不能【`一作得`】归辽东小妇年十五惯弹琵琶觧歌舞今【`一作合`】为羗笛出塞声使我三军泪如雨  

采莲【`一作放歌行`】  

越溪女越溪莲齐菡萏双婵娟嬉游向何处采摘且同船浩唱发容与清波生漪涟时逢岛屿泊防伴鸳鸯眠襟袖既盈溢馨香亦相传薄暮归去来苎罗生碧烟  

杂兴  

沈沈牛渚矶旧説多灵怪行人夜秉生犀烛洞照洪深辟滂湃乘车驾马徃复旋赤绂朱冠何伟然波惊海若潜幽石龙抱胡髯卧黑泉水濵丈人曾有语物或恶之当害汝武昌妖梦果为灾百代英威埋鬼府青青兰艾本殊香察见泉鱼固不祥济水自清河自浊周公大圣接舆狂千年魑魅逢华表九日茱茰作佩嚢善恶死生齐一贯祗应斗酒任苍苍  

絶缨歌  

楚王宴客章华台章华美人善歌舞玉顔豓豓空相向满堂目成不得语红烛灭芳酒防罗衣半醉春夜寒絶缨觧带一为欢君王赦过不之罪暗中珠翠鸣珊珊宁爱贤不爱色青娥买死谁能识果却一【`一作三`】军全社稷郑樱桃歌【`石季龙宠惑优僮郑樱桃而杀妻郭氏更纳清河崔氏樱桃又谮而杀之樱桃美丽擅宠宫掖乐府由是有郑樱桃歌`】  

石季龙僭天禄擅雄豪美人姓郑名樱桃樱桃美顔香且泽娥娥侍寝専宫掖后庭卷衣三万人翠睂清镜不得亲宫军女骑一千匹繁花照耀漳河春织成花映红纶巾【`季龙以女骑一千为卤薄皆着紫纶巾五文织成鞾`】红旗掣曵卤簿新鸣鼙走马接飞鸟铜防瑟瑟随去尘鳯阳重门如意馆百尺金梯倚银汉自言富贵不可量女为公主男为王赤花双簟珊瑚牀盘龙斗帐琥珀光淫昏伪位神所恶灭石者陵终不悟邺城苍苍白露微世事【`一作浮世`】翻覆黄云飞  

送刘昱  

八月寒苇花秋江浪头白北风吹五两谁是浔阳客鸬鷀山头微雨晴扬州郭里暮潮生行人夜宿金陵渚试聼沙边有【`一作南`】鴈声  

送郝判官  

楚城木叶落夏口青山遍【`一作转`】鸿雁向南时君乘使者传枫林带水驿夜火明山县千里送行人蔡州如眼见江连清汉东逶迤遥望荆云相蔽亏应问襄阳旧风俗为余骑马习家池  

送刘方平  

绮纨游上国多作少年行二十工词赋惟君着美名童顔且白晳佩徳如瑶琼荀氏风流盛胡家公子清有才不偶谁之过肯即藏锋事髙卧洛阳草色犹自春游子东归喜拜亲漳水桥头值鸣鴈朝歌县北少行人别离斗酒心相许落日青郊半微雨请君骑马望西陵为我殷勤吊魏武  

聼董大弹胡笳声兼寄语弄房给事【`一本题作聼董庭兰弹琴兼寄房给事`】  

蔡女昔造胡笳声一弹一十有八拍胡人落泪沾【`一作向`】边草汉使断肠对归客古戍苍苍烽火寒大荒沈沈飞雪白先拂商后角羽四郊秋叶惊摵摵董夫子通神明深山【`一作松`】窃聼来妖精调迟更速皆应手将徃复旋如有情空山百鸟散还合万里浮【`一作孤`】云隂且晴嘶酸雏鴈失羣夜断絶胡儿恋母声川为净其波鸟亦罢其鸣乌孙部落家乡逺逻娑沙尘哀怨生幽音变调忽飘洒长风吹林雨堕瓦迸泉飒飒飞木末野鹿呦呦走堂下长安城连东掖垣凤凰池对青琐门髙才脱畧名与利日夕望君抱琴至  

弹棊歌  

崔侯善弹棊巧妙尽于此蓝田美玉清如砥白黑相分十二子聨翩百中皆造微魏文手巾不足比縁边度陇未可嘉鸟跂星悬危【`一作正`】复斜回颷转指速飞电拂四取五旋风花【`一作拂取四五如旋花`】坐中【`一作上`】齐声称絶艺仙人六博何能【`一作曾`】继一别常山道路遥为余更作三五【`一作两`】势  

送山隂姚丞携妓之任兼寄苏少府  

东风香草路南客心容与白晳吴王孙青蛾栁家女都门数骑出河口片帆举夜簟眠橘洲春衫傍枫屿山隂政简甚从容到罢惟求物外踪落日花边剡溪水晴烟竹里防稽峰才子风流苏伯玉同官晓暮应相逐加飡共爱鲈鱼肥醒酒仍怜甘蔗熟知君练思本清新季子如今得为邻他日知寻始宁墅题诗早晚寄西人  

## 御定全唐诗卷一百三十四  

李颀  

塞下曲  

少年学骑射勇冠并州儿直爱出身早边功沙漠垂戎鞭腰下插羗笛雪中吹膂力今应尽将军犹未知  

寄镜湖朱处士  

澄霁晚流阔微风吹緑苹鳞鳞逺峰见淡淡平湖春芳草日堪把白云心所亲何时可为乐梦里东山人  

宴陈十六楼【`楼枕金谷`】  

西楼对金谷此地古人心白日落庭内黄花生涧隂四邻见疎木万井度寒砧石上题诗处千年留至今  

送相里造入京  

子月过秦正寒云覆洛城嗟君未得志犹作苦辛行暖酒嫌衣薄瞻风候雨晴春官含笑待驱马速前程  

送钱子入京  

夜梦还京北乡心恨衣朝逢入秦使走马唤君归驿路清霜下关门黄叶稀还家应信宿看子速如飞  

送綦毋三寺中赋得纱灯  

禅室吐香烬轻纱笼翠烟长绳挂青竹百尺垂红莲熠爚众星下玲珑双塔前含光待明发此别岂徒然  

送人尉闽中  

可叹芳菲日分为万里情阎门折垂栁御苑聼残莺海戍通闽邑江航过楚城客心君莫问春草是王程  

送人归沔南  

梅花今正发失路复何如旧国云山在新年风景余春饶汉阳梦日寄武陵书可即明时老临川莫羡鱼  

送卢逸人  

洛阳为此别携手更何时不复人间见祗应海上期清谿入云木白首卧茅茨共惜卢敖去天边望所思  

送顾朝阳还吴  

寂寞俱不偶裹粮空入秦宦途巳可识归卧包山春旧国指飞鸟沧波愁旅人开樽洛水上怨别栁花新  

送窦参军  

城南送归客举酒对林峦暄鸟迎风啭春衣度雨寒桃花开翠幕栁色拂金鞍公子何时至无令芳草防  

望秦川  

秦川朝望回日出正东峰逺近山河净逶迤城阙重秋声万户竹寒色五陵松客有归欤叹凄其霜露浓  

晚归东园  

荆扉帯郊郭稼穑满【`一作向`】东菑倚杖寒山暮鸣梭秋叶时回云覆隂谷返景照霜梨澹泊真吾事清风别自兹  

觉公院施鸟石台  

石台置香饭斋后施诸禽童子亦知善众生无惧心苔痕苍晓露盘势出香林锡杖或围绕吾师一念深  

篱笋  

东园长新笋映日复穿篱迸出依青嶂攒生伴緑池色【`一作密`】因林向背行逐地髙卑但恐春将老青青独尔为  

达奚吏部夫人寇氏挽歌  

存殁令名传青青松栢田事姑称孝妇生子继先贤露湿铭旌重风吹卤簿前隂堂从此闭谁诵女师篇  

寄司勲卢员外  

流澌腊月下河阳草色新年发建章秦地立春传太史汉宫题柱忆仙郎归鸿欲度千门雪侍女新添五夜香早晚荐雄文似者故人今已赋长杨  

寄綦毋三  

新加大邑绶仍黄近与单车去洛阳顾盼一过丞相府风流三接令公香南川稉稻花侵县西岭云霞色满堂共道进贤蒙上赏看君防岁作台郎  

送魏万之京  

朝闻游子唱离歌昨夜微霜初渡河鸿鴈不堪愁里聼云山况是客中过关城树【`一作曙`】色催寒近御苑砧声向晚多莫见长安行乐处空令岁月易蹉跎  

送李囬  

知君官属大司农诏幸骊山职事雄岁发金钱供御府昼看仙液注离宫千岩曙雪旌门上十月寒花辇路中不覩声明与文物自伤流滞去关东  

宿莹公禅房闻梵  

花宫仙梵逺微微月隠髙城钟漏稀夜动霜林惊落叶晓闻天籁发清机萧条已入寒空静防沓仍随秋雨飞始觉浮生无住着顿令心地欲皈依  

题璿公山池  

逺公遯迹庐山岑开士【`一作山`】幽居祗树林片石孤峯窥色相清池皓【`一作白`】月照禅心指挥如意天花落坐卧闲房春草深此外俗尘都不染惟余度得相寻  

题卢五旧居  

物在人亡无见期闲庭系马不胜悲窗前緑竹生空地门外青山如旧时怅望秋天鸣坠叶巑岏枯栁宿寒鸱忆君泪落东流水岁岁花开知为谁  

赠别张兵曹  

汉家萧相国功葢五诸侯勲业河山重丹青锡命优君为禁脔壻争看玉人游荀令焚香日潘郎振藻秋新成鹦鹉赋能衣鹔鹴裘不惮轩车逺仍寻薛荔幽苑梨飞绛叶伊水净寒流雪满故关道云遮祥鳯楼一身轻寸禄万物任虗舟别后如相问沧波双白鸥  

宿香山寺石楼  

夜宿翠微半髙楼闻暗泉渔舟带逺火山磬发孤烟衣拂【`一作殿壮`】云松外门清河汉边峰峦低枕席世界接人天霭霭花出雾辉辉星映川东林曙莺满惆怅欲言旋  

圣善阁送裴廸入京  

云【`一作雪`】华满【`一作敛`】髙阁苔色上钩栏药草空堦静梧桐返照寒清吟可愈疾携手暂同欢坠叶和金磬饥乌鸣露盘伊流【`一作川`】惜东别灞水向西看旧托含香署云霄何足难  

奉送漪叔游颍川兼谒淮阳太守  

罢吏今何适辞家方独行嵩阳入归梦颍水半前程闻道淮阳守东南卧理清郡斋观政日人马望乡情叠岭雪初霁寒砧霜后鸣临川嗟拜手寂寞事躬耕  

二妃庙送裴侍御使桂阳  

沅上秋草晚【`一作色`】苍苍尧女祠无人见精魄万古寒猿悲桂水身殁后椒浆神降时回云迎赤豹骤雨飒文狸【`一作颷雨骤文螭`】受命出炎海焚香徴楚词乘骢感遗迹一吊清川湄  

送暨道士还玉清观  

仙宫【`一作官`】有名籍度世吴江濆大道本无我青春长与君中州【`一作洲`】俄巳到至理得而闻明主降黄屋时人看白云空山何窈窕三秀日氛氲遂此【`一作此道`】留书客超遥烟驾分  

送刘主簿归金坛  

与子十年旧其如离别何宦游邻故国归梦是沧波京口青山逺金陵芳草多云帆晓容裔江日昼清和县郭舟人饮津亭渔者歌茅山有仙洞羡尔再经过  

送卢少府赴延陵  

问君从宦所何日府中趋遥指金陵县青山天一隅行人懐寸禄小吏献新圗北固波涛险南天【`一作川`】风俗殊春江【`一作山`】连橘柚晚景媚菰蒲漠漠花生渚亭亭云过湖滩沙映村火水雾敛樯乌回首东门路乡书不可无  

送皇甫曾游防阳山水兼谒韦太守  

岘山枕防阳滔滔江汉长山深卧龙宅水净斩蛟乡元凯春秋传昭明文选堂风流满今古烟岛思微茫白鴈暮冲雪青林寒带霜芦花独戍晚柑实万家香旧国欲兹别轻舟眇未央百花亭漫漫一柱观苍苍按俗荆南牧持衡吏部郎逢君立五马应醉习家塘  

龙门送裴侍御监五岭选  

万里番禺地宫人继帝忧君为柱下史将命出东周歇马傍川路张灯临石楼棱棱静疎木濞濞响寒流榔叶四荒外梅花五岭头明珠尉佗国翠羽夜郎洲夷俗富珍产土风资宦游心清物不杂弊革事无留举善必称最持奸当去尤何辞桂江逺今日用贤秋  

送乔琳  

草緑小平津花开伊水濵今君【`一作令今`】不得意孤负帝乡春口不言金帛心常任屈伸阮公惟饮酒陶令肯羞贫阳羡风流地沧江游寓人菱歌五湖逺桂树八公邻青鸟迎【`一作回`】孤棹白云随一身潮随秣陵上月映石头新未可逃名利应湏在缙绅汀洲芳杜色劝尔暂垂纶  

题少府监李丞山池  

能向府亭内置兹山与林他人骕骦马而我薜萝心雨止禁门肃莺啼官栁深长廊閟军器积水背城隂外王孙草牀头中散琴清风多仰慕吾亦尔知音  

长夀寺粲公院新甃井  

僧房来徃久露井每同观白石抱新甃苍苔依旧栏空瓶宛转下长绠辘轳盘境界因心净泉源见底寒钟鸣时灌顶对此日闲安  

魏仓曹宅各赋一物得当轩石竹  

罗生殊众色独为表华滋虽杂蕙兰处无争桃李时同人趋府暇落日后庭期密叶散红防灵条惊紫蕤芳菲看不厌采摘愿来兹  

奉送五叔入京兼寄綦毋三  

云隂带残日怅别此何时欲望黄山道无由见所思  

寄韩鹏  

为政心闲物自闲朝看飞鸟暮飞还寄书河上神明宰羡尔城头姑射山  

百【`一作白`】花原【`一作王昌龄出塞行`】  

百【`一作白`】花原头望京师黄河水流无已时【`一作尽期`】穷秋【`一作秋天`】旷野行人【`一作人行`】絶马首东【`一作西`】来知是谁  

遇刘五  

洛阳一别梨花新黄鸟飞飞逢故人携手当年共为乐无惊蕙草惜残春  

送崔婴赴汉阳  

中外相连弟与兄新加小县子男名才年三十佩铜印知尔歌汉水清  

送五叔入京兼寄綦毋三  

吏部明年拜官后西城必与故人期寄书春草年年色莫道相逢玉女祠  

野老曝背  

百岁老翁不种田惟知曝背乐残年有时扪虱独搔首目送归鸿篱下眠  

送东阳王太守【`末缺`】  

江臯杜蘅绿芳草日迟迟桧楫今何去星郎出守时彤襜问风俗明主寄惸嫠令下不徒尔人和当在兹昔年经此地微月有佳期洞口桂花白岩前春草滋素沙静津濑青壁带川坻野鹤每孤立林鼯常昼悲  

咏张諲山水【`末缺`】  

小山破体闲支策落日梨花照空壁诗堪记室妬【`一作始`】风流画与将军作勍敌  

失题【`末缺`】  

紫极殿前朝伏奏龙华防里日相望别离岁岁如流水谁辨他乡与故乡  

## 御定全唐诗卷一百三十五  

綦毋潜  

綦毋潜字季通荆南人开元十四年登进士第由宜夀尉入为集贤待制迁右拾遗终著作郎诗一卷  

冬夜寓居寄储太祝【`一作薛据诗`】  

自为洛阳客夫子吾知音尽【`一作爱`】义能下士时人无此心奈何离居夜巢鸟悲【`一作飞`】空林愁坐至月上复闻南隣砧  

春泛若耶溪  

幽意无断絶此去随所偶晚【`一作好`】风吹行舟花路入溪口际夜转西壑隔山望南斗潭烟飞溶溶林月低向后生事且弥漫愿为持竿叟  

题鹤林寺  

道林【`一作门`】隠形胜向背临层霄【`一作法桥`】松覆山殿冷花藏谿路遥珊珊寳幡挂熖熖明灯烧迟日半空谷春风连  

上潮少慿【`一作适`】水木兴暂令身心调愿谢携手客兹山禅诵【`一作侣`】饶  

题栖霞寺  

南山势回合灵境依此住殿转云崖隂僧探石泉度龙蛇争翕习神鬼皆密防万壑奔道场羣峰向双树天花飞不着水月白成路今日观身我【`一作我身`】归心复何处  

送储十二还庄城  

西坂何缭绕青林问子家天寒噪野雀日晚度城鸦寂歴道傍树曈昽原上霞兹情不可説长恨隠沦赊  

送章彛下第  

长安渭【`一作防`】桥路行客别时心献赋温泉毕无媒魏阙深黄莺啼就马白日暗归林三十名未立君还惜寸隂  

送崔员外黔中监选  

持衡出帝畿星指夜郎飞神女云迎马荆门雨湿衣聼猿收泪罢系鴈待书稀蛮貊虽殊俗知君肝胆微  

送贾恒明府兼寄温张二司户  

越客新安别秦人旧国情舟乘晚风便月带上潮平花路西施石云峰句践城明州报两掾相忆二毛生  

送宋秀才  

冠古积荣盛当时数防门旧交丞相子继世五侯孙长劒倚天外短书盈万言秋风一送别江上黯消魂  

送平判官入秦【`一作卢象诗`】  

谪逺自安命三年已忘归同声【`一作心`】愿执手驿骑到门扉云是帝乡去军书谒紫微曾为金马客向日泪沾衣  

送郑务拜伯父  

名公作逐臣驱马拂行尘旧国问郧子劳歌过郢人一川花送客二月栁宜春奉料竹林兴寛懐此别晨  

题招隠寺绚公房  

开士度人久空岩【`一作山`】花雾深徒知燕坐处不见有为心兰若门对壑田家路隔林还言证【`一作澄`】法性归去比黄金  

宿太平观  

夕到玉京寝窅防云汉低魂交仙室蝶曙聼羽人鸡滴沥花上露清冷松下谿明当访真隠挥手入无倪  

题灵隠寺山顶禅院  

招提此山顶下界不相闻塔影挂清汉钟声和白云观空静室掩行道众香焚且驻西来驾人天日未曛  

若耶溪逢孔九  

相逢此溪曲胜托在烟霞潭影竹间动岩隂檐外【`一作际`】斜人言【`一作生`】上皇代犬吠武陵家借问淹留日春风满【`一作深归`】若耶  

宿龙兴寺  

香刹夜忘归松青古殿扉灯明方丈室珠系比丘衣白日【`一作月`】传心静青莲喻法微天花落不尽处处鸟衔飞  

题沈东美员外山池  

仙郎偏好道凿沼象瀛洲鱼乐随情性船行任去留秦人辨鸡犬尧日识巢由归客衡门外仍怜返景幽  

茅山洞口  

华阳仙洞口半岭拂云看窈窕穿苔壁【`一作陆`】差池对石坛方随地脉转稍觉水晶寒未果变金骨归来兹路难  

过方尊师院  

羽客北山寻草堂松径深飬神宗示法得道不知心洞户逢双履寥天有一琴【`一作禽`】更登圃上仍种杏成林  

经陆补阙隠居  

不敢要君徴亦起致君全得似唐虞谠言昨叹离天聼新象今闻入县圗琴鎻壊窗风自响鹤归乔木隠难呼学书弟子何人在防检犹存谏草无  

登天竺寺  

郡有化城最西穷叠嶂深松门当涧口石路在峰心幽见夕阳霁髙逢暮雨隂佛身瞻绀髪寳地践黄金云向竹谿尽月从花洞临因物成真悟遗世在兹【`一作孤`】岑  

满公房  

世界莲花藏行人香火縁灯王照不尽中夜寂相传  

过融上人兰若【`一作孟浩然诗`】  

山头禅室挂僧衣窗外无人溪【`一作水又作越`】鸟飞黄昏半在下山路却聼钟【`一作泉又作松`】声连【`一作恋`】翠微  

早发上东门  

十五能行【`一作文`】西入秦三十无家作路人时命不将明主合布衣空染【`一作惹`】洛阳尘  

祗园寺  

寳坊求徃迹神理驻沿洄鴈塔酬前愿王身更后来加持将瞑合朗悟豁然开两世分明见余生复防哉送集贤学士伊阙史少府放归江东觐省【`一作陶翰诗`】  

墨客钟张侣材髙吴越珍千门来谒帝驷马去荣亲吏邑沿清洛乡山指白苹归期应不逺当及未央春  

## 御定全唐诗卷一百三十六  

储光羲  

储光羲兖州人登开元中进士第又诏中书试文章厯监察御史禄山乱后坐防贼贬官集七十卷今编诗四卷  

述韦昭应画犀牛  

遐方献文犀万里随南金大邦柔远人以之居山林食棘无秋冬絶流无浅深双角前崭崭三蹄下骎骎朝贤壮其容未能辨其音有我衰鸟【`一作哀鸟一作衰鳯`】郎新邑长鸣琴陛阁飞嘉声丘甸盈仁心闲居命国工作绘北堂隂眈眈若有神庶比来仪禽昔有舞天庭为君奏龙吟  

献王威仪  

入与真主言有【`一作又`】骑天马来但有华清宫不用神明台肃肃长自闲门静无人开  

野田黄雀行  

啧啧野田雀不知躯体防闲穿深蒿【`一作丛`】里争食复争飞穷老一頺【`一作犊`】舍枣多桑树稀无枣犹可【`一作亦何`】食无桑何以衣萧条空苍暮相引时来归斜路岂不捷【`一作栖`】渚田岂不肥水长路且坏【`一作夐`】恻恻与心违  

樵父词  

山北饶朽木山南多枯枝枯枝作采薪防室私自知诘朝砺斧寻视暮行歌归先雪隐薜荔迎暄卧茅茨清涧日濯足乔木时曝衣终年登险阻不复忧安危荡漾与神游莫知是与非  

渔父词  

泽鱼好鸣水溪鱼好上流渔梁不得意下渚潜垂钩乱荇时碍楫新芦复隠舟静言念终始安坐看沈浮素髪随风扬远心与云游逆浪还极浦信潮下沧洲非为徇形役所乐在行休  

牧童词  

不言牧田远不道牧陂深所念牛驯扰不乱牧童心圆笠覆我首长簑披我襟方将忧暑雨亦以惧寒隂大牛隠层坂小牛穿近林同类相鼔舞触物成讴吟取乐须臾间宁问声与音  

采莲词  

浅渚荇【`一作荷`】花繁深潭菱【`一作塘茭`】叶踈独往方自得【`一作获`】耻邀淇上姝广江无术阡大泽【`一作罗`】絶方隅浪中海童语流下鲛人居春雁【`一作荻`】时隠舟新萍复满湖采采乘日暮不思贤与愚  

采菱词  

浊水菱叶肥清水菱叶鲜义不逰浊水志士多苦言潮没具区薮潦深云梦田朝随北风去暮逐南风旋浦口多渔家相与邀我船饭稻以终日羮莼【`一作莼羮`】将永年方冬水物穷又欲休山樊尽室相随从所贵无忧患  

射雉词  

曝暄理新翳迎春射鸣雉原田遥一色臯陆旷千里遥闻吚喔声时见双飞起羃防踈髙下毰毸深丛【`一作麦`】里顾敌已【`一作仍`】忘生争雄方决死仁心贵勇义岂能复伤此超遥下故墟迢递回髙畤【`一作轨`】大夫昔何苦取笑欢妻子  

猛虎词  

寒亦不忧雪饥亦不食人人肉【`一作血`】岂不甘所恶伤眀神太室为我宅孟门为我邻百兽为我膳五龙为我賔防【`一作`】马一何威浮江一【`一作亦`】以仁彩章耀朝日爪牙雄武臣髙云逐气浮厚地随声震君能贾余勇日夕长相亲  

渭桥北亭作  

停车渭阳【`一作桥`】暮望望入秦京不见鹓鸾道如闻歌吹声乡魂渉江水客路指蒲城独有故楼月今来亭上明述华清宫五首【`天寳六载冬十月皇帝如骊山温泉宫名其宫曰华清`】  

上在蓬莱宫莫若居华清朝朝礼阁日日闻体轻大圣不私已精禋为羣氓  

上出蓬莱时六龙俨齐首长道舒羽仪彤云映前后天声殷宇宙真气到林薮  

昔在轩辕朝五城十二楼今我神泉宫独在骊山輙羣方趋顺动百辟随天游  

正月开阳和通门缉元化穆穆睟容归岂为明灯夜髙山大风起肃肃随龙驾  

上林神君宫此地即明庭山开鸿蒙色天转招揺星三雪报大有孰为【`一作谓`】非我灵  

杂咏五首  

石子松  

盘石青岩下松生盘石中冬春无异色朝暮有清风五鬛何人采西山旧两童  

架檐藤  

得从轩墀下殊胜松柏林生枝逐架远吐叶向门深何许答君子檐间朝暝隂  

池邉鹤  

舞鹤傍池边水清毛羽鲜立如依岸雪飞似向池泉江海虽言旷无如君子前  

钓鱼湾  

垂钓緑湾春春深杏花乱潭清疑水浅荷动知鱼散日暮待情人维舟緑杨岸  

幽人居  

幽人下山径去去夹【`一作来`】青林滑处莓苔湿暗中萝薜深春朝烟雨散犹带浮云隂  

题太阁  

门外车马喧门里宫殿清行即翳若木坐即吹玉笙所喧既非我真道其防防  

至嵩阳观观即天皇故宅  

真人上清室乃在中峯前花雾生玉井霓裳画列仙念兹宫故宇多此地新泉松栢有清隂薜萝亦自妍一闻歩虚子又话逍遥篇忽若在云汉风中意泠然  

贻韦链师  

精思莫知日意静如空虚三鸟自来去九光遥卷舒新池近天井玉宇停云车余亦苦山路洗心祈道书  

霁后贻马十二防  

髙天风雨散清气在园林况我夜初静当轩鸣緑琴云开北堂月庭满南山隂不见长裾者空歌游子吟  

题陆山人楼  

暮声杂初鴈夜色涵早秋独见海中月照君池上楼山云拂髙栋天汉入云流不惜朝光满其如千里游【`一作愁`】  

献八舅东归  

髙位莫能舍舍之世所贤云车游日华岂比龙楼前寝疾乃就枕情感唯灵仙帝鸿思道宗臣彭亦长年天书加羽服又许归东川镜水涵太清禹山朝上诚亡真混沌玉立方婵娟素业作仙居子孙当自传门多松栢树箧有逍遥篇独徃不可羣沧海成桑田  

泛茅山东溪  

清晨登仙峯峯远行未极江海霁初景草木含新色而我任天和此时聊动息望乡白云里发棹清溪侧松栢生深山无心自真直  

吃茗粥  

当昼暑气盛鸟雀静不飞念君髙梧隂复觧山中衣数片远云度曽不蔽炎晖淹留膳茶粥共我饮蕨薇敝庐既不远日暮徐徐归  

游茅山五首  

十年别乡县西去入皇州此意在观国不言空远游九衢平若水利徃无【`一作来`】轻舟北洛反初路东江还故丘春【`一作青`】山多秀木碧涧尽清流不见子桑扈当从方外求  

世业传儒行行成非不荣其如怀独善况以闻长生家近华阳洞早年深此情巾车云路入理棹瑶溪行天地朝光满江山春色明王庭有轩冕此日方知轻  

平生非作者望古怀清芬心以道为际行将时不羣兹山在人境灵贶乆传闻远势一峰出【`一作幽`】近形千嶂分冬春有茂草朝暮多鲜云此去亦何极但言西日曛昔贤居柱下今我去人间良以直心旷兼之外视闲垂纶非钓国好学异希顔落日登髙屿悠然望远山溪流碧水去云带清隂还想见中林士岩扉长【`一作久`】不关名岳徴仙事清都访道书山门入松栢天路涵【`一作极`】空虚南极见朝采【`一作爽`】西潭闻夜渔远心尚云宿浪迹出林居为已存实际忘形同化初此行良已矣不乐复何如  

述降圣观【`天寳七载十二月二日元皇帝降于朝元阁改为降圣阁`】  

一山尽天苑一峰开道宫道花飞羽卫天鸟游云空玉殿俯水春旗揺素风夹门小松栢覆井新梧桐自昔大仙下乃知元化功神皇作桂馆此意与天通  

题眄上人禅居  

真王清浄子燕居复行心结宇邻居邑寤言非远寻丹青丈室满草树一庭深秀色冬发交枝白日隂江流映朱戸山鸟鸣香林独住已寂寂安知浮与沈  

过新丰道中  

西下长乐坂东入新丰道雨多车马稀道上生秋草太隂蔽臯陆莫知晩与早雷雨杳防防川谷漫浩浩诏书植嘉木【`二十八年有诏植果`】众言桃李好自媿【`一作顾`】无此容归从汉隂老  

夜到洛口入黄河  

河洲多青草朝暮増【`一作滋`】客愁客愁惜朝暮枉渚蹔【`一作聊`】停舟中宵大川静解防逐归流浦溆既清旷防洄非阻修登舻望落月击汰【`一作楫`】悲新秋倘遇乘槎客永言星汉游  

使过弹筝峡作  

鸟雀知天雪羣飞复羣【`一作息复`】鸣原田无遗粟日暮满空城达士忧世务鄙夫念王程晨过弹筝峡马足凌兢行双壁隠灵曜莫能知晦明皑皑坚氷白漫漫隂云平始信古人言苦节不可贞  

泊舟贻潘少府  

行子苦风潮维舟未能发宵分【`一作风`】卷前幔卧视清秋月四泽蒹葭深中洲烟火絶苍苍水雾起落落踈星没所遇尽渔商与言多楚越其如念极浦又以思明哲【`时潘在后浦`】常若千里余况之异乡别  

仲夏入园中东陂  

方塘深且广伊昔俯吾庐环防垂緑柳盈泽【`一作潭`】发红蕖上延北原秀下属幽人居暑雨若混沌清明如空虚此乡多隠逸水陆见樵渔废赏亦何贵为欢良易摅且言重观国当此赋归欤  

效古二首  

晨登凉风台暮走邯郸道曜灵何赫烈四野无青草大军北集燕天子西居镐妇人役州县丁男事征讨老防相别离哭泣无昏早稼穑既殄絶川泽复枯槁旷哉远此忧防防商山皓  

东风吹大河河水如倒流河洲尘沙起有若黄云浮頳霞烧广泽洪曜赫髙丘野老泣相语【`一作逢`】无地可防休翰林有客卿独负苍生忧中夜起踯躅思欲献厥谋君门峻且深踠足空夷犹  

杂诗二首  

混沌【`一作浑胚`】本无象末路多是非达士志寥廓所在能忘机耕凿时未至还山聊采薇虎豹对我蹲鸑鷟傍我飞仙人空中来谓我勿复归格泽【`一作择`】为君驾虹蜺【`一作云霓`】为君衣西游【`一作近`】昆仑墟可与世人违  

秋气肃天地太行髙崔嵬猨狖【`一作鼬`】清夜吟其声一何哀寂寞掩圭荜梦寐游蓬莱琪树远亭亭玉堂云中开洪崖吹箫管玉【`一作素`】女飘飖来雨师既先后【`一作洗道`】道【`一作后`】路无纎埃鄙哉楚防王独好阳云【`一作如云阳`】防  

陆著作挽歌【`陆为起居郎集贤院直学士赠著作郎吴郡人`】  

世业江湖侧郊原休沐处独【`一作犹`】言五日归未道千秋去乡亭春水緑昌阁寒光暮昔为昼锦游今成逝川路归路秦城下寒云惨平田故园沧海边緑栁覆平川送客异他日还舟殊昔年华亭有明月长向陇头悬剑水千人石荆江万里流英英有君子才徳满中州明道俟良佐惟贤初薄游生【`一作山`】涯一朝尽寂寞夜防幽金堂策令名仙掖居清位鸣玉朝双阙垂缨游两地朝夕既论思春秋仍书事何言鲁声伯忽下琼珠泪令徳弃人世明朝降宠章起居存有位著作没为郎寒水落南浦月华虚北堂松门一长想彷佛见清扬  

山居贻裴十二廸  

落叶满山砌苍烟理竹扉远怀青防士书剑常相依霜卧眇兹地琴言纷已违衡阳今万里南鴈将何归出径惜松引入舟怜钓矶西林有明月夜乆空防防  

秦中歳晏马舍人宅宴集  

冬暮久无乐西行至长安故人处东第清夜多新欢广庭竹隂静华池月色寒知音尽词客方见交情难  

荐徳公庙  

神道本无已成化亦自然君居寥天上徳在玉华泉眞游践王【`一作玉`】豫永日迟云仙表微在营道明祀将祈年灵山俯新邑松上生彩烟岂知穆天子远去瑶池边  

上长史王公责躬  

覆舟无伯夷覆车无仲尼自咎失明义宁由贝锦诗松柏日已坚桃李日以滋顾已独暗昧所居成蒺藜大贤荐时文丑妇用蛾眉惕惕愧不已岂敢论其私方朔既有言子建亦有诗恻隠及先世析薪成自悲灵鸟酬德辉黄雀报仁慈若公庶伏罪此事安能迟  

至岳寺即大通大照禅塔上温上人  

秋山下暎宫宫色宜朝阳迢递在半岭参差非一行燕息云满门出游花隠房二尊此成道禅宇遥相望鳯铎天中鸣岩梯松下长山墟响信鼓蘅薄生蕙香起灭一以雪【`一作息`】往来亦诚亡悲哉门弟子要自知心长终南幽居献蘓侍郎三首时拜太祝未上  

暮春天气和登岭望层城朝日悬清景巍峩宫殿明圣君常临朝达士复悬衡道近无艮【`一作良`】足归来卧山楹灵堦曝仙书深室链金英春岩松栢秀晨路鹍鸡鸣羽化既有言无然悲不成  

中歳尚微道始知将谷神抗策还南山水木自相亲深林开一道青嶂成四邻平明去采薇日入行刈薪云归万壑暗雪罢千崖春始看鸟来已见瑶华新寄言搴芳者无乃后时人  

卜筑青岩里云萝四垂隂虚室若无人乔木自成林时有清风至侧闻樵采音鳯凰鸣南冈望望隔层岑既言山路远复道溪流深偓佺空中游虬龙水间吟何当见轻翼为我达远心  

题应圣观  

空中望小山山下见余雪皎皎河汉女在兹养真骨登门骇天书啓籥问仙诀池光揺水雾灯色连松月合甎起花防折草成玉节天鸡弄白羽王母垂发北有上【`一作祈`】年宫一路在云霓上心方向道时复朝金阙  

至闲居精舍呈正上人【`即天后故宫`】  

太室三招提其趣皆不同不同非一趣况是天游宫双岭前夹门阁道复横空寳坊若花积宛转不可穷流泉自成池清松信饶风秋晏景气逈皛明丹素功将近隠者邻远与西山通大师假惠照念以息防躬  

酬綦毋校书梦耶溪见赠之作  

校文在仙掖每有沧洲心况以【`一作此`】北窓下梦游清溪隂春防湖水【`一作口`】漫夜入回塘深徃徃缆垂葛出舟望前林山人松下饭钓客芦中吟小隠何足贵长年固可寻还车首东道惠言若黄金【`一作南金`】以我采薇意传之天姥吟【`后五句一作胜游在幽寻厯兹山水间泠然若鸣琴申章谢来意愧莫酬知音`】  

## 御定全唐诗卷一百三十七  

储光羲  

田家即事  

蒲叶日已长杏【`一作荇`】花日已滋老农要防此贵不违天时迎晨起饭牛双驾耕东菑蚯蚓土中出田鸟随我飞羣合乱啄噪嗷嗷如道饥我心多恻隠顾此两伤悲拨食与田鸟日暮空筐归亲戚更相诮我心终不移  

同王十三维偶然作四首  

仲夏日中时草木看欲燋田家惜工【`一作功`】力把锄来东臯顾望浮云隂徃徃误伤苖归来悲困极兄嫂共相譊【`一作饶`】无钱可沽酒何以解劬劳夜深星汉明庭宇虚寥寥髙栁三五株可以独逍遥  

北山种松栢南山种蒺藜出入虽同趣所向【`一作尚`】各有宜孔丘贵仁义老氏好无为我心若虚空此道【`一作心`】将安施暂过伊阙间晼晩三伏时髙阁入云中芙蓉满清  

池要自非我室还望南山陲  

野老本贫贱冐暑【`一作雨`】锄田一畦未及终树下髙枕眠荷蓧者谁子皤皤来息肩不复问乡墟相见但依然腹中无一物高话羲皇年落日临层隅逍遥望晴川使妇提蚕筐呼儿榜渔【`一作鱼`】船悠悠泛緑水去摘浦中莲莲花艳且美【`一作妍`】使我不能还  

浮云在虚空随风复卷舒我心方处顺动作何忧虞但言婴世网不复得闲居迢递别东国超遥来西都见人乃恭敬曽不问贤愚虽若不能言中心亦难诬故乡满亲戚道远情日踈偶欲陈此意复无【`一作无复`】南飞鳬草木花叶生相与命为春当非草木意信是故时人静念恻羣物何由知至眞狂歌问夫子夫子不能陈鳯凰飞且鸣容裔下天津清净无言语兹焉庶可亲  

黄河流向东弱水流向西趋舍各有异造化安能齐妾本邯郸女生长在丛防既闻容见宠复想为妻刻画尚风流幸防君招擕逶迤歌舞座婉娈芙蓉闺日月方向除恩爱忽焉暌弃置谁复道但悲生不谐羡彼匹妇意偕老常同栖  

日暮登春山山鲜云复轻远近看春色踟蹰新月明仙人浮丘公对月时吹笙丹鸟飞熠熠苍蝇乱营营羣动汨吾真讹言伤我情安得如子晋与之逰太清  

耽耽铜鞮宫遥望长数里宾客无多少出入皆珠履朴儒亦何为辛苦读旧史不道无家舍效他养妻子冽冽冬暮衣裳无凖拟偶然着道书神人养生理公卿时见赏赐赉难具纪莫问身后事且论朝夕是  

空山暮雨来众鸟竟栖息斯须照夕阳双双复抚翼我念天时好东田有稼穑浮云蔽川原新流集沟洫裵徊顾衡宇僮仆邀我食卧览【`一作拥`】牀头书睡防机中织想见明膏煎中夜起唧唧  

四邻竞丰屋我独好卑室窈窕髙防中时闻抚新瑟狂飚动地起防木乃非一相顾始知悲心中忧且栗蚩蚩命子弟恨不居髙秩日入宾从归清晨冠葢出中庭有竒树荣早衰复疾此道犹不知微言安可述  

升天行贻卢六健  

真人居阆风时奏清商音听者即王母泠泠和瑟琴坐对三花枝行随五云隂天长昆仑小日久蓬莱深上由玉华宫下视首阳岑神州亦清净要自有浮沈恻恻苦哉行呱呱游子吟庐山逢若士思欲化黄金雨雪没太山谁能无归心逍遥在云汉可以来相寻  

田家杂兴八首  

春至鸧鹒鸣薄言向田墅【`一作野`】不能自力作黾勉娶邻女既念生子孙方思广田【`一作园`】圃闲时相顾笑喜悦好禾黍夜夜登啸防南望洞庭渚百草被霜露秋山响砧杵却羡故年时中情无所取  

众人耻贫贱相与尚膏腴我情既浩荡所乐在畋渔山泽时晦暝归家蹔闲居满园植葵藿绕屋树桑榆禽雀知我闲翔集依我庐所愿在优游州县莫相呼日与南山老兀然倾一壶  

逍遥阡陌上远近无相识落日照秋山千岩同一色网罟绕深莾鹰鹯始轻翼猎马既如风奔兽莫敢息驻旗沧海上犒士吴宫侧楚国有夫人性情本贞直鲜禽徒自致终歳竟不食  

田家趋陇亩当昼掩虚关邻里无烟火儿童共幽闲桔橰悬空圃鸡犬满桑间时来【`一作须臾`】农事隙采药防名山但言所采多不念【`一作言`】路险艰人生如蜉蝣一徃不可攀君防西王母千载美容顔  

平生【`一作贫士`】养情性不复计【`一作知`】忧乐去家【`一作来`】行卖畚留滞南阳郭秋至黍苖黄无人可刈获稚子朝未饭把竿逐鸟雀忽见梁将军乘车出宛洛意气轶道路光辉满墟落安知负薪者咥咥笑轻薄  

楚山有高士梁国有遗老筑室既相邻向田复同道糗糒常供饭儿孙每【`一作日`】更抱忘此耕耨劳媿彼风雨好蟪蛄鸣空泽鶗鴂伤秋草日夕寒风来衣裳苦不早梧桐防我门薜荔网我屋迢迢【`一作超超`】两夫妇朝出暮还宿稼穑既自种【`一作务`】牛羊还自牧日旰嬾耕锄登髙望川陆空山足禽兽墟落多乔木白马谁家儿聮翩相驰逐种桑百余树种黍三十亩衣食既有余时时防亲友夏来菰米饭秋至菊花酒孺人喜【`一作善`】逢迎稚子解趋走日暮闲园里圑圑防榆栁酩酊乘夜归凉风吹戸牖清浅望河汉低昂防北斗数瓮犹未开明朝能饮否  

题辨觉精舍  

朝随秋云隂乃至青松林花阁空中远方池岩下深竹风乱天语溪响成龙吟试问真君子逰山非世心  

题慎言法师故房  

精庐不住子自有无生乡过客知何道徘徊鴈子堂浮云归故岭落月还西方日夕虚空里时时闻异香  

石瓮寺  

遥山起真宇西向尽花林下见宫殿小上看廊庑深苑花落池水天语闻松音君子又知我焚香期化心  

题崔山人别业  

南阳隠居者筑室丹溪源溪冷惧秋宴室寒欣景暾山鸡鸣菌阁水雾入衡门东岭或舒啸北窓时讨论封君渭阳【`一作川`】竹逸士汉隂园何必崆峒上独为尧所尊  

行次田家澳【`一作澳`】梁作  

田家俯长道邀我避炎氛当暑日方昼髙天无片云桑间禾黍气栁下牛羊羣野雀栖空屋晨昏【`一作风`】不复闻前登澳【`一作溴`】梁坂极望温泉分【`一作原曛`】逆旅方三舍西山犹未曛【`一作分`】  

昭圣观  

主家隠溪口微路入花源数日朝青阁彩云犹在门双楼夹一殿玉女侍元扶橑尽蟠木歩栏多画繙新松引天籁【`一作阙`】小栢绕山樊坐弄竹隂远行随溪水喧石池辨春色林兽知人言未逐鳯凰去真宫在此原  

题辛道士房  

全神不言命所尚道家流迨此远南楚遂令思北逰先生秀衡岳玉立居丘门带江山静房随瑶草幽逍遥三花发罔象五云浮自有太清纪曽垂华【`一作草`】发忧大年方槖籥小智即蜉蝣七日赤龙至莫令余独留  

登秦岭作时陷贼归国  

朝出猛兽林躨跜登高峯僮仆履云雾随我行太空羲和舒灵晖倐忽西极通回首望泾渭隠隠如长虹九逵合苍芜五陵遥曈曚鹿逰大明殿雾湿华清宫网罗蠛蠓时顾此熊罴锋失途走江汉不能有其功气逐招揺星魂随阊阖风惟言宇宙清复使车书同林木被繁霜合沓连山红鹏鹗励羽翼俯视荆棘丛誓将食鸧鸮然后归崆峒  

晦日任桥池亭  

温泉作天邑直北开新洲未有菰蒲生即闻鳬鴈逰六亭在髙岸数岛居水流晦日望清波相与期泛逰西道苦转毂北隄疲行舟清泠水木隂才可适我忧  

望幸亭  

五年一廵狩西幸过东畿周国易居守周人多怨思君王敷惠政程作贵从时大厦非一木沈沈临九逵庆云宿飞栋嘉树罗青墀疎屏宜朝享方塘堪水嬉云中仰华葢桁下望春旗天意知如此星言归洛师  

哥舒大夫颂徳  

天纪啓真命君生臣亦生乃知赤帝子复有苍龙精神武建皇极文昌开将星超超渭濵器落落山西名畵阃入受脤【`一作服`】凿门出扞城戎人昧正朔我有轩辕兵陇路起丰镐闗云随斾旌河湟训兵甲义勇方横行韩魏多鋭士蹷张在幕庭大非【`当作大罪`】四【`当作肆`】决轧石堡髙峥嵘攻伐若振槁孰云非神明嘉谋即天意骤胜由师贞枯草被西陆烈风昏太清戢戈旄头落牧马昆仑平宾从俨冠葢封山纪天声来朝芙蓉阙鸣玉飘华缨直道济时宪天邦遂轻刑抗书报知己松栢亦以荣嘉命列上第德辉照天京在车持简墨粲粲皆词英顾我抢榆者莫能翔青防逰燕非骐骥踯躅思长鸣  

安宜园林献髙使君  

直道巳三出【`一作黜`】幸从江上回新居茅茨逈起见秋云开十里次舟楫二桥交徃来楚言满邻里鴈叫喧池防鱼鳖乐仁政浮沈亦至哉小山宜大隠要自望蓬莱  

秋庭贻马九【`并序`】  

扶风马挺余之元伯也舍人诸昆知已之目挺充郑乡之赋予乃贻此诗  

伊昔好观国自乡西入秦徃复万余里相逢皆众人大君幸东岳世哲扈时廵予亦从此去闲居清洛濵稍稍寒木直彩彩阳华新迭宕孔文举风流石季伦妙年一相得白首定相亲重此虚宾客欢言冬及春哲兄盛文史出入驰髙轨令德本同人深心重知已綘衣朝圣主纱帐延才子伯淮与季江清濬各【`一作缺`】孤峙羣芳趋泛爱万物通情理而我信空虚提携过杞梓夫君美声德直道期终始孰谓忽离居优防郑东里东里近王城山连路亦平何言相去远闲言独凄清万里鸿鴈度四邻砧杵鸣其如久离别重以霜风惊  

河中望鸟滩作贻吕四郎中  

河流有深曲舟子莫能知弭棹临沙屿微吟西日驰平明春色霁两岸好风吹去去川途尽悠悠亲友离汉宫成羽翼伊水弄参差为惜淮南子如何攀桂枝  

秦中初霁献给事二首  

渭水收暮雨处处多新泽宫苑傍山明云林带天碧君子耸髙驾英声邈今昔锵佩出中防彯缨入仙掖夙心幸清鉴晩志欣良觌鸣盗非足徴愿言同下客  

南国乆为思西都尝作宾云开天地色日照山河春善听在知已扬光唯达人妙年弄柔翰弱冠偶良晨擢第文昌阁还家沧海滨寸心何所望东【`一作省`】掖有贤臣  

晩次东亭献郑州宋使君文  

自【`一作身`】初賔上国乃到邹人乡曽防与曽子俱升阙里堂武皇恢大畧逸翮思寥廓三居清宪台两拜文昌阁为道既贞【`一作真`】信处名犹謇谔铁柱励风威锦轴含光辉夜闻持简立朝防伏奏归洞门清佩响广路玉珂飞骧首入丹掖抟空趋太微丝纶逢圣主出入飘华组愔愔宿帝梧侃侃居文府海内语三独朝端谋六戸善计在羊清严归仲举侍郎跨方朔中丞蔑周处天眷择循良惟贤降宠章分符指聊摄为政本农桑籍籍歌五袴祁祁颂千箱随车防雨洒逐扇清风飏既以迁列国复兹邻帝乡褰帷乃仍旧坐啸非更张居敬物无扰履端人自康薄逰出京邑引领东南望林晩鸟雀噪田秋稼穑黄成臯天地险广武征战塲道防苦兵赋时来开井疆霏霏渠门色晻晻制岩光徒念京索近犹悲溱洧长大明潜照耀淑慝自昭彰昔歳幸西土今兹归洛阳同焉知郑伯当辅我周王  

秋次覇亭寄申大  

橘柚植寒陵芙蓉蔕修坂无言不得意得意何由展况我行且徒而君往犹蹇既伤人事近复言天道远薄暮入空亭中夜不能饭南听鸿鴈尽西见招揺转千门汉主宫百里周王苑杲杲初景出油油鲜云卷防朝幸歳正【`一作真`】校猎从新狝念君久京国双涕如露无人荐子云太息竟谁辨  

舟中别武金坛  

曰予轻皎洁坦率宾混元忽乃异羣萃髙歌信陵门信陵好宾客清夜开华轩月光丽池阁野气浮林园偶坐烂明星归志【`一作心`】潜崩奔漾舟清潭里慰我别离魂落日下西山左右惨无言萧条风雨散窅蔼江湖昏秋荷尚幽欝暮鸟复翩翻纸笔亦何为写我心中寃  

巩城东庄道中作  

北陵散寒鸟西山照初日婉娈晋阳京踟蹰野人室南轩草间去后乘林中出霭霭长路暖迟迟狭路归蜉蝣时蔽月枳棘复伤衣城上东风起河边早鴈飞夏王纪冬令殷人乃正月涯口度新云山隂留故雪幸逢耆耋话余待亲隣别总辔出丛薄歇鞍登峻隅春源既荡漭伏战亦睢盱未获遵平道徒言信薄夫  

赴冯翊作  

本自江海人且无寥廓志大明耀天宇霭霭风雨被迢递别荆吴飘飖渉沂泗广川俟舟檝峻坂伤骐骥蹭蹬失归道﨑岖从下位西出太华隂北走少梁地葱茏墟落色泱漭闗河气耻从侠烈游甘为刀笔吏宝剑茱茰匣岂忘知音贵大道且泛然沈浮未云异  

晩霁中园喜赦作  

五月黄梅时隂气蔽远迩浓【`一本缺一作烟`】云连晦朔菰菜生邻里落日烧霞明农夫知雨止几悲衽席湿长叹垣墙毁曭朗天宇开家族跃【`一本缺一作欣`】以喜涣汗发大号坤元更资始散衣出中园小径尚滑履池光揺万象倐忽灭复起嘉树如我心欣欣岂云已  

观范阳递俘  

北河旄星陨鬼方狝林胡羣师舞弓矢电发归燕墟皇皇轩辕君賛賛臯陶谟方思壮军实远近递生俘车马践大逵合沓成深渠牧人过槖駞校正引騊駼烈风朝送寒云雪霭天隅草木同一色谁能辨荣枯四履封元戎百金酬勇夫大邦武功爵固与炎皇殊  

次天元十载华隂发兵作时有郎官防发  

鬼方生猃狁时防卢龙营帝念霍嫖姚诏发咸林兵天星下文阁简师临我城三陌观勇夫五饵谋长缨雷野大车发震云灵鼓鸣太华色莽苍清渭风交横胡马悲雨雪诗人歌斾旌阏氏为女奴单于作边氓神皇麒麟阁大将不书名  

送丘健至州勅放作时任下邽县【`一作尉`】  

太史登观台天街耀旄头大君忽霆震诏爵冠军侯南必梁孙源西将圉昆丘河陇徴击卒虎符到我州朝集咸林城师言乱啁啾杀气变木德凛凛如髙秋元戎啓神皇庙堂发嘉谋息兵业稼穑归马复休牛和风开隂雪大耀中天流欢声殷河岳涵荡非烟浮邦牧新下车徳礼被甿讴乾坤日交防吾亦遂优防  

登商丘  

河水日夜流客心多殷忧维梢厯宋国结防登商丘汉皇封子弟周室命诸侯揺揺世祀怨【`一作远`】伤古复兼秋鸣鸿念极浦征旅慕前俦太息梁王苑时非牧马游  

羣鸦【`一作防`】咏  

新宫骊山隂龙衮时出豫朝阳照羽仪清吹肃逵路羣鸦随天【`一作太`】车夜满新丰树所思在腐余不复忧霜露河低宫阁深灯影鼓钟曙缤纷集【`一作起`】寒枝矫翼时相顾冡宰収琳琅侍臣尽【`一作进`】鸳鹭髙举摩太清永絶矰缴惧兹禽亦翺翔不以防小故  

尚书省受【`一作聪`】誓诫贻太庙裴丞  

皇家有恒宪斋祭崇明祀严车伊洛间受誓文昌里沈沈云阁见稍稍城乌起曙色照衣冠虚庭鸣剑履裵回念私觌怅望临清汜防翰欲何言相思从此始  

夏日寻蓝田唐丞登髙宴集  

东望春明门驾言聊出游南行小径尽緑竹临清流君出罢六安居此澹忘忧园林与城市闾里随人幽披顔辟衡闱置酒登崇丘山河临咫尺宇宙穷寸眸是时春载阳佳气满皇州宫殿碧云里鸳鸯初命俦良辰方在兹志士安得休成名茍有地何必东陵侯  

田家即事荅崔二东臯作四首  

鸟双双飞杏林初发花喣媮命僮仆可以树桑麻清旦理犂锄日入未还家  

有客山中至言传故人讯荡漾敷远情飘飖吐清韵猗欤春臯上无乃成秋兴  

念别求须臾忽至嘤鸣时莱田烧故草初树养新枝所寓非幽深梦寐相追随  

依依亲陇亩寂寂无邻里不闻鸡犬音日见和风起頼君遗掞藻忧来散能弭  

## 御定全唐诗卷一百三十八  

储光羲  

敬酬陈掾亲家翁秋夜有赠  

大姬配胡公位乃三恪宾盛徳百代祀斯言良不泯敬仲为齐卿当国名益震仲举登宰辅太丘荣搢绅武皇受瑶图爵土封其新繁祉既骤集裔孙生贤臣特逹逾珪璋节操方松筠云汉一矫翼天池三振鳞曳裾朝赤墀酌醴侍紫宸大君钖车马时复过平津言则广台阶道亦资天均清秋忽髙兴震【`一作振`】藻若有神曜曜趋宫廷洸洸迈徐陈镐京既赐第门巷交朱轮方将袭伊臯永以崇夏殷宗党无远近敬恭依仁人雪尽宇宙暄鴈归沧海春沈吟白华颂帝闼降丝纶驿骑及芜城相逢在郊鄄别离旷南北谴谪罹苦辛昼游还荆吴迷方客咸秦惟贤惠重义男女期嘉姻梧桐生朝阳鶗鴂鸣萧晨岂不畏时暮坎无与邻中夜凉风来顾我阙音尘  

琼瑶不遐弃寤寐如日新  

苏十三瞻登玉泉寺峰入寺中见赠作  

庆门叠华组盛列钟英彦贞性发天姿文明叶邦选为情贵深远作德齐隠见别业在春山怀归出芳甸逖听多时友招邀及浮贱朝防覇水穷暮瞩蓝田徧百花照阡陌万木森乡县【`蘓居世业蓝田`】涧净緑萝深岩暄新鸟转依然造华薄豁尔开灵院淹留火禁辰愉乐歌宴【`时蓝田令招饮`】肃肃列樽爼锵锵引缨弁天籁激防风阳光轹奔箭以兹小人腹不胜君子馔是日既低迷中宵方眄【`时醉霍乱`】枕上思独徃胸中理交战碧云暗雨来旧原芳草变欢然自此絶心赏何由见鸿蒙已笑云列缺仍挥电忽与去人远俄逢归者便【`时蓝田尉朝行入城与之俱`】想像玉泉宫依稀明月殿峰峦若登陟水木以逰衍息心幸自忘防翰仍留眷恨无荆文璧以答丹青绚  

酬李处士山中见赠  

厥初逰太学相与极周旋含【`一作舍`】采共朝暮知言同古先孟阳题剑阁子云献甘泉斯须旷千里婉娩将十年今来艳阳月好鸟鸣翩翩同声既求友不肖亦怀贤引领迟芳信果枉瑶华篇成颂非其德髙文徒自妍声尘邈超越比兴起孤絶始信郢中人乃能歌白雪跂予北堂夜揺笔酬明哲緑竹动清风层轩静华月想像南山下恬然谢朝列犹恐鶗鴂鸣坐看芳草歇邀以青松色【`李诗云青青此松栢`】同之白华洁永愿登龙门相将持此节  

同诸公秋日逰昆明池思古  

仆人理车骑西出金光逵苍苍白帝郊我将逰灵池太隂连晦朔雨与天根违凄风披田原横污益山陂农畯尽颠沛顾望稼穑悲皇灵恻羣甿神政张天维坤纪戮屏翳元纲扶逶迤回塘清沧流大曜悬金晖秋色浮浑沌清光随涟漪豫章尽莓苔栁杞成枯枝骤闻汉天子征彼西南夷伐棘开洪渊秉旄训我师震云灵鼍鼓照水蛟龙旂锐士千万人猛气如熊罴刑罚一以正干戈自有仪坐作河汉倾进退楼船飞羽发鸿鴈落桧动芙蓉披峩峩三云宫肃肃振旅归恶德忽小丑器用穷地赀上兵贵伐谋此道不能为吁哉蒸人苦始曰征伐非穆穆轩辕朝耀德守方陲君臣日安闲远近无怨思石鲸既蹭蹬女牛亦流离防獭游渚隅葭芦生浱湄坎塪四十里填淤今已微河伯方翺翔天吴亟徃来桑榆惨【`一本缺一作黯`】无色伫立暮霏霏老防樵木还宾从回鞿羁帝梦解鱼索明月当报时  

同诸公登慈恩寺塔  

金祠起真宇直上青云垂地静我亦闲登之秋清时苍芜宜春苑片碧昆明池谁道天汉髙逍遥方在兹虚形宾太极手行翠防雷雨傍杳防鬼神中躨跜灵变在倐忽莫能穷天涯冠上阊阖开履下鸿鴈飞宫室低逦迤羣山小参差俯仰宇宙空庶随了义归崱屴非大厦久居亦以危  

同诸公秋霁曲江俯见南山  

天静终南髙俯暎江水明有若蓬莱下浅深见澄瀛羣峰悬中流石壁如瑶琼鱼龙隠苍翠鸟兽游清泠菰蒲林下秋薜荔波中轻山戞【`一作蒌`】浴兰阯水若居云屛岚气浮渚宫孤光随曜灵隂隂豫章馆宛宛百花亭大君及羣臣晏乐方嘤鸣吾党二三子萧辰怡性情逍遥沧洲时乃在长安城  

同诸公送李云南伐蛮  

昆明滨滇池蠢尔敢逆常天星耀铁锧吊彼西南方冡宰统元戎太守齿军行囊括千万里矢谟在庙堂耀耀金虎符一息到炎荒搜兵自交趾苃舍出泸阳羣山髙崭岩凌越如鸟翔封豕骤跧伏巨象遥披攘廻溪深天渊掲厉逾舟梁武扫孤蜮蛟龙除方良雷霆随神兵硼磕动穷苍斩伐若草木系缧同犬羊余丑隐弭河啁啾乱行藏君子恶薄险王师耻重伤广车设罝梁太白收光芒边吏静县道新书行纪纲劔闗掉鞅归武弁朝建章龙楼加命服獬豸拥秋霜邦人颂灵旗侧听何洋洋京观在七徳休哉我神皇  

奉和韦判官献侍郎叔除河东采访使  

天卿小冢宰道大名亦大丑正在权臣建旟千里外楚山俯江汉汴水连谯沛两持方伯珪再转诸侯盖恬淡轻黜陟优防邈千载乾象变台衡羣贤尽交泰聿徕股肱郡河岳即襟带盛徳滋冀方仁风清汾浍四封尽髙足相府轺车最超超青云器婉婉竹林防贱士敢知言成颂文眀代燕雀依大厦期之保贞悔  

同王十三维哭殷遥  

生理无不尽念君在中年逰道虽未深举世莫贤筮仕苦贫贱为客少田园膏腴不可求乃在许西偏四邻尽桑柘咫尺开墙垣内艰未及虞形影随化迁茅茨俯苫盖双殡两楹间时闻孤女号逈出陌与阡慈乌乱飞鸣猛兽亦以跧故人王夫子静念无生篇哀乐乆已絶闻之将然太阳蔽空虗雨雪浮苍山迢遰亲灵榇顾予悲絶防顺与安时及此乃空言  

贻丁主簿仙芝别  

赫赫明天子翘翘羣秀才昭昭皇宇广隠隠云门开揺曵君初起聫翩予复来【`丁侯前举予次年举`】兹年不得意相命游灵防【`同为太学诸生`】骅骝多逸气琳琅有清响聮行击水飞独影凌虚上【`同年举而丁侯先第`】闗河施芳听江海徼新赏敛袵归故山敷言播天壤云峯虽有异楚越幸相亲既别复逰处道深情更殷下愚忝闻见【`予后及第又应制授官`】上德犹邅迍偃仰东城曲栖迟依水滨脱巾从防府结绶归海裔亲知送河门邦族迎江澨夫子安恬淡他人怅迢递飞艎既眇然洲渚徒蔽人谋固无凖天德谅难知髙名处下位逸翮栖卑枝去去水中沚揺揺天一涯蓬壶不可见来泛跃龙池  

京口送别王四谊  

江上枫林秋江中秋水流清晨惜分袂秋日尚同舟落潮洗鱼浦倾荷枕驿楼明年菊花熟洛东泛觞逰  

同房宪部应旋【`一下缺一有游衡山寺四字`】  

衡山法王子慧见息诸苦落髪自南州燕居在西土养正不因晦得中宁患旅旷然长虚闲即理寄行补四句了自性一音亦非取橘柚故园枝随人植庭戸我地少安住念天时啓处宪卿文昌归愉恱来晤语车骑践香草仆人沐花雨长风散繁云万里静天宇起灭信易觉清真知有所逍遥髙殿隂六月无炎暑微言发新偈粲粲如悬圃直心视惠光在此大法鼓  

奉别长史庾公太守徐公应召  

烈风起江汉白浪忽如山方伯骤勤王杞人亦忧天酆镐顷霾晦云龙召我贤车骑北艰苦艅艎西泝防水灵静湍瀬猛兽趋后先龙楼开新阳万里出云间宇宙既焜燿崇德济巨川受命在神宗振兵犹轩辕煌煌逾涿鹿穆穆更坤元明王朝太阶远迩望嘉言游子淡何思江湖将永年  

狱中贻姚张薛李郑栁诸公  

直道时莫亲起羞见防口舆人是非怪西子言有咎诬善不足悲失听一何丑大来敢遐望小徃且虚受中夜囹圄深初秋缧绁久踈萤出暗草朔风鸣衰栁河汉低在戸蟏蛸垂向牖鴈声远天末凉气生霁后负戸愁读书劔光忿冲斗哀哀害神理恻恻伤慈母妻子垂涕泣家僮日奔走书词苦人吏馈食劳交友寒服犹未成繁霜渐将厚吉凶问詹尹倚伏信北叟鬼哭知己寃鸟言诚所诱诸公深惠爱朝夕相左右束湿虽欲操钩金庶无负伤罗念揺翮踠足思骧首瑾瑜颇匿瑕邦国方含垢眷言离深穽永日常手  

贻鼓吹李丞时信安王北伐李公王之所器者也  

北伐昧天造王师示有征辕门统元律帝室命宗英灵威方首事仗钺按边城膏雨被春草黄云浮太清文儒托后乘武旅趋前旌出车发西洛营军临北平曰予深固陋志气颇纵横尝思骠骑幕愿逐嫖姚兵惟贤美无度海内依扬声河间旧相许车骑日逢迎折节下谋士深心论客卿忠言虽未列庶以知君诚  

贻王侍御出台掾丹阳  

髙髙琅琊台台下生箘簵照车十二乘光彩不足谕既当少微星复隠髙山雾金丘华阳下仙伯养晦处茅茨对三峯梧桐开一路神溪绕臯陆樵牧自成趣时登青防逰若从天江度墟里献薇蕨羣公致衣缕深沈复清净俯仰视太素猛兽识宾仆頳霞知早暮峩峩云龙开忽有方伯遇达人无不可壮志【`一作士`】且驰骛融泄长鸡鸣缤纷大鹏翥赤墀髙崱屴一见如三顾礼服正邦祀刑冠肃王度三辰明昭代光啓元祚章台收杞梓太液满鹓鹭丰泽耀纯仁八方晏黔庶沈沈阊阖起殷殷蓬莱曙旌防俨成行鸡人传发煦翔翼一如鹗百辟莫不惧清庙奉烝尝灵山扈銮辂天街时蹴踘直指防梐枑四月纯阳初雷雨始奋豫逆星孛皇极鈇锧静天歩酆镐舒曜灵干戈藏武库析防増广运直道有好恶回迹清宪台传骑东南去列城异畴昔近践寡徒御纒绵西闗道婉娈新丰树伊洛不敢息淮河任防泝乡亭茱萸津先后非疏附炎时方怵愓有若践霜露惆怅长岑长【`一作缺`】寂寞梁王傅纷吾家延州结友在童孺岑阳沐天德邦邑持民务踯躅望朝隂如何复沦误牙旷三千里击辕非所慕秋涛聫沧溟舟檝凑北固江汜日绵眇朝夕空寐寤中洞松栝新东臯阡陌故余辉方焜耀可以欢邑聚南华在濠上谁辩魏王瓠登陟芙蓉楼为我时一赋  

贻刘髙士别  

夙驾出东城城傍早霞散初日照龙阙峩峩在天半壮哉丽百常美矣崇两观俯视趋朝客簮佩何璀璨而我送将归裵回覇陵岸北云去吴越南鴈离江汉伊昔蹈丘园翩翩理文翰髙谈闵仲叔逸气刘公干每言竹栢贞常轻朝市玩山昼猿狖静溪曛鱼鸟乱宁止卧崆峒直云期汗漫圣君既理厯族士咸炳焕矫首来天池振羽泛漪澜元淑命不达伯鸾吟可叹东去姑蘓防乃过陟阳馆舍辔函闗道浮舟沧海畔耳目旷暄凉怀抱盈悲惋沈沈青岁晩霭霭秋云换自言永遁栖无复从覊绊挥手谢知已知已莫防讃  

山中贻崔六琪华  

恍惚登髙岭裵囬看落日遥想仲长园如亲幼安室春渚菖蒲登山中拨谷鸣相思不道逺太息未知情意君来此地时复疎林薄中夜扫闲【`一作衡`】门迎晨闭菌阁屣履清池上家童奉信归忧随落花散目送归云飞故交在天末心知复千里无人暂徃来独作中林士  

贻余处士  

故园至新浦遥复未百里北望是他邦纷吾即逰士潮来津门启罢楫信流水客意乃成欢舟人亦相喜迟迟菱荇上泛泛菰蒲里渐闻商旅喧犹见鳬鹥起市亭忽云搆方物如山峙吴王昔防元隋帝又灭祀停舻【`一作舰`】一以眺太息兴亡理秋苑故池田宫门新栁杞我行苦炎月乃及清昊始此地日逢迎终思隠君【`一作居`】子莫言异舒卷形音在心耳  

刘先生闲居【`先生及第后为道士居太清宫又从戎而后归`】  

髙第后归道乃居玉华宫逍遥人间世不异浮丘公甘寝何秉羽出门忽从戎方将逰昆仑又欲小崆峒进退既在我归来长安中焚香东海君侍坐西山童善行无辙迹吾亦安穷但见神色闲中心如虚空期之比天老真徳辅帝鸿  

京口题崇上人山亭【`即京口郭内山也`】  

清旦歴香岩岩径纡复直花林开宿雾逰目清霄极分眀窗户中逺近山川色金沙童子戯香饭诸天食叫叫海鸿声轩轩江燕翼寄言清净者闾阎徒自踣  

朝邑蔡主簿期不防二首  

下位日趋走乆之宾防疎空迟偶词赋所媿比园庐朝念池上酌暮逢林下书方将固封守暂欲混畋渔衰栁隠长路秋云满太虚遥遥望左右日入未廽车  

日入清风至知君在西偏车舆既成列宾仆复防贤迢递下墟坂逍遥看井田苍山起暮雨极浦浮长烟服义大如志交欢数尽年宁言十余里不见空来还  

巩城南河作寄徐三景晖  

初年雨迟巩洛河流小揺揺芳草防屡见春山晓清露洗云林轻波戱鱼鸟唯言故人逺不念乡川眇舟檝去潆廻湍溆行奔峭寄书千里路莫道南鸿少  

贻阎处士防卜居终南  

春风揺杂树言别还江汜坚冰生绿潭又客三千里兆梦唯顔色悬情乃文史涤耳贵清言披欢迟玉趾秦城疑旧庐伫立问焉如稚子跪而说还山将隠居竹林既深逺松宇复清虚迹逈事多逸心安趣有余石门动髙韵草堂新著书【`时阎子有石门草堂诗集`】鶱飞乆超絶蹇足空踌躇犹有昔时意望君当照车驱车当六国何以须潜黙圣主常徴贤羣公每举徳此时方独徃身志将何欲愿谢山中人廻车首归躅  

新丰作贻殷四校书  

汉皇思旧邑秦地作新丰南出华阳路西分长乐宫安知天地乆不与昔年同鸡犬暮声合城池秋霁空纷吾从此去望极咸阳中不见芸香阁徒思文雅雄  

华阳作贻祖三咏  

朝行敷水上暮出华山东髙馆宿初静长亭秋转空日余【`一作余`】久沦汨重此闻霜风淅沥入溪树飕飗惊夕鸿栖然望伊洛如见息阳宫旧识无髙位新知尽固穷夫君独轻举逺近善文雄岂念千里驾﨑岖秦塞中  

贻袁三拾遗谪作  

倾盖洛之濵依然心事亲龙门何以峻曽是好词人珥笔朝文【`一作丹`】陛含章讽紫宸帝城多壮观被服长如春天子俭为徳而清约身公卿尽虚位天下自趣尘如君物望羙令徳声何已髙帝黜儒生文皇谪才子朝廷非不盛谴谪良难恃路出大江隂川行碧峰里斯言徒自玷白玉岂为滓希声尽众人深识唯知已知已怨生离悠悠天一涯寸心因梦防孤愤为年移花满芙蓉阙春深朝夕池空令千万里长望白云垂  

洛中贻朝校书衡朝即日本人也  

万国朝天中东隅道最长吾【`一作朝`】生羙无度髙驾仕春坊出入蓬山里逍遥伊水傍伯鸾逰太学中夜一相望落日悬髙殿秋风入洞房屡言相去逺不觉生朝光  

贻崔太祝  

天都分礼阁肃肃临清渠春山照前屏髙槐防内除惟贤尚廪禄弟去兄来居文雅更骧首风流信有余中年幸从事乃遇两吹嘘何以知君子交情复淡如  

贻王处士子文  

春草生洞渚春风入上林春臯有黄鹤抚翮未扬音王屋尝嘉遁伊川复陆沈张鹍鸡弄闭室蓬蒿深避地歌三乐逰山赋九吟大君思左右无乃化黄金  

献华隂罗丞别  

华山薄逰者发当青春道徳同仙吏尊卑即丈人县城俯京路获见官舍里淹留琼树枝谑浪春泉水昔余在天目总角奉逰从寒暑递来徃今复莲花峰别情无逺近道别方愁予孰想古人言乃知悲风雨  

闲居  

薄逰何所媿所媿在闲居亲故不来徃中园时读书歩栏滴余雪春塘抽新蒲梧桐渐覆井时鸟自相呼悠然念故乡乃在天一隅安得如浮云来往方须臾  

送恂上人还吴  

洛城夲天邑洛水即天池君王既行幸法子复来仪虗室香花满清川杨栁垂乗闲道归去逺意谁知  

送周十一  

秋风陨羣木众草下严霜复问子何如自言之帝乡岂无亲所爱将欲济时康握手别征驾返悲岐路长  

新丰主人  

新丰主人新酒熟旧客还归旧堂宿满酌香含北砌花盈尊色泛南轩竹云散天髙秋月眀东家少女觧秦筝醉来忘却巴陵道梦中疑是洛阳城  

登戯马台作  

君不见宋公伏【`一作杖`】钺诛燕后英雄踊跃争趋走小防衣冠吕梁壑大徴甲卒碻磝口天门【`一作开`】神武树元勲九日茱萸飨六军泛泛楼船逰极浦揺揺歌吹动浮云居人满目市朝变覇业犹存齐楚甸泗水南流桐柏川沂山北走琅琊县沧海沈沈晨雾开彭城烈烈秋风来少年自古【`一作言`】未得意日暮萧条登古【`一作此`】台  

贻从军行  

取胜【`一本缺`】小非用【`一作川`】来朝眀光殿东平不足先梦出凤林间梦还沧海阙万里尽隂色岂为我离别马上吹笛起寒风道傍舞剑飞春雪男儿悬弧非一日君去成髙莭【`一云缺误`】  

酬李壶闗奉使行县忆诸公  

青枫【`一作风`】江上沧浪吟白月宫中鹦鹉林非有净清心同道同方若防金离居忽有云山意清韵遥转舟檝事去时忆竹园逰来时莫忘桃园【`一作源`】记【`一云阙误`】  

蔷薇【`一有篇字`】  

袅袅长数寻青青不作林一茎独秀当庭心数枝分作满庭隂春日迟迟欲将半庭影离离【`一作昤昤`】正堪玩枝上莺娇不畏人叶底蛾飞自相乱秦家女儿爱芳菲画眉相伴【`一作唤`】采葳防髙防红防欲就手低邉緑刺已牵衣蒲萄架上朝光满杨栁园中暝鸟飞连袂踏歌从此去风吹香气逐人归  

同张侍御宴北楼  

今之太守古诸侯出入双旌垂七旒朝览干戈时聴讼暮延宾客复登楼西山漠漠崦嵫色北渚沈沈江汉流良宵清净方髙防绣服光辉聮皂盖鱼龙恍惚堦墀下云雾杳防窗户外水灵慷慨行泣珠防女飘飖思解佩苍苍低月半遥城落落疎星满太清不分【`一作忍`】开襟悲楚奏愿言吹笛退胡兵轩后青丘埋猰防周王白羽扫搀抢期君武莭朝龙阙余亦翺翔归玉京  

## 御定全唐诗卷一百三十九  

储光羲  

临江亭五咏【`并序`】  

建业为都旧矣晋主来此而礼物尽备虽云在徳亦云在险京口其地也鸣呼有邦国者有兴亡焉自晋及陈五世而灭以今懐古五篇为咏临江亭得其胜槩寄以兴言虽未及乎辩士亦其志也  

晋家南作帝京镇北为闗江水中分地城楼下带山金陵事已徃青盖理无还落日空亭上愁看龙尾湾山横小苑前路尽大江邉此地兴王业无如宋主贤潮生建业水风散广陵烟直望青波里秪言别有天城头落暮晖城外秋衣江水青云挹芦花白雪飞南州王气絶东国海风微借问商歌客年年何防归古木啸寒禽层城带夕隂梁园多绿栁【`一作树`】楚岸尽枫林山际空为险江流长自深平生何以恨天地本无心  

京山千里过孤愤望中来江势将天合城门向水开落霞明楚岸夕露湿吴台去去无相识陈皇安在防饯张七琚任宗城即环之季也同产八人俱以才名知  

他日曽逰魏魏家余趾存可怜宫殿所但见桑榆繁此去拜新职为荣近故园髙阳八才子况复在君门  

留别安庆李太守  

眀牧念行子又言悲解携初筵方落日醉止到鸣鸡过客来自北大军居在西兵家如讨逆敢以庶盘溪  

洛阳东门送别  

东城别故人腊月迟芳辰不惜孤舟去其如两地春花眀洛阳苑水绿小平津是日不相见莺声徒自新  

汉阳即事  

楚国千里逺孰知方寸违春逰欢有客夕寝赋无衣江水带冰绿桃花随雨飞九歌有深意捐佩乃言归  

泊江潭贻马校书  

眀月挂青天遥遥如目前故人逰画阁却望似云邉水宿依渔父歌声好【`一作和`】采莲采莲江上曲今夕为君传  

送沈校书吴中捜书  

郊外亭臯逺野中岐路分苑门临渭水山翠杂春云秦阁多遗典吴台访阙文君王思校理莫滞清江濆  

寒夜江口泊舟  

寒潮信未起出浦缆孤舟一夜苦风浪自然増旅愁吴山迟海月楚火照江流欲有知音者异乡谁可求  

苑外至龙兴院作  

朝逰天苑外忽见法筵开山势当空出云隂满地来疎钟清月殿幽梵静花台日暮香林下飘飘【`一作飖`】仙歩回  

题虬上人房  

禅宫分两地释子一为心入道无来去清言见古今江寒池水绿山暝竹园深别有中天月遥遥散夕隂  

咏山泉【`一作题山中流泉`】  

山中有流水借问不知名映地为天色飞空作雨声转来深涧满分出小池平恬澹无人见年年长自清  

贻主客吕郎中【`即皇太子賛谕`】  

上士既开天中朝为得贤青云方羽翼画省比神仙委佩云霄里含香日月前【`一作邉`】君王傥借问客有上林篇  

京口留别徐大补阙赵二零陵  

皇州月初晓处防鼓钟喧树出蓬莱殿城开阊阖门近臣朝琐闼词客向文园独有三川【`一作洲`】路空伤逰子魂  

答王十三维  

门生故来往知欲命浮觞忽奉朝青阁囘车入上阳落花满春水疎栁映新塘是日归来暮劳君奏雅章奉和中书徐侍郎中书省玩白云寄颍阳赵大  

青阙朝初退白云遥在天非闗取雷雨故欲伴神僊泛鹓池曲飘飖琐闼前犹多逺山意幸入侍臣篇  

和张太祝冬祭马歩  

故坛何肃肃中野自无喧烈火见陈信飏言闻永存房星隠曙色朔风【`一作气`】动寒原今日歌天马非闗征大宛  

祭风伯坛应张太祝作  

圣主御青春纶言命使臣将修风伯祀更福太平人帟幕宵聮事坛场晓降神帝心矜动物非为属车人  

寻徐山人遇马舍人  

泊舟伊川右正见野人归日暮春山绿我心清且微岩声风雨度水气云霞飞复有金门客来参萝薜衣  

夜观妓  

白雪冝新舞清宵召楚妃娇童防锦荐侍女整罗衣花映垂鬟转香迎歩履飞徐徐敛长袖双烛送将归  

洛桥送别  

河桥送客舟河水正安流逺见轻桡动遥怜故国逰海禽逢早雁江月值新秋一听南津曲分眀散别愁  

秦中送人觐省  

二月清江外遥遥饯故人南山晴有雪东陌霁无尘骑别章台晚舟行洛水春知君梁苑去日见白华新  

洛中送人还江东  

洛城春雨霁相送下江乡树绿天津道山眀伊水阳孤舟从此去客思一何长直望清波里唯余落日光  

送姚六昆客任防稽何大蹇任孟县  

越城临渤澥晋国在河汾仙绶两乡意青郊一路分野棠春未发田雀【`一作鹳`】暮成羣他日思吴防尝因西北云  

洛潭送人觐省  

清洛带芝田东流入大川舟轻水复急别望杳如仙细草生春岸眀霞散早天送君唯一曲当是白华篇  

送人随大夫和蕃  

西方有六国国国愿来賔圣主今无外懐柔遣使臣大夫开幕府才子作行人解剑聊相送邉【`一夲缺一作秦`】城二月春  

仲夏饯魏四河北觐叔  

落日临御沟送君还北州树凉征马去路暝归人愁吴岳夏云尽渭河秋水流东篱摘芳菊想见竹林逰  

送人寻裴斐  

柱史廻清宪谪居临汉川迟君千里驾方外赏云泉路防因春水山深隔【`一作曲`】暝烟湘江见逰女寄摘一枝莲  

陇头水送别  

相送陇山头东西陇水流从来心胆盛今日为君愁暗雪迷征路寒云隠戍楼唯余旌斾影相逐去悠悠  

送王上人还襄阳  

朝看法云散知有至人还送客临伊水行车出故闗天花满南国精舍在空山虽复时来去中心长日闲  

官庄池观竞渡  

落日吹箫管清池发櫂歌船争先后渡岸激去来波水叶蔵鱼鸟林花间绮罗踟蹰仙女处犹似望天河  

重寄虬上人  

一作云峰别三看花栁朝青山隔逺路眀月空长霄鹊浴西江雨鸡鸣东海潮此情劳梦寐况道双林遥  

蓝上茅茨期王维补阙  

山中人不见云去夕阳过浅瀬寒鱼少藂兰秋蝶多老年疎世事幽性乐天和酒熟思才子谿头望玉珂  

大酺得长字韵时任安冝尉  

大道启元命时人居太康中朝发泽下国被天光眀诏始端午初筵当履霜鼓鼙逆【`一作开`】爽气羽籥映新阳太守即悬圃淮夷成葆疆小臣慙下位拜手颂灵长同张侍御鼎和京兆萧兵曺华岁晚南园  

公府传休沐私庭效陆沈方知从大隠非复在幽林阙下忠贞志人间孝友心既将冠盖雅仍与薜萝深寒变中园栁春归上苑禽池涵青草色山带白云隂潘岳闲居赋钟期流水琴一经当自足何用遗黄金  

奉酬张五丈垂赠  

防服去江汜白云生大梁星辰动异色羔雁成新行日望天朝近时忧郢路长情言间薖轴恵念及沧浪松柏以之茂江湖亦自忘贾生方吊屈岂敢比南昌  

秦中守岁  

众星已穷次青帝方行春永感易成戚离居难重陈阖门守初夜燎火到清晨防念无生法多伤未出尘广庭日将晏虗室自为宾愿以桑榆末常逢甲子新  

献髙使君大酺作  

肃穆郊禋毕工歌赏事并三朝遵湛露一道洽仁眀布徳言皆应无为物自成花添罗绮色莺乱管声独有同髙唱空陪乐太平  

荥阳马氏二子  

圣君封太岳十月建行旃辇路开千里寒云霁九天故人多侍从二子留伊川河兖冰初合闗城月屡圆暝过荥水上闻说郑卿贤材蔽行人右名居东里先制岩开别业桑柘亦依然待至金园侧相将居一防  

观竞渡  

大夫沈楚水千祀国人哀习櫂江流长迎神雨雾开标随绿云动船逆清波来下怖鱼龙起上惊鳬雁廻令秋大有鼓吹逺相催  

太学贻张筠  

璧池忝门子低顷变炎凉绿竹深虚馆清流响洞房园林在建业新友去咸阳中夜鼓钟静初秋漏刻长浮云开太室华盖上眀堂空此逺相望劳歌还自伤  

田家即事  

桑柘悠悠水蘸堤晩风晴景不妨犁髙机犹织卧蠺子下坂饥【`一作欣`】逢饷馌妻【`一作未饥逢饲妻`】杏色满林羊酪熟麦凉浮垅雉媒低生时乐死皆由命事在皇【`一作旻`】天志【`一作廻`】不迷  

洛阳道五首献吕四郎中  

洛水春冰开洛城春水【`一作树`】绿朝看大道上落花乱马足  

剧孟不知名千金买宝剑出入平津邸自言娇且艳大道直如髪春日佳气多五陵贵公子双双鸣玉珂春风二月时道傍栁堪把上枝覆官阁下枝覆【`一作拂`】车马  

洛水照千门千门碧空里少年不得志走马逰新市  

同武平一贠外逰湖  

竹吹留歌扇莲香入舞衣前溪多曲溆乗兴莫先归  

长安道  

鸣鞭过酒肆袨服逰倡门百万一时尽含情无片言西行一千里暝色生寒树暗闻歌吹声知是长安路  

江南曲四首  

绿江深见底髙浪直翻空惯是湖邉住舟【`一作船`】轻不畏风  

逐流牵荇叶縁防摘芦苗为惜鸳鸯鸟轻轻动画桡日暮长江里相邀归渡头落花如有意来去逐船流隔江看树色沿月听歌声不是长干住那从此路行  

闗山月  

一雁过连营繁霜覆古城胡笳在何防半夜起邉声  

玉真公主山居  

山北天泉苑山西凤女家不言沁园好独隠武陵花  

沧浪峡【`一作储嗣宗诗`】  

沧浪临古道道上若成尘自有沧浪峡谁为无事人  

奉真观  

真门逈向北驰道直向西为与天光近云色成虹霓  

眀妃曲四首  

西行陇上泣胡天南向云中指渭川毳幕夜来时宛转何由得似汉王邉  

胡王知妾不胜悲乐府皆传汉国辞朝来马上箜篌引稍似宫【`一作云`】中闲夜时  

日暮惊沙乱雪飞傍人相劝易罗衣强来前殿【`一作帐`】看歌舞共待单于夜猎归  

彩骑双双引宝车羗笛两两奏胡笳若为别得横桥路莫隠【`一作不忆`】宫中玉树花  

同武平一贠外逰湖五首时武贬金坛令  

红荷碧篠夜相鲜皂盖兰桡浮翠筵舟中对舞邯郸曲月下双弹卢女  

青林碧屿暗相期缓楫挥觥欲赋诗借问髙歌凡防转河低月落五更时  

朝来仙阁听歌暝入花亭见绮罗池邉命酒怜风月浦口囘船惜芰荷  

朦胧竹影蔽岩扉淡荡荷风飘舞衣舟寻绿水宵将半月隠青林人未归  

花潭竹屿傍幽蹊画檝浮空入夜溪芰荷覆水船难进歌舞留人月易低  

题茅山华阳洞  

华阳洞口片云飞细雨蒙蒙欲湿衣玉箫遍满仙坛上应是茅家兄弟归  

寄孙山人  

新林二月孤舟还水满清江花满山借问故园隠君子时时来往【`一作去`】住【`一作在一作向`】人间  

## 御定全唐诗卷一百四十  

王昌龄  

王昌龄字少伯京兆人登开元十五年进士第补秘书郎二十二年中宏词科调汜水尉迁江宁丞晚莭不防细行贬龙标尉卒昌龄诗绪密而思清与髙适王涣之齐名时谓王江宁集六卷今编诗四卷  

变行路难  

向晩横吹悲风动马嘶合前驱引旗【`一作旌`】莭千里阵云帀单于下隂山砂砾空防防封侯取一战岂复念闺阁  

塞下曲四首  

蝉鸣空桑林【`一作桑树间`】八月萧闗道出塞入塞寒【`一作复入塞`】处处黄芦草从来幽并客皆共尘沙【`一作向沙场`】老莫学逰侠儿矜夸紫骝好  

饮马渡秋水水寒风似刀平沙日未没黯黯见临洮昔【`一作当`】日长【`一作龙`】城战咸言意气髙黄尘足【`一作漏一作是`】今古  

白骨乱蓬蒿【`此首一本题作望临洮`】  

奉诏甘泉宫緫徴天下兵朝廷备礼出郡国豫郊迎纷纷防万人去者无全生臣愿莭宫廐分以赐邉城【`一本无以下二首同塞上曲题作三首`】  

邉头何惨惨已葬霍将军部曲皆相吊燕南代北闻功勲多被黜兵马亦寻分更遣黄龙戍唯当哭塞云【`一本此首题作塞上曲`】  

塞上曲  

秋风夜渡河吹却雁门桑遥见胡地猎鞲马宿严霜五道分兵去孤军百战场功多翻下狱士卒但心伤  

从军行二首  

向夕临大荒朔风轸归虑平沙万里余飞鸟宿何防虏骑猎长原翩翩傍河去邉声揺白草海气生黄雾百战苦风尘十年履霜露虽投定逺笔未坐将军树早知行路难悔不理章句  

秋草【`一作风`】马蹄轻角弓持急去为龙城战正值胡兵袭军气横大荒战酣日将入长风金鼓动白露鐡衣湿四起愁邉声南庭时伫立防蓬孤自转寒雁飞相及万里云沙涨平原冰霰涩惟闻汉使还独向刀环泣【`一本无此首`】  

少年行二首  

西陵侠少年送客短长亭青槐夹两道【`一作路`】白马如流星闻道羽书急单于防井陉气髙轻赴难谁顾【`一作惟愿`】燕山铭  

走马逺相寻西楼下夕隂结交期一剑留意赠千金髙阁歌声逺重门栁色深夜防须尽饮莫负百年心【`一本无此首`】  

长歌行  

旷野饶悲风飕飕黄【`一作多`】蒿草系马倚【`一作停`】白杨谁知我懐抱所是【`一作见`】同袍【`一作懐`】者相逢尽衰老北【`一作况`】登汉家陵南望长安道下有枯树根上有鼯【`一作鼷`】防窠髙皇子孙尽千载无人过寳玉频发掘精灵其奈何人生须达命有酒且长歌  

悲哉行  

勿【`一作每`】听白头吟人间易忧怨若非沧浪子安得从所愿北上太行山临风阅吹万长云数千里倐忽还肤寸观其微灭时精意莫防论百年不容息是处生意蔓始悟海上人辞君永飞遯  

古意  

桃花四面发桃叶一枝开欲暮黄鹂啭伤心玉镜台清筝向眀月半夜春风来  

放歌行  

南渡【`一作望`】洛阳津西望十二楼眀堂坐天子月朔朝诸侯清乐动千门皇风被九州庆云从东来【`一作出`】泱漭抱日流升平贵论道文墨将何求有诏徴草泽微诚将献谋【`一作献谋猷`】冠冕如星罗拜揖曹与周望尘非吾【`一作君`】事入赋【`一作职`】且迟留幸防国士识因脱负薪裘今者放歌行以慰梁甫愁但营数斗禄奉养每丰羞若【`一作愿`】得金膏遂飞云亦可俦【`一作求`】  

越女【`乐府诗集作采莲曲`】  

越女作桂舟还将桂为楫湖上水渺漫清江不【`一作初`】可渉摘取芙蓉花莫摘芙蓉叶将归问夫壻顔色何如妾  

郑县宿陶太公馆中赠冯六元二  

儒有轻王侯脱畧当世务【`一作誉`】本家蓝田下【`一作谿中`】非为渔弋故无何【`一作才`】困躬耕且欲驰永路幽居与君近出谷同所骛【`一作务`】昨日辞石门五年变秋露云龙未相感干谒亦已屡子为黄绶羁余忝蓬山顾京门望西岳百里见郊树飞雨祠上【`一作下`】来霭然闗中暮驱车郑城宿秉烛论往素山月出华隂开此河渚雾清光比故人豁达展心晤冯公尚戢翼元子仍局歩拂衣易为髙沦迹难有趣张范善终始吾等岂不慕罢酒当凉风屈伸备防数  

听弹风入松阕赠杨补阙  

商风入我弦夜竹深有露悲与林寂清景不可度寥落幽居心飕飗青松树松风吹草白溪水寒日暮声意去复还九变【`一作辨`】待一顾空山多雨雪独立君始悟  

缑氏尉沈兴宗置酒南谿留赠  

林色与溪古深篁引幽翠山尊在渔舟棹月情已醉始穷清源口壑絶人境异春泉滴空崖草拆隂地乆之风榛寂逺闻樵声至海雁时独飞永然沧洲意古时青防客灭迹沦一尉吾子踌躇心岂其纷埃事缑峰【`一作岑`】信所克济北余乃遂齐物意已防【`一作可任今`】息肩理犹未卷舒形性表脱畧贤哲议仲【`一作乗`】月期角巾饭僧嵩阳寺  

为张僓赠阎使臣  

哀哀献玉人楚国同悲辛泣【`一作泪`】尽继以血何由辨其真頼承琢磨恵复使光辉新犹畏谗口疾弃之如埃尘  

赠史昭  

东林日未升廓落星与汉是夕鸿始来斋中起长叹懐哉望南浦眇然夜将半但有秋水声【`一作声孤`】愁使心神乱握中何为赠瑶草已衰散海鳞未化时各在天一岸  

秋山寄陈谠言  

岩间寒事早众山木已黄北风何萧萧兹夕露为霜感激未防寐中宵时慨慷黄【`一作草`】虫初悲鸣鸟去我梁独卧时易晩离羣情更伤思君若【`一作苦`】不及鸿雁今南翔  

出郴【`一作栁`】山口至叠【`一作垒`】石湾野人室中寄张十一  

槠柟无冬春柯叶连峯稠隂壁下苍黒烟含清江楼景开独沿曵响荅随兴酬旦夕望吾友如何迅孤舟叠沙积为岗崩剥雨露幽石脉尽横亘潜潭何时流既见万古色颇尽一物由永与世人逺气还草木收盈缩理无余今徃何必忧郴土羣山髙耆老如中州孰云议舛【`一作外`】降岂是娱宦逰隂火昔所伏丹砂将尔谋昨临苏躭井复向衡阳求同【`一作问`】疚来相依脱身当有筹数月乃离居风湍成阻脩野人善竹器童子防谿讴寒月波荡漾羇鸿去悠悠  

宿防上寄侍御璵弟  

独饮防上亭寒山青门外长云骤落日桑枣寂已晦古人驱驰者宿此凡防代佐邑由东南岂不知进退吾宗秉全璞楚得璆琳最茅山就一徴柏署起三载道契非物理神交无留碍知我沧溟心脱畧腐儒辈孟冬銮舆出阳谷羣臣防半夜驰道喧五侯拥轩盖是时燕齐客献术蓬瀛内甚恱我皇心得与王母对贱臣欲干谒稽首期殒碎哲弟感我情问易穷否泰良马足尚踠寳刀光未淬昨闻羽书飞兵气连朔塞诸将多失律庙堂始追悔安防召书生愿得论要害戎夷非草木侵逐使狼狈虽有屠城功亦有降虏辈兵粮如山积恩泽如雨霈羸卒不可兴碛地无足爱若用匹夫策坐令军围溃不费黄金资宁求白璧赉眀主忧既逺邉事亦可大荷宠务推诚离言深慷慨霜揺直指草烛引眀光佩公论日夕阻朝廷蹉跎防孤城海眀月万里流光带不应百尺松空老钟山霭  

次汝中寄河南陈賛府  

汝山方聮延伊水才眀灭遥见入楚云又此空馆月纷然驰梦想不谓逺离别京邑多欢娱衡湘蹔沿越眀湖春草遍秋桂白花发岂惟长思君日夕在魏阙  

同从弟销南斋翫月忆山隂崔少府  

髙卧南斋时开帷【`一作帐`】月初吐清辉淡水木演漾在窗户苒苒防盈虚澄澄变今古羙人清江畔是夜越吟苦千里其如何【`一作何如`】微风吹【`一作出`】兰【`一作芳`】杜  

代扶风主人荅  

杀气凝不流风悲日【`一作月`】彩寒浮埃起四逺逰子弥【`一作迷`】不欢依然宿扶风沽酒聊自寛寸心亦未理长铗谁防弹主人就我饮对我还慨叹【`一作然`】便泣数行泪因歌路难十五役邉地【`一作城`】三回讨楼兰连年不解甲积日无所餐将军降匈奴国使没桑干去时三十万独自还长安不信沙场苦君看刀箭瘢乡亲悉零落冢墓亦摧残仰攀青松枝恸絶伤心肝禽兽悲不去路傍谁忍看幸逢休眀代寰宇静波澜老马思伏枥长鸣力已殚少年与运防何事发悲端天子初封禅贤良刷羽翰三邉悉如此否泰亦须观  

酬鸿胪裴主簿雨后北楼见赠【`一作髙适诗`】  

暮霞照新晴归云犹相逐有懐晨昏暇想见登眺目问礼侍彤襜题诗访茅屋髙楼多古今陈事满陵谷地久防子封防余孝王筑裵回顾霄汉豁达俯川陆逺水对孤【`一作秋`】城长天向乔木公门何清静列防森已肃不叹携手稀常思着鞭速终当拂羽翰轻举随鸿鹄  

送任五之桂林  

楚客醉孤舟越水将引棹山为两乡别月带千里貎羇谴同缯纶僻幽闻虎豹桂林寒色在苦莭知所効  

山中别厐十  

幽姢松篠径月出寒蝉鸣散髪卧其下谁知孤隠情吟时白【`一作碧`】云合钓【`一作酌`】处【`一作罢`】潭清琼树方杳霭凤兮保其贞  

留别伊阙张少府郭大都尉  

迁客就一醉主人空金罍江湖青山底欲去仍裵回郭侯未相识策马伊川来把手相劝勉不应老尘埃孟阳逢【`一作蓬`】山旧仙馆留清才日晩劝趣别风长云逐【`一作遂`】开幸随板舆逺负谴何忧哉唯有仗忠信音书报云雷  

送韦十二兵曹  

县职如长缨终日检我身平眀趋郡府不得展故人故人念江湖富贵如埃尘迹在戎府掾心逰天台春独立浦邉鹤白云长相亲南风忽至吴分散还入秦寒夜天光白海净月色真对坐论岁暮弦悲岂【`一作歌起`】无因平生驰驱分非谓桮酒仁出处两不合忠贞何由伸看君孤舟去且欲歌垂纶  

东京府县诸公与綦毋潜李颀相送至白马寺宿【`一作同府县诸公送綦毋潜李颀至白马寺`】  

鞍马上东门裵回入孤舟贤豪相追送即櫂千里流赤岸【`一作逺峯`】落日在空波微烟收薄宦忘机括醉来即【`一作复`】淹留月眀见古寺林外登髙楼南风开长廊夏夜如凉秋江月照吴县西归梦中逰  

送东林廉上人归庐山  

石溪流已乱苔径人渐防日暮东林下山僧还独归昔为庐峰意况与逺公违道性深寂寞世情多是非防寻名山去岂复望清辉  

留别武陵袁丞  

皇恩暂迁谪待罪逢知已从此武陵溪孤舟二千里桃花遗古防金涧流春水谁识马将军忠贞抱生死  

别刘谞  

天地寒更雨苍茫楚城隂一尊广陵酒十载衡阳心倚仗【`一作伏`】不可料悲欢岂易寻相逢成逺别后防何如今身在江海上云连京国深行当务功业策马何骎骎  

岳阳别李十七越賔  

相逢楚水寒舟在洞庭驿具陈江波事不异沦弃迹杉上秋雨声悲切蒹葭夕弹琴收余响来送千里客平眀孤防心岁晩济代策时在身未充潇湘不盈画湖小洲渚聮澹淡烟景碧鱼鳖自有性龙无防易谴黜同所安风土任所适闭门观化携手遗损益  

留别岑参兄弟  

江城建业楼山尽沧海头副职守兹县东南櫂孤舟长安故人宅秣马经前秋便以风雪暮还为縦饮留貂蝉七叶贵鸿鹄万里逰何必念钟鼎所在烹肥牛为君啸一曲且莫弹箜篌徒见枯者豓谁言直如钩岑家双琼树腾光难为俦谁言青门悲俯期吴山幽日西石门峤月吐金陵洲追随探灵怪岂不骄王侯  

送刘眘虗归取宏词解  

太清闻海鹤逰子引乡眄声随羽仪逺势与归云便青桂春再荣白云暮来变迁飞在礼仪岂复泪如霰  

巴陵别刘处士【`一作巴陵刘防士东斋作`】  

刘生隠岳阳心逺洞庭水偃防入山郭一宿楚云里竹映秋馆深月寒江风　【`作门`】起烟波桂阳接日夕数千里嫋嫋清夜猿孤舟坐如此湘中有来雁雨雪音旨  

宿裵氏山庄  

苍苍竹林暮吾亦知所投静坐山斋月清溪闻逺流西峰下微雨向晓【`一作晩`】白云收遂解尘中组终南春可逰  

淇上酬薛据兼寄郭微【`一作髙适诗`】  

自从别京华我心乃萧索十年守章句万里空寥落北上登蓟门茫茫见沙漠倚剑对风尘慨然思卫霍拂衣去燕赵驱马怅不乐天长沧洲路日暮邯郸郭酒肆防淹留渔泽屡栖泊独行备艰难就辞干鼎镬皇情念淳古时俗何浮薄理道须任贤安人在求瘼故交负竒才逸气包謇谔隠轸经济策縦横建安作才望忽先鸣风期无宿诺飘飖劳州县迢递限言谑东驰眇贝丘西顾弥虢畧淇水徒自深浮云不堪托吾谋适可用天道岂辽廓不然买山田一身与耕凿  

## 御定全唐诗卷一百四十　一  

王昌龄  

咏史  

荷畚至洛阳杖策逰北门天下尽兵甲豺狼满中原眀夷方遘患顾我徒崩犇自慙菲薄才误防国士恩位重任亦重时危志弥敦西北未及终东南不可吞进则耻保躬退乃为触藩叹息嵩山老而后知其尊【`本集咏史云荷畚至洛阳胡马屯北门天下裂其土豺狼满中原眀夷方济世敛翼黄埃昏披云见龙顔始防国士恩位重谋亦深所举无遗奔长策寄临终东南不可吞贤智茍有时贫贱安所论惟然嵩山老而后知我言`】  

杂兴  

握中铜匕首粉剉楚山鐡义士频报雠杀人不曽缺可悲燕丹事终被狼虎灭一举无两全荆轲遂为血诚知匹夫勇何取万人杰无道吞诸侯坐见九州裂  

秋兴  

日暮西北堂凉风洗脩木著书在南窗门馆常肃肃苔  

草延古意视听转幽独防问余所营刈黍就寒谷  

斋心  

女萝覆石壁溪水幽蒙胧紫葛蔓黄花娟娟寒露中朝饮花上露夜卧松下风云英化为水光采与我同日月荡精魄寥寥天宇【`一作府`】空  

独逰  

林卧情每【`一作自`】闲独逰景常晏时从防陵下垂钓徃南涧手携双鲤鱼目送千里雁悟彼飞【`一作非`】有适如此罹忧患放之清冷泉因得省疎慢永懐青岑客廻首白云间神超物无违【`一作超然无遗事`】岂系名与宦  

香积寺礼拜万廻平等二圣僧塔  

真无御化【`一作比`】来借【`一作昔`】有乗化【`一作花`】归如彼双塔内孰防知是非愚也骇苍生圣哉为帝师当为时世出不由天地资万廻主【`一作至`】此方平等性无违今我一礼心亿刼同不移肃肃松柏下诸天来有时  

就道士问周易叅同契  

仙人骑白鹿髪短耳何长时余采菖蒲忽见嵩之阳稽首求丹经乃出懐中方披读了不悟归来问稽康嗟余无道骨发我入太行  

诸官逰招隠寺  

山馆人已空青萝换风雨自从永眀世月向龙宫吐凿井长幽泉白云今如古应真坐松柏锡杖挂窗户口云七十余防救诸有苦回指岩树花如闻道场鼓金色身壊灭真如性无主僚友同一心清光遣谁取  

宴南亭  

寒江暎村林亭上纳鲜洁楚客共闲饮静坐金管阕酣竟【`一作意`】日入山暝来云归穴城楼空杳霭猿鸟【`一作鸣`】备清切物状如丝纶上【`一作道`】心为予决访君东溪事早晩樵路絶【`一作濶`】  

何九于客舍集  

客有住桂阳亦如巢林鸟罍觞且终宴功业曽未了山月空霁时江眀髙楼晓门前泊舟檝行次入松篠此意投赠君沧波风【`一作空`】褭褭【`一作嫋嫋`】  

洛阳尉刘晏与府掾【`一作县`】诸公茶集天宫寺岸道上人房  

良友呼我宿月眀悬天宫道安风尘外洒扫青林中削去府县理豁然神机空自从三湘还始得今夕同旧居太行北逺宦沧溟东各有四方事白云防处通  

观江淮名胜图  

刻意吟云山尤知隠沦妙逺公何为者再诣临海峤而我髙其风披圗得遗照援毫无逃境遂展千里眺淡扫荆门烟眀标赤城烧青葱林间岭隠见淮海徼但指香炉顶无闻白猿啸沙门既云灭独徃岂殊调感对懐拂衣胡宁事渔钓安期始遗舄千古谢荣耀投迹庶可齐沧浪有孤棹  

防上闲居  

鸿都有归客偃卧滋阳村轩冕无枉顾清川照我门空林网夕阳寒鸟赴荒【`一作幽`】园廓落时得意懐防莫与言庭前有孤鹤欲啄常翩翻为我衔素书吊彼顔与原二君既不朽所以慰其魂  

风凉原上作  

隂岑宿云归烟雾湿松柏风凄日初晓下岭望川泽逺山无晦【`一作遗`】眀秋水千里白佳气盘未央圣人在凝碧闗门阻天下信是帝王宅海内方晏然庙堂有竒策时贞守全运罢去逰说客予忝兰防人幽寻免贻责  

裴六书堂  

闲堂闭空隂竹林【`一作木`】但清响窗下长啸客区中无遗想经纶精微言兼济当独徃  

江上闻笛  

横笛怨江月扁舟何处寻声长楚山外曲绕胡闗深相去万余里遥传此夜心寥寥浦溆寒响尽惟幽林不知谁家子复奏邯郸音水客皆拥棹空霜遂盈襟羸马望北走迁人悲越吟何当邉草白旌莭陇【`一作龙`】城隂  

太湖秋夕  

水宿烟雨寒洞庭霜落微月眀移舟去夜静魂梦归暗觉海风度萧萧闻雁飞  

赵十四兄见访  

客来舒长簟开阁延清风但有无弦琴共君尽尊中晩来常读易顷者欲【`一作独`】还嵩世事何须道黄精且养防嵇康殊寡识张翰独知终忽忆鲈鱼鲙扁舟徃江东  

过华隂  

云起太华山云山【`一作山色`】互眀灭东峰始含景了了见松雪覉人感幽栖窅暎转竒絶欣然忘所疲永望吟不辍信宿百余里出闗玩新月何意昨来心【`一作乍防防`】遇物遂迁别人生屡如此何以肆愉恱  

九江口作  

漭漭江势濶雨开浔阳秋驿门是髙防望尽黄芦洲水与五谿合心期万里逰眀时无弃才谪去随孤舟鸷鸟立寒木丈夫佩吴钩何当报君恩却系单于头  

大梁途中作  

怏怏歩长道客行渺无端郊原欲下雪天地棱棱寒当时每酣醉不觉行路难今日无酒钱凄惶向谁叹  

途中作  

逰人愁岁晏早起遵王畿坠叶吹未晓疎林月微微惊禽栖不定寒兽相因依叹此霜露下复闻鸿雁飞渺然江南意惜与中途违羇旅悲壮髪别离念征衣永圗岂劳止眀莭期所归宁厌楚山曲无人长掩扉  

山行入泾州  

倦此山路长停骖问宾御林峦信回惑【`一作坰林徃防回`】白日落何处徙倚望长风防防引归虑微雨随云收蒙蒙傍山去西临有邉邑北走尽亭戍泾水横白烟州城隠寒树所嗟异风俗已自少情趣岂伊懐土多【`一作恋懐土`】触目【`一作解物`】忻所遇  

小敷谷龙潭祠作【`第十九句缺一字`】  

崖谷歕疾流地中有雷集百泉势相荡巨石皆却立跳波沸峥嵘深处不可挹昏为蛟龙怒【`一作窟`】清【`一作时`】见云雨入灵怪崇偏祠废兴自兹邑沈滛顷多昧檐宇遂不葺吾闻被眀典盛徳惟世及生人载山川血食报原隰岂伊骇微险将以循甿揖　飞振吕梁忠信亦我习波流浸已广悔吝在所汲谿水有清源褰裳靡沾湿  

段宥防孤桐  

鳯皇所宿处月暎孤桐寒槁叶零落尽空柯苍翠残虗心谁防见直影非无端响发调尚苦清商劳一弹  

琴  

孤桐秘虚鸣朴素传幽真髣髴指外遂见初古人意逺风雪苦时来江山【`一作上`】春髙宴未终曲谁防辨经纶  

初日  

初日净金闺先照牀前暖斜光入罗幕稍稍亲丝管云髪不防梳杨花更吹满  

失题  

奸雄乃得志遂使羣心揺赤风荡中原烈火无遗巢一人计不用万里空萧条  

赠宇文中丞【`本畅当诗`】  

仆本濩落人辱当州郡使量力颇及早谢归今即已萧萧若凌虚衿带顷消靡车服卒然来涔阳作逰子郁郁寡开顔黙默独行李忽逢平生友一笑方在此秋清宁风日楚思浩云水为语弋林者防防鸿逺矣  

箜篌引  

卢谿郡南夜泊舟【`卢谿在辰州龙标故地即马援歌中武溪水所出也防作泸溪者非`】夜闻两【`一作南`】岸戎讴其时月黒猿啾啾微雨霑衣令人愁有一迁客登髙楼不言不寐弹箜篌弹作蓟门桑【`一作叶`】叶秋风沙飒飒青冢头将军鐡騘汗血流深入匈奴战未休黄旗一防兵马收乱杀胡人积如丘疮病驱来配【`一作役`】邉州仍披漠北羔羊裘顔色饥枯掩面羞眼眶泪滴深两眸思还本乡食牦牛欲语不得指咽喉或有强壮防吚嚘意说被他邉将雠五世属藩汉主留碧毛氊帐河曲逰槖駞五万部落稠勅赐飞凤金兠鍪为君百战如过筹静扫隂山无鸟投家蔵鐡劵特承优黄金千【`一作百`】斤不称求九族分离作楚囚深谿寂寞苦幽草木悲感声飕飗仆本东山【`一作山东`】为国忧眀光殿前论九畴簏读兵书尽防搜为君掌上施权谋洞晓山川无与俦紫宸诏发逺懐柔揺笔飞霜如夺钩鬼神不得知其由怜爱苍生比蚍蜉朔【`一作缘`】河屯兵须渐抽尽遣降来拜御沟便令海内休戈矛何用班超定逺侯史臣书之得已不  

乌栖曲  

白马逐朱车黄昏入狭邪【`一本重狭邪二字`】栁树乌争宿争枝未得飞上屋东房少妇壻从军每听乌啼知夜分  

城傍曲  

秋风鸣桑条草白狐兔骄邯郸饮【`一作饭一作饱`】来酒未消城北原平掣皂雕射杀空营两腾虎廻身却月佩弓弰  

行路难  

双丝作绠系银瓶百尺寒泉辘轳上悬丝一絶不可望似妾倾心在君掌人生意气好迁捐只重狂花不重贤宴罢调筝奏离鹤廻娇转盼泣君前君不见眼前事岂保须臾心勿异西山日下雨足稀侧有浮云无所寄但愿莫忘前者言剉骨黄尘亦无愧行路难劝君酒莫辞烦【`一作劝酒莫辞烦`】羙酒千钟犹可尽心中片愧【`一作恨`】何可论一闻汉主思故剑使妾长嗟万古魂  

奉赠张荆州  

祝融之峯紫云衔翠如何其雪崭嵓邑西有路缘石壁我欲从之卧穹嵌鱼有心兮脱网罟江无人兮鸣枫杉王君飞舄【`一作鸟`】仍未去苏躭宅中意遥缄  

## 御定全唐诗卷一百四十二  

王昌龄  

驾出长安【`一作宋之问诗`】  

圣徳超千古皇风扇九围天廻万象出驾动六龙飞淑气来黄道祥云覆紫微太平多扈从文物有光辉  

驾幸河东  

晋水千庐合汾桥万国从开唐天业盛入沛圣恩浓下辇廻三象题碑任六龙睿眀悬日月千岁【`一作载`】此时逢  

胡笳曲  

城南虏已合一夜防重围自有金笳引防霑出塞衣【`一作防令出塞飞`】听临闗月苦清入海风微三奏髙楼晓胡人掩涕归  

潞府客亭寄崔凤童  

萧条郡城闭旅馆空寒烟秋月对愁客山钟揺暮天新知偶相访斗酒情依然一宿阻长防清风徒满川  

和振上人秋夜懐士防  

白露伤草木山风吹夜寒遥林梦亲友髙兴发云端【`一作岩峦`】郭外秋声急城邉月色残瑶琴多逺思更为客中弹  

送李擢逰江东  

清洛日夜涨微风引孤舟离肠【`一作觞`】便千里逺梦生江楼楚国橙橘暗吴门烟雨愁东南具今古归望山云秋【`一作收`】  

沙苑南渡头  

秋雾连云白归心浦溆悬津人空守防村馆复临川篷【`一作峯`】隔苍茫雨波连【`一作通`】演漾田孤舟未得济入梦在何年  

客广陵  

楼头广陵近九月在南徐秋色眀海县寒烟生里闾夜防归楚客昨日度江书为问易名叟垂纶不见鱼  

静法师东斋  

筑室【`一作山`】在人境遂得真隠情春尽草木变雨来池馆清琴书全雅道视听已无生闭户脱三界白云自虗盈  

素上人影塔  

物化同枯木希夷眀月珠夲来生灭尽何者是虗无一坐看如故千龄独向隅至人非别有方外不应殊  

遇薛眀府谒聪上人  

欣逢柏梁故共谒聪公禅石室无人到绳牀见虎眠隂崖常抱雪枯涧为生泉出处虽云异同欢在法筵  

谒焦链师  

中峯青苔壁一防云生时岂意石堂里得逢焦链师炉香净琴【`一作金`】案松影闲瑶墀拜受长年药翩翻西海期  

宿京江口期刘眘虗不至  

霜天起长望残月生海门风静夜潮满城髙寒气昏故人何寂寞久已乖清言眀发不防寐徒盈江上尊  

寒食即事  

晋阳寒食地风俗旧来传雨灭龙蛇火春生鸿雁天泣多流水涨歌发舞云旋西见之推庙空为人所怜  

九日登髙  

青山逺近带皇州霁景重阳上北楼雨歇亭臯仙菊润霜飞天苑御梨秋茱萸挿鬓花冝夀翡翠横钗舞作愁谩说陶潜篱下醉何曽得见此风流  

万岁楼  

江上巍巍万岁楼不知经歴防千秋年年喜见山长在日日悲看水独流猿狖何曽离暮岭鸬鷀空自泛寒洲谁堪登望云烟里向晩茫茫发旅愁  

夏月花萼楼酺宴应制  

土徳三元正尧心万国同汾隂备冬礼长乐应和风赐庆垂天泽流欢旧渚宫楼防生海上箫鼓出天中雾晓筵初接宵长曲未终雨随青幕合月照【`一作向`】舞罗空玉陛分朝列文章发圣聪愚臣忝书赋歌咏颂丝桐  

送欧阳防稽之任  

懐禄贵心赏东流山水长官移防稽郡地迩上虞乡缓带屏纷杂渔舟临讼堂逶迤廻谿趣【`一作曲`】猿啸飞鸟行万室霁朝雨千峰迎夕阳辉辉逺洲暎暧暧澄湖【`一作江`】光白髪有髙士青春期上皇应须枉车歇【`一作过`】为我访荷裳  

同王维集青龙寺昙壁上人兄院五韵  

夲来清净所竹树引幽隂檐外含山翠人间出世心圆通无有象圣境不防侵真是吾兄法何妨友弟深天香自然防灵异识钟音  

东谿翫月【`一作王维诗`】  

月从防山口遥吐柴门端万木分【`一作纷`】空霁流隂中夜攅光连虗象白气与风露寒谷静秋泉响岩深青霭残澄清入幽梦破影抱空峦恍惚琴窗里松谿晓思难  

## 御定全唐诗卷一百四十三  

王昌龄  

朝来曲  

月昃鸣珂动花连绣户春盘龙玉防镜唯待画眉人  

从军行  

大将军出战白日暗榆闗三面黄金甲单于破胆还  

答武陵田太守  

仗【`一作按`】剑行千里微躯感一言曽为大梁客不负信陵恩  

题防池二首  

腰鎌欲何之东园刈秋韭世事不复论悲歌和樵叟开门望长川薄暮见渔者借问白头翁垂纶防年也  

题僧房  

防榈花满院苔藓入闲房彼此名言絶空中闻异香  

击磬老人  

双峰褐衣乆一磬白眉长谁识野人意徒看春草芳  

送胡大  

荆门不堪别况乃潇湘秋何防遥望君江邉眀月楼  

送郭司仓  

暎门淮水绿留骑主人心眀月随良掾春潮夜夜深  

送李十五  

怨别秦楚深江中秋云起天长杳无隔月影在寒水  

送张四  

枫林已愁暮楚水复堪悲别后冷山月清猿无防时  

武陵田太守席送司马卢谿  

诸侯分楚郡饮饯五谿春山水清晖逺倶怜一逐臣  

送谭八之桂林  

客心仍在楚江馆复临湘别意猿鸟外天寒桂水长  

送刘十五之郡  

平眀江雾寒客马江上发扁舟事洛阳窅窅含楚月  

从军行七首  

烽火城西百尺楼黄昏独上【`一作坐`】海风秋更吹羗【`一作横`】笛闗山月无那【`一作谁解`】金闺万里愁  

琵琶起舞换新声总是闗山旧【`一作离`】别情撩乱邉愁聴【`一作弹`】不尽髙髙秋月照长城  

闗城榆叶早疎黄日暮云沙古战场表请回军掩尘骨莫教兵士哭龙荒  

青海长云暗雪山孤城遥望玉【`一作雁`】门闗黄沙百战穿金甲不破楼兰终【`一作竟`】不还  

大漠风尘日色昏红旗半卷出辕门前军夜战洮河北已报生擒吐谷浑  

胡瓶落防紫薄汗碎叶城西秋月团眀敕星驰封寳剑辞君一夜取楼兰【`统籖注云薄汗疑作防防`】  

玉门山嶂防千重山北山南总是烽人依逺戍须看火马踏深山不见踪  

出塞二首  

秦时眀月汉时闗万里长征人【`一作征夫向`】未还但使龙城飞将在不教胡马度隂山  

骝马新跨白玉鞍战罢沙场月色寒城头鐡鼓声犹振匣里金刀血未干  

采莲曲二首  

吴姬越艳楚王妃争弄莲舟水湿衣来时浦口花迎入采罢江头月送归  

荷叶罗裠一色裁芙蓉向脸两邉开乱入池中看不见闻歌始觉有人来  

殿前曲二首  

贵人妆梳殿前催香风吹入殿后来仗引笙歌大宛马白莲花发照池防  

胡部笙歌西殿头梨园弟子和凉州新声一段髙楼月圣主千秋乐未休  

春宫曲【`唐人絶句作殿前曲`】  

昨夜风开露井桃未央前殿月轮髙平阳歌舞新承【`一作承新`】宠帘外春寒赐锦袍  

西宫春怨  

西【`一作空`】宫夜静百花香欲卷珠帘春恨长斜抱云和深【`一作浑`】见月朦【`一作胧`】胧树色隠【`一作隔`】昭阳  

西宫秋怨  

芙蓉不及羙人妆水殿风来珠翠香谁分【`一作问`】含啼【`一作却恨含情`】掩秋扇空悬眀月待君王  

长信秋词五首  

金井梧桐秋叶黄珠帘不卷夜来霜熏【`一作金`】笼【`一作炉`】玉枕无顔色卧听南宫【`一作宫中`】清漏长  

髙殿秋砧响夜阑霜深犹忆御衣寒银灯青琐裁缝歇还向金城眀主看  

奉帚平眀金【`一作秋`】殿开且将团扇暂【`一作共`】裵回玉顔不及寒鸦色犹带朝阳日影来  

真成薄命久寻思梦见君王觉后疑火照西宫知夜饮分眀复道奉恩时  

长信宫中秋月眀昭阳殿下衣声白露堂中细草迹红罗帐里不胜情  

青楼曲二首  

白马金鞍从武皇旌旗十万宿长杨楼头小妇鸣筝坐遥见飞尘入建章  

驰道杨花满御沟红妆缦绾上青楼金章紫绶千余骑夫壻朝回初拜侯  

青楼怨  

香帏风动花入楼髙调鸣筝缓夜愁肠防闗山不解说依依残月下帘钩  

浣纱女  

钱塘江畔是谁家江上女儿全胜花吴王在时不得出今日公然来浣纱  

闺怨  

闺中少妇不曽愁春日凝妆上翠楼忽见陌头杨栁色悔教夫壻觅封侯  

甘泉歌  

乗舆执玉已登坛细草霑衣春殿寒昨夜云生拜初月万年甘露水晶盘  

萧驸马宅花烛  

青鸾飞入合欢宫紫凤衔花出禁中可怜今夜千门【`一作家`】里银汉星回【`一作槎`】一道通  

观猎  

角鹰初下秋草稀鐡骢抛鞚去如飞少年猎得平原兔马后【`一作上`】横捎意气归  

寄穆侍御出幽州  

一从恩谴度潇湘寒北江南万里长莫道蓟门书信少雁飞犹得到衡阳  

寄陶副使  

闻道将军破海门如何逺谪渡湘沅春来眀主封西岳自有还君紫绶恩  

至南陵荅皇甫岳  

与君同病复漂沦昨夜宣城别故人眀主恩深非岁久长江还共五谿濵  

西江寄越弟  

南浦逢君岭外还沅谿更逺洞庭山尧时恩泽如春雨梦里相逢同入闗  

李四仓曹宅夜饮  

霜天留后【`一作饮`】故情欢银烛金炉夜不寒欲问吴江别来意【`一作处`】青山眀月梦中防  

宴春源  

源向春城花防重江眀深翠引诸峯与君醉失松溪路山馆寥寥传暝钟  

龙标野宴  

沅溪夏晩足凉风春酒相就竹丛莫道歌愁逺谪青山眀月不曽空  

听流人水调子  

孤舟微月对枫林分付鸣筝与客心岭色千重万重雨防收与泪痕深  

梁苑  

梁园秋竹古时烟城外风悲欲暮天万乗旌旗何防在平防宾客有谁怜  

武陵龙兴观黄道士房问易因题【`一作赠`】  

斋心问易太阳宫八卦真形一气中仙老言余鹤飞去玉清坛上雨蒙蒙  

送魏二  

醉别江楼橘柚香江风引雨入舟凉忆君遥在潇湘月【`一作上一作湘山月`】愁听清猿梦里长  

别李浦之京  

故园今在防陵西江畔逢君醉不迷小弟邻庄尚渔猎一封书寄数行啼  

送狄宗亨  

秋在水清山暮蝉洛阳树色鸣臯烟送君归去愁不尽又惜空度凉风天  

送薛大赴安陆  

津头云雨暗湘山迁客离忧楚地顔遥送扁舟安陆郡天邉何防穆陵闗  

芙蓉楼送辛渐二首  

寒雨连江夜入吴平眀送客楚山孤洛阳亲友如相问一片冰心在玉壶  

丹阳城南秋海隂丹阳城北楚云深髙楼送客不防醉寂寂寒江眀月心  

重别李评事  

莫道秋江离别难舟船眀日是长安吴姬缓舞留君醉随意青枫白露寒  

别陶副使归南海  

南越归人梦海楼广陵新月海亭秋寳刀留赠长相忆当取戈船万户侯  

送人归江夏  

寒江【`一作天`】绿水楚云深莫道离忧迁逺心晓夕双防归鄂渚愁将孤月梦中寻  

送李五  

玉盌金罍倾送君江西日入起黄云扁舟乗月暂来去谁道沧浪吴楚分  

送十五舅  

深林秋水近日空归棹演漾清隂中夕浦离觞意何已草根寒露悲鸣虫  

留别郭八  

长亭驻马未防前井邑苍茫含暮烟醉别何须更惆怅回头不语但【`一作便`】垂鞭  

送窦七  

清江月色傍林秋波上荧荧望一舟鄂渚轻防须早发江邉眀月为君留  

巴陵送李十二  

揺曵巴陵洲渚分清江传语便风闻山长不见秋城色日暮蒹葭空水云  

送裴图南  

黄河渡头归问津离家防日茱萸新漫道闺中飞破镜犹看陌上别行人  

留别司马太守  

辰阳太守念王孙逺谪沅谿何可论黄鹤青云当一举眀珠吐着报君恩  

卢溪主【`一作别`】人  

武陵溪口驻扁舟溪水随君向北流行到荆门上三峡莫将孤月对猿愁  

送程六  

冬夜伤【`一作觞`】离在五溪青鱼雪落鲙橙虀武冈前路看斜月片片舟中云向西  

送朱越  

逺别舟中蒋山暮君行举首燕城路蓟门秋月隠黄云期向金陵醉江树  

别辛渐  

别馆萧条风雨寒扁舟月色渡江看酒酣不识闗西道却望春江云尚残  

送柴侍御  

流水通波接武冈送君不觉有离伤青山一道同云雨眀月何曽是两乡  

送万大归长沙  

桂阳秋水长沙县楚竹离声为君变青山隠隠孤舟微白鹤双飞忽相见  

送吴十九徃沅陵  

沅江流水到辰阳谿口逢君驿路长逺谪谁【`一作唯`】知望雷雨眀年春水共还乡  

别皇甫五  

溆浦潭阳隔楚山离尊不用起愁顔眀祠灵响期昭应天泽俱从此路还  

送崔叅军徃龙溪  

龙溪只在龙标上秋月孤山两相向谴谪离心是丈夫鸿恩共待春江涨  

送郑判官  

东楚吴山驿树微轺车衔命奉恩辉英僚出新丰酒半道遥看骢马归  

送姚司法归吴  

吴掾留觞楚郡心洞庭秋雨海门隂但令意逺扁舟近【`一作送`】不道沧江百丈深  

送髙三之桂林  

留君夜饮对潇湘从此归舟客梦长岭上梅花侵雪暗归时还拂桂花香  

旅望【`一作出塞行`】  

白花【`一作草`】原头【`一作上`】望京师黄河水流无尽时穷秋旷野行人絶马首东来知是谁  

题朱链师山房  

叩齿焚香出世尘斋坛鸣磬歩虚人百花仙醖防留客一饭胡麻度防春  

武陵开元观黄链师院三首  

松间白髪黄尊师童子烧香禹歩时欲访桃源入溪路忽闻鸡犬使人疑  

先贤盛说桃花源尘忝何堪武陵郡闻道秦时避地人至今不与人通【`一作间`】问  

山观空虗清静门从官役吏扰尘喧暂因问俗到真境便欲投诚依道源  

河上老人歌【`一作河上歌`】  

河上老人坐古槎合丹只用青莲花至今八十如四十口道沧溟是我家  

春怨【`乐府近代曲载盖罗缝二首前一曲乃王昌龄出塞第一首第二曲即此诗也不着  

作者姓名`】  

音书杜絶白狼西桃李无顔黄鸟啼寒雁春深归去尽出门肠防草萋萋  

句  

朝荐抱良策独倚江城楼【`述情诗式`】　昨从金陵邑逺谪沅溪滨【`沅志`】　姢魄已三孕【`以下海录碎事`】　驾幸温泉日严霜子月初　长亭酒未醒千里风动地【`以下河岳英灵集`】苍荻寒沧江石头岸邉饮　天仗森森练雪凝身骑鐡骢自臂鹰  

## 御定全唐诗卷一百四十四  

常建  

常建开元中进士第大厯中为盱眙尉诗似初发通庄却寻野径百里之外方归大道其旨逺其兴僻佳句辄来唯论意表沦扵一尉士论悲之诗一卷  

送陆擢  

圣代多才俊【`一作秀`】陆生何考槃南山髙松树不合空摧残九月湖上别北风秋雨寒殷勤叹孤凤早食金琅玕  

送李十一尉临溪  

泠泠花下琴君唱渡江吟天际一防影预悬离别心以言神仙尉因致瑶华音囘轸抚商调越溪【`一作声`】澄碧林  

江上琴兴  

江上调玉琴一清一心泠泠七遍万木澄幽隂【`一作音`】防使江月白又令江水深始知梧桐枝可以徽黄金  

湖中晩霁  

湖广舟自轻江天欲澄霁是时清楚望气色犹霾曀踟蹰金霞白波上日初丽烟虹落镜中树木生天际杳杳涯欲辨防防云复闭言乗【`一作垂`】星汉眀又覩寰瀛势微兴从此惬悠然不知岁试歌沧浪清遂觉乾坤细岂念客衣薄将期永投袂迟回渔父间一雁声嘹唳  

宿王昌龄隠居  

清溪深不测【`一作极`】隠处唯孤云松际露微月清光犹为君茅亭宿花影药院滋苔纹余亦谢时去西山鸾鹤羣  

送楚十少府  

微风吹霜气寒影眀【`一作流`】前除落日未防别萧萧林木虗愁烟闭千里仙尉其何如因送别鹤操赠之双鲤鱼鲤鱼在金盘别鹤哀有余心事则如此请君开素书  

张山人弹琴  

君去芳草绿西峰弹玉琴岂惟丘中赏兼得清烦襟朝从山口还出岭闻清【`一作幽`】音了然云霞气【`一作意`】照见天地心鹤下澄空翩翩舞松林改扣【`一作和`】商声又听飞龙吟稍觉此身妄渐知仙事深其将链金鼎永矣【`一作以`】投吾簮  

白湖寺后溪宿云门  

落日山水清乱流鸣淙淙旧蒲雨抽莭新花水对窓溪中日已没归鸟多为双杉松引直路出谷临前湖洲渚晚色静又观花与蒲入溪复登岭草浅寒流速圆月眀髙峰春山因独宿松隂澄初夜曙色分逺目日出城南隅青青媚川陆乱花覆东郭碧气销长林四郊一清影千里归寸心前瞻王【`一作去`】程促却恋云门深毕景有余兴到家弹玉琴  

闲斋卧病【`一作雨`】行药至山馆稍次湖亭二首【`一作一首`】  

旬时结隂霖帘外初白日斋沐清病容心魂畏虗【`一作灵`】室闲梅照前户眀镜悲旧质同袍四五人何不来问疾行药至石壁东风变芽主人门外【`一作山人山门`】绿小隠湖中花时物堪独徃春防冝别家辞君向沧海烂漫从天涯  

塞上曲  

翩翩云中使来问太原卒百战苦不归刀头怨眀月塞云随阵落寒日傍【`一作旁`】城没城下有寡妻哀哀哭枯骨  

仙谷遇毛女意知是秦宫人  

溪口水石浅泠泠眀药丛入溪双峰峻松栝疎幽风垂岭枝【`一作竹`】嫋嫋翳泉花蒙蒙夤縁霁人目路尽心弥通盘石横阳崖前流【`一作临`】殊未穷囬潭清云影弥漫长天空水邉一神女千岁为玉童羽毛经汉代珠翠逃秦宫目觌神已寓鹤飞言未终祈君青云秘愿谒黄仙翁尝以耕玉田龙鸣西顶中金梯与天接防日来相逢  

梦太白西峰  

梦寐升九崖杳霭逢元君遗我太白峰【`一作岑`】寥寥辞垢氛结宇在星汉宴林闭氤氲檐楹覆余翠巾舄生片云时徃溪水【`一作谷`】间孤亭昼仍曛松峰引天影石瀬清霞文恬目缓舟趣霁心投鸟羣春风又揺櫂潭岛花纷纷  

鄂渚招王昌龄张偾  

刈芦旷野中沙土【`一作上`】飞黄云天晦无精光茫茫悲逺君楚山隔湘水湖畔落日曛春雁又北飞音书固难闻谪居未为叹防枉何由分午日逐蛟【`一作蛇`】龙冝为吊寃文翻覆古共然名【`一作官`】宦安足云贫士任枯槁捕鱼清江濆有时荷鉏犁旷野自耕耘不然春山隠溪涧花【`一作何`】氤氲山鹿自有场贤达亦顾羣二贤归去来世上徒纷纷  

春词二首【`乐府诗题作陌上桑一本连后堦下草犹短一首共作三首`】  

菀菀黄栁丝蒙蒙杂花垂日髙红妆卧倚对【`一作树`】春光【`一作风`】迟宁知傍淇水腰褭黄金羁  

翳翳陌上桑南枝交北堂羙人金梯出素手自提筐非但畏【`一作为`】蚕饥盈盈娇路傍  

晦日马镫曲稍次中流作  

夜寒宿芦苇晓色眀西林初日在川上便澄逰子心秦【`一作晴`】天无纎翳郊野浮春隂波静随钓鱼舟小绿水深出浦见千里旷然谐逺寻扣船应渔父因【`一作同`】唱沧浪吟  

古意【`一本连后古意三首共作四首`】  

牧马古道傍道傍多古墓萧条愁杀人蝉鸣白杨树回头望京邑合沓生尘雾冨贵安可常归来保贞素  

宿五度溪仙人得道处  

五度溪上花生根依两崖二月寻片云愿宿秦人家上见悬崖崩下见白水湍仙人弹碁处石上青萝盘无防求玉童翳翳唯林峦前溪遇新月聊取玉琴弹  

西山  

一身为轻舟落日西山际常随去防影逺接长天势物象归余清林峦分夕丽亭亭碧流暗日入孤霞继渚日逺隂映湖云尚眀霁林昏楚色来防逺荆门闭至夜转清逈萧萧北风厉沙邉雁鹭泊宿处蒹葭蔽圆月逗前浦孤琴又揺曳泠然夜遂深白露霑人袂  

春词  

阶下草犹短墙头梨花白织女髙楼上停梭顾行客问君在何所青鸟舒锦翮  

赠三侍御  

髙山临大泽正月芦花干阳色薫两崖不改青松寒士贤守孤贞古来皆共难眀君错甚【`一作任`】才防上飞三鸾操与霜雪眀量与江海寛束身视天涯安防穷波澜孤鹤在枳棘一枝非所安逸翮望絶霄见欲凌云端层防何其髙山石流洪湍固知非天池鸣跃同所欢谁念独枯槁四十长江干责躬贵知已効拙从一官折翮悲髙风苦饥朝飡湖月映大海天空何漫漫托身未知所谋道庶不刋吟彼乔木诗一夕常三叹  

第三峰  

西山第三顶茅宇依双松杳杳欲至天云梯升防重莹魄澄玉虗以求鸾鹤踪逶迤非天人执莭乘赤龙旁映白日光缥缈轻霞容孤辉上烟雾余影眀心胷愿与黄麒麟欲飞而莫从因寂清万象轻云自中峰山暝学栖鸟月来随暗蛬寻空静余响嫋嫋云溪钟  

古兴  

汉上逢老翁江口为僵尸白发沾黄泥遗骸集乌防机巧自此忘精魄今何之风吹钓竿折鱼跃安防施白水眀汀洲菰蒲冒深陂唯留扁舟影系在长江湄突兀枯松枝悠扬女萝丝托身难凭依生死焉相知徧观今时人举世皆尔为将军死重围汉卒犹争驰百马同一衔万轮同一规名与身孰亲君子冝固思  

髙楼夜弹筝  

髙楼百余尺直上江水平眀月照人苦开帘弹玉筝山髙猿狖急天静鸿雁鸣曲度犹未终东峰霞半生  

客有自燕而归哀其老而赠之  

羸马朝自燕一身为二连忆亲拜孤冢移葬双陵前幽愿从此毕剑心因获全孟冬寒气盛抚辔告言旋碣石海北门余防惟朝鲜离离一寒骑嫋嫋驰白天生别皆自取况为士卒先寸心渔阳兴落日旌竿悬  

白龙窟泛舟寄天台学道者  

夕映翠山深余晖在龙窟扁舟沧浪意澹澹花影没西浮入天色南望对云阙因忆莓苔峰初阳濯髪泉萝两幽映松鹤间清越碧海莹子神玉膏泽人骨忽然为枯木微兴遂如兀应寂中有天眀心外无物环廻从所泛夜静犹不歇澹然意无限身与波上月  

张天师草堂  

灵溪宴清宇傍倚枯松根花药绕方丈瀑泉飞至门四气闭炎热两崕改眀昏夜深月蹔皎亭午朝始暾信是天人居幽幽寂无喧万壑应鸣磬诸峰接一魂遂登仙子谷因醉田生【`一作中`】樽时莭开玉书窅映飞天言心化便【`一作更`】无影目精焉累烦忽而与【`一作举`】霄汉寥落空南轩  

古意三首  

二妃方访舜万里南方悬逺道隔江汉孤舟无岁年不知苍梧防气尽呼青天愁泪变楚竹蛾眉防湘川后人立为庙累世称其贤过客设祠祭狐貍来坐邉懐古未忍还猿吟彻空山  

眀月照髙阁防女褰罗幕歌舞临碧云箫声沸珠箔青鸾临南海天上双白鹤万里齐翼飞意求君门乐玉霄九重闭金鎻夜不开两翅自无力愁鸣云外来态深入【`一作人`】空贵世屈无良媒俛仰顾中禁东飞白玉防楚王竟何去独自留巫山偏使世人见迢迢江汉间驻舟春溪里皆愿拜灵顔寤寐见神女金沙鸣佩环闲艳絶世姿令人气力微含笑竟不语化作朝云飞  

渔浦  

春至百草绿陂泽闻鸧鹒别家投钓翁今世沧浪情沤纻为緼袍折麻为长缨荣誉失本真怪人浮此生碧水月自濶安流净而平扁舟与天际独往谁防名  

空灵山应田叟  

湖南无村落山舍多黄茒淳朴如太古其人居鸟巢牧童唱巴歌野老亦献嘲泊舟问溪口言语皆哑咬土俗不尚农岂暇论肥硗莫傜射禽兽浮客烹鱼鲛余亦罘罝人获麋今尚苞敬君中国来愿以充其庖日入闻虎鬬空山满咆哮懐人虽共安异域终难交白水可洗心采薇可为肴曳策背落日江风鸣梢梢  

太公哀晚遇  

日出渭流白文王畋猎时钓翁在芦苇川泽无防罴诏书起遗贤匹马令【`一作今`】致辞因称江海人臣老筋力衰迟迟诣天车快快【`一作怏怏`】悟灵龟兵马更不猎君臣皆共怡同车至咸阳心影无磷缁四牡玉墀下一言为帝师王侯拥朱门轩盖曜长逵古来荣华人遭遇谁知之落日悬桑榆光景有顿亏倐忽【`一作悲`】天地人虽贵将何为  

昭君墓  

汉宫岂不死异域伤独【`一作犹伤`】没万里防黄金蛾眉为枯骨廻车【`一作军`】夜出寒立马皆不发共【`一作愤`】恨丹青人坟上哭眀月  

吊王将军墓  

嫖姚北伐时深入强【`一作防`】千里战余落日黄军败鼓声死尝闻汉飞将可夺单于垒今与山鬼邻残兵哭辽水  

古意  

井底玉冰洞地眀琥珀辘轳青丝索仙人骑鳯披彩霞挽上银瓶照天阁黄金作身双飞龙口衔眀月喷芙蓉一时渡海望不见晓上青楼十二重  

古兴  

辘轳井上双梧桐飞鸟衔花日将没深闺女儿莫愁年玉指泠泠怨金碧石榴帬裾蛱蝶飞见人不语颦蛾眉青丝素丝红绿丝织成锦衾当为谁  

张公子行【`一作古意`】  

日出乗钓舟嫋嫋持钓竿渉淇傍荷花骢马闲金鞍侠客【`一作使君`】白云中腰间悬辘轳出门事嫖姚为君西击胡胡兵汉骑相驰逐转战孤军西海【`一作海西`】北【`一作曲`】百尺旌竿沈黒云邉笳落日不堪闻  

题破山寺后禅院  

清晨入古寺初日照髙林竹【`一作一一作曲`】迳通【`一作遇`】幽防禅房花木深山光恱鸟性潭影空人心万籁此都寂但余钟磬音  

送李大都防  

单于虽不战都防事邉深君执幕中秘防为髙士心海头近初月碛里多愁隂西望郭犹子将分泪满襟  

潭州留别  

贤达不相识偶然交已深宿防谒郡佐怅别依禅林湘水流入海楚云千里心望君杉松夜山月清猿吟  

听琴秋夜赠防尊师  

琴当秋夜听况是洞中人一指指应法一声声爽神寒虫临砌急【`一作黙`】清吹褭灯频何必钟期耳髙闲自可亲  

泊舟盱眙  

泊舟淮水次霜降夕流清夜久潮侵防天寒月近城平沙依雁宿馆聴鸡鸣乡国云霄外谁堪羇旅情  

江行  

平湖四无际此夜泛孤舟眀月异方意吴歌令客愁乡园碧云外兄弟渌江头万里无归信伤心看斗牛  

燕居  

青苔常满路流水复入林逺与市朝隔日闻鸡犬深寥寥丘中想渺渺湖上心啸傲转无欲不知成陆沈  

送宇文六  

花映垂杨汉水【`一作水彻`】清微【`一作晓`】风林里一枝轻即今江北还如此愁杀江南离别情  

落第长安  

家园好在尚【`一作住上`】留秦耻作眀时失路人恐逢故里莺花笑且向长安度一春  

塞下  

鐡马胡裘出汉营分麾百道救龙城左贤未遁旌【`一作斩`】竿折过在将军不在兵  

题法院  

胜景门闲【`一作开`】对逺山竹深松老半含烟皓【`一作皎一作素`】月殿中三度磬水晶宫里一僧禅  

岭猿  

杳杳褭褭【`一作凄凄一作依依`】清且切鹧鸪飞处又斜阳相思岭上相思泪不到三声合防肠  

三日寻李九庄  

雨歇杨林东渡头永和三日荡轻舟故人家在桃花防直到门前溪水流  

塞下曲四首  

玉帛朝囘望帝乡乌孙归去不称王天涯静防无征战兵气销为日月光  

北海隂风动地来眀君祠上望龙堆髑髅皆是长城卒日暮沙场飞作灰  

龙鬬雌雄势已分山崩鬼哭恨将军黄河直北千余里寃气苍茫成黒云  

因嫁单于怨在邉蛾眉万古葬胡天汉家此去三千里青冢常无草木烟  

戏题湖上  

湖上老人坐矶【`一作岛`】头湖里桃花水却流竹竿嫋嫋波无【`一作白波`】际不知何者吞吾钩  

吴故宫  

越女歌长君且听芙蓉香满水邉城岂知一日终非主犹自如今有怨声  

## 御定全唐诗卷一百四十五  

杜頠【`一作顔`】  

杜頠开元十五年同王昌龄登第诗二首  

从军行  

秋草马蹄轻角弓持急去为龙城候正值胡兵袭军气横大荒战酣日将入长风金鼓动白露【`一作雾`】鐡衣湿四起愁邉声南辕时伫立防蓬孤自转寒雁飞相及万里云沙涨平川【`一作路平`】冰霰溢【`一作涩`】夜闻汉使归独向刀环泣  

故绛行  

君不见铜鞮观数里城池已芜漫君不见虒祁【`一作祁虒`】宫防重防榭亦微蒙介马兵车全盛时歌童舞女妖艳姿一代繁华皆共絶九原唯望冢累累  

李嶷  

李嶷开元十五年进士第官左武卫录事殷璠称其诗  

鲜洁有规矩其少年行三首词虽不多翩翩然侠气在目今存诗六首  

少年行三首  

十八羽林郎戎衣侍【`一作事又作从`】汉王臂鹰金殿侧挟弹玉舆傍驰道春风起陪防出建章  

侍猎长杨下承恩更射飞尘生马影灭箭落雁行稀薄暮随天仗聮翩入琐闱  

玉剑膝邉【`一作傍`】横金杯马上倾朝逰茂陵道夜宿鳯凰城豪吏【`一作侠`】多猜忌无劳问姓名  

淮南秋夜呈周偘【`一作呈同僚`】  

天浮河汉髙夜闲砧杵发清秋忽如此离恨应难歇风乱池上萍【`一作萤`】露光竹间月与君共逰防忽作他乡别  

林园秋夜作  

林卧避残暑白云长在天赏心既如此对酒非徒然月色徧秋露竹声兼夜泉凉风懐袖里兹意与谁传  

读前汉外戚传  

人录尚书事家临御路傍凿池通渭水避暑借眀光印绶妻封邑轩车子拜郎宠因宫掖里势极必先亡崔亘  

崔亘开元二十四年登进士第诗一首  

春怨  

夜尽梦初惊纱窗早雾眀晓妆脂粉薄春服绮罗轻妾有今朝恨君无旧日情愁来理管皆是防肠声蒋维翰【`蒋一作薛`】  

蒋维翰登开元进士第诗五首  

古歌二首  

羙人怨何深含情倚金阁不嚬【`一作笑`】复不语红【`一作珠`】泪双双【`一作纷纷`】落  

美人闭红烛独坐裁新锦频放剪刀声夜寒知未寝  

春夜裁缝  

珠箔因风起飞蛾入最防不教人夜作方便杀眀灯  

春女怨  

白玉堂前一树梅今朝忽见数花【`一作枝`】开儿家门户寻常【`一作重重`】闭春色因何入得【`一作縁何入得`】来  

怨歌  

百尺珠楼临狭斜新妆防唱美人车皆言贱妾红顔好要自狂夫不忆家  

万楚  

万楚登开元进士第诗八首  

小山歌  

人说淮南有小山淮王昔日此登仙城中鸡犬皆飞去山上坛场今宛然世人贵身不贵夀共笑华阳洞天口不知金石变长年谩在人间恋携手君防举防至淮南家住盱眙余先谙桐柏乱流平入海茱萸一曲沸成潭忆记来时魂悄悄想见仙山众峰小今日长歌思不堪君行为报三青鸟  

题江潮庄壁  

田家喜秋熟岁宴林叶稀禾黍积场圃樝棃垂户扉野闲犬时吠日暮牛自归时复落花酒茅斋堪解衣  

咏帘  

玳瑁昔称华玲珑薄绛纱钩衔门势曲莭乱水纹斜日弄长飞鸟风揺不卷花自当分内外非是为骄奢  

茱萸女  

山隂栁家女九日采茱萸复得东邻伴双为陌上姝插枝着【`一作花向`】髙髻结子置长裾作【`一作忤`】性常迟缓非闗诧【`一作托`】丈夫平眀折林樾【`一作树`】日入返城隅侠【`一作贾`】客要罗袖行人挑短书蛾眉自有主年少莫踟蹰  

五日观妓  

西施谩道浣春纱碧玉今时鬬丽华眉黛夺将萱草色红裙妬杀石榴花新歌一曲令人艳醉舞双眸敛鬓斜谁道五丝防续命却令今日死君家  

骢马  

金络青骢白玉鞍长鞭紫陌野逰盘朝驱东道尘恒灭暮到河源日未阑汗血每随邉地苦蹄伤不惮陇隂寒君防一饮长城窟为报【`一作尽`】天山行路难  

题情人药栏  

敛眉语芳草何许太无情正见离人别春心相向生  

河上逢落花  

河水浮落花花流东不息应见浣纱人为道长相忆范朝  

范朝开元中进士诗二首  

宁王山池  

水势临阶转峰形对路开槎从天上得石是海邉来瑞草分丛种祥花间色栽旧传词赋客唯见有邹枚  

题石瓮寺  

胜境冝长望迟春好散愁闗连四塞起河带八川流复磴承香阁重岩映彩楼为临温液近偏美圣君逰杨顔  

杨顔登开元进士第诗一首  

田家  

小园足生事寻胜日倾壶莳蔬利扵鬻才青摘已无四邻依【`一作因`】野竹日夕采其【`一作共樵`】枯田家心适时春色徧桑榆  

王諲  

王諲登开元进士第官右补阙诗六首  

后庭怨  

君不见红闺少女端正时夭夭桃李仙容姿幸得君王怜巧笑披香殿里荐蛾眉蛾眉双双人共进常恐妾身从此摈甄妃为妬出层宫班女因猜下长信长信宫门闭不开昭阳歌吹风送来梦中魂魄犹言是觉后精神尚未廻念君娇爱无终始使妾长啼后庭【`一作宫`】里独立每看斜日尽孤眠【`一作一坐`】直至残灯死秋日闻虫翡翠帘春晴照面鸳鸯水红顔旧来花不胜白髪如今雪相似传闻纨扇恩未歇预想蛾眉上初月如君贵伪不贵真还同弃妾逐新人借问南山松叶意何如北砌槿花新  

夜坐看搊筝  

调筝夜坐灯光里却挂罗帷露纎指朱一一声不同玉柱连连影相似不知何防学新声曲曲弹来未覩名应是石家金谷里流传未满洛阳城  

长信怨  

飞燕倚身轻争人巧笑名生君弃妾意増妾怨君情日落昭阳壁秋来长信城寥寥金殿里歌吹夜无声  

闺情  

日暮裁缝歇深嫌气力微才防收箧笥嬾起下帘帷怨坐空然烛愁眠不解衣昨来频梦见夫壻莫应知  

十五夜观灯  

暂得金吾夜通看火树春停车傍眀月走马入红尘妓杂歌偏胜场移舞更新应须尽记取说向【`一作与`】不来人  

除夜【`一作史青诗`】  

今岁今宵尽眀年眀日催寒随一夜【`一作腊`】去春逐五更来气色空中改容顔暗里囘风光人不觉已着后园梅王岳灵  

王岳灵登开元进士第天寳中累官至监察御史诗一首  

闻漏  

建礼含香处重城待漏臣徐闻传凤诏晓唱辨鸡人银箭残将尽铜壶漏更新催筹当午夜移刻及三辰杳杳从天逺泠泠出禁频直疑残漏曙肃肃对钩陈周万【`一作吉万`】  

周万其先汝南人后徙居永安黄冈宣州刺史择从之子开元末登第诗一首  

送沈芳谒李观察求仕进【`自注云此君曽浪迹长安因以诗让之`】  

徃日长安路欢逰不惜年为贪卢女曲用尽沈郎钱身老方投刺途穷始着鞭犹闻有知已此去不徒然  

## 御定全唐诗卷一百四十六  

陶翰  

陶翰润州人开元十八年擢进士第又擢宏词科以氷壶赋得名官礼部贠外郎诗一卷  

古塞下曲【`一作王季友误`】  

进军飞狐北穷防势将变日落沙尘昏背河更一战骍【`一作骏`】马黄金勒雕弓白羽箭射杀左贤王归奏未央殿欲言塞下事天子不召见东出咸阳门哀哀泪如霰  

燕歌行  

请君留楚调聴我吟燕歌家在辽水【`一作东`】头邉风意气多出身为汉将正值戎未和雪中凌天山氷上渡交河大小百余战封侯竟蹉跎归来防陵下故旧无相过雄剑委尘匣空门垂【`一作惟`】雀罗玉篸还赵女【`一作姝`】宝瑟【`一作瑶琴`】付齐娥昔日不为乐时防今奈何  

望太华赠卢司仓  

行【`一作作`】吏到西华乃观三峯壮削成元气中杰出天河【`一作汉`】上如有飞动色不知青冥巨灵安在防厥迹犹可望方此顾【`一作叹`】行旅【`一作役`】末由饬【`一作访`】仙装【`装唐韵侧亮切行装也或改作仗非`】葱茏记星坛眀灭数云嶂良友垂真契宿心所防尚敢投归山吟霞径一相访  

赠郑贠外  

骢马拂绣裳按兵辽水阳西分雁门骑北逐楼烦王闻道五军集相邀百战场风沙暗天起虏骑【`一作阵`】森已行儒服揖【`一作防`】诸将雄谋吞大【`一作八`】荒金门来【`一作求`】见谒朱绂生辉光数年【`一作载`】侍御史稍迁尚书郎人生志气立所贵功业昌何必守章句终年事铅黄同时献赋客尚在东陵傍  

赠房侍御【`时房公在新安`】  

志士【`一作人`】固【`一作故`】不覊与道常周旋进则天下仰已之防晏然褐衣东府召执简南防先雄义每特立犯顔岂圗全谪居东南逺逸气吟芳荃适防寥廓趣清波更夤縁扁舟入五湖发缆洞庭前浩荡临海曲迢遥济江壖徴竒忽忘返遇兴将弥年乃悟范生智足眀渔父贤郡临新安渚佳赏此城偏日夕对层岫云霞映晴川闲居恋秋色偃卧贞坚倚伏聊自【`一作自相`】化行蔵互推迁君其振羽翮岁晏将【`一作欲`】冲天  

晩出伊阙寄河南裴中丞  

退无偃息资进无当代策冉冉时将暮坐为周南客前登阙塞门永眺伊城陌长川黯已空【`一作暮`】千里寒气白家本【`一作在`】渭水西异日同所适秉志师禽尚微言祖庄易一辞林壑间共系风尘役交朋【`一作才名`】忽先进天道何【`一作邑多`】纷剧岂念嘉遯时依依偶沮溺  

送朱大出闗  

楚客西上书十年不得意平生相知者晩莭心各异长揖五侯门拂衣谢中贵丈夫多别离各有四方事防剑因髙歌萧萧北风至故人有斗酒是夜共君醉努力强加餐当年莫相弃  

宿天竺寺  

松柏乱岩口山西微径通天开【`一作闗`】一峯见宫阙生虗空正殿倚霞壁千楼【`一作上房`】标石丛夜来猨鸟静钟梵响【`一作寒`】云中岑【`一作峯`】翠映湖【`一作眀`】月泉声乱溪风心超诸境外了与悬解同眀发唯改视朝日长崖东【`一作眀发气改起视长崖东`】湖色浓荡漾海光渐曈朦葛仙迹尚在许氏道犹崇独徃古来【`一作今`】事幽懐期二公  

出萧闗懐古  

驱马击长剑行役至萧闗悠悠【`一作然`】五原上永眺闗河前北虏三十万此中常控秦城亘宇宙汉帝理【`一作埋`】旌【`一作戎又作旄`】旃刁斗鸣不息羽书日夜传五军计莫就三策议空全大漠横万里萧条絶人烟孤城【`一作山`】当瀚海落日照祈连怆矣苦寒奏懐防式微篇更悲秦楼月夜夜出胡天  

南楚懐古  

南国久芜漫我来空郁陶君看章华宫防处生黄蒿但见陵与谷岂知贤与豪精魂托古木寳玉捐江臯倚棹下晴景防舟随晩涛碧云暮寥落湖上秋天髙往事那堪问此心徒自劳独余湘水上千载闻离骚  

经杀子谷  

扶苏秦帝子举代称其贤百万犹在握可争天下权束身就一剑壮志皆弃捐塞下有遗迹千龄人共传疎芜尽荒草寂歴空寒烟到此尽垂泪非我独澘然  

早过临淮  

夜来三渚风【`一作夜泊三风渚`】晨过临淮岛湖中海气白城上楚云早鳞鳞鱼浦帆漭漭芦洲草川路日【`一作白`】浩荡惄焉心如且言任倚伏何暇念枯槁范子名屡移蘧公志常保古人去已久此理今难【`一作难足`】道【`一作古人已云云此理谁足道`】  

乗潮至渔浦作  

舣棹乗早潮潮来如风雨樟防忽已隠界峰莫及覩【`一作嶂髙忽已界峯暗莫及覩`】崩腾心为失浩荡目无主豗防浪始闻【`一作风停浪始开`】漾漾入鱼浦云景共澄霁江山相吞吐伟哉造化工【`一作灵`】此事从终古流沫诚足诫商歌调易苦颇因忠信全客心【`一作念`】犹栩栩  

秋山夕兴  

山月松篠下月眀山景鲜聊为髙秋酌复此清夜晤语方获志栖心亦弥年尚言兴未逸更理逍遥篇送集贤学士伊阙史少府敇放归江东觐省【`一作綦毋潜诗`】  

墨客钟张侣材髙吴越珍千门来谒帝驷马去荣亲吏邑沿清洛乡山指白苹归期应不逺当及未央春  

送金卿归新罗  

奉义朝中国殊恩及逺臣乡心遥渡海客路再经春落日谁同望孤舟独可亲拂波衔木鸟偶宿泣珠人礼乐夷风变衣冠汉制新青云已干吕知汝重来宾  

栁陌听早莺【`一本题上奉试二字`】  

忽来枝上啭还似谷中声乍使香闺静偏伤逺客情间闗难辨处防续若频惊玉勒留将久青楼梦不成千门晓发万井报春生徒有知音赏慙非臯鹤鸣  

## 御定全唐诗卷一百四十七  

刘长卿  

刘长卿字文房河间人开元二十一年进士至徳中为监察御史以检校祠部员外郎为转运使判官知淮南鄂岳转运留后鄂岳观察使吴仲孺诬奏贬潘州南巴尉防有为之辩者除睦州司马终随州刺史以诗驰声上元宝应间权徳舆常谓为五言长城皇甫湜亦云诗未有刘长卿一句已呼宋玉为老兵其见重如此集十卷内诗九卷今编诗五卷  

逢雪宿芙蓉山主人  

日幕苍山逺天寒白屋贫柴门闻犬吠风雪夜归人  

送张起崔载华之闽中  

朝无寒士达家在旧山贫相送天涯里怜君更逺人  

赠秦系徴君  

羣公谁让位五柳独知贫惆怅青山路烟霞老此人秦系顷以家事获谤因出旧山每荷观察崔公见知欲归未遂感其流寓诗以赠之  

初迷武陵路复出孟尝门回首江南岸青山与旧恩夜中对雪赠秦系时秦初与谢氏离婚谢氏在越  

月明花满地君自忆山阴谁遣因风起纷纷乱此心  

湘妃  

帝子不可见秋风来暮思婵娟湘江月千载空蛾眉  

斑竹  

苍梧千载后斑竹对湘沅欲识湘妃怨枝枝满泪痕  

春草宫懐古  

君王不可见芳草旧宫春犹带罗裙色青青向楚人  

正朝览镜作  

憔悴逢新岁茅扉见旧春朝来明镜里不忍白头人爪洲道中送李端公南渡后归扬州道中寄  

片帆何处去匹马独归迟惆怅江南北青山欲暮时  

送张十八归桐庐  

归人乘野艇带月过江村正落寒潮水相随夜到门  

过白鹤观寻岑秀才不遇  

不知方外客何事锁空房应向桃源里敎他唤阮郎  

听弹琴  

泠泠七丝【`一作`】上静听松风寒古调虽自爱今人多不弹  

游南园偶见在阴墙下葵因以成咏  

此地常无日青青独在阴太阳偏不及非是未倾心  

入百丈涧见桃花晩开  

百丈深涧里过时花欲妍应縁地势下遂使春风偏  

送子壻崔真甫李穆往扬州四首  

渡口发梅花山中动泉脉芜城春草生君作扬州客半逻莺满树新年人独还落花逐流水共到茱萸湾雁还空渚在人去落潮翻临水独挥手残阳归掩门狎鸟稚子钓鱼终老身殷勤嘱归客莫话桃源人  

寄龙山道士许法棱  

悠悠白云里独住青山客林下昼焚香桂花同寂寂  

送方外上人  

孤云将野鹤岂向人间住莫买沃洲山时人已知处  

送灵澈上人  

苍苍竹林寺杳杳钟声晩荷笠带夕阳青山独归逺  

茱萸湾北荅崔载华问  

荒凉野店絶迢遰人烟逺苍苍古木中多是隋家苑  

赴楚州次自田途中阻浅问张南史  

楚城今近逺积霭寒塘暮水浅舟且迟淮潮至何处  

江中对月  

空洲夕烟敛望月秋江里歴歴沙上人月中孤渡水  

碧涧别墅喜皇甫侍御相访  

荒村带返照落叶乱纷纷古路无行客寒山独见君野桥经雨断涧水向田分不为怜同病何人到白云  

初到碧涧招明契上人  

渐老知身累初寒曝背眠白云留永日黄叶减余年猨防窗前树泉浇谷后【`一作口`】田沃洲能共隠不用道林钱  

送少防上人游天台  

石桥人不到独往更迢迢乞食山家少寻钟野路遥松门风自埽瀑布雪难消秋夜闻清梵余音逐海潮  

却归睦州至七里滩下作  

南归犹谪宦独上子陵滩江树临洲晩沙禽对水寒山开斜照在石浅乱流难惆怅梅花发年年此地看  

对酒寄严维  

陋【`一作陌`】巷喜阳和衰顔对酒歌嬾从华发乱闲任白云多郡简容垂钓家贫学弄梭门前七里濑早晩子陵过  

新年作  

乡心新岁切天畔独澘然老至居人下春归在客先岭猨同旦暮江柳共风烟巳似长沙傅从今又防年朱放自杭州与故里相使君立碑回因以奉简吏部杨侍郎制文  

片石羊公后凄凉江水濵好辞千古事堕泪万家人鵩集占书久鸾回刻篆新不堪相顾恨文字日生尘  

送宣尊师醮毕归越  

吹箫江上晩惆怅别茅君踏火能飞雪登【`一作吞`】刀【`一作山`】入白云晨香长日在夜磬满山闻挥手桐溪路无情水亦分  

送裴使君赴荆南充行军司马  

盛府南门寄前程积水中月明临夏口山晩望巴东故节辞江郡寒笳发渚宫汉川风景好遥羡逐【`一作继`】羊公  

送裴郎中贬吉州  

乱军交白刃一骑出黄尘汉节同归阙江帆共逐臣猨愁岐路晩梅作异方春知已鄼侯在应怜脱粟人酬皇甫侍御见寄时前相国姑臧公初临郡  

离别江南北汀洲叶再黄路遥云共水砧迥月如霜岁俭依仁政年衰忆故鄊伫看【`一作君`】宣室召汉法倚张纲  

月下呈章秀才【`八元`】  

目古悲揺落谁人奈此何夜蛬偏傍枕寒鸟数移柯向老三年谪当秋百感多【`一作无愁百口多`】家贫惟好月空媿子猷过  

酬张夏  

几歳依穷海頺年惜故隂剑寒空有气松老欲无心翫雪劳相访看山正独吟孤舟且莫去前路水云深  

送李使君贬连州  

独过长沙去谁堪此路愁秋风散千骑寒雨泊孤舟贾谊辞明主萧何识故侯汉廷当自召湘水但空流  

秋夜北山精舍观体如师梵  

焚香奏仙呗向夕遍空山清切兼秋逺威仪对月闲静分岩响荅散逐海潮还幸得风吹去随人到世间  

酬张夏雪夜赴州访别途中苦寒作  

扁舟乗兴客不惮苦寒行晩暮相依分江潮欲别情【`一作江湖别有情`】水声冰下咽砂路雪中平旧劒锋铓尽应嫌赠脱【`一作脱自`】轻  

寻洪尊师不遇  

古木无人地来寻羽客家道书堆玉案仙帔叠青霞鹤老难知岁梅寒未作花山中不相见何处化丹砂  

喜鲍禅师自龙山至  

故居【`一作山`】何日下春草欲芊芊犹对山中月谁听石上泉猨声知后夜花发见流年杖锡闲来往无心到处禅  

送方外上人之常州依萧使君  

宰臣思得度鸥鸟恋为羣逺客回飞锡空山卧白云夕阳孤艇去秋水两溪分归共临川史同翻贝叶文  

宿北山禅寺兰若  

上方鸣夕磬林下一僧还密行传人少禅心对虎闲青松临古路白月满寒山旧识窗前桂经霜更待【`一作得`】攀  

赴新安别梁侍郎  

新安君莫问此路水云深江海无行迹孤舟何处寻青山空向泪白月岂知心纵有余生在终伤老病侵  

江州留别薛六柳八二员外  

江海相逄【`一作逢君`】少东南别处长独行风嫋嫋相去水茫茫白首辞同舍青山背故乡离心与潮信每日到浔阳  

和州留别穆郎中  

播迁悲逺道揺落感衰容今日犹多难何年更此逢世交黄叶散乡路白云重明发看烟树唯闻江北钟  

和州送人归复郢  

因家汉水曲相送掩柴扉故郢生秋草寒江澹落晖緑林行客少赤壁住人稀独过浔阳去潮归人不归  

送金昌宗归钱塘  

新家浙江上独泛落潮归秋水照华发凉风生褐衣柴门嘶马少藜杖拜人稀惟有陶潜柳萧条对掩扉  

酬张夏别后道中见寄  

离羣方歳晏谪宦在天涯暮雪同行少寒潮欲上迟海鸥知吏傲砂鹤【`一作沙鸟`】见人衰只畏生秋【`一作忆春`】草西归亦未期  

新安奉送穆谕徳归朝赋得行字  

九重宣室召万里建溪行事直皇天在归迟白发生用材身复起覩圣眼犹明离别寒江上潺湲若有情  

偶然作  

野寺长依止田家或往还老农开古地夕鸟入寒山书劒身同废烟霞吏共闲岂能将白发扶杖出人间送州人【`一作睦州`】孙沅自本州却归句章新营所居  

故里归成客新家去未安诗书满蜗舍征税及渔竿火种山田薄星居海岛寒怜君不得已歩歩别离难送李员外使还苏州兼呈前袁州李使君赋得长字袁州即员外之从兄  

别离共成怨【`一作诚共怨`】衰老更难忘夜月留同舍秋风在逺鄊朱徐向烛白发强临觞归献西陵作谁知此路长  

酬李员外从崔录事载华宿三河戍先见寄  

寒江鸣石濑归客夜初分人语空山答猨声独戍闻迟来朝及暮愁去水连云岁晩心谁在青山见此君  

见秦系离婚后出山居作  

岂知偕老重垂老絶良姻郗氏诚难负朱家自媿贫绽衣留欲故织锦罢经春何况蘼芜緑空山不见人  

酬秦系  

鹤书犹未至那出白云来旧路经年别寒潮每日回家空归海燕人老发江梅最忆门前柳闲居手自栽  

岁日作  

建寅回北斗看厯占春风律变沧江外年加白发中春衣试稚子夀酒劝衰翁今日阳和发荣枯岂不同  

题元录事开元所居  

幽居萝薜情髙卧纪纲行鸟散秋鹰下人闲春草生冐风【`一作岚`】归野寺收印出山城今日新安郡因君水更清  

送崔载华张起之闽中  

不识闽中路遥知别后心猨声入岭切鸟道问人深旅食过夷落方言会越音西征开幕府早晩用陈琳  

送张司直赴岭南谒张尚书  

畨禺万里路逺客片帆过盛府依横海荒祠拜伏波人经秋瘴变鸟坠火云多诚惮炎洲里无如一顾何  

寄会稽公徐侍郎【`公时为王傅`】  

揺落淮南叶秋风想越吟邹枚入梁苑逸少在山隂老鹤无衰貌寒松有本心圣朝难税驾惆怅白云深送朱山人放越州贼退后归山阴别业  

越州【`一作中`】初罢战江上送归桡南渡无来客【`一作信`】西陵自落潮空城垂故【`一作细`】柳旧业【`一作井`】废春苗闾里相逄少【`一作谁相见`】莺花共寂寥  

秋夜肃公房喜普门上人自阳羡山至  

山栖久不见林下偶同游早晩来香积何人住沃洲寒禽惊后【`一作独`】夜【`一作晩`】古木带髙秋却入千峰去孤云不可留  

送李秘书却赴南中【`此公举家先流岭外兄弟数人倶没南中`】  

却到畨禺日应伤昔所依炎洲百口住故国几人归路识梅花在家存【`一作看`】棣蕚稀独逄回雁去犹作旧行飞  

过前安宜张明府郊居  

寂寥东郭外白首一先生解印【`一作考满`】孤琴在移家【`一作家移`】五柳成夕阳临水钓春雨向田耕终日空林下何人识此情  

使回次杨柳过元八所居  

君家杨柳渡来往落帆过緑竹经寒在青山欲暮多薜萝诚可恋婚嫁复如何无奈闲门外渔翁夜夜歌  

送李侍御贬郴州  

洞庭波渺渺君去吊灵均几路三湘水全家万里人听猨明月夜看栁故年春忆想汀洲畔伤心向白苹  

寄普门上人  

白云幽卧处不向世人传闻在千里心知独夜禅辛勤羞薄禄依止爱闲田惆怅王孙草青青又一年  

逢郴州使因寄郑协律  

相思楚天外梦寐楚猨吟更落淮南叶难为江上心衡阳问人逺湘水向君深欲逐孤帆去茫茫何处寻  

岳阳馆中望洞庭湖  

万古巴丘戍平湖此【`一作北`】望长问人何淼淼愁暮更苍苍叠浪浮元气中流没太阳孤舟有归客早晩达潇湘廵去岳阳却归鄂州使院留别郑洵侍御侍御先曾谪居此州  

何事长沙谪相【`一作长`】逢楚水秋暮帆归夏口寒雨对巴丘帝子椒浆奠骚人木叶愁谁怜万里外离别洞庭头  

夏口送屈突司直使湖南  

共悲【`一作愁`】来夏口何事更南征雾露行人少潇湘春草生莺啼何处梦猨啸若为声风月新年好悠悠逺客情  

代边将有懐  

少年辞魏阙白首向沙场瘦马恋秋草征人思故鄊暮笳吹塞月晓甲带胡霜自到云中郡于今百战强  

雨中过员稷巴陵山居赠别  

怜君洞庭上白发向人垂积雨悲幽独长江对别离牛羊归故道猨鸟聚寒枝明发遥相望云山不可知送李中丞之襄州【`一作送李中丞归汉阳李一作季一无之襄州三字`】  

流落征南将曾驱十万师罢归无旧业老去恋明时独立三朝识【`一作边静`】轻生一劒知【`一作随`】茫茫汉江上日暮复【`一作欲`】何之  

奉使至申州伤经陷没  

举目伤芜没何年此战争归人失旧里老将守孤城废戍山烟出荒田野火行独怜浉水上时乱亦能清  

穆陵关北逢人归渔阳  

逢君穆陵路匹马向桑干楚国苍山古幽州白日寒城池百战后耆旧防家残处处蓬蒿遍归人掩泪看  

安州道中经浐水有懐  

征途逢浐水忽似到秦川借问朝天处犹看落日边映沙晴漾漾出涧夜溅溅欲寄西归恨防波不可传  

歩登夏口古城作  

平芜连古堞逺客此沾衣髙树朝【`一作潮`】光上空城秋气归防明汉水极揺落楚人稀但见荒郊外寒鵶暮暮飞  

赠别卢司直之闽中  

尔来多不见此去又何之华发同今日流芳似旧时洲长春色遍汉广夕阳迟岁歳王孙草空怜无处期酬郭【`一作张`】夏【`一作厦`】人日长沙感懐见赠【`此公比经流窜亲在上都`】  

旧俗欢犹在怜君恨独深新年向国泪今日倚门心岁去随湘水春生近桂林流莺且莫弄江畔正行吟  

赴巴南书情寄故人  

南过三湘去巴人此路偏谪居秋瘴里归处夕阳边直道天何在愁容镜亦怜裁书欲谁诉无泪可澘然  

余干旅舍  

揺落暮天迥青枫霜叶稀孤城向水闭独鸟背人飞渡口月初上邻家渔未归乡心正欲絶何处寒衣  

登思禅寺上方题修竹茂松  

上方幽且暮【`一作西峰上方处`】台殿【`一作榭`】隠防笼【`一作朦胧`】逺磬秋山里清猨古木中众溪连竹路诸岭共松风傥许栖林下甘成白首翁  

恩敇重推使牒追赴苏州次前溪馆作  

渐入云峰里愁看驿路闲乱鵶投落日疲马向空山且喜怜非罪何心恋末班天南一万里谁料得生还  

北归次秋浦界清溪馆  

万里【`一作岭`】猨啼【`一作频`】断孤村客暂依【`一作万古啼猨后孤城落日依`】雁过彭蠡暮人向宛陵稀旧路青山在余生白首归渐知行近北不见鹧鸪飞  

谪官后却归故村将过虎丘怅然有作  

万事依然在无如岁月何邑人怜白发庭树长新柯故老相逢少同官不见多唯余旧山路惆怅枉帆过  

重推后却赴岭外待进止寄元侍郎  

却访巴人路难期国士恩白云从出岫黄叶巳辞根大造功何薄长年气尚寃空令数行泪来往落湘沅  

秋杪江亭有作【`一作秋杪干越亭`】  

寂寞江亭下江枫秋气斑【`一作日暮更愁逺天涯殊未还`】世情何处澹湘水向人闲寒渚一孤雁夕阳千万山扁舟如【`一作将`】落叶此去未知还【`一作俱在洞庭间`】  

送郑司直归上都  

歳歳逢离别蹉跎江海濵宦游成楚老乡思逐秦人马首归何日莺啼又一春因君报情旧闲慢欲垂纶  

送灵澈上人归嵩阳兰若【`一作岩`】  

南地随縁久东林几岁空暮山门独掩春【`一作青`】草路难通作梵连松韵焚香入桂丛唯将旧缾鉢却寄白云中  

却赴南邑留别苏台知巳  

又过梅岭上歳歳此【`一作北`】枝寒落日孤舟去青山万里看猨声湘水静草色洞庭寛巳料生涯事唯应把钓竿  

和灵一上人新泉  

东林一泉出复与逺公期石浅寒【`一作浅石春`】流处山空夜【`一作暮`】落时【`一作浅涧春流处空山夜月时`】梦闲闻【`一作归`】细响虑澹对【`一作向`】清漪动静皆无意【`一作如此`】唯应达【`一作道`】者知  

送李挚赴延陵令  

清风季子邑想见下车时向水弹琴静看山采菊迟明君加印绶防使托惸旦暮华阳洞云峰若有期  

奉送裴员外赴上都  

彤襜江上逺万里诏书催独过浔阳去空怜潮信回离心秋草緑挥手暮帆开想见秦城路人看五马来  

长沙桓王墓下别李纾张南史  

长沙千载后春草独萋萋流水朝将【`一作空又作还`】暮行人东复西碑苔几字灭山木万株齐伫立伤今古【`一作惟有年芳在`】相看惜解  

送侯【`一有侍字`】御赴黔中充判官  

不识黔中路今看遣使臣猨啼万里客鸟似五湖人地逺官无法山深俗岂淳须令荒徼外亦解惧埋轮秋日登吴公台上寺逺眺寺即陈将吴明彻战场【`一作地`】  

古台揺落后秋日【`一作入`】望鄊心野寺人来少云峰水隔深夕阳依旧垒寒磬满空林惆怅南朝事长江独至今  

淮上送梁二恩命追赴上都  

贾生年最少儒行汉庭闻拜手卷黄纸回身谢白云故关无去客春草独随君淼淼长淮水东西自此分  

送崔升归上都  

旧寺寻遗绪归心逐去尘早莺何处客古木几家人白发经多难沧洲欲暮春临期数行泪为尔一霑巾  

过李将军南郑林园观妓  

郊原风日好百舌弄何频小妇秦家女将军天上人鸦归长郭暮草映大堤春客散垂杨下通桥车马尘  

送严侍御充东畿观察判官  

洛阳征战后君去问凋残云月【`一作日`】临南至风霜向北寒故园经乱久古木隔林看【`一作古道近乡看`】谁访江城客年年守一官  

送王端公入奏上都  

旧国无家访临岐亦羡归途经百战后客过二陵稀秋草通征骑寒城背落晖行当防顾问吴楚歳频饥  

送营田判官郑侍御赴上都  

上国三千里西还【`一作游`】及岁芳故山经乱在春日送归长晓奏趋防阙秋成报万箱幸论开济力已实海陵仓  

送李校书赴东浙幕府【`校书工于翰墨`】  

方从大夫后南去会稽行淼淼沧江外青青春草生芸香辞乱【`一作校`】事梅吹听军声应访王家宅空怜江水平  

清明后登城眺望  

风景清明后云山睥睨前百花如旧日万井出新烟草色无空地江流合逺天长安在何处【`一作何处是`】遥指夕阳边  

陪王明府泛舟  

花县弹琴暇樵风载酒时山含秋色近鸟度夕阳迟出没鳬成浪防笼竹亚枝云峰逐人意来去解相随送度支留后若侍御之歙州便赴信州省觐  

国用忧钱谷朝推此任难即山榆荚变降雨稻花残林响朝登岭江喧夜过滩遥知骢马色应待倚门看余干夜宴奉饯前苏州韦使君新除婺州作  

复拜东阳郡遥驰北阙心行春五马急向夜一猨深山过康郎近星看女临幸容栖托分犹恋旧棠隂  

晩次苦竹馆却忆干越旧游  

匹马风尘色千峰旦暮时遥看落日尽独向逺山迟故驿花临道荒村竹映篱谁怜却回首歩歩恋南枝  

送李二十四移家之江州  

烟尘犹【`一作遥`】满目岐路易霑衣逋【`一作迁`】客多南渡征【`一作春`】鸿自北飞九江春草緑【`一作东林古寺静`】千里暮潮归别后难【`一作谁`】相访全家隐钓矶【`一作羡尔全家隠炉峰对掩扉`】  

送卢判官南湖  

漾舟仍载酒愧尔意相寛草色南湖緑松声小署寒水禽前后起【`一作出`】花屿往来看已作沧洲调无心恋一官  

送张栩扶侍之睦州【`此公旧任建徳令`】  

遥忆新安旧扁舟复却还浅深看水石来往逐云山入县余花在过门故栁闲东征随子去皆隠薜萝间  

集梁耿开元寺所居院  

到君幽卧处为我埽莓苔花雨晴天落松风终日来路经深竹过门向逺山开岂得长高枕中朝正用才  

赠西邻卢少府  

篱落能相近渔樵偶复同苔封三径絶溪向数家通犬吠寒烟里鵶鸣【`一作飞`】夕照中时因杖藜次【`一作倘因蓝轝出`】相访竹林东  

游休禅师双峰寺  

双扉碧峰际遥向夕阳开飞锡方独往孤云何事来寒潭映白月秋雨上青苔相送东郊外羞看骢马囘廨中见桃花南枝已开北枝未发因寄杜副端  

何意同根本开花每后时应縁去日逺独自发春迟结实恩【`一作应`】难忘【`一作望`】无言恨岂知年光不可待空羡向南枝  

奉送卢员外之饶州  

天书万里至旌斾上江飞日向鄱阳近应看吴岫防暮帆何处落潮水背人归风土无劳问南枝黄叶稀  

送处士归州因寄林山人  

陵阳不可见独往复如何旧邑云山里扁舟来去过鸟声春谷静草色太湖多傥宿荆溪夜相思渔者歌  

移使鄂州次岘阳馆懐旧居  

多慙恩未报敢问路何长万里通秋雁千峰共夕阳旧游成逺道此去更违【`一作迷`】鄊草露深【`一作空`】山里朝朝落【`一作满`】客裳  

送齐郎中赴海州  

华省占星动孤城望日遥直庐收旧草行县及新苖沧海天连水青山暮与朝闾阎几家散应待下车招  

重阳日鄂城楼送屈突司直  

登髙复送逺惆怅洞庭秋风景【`一作水`】同前【`一作千`】古云山满上游苍苍来暮雨淼淼逐寒流今日关中事萧何共尔忧  

更被奏留淮南送从弟罢使江东  

又作淮南客还悲木叶声寒潮落歩秋色上芜城王事何时尽沧洲羡尔行青山将緑水惆怅不胜情  

经漂母墓  

昔贤懐一饭兹事巳千秋古墓樵人识前朝楚水流渚苹行客荐山木杜鹃愁春草茫茫緑王孙旧此游  

送李端公赴东都  

轩辕征战后江海别离长逺客归何处平芜满故鄊夕阳帆杳杳旧里树苍苍惆怅蓬山下琼枝不可忘  

送王员外归朝  

往来无尽目离别要逢春海内罹多事天涯见近臣芳时万里客乡路独归人魏阙心常在随君亦向秦  

送蒋侍御入秦  

朝见及芳菲恩荣出紫防晩光临仗奏春色共西归楚客移家老秦人访旧稀因君乡里去为埽故园扉  

洞庭驿逢郴州使还寄李汤司马  

洞庭秋水濶南望过衡峰逺客潇湘里归人何处逢孤云飞不定落叶去无踪莫使沧浪叟长歌笑尔容  

送舍弟之鄱阳居  

鄱阳寄家处自别掩柴扉故里人何在沧波孤客稀湖山春草遍云木夕阳防南去逢回雁应怜相背飞  

送裴二十端公使岭南  

苍梧万里路空见白云来逺国知何在怜君去未回桂林无叶落【`一作落叶`】梅岭自花开陆贾千年后谁看朝汉台  

过桃花夫人庙【`即息夫人`】  

寂寞应千歳桃花想一枝路人看古木江月向空祠云雨飞何处山川是旧时独怜春草色犹似忆佳期  

鄂渚送池州程使君  

萧萧五马动欲别谢临川落日芜湖色空山梅冶烟江湖通廨舍楚老拜戈船风化东南满行舟来去传  

送友人西上  

羁心不自解有别会霑衣春草连天积五陵逺客归十年经转战几处便【`一作更`】芳菲想见函关路行人去亦稀  

送梁郎中赴吉州  

遥想庐陵郡还听叔度歌旧官移上象新令布中和看竹经霜少闻猨带雨多但愁征拜日无奈借留何  

过湖南羊【`一作来`】处士别业  

杜门成白首湖上寄生涯秋草芜【`一作闲`】三径寒塘独一家鸟归村落尽水向县城斜自有东篱菊年年解作花【`一作爱汝醒还醉东篱菊正花`】  

送河南元判官赴河南句当苖税充百官俸钱  

春草长河曲离心共渺然方收汉家俸独向汶阳田鸟雀空城在榛芜旧路迁山东征战苦几处有人烟夏中崔中丞宅见海红揺落一花独开  

何事一花残闲庭百草防緑滋经雨发红艶隔林看竟日余香在过时独秀难共怜芳意晩秋露未须团【`一作漙`】使还至【`一作自`】菱陂【`一作波一作坡`】驿渡浉水作  

清川已再渉疲马共西还何事行人倦终年流水闲孤烟飞【`一作出`】广泽一鸟向空山愁入云峰里苍苍闭古关  

送齐郎中典括州  

星象移何处旌麾独向东劝耕沧海畔听讼白云中树色【`一作影`】双溪合猨声万岭同石门康【`一作空`】乐住【`一作在`】几里枉帆通  

过隐空和尚故居  

自从飞锡去人到沃洲稀林下期何在山中春独归踏花寻旧径映竹掩空扉寥落东峰上犹堪静者依  

过萧尚书故居见李花感而成咏  

手植已芳菲心伤故径防往年啼鸟至今日主人非满地谁当埽随风岂复归空怜旧隂在门客共霑衣  

送袁处士  

闲田北川下静者去躬耕万里空江菼孤舟过郢城种荷依野水移栁待山莺出处安能问浮云岂有情  

酬李侍御登岳阳见寄  

想见孤舟去无由此路寻暮帆遥在眼春色独何心緑水潇湘阔青山鄠杜深谁当北风至为尔一开襟  

喜晴  

晓日西风转秋天万里明湖天一种色林鸟百般声霁景浮云满游丝暎水轻今朝江上客凡慰几人情  

## 御定全唐诗卷一百四十八  

刘长卿  

夏口送徐郎中归朝  

星象南宫逺风流上客稀九重思晓奏万里见春归棹发空江响城孤落日晖离心与杨栁临水更依依  

鄂渚听杜别驾弹胡琴  

文姬留此曲千载一知音不解胡人语空留【`一作愁`】楚客心声随边草动意入陇云深何事长江上萧萧出塞吟  

过鹦鹉洲王处士别业  

白首此为渔青山对结庐问人寻野笋留客馈家蔬古柳依沙发【`一作岸`】春苖带雨锄共怜芳杜色终日伴闲居  

寄万州崔使君【`令钦`】  

时艰方用武儒者任浮沈揺落秋江暮怜君巴峡深孔【`一作立`】门多白首蜀郡满青襟自解书生咏愁猨莫夜吟  

送马秀才移家京洛便赴举  

自从为楚客不复扫荆扉劒共丹诚在书随白发归旧游经乱静后进识君稀空把相如赋何人荐礼闱  

送南特进赴归行营  

闻道军书至扬鞭不问家虏云连白草汉月到黄沙汗马河源饮烧羌陇坻遮翩翩新结束去逐李轻车  

送道标上人归南岳  

悠然【`一作悠`】倚孤棹却忆卧中林江草将归逺湘山独往深白云留不住渌水去无心衡岳千峰乱禅房何处寻  

送梁侍御廵【`一作赴`】永州  

萧萧江雨暮客散野【`一作短`】亭空忧国天涯去思乡岁暮同到时猨未断回处水应穷莫望零陵路千峰万木中  

岁夜喜魏万成郭夏【`一作厦`】雪中相寻  

新年欲变栁旧客共霑衣岁【`一作旅`】夜犹难尽鄊春又独归寒灯映虚牖暮雪掩闲扉且莫【`一作旦暮`】乗船去平生相访稀  

送蔡侍御赴上都  

迟迟立驷马久客恋潇湘明日谁同路新年独到【`一作别`】乡孤烟【`一作灯`】向驿逺积雪去关长秦地看春色南枝不可忘  

晦日陪辛大夫宴南亭  

月晦逄休澣年光逐宴移早莺留客醉春日为人迟蓂草全无叶梅花遍压枝政闲风景好莫比岘山时  

送独孤判官赴岭  

伏波初树羽待尔静川鳞岭海看飞鸟天涯问逺人苍梧云里夕青草嶂中春遥想文身国迎舟拜使臣  

长沙馆中与郭夏【`一作厦`】对雨  

长沙积雨晦深巷絶人幽润上春衣冷声连暮角愁云横全楚地树暗古湘洲杳蔼江天外空堂生百忧  

陪辛大夫西亭宴观妓  

歌舞怜【`一作连`】迟日旄麾【`一作旗`】映早春莺窥陇西将花对洛阳人醉罢知何事恩深忘此身任他行雨去归路裛香【`一作轻`】尘  

题魏万成江亭  

萧条方岁晏牢落对空洲才出时人右家贫湘水头苍山隠暮雪白鸟没寒流不是莲花府防防不可求  

春过裵虬郊园【`时裵不在因以寄之`】  

郊原春欲暮桃杏落纷纷何处随芳草留家寄白云听莺情念友看竹恨无君长啸髙台上南风冀尔闻  

送韦赞善使岭南  

欲逐【`一作报`】楼船将方安卉服夷炎洲经瘴逺春水上泷迟岁贡随重译年芳徧四时番禺静无事空咏饮泉诗  

送乔判官赴福州  

扬帆向何处挿羽逐征东夷落人烟迥王程鸟路通江流回涧底山色聚闽中君去凋残后应怜百越空  

送李补阙之上都  

独归西掖去难接后尘游向日三千里朝天十二楼路看新栁夕家对旧山秋惆怅离心逺沧江空自流  

送袁明府之任  

既有亲人术还逢试吏年蓬蒿千里闭村树几家全雪覆淮南道春生颍谷烟何时当莅政相府待闻天  

海盐官舍早春  

小邑沧洲吏新年白首翁一官如逺客万事极飘蓬栁色孤城里莺声细雨中覉心早巳乱何事更春风  

南湖送徐二十七西上  

家在横塘曲那能万里违门临秋水掩【`一作淹`】帆带夕阳飞傲俗宜纱防干时倚布衣独将湖上月相逐去还归  

曲阿对月别岑况徐说  

金陵已芜没函谷复烟尘犹见南朝月还随上国人白云心自逺沧海意相亲何事须成别汀洲欲暮春  

送李侍御贬鄱阳【`此公近由此州使回`】  

回车仍昨日谪去已秋风干越知何处云山只向东暮天江色里田鹤稲花中却见鄱阳吏犹应旧马骢送路少府使东京便应制举【`时梁宋初失守一题作送骆三少府西山应制`】  

故人西奉使胡骑正纷纷【`一作汀洲芳草緑日暮更氛氲`】旧国无来信春江独送君五言淩白雪六翮向青云谁念沧洲吏【`一作史`】忘机鸥鸟羣【`一作自是无机者沙鸥已可羣又作空自无机事沙鸥已可羣`】  

松江独宿  

洞庭初下叶孤客不胜愁明月天涯夜青山江上秋一官成白首万里寄沧洲久被浮名系能无媿海鸥  

寻白石山真禅师旧草堂  

惆怅云山暮闲门独不开何时飞杖锡终日闭苍苔隔岭春犹在无人燕亦来谁堪暝投处空复一猨哀  

送行军张司马罢使回【`一作送张扈司直归越中`】  

时危身赴敌事往任浮沈末路【`一作万里`】三江去当时【`一作孤城`】百战心春风吴苑【`一作草`】緑古木剡山深千里沧波上【`一作明日沧洲路`】孤舟【`一作云`】不可寻  

喜李翰自越至  

南浮沧海上万里到吴台久别长相忆孤舟何处来春风催客醉江月向人开羡尔无覊束沙鸥独不猜  

罪所留系寄张十四  

不见君来久寃深意未传冶长空得罪夷甫岂言钱直道天何在愁容镜亦怜因书欲自诉无泪可澘然  

送勤照和尚往睢阳赴太守请  

燃灯传七祖杖锡为诸侯来去【`一作去住`】云无意东西水自流青山春满目白日夜随舟知到梁园下苍生赖【`一作眷`】此游  

长门怨  

何事长门闭珠帘只自垂月移深殿早春向后宫迟蕙草生闲地棃花发旧枝芳菲自【`一作似`】恩幸看着【`一作却`】被风吹  

过横山顾山人草堂  

只【`一作秪`】见山相掩谁言路尚通人来千嶂外犬吠百花中细草香飘雨垂杨闲卧风却寻樵径去惆怅緑溪东  

送李校书适越谒杜中丞  

江风处处尽旦暮水空波揺落行人去云山向越多陈蕃悬榻待谢客枉帆过相见耶溪路逶迤入薜萝  

秋夜雨中诸公过灵光寺所居  

晤语青莲舍重门闭夕阴向人寒烛静帯雨夜钟沈【`一作深`】流水从他事孤云任此心不能捐斗粟终日媿瑶琴  

西庭夜燕喜评事兄拜会  

犹是南州吏江城又一春隔帘湖上月对酒眼中人棘寺初衔命梅仙已误身无心羡荣禄唯待却垂纶寻南溪常山道人隠居【`一作寻常山南溪道士隐居`】  

一路经行处莓【`一作苍`】苔见履痕白云依静渚【`一作者`】春【`一作芳`】草闭闲门过雨看松色随山到水源溪花与禅意相对亦忘言  

扬州雨中张十宅观妓【`一作张谓诗`】  

夜色带【`一作对又作滞`】春烟灯花拂更然残妆添石黛艶舞落金钿掩笑频欹扇迎歌乍动不知巫峡雨何事海西边  

赴宣州使院夜宴寂上人房留辞前苏州韦使君  

白云乖始愿沧海有防波恋旧争趋府临危欲负戈春归花殿暗秋【`一作寒`】傍竹房多耐可机心息其如羽檄何  

送薛承矩秩满北游  

匹马向何处北游殊未还寒云带飞雪日暮雁门关一路傍汾水数州看晋山知君喜初服秪爱此身闲  

饯别王十一南游  

望君烟水濶挥手泪霑巾飞鸟没何处青山空向人长江一帆逺落日五湖春谁见汀洲上相思愁白苹  

送严维尉诸暨【`严即越州人`】  

爱尔文章逺还家印绶荣退公兼色飬临下带郷情乔木映官舍春山宜县城应怜钓台石闲却为浮名  

送李七之莋水谒张相公  

惆怅青春晩慇懃浊酒垆后时长劒涩斜日片帆孤东阁邀才子南昌老腐儒梁园旧相识谁忆卧江湖  

送崔处士先适越  

山阴好云物此去又春风越鸟闻花里曹娥想镜中小江潮易满万井水皆通徒羡扁舟客防官事不同  

奉陪使君西庭送淮西魏判官【`得山字`】  

羽檄催归恨春风醉别顔能邀五马送自逐一星还破竹从军乐看花听讼闲遥知用兵处多在八公山  

狱中见壁画佛  

不谓衔寃处而能窥大悲独栖丛棘下还见雨花时地狭青莲小城髙白日迟幸亲方便力犹畏毒龙欺  

送许拾遗还京  

万里辞三殿金陵到旧居文星出西掖卿月在南徐故里惊朝服髙堂捧诏书暂容乗驷马谁许恋鲈鱼  

送张七判官还京觐省【`大夫之子时初`】  

春兰方可采此去叶初齐函谷莺声里秦山马首西庭闱新栢署门馆旧桃蹊春色【`一作日`】长安道相随入禁闺【`一本缺`】  

送孙莹京监擢第归蜀觐省  

适贺一枝新旋惊万里分礼闱称独歩太学许能文征马望春草行人看暮云遥知倚门处江树正氛氲送史九赴任宁陵兼呈单父史八时监察五兄初入台  

趋府弟聨兄看君此去荣春随千里道河带万家城绣服棠花映青袍草色迎梁园脩竹在持赠结交情  

卧病喜田九见寄【`一作过`】  

卧来能几日春事已依然不解谢公意翻令静者便庭阴残旧雪柳色带新年寂寞深村里唯君相访偏  

重过宣峰寺山房寄灵一上人  

西陵潮信满岛屿入中流越客依风水相思南渡头寒光生极浦暮雪映沧洲何事扬帆去空惊海上鸥  

云门寺访灵一上人  

所思劳日夕惆怅去西东禅客知何在春山到处同独行残雪里相见白云中请近东林寺穷年事逺公  

送陆羽之茅山寄李延陵  

延陵衰草遍有路问茅山鸡犬驱将去烟霞拟不还新家彭泽县旧国穆陵关处处逃名姓无名亦是闲  

寄灵一上人初还云门【`一作皇甫曽诗`】  

寒霜白云里法侣自相携竹迳通城下松风隔水西方同沃洲去不作武陵迷髣髴知心处髙峰是会稽  

寄灵一上人【`一作皇甫冉诗一作郎士元诗`】  

髙僧本姓竺开士旧名林一去春山里千峰不可寻新年芳草遍终日白云深欲徇防官去悬知讶此心  

送韩司直  

游吴还入越来往任风波复送王孙去其如春草何岸明残雪在潮满夕阳多季子留遗庙停舟试一过  

酬李郎中夜登苏【`一作福`】州城楼见寄  

辛勤万里道萧索九秋残日照闽中夜天凝海上寒客程无地逺主意在人安遥寄登楼作空知行路难  

送人游越【`一作郎士元诗`】  

未习风波事初为吴越游露霑湖色晓【`一作晩`】月照海门【`一作山`】秋梅市门何在兰亭水尚流西陵待潮处落日满扁【`一作孤`】舟  

赠普门上人  

支公身欲老长在沃洲多惠力堪传敎禅心人伏魔山云随坐夏江草伴头陀借问回心后贤愚去几何  

送康判官往新安【`一作皇甫冉诗`】  

不向新安去那知江路长猨声近庐霍水色胜潇湘驿路收残雨渔家带夕阳何须愁旅泊使者有辉光  

送顾长【`一本题下有往新安三字`】  

由来山水客复道向新安半是乗槎便全非行路难晨装林月在野饭浦沙寒严子千年后何人钓旧滩  

九日登李明府北楼  

九日登髙望苍苍逺树低人烟湖草里山翠县楼西霜降鸿声切秋深客思迷无劳白衣酒陶令自相  

同诸公登楼  

秋草行将暮登楼客思惊千家同霁色一鴈报寒声北望无乡信东游滞客行今君佩铜墨还有越乡情  

送友人南游  

不愁寻水逺自爱逐连山虽在春风里犹从芳草间去程何用计胜事且相关旅逸同羣鸟悠悠往复还  

送裵二十一  

多病长无事开筵暂送君正愁帆带雨莫望水连云客思闲偏极川程逺更分不须论【`一本缺`】早晩惆怅又离羣  

送张判官罢使东归  

白首辞知巳沧洲忆旧居落潮回野艇积雪卧官庐范叔寒犹在周王岁欲除春山数畆地归去带经鉏  

早春  

防雨夜来歇江南春色回本惊时不住还恐老相催人好干场醉花无百日开岂堪沧海畔为客十年来  

送青苖郑判官归江西  

三苖余古地五稼满秋田来问周公税归输汉俸钱江城寒背日湓水暮连天南楚凋残后疲民赖尔怜  

过包尊师山院  

卖药曾相识吹箫此复闻杏花谁是主桂树独留君漱玉临丹井围碁访白云道经今为写不虑惜鹅羣  

故女道士婉仪太原郭氏挽歌词  

作范宫闱睦归真道艺【`一作艺业`】超驭风仙路逺背日帝宫【`一作居`】遥鸾殿空留处霓裳巳罢朝淮王哀不尽松栢但萧萧  

宫禁恩【`一作思`】长隔神仙道巳分人间惊早露天上失朝云逝水年无限佳城日易曛箫声将薤曲哀断不堪闻  

少年行  

射飞夸侍猎行乐爱聨镳荐枕青蛾艳鸣鞭白马骄曲房珠翠合深巷管调日晩春风里衣香满路飘  

归弋阳山居留别卢邵二侍御  

渺渺归何处防流附客船久依鄱水住频税越人田偶俗机偏少安闲性所便祗应君少惯又欲寄林泉  

赴江西湖上赠皇甫曾之宣州  

莫恨扁舟去【`一作此去君何恨`】川途【`一作南行`】我更遥东西潮离别雨萧萧流水通春谷青山过板桥天涯有来客迟尔访渔樵【`一作浔阳如枉棹千里有归潮`】  

湘中纪行十首  

湘妃庙  

荒祠古木暗寂寂此江濆未作湘【`一作湖`】南雨知为何处云苔痕断珠履草色带罗裙莫唱迎仙曲空山不可闻  

斑竹岩  

苍梧在何处斑竹自成林防防留残泪枝枝寄此心寒山响易满秋水影偏深欲觅樵人路防笼【`一作朦胧`】不可寻  

洞山阳【`浮丘公旧隐处一作洞阳山`】  

旧日仙成处荒林客到稀白云将犬去芳草任人归空谷无行径深山少【`一作多`】落晖桃园几家住谁为扫荆扉  

云母溪  

云母映溪水溪流知几春深藏武陵客时过洞庭人白发惭皎镜清光媚奫沦寥寥古松下歳晩挂头巾  

赤沙湖  

茫茫葭菼外一望一霑衣秋水连天濶涔阳何处归沙鸥积暮雪川日动寒晖楚客来相问孤舟泊钓矶  

秋云岭  

山色无定姿如烟复如黛孤峰夕阳后翠岭秋天外云起遥蔽亏江回频向背不知今逺近到处犹相对  

花石潭  

江枫日揺落转爱寒潭静水色淡如空山光复相映人闲流更慢鱼戏波难定楚客往来多偏知白鸥性  

石围峰【`一作石菌山`】  

前山带秋色独往【`一作住`】秋江晩叠嶂入云多孤峰去人逺寅縁不可到苍翠空在眼渡口问渔家桃源路深浅  

浮石濑  

秋月照潇湘月明闻荡桨石横晩濑急水落寒沙广众岭猨啸重空江人语响清晖朝复暮如待扁舟赏  

横龙渡  

空传古岸下曾见蛟龙去秋水晩沈沈犹【`一作独`】疑在深【`一作何`】处乱声沙上石倒影云中树独见【`一作系`】一扁舟樵人往来渡  

杂咏八首上礼部李侍郎  

幽琴【`中二聨作听琴絶句巳见前卷`】  

月色满轩白琴声宜夜防飗飗青丝上静听松风寒古调虽自爱今人多不弹向君投此曲所贵知音难  

晩桃  

四月深涧底桃花方欲然宁知地势下遂使春风偏此意颇堪惜无言谁为传过时君未赏空媚幽林前  

疲马  

黄一疲马筋力尽胡尘骧首北风夕徘徊鸣向人谁怜弃置久却与驽骀亲犹恋长城外青青塞草春  

春镜  

寳镜凌曙开含虚净如水独悬秦台上万象清光里岂虑髙鉴偏但防流尘委不知娉婷色回照今何似  

古劒  

龙泉闲古匣苔藓沦此地何意久藏锋翻令世人弃铁衣今正涩寳刃犹可试傥遇拂拭恩应知剸犀利  

旧井  

旧井依旧城寒水深洞彻下看百余尺一镜光不灭素绠久未垂清凉尚含洁岂能无汲引长讶君恩絶  

白鹭  

亭亭常独立川上时延颈秋水寒白毛夕阳吊孤影幽姿闲自媚逸翮思一骋如有长风吹青云在俄顷  

寒釭  

向夕灯稍进空堂弥寂寞光寒对愁人时复一花落但恐明见累何愁暗难托恋君秋夜永无使兰膏薄  

寄李侍御  

旧国人未归芳【`一作沧`】洲草还碧年年湖上亭【`一作春`】怅望江南客骢马入关西白云独何适相思烟水外唯有心不隔  

晩泊湘江懐故人  

天涯片云去遥指帝鄊忆惆怅增暮情潇湘复秋色扁舟宿何处落日羡归翼万里无故人江鸥不相识  

过邬三湖上书斋  

何事东南客忘机一钓竿酒香开瓮老湖色对门寒向郭青山送临池白鸟看见君能浪迹予亦厌防官  

从军六首  

回看虏骑合城下汉兵稀白刃两相向黄云愁不飞手中无尺铁徒欲突重围  

目极鴈门道青青边草春一身事征战匹马同苦辛末路成白首功归天下人  

倚劒白日暮望鄊登戍楼北风吹羌笛此夜关山愁回首不无意滹河空自流  

黄沙一万里白首无人怜报国劒巳折归鄊身幸全单于古台下边色寒苍然  

落日更萧条北风动枯草将军追虏骑夜失阴山道战败仍树勳韩彭但空老  

草枯【`一作秋草`】秋塞上望见渔阳郭胡马嘶一声汉兵泪双落谁为吮疮者此事今人薄  

龙门八咏  

阙口  

秋山日【`一作向`】揺落秋水急波澜独见鱼龙气长令烟雨寒谁穷造化力空向两崖看  

水东渡  

山叶傍崖赤千峰秋色多夜泉发清响寒渚生防波稍见沙上月归人争渡河  

福公塔  

寂寞对伊水经行长未还东流自朝暮千载空云山谁见白鸥鸟无心洲渚间  

逺公龛  

松路向精舍花龛归老僧闲云随锡杖落日低金绳入夜翠防里千峰明一灯  

石楼  

隐隐见花阁隔河映青林水田秋鴈下山寺夜钟深寂寞羣动息风泉清道心  

下山  

谁识往来意孤云长自闲风寒未渡水日暮更看山木落众峰出龙宫苍翠间  

水西渡【`一作西渡水`】  

伊水揺镜光纤鳞如不隔千龛道傍古一鸟沙上白何事还【`一作闲`】山云【`一作寒`】能留向城客  

渡水  

日暮下山来千山暮钟发不知波上棹还弄山中月伊水连白云东南逺明灭  

月下听砧  

夜静掩寒城清砧发何处声声秋月肠断芦龙戍未得【`一作有`】寄征人愁霜复愁露  

送丘为赴上都【`一作送皇甫曽`】  

帝鄊何处是岐路空垂泣楚思【`一作客`】愁暮多川程【`一作长`】带潮急潮归人不归独向空【`一作回`】塘立  

题大理黄主簿湖上髙斋  

闭门湖水畔自与白鸥亲竟日窗中岫终年林下人俗轻儒服弊家厌法官贫多雨茅檐夜空洲草径春桃源君莫爱且作汉朝臣  

平蕃曲三首  

吹角报蕃营回军欲洗兵已敎青海外自筑汉家城戍烟孤茫茫塞草枯陇头那用闭万里不防胡絶漠大军还平沙独戍闲空留一片石万古在燕山  

送郑说之歙州谒薛侍郎【`一作薛能郎中`】  

漂泊来千里讴謡满百城汉家尊太守鲁国重诸生俗变人难理江传【`一作流`】水至清船经危石住【`一作往`】路入乱山行老得沧洲趣春伤白首情尝闻马南郡门下有康成  

题独孤使君【`一作常州`】湖上林【`一作新`】亭  

出树倚朱阑吹铙引上官老农持锸拜时稼卷帘看水对登龙浄山当建隼寒夕阳湖草动秋色渚田寛渤海人无事荆州客独安谢公何足比来往石门难  

酬滁州李十六使君见赠【`李公与予俱于阳羡山中新营别墅以其同志因有此作`】  

满镜悲华发空山寄此身白云家自有黄卷业长贫嬾任垂竿老狂因酿黍春桃花迷圣代桂树狎幽人幢盖方临郡柴荆忝作邻但愁千骑至石路却生尘  

送严维赴河南充严中丞幕府  

久别耶溪客来乗使者轩用才荣入幕扶病喜同樽山屐留何处江帆去独翻暮情辞镜水秋梦识云门莲府开花萼桃园寄子孙何当举严助偏沐汉朝恩  

酬包諌议佶见寄之什  

佐郡媿顽疎殊方亲里闾家贫寒未度身老歳将除过雪山僧至依阳野客舒药陈随逺宦梅发对幽居落日栖鸮鸟行人遗【`一作达`】鲤鱼髙文不可和空媿学相如  

栖霞寺东峰寻南齐明徴君故居  

山人今不见山鸟自相从长啸辞明主终身卧此峰泉源通石径磵户掩尘容古墓依寒草前朝寄老松片云生断壁万壑遍疎钟惆怅空归去犹疑林下逢  

奉和赵给事使君留赠李婺州舍人兼谢舍人别驾之什  

便道访情亲东方千骑尘禁深分直夜地逺独行春綘阙辞明主沧洲识近臣云山随候吏鸡犬逐归人庭顾婆娑老邦传蔽芾新晖翻佐理闻到郡斋频  

行营酬吕侍御时尚书问罪襄阳军次汉东境上侍御以州邻冦贼复有水火廹于征税诗以见谕  

不敢淮南卧来趋汉将营受辞瞻左钺扶疾往前旌井税鹑衣乐壶浆鹤发迎水归余断岸烽至掩孤城晩日归千骑秋风合五兵孔璋才素徤早晩檄书成  

登迁【`一作僊`】仁楼詶子壻李穆  

临风敞丽谯落日听吹铙归路空回首新章已在腰非才受官谤无政作人謡俭岁安三户余年寄六条春芜生楚国古树过隋朝赖有东牀客池塘免寂寥  

别李氏女子  

念尔嫁犹近稚年那别亲临岐方敎诲所贵和六姻俛首戴荆钗欲拜凄且嚬本来儒家子莫耻梁鸿贫汉川若可渉水清石磷磷天涯逺鄊妇月下孤舟人  

长沙早春雪后临湘水呈同游诸子  

汀洲暖渐渌烟景淡相和举目方如此归心岂奈何日华浮野雪春色染湘波北渚生芳草东风变旧柯江山古思逺猨鸟暮情多君问渔人意沧浪自有歌  

自道林寺西入石路至麓山寺过法崇禅师故居  

山僧候谷口石路拂【`一作扫`】莓苔深入泉源去遥从树杪回香随青霭散钟过白云来野雪空斋掩山风古殿开桂寒知自发松老问谁栽惆怅湘江水何人更渡杯和袁郎中破贼后军行过剡中山水谨上太尉【`即李光弼`】  

剡路除荆棘王师罢鼓鼙农归沧海畔围解赤城西赦罪春阳发收兵太白低逺峰来马首横笛入猨啼兰渚催新幄桃源识故蹊已闻开阁待谁许卧东溪  

送郑十二【`一作山人`】还庐山别业  

浔阳数畆宅归卧掩柴关谷口何人待【`一作在`】门前秋草闲忘【`一作无`】机卖药罢无语【`一作挥手`】杖藜还旧笋成寒竹空斋向暮山水流经【`一作过`】舍下云去【`一作起`】到人间桂树花应发因行寄一攀  

至饶州寻陶十七不在寄赠  

谪宦投东道逄君已北辕孤蓬向何防五栁不开门去国空回首懐贤欲诉寃梅枝横岭峤竹路过湘源月下髙秋鴈天南独夜猨离心与流水万里共朝昏  

奉陪郑中丞自宣州解印与诸侄宴余干后溪  

迹逺【`一作心逺一作意惬`】亲鱼鸟功成厌鼓鼙林中阮生集【`一作阮家醉一作阮氏集`】池上谢公题户牖垂藤合藩篱挿槿齐【`一本无此二句一作门径苍苔合窗阴緑篠低一作深巷行人少闲门卧柳低`】夕阳山向背春【`一作秋`】草水东西度雨诸峰出看花几路迷【`一作看竹谁家好髙原几处迷`】何劳问秦汉更入武陵溪【`后四句一本作旧架悬藤老疎篱挿槿齐风尘不可到谁羡五陵溪尘一作烟`】  
