---
title: 第9部分
index: true
icon: editor
order: 10
category:
  - 诗藏
  - 诗集
  - 御制全唐诗
tag:
  - 钦定四库全书
  - 集部八
  - 总集类
  - 曹寅
  - 清
---

## 御定全唐诗卷二百二十二  

杜甫  

八哀诗【`幷序`】  

伤时盗贼未息兴起王公李公叹旧怀贤终于张相国八公前后存殁遂不诠次焉  

赠司空王公思礼  

司空岀东夷【`髙丽也`】童穉刷劲翮追随燕蓟儿颖锐【`一作脱`】物不隔服事哥舒翰意【`一作气`】无流沙碛未甚拔行间犬戎大充斥短小精悍姿屹然强寇敌贯穿百万众出入由咫尺马鞍悬将首甲外控鸣镝洗劒青海水刻铭天山石九曲非外蕃其王转深壁飞兔不近驾鸷鸟资逺击晓逹兵家流饱闻春秋癖胷襟日沈静肃肃【`一作萧萧`】自有适潼关初溃散万乘犹辟易偏裨无所施元帅见手格太子入朔方至尊狩梁益胡马缠伊洛中原气甚逆肃宗登宝位塞望势敦迫【`一作逼`】公时徒步至请罪将厚  

责际防清河公间道传玉册【`哥舒翰败潼闗思礼走行在肃宗将斩之清河公房琯时自蜀奉册命至谏上以爲可收后効遂释之`】天王拜跪毕谠议果冰释翠华卷飞雪【`一作飞雪中`】熊虎亘阡陌屯兵凤皇山帐殿泾渭辟金城【`景龙四年送金城公主于始平县改名金城非河西金城也时思礼爲闗内节度使镇此故云`】贼咽喉诏鎭雄所搤禁暴清【`一作靖一作静`】无双爽气春淅沥巷有从公歌野多青青麦及夫哭庙后复领太原役【`长安平思礼先入清宫迁兵部尚书李光弼徙河阳代爲太原尹北京留守寻加守司空`】恐惧禄位髙怅望王土窄不得见清时呜呼就窀穸【`厚夜也`】永【`一作空`】系五湖舟悲甚田横客千秋汾晋间事与云水白昔观文苑传岂述亷蔺绩【`一作颇迹`】嗟嗟【`一作诺诺一作喏喏`】邓大夫士卒终倒防【`邓景山爲太原尹爲军众所杀`】  

故司徒李公光弼【`光弼已封王赠太保称司徒者以其功名著于司徒时洗兵马亦云司徒清鉴悬明镜`】  

司徒天寳末北收晋阳甲胡【`一作犷`】骑攻吾城愁寂意不惬人安若泰山蓟北断右胁朔方气乃【`一作多`】蘓黎首见帝业二宫泣西郊九庙起頽压未散河阳卒思明僞臣妾复自碣石来火焚乾坤猎高视笑禄山公又大献捷【`一作献大捷`】异王【`异姓封王也宝应元年五月光弼进封临淮郡王`】册崇勲小敌信所怯拥兵鎭河汴千里初妥帖【`上元二年以光弼爲副元帅统河南等八道行营节度出鎭临淮`】青蝇纷【`一作徒`】营营风雨秋一叶内省未入朝死泪终映睫【`宦官鱼朝恩郭元振用事日谋中伤之吐蕃入寇代宗召光弼入援因畏祸迁延不至田神功等遂不受节制耻媿成疾薨`】大屋去髙栋长城埽遗堞平生白羽扇零落蛟龙匣雅望与【`一作叹`】英姿恻怆槐里接三军晦光彩烈士痛稠叠直笔在史臣将来洗箱箧吾思哭孤冢南纪阻归楫扶顚永萧条未济失利涉疲【`乃结切庄子然疲役而不知归`】竟何人洒涕巴东峡  

赠左仆射郑国公严公武  

郑公瑚琏器华岳金天晶【`唐封华岳神爲金天王`】昔在童子日巳闻老成名嶷然大贤【`谓武父挺之`】后复见秀骨清开口取将相小心事友生阅书百纸【`一作氏`】尽落笔四座惊歴职匪父任嫉邪常力争汉仪尚整肃胡骑忽纵横飞传自河陇逢人问公卿不知万乘【`一作乗舆`】出雪涕风悲鸣受词劔阁道谒帝萧闗城寂莫云台仗飘飖沙塞旌江山少使者笳鼓凝皇情壮士血相视【`一作见`】忠臣气不【`一作未`】平密论贞观体挥发岐阳征感激动四极联翩收二京西郊牛酒再【`一作至`】原【`一作九`】庙丹青明匡汲俄宠辱卫霍竟哀荣四登防府地【`收长安拜京兆少尹宝应元年拜京兆尹两镇劔南俱兼成都尹四登防府也`】三掌华阳兵【`华阳黑水惟梁州武初出刺緜州迁东川节度再拜成都尹充劔南节度再迁黄门侍郎拜成都尹充劔南节度乃三掌华阳兵也`】京兆空栁色【`一作市`】尚书无履声羣乌自朝夕白马休横行诸葛蜀人爱文翁儒化成公来雪山重公去雪山轻记室得何逊韬钤延子荆【`武尝延甫爲参谋故以何逊自比`】四郊失壁垒虚舘开【`一作闲`】逢迎堂上指图【`一作书`】画军中吹玉笙岂无成都酒忧国只细倾时观锦水钓问俗终相幷意待犬戎灭人藏红粟盈以兹报主愿庶或【`一作获`】裨世程炯炯一心在沈沈二竖婴顔囘竟短折贾谊徒忠贞飞旐出江汉孤舟转荆衡虚无【`一作爲一作横`】马融笛怅望龙骧茔空余老宾客身上媿簪缨  

赠太子太师汝阳郡王璡  

汝阳让帝【`让皇帝宪本名成器初立爲太子后因明皇有平韦氏功让储位谥曰让`】子睂宇眞天人虬须【`一作防`】似太宗色映塞外【`一作寒夜`】春往者开元中主恩视遇频出入独非时礼异见羣臣爱其谨洁极倍此骨肉亲从容听【`一作退`】朝后或在风雪晨忽思格猛兽苑囿腾清尘羽旗动若一万马肃駪駪诏王来射雁拜命巳挺身箭出飞鞚内上又【`一作入`】囘翠麟飜然紫塞翮下拂明月轮胡人虽获多天笑不爲新王每中一物手自与金银袖中谏猎书扣马久上陈竟无衔橜虞圣聪【`一作慈`】矧多仁官免供给费水有在藻鳞匪唯帝老大皆是王忠勤晩年务置醴门引申白宾【`汉楚元王与白生申公同受诗于浮丘伯鲁穆生不嗜酒元王爲设醴`】道大容无能永懐侍芳茵好学尚贞【`一作正`】烈义形必霑巾挥翰绮绣扬篇什若有神川广不可泝墓久狐兔邻宛彼汉中郡【`王弟汉中王瑀`】文雅见天伦何以开【`一作慰`】我悲泛舟俱逺津温温昔风味少壮巳书绅旧游易磨灭衰谢增【`一作多`】酸辛  

赠袐书监江夏李公邕  

长啸宇宙间髙才日陵【`一作沦`】替古人不可见前辈复谁继忆昔李公存词林有根柢声华当健笔洒落富清制风流散金石追琢山岳鋭情穷造化理学贯天人际干竭走其门碑版照四裔各满深望还森然起凡例萧萧白杨路洞彻【`一作涸辙`】宝珠惠龙宫墖庙涌【`一作踊`】浩劫浮云【`一作空`】卫宗儒爼豆事故吏去思计眄睐巳皆虚跋涉曾不泥向来映当时岂独【`一作特`】劝后世丰屋瑚钩骐驎织成罽【`居例切`】紫骝随劒几义取无虚岁【`邕尤长碑颂中朝衣冠及天下寺观多赍金帛求其文`】分宅脱骖间感激怀未济众归赒给美摆落多藏【`一作赃`】秽独歩四十年风听九臯唳呜呼江夏姿竟掩宣尼袂往者武后朝引用多宠嬖否臧太常议【`太常博士李处直议韦巨源谥曰昭邕再駮之`】面折二【`一作三`】张势【`宋璟劾张昌宗兄弟反状武后不应邕在阶下大言曰璟所陈当听`】衰俗凛生风排荡秋旻霁忠贞负冤【`一作怨`】恨宫阙深旒缀放逐早联翩低垂困炎厉【`一作日疠`】斜鵩鸟入魂断苍梧帝荣【`一作策`】枯走不暇星驾无安税几分汉廷竹夙拥文侯篲终悲洛阳狱事近小臣敝【`一作毙`】祸阶初负谤易力何深哜【`哜尝也唐艺文传擩哜道眞`】伊昔临淄亭酒酣托末契重叙东都别朝隂改轩砌论文到崔【`融`】苏【`味道`】指【`一作推`】尽流水逝近伏盈川【`杨炯`】雄未甘特进【`李峤`】丽是非张相国【`燕公说`】相扼一危脆争名古岂然键捷【`一作闗键键捷二字广韵通用`】歘不闭例【`一作倒`】及吾家诗旷怀埽氛翳慷慨嗣眞作【`原注和李大夫乃杜审言诗`】咨嗟玉山桂钟律俨髙悬鲲鲸喷迢遰坡陀青州血芜没汶阳瘗【`李林甫素忌邕因傅以柳勣罪牵连遣人就郡杖杀之`】哀赠竟萧条恩波延揭厉子孙存如线旧客舟凝滞君臣尚论兵将帅接燕蓟朗吟六公篇【`张桓等五王洎狄相六公皆邕诗`】忧来豁蒙蔽  

故秘书少监蘓公源明  

武功少也孤徒步客【`一作寓`】徐兖读书东岳中十载考坟典时下莱芜郭忍饥浮云巘负米晩爲身每食脸必夜字照爇薪垢衣生【`一作带`】碧藓庶以勤苦志报兹劬劳显【`一作愿`】学蔚醇儒姿文包旧史善洒落【`一作泪`】辞幽人归来潜京辇射君东堂策【`一作射策君东堂晋武帝诏诸贤良方正辈防东堂策问`】宗匠集精选制可题【`一作制题墨`】未干乙科【`一作休声经策全得爲甲科策得四帖以上爲乙科`】已大阐文章日自负吏防【`一作掾吏`】亦累践晨趋阊阖内足蹋宿昔趼一麾出守还黄屋朔风卷不暇陪八骏虏庭悲所遣平生满尊酒断此朋知展忧愤病二秋有恨石【`一作不`】可转肃宗复社稷得无逆顺辨范晔顾其儿李斯忆黄犬秘书茂松意【`一作秘书茂松色屡扈祠坛墠前后百卷文枕藉皆禁脔篆刻扬雄流溟涨本末浅一本屡扈作再从一本作屡侍篆刻作制作`】溟涨本末【`一作未`】浅青荧芙蓉劒犀兕岂独剸【`止兖切`】反爲后辈亵予实苦懐缅煌煌斋房芝【`汉武帝有芝房歌时宰相王璵以祈祷媚上源明极言之`】事绝【`一作终`】万手搴【`音蹇`】垂之俟来者正始征【`一作贞`】劝勉不要【`一作恶`】悬黄金胡爲投乳【`一作乱`】贙【`音畎`】结交三十载吾与谁游衍荥阳【`谓郑防`】复冥莫罪罟巳横罥【`音`】呜呼子逝日始泰则【`一作即`】终蹇长安米万钱凋丧尽余喘战伐何当解归帆阻清沔尚纒漳水疾永负蒿里饯  

故著作郎贬台州司户荥阳郑公防  

鶢鶋至鲁门不识钟鼓飨孔翠望赤霄愁思【`一作入`】雕笼养荥阳冠众儒早闻名公赏地崇士大夫况乃气精【`一作气清一作精气`】爽【`原注往者公在疾苏许公颋位尊望重素未相识早爱才名躬自抚问后结忘年之分逺迩嘉之`】天然生知姿学立游夏上神农极阙漏黄石媿师长药纂西极【`一作域`】名兵流指诸掌【`原注公着荟蕞等诸书又撰胡本草七卷`】贯穿无遗恨荟蕞何技痒【`虔采集异闻成书四十余卷苏源明请名防粹取尔雅序防粹旧说也一云荟蕞草多而小言著书多小碎事也`】圭臬【`圭以测日景臬以平水`】星经奥虫篆丹青广子云窥未徧方朔谐太枉神翰顾不一体变钟兼两文传天下口大字犹在牓昔献书画图新诗亦俱往沧洲动玉陛【`一作阶`】宣【`一作寡一作宫`】鹤误一响三绝自御题【`明皇题其诗与书画曰郑防三絶`】四方尤所仰嗜酒益疎放弹琴视天壤形骸实土木亲近唯几杖未曾寄【`一作记`】官曺突兀倚书幌晩就芸香阁胡尘昏坱莽反覆归圣朝点染无涤荡老蒙台州掾泛泛【`一作遐泛`】淛江桨履穿四明雪饥拾犹溪橡空闻紫芝歌不见杏坛丈天长眺东南秋色余魍魉别离惨至今斑白徒怀曩春深秦【`一作泰`】山秀叶坠清渭朗剧谈王侯门野税林下鞅操纸终夕酣时物集遐想词场竟疎阔平昔滥吹【`一作咨一作推`】奬百年见存殁牢落吾安放【`一作仿`】萧条阮咸在出处同世网他日访江楼含凄述飘荡【`原注著作与今秘书监郑君审篇翰齐价谪江陵故有阮咸江楼之句`】  

故右仆射相国【`英华有曲江二字`】张公九龄  

相国生南纪金璞无留矿仙鹤下人间独立霜毛整矫然江海【`一作汉`】思复与云路永寂莫想土【`一作玉`】阶未遑【`一作尝`】等箕颍上君白玉堂倚君金华省碣石【`一作竭力`】岁峥嵘天地【`一作池`】日蛙黾退食吟大庭何心记【`一作托`】榛梗骨惊畏曩哲鬒【`一作须`】变负人境虽蒙换蝉冠右地恧【`女六切`】多幸敢忘【`一作志`】二疏归痛迫苏躭井【`九龄乞归养母不许后以母丧解职`】紫绶【`一作金紫`】映暮年荆州【`九龄尝荐周子谅周得罪以举非其人贬荆州长史`】谢所领庾公兴不浅黄霸鎭每静宾客引调同讽咏在务屏诗罢地有余【`一作诗地能有余`】篇终语清省一阳发隂管淑气含公鼎乃知君子心用才文章境散帙起翠螭倚薄巫庐并绮丽晖拥牋诔任昉骋自我【`一作成`】一家则【`一作削`】未缺只字警千秋沧海南名系朱鸟【`南宫赤帝其精爲朱鸟乃南方七宿`】影归老【`一作欤`】守故林恋阙悄【`一作尝`】延颈波涛良史笔芜绝大庾岭向时礼数隔制作难上请再读徐孺碑犹思理烟艇  

写怀二首  

劳生共乾坤何处异风俗冉冉自趋竞行行见羁束无贵贱不悲无富贫亦足万古一骸骨邻家递歌哭鄙夫到巫峡三岁如转烛全命甘留滞忘情任荣辱朝班及暮齿日给还脱粟编蓬石城东采药山北【`一作林`】谷用心霜雪间不必条蔓绿非闗故安排曾是顺幽独逹士如直小人似钩曲曲直我不知负暄樵牧  

夜深坐南轩明月照我防惊风飜河汉梁栋巳出日【`一作日巳出`】羣生各一宿飞动自俦匹吾亦驱其儿营营爲私实【`一作室`】天寒行旅稀岁暮日月疾荣名忽【`一作惑`】中人世乱如虮虱古者三皇前满腹志愿毕胡爲有结绳陷此胶与漆祸首燧人氏厉阶董狐笔君看灯烛张转使飞蛾密放神八极外俯仰俱萧瑟终契如往还【`一作终然契眞如`】得匪合仙术【`一作归匪金仙术`】  

可叹  

天上浮云如【`一作似`】白衣斯须改变如苍狗古往今来共一时人生万事无不有近者抉眼去其夫【`一作眯`】河东女儿身姓柳丈夫正色动引经酆城客子王李友羣书万卷常暗诵孝经一通看在手贫穷老瘦家卖屐【`一作履`】好事就之爲携酒豫章太守髙帝孙【`谓李勉`】引爲宾客敬颇久闻【`一作问`】道三年未曾语小心恐惧闭其口太守得之更不疑人生反覆看亦【`一作巳`】丑明月无瑕【`即指季友爲妻所弃事`】岂容易紫气郁郁犹冲斗时危可仗眞豪俊二人得置君侧否太守顷者领山南邦人思之比父母王生早曾拜顔色髙山之外皆培塿用爲羲和天爲成用平水土地爲厚王也论道阻江湖李也丞疑【`一作凝`】旷前后死爲星辰终不灭致君尧舜焉朽吾辈碌碌饱饭行风后力牧长囘首  

观公孙大娘弟子舞劒器行【`幷序`】  

大厯二年十月十九日防府别驾元持【`一作特`】宅见临颍李十二娘舞劒器壮其蔚跂问其所师【`一本此下有答字`】曰余公孙大娘弟子也开元三【`一作五`】载余尚童穉记于郾城观公孙氏舞劒器浑脱浏漓顿挫独出冠时自髙头宜春棃园二伎【`一作敎`】坊内人洎外供奉晓是舞者圣文神武皇帝初公孙一人而巳玉貎锦【`一作绣`】衣况余白首今兹弟子亦匪盛顔既辨其由来知波澜莫二抚事慷慨聊爲劒器行往者吴人张旭善草书帖数常于邺【`一作叶`】县见公孙大娘舞西河劒器自此草书长进豪荡感激即公孙可知矣  

昔有佳人公孙氏一舞劒器动四方观者如山色沮防天地爲之久低昂防【`音酷`】如羿射九日落矫如羣帝骖龙翔来【`一作末`】如雷霆收震怒罢如江海凝清光绛唇珠防两寂莫况【`一作脱一作晩`】有弟子传芬芳临颍美人在白帝妙舞此曲神扬扬与余问答既有以感时抚事增惋伤先帝侍女八千人公孙劒器初第一五十年间似反掌风尘倾动【`一作澒洞`】昏王室棃园子弟散如烟女乐余姿映寒日金粟堆南木巳拱瞿唐石城草【`一作暮`】萧瑟玳筵急管曲复终乐极哀来月东出老夫不知其所往足茧荒山转愁疾【`一作寂`】  

往在  

往在西京日【`一作时`】胡来满彤【`一作丹`】宫中宵焚九庙云汉爲之红解瓦飞十里繐帷纷【`一作粉`】曾【`一作层`】空疚心惜木主一一灰悲风合昏排鐡骑清旭【`一作晓`】散锦【`广韵驴子曰禄山陷两京以橐驼运御府珍寳故云一作幪`】贼臣表逆节【`一作帅`】相贺以成功是时妃嫔戮连爲粪土丛当宁陷玉座白间剥画虫不知二圣处私泣百岁翁车驾既云还楹桷歘穹崇故老复涕泗祠官树椅桐宏壮不如初巳见帝力雄前春礼郊庙祀事亲圣躬微躯忝近臣景从陪羣公登阶捧玉册峨冕耿【`一作聆`】金钟侍祠恧先露【`一作霑`】掖垣迩濯龙天子惟孝孙五云起九重镜奁换粉黛翠羽犹葱胧前者厌羯胡后来遭犬戎俎豆腐【`一作脔`】膻肉罘罳行角弓安得自西极申命空山东尽驱诣阙下士庶塞关中主将晓逆顺元元归始终一朝自罪己【`一作罪己巳`】万里车书通锋镝供锄犂征戍【`一作伐`】听所从冗官各复业土著还力农君臣节俭足朝野欢呼【`一作娱`】同中兴似【`一作比`】国初继体如太宗端拱纳谏诤和风日冲融赤墀樱桃枝隐映银丝笼千春荐陵寝永永垂无穷京都不再火泾渭开愁容归号故松栢老去苦【`一作若`】飘蓬  

昔游  

昔者与髙【`适`】李【`白`】晩【`一作同`】登单父台寒芜际碣石万里风云来桑柘叶如雨飞藿去【`一作共`】裵囘清霜大泽冻禽兽有余哀是时仓廪实洞逹寰区【`一作瀛`】开猛士思灭胡将帅望三台君王无所惜驾驭英雄材幽燕盛用武供给亦劳哉吴门转粟帛泛海陵蓬莱肉食三【`一作四`】十万猎射起黄【`一作尘`】埃隔河忆长眺青岁巳摧颓不及少年日无复故人杯赋诗独流涕乱世想贤才有【`一作君一作若`】能市骏骨莫恨少龙媒商山议得失蜀主脱嫌猜吕尚封国邑傅说巳盐梅景晏楚山深水鹤去低囘厐公任本性携子卧苍苔【`市骏以下言果能求贤则商山诸葛吕尚傅说之流世岂少其人哉惟甫漂泊楚山终当爲厐公髙隐耳`】  

壮游  

往昔【`一作者`】十四五出游【`一作入`】翰墨场斯文崔魏徒【`原注崔郑州尚魏豫州唘心`】以我似【`一作比`】班扬七龄思即壮开口咏鳯皇九龄书大字有作成一囊性豪业嗜酒嫉恶懐刚肠脱略【`一作落`】小时辈结交皆老苍饮酣视八极俗物都茫茫东下姑苏台巳具浮海航到今有遗恨不得穷扶桑王谢风流逺阖庐丘墓荒劒池石壁仄长洲荷芰香嵯峨阊门北清庙映囘【`一作池`】塘每趋吴太伯抚事泪浪浪枕戈忆句践渡浙想秦皇蒸鱼闻首除道哂要章【`说文腰作要除道腰章用朱买臣事`】越女天下白鉴湖五月凉剡溪蕴秀异欲罢不能忘归帆拂天姥中岁贡旧乡气劘屈贾垒目【`一作日`】短曹刘墙忤下考功第独辞京尹堂放荡齐赵间裘马颇清狂春歌丛台上冬猎青丘旁呼鹰皁【`一作紫`】枥【`一作栎`】林逐兽云雪冈射飞曾纵鞚引【`一作跋`】臂落鹙鸧苏侯据鞍喜【`原注监门胄曹苏预`】忽如携葛强快意八九年西归到咸阳许与必词伯赏【`一作贵`】游实贤王曵裾置醴地奏赋入明光天子废食召羣公防轩裳脱身无所爱【`一作受`】痛饮信行藏黑貂不【`一作寜`】免敝斑鬓兀称觞杜曲晩【`一作换一作挽`】耆旧四郊多白杨坐深乡党敬日【`一作自`】觉死生忙朱门任【`一作务`】倾夺赤族迭罹殃国马竭粟豆官鸡输稻粱举隅见烦费引古惜兴亡河朔风尘起岷山行幸长两宫各警跸万里遥相望崆峒杀气黑少海旌旗黄禹功亦命子涿鹿亲戎行翠华拥英【`一作吴`】岳螭虎噉豺狼爪牙一不中胡兵更陆梁大【`一作天`】军载草草凋瘵满膏肓僃员窃补衮忧愤心飞扬上感九庙焚【`一作毁`】下悯万民【`一作苍生`】疮斯时伏青蒲廷争守御牀君辱敢爱死赫怒幸无伤圣哲体仁恕宇县复小康哭庙灰烬中鼻酸朝未央小臣议论绝老病客殊方郁郁苦不展羽翮困低昂秋风动哀壑碧蕙捐【`一作损`】微芳之推避赏从渔父濯沧浪荣华敌勳业岁暮有严霜吾观鸱夷子才格出寻常羣凶逆未定侧伫英俊翔  

遣怀  

昔我游宋中惟梁孝王都名今陈留亚剧则贝魏俱邑中九万家高栋照通衢舟车半天下主客多欢娱白刃讐不义黄金倾有无杀人红尘里报答在斯须忆与髙李辈【`适白`】论交入酒垆两公壮藻思得我色敷腴气酣登吹【`一作文`】台怀古视平芜芒砀云一去雁鹜空相呼先帝正好武寰海未凋枯猛将收西域长防破林胡百万攻一城献捷不云输组练弃如泥尺土负【`一作胜`】百夫拓境功未已元和辞大炉乱离朋友尽合沓岁月徂吾衰将焉托存殁再呜呼萧条益堪媿独在天一隅【`一作萧条病益甚块独天一隅`】乘黄巳去矣凡马徒区区不复见顔鲍系舟卧荆巫临餐吐更食常恐违抚孤  

同元使君舂陵行【`有序`】  

览道州元使君结舂陵行兼贼退后示官吏作二首志之曰当天子分忧之地效汉官【`旧作朝`】良吏之目【`一作日`】今盗贼未息知民疾苦得结辈十数公落落然参错天下爲邦伯万物吐【`一作姓壮`】气天下少【`一作小`】安可得矣【`一作巳`】不意复见比兴体制微婉顿挫之词感而有诗增诸卷轴简知我者不必寄元【`一作云`】  

遭乱发尽【`一作遽`】白转衰病相婴【`一作萦`】沈緜盗贼际狼狈江汉行叹时药力薄爲客羸瘵成吾人诗家秀【`一作流`】博采世上名粲粲元道州前圣畏后生观乎舂陵作歘见俊哲情复览贼退篇结也实国桢贾谊昔流恸匡衡常引经道州忧【`一作哀`】黎庶词气浩纵横两章对秋月【`一作水`】一字偕【`一作皆`】华星致君唐虞际纯【`一作淳`】朴忆【`一作意`】大庭何时降玺书用尔爲丹青【`公卿者神化之丹青`】狱讼永【`一作久`】衰息岂唯偃甲兵凄恻念诛求薄敛近休明乃知正人意不茍飞长缨凉飇振南岳之子宠若惊色阻【`一作沮`】金印大兴含沧浪【`一作溟`】清我多长卿病日夕思朝廷肺枯渴太甚漂泊公孙城呼儿具纸笔隐几临轩楹作诗呻吟内墨澹字欹倾感彼危苦词庶几知者听  

李潮八分小篆歌  

苍颉鸟迹既茫昧字体变化如浮云陈仓石鼓【`其石粗有鼓形字刻石旁其数有十初在陈仓野中韩愈爲博士时请于祭酒欲以数橐驼舆致太学不从郑余庆始迁之鳯翔愈以爲宣王鼓韦应物以爲文王鼓宣王刻欧阳修集古录始设三疑郑樵摘防殹二字见于秦斤秦权而以爲秦鼓程大昌又云成王之鼓左传成有岐阳之搜其字乃番吾之迹`】又【`一作文`】已讹大小二篆生八分【`宣王太史籀着大篆十五篇与苍颉古文或异秦李斯胡母敬辈改省爲小篆程邈献书主于徒简易王次仲作八分盖小篆古形犹存其半八分巳减小篆之半又减八分之半本谓之楷书楷大范相同张怀瓘谓程邈以后之与钟王之今楷爲一意欧阳修以八分爲洪适因之迄无定说`】秦有李斯汉蔡邕中间作者寂不闻峄山之碑野火焚枣木传刻肥失眞苦县光和【`苦县老子碑蔡邕书樊毅西岳碑汉光和中立`】尚骨立【`一作力`】书【`一作画`】贵瘦硬方通神惜哉李蔡不复【`一作可`】得吾甥李潮下笔亲尚书韩择木【`昌黎人`】骑曹蔡有邻【`济阳人`】开元已来数八分潮也奄有二子成三人况潮小篆逼秦相快劒长防森相向八分一字直百【`一作千`】金蛟龙盘拏肉屈强吴郡张顚夸草书草书非古空雄壮岂如吾甥不流宕丞相中郎丈人行巴东【`一作江`】逢李潮逾月求我歌我今衰老才力薄潮乎潮乎柰汝何  

览栢中允【`一作丞`】兼子侄数人除官制词因述父子兄弟四美载歌丝纶  

纷然丧乱际见此忠孝门蜀中寇亦甚柏氏功弥存深诚补王室戮力自元昆三止锦江沸独清玉垒昏髙名入竹帛新渥照乾坤子弟先卒伍芝兰叠璵璠同心注师律洒血在戎轩丝纶实具载绂冕巳殊恩奉公举骨肉诛叛经寒温【`一作暄`】金甲雪犹冻朱旗尘不飜每闻战场说歘激懦气奔圣主国多盗贤臣官则尊方当节钺用必绝祲沴【`音戻`】根吾病日囘首云台谁再论作歌挹盛事推毂期孤鶱  

听杨氏歌  

佳人絶代歌独立发皓齿满堂惨不乐响下清虚里【`一作浮云里`】江城带素月况乃清夜起老夫悲暮年壮士泪如水玉杯久寂莫金管迷宫徴勿云听者疲愚智心尽死古来杰出士【`一作事`】岂待【`一作特`】一知已吾闻昔秦青倾侧【`一作倒`】天下耳  

荆南兵马使太常卿赵公大食刀歌  

太常楼船声嗷嘈问兵刮寇趋【`一作超`】下牢【`楚地有上下牢`】牧出令奔飞百艘猛蛟突兽纷腾逃白帝寒城驻锦袍冬示我胡国刀壮士短衣头虎毛凭轩拔鞘天爲髙翻风转日木【`一作水`】怒号冰翼雪【`一作云`】澹伤哀猱镌错碧甖鸊鹈膏铓锷【`一作铦锋`】已莹虚【`一作灵`】秋涛鬼物撇捩辞【`一作乱`】坑壕苍水使者扪赤绦龙伯国人罢钓鼇芮公【`恐是卫伯玉`】囘首顔色劳分阃【`一作壸`】救世用贤豪赵公玉立髙歌起揽环结佩相终始万岁持之防天子得君乱丝与君理蜀江如线如鍼水【`一作鍼如水`】荆岑弹丸心未已贼臣恶子休干纪魑魅魍魉徒爲耳妖腰乱领敢欣喜用之不髙亦不庳不似长劒须天倚吁嗟光防英雄弭大食寳刀聊可比丹青宛转麒麟里光芒六合无泥滓  

王兵马使二角鹰  

悲台萧飒【`一作瑟`】石巃嵸哀壑杈枒浩呼【`一作汚`】汹中有万里之长江回风滔【`一作陷`】日孤光动角鹰翻倒壮士臂将军玉帐轩翠【`一作昂一作勇`】气二鹰猛脑徐侯穟【`一作绦徐坠`】目如愁胡视天地杉鸡竹兔不自惜溪【`一作孩`】虎野羊俱辟易韝上锋棱十二翮将军勇锐与之敌将军树勳起安西昆崘虞泉入马蹄白羽曾肉三狻猊敢决岂不与之齐荆南芮公得将军亦如角鹰下翔【`一作入朔`】云恶鸟飞飞啄金屋安得尔辈开其羣驱出六合枭鸾分  

狄明府【`博济一作寄狄明府`】  

梁公曾孙我姨弟不见十年官济济大贤之后竟陵迟浩荡古今同一体比看叔伯四十人有才无命百寮底今者兄弟一百人几人卓絶秉周礼在汝更用文章爲长兄白睂复天唘汝门请从曾翁【`一作公`】说太后当朝多巧诋【`一作计`】狄公执政在末年浊河终【`一作中`】不汚清济国嗣初将付诸武公独廷诤守丹陛禁中决册【`一作册决`】请【`一作诏`】房陵【`武后革唐废中宗爲庐陵王迁房州欲立武三思爲太子仁杰泣谏曰母子姑侄孰亲若立三思他日庙不祔姑后感悟迎中宗还宫`】前【`一作满`】朝长老皆流涕太宗社稷一朝正汉官威仪重昭洗时危始识不世才谁谓荼苦甘如荠汝曹又宜列土【`一作鼎`】食身使门户多旌棨胡爲漂泊岷汉间干谒王侯颇歴抵【`一作诋`】况乃山髙水有波秋风萧萧露泥泥虎之饥下巉嵒蛟之横出清泚早归来黄土泥衣【`一作黄土汚人`】眼易眯  

秋风二首  

秋风淅淅吹巫山上牢下牢修水闗吴樯楚柁牵百丈暖向神【`一作成`】都【`唐志光宅元年号东都曰神都`】寒未还要路何日罢长防战自青羗连百【`一作白`】蛮中巴不曾【`一作得`】消息好暝传戍鼓长云间  

秋风淅淅吹我衣东流之外西日微天清【`一作晴`】小城练急石古细路行人稀不知明月爲谁好早晚孤帆他【`一作也`】夜归防将白髪倚庭树故园池台今是非  

久雨期王将军不至  

天【`一作山`】雨萧萧滞【`一作带`】茅屋空山无以慰幽独锐头将军来何迟令我心中苦不足数看黄雾乱云时听严风折乔木泉源冷泠杂猿狖泥泞【`一作滓`】漠漠饥鸿鹄岁暮穷隂耿未已人生防面难再得忆尔腰下铁丝箭射杀林中雪色鹿前者坐皮因问毛知子歴险人马劳异兽如飞星宿落应不碍苍山髙安得突骑只五千崒然睂骨皆尔曹走平乱世相催促一豁明主正郁陶忆【`一作恨`】昔范增碎玉斗未使吴兵着白袍昏昏阊阖闭氛祲十月荆南雷怒号  

别李秘书始兴寺所居  

不见秘书心若失及见秘书失心疾安爲动主理信然我独觉子神充实【`一作精神实`】重闻西方止【`一作正`】观经老身古寺风泠泠妻儿待我【`一作来一作米`】且归去他日杖藜来细听  

虎牙行【`虎牙在荆门之北江水峻急`】  

秋【`一作北`】风歘吸【`一作歘歘`】吹南国天地惨惨无顔色洞庭扬波江汉回虎牙铜柱皆倾侧巫峡隂岑朔漠气峰峦窈窕谿谷黑杜鹃不来猿狖寒【`一作啼`】山鬼幽忧雪霜逼楚老长嗟忆炎瘴三尺角弓两斛力壁立石城横塞起金错旌竿满云直渔阳突骑猎青丘犬戎鏁甲闻【`一作围`】丹极八荒十年防盗贼征戍诛求寡妻哭逺客中宵泪霑臆  

锦树行【`因篇内有锦树二字摘以爲题非正赋锦树也与上虎牙同`】  

今日苦短昨日休岁云暮矣增离忧霜凋碧树待【`一作行一云作`】锦树万壑东逝无停留荒戍之城石色古东郭老人住青丘飞书白帝营斗粟琴瑟几杖柴门幽青【`一作春`】草萋萋尽枯死天马【`一作骥`】跂【`一作跛`】足随牦牛自古圣贤多薄命奸雄恶少皆封侯【`一作封公侯`】故国三年一消息终南渭水寒悠悠五陵豪贵反顚倒乡里小儿狐白裘生男堕地要膂力一生【`一作生女`】富贵倾邦国莫愁父母少黄金天下风尘儿亦得  

赤霄行  

孔雀未知牛有角渴饮寒泉逢觝触赤霄悬圃须径来翠尾金花不辞辱江中淘河【`即鹈鹕`】吓飞燕衔泥却落羞华屋皇孙犹曾莲【`音辇`】勺【`下邽有莲勺故城汉宣帝微时尝受困处`】困卫【`一作鲍`】庄见贬伤其足老翁慎莫怪少年葛亮贵和书有篇【`陈夀定诸葛氏集目録凡二十四篇贵和第十一`】丈夫垂名动万年记忆细故非髙贤  

前苦寒行二首【`王僧防技録清调有六曲一苦寒行`】  

汉时长安雪一丈牛马毛寒缩如猬楚江巫峡冰入怀虎豹哀号又堪记秦城老翁荆扬客惯习炎蒸岁絺绤冥祝融气或交手持白羽未敢释  

去年白帝雪在山今年白帝雪在地冻埋蛟龙南浦缩寒刮【`一作割`】肌肤北风利楚人四时皆麻衣楚天万里【`一作顷`】无晶辉三足之乌足【`一作骨`】恐断羲和送将何所归【`一作迭送将安归一作送之将安归`】  

后苦寒行二首  

南纪巫庐瘴不绝太古以来无尺雪蛮夷长老怨苦寒昆崘天关冻应【`一作欲`】折猿口噤不能啸白鹄翅垂眼流【`一作出`】血安得春泥补地裂  

晩【`一作晓`】来江门【`一作边一作间`】失大木猛风中夜吹【`一作飞`】白屋天兵斩断【`一作新斩`】青海戎杀气南行动地轴不尔苦寒何太【`一作其`】酷巴东之峡生凌凘彼苍囘轩【`一作轲一作斡`】人得知  

晩晴  

髙唐【`一作堂`】暮冬雪壮哉旧瘴无复似尘埃崖沈谷没白皑皑江石缺裂青枫摧南天三旬苦雾开赤日照耀从西来六龙寒急光裵囘照我衰顔忽落地口虽吟咏心中哀未怪及时少年子扬睂结义黄金台洎【`一作汨`】乎吾生何飘零支离委绝同死灰  

复隂  

方冬合沓隂塞昨日晩晴今日黑万里飞蓬映天过孤城树羽扬风直江涛簸【`一作欺`】岸黄沙走云雪埋山苍兕吼君不见防子之国杜陵翁牙齿半落左耳聋  

夜归  

夜来归来冲虎过山黑家中已眠卧傍见北斗向江低仰看明星当空大庭前把烛嗔【`一作唤`】两炬峡口惊猿闻一个白头老罢舞复歌杖藜不睡谁能那  

寄柏学士林居  

自胡之反持干戈天下学士亦奔波叹彼幽栖载典籍萧然暴露依【`一作向`】山阿青山万里【`一作重`】静散地白雨【`一作羽`】一洗空垂萝乱代飘零余【`一作余`】到此古人成败子如何荆扬春冬异风土巫峡日夜多云【`一作风`】雨赤叶枫林百舌鸣黄泥【`一作花`】野岸天鸡舞盗贼纵横甚密迩形神寂莫甘辛苦几时髙议排金门各使苍生有环堵  

寄从孙崇简  

嵯峨白帝城东西南有龙湫北虎溪吾孙骑曹不骑【`一作记`】马业学尸乡多养鸡厐公隐时尽室去武陵春树他人迷与汝林居未相失近身药裹酒长携牧竖【`一作叟`】樵童亦无赖莫令斩断青云梯  

奉酬薛十二丈判官见赠  

忽忽峡中睡悲风【`一作秋`】方一醒西来有好鸟爲我下青冥羽毛净【`一作尽`】白雪惨澹飞云汀既防主人顾举翮唳孤亭持以比佳士及此慰扬舲清文动哀玉见道发新硎欲学鸱夷子待勒燕山铭谁重断蛇劒【`一作国重斩邪劒`】致君君未听志在麒麟阁无心云母屏卓氏近新寡豪家朱门【`一作户`】扃相如才【`一作琴`】调逸银汉防双星客来洗粉黛日暮拾流萤不是无膏火劝郎勤六经老夫自汲涧野水日泠泠我叹黑头白君看银印青卧病识山鬼爲农知地形谁矜坐锦帐苦厌食鱼腥东西两岸坼【`一作岸两坼`】横【`一作积`】水注沧溟碧色忽【`一作苦`】惆怅风雷搜百灵空中右【`一作有`】白虎赤节引娉婷自云帝里【`一作季`】女噀雨鳯皇翎襄王薄行迹莫学冷如丁【`一作冰一作令威丁`】千秋一拭泪梦觉有微馨人生相感动金石两青荧丈人但安坐休辨渭与泾龙蛇尚格鬬洒血暗郊坰吾闻聪明主治【`一作活`】国用轻刑销兵铸农器今古岁方宁文【`一作天`】王日俭徳俊乂始盈庭荣华贵少壮岂食楚江萍  

醉爲马坠诸公携酒相看  

甫也诸侯老宾客罢酒酣歌拓金防骑马忽忆少年时散蹄迸落瞿塘石白帝城门水云外低身直下八千尺粉堞电转紫游缰东得平冈出天壁江村野堂争入眼垂鞭【`一作肩`】亸鞚凌紫陌向来皓首惊万人自倚红顔能骑射安知决臆追风足朱汗骖驔犹喷玉不虞一蹶终损伤人生快意多所辱职当忧戚伏衾枕况乃迟暮加烦促明【`一作朋`】知来问腆我顔杖藜强起依僮仆语尽还成开口笑提携别埽清谿曲酒肉如山又一时初筵哀丝动豪竹共指西日不相贷喧呼且覆杯中渌何必走马来爲问【`一作不爲身`】君不见嵇康养生遭【`一作被`】杀戮  

别李义  

神尧十八子十七王其门道【`道王元庆`】国洎【`一作及`】舒【`舒王元明`】国督【`一作实`】唯亲弟昆中外贵贱殊余亦忝诸孙【`李义当是道国之裔甫则舒国后裔之外孙也`】丈人嗣三叶【`一作王业`】之子白玉温道国继徳业请从丈人论丈人领宗卿肃穆古制敦先朝纳谏诤直气横乾坤子建文笔壮河间经术存尔【`一作温`】克富诗礼骨清虑不喧洗【`一作洒`】然遇知已谈论淮湖【`一作河`】奔忆昔初见时小襦绣芳荪长成忽防面慰我久疾魂三峡春冬交江山云雾昏正宜且聚集恨此当离尊莫怪执杯迟我衰涕唾烦重问子何之西上岷江源愿子少干谒蜀都足戎轩误失将帅意不如亲故恩少年早归来梅花巳飞飜努力慎风水岂惟数盘飱猛虎卧在岸蛟螭出无痕王子自爱惜老夫困石根生别古所嗟发声爲尔吞  

送髙司直寻封阆州  

丹雀衔书来暮栖何乡树骅骝事天子辛苦在道路司直非冗官荒山甚无趣借问泛舟人胡爲入云雾与子姻娅间旣亲亦有故万里长江边邂逅一相遇长卿消渴再公干沈緜屡清谈慰老夫开卷得佳句时见文章士欣然澹【`一作谈`】情素伏枕闻别离畴能忍漂寓良防苦短促溪行水奔注熊罴咆空林游子慎驰骛西谒巴中侯艰险如跬步主人不世才先帝常特顾拔爲天军佐崇大王法度淮海生清风南翁尚思慕公宫造广厦木石乃无数初闻伐松柏犹卧天一柱我瘦【`一作病`】书不成成字读【`一作字`】亦误爲我问故人劳心练征戍  

君不见简苏徯  

君不见道边废弃池君不见前者摧折桐百年死树中琴瑟一斛旧水藏蛟龙丈夫盖棺事始定君今幸未成老翁何恨顦顇在山中深山穷谷不可处霹雳魍魉兼【`一作并`】狂风  

赠蘓四徯  

异县昔同游各云厌转蓬别离巳五年尚在行李中戎马日衰息乗舆安九重有才何栖栖将老委所穷爲郎未爲贱其柰疾病攻子何面黧黑不【`一作焉`】得豁心胷巴蜀倦剽掠【`一作劫`】下愚成土风幽蓟已削平荒徼尚弯弓斯人脱身来岂非吾道东乾坤虽寛大所适装囊空肉食哂菜色少壮欺老翁况乃主客间古来偪侧同君今下荆扬独帆如飞鸿二州豪侠场人马皆自雄一请甘饥寒再请甘养蒙  

寄薛三郎中【`据`】  

人生无贤愚飘飖若埃尘自非得神仙谁免危【`一作克免`】其身与子俱白头役役【`一作没没`】常苦辛虽爲尚书郎不及村野人忆昔村野人其乐难具陈蔼蔼桑麻交公侯爲等伦天未厌戎马我辈本常【`一作长`】贫子尚客荆州我亦滞江滨峡中一卧病疟疠终冬春春复加肺气此病盖有因早岁与苏郑痛饮情相亲二公化爲土嗜酒不失真余今委修短岂得恨命屯闻子心甚壮所过信席珍上马不用扶每【`一作忽`】扶必怒嗔赋诗賔客间挥洒动八垠乃知盖代手才力老益神青草洞庭湖东浮沧海漘君山可避暑况足采白苹子岂无扁舟往复江汉津我未下瞿塘空念禹功【`一作力`】勤听说松门峡吐药揽衣巾髙秋却束带鼓枻视青旻鳯池日澄碧济济多士新余病不能起健者勿逡巡上有明哲君下有行化臣  

大觉髙僧兰若【`原注和尚去冬往湖南`】  

巫山不见庐山逺松林【`一作间`】兰若秋风晩一老犹鸣日暮钟诸僧尚乞斋时饭香炉峰色隐晴湖种杏仙家近白榆飞锡去年啼邑子献花何日许门徒  

## 御定全唐诗卷二百二十三  

杜甫  

宿青溪驿奉懐张员外十五兄之绪  

漾舟千山内日入泊枉【`一作荒`】渚我生本飘飘今复在何许石根青枫林猿鸟聚俦侣月明游子静畏虎不得语中夜怀友朋乾坤此深阻浩荡前后间佳期付【`一作赴`】荆楚  

敬寄族弟唐十八使君【`甫自撰万年县君京兆杜氏墓志云其先系统于伊祁分姓于唐杜`】  

与君陶唐后盛族多其人圣贤冠史籍枝派罗源津在今气【`一作最`】磊落巧僞莫敢亲介立实吾弟济时杀身物白讳受玷行髙无汚真得罪永泰末放之五溪滨鸾鳯有铩翮先儒曾抱麟雷霆霹【`一作劈`】长松骨大却生筋一失不足伤念子孰自珍泊舟楚宫岸恋阙浩酸辛除名配清江厥土巫峡邻登陆将首途笔札枉所申归朝  

局病肺叙旧思重陈春风洪涛壮谷转颇弥旬我能泛中流搪突鼍獭瞠长年巳省柁慰此贞良臣  

忆昔行  

忆昔北寻小有洞洪河怒涛过轻舸辛勤不见华盖君艮岑青辉惨么么【`不长曰么细小曰么`】千崖无人万壑静三步囘头五步坐秋山眼冷魂未归仙赏心违泪交堕弟子谁依白茅【`一作石`】室卢老独启青铜鎻巾拂香余药尘阶【`一作前`】除灰死烧丹火悬圃沧洲莽空阔金节羽衣飘婀娜落日初霞闪余映倏忽东西无不可松风涧水声合时青兕黄熊啼向我徒然咨嗟抚遗迹至今梦想仍犹佐【`一作左`】秘诀隐文须内敎晩岁何功使【`一作收`】愿果更讨【`一作觅`】衡阳董链师南浮【`一作游`】早鼓潇湘柁  

魏将军歌  

将军昔着从事衫铁马驰突重两衔披坚执锐略西极昆崘月窟东崭岩君门羽林万猛士恶若哮虎子所监五年起家列霜防一日过海收风帆平生流辈徒蠢蠢长安少年气欲尽魏侯骨耸精爽紧华岳尖见秋隼星躔寳校金盘陀【`马装也`】夜骑天驷超天河欃枪荧惑不敢动翠蕤云旓相荡摩吾爲子起歌都护【`乐府有丁督护歌一曰阿都护李白集亦作丁都护`】酒阑插劒肝胆露钩陈苍苍风武【`一作武暮`】万岁千秋奉明主临江节士安足数【`宋陆厥有临江节士歌`】  

北风  

北风破南极朱鳯日威【`一作低`】垂洞庭秋欲雪鸿雁将安归十年杀气盛六合人烟稀吾慕汉初老时清犹茹芝  

客从  

客从南溟来遗我泉客【`泉先又名泉客即鲛人泣则成珠`】珠珠中有隠字欲辨不成书缄之箧笥久以俟公家须开视化爲血哀今征敛无  

白马  

白马东北来空鞍贯双箭可怜马上郎意气今谁见近时主将戮中夜商【`一作伤`】于战丧乱死多门呜呼涙如霰  

白鳬行  

君不见黄鹄髙于五尺童化爲白鳬似【`一作象`】老翁故畦遗穗已荡尽天寒岁【`一作日`】暮波涛中鳞介腥羶素不食终日忍饥西复东鲁门鶢鶋亦蹭蹬闻道如【`一作于`】今犹避风  

朱凤行  

君不见潇湘之山衡山髙山巅【`一作岩`】朱凤声【`一作鸣`】嗷嗷侧身长顾求其羣【`一作曹`】翅垂口噤心甚劳【`一作劳劳`】下愍百鸟在罗网黄雀最小犹难逃愿分竹实及蝼蚁尽【`一作忍`】使鸱枭相怒号  

惜别行送向卿进奉端午御衣之上都  

肃宗昔在灵武城指挥猛将收咸京向公泣血洒行殿佐佑卿相乾坤平逆胡冥寞随烟烬卿家兄弟功名震麒麟图【`一作阁`】画鸿雁行紫极出入黄金印尚书勳业超千古雄镇荆州继吾祖裁缝云雾成御衣拜跪题封向【`一作贺`】端午向卿将命寸心赤青山落日江潮白卿到朝廷说老翁漂零巳是沧浪客【`广徳元年卫伯玉拜江陵尹寻加检校工部尚书此云镇荆州谓伯玉也继吾祖者杜预昔以镇南大将军都督荆州诸军事向卿者尚书将命之人也`】醉歌行赠公安顔少府请顾八题壁【`一作赠公安县顔十少府`】  

神仙中人不易得顔氏之子才孤标天马长鸣待驾驭秋鹰整翮当云霄君不见东吴顾文学君不见西汉杜陵老诗家笔势君不嫌词翰升堂爲君埽是日霜风冻七泽乌蛮落照衔赤壁酒酣耳热忘头白感君意气无所惜一爲歌行歌主客【`一作醉歌行歌主客`】  

夜闻觱篥  

夜闻觱篥沧江上衰年侧耳情所向邻舟一听多感伤塞曲三更歘悲壮积雪飞霜此夜寒孤灯急管复风【`一作奔`】湍君知天地【`一作下`】干戈满不见江湖【`一作湘`】行路难  

发刘郎浦【`浦在石首县昭烈纳吴女处`】  

挂帆早发刘郎浦疾风飒飒昏亭午舟中无日不沙尘岸上空村尽豺虎十日北风风未囘客行歳晩晩【`一作尤`】相催白头厌伴渔人宿黄防青鞋归去来  

别董颋  

穷冬急风水逆浪开帆难士子甘防阙不知道里寒有求彼乐土南适小长安【`地在南阳县`】到【`一作别`】我舟檝去觉君衣裳单素闻赵公【`邓州守`】节兼尽賔主欢已结门庐【`一作闾`】望无令霜雪残老夫缆亦解脱粟朝未餐飘荡兵甲际几时怀抱寛汉阳颇宁静岘首试考槃当念着白帽【`一作皁褐`】采薇青云端  

送重表侄王砅【`一作殊砅力制切履石渡水也今作厉`】评事使南海  

我之曾祖【`一作老`】姑尔之高祖母尔祖未显时归爲尚书【`王珪也`】妇隋朝大业末房杜【`史载王珪微时与房杜游其母窥见大惊敕具酒食尽欢曰二客公辅器子必与之偕贵`】俱交友长者来在门荒年自糊口家贫无供给客位但箕帚俄倾羞颇珍【`一作颇羞珍`】寂寥人散后入怪鬓发空吁嗟爲之久自陈翦髻鬟鬻市充桮【`一作酤`】酒上云天下乱宜与英俊厚向窃窥数公经纶亦俱有次问最少年虬防十八九子等成大名皆因此人手下云风云合龙虎一吟吼愿展丈夫雄得辞儿女丑秦王时在坐真气惊户牖及乎贞观初尚书践台斗夫人常肩舆上殿称万夀六宫师柔顺法则化妃后至尊均嫂叔盛事垂不朽凤雏无凡毛五色非尔曹往者胡作逆乾坤沸嗷嗷吾客左【`一作在`】冯翊尔家同遁逃争夺至徒步块独委蓬蒿逗留热尔肠十里却呼号自下所骑马右持腰间刀在牵紫游缰飞走使我髙茍活到今日寸心铭佩牢乱离又聚散宿昔恨滔滔水花笑白首春草随青袍廷评近要津节制收英髦北驱汉阳传南泛上泷舠家声坠地利器当秋毫番禺亲贤领筹运神功操大夫出卢宋【`一作宗`】寳贝休脂膏洞主降接武海胡舶千艘我欲就丹砂跋涉觉身劳安能陷粪土有志乗鲸鼇或骖鸾腾天聊【`一作不`】作鹤鸣臯  

咏怀二首  

人生贵是男丈夫重天机未逹善一身得志行所爲嗟余竟轗轲将老逢艰危胡雏逼神器逆节同所归河雒化爲血公侯【`一作卿`】草间啼西京复陷没翠盖蒙尘飞万姓悲赤子两宫弃紫微倏忽向二纪奸雄多是非本朝再树立未及贞观时日给在军储上官督有司髙贤迫形势岂暇相扶持疲茍怀策栖屑无所施先王实罪已愁痛正爲兹岁月不我与蹉跎病于斯夜看丰城气囘首蛟龙池齿发巳自料意深陈苦【`一作昔`】词  

邦危坏法则圣逺益愁慕飘飖桂水游怅望苍梧暮潜鱼不衔钩走鹿无反顾皦皦幽旷心拳拳异平素衣食相拘阂【`五嘅切`】朋知限流寓风涛上春沙干【`一作十`】里侵【`一作浸`】江树逆行少【`一作值`】吉日时节空复度井灶任尘埃舟航烦数具牵缠加老病细隘俗务万古一死生胡爲足名数多忧汚桃源拙计泥铜柱未辞炎瘴毒摆落跋涉惧虎狼窥中原焉得所歴住葛洪及许靖避世常此路贤愚诚等差自爱各驰骛羸瘠且如何魄夺鍼炙屡拥滞僮仆慵稽留篙师怒终当挂帆席天意难告诉南爲祝融客勉强亲杖屦结托老人星罗浮展衰步送顾八分文学适洪吉州【`集古录顾戒奢善八分英华题内无洪字`】  

中郎石经后八分盖顦顇顾侯运鑪锤笔力破余地昔在开元中韩【`择木`】蔡【`有邻`】同赑屭宗妙其书是以数子至御札早流传揄扬非造次三人并入直恩泽各不二顾于韩蔡内辨眼工小字分日示【`一作侍`】诸王钩深法更秘文学与我游萧疎外声利追随二十载浩荡长安醉高歌卿相宅文翰飞省寺视我扬马【`一作班扬`】间白首不相弃骅骝入穷巷必脱黄金辔一论朋友难迟暮敢失坠古来事反覆相见横涕泗向者玉珂人谁是青云器才尽伤形体【`一作骸`】病渴污官位故旧独依然时危话颠踬我甘多病老子负忧世志胡爲困衣食顔色少称遂逺作辛苦行顺从众多意舟檝无根蔕蛟鼍好爲祟况兼水贼繁特戒风飇驶崩腾戎马际【`一作险`】往往杀长吏子干东诸侯劝【`一作勤`】勉防纵恣邦以民爲本鱼饥费香饵请哀疮痍深告诉皇华使使臣精所择进徳知歴试恻隐诛求情固应贤愚异列【`一作烈`】士恶茍得俊杰思自致赠子猛虎行出郊载酸鼻  

上水遣怀  

我衰太平时身病戎马后蹭蹬多拙爲安得不皓首驱驰四海内童穉日糊口但遇新少年少逢旧亲友低顔下色地故人知善诱后生血气豪举动见老丑穷迫挫曩怀常如中风走一纪出西蜀于今向南斗孤舟乱春华【`一作草`】暮齿依蒲栁冥冥九疑葬圣者骨亦【`一作巳`】朽蹉跎陶唐人鞭挞日月久中间屈贾辈谗毁竟自取郁没【`一作悒`】二悲魂萧条犹在否崷崪清湘石逆行杂林薮篙工密逞巧气若酣杯酒歌讴互激逺【`一作越`】囘斡明受【`一作相`】授善【`一作盖`】知应触类各借颖脱手古来经济才何事独罕有苍苍众色晩熊挂蛇吼黄罴在树颠正爲羣虎守羸骸将何适履险顔益厚庶与逹者论吞声混瑕垢  

遣遇  

磬折辞主人开帆驾洪涛春水满南国朱崖云日高舟子废寝食飘风争所操我行匪利涉谢尔从者劳石间采蕨女鬻菜【`一作市`】输官曹丈夫死百役暮返空村号闻见事略同刻剥及锥刀贵人岂不仁视汝如莠蒿索钱多门户丧乱纷嗷嗷柰何黠吏徒渔夺成逋逃自喜遂生理花时甘【`一作贳`】缊袍  

解【`一作遣`】忧  

减米散同舟路难思共济向来云涛盘众力亦不细呀坑【`一作帆一作吭梦弼曰呀坑乃滩口也赵曰淤坑如口之呀开也`】瞥眼过飞橹本无蔕得失瞬息间致逺宜恐泥百虑视安危分明曩贤计兹理庶可广拳拳期勿替  

宿凿石浦【`浦在湘潭县西`】  

早宿賔从劳仲春江山丽飘风过无时舟檝敢不【`一作不敢`】系囘塘澹暮色日没众星嘒缺月殊未生青灯死分翳穷途多俊异乱世少恩惠鄙夫亦放荡草草频卒【`一作年`】岁斯文忧患余圣哲垂彖系  

早行  

歌哭俱在晓行迈有期程孤舟似昨日闻见同一声飞鸟数【`一作散`】求食潜鱼亦【`一作何`】独惊前王作网罟设法害生成碧藻非不茂髙帆终日征干戈未【`一作异`】揖譲崩迫开【`一作闗`】其情  

过津口  

南岳自兹近湘流东逝深和风引桂楫春日涨云岑囘首【`一作道`】过津口而多枫树林白鱼困密网黄鸟喧嘉音物微限通塞恻隐仁者心瓮余不尽酒厀有无声琴圣贤两寂莫眇眇独开襟  

次空灵岸【`宜作空舲湘水县有空舲峡又有空舲滩`】  

沄沄逆素浪落落展清眺幸有舟檝迟得尽所歴妙空灵霞石峻枫栝【`一作枯`】隐奔峭青春犹无【`一作有`】私白日亦【`一作巳`】偏照可使营吾居【`一作屋`】终焉托长啸毒瘴未足忧兵戈满边徼向者留遗恨耻爲逹人诮回帆觊赏延佳处领其要  

宿花石戍【`长沙有渌口花石二戍`】  

午辞空灵岑夕得花石戍岸疏开辟水【`一作山`】木杂今古树地蒸南风盛春热西日暮四序本平分气何回互茫茫天造【`一作地`】间【`一作开`】理乱岂恒数系舟盘藤轮防杖古樵路罢【`音疲`】人不在村野圃泉自注柴扉虽芜没农器尚牢固山东残逆气吴楚守王度谁能扣君门下令减征赋  

早发  

有求常百虑斯文亦吾病以兹朋故多穷老驱驰并早行篙师怠席挂风不正昔人戒垂堂今则奚奔命涛飜黑蛟跃日出黄雾映烦促瘴岂侵頽倚睡未【`一作还`】醒仆夫问栉暮顔【`一作未`】腼青镜随意簪葛巾仰慙林花盛侧闻夜求冦幸喜囊中净艰危作逺客干请伤直性薇蕨饿首阳粟马资历聘贱子欲适从疑误此二柄【`谓采薇歴聘借用韩非二柄篇字`】  

次晩洲  

参错云石稠坡陀风涛壮晩洲适知名秀色固异状櫂经垂猨把身在度鸟上摆浪散帙妨危沙折【`一作坼`】花当羇离暂愉悦羸老反惆怅中原未觧兵吾得终疎放  

望岳  

南岳配朱鸟秩礼自百王歘吸领地灵鸿【`一作澒`】洞半炎方邦家用祀典在徳非馨香巡守何寂寥有虞今则亡洎【`一作汨`】吾隘世网行迈越潇湘渴日绝壁出漾舟清光旁祝融五【`一作三`】峰尊峰峰次低昂紫盖独不朝争长嶫相望恭闻魏夫人【`南岳夫人姓卫名华存字贤安晋司徒魏舒女刘文生妻后得道升天`】羣仙夹翺翔有时五峰气散风如飞霜牵迫限【`一作恨`】修途未暇杖崇冈归来觊命驾沐浴休玉堂三叹问府主【`即岳神仙府洞府之主也`】曷以赞我皇牲璧忍【`一作感`】衰俗神其思降祥  

湘江宴饯裵二端公【`裵虬`】赴道州  

白日照舟师朱旗散广川羣公饯南伯肃肃秩初筵鄙人奉末眷佩服自早年义均骨肉地怀抱罄所宣盛名富事业无取媿高贤不以丧乱婴保爱金石坚计拙百寮下气蘓君子前防合苦不久哀乐本相缠交游飒向尽宿昔浩茫然促觞激百虑掩抑泪潺湲热云集曛【`一作初集`】黑缺月未生天白团爲我破华烛蟠长烟鸹鹖【`一作鹖□一作鸹鸧`】催明星解袂从此旋上请减兵甲下请安井田永念病渴老附书逺山巅  

清明  

着处繁花务【`一作华矜`】是【`一作足`】日长沙千人万人出渡头翠柳艳明睂争道朱蹄骄齧防此都好游湘西寺诸将亦【`一作逺一作方`】自军中至马援征行在眼前葛强亲近同心事金镫下山红粉【`一作日`】晩牙樯捩柁青楼逺古时丧乱皆可知人世悲欢暂相遣弟侄虽存不得书干戈未息苦离【`一作难`】居逢迎少壮非吾道况乃今朝更祓除  

风雨看舟前落花戏爲新句  

江上人家桃树【`一作李`】枝春寒【`一作风`】细雨出疎篱影遭碧水潜勾引风妒红花却倒吹吹花困癫【`一作嬾`】傍舟檝水光风力俱相怯赤憎【`赤憎犹生憎亦方言也`】轻薄遮入【`一作人`】怀珍重分明不来接【`一作折`】湿久飞迟半日【`一作欲`】髙萦沙惹草细于毛蜜蠭蝴蝶生情性【`一作住`】偷眼蜻蜓避百劳  

岳麓山道林二寺行  

玉泉之南麓山殊道林林壑争盘纡寺门髙开洞庭野殿脚插入赤沙湖五月寒风冷佛【`一作拂`】骨六时天乐朝香炉地灵步步雪山草僧寳人人沧海珠墖劫【`一作级`】宫墙【`一作坛`】壮丽敌香【`一作石`】厨松道清凉【`一作崇`】俱莲花【`一作池`】交响共命鸟金牓双回三足乌方丈涉海费时节悬圃寻河知有无暮年且喜经行近春日兼蒙暄暖扶飘然斑白身【`一作将`】奚适傍此烟霞茅可诛桃源人家易制度橘洲田土仍膏腴潭府邑中甚浮古太守庭内不喧呼昔遭衰世皆晦迹今幸乐国养微躯依止老宿亦未晩富贵功名焉足图久爲野【`一作谢`】客寻幽惯细学何【`当作周`】颙免兴孤一重一掩吾肺腑山【`一作仙`】鸟山花吾友于宋公【`原注之问也`】放逐曾题壁物色分留与【`一作待`】老夫  

奉送魏六文佑少府之交广  

贤豪赞经纶功成空名【`一作名空`】垂子孙不振耀【`一作没不振`】歴代皆有之郑公四叶孙长大常苦饥众中见毛骨犹是麒麟儿磊落贞观事致君朴直词家声盖六合行色何其微遇我苍梧隂【`一作野`】忽惊防面稀议论有余地公侯来未迟虚思黄金贵自笑青云期长卿久病渴武帝元同时季子黑貂敝得无妻嫂欺尚爲诸侯客独屈州县卑南游炎海甸浩荡从此辞穷途仗神道世乱轻土宜解帆岁云暮可与春风归出入朱门家华屋刻蛟螭玉食亚王者乐张游子悲侍婢艳倾城绡绮轻【`一作烟`】雾霏掌【`一作堂`】中琥珀钟行酒双逶迤新欢继明烛梁栋星辰飞两情顾盼合珠碧赠于斯上贵见肝胆下贵不相【`一作见`】疑心事披写间气酣达【`一作逺`】所爲错挥铁如意莫避瑚枝始兼【`一作无`】逸迈兴终慎宾主仪戎马闇天宇呜呼生别离  

别张十三建封  

尝读唐实录国家草昩初刘【`文静`】裵【`寂`】建首义龙见尚踌躇秦王拨乱姿一劒总兵符汾晋爲丰沛暴隋竟涤除宗臣则庙食后祀何疎芜鼓城英雄种宜膺将相图尔惟外曾孙倜傥汗血驹眼中万少年用意尽﨑岖相逢长沙亭乍问绪业余乃吾故人子童丱聨居诸【`张建封兖州人父玠少豪侠安禄山将李庭伟胁下城邑玠率乡豪集兵杀之太守韩择木方遣使奏闻玠流荡江南不言其功甫父爲兖州司马当以趋庭之日与玠游也`】挥手洒衰泪仰看八尺躯内外名家流风神荡江湖范云堪晩【`一作结`】友嵇绍自不孤择材征南幕【`大厯初道州刺史裵虬荐建封于观察使之晋辟爲参谋奏授左清道兵曹不乐吏役而去`】湖【`一作潮`】落囘鲸鱼载感贾生恸复闻乐毅书主忧急盗贼师老荒京都旧丘岂税驾大厦倾宜扶君臣各有分管葛本时须虽当霰雪严未觉栝柏枯髙义在云台嘶鸣望天衢羽人埽碧海功业竟何如  

暮秋枉裵道州手札率尔遣兴寄近【`一作递`】呈蘓涣侍御  

久客多枉友朋书素书一月凡一束虚名但蒙寒温【`一作暄`】问泛爱不救沟壑辱齿落未是无心人舌存耻作穷途哭道州手札适复至纸长要自三过读盈把那须沧海珠入怀本倚昆山玉拨弃潭州百斛酒芜没潇岸千株菊使我昼立烦儿孙令我夜坐费灯烛忆子初尉永嘉去红顔白面花映肉军符侯印取岂迟紫燕騄耳行甚速圣朝尚飞战鬬尘济世宜引英俊人黎元愁痛防苏息夷狄跋扈徒逡巡授钺筑坛闻意防颓纲漏网期弥纶郭钦上书见大计刘毅答诏惊羣臣他日更仆语不浅明公论兵气益振倾壶箫管黑【`一作理一作动`】白发儛劒霜雪吹青春宴筵曾语蘓季子后来杰出云孙比茅斋定王城郭门药物楚老渔商市市北肩舆每聨袂郭南抱瓮亦隐几无数将军西第成早作丞相东山起鸟雀苦肥秋粟菽蛟龙欲蛰寒沙水天下鼓角何时休阵前部曲终日死附书与裵因示苏此生巳媿须人扶致君尧舜付公等早据要路思捐躯  

奉赠李八丈判官【`曛`】  

我丈时【`一作特`】英特宗枝神尧后瑚市则无騄骥人得有早年见标格秀气冲【`一作通`】星斗事业富清机官曹正独守顷来树嘉【`一作佳`】政皆已传众口艰难体贵安冗长吾敢取区区犹歴试炯炯更持久讨论实解颐操割纷应手箧书积讽谏宫阙限奔走入幕未展材【`一作懐`】秉钧孰爲偶所亲问淹泊泛爱惜衰朽垂白乱【`一作辞一作慕`】南翁委身希北叟【`南翁北叟俱知隂阳倚伏事`】眞成穷辙鲋或似防家狗秋枯洞庭石风飒长沙栁髙兴激荆衡知音爲囘首  

岁晏行  

歳云暮矣多北风潇湘洞庭白雪【`一作云`】中渔父天寒网罟冻莫徭【`长沙杂夷有名莫徭`】射雁鸣桑弓去年米贵阙军食今年米贱大伤农髙马达官厌酒肉此辈杼轴茅茨空楚人重鱼不重鸟汝休枉杀南飞鸿况闻处处鬻男女割慈忍爱还租庸徃日用钱捉私铸今许【`一作来`】铅锡和青铜刻泥爲之最易得好恶不合长相蒙万国城头吹画角此曲哀怨何时终  

追酬故髙蜀州人日见寄【`并序`】  

开文书帙中检所遗忘因得故髙常侍适往居在成都时高任蜀州刺史人日相忆见寄诗泪洒行间读终篇末自枉诗已十余年莫记存殁又六七年矣老病怀旧生意可知今海内忘形故人独汉中王【`一作郡王`】瑀与昭州敬使君超先在爱而不见情见乎辞大厯五年正月二十一日却追酬高公此作因寄王及敬弟  

自蒙【`一作枉`】蜀州人日作不意清诗久零落今晨散帙眼忽开【`一作明`】迸泪幽吟事如昨呜呼壮士多慷慨合沓高名动寥廓叹我凄凄求友篇感时【`一作君`】郁郁匡君【`一作时`】略锦里春光空烂熳瑶墀侍臣已冥莫潇湘水国傍鼋鼍鄠杜秋天失雕鹗东西南北更谁【`一作堪`】论白首扁舟病独存遥【`一作犹`】拱北辰缠寇盗欲倾东海洗乾坤边塞西蕃【`一作羌`】最充斥衣冠南渡多崩奔鼓瑟至今悲帝子曵裾何处觅王门文章曹植波澜濶服食刘安德业尊长笛谁能【`一作邻家`】乱愁思昭州词翰与招魂  

苏大侍御访江浦赋八韵记异【`草堂诗本无此题竟以序爲题八韵诗止七韵疑有脱误`】  

大侍御涣静者也旅于江侧凡【`一作乃`】是不交州府之客人事都绝久矣肩舆江浦忽访老夫舟檝而巳茶酒内余请诵近诗吟数首才力素壮词句动人接对明日忆其涌思雷出书箧几杖之外殷殷留金石声赋八韵记异亦见老夫倾倒于苏至矣  

厐公不浪出苏氏今有之再闻诵新作突过黄初诗乾坤几【`一作洎`】反覆杨马宜同时今晨清镜中胜食斋房芝余发喜却变白间生【`一作添`】黑丝昨【`一作永`】夜舟火灭【`一作接天一作天接`】湘娥外悲百灵未敢散风破【`一作波一作浪`】寒江迟  

题衡山县文宣王庙新学堂呈陆宰  

旄头彗紫微无复俎豆事金甲相排荡青衿一顦顇呜呼巳十年儒服獘于地征夫不遑息学者沦素志我行洞庭野歘得文翁肆侁侁胄子行若舞风雩至周室宜中兴孔门未应弃是以资雅才涣然立新意衡山虽小邑首唱恢大义因见县尹心根源旧宫閟讲堂非曩搆大屋加涂塈下可容百【`一作万`】人墙隅亦深邃何必三千徒始戎马气林木在庭户密干叠苍翠有井朱夏时辘轳冻阶戺【`音士`】耳闻读书声杀伐灾髣髴故国延归望衰顔减愁思南纪改【`一作收`】波澜西河共风味采诗倦跋涉载笔尚可记【`一作常记异一作纪竒异`】高歌激宇宙凡百愼失坠  

入衡州  

兵革自久逺兴衰看帝王汉仪甚照耀胡马何猖狂老将一失律清边生战场君臣忍瑕垢河岳空金汤重镇如割据轻权絶纪纲军州体不一寛猛性所将嗟彼苦节士【`谓潭州刺史崔瓘爲臧玠所杀`】素于圆凿方寡妻从爲郡兀者安堵【`一作短`】墙凋弊惜邦本哀矜存事常旌麾非其任府库实过防恕【`一作怒`】巳独在此多忧增内伤偏裨限酒肉卒伍单衣裳元恶【`谓臧玠`】迷是似聚谋【`一作谍`】泄康庄竟流帐下血大降湖南殃烈火发中夜高烟焦上苍至今分粟帛杀气吹沅湘福善理顚倒明徴天莽茫销魂避飞镝累足穿豺狼隐忍枳棘刺迁延胝趼疮逺归儿侍侧犹乳女在旁久客幸脱免暮年慙激昂萧条向水陆汨没随鱼商报主身巳老入朝病见妨悠悠委薄俗郁郁囘刚肠参错走洲渚舂容转林篁片帆左【`一作在`】郴岸通郭前衡阳华表云鸟埤【`一作阵`】名园花草香旗亭壮邑屋烽橹蟠【`一作卧`】城隍中有古刺史【`谓阳济也`】盛才冠岩廊扶顚待柱石独坐飞风霜昨者间琼树髙谈随羽觞无论再缱绻巳是安苍黄剧孟七国畏马卿四赋良门阑苏生在【`苏生侍御涣`】勇锐白起强问罪【`时澧州杨子琳道州襄虬衡州阳济各举兵讨玠`】富形势凯歌悬否臧氛埃期必埽蚉蚋焉能当橘【`一作繘`】井旧地宅仙山引舟航此行厌暑雨厥土闻清凉诸舅【`谓崔伟公时摄彬州甫将徃依焉`】剖符近开缄书札光频繁命屡及磊落字百行江总外家养谢安乗兴长下流匪珠玉择木羞鸾皇我师嵇叔夜世贤张子房【`原注彼掾张劝`】柴荆寄乐土鹏路观翺翔  

舟中苦热遣怀奉呈杨中丞【`即杨济时兼御史中丞`】通简台省诸公  

媿爲湖外客看此戎马乱中夜混黎甿脱身亦奔窜平生方寸心反掌【`一作当`】帐下难呜呼杀贤良不叱白刃散吾非丈夫特没齿埋冰炭耻以风病辞胡然泊湘岸入舟虽苦热垢腻可溉灌痛彼道边人形骸改昏旦中丞连帅职封内权得按身当问罪先县实诸侯半士卒既辑睦启行促精悍似闻上游兵稍逼长沙馆邻好彼克修天机自明防南图卷云水北拱戴霄汉美名光史臣长策何壮观驱驰数公子咸愿同伐叛声节哀有余夫何激衰懦【`叶暖去声`】偏裨表三上卤莽同一贯始谋谁其间囘首增愤惋宗英李端公守职甚昭焕变通迫胁地谋画焉得算王室不微凶徒略无惮此流须卒斩神器资强干扣寂豁烦襟皇天照嗟叹【`通鉴臧玠之乱澧州刺史杨子琳讨之取赂而还初崔旴杀郭英乂子琳起兵讨旴杜鸿渐各授官以和解之及子琳攻旴败还纵兵涪夔卫伯玉请于朝以爲峡州团练使甫诗所谓褊裨表三上卤莽同一贯者合前后三叛言之也始谋谁其间盖追论鸿渐伯玉故曰囘首增愤惋唐藩镇有事俱用褊裨上表假众论以胁制朝廷也`】  

聂耒阳以仆阻水书致酒肉疗饥荒江诗得代怀兴尽本韵至县呈聂令陆路去方田驿四十里舟行一日时属江涨泊于方田  

耒阳驰尺素见访荒江眇【`一作渺`】义士烈女家风流吾贤绍昨见狄相孙许公人伦表前期【`一作朝`】翰林后屈迹县邑小知我碍湍涛半旬获浩溔【`溔玉篇以沼切上林赋浩溔演漾`】麾下杀元戎湖边有飞旐孤舟增郁郁僻路殊悄悄侧惊猿猱捷仰羡鹳鹤矫礼过宰肥羊愁当置清醥人非西喻蜀兴在北坑赵方行郴岸静未话长沙扰崔师乞已至澧卒用矜少问罪消息眞开顔憩亭沼【`原注闻崔侍御潩乞师于洪府师巳至袁州北杨中丞琳问罪将士自澧上达长沙矣朱长孺曰旧书本传甫游衡山寓居耒阳啗牛肉白酒一夕而卒于耒阳元稹墓志扁舟下荆楚间竟以寓卒旅殡岳阳公于耒阳殡于岳阳史志皆可考据近代有爲杜工部耒阳祠堂记者大略曰子美出瞿塘下江陵登岳阳楼览衡岳抵耒阳适江水暴涨爲惊湍所漂仅得遗靴因垒土筑虚冢瘗之解缙有诗云蔡伦池上雾如纸杜老祠前秋日黄爲问靴洲江上水流船三日到衡阳按此则杜甫之殁不特以牛肉白酒幷罹汨罗之酷矣耒阳县志杜甫祠墓在县治北二里苕溪渔隐谓考襄阳岳阳俱无杜甫墓惟耒阳有之大抵贤者所在人各引以爲重不妨耒阳自葬子美之遗靴而嗣业所葬元稹所志乃在巩县首阳可不必聚辨也`】  

## 御定全唐诗卷二百二十四  

杜甫  

冬日洛城北谒元皇帝庙【`原注庙有吴道子五圣图唐书高宗干封元年追尊老子爲元皇帝制两京诸州各置庙在东都者改爲太微宫此诗作于称庙之时当是开元末年`】  

配极都閟凭虚【`一作髙一作空`】禁御【`一作籞`】长守祧严具礼【`老君庙置令丞各一员`】掌节鎭非常碧瓦初寒外金茎一气旁山河扶绣户日月近雕梁仙李盘根大【`老子生而能言指李树爲姓唐以李氏出自老君追崇爲祖`】猗兰奕叶光世家遗【`一作随`】旧史【`开元中奉敕升老子庄子爲列传首在伯夷之上`】道德付【`一作冠`】今王【`明皇亲注道徳经令举子习之减尚书论语而考试老子`】画手看前辈吴生【`吴道子阳翟人`】逺擅场森罗移地轴妙绝动宫墙五圣【`天寳八年明皇以符瑞相继上髙祖太宗高宗中宗睿宗谥号又画像于老君庙壁`】联【`一作连`】龙衮千官列【`一作引`】雁行冕旒俱秀发旌斾尽飞扬翠柏深留景红棃迥得霜风筝吹玉柱露井冻【`一作动`】银牀身退卑周室经传拱汉皇谷神【`老子谷神不死注谷养也神乃`】  

【`五藏之神`】如不死养拙更何乡【`一作方`】  

赠韦左丞丈【`济　天宝七年以韦济爲河南尹迁尚书左丞`】  

左辖【`六典左右丞掌管辖省事纠察宪章`】频虚位今年得旧儒相门韦氏在经术汉臣【`一作官`】须时议归前烈【`一作列`】天伦恨莫俱【`嗣立三子孚恒济皆知名孚恒皆先殁`】鸰原荒宿草凤沼接亨衢有客虽安命衰容岂壮夫家人忧几杖甲子混泥途不谓矜余力还来谒大巫岁寒仍顾遇日暮且踟蹰老骥思千里饥鹰待一呼君能微感激亦足慰榛芜【`一作折骨效区区`】  

投赠哥舒开府【`翰`】二十韵【`翰乃突骑施首领哥舒部落之裔蕃人多以部落爲氏初爲王忠嗣衙将后代爲节度屡着功河西进封西平郡王`】  

今代麒麟【`一作骐驎`】阁何人第一功君王自神武驾驭必英雄开府当朝杰论兵迈古风先锋百胜【`一作战`】在略地【`一作妙略`】两隅空青海无【`一作飞`】传箭天山早挂弓亷颇仍走敌魏绛巳和戎每惜河湟弃新兼节制通智谋垂睿【`一作眷`】想出入冠诸公日月低秦树乾坤绕汉宫胡人愁逐北宛马又从东受命边沙【`一作军麾`】逺归来御席同轩墀曾宠鹤畋猎旧非熊茅土加名数山河誓始终策行遗【`一作宜`】战伐契合动昭融勲业青冥上交亲气槩中未爲珠履客已见【`一作是`】白头翁壮节初题柱生涯独转蓬几年春草歇今日暮途穷军事留孙楚行间识吕防【`一作乡曲轻周处将军拔吕蒙严武髙适辈皆共军事鲁炅曲环辈皆其部将`】防身一长劒将欲倚崆峒【`一作腰间有长劒聊欲倚崆峒`】  

上韦左相二十韵【`见素　天宝元年改侍中爲左相中书令爲右相十五载见素从明皇幸蜀至巴西诏兼左相封豳国公`】  

凤厯轩辕纪龙飞四十春八荒开夀域一气转洪钧霖雨思贤佐丹青忆老【`一作直一作旧`】臣【`原注相公之先人遗风余烈至今称之`】应图求骏马惊代得麒麟沙汰江河浊调和鼎鼐新韦贤初相汉范叔巳归秦盛业今如此传经固绝伦豫樟深出地沧海阔无津北斗司喉舌东方【`顾命司马第四毕公领之康王之诰毕公率东方诸侯入应门右见素兼兵部尚书故以毕公比之`】领搢绅持衡留藻鉴听履上星辰独步才超古余波徳照邻【`一作余隂照北邻`】聪明过管辂尺牍倒陈遵岂是池中物由来席上珍庙堂知至理风俗尽还淳才杰俱登用愚蒙但隐沦长卿多病久子夏索居频【`一作贫`】囘首驱流俗生涯似众人巫咸不可问邹鲁莫容身感激时将晩苍茫兴有神爲公【`一作君`】歌此曲涕泪在衣巾  

奉赠太常张卿二十韵【`均　黄鹤云均未尝爲太常卿此诗当是赠垍之误`】  

方丈三韩外昆崘万国西建标天地阔诣绝古今迷气得神仙迥恩承雨露低【`时均以求仙得幸`】相门清议众儒术大名齐轩冕罗天【`一作高`】阙琳琅识介珪伶官诗必诵防乐典犹稽健笔凌鹦鹉铦锋莹鸊鹈友于皆挺拔公望各端倪通籍逾青亨衢照紫泥灵虬传夕箭归马散霜蹄能事闻重译嘉謩及逺黎弼谐方一展班序更何跻适越空顚踬游梁竟惨凄谬知终画虎微分是醯鸡萍泛【`一作迹`】无休日桃隂想旧蹊吹嘘人所羡腾跃事仍暌碧海眞难涉青云不可梯顾深慙【`一作忘`】锻链才小辱提携槛束哀猨叫【`一作巧`】枝惊夜鹊栖几时陪羽猎应指钓璜溪  

敬赠郑谏议十韵  

谏官非不逹诗义早知名破的由来事先锋孰敢争思飘云物外【`一作动`】律中鬼神惊毫发无遗恨波澜独老成野人宁得所天意薄浮生多病休儒服冥搜信客旌筑居仙缥缈旅食岁峥嵘使者求顔阖诸公厌祢衡将期一诺【`一作语`】重歘使寸心倾君见途穷哭宜忧阮步兵奉赠鲜于京兆二十韵【`鲜于仲通天寳末爲京兆尹`】  

王国称多士贤良复几人异才应间出【`一作世`】爽气必殊伦始见张京兆宜居汉近臣骅骝开道路雕鹗离风尘侯伯知何等【`一作算`】文章实致身奋飞超等级容易失沈沦脱略磻谿钓操持郢匠斤云霄今巳逼台衮更谁亲凤穴雏皆好龙门客又新义声纷感激败绩自逡巡途逺【`一作永`】欲何向天高难重陈学诗犹孺子【`一作子夏`】乡赋念【`一作忝`】嘉宾不得同鼂错吁嗟后郄诜计疎疑翰墨时过忆松筠献纳纡皇眷中间谒紫宸且随诸彦集方觊薄才伸破胆遭前政【`谓李林甫`】隂谋独秉钧微生霑忌刻万事益酸辛交合丹青地恩倾雨露辰有儒愁饿死早晩报平津  

赠特进汝阳王二十韵  

特进羣公表天人夙徳升霜蹄千里骏风翮九霄鹏服礼求毫髪惟【`一作推`】忠忘寝兴圣情常有春朝退若无凭仙醴【`一作醖`】来【`一作求`】浮蚁竒毛或赐鹰清闗尘不杂中使日相乘晩节嬉游简平居孝义称自多亲棣萼谁敢问山陵【`宁王宪薨谥譲皇帝墓号惠陵子璡表辞不许`】学业醇儒富辞【`一作才`】华哲匠能笔飞鸾耸立章罢凤鶱腾精理通谈笑忘形向友朋寸长【`一作肠`】堪缱绻一诺岂骄矜已忝归曹植何知对李膺招要恩屡至崇重力难胜披雾初欢夕髙秋爽气澄尊罍临极浦鳬雁宿张灯花月穷游宴炎天避郁蒸硏寒金井水檐动玉壶冰瓢饮唯三径岩栖在百层【`一作岩居异一塍`】且【`一作谬`】持蠡测海况挹酒如渑鸿宝宁全秘丹梯庶可凌淮王门有【`一作下`】客终不媿孙登  

郑驸马宅宴洞中【`明皇临晋公主下嫁郑潜曜神禾原有莲花洞乃郑氏故居`】  

主家隂洞细烟雾留客夏簟清【`一作青`】琅玕春酒杯浓琥珀薄冰浆椀碧码碯寒误疑茅堂【`一作屋`】过江麓【`一作底`】巳入风磴霾云端自是秦楼压郑谷时闻杂佩声珊李监宅【`一作李盐鐡一云开元中李令问爲秘书监饮馔豪奢或即其人尚有一首见吴若逸诗中`】  

尚觉王孙贵豪家意颇浓屏开金孔雀褥隐绣芙蓉且食双鱼美谁看异味重门阑多喜色女壻近乘龙  

重题郑氏东亭【`原注在新安界`】  

华亭入翠微秋日乱清晖崩石欹山树清【`一作晴`】涟曳水衣【`苔也`】紫鳞冲岸跃苍隼护巢归向晩寻征路残云傍马飞  

题张氏隐居二首  

春山无伴独相求伐木丁丁山更幽涧道余寒歴冰雪石门斜日到林丘不贪夜识金银气逺害朝看麋鹿游乘兴杳然迷出【`一作去`】处对君疑是泛虚舟  

之子时相见邀人晩兴留霁【`一作济`】潭鳣发发春草鹿呦呦杜酒偏劳劝张棃不外求前村山路险归醉每无愁天宝初南曹小司寇舅于我太夫人【`甫祖母卢氏`】堂下累【`一作垒`】土爲山一匮【`一作篑诗同`】盈尺以代彼朽木承诸焚香瓷瓯瓯甚安矣旁植慈竹盖兹数峰嵚岑婵娟宛有尘外数【`一本无数字一作格`】致乃不知兴之所至而作是诗  

一匮功盈尺三峰意出羣望中疑在野幽处欲生云慈竹春隂覆香炉晓势分惟南将献夀佳气日氛氲  

龙门【`即伊阙`】  

龙门横野防驿树出城来气色皇居近金银佛寺开往还时屡改川水【`一作陆`】日悠哉相阅征途上生涯尽几回奉寄河南韦尹丈人【`原注甫敝庐在偃师承韦公频有访问故有下句韦即韦济`】  

有客传河尹逢人问孔融青囊仍隐逸章甫尚西东鼎食分【`一作爲`】门户词场继国风尊荣瞻地绝疎放忆途穷浊酒寻陶令丹砂访葛洪江湖漂短【`一作裋`】褐霜雪满飞蓬牢落乾坤大周流【`一作旋`】道术空谬慙知蓟子眞怯笑扬雄盘错神明惧讴歌徳义丰尸乡余土室难说祝【`一作谁话喌`】鸡翁【`偃师县有尸乡亭翁居尸乡北山下`】  

赠李白  

秋来相顾尚飘蓬未就丹砂媿葛洪痛饮狂歌空度日飞扬跋扈爲谁雄  

与任城许主簿游南池【`池在济宁州境`】  

秋水通沟洫城隅进【`一作集`】小船晩凉看洗马森木乱鸣蝉菱熟经时【`一作旬`】雨蒲荒八月天晨朝降白露遥忆旧青氊  

登兖州城楼  

东郡趋庭日【`时甫父闲爲兖州司马`】南楼纵目初浮云连海狱【`一作岱`】平野入青徐孤嶂秦碑在荒城鲁殿余从来多古意临眺独踌躇  

刘九法曹郑瑕丘石门宴集  

秋水清无底萧然静客心掾曹乘逸兴鞍马去相寻【`一作到荒林`】能吏逢聨璧华筵直一金晩来横吹好下亦龙吟【`一作尊酒宜如此人生复至今白头逢晩岁相顾一悲吟`】  

暂如临邑至防【`音宅`】山湖亭奉怀李员外率尔成兴【`鹊山湖在歴城东门外防疑鹊之误`】  

野亭逼湖水歇马髙林间鼍吼风奔浪鱼跳日映山暂游阻词伯却望怀青闗霭霭生云雾唯应促驾还  

对雨书怀走邀许十一簿公【`一作许主簿`】  

东岳云峰起溶溶满太虚震雷飜幕燕骤雨落河【`一作溪`】鱼座对贤人酒门听长者车相邀媿泥泞骑马到阶除  

已上人茅斋【`旧注谓齐巳非`】  

已公茅屋下可以赋新诗枕簟入林僻茶瓜留客迟江莲揺白羽天棘【`天门冬蔓髙丈余其叶如丝通志桞一名天棘则非蔓矣`】梦【`一作蔓`】青丝空忝许询辈难酬支遁词  

房兵曹胡马诗  

胡马大宛名锋棱瘦骨成竹批双耳峻风入四蹄轻所向无空阔眞堪托死生骁腾有如此万里可横行  

画鹰  

素练风【`一作如`】霜起苍鹰画作殊【`荀勇切竦也`】身思狡兔侧目似愁胡绦镟光堪擿轩楹势可呼何当击凡鸟毛血洒平芜  

与李十二白同寻范十隐居【`李白集有寻鲁城北范居士诗`】  

李侯有佳句往往似隂铿余亦东蒙客怜君如弟兄醉眠秋共被携手日【`一作月`】同行更想幽期处还寻北郭生入门髙兴发侍立小童清落景闻寒杵屯云对古城向来吟橘颂谁【`一作惟`】欲【`一作与`】讨莼羮不愿论簪笏悠悠沧海情  

临邑舍弟书至苦雨黄河泛溢隄防之患簿领所忧因寄此诗用寛其意【`甫有送弟颖赴齐州诗或颖曾官临邑`】  

二仪积风雨百谷漏波涛闻道洪河坼遥【`一作迳`】连沧海髙职思【`一作司`】忧悄悄郡国诉嗸嗸舍弟卑栖邑防川领簿曹尺书前日至版筑不时操难假鼋鼍力空瞻乌鹊毛燕南吹畎亩济上没蓬蒿螺蚌满近郭蛟螭乘九皐徐关深水府碣石小秋毫白屋留孤树青天【`一作云`】矢【`一作失`】万艘吾衰同泛梗利涉想蟠桃倚【`一作却`】赖天涯钓犹能掣巨鼇  

过宋员外之问旧庄【`原注员外季弟执金吾见知于代故有下句　宋之问官考功员外郎弟之悌自羽林将军出爲劒南节度`】  

宋公旧池馆零落守【`一作首`】阳阿枉道只从入吟诗许更过淹留问耆老寂莫向山河更识将军树悲风日暮多  

夜宴左氏庄  

风林【`一作林风`】纤月落衣露净【`一作静`】琴张暗水流花径春星带草堂检书烧烛短看【`一作说`】劒【`一作煎茗`】引杯长诗罢闻吴咏扁舟意不忘  

送蔡希曾【`一作鲁`】都尉还陇右因寄高三十五书记【`原注时哥舒入奏勒蔡子先归`】  

蔡子勇成癖弯弓西射胡健【`一作男`】儿宁鬬死壮士耻爲儒官是先锋得材缘挑【`上声`】战须身轻一鸟过枪急万人呼云幕随开府春城赴【`一作入`】上都马头金狎帢【`一作匼匝一作帢匝`】驼背锦糢糊咫尺云【`一作雪`】山路【`一作自至青云外`】归飞青【`一作西`】海隅上公犹【`一作独`】宠锡突将且前驱汉使【`一作水`】黄河逺凉州白麦枯因君问消息好在阮元瑜  

春日忆李白  

白也诗无敌【`一作数`】飘然思不羣清新庾开府俊逸【`一作豪迈`】鲍参军渭北春天树江东日暮云何时一尊酒重与细论【`一作话斯`】文  

赠陈二补阙  

世儒多汨没夫子独声名献纳东观君王问长卿皁雕寒始【`音试`】急天马老能行自到青冥里休看白髪生  

寄髙三十五书记【`适`】  

叹惜髙生老新诗日又多美名人不及佳句法如何主将收才子崆峒足凯歌闻君巳朱绂且得慰蹉跎  

送裵二虬作尉永嘉  

孤屿亭何处天涯水气中故人官就此绝境兴【`一作与`】谁同隐吏逢梅福游山忆谢公扁舟吾已就【`一作具一作买`】把钓【`一作只是`】待秋风  

城西陂泛舟【`即渼陂`】  

青蛾皓齿在楼船横笛短箫悲逺天春风自信牙樯动迟日徐看锦缆牵鱼吹细浪揺歌【`一作欹`】扇燕蹴飞花落舞筵不有小舟能荡桨【`一作`】百壶那送酒如泉  

赠田九判官【`梁丘　哥舒翰讨安禄山以田梁丘爲行军司马`】  

崆峒使节上青霄河陇降王款圣朝宛马总肥春【`或作秦`】苜蓿将军只数汉【`一作霍`】嫖姚【`此言哥舒翰下言田梁丘`】陈留阮瑀谁争长京兆田郎【`汉灵帝目田凤爲京兆田郎`】早见招麾下赖君才竝入独能无意向渔樵  

赠献纳使【`一作无使字`】起居田舍人【`澄`】  

献纳司存雨露边【`一作偏`】地分清切任才贤舍人退食收封事宫女函近【`一作捧`】御筵晓漏追飞【`一作趋`】青闼晴窗防检白云篇扬雄更有河东赋唯待吹嘘送上天  

送韦书记赴安西  

夫子歘通贵云泥相望悬白头无借【`无所依借也作籍误`】在朱绂有哀怜书记赴三捷【`一作接`】公车留二年欲浮江海去此别意苍【`一作茫`】然  

陪郑广文游何将军山林十首【`山林在韦曲西墖陂`】  

不识南塘【`一作唐`】路今知第五桥名园依绿水野竹上青霄谷口旧相得濠梁同见招平生爲幽兴未惜马蹄遥百顷风潭上千重【`一作章`】夏木清卑枝低结子接叶暗巢莺鲜鲫银丝脍香芹碧涧羮飜疑柁楼底晩饭越中行万里戎王子【`旧注谓月支花名`】何年别月支异花开绝域滋蔓匝清池汉使徒空到神农竟不知【`言此花张骞未经见本草未经载也`】露飜兼雨打开坼日【`一作渐`】离披  

旁舍连高竹疎篱带晩花碾涡深没马藤蔓曲藏【`一作垂`】蛇词赋工无【`一作何`】益山林迹未賖尽捻【`同拈`】书籍卖来问尔东家  

賸水沧江破残山碣石开绿垂风折笋红绽雨肥梅银甲弹筝用金鱼【`一作盘`】换酒来兴移无洒埽随意坐莓苔风磴吹隂【`一作梅`】雪云门吼瀑泉酒醒思卧簟衣冷欲【`一作得`】装緜野老来看客河鱼不取钱只疑淳朴处自有一山川  

棘【`一作栜音同棘`】树寒云色茵蔯【`蒿类因陈苗而生故名`】春藕香脆添生菜美隂益【`一作盖`】食单【`一作箪`】凉野鹤清晨出【`一作至`】山精【`山精如人一足长四尺夜出昼匿`】白日藏石林蟠水府百里独苍苍忆过杨柳渚走马定昆池【`安乐公主凿定昆池`】醉把青荷叶狂遗白接防刺船思郢客觧水乞吴儿坐对秦山晩江湖兴颇随  

牀上书连屋阶前树拂云将军不好武穉子总能文醒酒微风入听诗静夜分絺衣挂萝薜凉月白纷纷幽意忽不惬归期无柰何出门流水注【`一作住`】囘首白云【`一作杂花`】多自笑灯前舞谁怜醉后歌祗应与朋好风雨亦来过  

重过何氏五首  

问讯东桥竹将军有报书倒衣还命驾髙枕乃吾庐花妥莺捎蝶溪喧獭趁鱼重来休沐地眞作野人居山雨尊仍在沙沈榻未移犬迎曾【`一作憎闲`】宿客鸦防落巢儿云薄翠微寺【`长安县南太和谷有太和宫后改翠微宫又改寺`】天清【`一作寒`】黄子陂【`在樊川`】向来幽兴极步屣【`一作履一作屐`】过东篱  

落日平台上春风啜茗时石阑斜防【`一作照`】笔桐叶坐题诗翡翠鸣衣桁蜻蜓立钓丝自今幽兴熟【`一作自逢今日兴`】来往亦无期  

颇怪朝参嬾应耽野趣长雨抛金鎻甲苔卧绿沈枪手自移蒲柳家才足稻粱看君用幽意白日到羲皇到此应常宿相留可判年蹉跎暮容色【`一作鬓`】怅望好林泉何路【`一作日`】霑微禄归山买薄田斯游【`一作终身`】恐不遂把酒意茫然  

冬日有懐李白  

寂莫书斋里终朝独尔思更寻嘉树传不忘角弓诗短【`一作裋`】褐风霜入还丹日月迟未因乘兴去空有鹿门期杜位宅守岁【`位出襄阳房官考功员外郎湖州刺史后因李林甫诸壻贬新州甫又有寄从弟位诗云近闻寛法离新州是也`】  

守岁阿戎【`一作咸通鉴注晋宋间人多呼弟爲阿戎`】家椒盘已颂花盍簪喧枥马列炬散林鸦四十明朝过飞腾暮景斜谁能更拘束烂醉是生涯  

与鄠县源大少府宴渼陂【`得寒字`】  

应爲西陂好金钱罄一餐饭抄云子【`碎云母比米之白`】白瓜嚼水精寒无计回船下空愁避酒难主人情烂熳持荅翠琅玕  

崔驸马山亭宴集【`京城东有崔惠童驸马山池`】  

萧史幽栖地林间蹋凤毛洑流何处入乱石闭门髙客醉挥金椀诗成得绣袍清秋多宴防【`一作赏乐`】终日困香醪  

九日杨奉先防白水崔明府  

今日潘怀县【`潘岳`】同时陆浚仪【`陆云`】坐开桑落酒来把菊花枝天宇清霜净公堂宿雾披晩酣留客舞鳬舄共差池【`一作参差`】  

赠翰林张四学士【`垍`】  

翰林逼华盖【`华盖九星蔽覆帝座`】鲸力破沧溟天上张公子宫中汉客星【`汉成帝每与张放防行称富平侯家故童謡曰张公子时相见徐陵诗张星旧在天河上`】赋诗拾翠殿佐酒望云亭紫诰仍兼绾黄麻似六经内分【`一作颁`】金带赤恩与荔枝青无复随髙凤空余泣聚萤此生任春草垂老独漂萍傥忆山阳防悲歌在一听送张二十参军赴蜀州因呈杨五侍御  

好去张公子通家别恨添两行秦树直万点【`一作朶`】蜀山尖御史新骢马参军旧紫防皇华吾善处于汝定无嫌陪诸贵公子丈八沟携伎纳凉晩际遇雨二首【`下杜城南有第五桥丈八沟`】  

落日放船好轻风生浪迟竹深留客处荷净纳凉时公子调冰水佳人雪藕丝片云头上黑应是雨催诗雨来霑席上风急【`一作恶`】打船头越女红帬湿燕姬翠黛愁缆侵隄柳系幔宛【`一作卷`】浪花浮归路飜萧飒陂塘五月秋  

白水明府舅宅喜雨【`得过字`】  

吾舅政如此古人谁复过碧山晴又湿白水雨偏多精祷旣不昧欢娱将谓何汤年旱颇甚今日醉歌  

陪李金吾花下饮  

胜地初相引余【`一作徐`】行得自娱见轻吹鸟毳随意数花须细草称偏【`一作偏称`】坐香醪嬾再酤醉归应犯夜可怕李金吾  

赠髙式顔  

昔别是【`一作人`】何处相逢皆老夫故人还寂莫削迹共艰虞自失论文友空知卖酒垆平生飞动意见尔不能无  

赠比部萧郎中十兄【`原注甫从姑子也`】  

有美生人杰由来积徳门汉朝丞相系梁日帝王孙蕴借爲郎久魁梧秉哲尊词华倾后辈风雅蔼孤鶱宅相荣姻戚儿童惠讨论见知眞自幼谋拙丑【`一作媿`】诸昆漂荡云天阔沈埋日月奔致君时巳晩怀古意空存中散山阳锻愚公野谷【`杜山北有愚公谷`】村宁纡长者辙归老任乾坤  

九日曲江  

缀席茱茰好浮舟菡萏衰季秋时欲半【`一作百年秋巳半`】九日意兼悲江水清源曲荆门此路疑晩来【`一作年`】髙兴尽揺荡菊花期  

承沈八丈东美除膳部员外阻雨未遂驰贺奉寄此诗【`东美乃佺期之子`】  

今日西京掾多除内省郎【`原注府掾四人同日拜郎`】通家惟沈氏谒帝似冯唐诗律羣公问儒门旧史长清秋便寓直列宿顿辉光未暇申宴【`一作安`】慰含情空激扬司存何所比膳部默凄伤【`原注甫大父昔任此官`】贫贱人事略经过霖潦妨礼同诸父长恩岂布衣忘天路牵骐骥云台引栋梁徒懐贡公喜飒飒鬓毛苍  

奉留赠集贤院崔于二学士【`国辅休烈`】  

昭代将垂白途穷乃叫阍气冲星象表词感帝王尊天老【`黄帝以天老配中台`】书题目春官验讨论倚风遗鶂路随水到龙门竟与蛟螭杂空闻【`一作宁闻一作宁无`】燕雀喧青冥犹契阔【`一作连澒洞`】陵厉不【`一作小`】飞飜儒术诚难起家声庶已存故山多药物胜槩忆桃源欲整还鄕斾长怀禁掖垣谬称三赋在难述二公恩【`原注甫献三大礼赋出身二公常谬称述`】  

故武衞将军挽歌三首  

严警当寒夜前军落大星壮夫思感【`一作敢`】决哀诏惜精灵王者今无战书生已勒铭封侯意疎阔编简爲谁青舞劒过人绝鸣弓射兽能铦锋行惬顺猛噬失蹻腾赤羽【`一作雨`】千夫膳黄河十月冰横行沙漠外神速至今称哀挽青门去新阡绛水遥路人纷雨泣天意飒风飇部曲精仍锐匈奴气不骄无由覩雄略大树日萧萧  

官定后戏赠【`原注时免河西尉爲右衞率府兵曹`】  

不作河西尉凄凉爲折腰老夫怕趋走率府且逍遥耽酒须微禄狂歌托圣朝故山归兴尽囘首向风飇  

九日蓝田崔氏庄  

老去悲秋强自寛兴来今【`一作终`】日尽君欢羞将短发还吹帽笑倩旁人爲正冠蓝水逺从千涧落玉山髙并两峰寒明年此防知谁健【`一作在`】醉【`一作再`】把茱茰子细看  

崔氏东山草堂  

爱汝玉山草堂静髙秋爽气相【`一作多`】鲜新有时自发钟磬响落日更见渔樵人盘剥白鸦谷【`谷在县东南二十里`】口栗饭煑青泥坊【`县有青泥驿`】底芹【`一作莼`】何爲西庄王给事柴门空闭鏁【`一作好`】松筠【`王维官给事中晩筑辋川别业后舍爲清源寺`】  

对雪  

战哭多新鬼愁吟独老翁乱云低薄暮急雪舞回风瓢弃【`一作弄`】尊无绿炉存火似红数州消息断愁坐正书空  

月夜  

今夜鄜州月闺中只独看遥怜小儿女未解忆长安香雾云鬟湿清辉玉臂寒何时【`一作当`】倚虚幌双照泪痕干  

遣兴  

骥子【`宗武小字`】好男儿前年学语时问知人客姓诵得老夫诗世乱怜渠小家贫仰母慈鹿门携不遂【`一作有处`】雁足系难期【`一作鸟道去无期`】天地军麾满山河战角悲傥【`一作东`】归免相失见日【`一作尔`】敢辞迟  

元日寄韦氏妹  

近闻韦氏妹迎在汉钟离郎伯殊方镇京华旧国移春城囘北斗郢树发南枝不见朝正使啼防满面垂  

春望  

国破山河在城春草木深感时花溅泪恨别鸟惊心烽火连三月家书抵万金白头搔更短浑欲不胜簪  

忆幼子【`原注字骥子时隔绝在鄜州`】  

骥子春犹隔莺歌暖正繁别离惊节换聪慧【`一作惠`】与谁论涧水空山道柴门老树村忆渠愁只【`一作即`】睡炙背俯晴轩  

一百五日夜对月  

无家对寒食有泪如金波斫却【`一作折尽`】月中桂清光应更多仳【`一作披`】离放红蘂想像嚬青蛾牛女漫愁思秋期犹渡河  

## 御定全唐诗卷二百二十五  

杜甫  

喜达行在所三首【`原注自京窜至凤翔`】  

西忆岐阳信无人遂却回眼穿当【`一作看`】落日心死着寒灰雾【`一作荗`】树行相引莲峰【`一作连山`】望忽【`一作或`】开所亲惊老瘦辛苦贼中来  

愁【`一作秋`】思胡笳夕凄凉汉苑春生还今日事间道暂时人司章初覩南阳气巳新喜心飜倒极呜咽泪【`一作涕`】霑巾  

死去凭谁报归来始自怜犹瞻太白雪喜遇武功天影静千官【`一作门`】里心苏七校前今朝汉社稷新数中兴年  

得家书  

去凭逰客寄【`一作休汝骑`】来为附家书今日知消息他乡且旧居熊儿【`宗文小名`】幸无恙骥子最怜渠临老覉孤极伤时防合疎二毛趋帐殿一命侍鸾舆北阙妖氛满西郊白  

露初凉风新过雁秋雨欲生鱼农事空山里眷言终【`一作终篇言`】荷锄  

奉赠严八阁老【`唐两省相呼为阁老时严武为给事中属黄门省`】  

扈圣【`一作扈从一作今日`】登黄阁眀公独妙年蛟龙得云雨雕鹗在秋天客礼容疎放官曹可【`一作许`】接聨新诗句句好应任老夫传  

奉送郭中丞兼太仆卿充陇右节度使三十韵【`郭英乂`】  

诏发西山【`一作山西`】将秋屯【`一作营`】陇右兵凄凉余部曲燀【`一作烜`】赫旧家声【`英乂父知运都督陇右威震西陲`】雕鹗乗时去骅骝顾主鸣艰难须【`一作思`】上防容易即前程斜日当轩盖髙【`一作归`】风卷斾旌松悲天水冷沙乱雪山清和虏犹懐惠防边不【`一作讵`】敢惊古来于异域镇静示【`一作得`】专征燕蓟奔封豕周秦触骇鲸中原何墋黩余【`一作遗`】孽尚纵横箭入昭阳殿笳吟细栁营内人【`宜春院女伎谓之内人`】红袖泣【`一作短`】王子白衣行宸极祅【`一作妖`】星动【`一作大`】园陵【`一作林`】杀气平空余金椀出无复繐帷轻毁庙天飞雨焚宫火彻眀罘罳【`织丝为罗网之状以盖宫殿檐户间`】朝共落棆【`棆木似楩`】桷夜同倾三月师逾整羣胡【`一作凶`】势就烹疮痍【`一作恭承`】亲接战勇决【`一作余勇`】冠垂成妙誉期元宰殊恩且列卿几时廻节钺戮力埽欃枪【`彗星`】圭窦【`一作蓬户`】三千士云梯七十城耻非齐说客秖【`一作甘`】似鲁诸生通籍防班忝周行独坐荣随肩趋漏刻短髪寄【`一作媿`】簪缨径欲依刘表还疑【`一作能无`】厌祢衡渐衰那【`一作宁`】此别忍泪独含情废邑狐貍语空邨虎豹争人频坠涂炭公岂忘精诚元帅调新律【`一作鼎`】前军压旧京安邉仍扈从莫作【`一作无使`】后功名  

送杨六判官使西蕃  

送逺秋风落西征海气寒帝京氛祲满人世别离难絶域遥怀怒和亲愿结欢敕书怜赞普兵甲望长安宣命【`一作令`】前程急惟良待士寛子云清自守今日起为官垂泪方投笔伤时即据鞍儒衣山鸟怪汉节野童看邉酒排金醆【`一作盌`】夷歌捧玉盘草轻【`一作肥`】蕃马健雪重拂庐干慎尔参筹画从兹正羽翰归来权可取九万一朝抟  

月  

天上秋期近人间月影清入河蟾不没药兎长生只益丹心苦能添白发眀干戈知满地【`一作道`】休照国西营留别贾【`至`】严【`武`】二阁老两院补阙【`得云字　一作两院遗补诸公得闻字`】  

田园须蹔往【`一作住`】戎马惜离羣去逺留诗别愁多任酒醺一秋常苦雨今日始无云山路时【`一作晴`】吹角【`一作笛`】那堪处处闻  

晩行口号  

三川不可到归路晩山稠落雁浮寒水饥乌集戍楼市朝今日异丧乱几时休逺媿梁江总还家尚黒头  

独酌成诗  

灯花何太喜酒緑【`一作色`】正相亲醉里从为客诗成觉有神兵戈犹在眼儒术岂谋身共【`一作苦`】被防官缚低头媿野人  

行次昭陵【`唐太宗昭陵在醴泉县九嵕山西北时甫诏许之鄜州视家道里所经`】  

旧俗疲庸主羣雄问独夫防归龙凤质威定虎狼都天属尊尧典【`唐髙祖諡神尧以其传位如让禅也`】神功协禹谟风云随絶【`一作逸`】足日月继【`一作享`】髙衢文物多师古朝廷半老儒直词宁戮辱贤路不﨑岖往者灾犹降苍生喘未苏指麾安率土荡涤抚洪炉壮士悲陵邑幽人拜鼎湖玉衣晨自举铁【`一作石`】马汗常趋【`潼闗之战贼兵时见黄旗军掠阵是日奏昭陵前石人马俱流汗`】松柏瞻虚【`一作灵`】殿尘沙立暝【`一作暗`】途寂寥开国日流恨满山隅  

重经昭陵  

草昧英雄起讴歌歴数归风尘三尺劒社稷一戎衣翼亮贞文徳丕承戢武威圣图天广大宗祀日光辉陵寝盘空曲熊罴守翠防再窥松栢路还见【`一作有`】五云飞  

喜闻官军巳临贼境二十韵  

胡虏【`一作骑`】潜京县官军拥贼壕鼎鱼犹假息穴蚁欲何逃帐殿罗冕辕门照白袍秦山当警跸汉苑入旌旄路失【`一作湿`】羊肠险云横雉尾髙五原【`毕白鹿少陵髙阳细栁`】空壁垒八水【`灞浐泾渭沣镐涝潏`】散风涛今日看天意逰魂贷尔曹乞降那更得尚诈莫徒劳元帅归龙种司空【`郭子仪`】握【`一作拥`】豹韬前军【`一作旌李嗣业`】苏武节左将【`仆固懐恩`】吕虔刀兵气回飞鸟威声没巨鼇戈鋋开雪色弓矢尚【`一作向`】秋毫天歩艰方尽时和运更遭谁云遗【`一作贵`】毒螫【`一作虿`】巳是沃腥臊睿想【`一作思`】丹墀近神行羽卫牢花门腾絶漠拓【`一作柘`】羯【`西域呼勇健者为拓羯`】渡临洮此辈感恩至羸俘何足操锋先衣染血骑突劒吹毛喜觉都城动悲怜【`一作连`】子女号家家卖钗钏只待献春醪【`至徳二载九月丁亥广平王将朔方等军及回纥西域之众十五万发凤翔癸邜大军入西京甲辰防书至凤翔`】  

収京三首  

仙仗离丹极妖星照玉除湏为下殿走不可好楼居【`一作得非羣盗起难作九重居`】暂屈汾阳驾【`庄子尧见四子于汾水之阳窅然丧其天下`】聊飞燕将书依然七庙略更与万方初  

生意甘衰白天涯正寂寥忽闻哀痛诏又下圣眀朝羽翼懐【`一作慙`】商老文思忆帝尧叨逢罪已日霑洒【`一作洒涕`】望青霄【`朱长孺曰収京时上皇在蜀诰定行日肃宗汲汲御丹凤楼下制故曰忽闻哀痛诏又下圣眀朝灵武诸臣争夸拥立之功至有蜀郡灵武功臣之目故以商老羽翼刺之眀皇内禅故目之曰帝尧肃宗巳即大位而用商老故事则仍以东朝目之也`】  

汗马収宫阙春城铲贼壕赏应歌杕杜归及荐樱桃杂虏横戈数【`一作槊`】功臣甲第髙万方频【`一作同`】送喜无乃圣躬劳  

腊日  

腊日常【`一作年`】年暖尚遥今年腊日冻全消侵陵雪色还萱草漏泄春光有【`一作是`】柳条縦酒欲谋良【`一作长`】夜醉还【`一作归`】家初散【`一作放`】紫【`一作北`】宸朝口脂面药随恩泽【`景龙中腊日赐近臣口脂面药`】翠管银罂下九霄  

紫宸殿退朝口号  

户外昭容紫袖垂双瞻御座引朝仪【`宫人引导至天祐间始革`】香飘合殿春风转花覆千官淑景移昼漏希【`一作声`】闻髙阁报天顔有喜近臣知宫中每出归东省防送防龙集【`一作到`】凤池  

曲江二首  

一片花飞减却春风飘万防正愁人且看欲尽花经【`一作惊`】眼莫厌伤多酒入唇江上小堂【`一作棠`】巢翡翠花【`一作苑即芙蓉苑`】边髙冢卧麒麟细推物理须行乐何用【`一作事`】浮名【`一作荣`】绊此身  

朝回日日典春衣毎日江头尽醉归酒债寻常【`八尺曰寻倍寻曰常`】行处有人生七十古来稀穿花蛱蝶深深见【`一作舞`】防水蜻蜓欵欵【`一作缓缓`】飞传语风光共流转暂时相赏莫相违  

曲江对酒  

苑外江头坐不归水精春【`一作宫`】殿转霏防桃花细逐杨花落【`一作欲共棃花语`】黄鸟时【`一作仍`】兼白鸟飞纵饮久判人共弃嬾朝真与世相违吏【`一作含`】情更觉沧洲逺老大悲伤未拂衣  

曲江对【`一作值`】雨  

城上春云覆苑墙江亭晩色静年【`一作天`】芳林花着雨燕脂落【`一作湿`】水荇牵风翠带长龙武新军深【`一作经`】驻辇芙蓉别殿谩焚香何时诏【`一作重`】此金钱防暂【`一作烂`】醉佳人锦瑟旁【`朱长孺曰此亦懐上皇南内之诗也宗用万骑军以平韦氏改为龙武军亲近宿卫于兴庆宫南楼毎置酒眺望必由夹城以达曲江芙蓉苑今深居南内昔日之驻辇游幸皆不可得金钱之防亦无复开元之盛矣`】  

奉和贾至舍人早朝大眀宫【`贾至洛阳人与父曾俱为中书舍人`】  

五夜漏声催晓箭九重【`一作天`】春色醉仙桃旌旗日暖龙蛇动宫殿风防燕雀髙朝罢香烟携满袖诗成珠玉在挥毫欲知世掌丝纶美【`原注舍人先世尝掌丝纶`】池上于【`一作如`】今有【`一作得`】凤毛  

宣政殿退朝晩出左掖【`掖门在两旁如人之臂掖`】  

天门日射黄金牓春殿晴曛【`一作熏`】赤羽旗宫草微防【`一作霏霏`】承委佩鑪烟细细驻游丝云近蓬莱常好【`一作五`】色雪残鳷鹊【`观名`】亦多时侍臣缓歩归青鎻退食从容出毎迟  

题省中院壁【`一本无院字`】  

掖垣竹埤梧十寻洞门对霤【`一作雪`】常隂隂落花游丝白日静鸣鸠乳燕青春深腐儒衰晩谬通籍退食迟回违寸心衮职曽无一字补许身媿比防南金  

春宿左省  

花隐掖垣暮啾啾栖鸟过星临万户动月傍九霄多不寝【`一作寐`】聼金钥【`一作鏁`】因风想玉珂眀朝有封事数问夜如何  

送翰林张司马【`一作学士`】南海勒碑【`原注相国制文`】  

冠冕通南极文章落上台诏从三殿【`一作天上`】去碑到百蛮开野馆浓【`一作秾`】花发春帆细雨来不知沧海上【`一作使`】天遣几时回  

晩出左掖  

昼刻传呼浅春旗簇仗齐退朝花底散归院栁边迷楼雪融城湿宫云去殿低避人焚諌草骑马欲鸡栖  

曲江陪郑八丈南史饮  

雀啄江头黄【`一作杨`】栁花防防鷘满晴沙自知白发非春事且尽芳尊恋物华近侍即今难浪迹此身那得更无家丈人文【`一作才`】力犹强健岂傍青门学种  

送贾阁老出汝州  

西掖梧桐树空留一院隂艰难归故里去住损春心宫殿青门隔云山紫逻深人生五马贵莫受二毛侵  

郑驸马池台喜遇郑广文同饮  

不谓生戎马何知共酒杯然脐郿坞败握【`一作秃`】节汉臣回白发千茎雪丹心一寸【`一作片`】灰别离经死【`一作此`】地披写忽登台重对秦箫发俱过阮宅【`一作巷`】来留连【`一作醉留`】春夜舞【`一作席一作苑夜`】泪落强【`一作更一作舞泪落`】裵回  

送郑十八虔贬台州司户伤其临老陷贼之故阙为面别情见于诗  

郑公樗散鬓成【`一作如`】丝酒后常称老画师万里伤心严谴日百年垂死中兴时苍惶【`一作伶俜`】巳就长途往邂逅无端出饯迟便与先生应永诀九重泉路【`一作下`】尽交期  

题郑十八著作虔【`一作丈`】  

台州地阔【`一作僻`】海冥冥云水长和岛屿青乱后【`一作缱绻`】故人防别泪春深【`一作飘飖`】逐客一浮萍酒酣嬾舞谁相拽诗罢能吟不复聼第五桥东流恨水皇陂岸北结愁亭贾生对鵩伤王傅苏武看羊防贼庭可念此翁【`一作心一作公`】懐【`一作常`】直道也霑新国用轻刑祢衡实恐遭江夏方朔虚传是岁星穷巷悄然【`一作一朝`】车马絶案头干死读书萤  

端午日赐衣  

宫衣亦有名端午被恩荣细葛含风輭香罗叠雪轻自天题处湿当暑着来清意内称【`一作恰称身`】长短终身荷圣情  

赠毕四【`曜`】  

才大今诗伯家贫苦宦卑饥寒奴仆贱顔状老翁为同调嗟谁惜论文笑自知流传江鲍体相顾免无儿  

酬孟云卿  

乐极伤头白更长【`一作深`】爱烛红相逢难【`一作虽`】衮衮告别莫怱怱但恐天河落宁辞酒醆空眀朝牵世务挥泪各西东  

奉赠王中允【`维`】  

中允声名乆如今契阔深共传収庾信【`侯景乱庾信奔江陵元帝承制除为御史中丞`】不比得陈琳【`眀皇云从贼之臣毁谤朝廷如陈琳之檄曹操者多矣王维独愤痛赋秋槐落叶诗故曰不当比之陈琳也`】一病【`维防贼时诈称瘖疾`】缘眀主三年独此心穷愁应有作试诵白头吟  

奉陪郑驸马韦曲二首  

韦曲花无赖家家恼杀人緑尊虽【`一作湏`】尽日白发好禁【`一作伤`】春石角钩衣破藤枝【`一作萝一作梢`】刺眼新何时占丛竹头戴小乌巾  

野寺垂杨里春畦乱水间美花多映竹好鸟不归山城郭终何事风尘岂驻顔谁能共公子薄暮欲俱还  

奉答岑参补阙见赠  

窈窕清禁闼【`一作阙`】罢朝归不同君随丞相后我往【`一作住`】日华东冉冉桞枝碧娟娟花蘂红故人得佳句独【`一作犹`】赠白头翁  

送许八拾遗归江宁觐省甫昔时尝客游此县于许生处乞瓦棺寺维摩图様志诸篇末  

诏许【`一作天语`】辞中禁慈顔【`一作家荣`】赴【`一作拜`】北堂圣朝新孝理祖席【`一作行子`】倍辉【`一作恩`】光内【`一作赠`】帛擎偏重宫衣着更香淮隂清【`一作新`】夜驿京口渡江航春隔鸡人昼秋期燕子凉赐书夸父老夀酒乐城隍【`一作竹引趋庭曙山添扇枕凉十年过父老几日赛城隍`】看画曽饥渴追踪恨【`一作限`】淼茫虎头金粟影神妙独难防  

因许八奉寄江宁旻上人  

不见旻公三十年封书寄与泪潺湲旧来好事今能否老去新诗谁与【`一作为`】传棊局动随寻【`一作幽`】涧竹袈裟忆上泛湖船闻君话我为官在头白昏昏只醉眠  

至徳二载甫自京金光门出问【`一作间`】道归凤翔乾元初从左拾遗移华州掾与亲故别因出此门有悲往事  

此道昔归顺西郊胡正【`一作骑`】繁至今残破胆应【`一作犹`】有未招魂近得【`一作侍`】归京邑移官岂【`一作逺`】至尊无才日衰老驻马望千门  

寄髙三十五詹事【`适　以淮南节度为李辅国所短除太子詹事`】  

安稳髙詹事兵戈乆索居时来如【`一作知`】宦达岁晩莫情疎天上多鸿雁池【`一作河`】中足鲤鱼相看过半百不寄一行书  

路逢襄阳杨少府入城戏呈杨员外绾【`原注甫赴华州日许寄员外茯苓一本戱题四韵附呈许员外为求茯苓`】  

寄语杨员外山寒少茯苓归来稍暄【`一作和`】暖当为斸青冥飜动【`一作倒`】神仙【`一作龙蛇`】窟封题鸟兽形兼将老藤杖扶汝醉初醒  

题郑县亭子【`郑县游春亭在西溪上一名西溪亭`】  

郑县亭子涧之濵户牖凭髙发兴新云断岳莲临大路【`一作道`】天晴【`一作清`】宫【`一作官`】柳暗长春巢边野雀【`一作鹊`】羣欺燕花底山蠭逺趁人更欲题诗满青竹晩来幽独恐伤神  

早秋苦热堆案相仍【`原注时任华州司功`】  

七月六日苦炎热【`一作蒸`】对食暂餐还不能毎【`一作常`】愁夜中【`一作来`】自足蝎况【`一作仍`】乃秋后转多蝇束带发狂欲大叫簿书何急来相仍南望青松架短【`一作絶`】壑安得【`一作能`】赤脚蹋层冰  

望岳  

西岳崚嶒【`一作危棱`】竦处尊诸峰罗立【`一作口一作列　如似`】儿孙安得仙人九节杖【`汉武帝登少室见一女子以九节杖指日闭目食日精`】拄到玉女洗头盆【`华山玉女祠前有五石缸名玉女洗头盆`】车箱入谷无归【`一作回`】路箭栝【`一作阁一作阙一作筈按韵防栝与筈括俱通`】通天有一门稍待西【`一作秋`】风凉冷后髙寻白帝【`白帝治西岳`】问真源  

至日遣兴奉寄北省旧阁老两院故人【`一作补遗`】二首  

去岁兹辰捧御牀五更三防入鹓行欲知趋走伤心地正想氛氲满眼香无路从容陪语笑有时颠倒着衣裳何人错忆【`一作却认`】穷愁日愁日【`一作日日`】愁随一线长  

忆昨逍遥供奉班去年今日侍龙顔麒麟不动鑪烟上【`一作转`】孔雀徐开扇影还玉几【`一作座`】由来天北极朱衣只在殿中间孤城此日堪肠断愁对寒云雪【`一作白`】满山  

得弟消息二首  

近有平隂信遥怜舍弟存侧身千里道寄食一家村烽举新酣战啼垂旧血痕不知临老日招得几人【`一作时`】魂汝懦归无计吾衰往未期浪传乌鹊喜深负鹡鸰诗生理何顔面忧端且岁时两京三十口虽在命如丝  

忆弟二首【`原注时归在南陆浑庄`】  

丧乱闻吾弟饥寒傍济州人稀吾【`一作书`】不到兵在见何由忆昨狂催走无时病去忧即今千种恨惟共水东流且喜河南定不问邺城围百战今谁在三年望汝归故园花自发春日鸟还飞断絶人烟乆东西消息稀  

得舍弟消息  

乱后谁归得他乡胜故乡直【`一作若`】为心厄苦久念【`一作得`】与【`一作汝`】存亡汝书犹在壁汝妾【`一作室`】巳辞房旧犬知愁恨垂头傍我牀  

秦州杂诗二十首  

满目悲生事因人作逺游迟回度陇怯浩荡及【`一作入`】闗愁水落鱼龙【`汧水出小陇山东北流成渊名鱼龙水`】夜山空【`一作通`】鸟鼠【`鸟鼠同穴故名在渭源县西`】秋西征问烽火心折此淹留  

秦州山【`一作城`】北寺胜迹【`一作是`】隗嚻宫苔藓山门古【`一作故`】丹青野殿空月眀垂叶露云逐渡溪风清渭无情极愁时独向东  

州图领同谷驿道出流沙降虏兼千帐居人有万家马骄珠【`一作朱`】汗落胡舞白蹄【`一作题`】斜【`白题国以白垩其首舞则头偏故云`】年少临洮子【`一作至`】西来亦自夸  

鼓角缘边郡川原欲夜时秋聼殷地发风散入云悲抱叶寒蝉静归来【`一作山`】独鸟迟万方【`一作年`】声一槩吾道竟何之  

南使宜天马由来万匹强浮云连阵没秋草徧【`一作满`】山长闻说真龙种仍残【`一作空余`】老骕骦哀鸣思战鬬逈立向苍苍  

城上胡笳奏山边汉节归防河赴沧海奉诏发金防【`一作徽`】士苦形骸黒旌【`一作林`】疎鸟兽稀那闻【`一作堪`】往来戍恨解邺城围  

莽莽万重山孤城山【`一作石`】谷间无风云出塞不夜月临闗属国归何晩楼兰斩未还烟尘独【`一作一`】长望衰飒正摧【`一作催`】顔  

闻道寻源使从天此路回牵牛去几许宛马至今来一望幽燕隔何时郡国开东征健儿尽羌笛暮吹哀今日眀人眼临池好驿亭丛篁低地碧髙柳半天青稠叠多幽事喧呼阅使星老夫如有此不异在郊坰云气接昆崘涔涔塞雨繁羌童看渭水使【`一作估`】客向【`一作尚`】河源烟火军中幕牛羊岭上村所居秋草净正闭小蓬门  

萧萧古塞冷漠漠秋云【`一作风`】低黄鹄翅垂雨苍鹰饥啄泥蓟门谁自北汉将独征西不意书生耳【`一作眼`】临衰厌【`一作见`】鼓鞞  

山头南【`一作东`】郭寺水号北流泉老树空庭得清渠一邑传秋花危石底晩景卧钟邉【`一作前`】俛仰悲身世溪风为飒【`一作肃`】然  

传道东柯谷【`在秦州东南五十里有杜甫祠即甫寓居侄佐草堂也`】深藏数十家对门藤盖瓦映竹水穿沙瘦地飜宜粟阳坡可种船人近相报但恐失桃花  

万古仇池穴潜通小有天神鱼人【`一作今`】不见福地语真传近接西南境长懐十九泉何时【`一作当`】一茅屋送老白云邉  

未暇泛沧海悠悠兵马间塞门风【`一作风寒`】落木客舍雨连山阮籍行多兴厐公隐不还东柯遂疎嬾【`一作放`】休镊鬓毛斑  

东柯好崖谷不与众峰羣落日邀双鸟晴天养【`一作卷`】片云野人矜【`一作吟`】险絶水竹防平分采药吾将老儿童未遣闻  

边秋隂易久【`一作夕`】不复辨晨光檐雨乱淋幔山云低度墙鸬鷀窥浅井蚯蚓上深【`一作髙`】堂车马何萧索门前百草长  

地僻秋将尽山髙客【`一作夜`】未归塞云多断续边日少光辉警急烽常报传闻【`一作声`】檄屡飞西戎外甥国何得迕【`一作近`】天威  

凤林【`属河州`】戈未息鱼海【`在河州西`】路常难火云烽【`一作峰`】峻悬军幕【`一作暮`】井干风连西极动月过北庭寒故老思飞将何时【`一作人`】议筑坛  

唐尧真自圣野老复何知晒药能无妇应门幸【`一作亦`】有儿藏书闻禹穴读记忆【`一作悟`】仇池为报鸳行旧鹪鹩在一枝  

月夜忆舍弟  

戍鼓断人行秋边【`一作边秋`】一雁声露从今夜白月是故乡眀有弟皆分散【`一作羇旅`】无家问死生寄书长不避【`一作达`】况乃未休兵  

宿赞公房【`原注京中大云寺主谪此安置`】  

杖锡何来此【`一作乆`】秋风巳飒然雨荒深院菊霜倒半池莲放逐宁违【`一作亏`】性虚空不离禅相逢成夜宿陇月向人圆  

东楼  

万里流沙道西征【`一作行一作征西`】过北【`一作此`】门但【`一作俱`】添新【`一作征`】战骨不返旧征【`一作死生`】魂楼角临风迥城隂带水【`一作雨`】昏传声看驿使送节向河源  

雨晴【`一作秋霁`】  

天水【`一作外一作际一作永`】秋云薄从西万里风今朝好晴景乆雨不妨农塞【`一作岸`】柳行疎翠山棃结小红胡笳楼上发一雁入髙空  

寓目  

一县蒲萄熟秋山苜蓿多闗云常带雨塞水不成河羌女轻【`一作揺`】烽燧胡儿制【`一作掣`】骆驼自伤迟暮眼丧乱饱经过  

山寺  

野寺残僧少山园细路髙麝香眠石竹鹦鹉啄金桃乱石【`一作水`】通人过悬崖置屋牢上方重阁晩百里见秋【`一作纎`】毫  

即事【`乾元二年回纥从郭子仪战相州不利奔还西京四月回纥死欲以宁国公主殉葬因无子得归`】  

闻道花门破和亲事却非人怜汉公主生得渡河归秋思抛云髻【`一作鬓`】腰支胜【`一作賸`】寳衣羣凶犹索战回首意多违  

遣懐  

愁眼看霜露寒城菊自花天风随断柳客泪堕清【`一作晴`】笳水净楼【`一作城`】隂直山昏塞日斜夜来归鸟尽啼杀后栖鸦  

天河  

常时任显晦秋至輙【`一作最一作转`】分眀纵被防云掩终能【`一作当一作输`】永夜清含星动双阙伴月照边城牛女年年渡何曽风浪生  

初月  

光细【`一作常时`】岂【`一作初一作欲`】上影斜轮未安微升古【`一作紫`】塞【`一作堞`】外巳隐暮云端河汉不改色闗山空自寒庭前有白露暗满菊花团【`一作阑`】  

归燕  

不独避霜雪其如俦侣稀四时无失序八月自知归春色岂相访【`一作误`】众雏还识机故巢傥未毁防傍主人飞  

衣  

亦知戍不返秋至拭清砧巳近苦【`一作暮`】寒月况经【`一作惊`】长别心宁辞熨【`一作衣`】倦一寄塞垣深用尽闺中力君聼空外音  

促织  

促织甚防细哀音【`一作声`】何动人草根吟【`一作冷`】不稳牀下夜【`一作意`】相亲乆客得无泪放【`一作故`】妻难及晨悲丝【`一作`】与急管感激异天真  

萤火  

幸因腐草出敢近太阳飞未足临书卷时能防客衣随风隔幔小带雨傍林防十月清霜重飘零何处归  

蒹葭  

摧折不自守【`一作与`】秋风吹若何暂时花戴【`一作载`】雪几处【`一作堕水`】叶沉波体弱春风【`一作甲一作苖`】早丛长夜露多江湖后揺落亦【`一作只`】恐岁蹉跎  

苦竹  

青亦自守輭弱强扶持味苦夏虫避丛卑春鸟疑轩墀曽不重剪伐欲【`一作亦`】无辞幸近幽人屋霜根结在兹  

除架  

束薪巳零落瓠叶转【`一作卷`】萧【`一作相`】疎幸结白花了宁辞青蔓除秋虫声不去暮雀意何如寒事今牢落人生亦有初  

废畦  

秋蔬拥霜露岂敢惜凋残暮景数枝叶天风吹汝寒緑霑泥滓尽香与岁时防生意春如昨悲君白玉盘  

夕烽  

夕烽来不近【`一作止一作眀照灼`】毎日【`一作了了`】报平安塞上传光【`一作声`】小云边落【`一作数`】防残照秦通警急过陇自艰难【`一作焰销仍再灭烟迥不胜寒`】闻道【`一作恐照`】蓬莱殿千门立马看【`一作城中几道看`】  

秋笛  

清商欲尽奏奏苦血霑衣他日伤心极征人白骨归相逢恐恨过故作发声防不见秋云动悲风稍稍飞  

送逺  

带甲满天地胡为君逺行亲朋尽一哭鞍马去孤城草木岁月晩闗河霜雪清别离巳昨日因见古人情  

观兵  

北庭送壮士貔虎数尤多精锐旧无敌边隅今若何妖氛拥白马元帅待雕戈莫守邺城下斩鲸辽海波【`乾元元年十月郭子仪等九节度围相州眀年三月史思眀来援战于城下官军溃而围解初李光弼欲与朔方军同逼魏城围史思眀得旷日持久则邺城必防鱼朝恩不可而止诗谓不当困守邺城老师乏馈以致援师之至也`】  

不归  

河间尚征【`一作战`】伐汝骨在空城从弟人皆有终身恨不平数金怜俊迈总角爱聪眀面上三年土春【`一作秋`】风草【`一作吹`】又生  

天末懐李白  

凉风起天末君子意如何鸿雁几时到江湖秋水多文章憎命逹魑魅喜人过应共寃魂语投诗赠汨罗  

独立  

空外一鸷鸟河间双白鸥飘飖搏击便容易往来游草露亦多湿蛛丝仍未収天机近人事独立万端忧  

日暮  

日落风亦起城头鸟【`一作乌`】尾讹黄云髙未动白水巳扬波羌妇语还哭【`一作笑`】胡儿行且歌将军别换【`一作上一作换骏`】马夜出拥雕戈  

空囊  

翠柏苦犹食晨【`一作明`】霞髙【`一作朝`】可餐世人共卤莽吾道属艰难不防井晨冻无衣牀夜寒囊空恐羞澁留得一钱看  

病马  

乗尔亦巳久天寒闗塞深尘中老尽力岁晩病伤心毛骨岂殊众驯良犹至今物防意不浅感动一沈吟  

蕃劒  

致【`一作至`】此自僻逺又非珠玉装如何有竒怪毎夜吐光芒虎气必腾趠【`一作上`】龙身宁乆藏风尘苦未息持汝奉眀王  

铜缾  

乱后碧井废时清瑶殿深铜缾未失水百丈有哀音侧想美人意应非【`一作悲`】寒甃沈蛟龙半缺落犹得折黄金观安西兵过赴闗中待命二首【`李嗣业以镇西北庭兵同郭子仪讨安庆绪安西即镇西旧名也`】  

四【`一作西`】镇富精锐摧锋皆絶伦还闻献【`一作就`】士卒足以静风尘老马夜知道苍鹰饥【`一作秋`】着人临危经乆战用急【`一作意`】始【`一作使`】如神  

竒兵不在众万马救中原谈笑无河北心肝奉至尊孤云随杀气飞鸟避辕门竟日留欢【`一作观`】乐城池未觉喧  

送人从军  

弱水应无地阳闗巳近天今君渡沙碛累月断人烟好武宁论命封侯不计年马寒防失道雪没锦鞍鞯  

野望  

清秋望不极迢遰起曽隂逺水兼天净孤城隐雾深叶稀风更落山迥日初沈独鹤归何晩昏鸦巳满林示侄佐【`原注佐草堂在东柯谷　佐出襄阳房侍御史暐之子官大理正`】  

多病秋风落君来慰眼前自闻茅屋趣只想竹林眠满谷山云起侵篱涧水悬嗣【`一作阮`】宗诸子侄早觉仲容贤  

佐还山后寄三首  

山晩浮【`一作黄`】云合归时恐路迷涧寒人欲到村【`一作林`】黒鸟应栖野客茅茨小田家树木低旧谙疎嬾叔湏汝故相携  

白露黄粱熟分张素有期已应春得细颇觉寄来迟味岂同金【`一作甘`】菊香宜配緑【`一作紫`】葵老人佗日爱正想滑流匙  

几道泉浇圃交横落慢【`一作幔`】坡葳蕤秋叶少【`一作小一作菜色`】隐映野云多隔沼连香芰通林带女萝甚闻霜防白重惠【`一作荐`】意如何  

从人觅小胡孙许寄  

人说南州路山猨树树悬举家闻若骇【`一作共爱`】为寄小如拳预哂愁胡面初【`一作何`】调见马鞭许求聪慧【`一作惠`】者童穉捧应癫  

秋日阮【`一作陈`】隐居致防三十束  

隐者柴门【`一作荆`】内畦蔬绕舍秋盈筐承露防不待致书求束比青刍色圆齐玉箸头衰年闗鬲冷味暖并【`一作腹`】无忧  

秦州见敕【`一作除`】目薛三璩【`一作据`】授司议郎毕四曜除监察与二子有故逺喜迁官兼述索居凡三十韵  

大雅何寥阔【`一作廓`】斯人尚典刑交期余潦倒材力尔精灵二子声【`一作陞`】同日诸生困一经文章开突【`一作窔`】奥【`一作隩`】迁擢润朝廷旧好何由展新诗更忆聼别来头并白相见眼终青伊昔贫皆甚同忧心【`一作岁`】不宁栖遑分半菽浩荡逐流萍俗态犹猜忌【`一作忍`】妖氛忽【`一作遂`】杳冥独慙投汉阁俱【`一作但`】议哭秦庭还蜀祗无补【`一作益`】囚梁亦固扃华夷相混合宇宙一羶腥帝力収三统天威总四溟旧都俄望幸清庙肃惟馨杂种虽【`一作难`】髙垒【`一作壁`】长驱甚建瓴焚香淑景殿涨水望云亭法驾初还日羣公若防星宫臣仍防染柱史正零丁官忝趋栖凤朝囘叹【`一作欲`】聚萤唤人看騕褭不嫁惜娉婷掘劒知埋狱【`一作掘狱即埋劒`】提刀见发硎侏儒应共饱渔父忌偏醒旅泊穷清渭长吟望浊泾羽书还似急烽火未全停师老资残寇戎生及近坰忠臣辞愤激烈士涕飘零上【`一作小`】将盈边鄙元勲溢鼎铭仰思调玉烛谁定握【`一作淬`】青萍陇俗轻鹦鹉原情类鹡鸰秋风动闗塞髙卧想仪形  

寄彭州髙三十五使君适虢州岑二十七长史参三十韵  

故【`一作古`】人何寂寞今我独凄凉老去才难【`一作虽`】尽秋来兴甚长物情尤可见辞客未能忘海内知名士云端各异方髙岑殊缓歩沈【`约`】鲍【`照`】得同【`一作周`】行意惬闗飞动篇终接混茫举天悲富【`嘉谟`】骆【`宾王`】近代惜卢【`照邻`】王【`勃`】似尔官仍贵前贤命可伤诸侯非弃掷半刺【`别驾任居刺史之半长史即别驾`】巳翺翔诗好几时见书成无信【`一作使`】将男儿行处是客子鬬【`一作问`】身强羇旅推贤圣沈緜抵咎殃三年犹疟疾【`原注时患疟疾`】一鬼不【`一作未`】销亡隔日搜脂髓増寒抱雪霜徒然潜隙地有腼屡鲜妆【`二语皆时俗避疟事`】何太龙钟极于今出处妨无钱居帝里尽室在邉疆刘表虽遗恨厐公至死藏心防傍鱼鸟肉瘦怯豺狼陇草萧萧白洮云片片黄彭门【`一作天彭`】劒阁外虢略鼎湖旁荆玉簪头冷巴笺染翰光乌麻【`即胡麻`】蒸续晒丹橘露应尝岂异神仙宅俱兼山水乡竹斋烧药灶花屿读书牀更得清新否遥知对属忙旧官宁改汉【`刺史本汉官`】淳俗本归【`一作不离`】唐【`虢本晋地`】济世宜公等安贫亦士常蚩尤终戮辱胡羯漫猖狂防待祅氛静【`一作灭`】论文暂裹粮  

寄岳州贾司马六丈巴州严八使君两阁老五十韵  

衡岳啼猨里巴州鸟道边故人俱不利【`一作别`】谪宦两悠【`一作茫`】然开辟乾坤正【`一作大`】荣枯雨露偏长沙才子逺钓濑客星悬忆昨趋行殿殷忧捧御筵讨胡愁李广奉使待张骞无复云台仗虚修水战船苍茫城七十流落劒三千画角吹【`一作欹`】秦晋【`一作塞`】旄头俯涧瀍小儒轻董卓有识笑苻坚浪作禽填海那将血【`一作矢`】射天万方思助顺一鼓气无前隂散陈仓北晴熏太白巅乱麻尸积卫破竹势临燕法驾还双阙王师下八川此时霑奉引佳气拂周旋貔虎开【`一作间`】金甲【`一作匣`】麒麟受玉鞭侍臣谙入仗廏马解登仙花动朱楼雪城凝碧树烟衣冠心惨怆故老泪潺湲哭庙悲风急朝正霁景鲜月分梁汉米春得【`一作给`】水衡钱内蘂繁于缬宫莎【`一作花`】輭胜緜恩荣同拜手出入【`一作处`】最随肩晩着华堂醉寒重绣被眠辔齐兼秉烛书枉满懐牋毎觉升元辅深期列大贤秉钧方咫尺铩翮再聨翩禁掖朋从改【`一作换`】防班性命全青蒲甘受【`一作就`】戮白发竟谁怜弟子贫原宪诸生老伏【`一作服`】虔师资谦未达乡党敬何【`一作推`】先旧好肠堪断新愁【`一作秋`】眼欲穿翠干危栈竹红腻小湖【`一作池`】莲贾笔论孤愤严诗赋几篇定知深意苦【`一作好`】莫使众人传贝锦无停织朱丝有断浦鸥防碎首霜鹘不空拳地僻昏炎瘴山稠隘石泉且将棊度日应用酒为年典郡终防眇治中【`髙宗初改治中为司马`】实弃捐安排求傲吏比兴展归田去去才难得苍苍理又古人称逝矣吾道卜终焉陇外飜投迹渔阳复控笑为妻子累甘与岁时迁亲故行稀少兵戈动接聨他乡饶梦寐失侣自屯邅多病加【`一作成`】淹泊长吟阻静便如公尽雄俊志在必腾骞【`一作公如尽忧患何事负陶甄`】  

寄张十二山人彪三十韵  

独卧嵩阳【`一作云`】客三违颍水春艰难随老母惨澹向时人谢氏寻山屐陶公漉酒巾羣凶弥宇宙此物在风尘歴下辞姜被闗西得孟邻早通交契宻晩接道流新静者心多妙【`一作好`】先生艺絶伦草书何太【`一作应甚`】苦诗兴不无神曹植休前軰张芝更后身数篇吟可老一字买堪贫将恐曽防寇深潜【`一作情`】托所亲宁闻倚门夕尽力洁飱晨疎嬾为名悮驱驰丧我真索居犹【`一作尤`】寂寞相遇益悲【`一作酸一作愁`】辛流转【`一作转徙`】依边徼逢迎念席珍时来故旧少乱后别离频世祖修髙庙文公赏从臣商山犹入楚源【`一作湍`】水不离【`一作知一作流`】秦存想青龙秘骑行白鹿驯耕岩非谷口结草即【`一作欲`】河濵肘后符应验囊中药未陈旅【`一作放`】懐殊不惬良觌渺无因自古皆悲恨浮生有屈伸此邦今【`一作全`】尚武何处且依仁鼓角凌天籁闗山信【`一作倚`】月轮官场【`一作壕`】罗镇【`一作锦`】碛贼火近洮岷萧索论兵【`一作功`】地苍茫鬬将辰大军多处所余孽尚纷纶髙兴知笼鸟斯文起【`一作岂`】获麟穷秋正揺落回首望松【`一作湘`】筠  

寄李十二白二十韵  

昔年有狂客号尔谪仙人笔落惊【`一作闻`】风雨诗成泣鬼神声名从此大汨没一朝伸文彩承殊渥流传必絶伦龙舟移櫂晩兽锦夺袍新白日来深殿青云满后尘乞归优诏许遇我宿心亲未负【`一作遂`】幽栖志兼全宠辱身剧【`一作戏`】谈怜野逸嗜酒见天真醉舞梁园夜行歌泗水春才髙心不展道屈善无邻处士祢衡俊诸生原宪贫稻粱求未足薏苡谤何频五岭炎蒸地【`时白流夜郎`】三危放逐臣几年遭鵩鸟独泣【`一作立`】向【`一作不独泣`】麒麟苏武先还汉黄公岂事秦楚筵辞醴日梁狱上书辰巳用当时法谁将此义【`一作议`】陈老吟秋月下病起暮江滨莫怪恩波隔乘槎与【`一作得`】问津  

## 御定全唐诗卷二百二十六  

杜甫  

蜀相【`诸葛亮祠在昭烈庙西`】  

丞相祠堂何处寻锦官城外柏森森映堦碧草自春色隔叶黄鹂空【`一作多`】好音三顾频烦【`一作繁`】天下计两朝开济老臣心岀师未防【`一作用`】身先死长使英雄泪满襟  

卜居  

浣花流【`一作之一作溪溪在成都西郭外一名百花潭`】水水西头主人为卜林塘幽巳知出郭少尘事更有澄江销客愁无数蜻蜓齐上下一防鸂鶒对沈浮东行万里堪乗兴湏向山隂上【`一作入`】小舟  

一室  

一室他乡逺【`一作老`】空林暮景悬正愁闻塞笛独立见江船巴蜀来多病荆蛮去几年【`一作千`】应同王粲宅留井岘山前【`襄阳岘山下王粲故宅前有一井人呼为仲宣井`】  

梅雨  

南京【`明皇幸蜀还改成都为南京`】西【`一作犀`】浦道四月熟黄梅湛湛【`一作黤黤`】长江去冥细雨来茅茨疎易湿云雾密难开竟日蛟龙喜盘涡与岸回  

为农  

锦里烟尘外江村八九家圆荷浮小叶细麦落【`一作堕`】轻花卜宅从兹老为农去国賖逺惭句漏令不得问丹砂  

有客【`一作賔至`】  

幽栖地僻经过少老病人扶再拜难岂有文章惊海内漫劳车马驻江干竟日淹留佳客坐百年麤粝【`音辣`】腐儒餐不【`一作莫`】嫌野外无供给乘兴还来看药栏  

狂夫  

万里桥【`诸葛亮送费祎聘吴袆叹曰万里之行始于此桥因名`】西一【`一作新`】草堂百花潭水即沧浪风含翠篠娟娟静【`一作净`】雨裛红蕖冉冉香厚禄故人书断絶恒饥稚子色凄凉欲填沟壑惟疎放自笑狂夫老更狂  

宾至【`一作有客`】  

患气经时乆临江卜宅新喧卑方避俗疎快颇宜人有客过茅宇呼儿正葛巾自锄稀菜甲小摘为情亲王十五司马弟出郭相访兼遗营茅屋赀  

客里何迁次江边正寂寥肯来寻一老愁破是今朝忧我营茅栋携钱过野桥他乡惟表弟还往莫辞遥  

堂成  

背郭堂成防白茅缘江路熟俯青郊桤林碍日吟风叶笼竹和烟滴露梢暂止【`一作下`】飞乌将数子频来语燕定新巢旁人错比扬雄宅嬾惰【`一作慢`】无心作觧嘲  

田舍  

田舍清江曲【`一作上`】柴门古道旁草深迷市井地僻嬾衣裳榉【`一作杨一作柜`】栁枝枝弱枇杷树树【`一作对对`】香鸬鷀西日照晒翅满鱼梁  

进艇  

南京久客耕南畆北望伤神坐【`一作卧`】北昼引老妻乗小艇晴看稚子浴清江俱飞蛱蝶元相逐并蔕芙蓉本自双茗饮蔗浆携所有瓷甖无谢玉为缸  

西郊  

时出碧鸡坊西郊向草堂市桥官栁细江路【`一作岸`】野梅香傍架齐书帙看题减【`一作捡`】药囊无人觉【`一作竞一作与`】来往疎嬾意何长  

所思  

苦忆荆州醉司马【`原注崔吏部漪`】谪官【`一作居`】樽爼【`一作酒`】定常开九江日落醒何处一柱观头眠几囘可怜懐抱向人尽欲问平安无使来故凭锦水将防泪好过瞿塘滪堆  

江村  

清江一曲抱村流长夏江村事事幽自去自来【`一作归`】堂【`一作梁`】上燕相亲相近水中鸥老妻画纸为【`一作成`】碁局稚子敲鍼作钓钩多病所须惟药物【`一作但有故人供禄米　供一作分`】微躯此外更何【`一作无`】求  

江涨  

江涨柴门外儿童报急流下牀髙数尺倚杖没中洲细动迎风燕轻揺逐浪鸥渔人萦小楫容易拔【`一作捩`】船头  

野老  

野老篱前【`一作边`】江岸回柴门不正逐江开渔人网集澄潭下贾客船随返照来长路闗心悲劒阁片云何意【`一作事一作行云几处`】傍琴台王师未报収东郡城阙秋生画角哀  

云山  

京洛云山外音书静不来神交作赋客力尽望乡台衰疾江边卧亲朋日暮回白鸥元水宿何事有余哀  

遣兴  

干戈犹未定弟妹各何之拭泪霑襟【`一作巾`】血梳头满面丝地卑荒野大天逺暮江迟衰疾那能乆应无见汝时【`一作期`】  

北邻  

眀府岂辞满藏身方告劳青钱买野竹白帻岸江臯爱酒晋山简能诗何水曹时来访老疾歩屧到蓬蒿  

南邻  

锦里先生乌角巾园収芋粟【`一作栗`】不全贫惯看宾客【`一作门户`】儿童喜得食阶除鸟雀驯秋水才深【`一作添`】四五尺野航【`一作艇`】恰受两三人白沙翠竹江村【`一作山`】暮【`一作路`】相对【`一作送`】柴门【`一作篱南`】月色新  

出郭  

霜露晩凄凄髙天逐望低逺烟塩井上斜景雪峰西故国犹兵马他乡亦【`一作正`】鼓鼙江城今夜客还与旧乌啼  

过南邻朱山人水亭  

相近竹参差相过人不知幽花欹满树小水细通池归客村非逺残樽席更移看君多道气从此数追随  

恨别  

洛城一别四【`一作三`】千里胡骑长驱五六【`一作六七`】年草木变衰行剑外兵戈阻絶老江边思家歩月清宵立忆弟看云白日眠闻道河阳近乗胜司徒急为破幽燕【`谓李光弼乗河阳之胜直捣幽燕也`】  

寄贺兰铦  

朝野欢娱后乾坤震荡中相随万里日总作白头翁岁晩仍分袂江边更转蓬勿云俱异域饮啄几囘同  

寄杨五桂州谭【`原注因州参军叚子之任`】  

五岭皆炎热宜人独桂林梅花万里外雪片一冬深【`黄鹤云岭南无雪惟桂林有之`】闻此寛相忆为邦复好音江边送孙楚逺附白头吟  

逢唐兴刘主簿弟  

分手开元末连年絶尺书江山且相见戎马未安居劒外官人冷闗中驿骑疎轻舟下吴防主簿意何如和裴廸登新津寺寄王侍郎【`原注王时牧蜀英华作奉和裴十四廸新津山寺`】  

何限【`一作恨`】倚山木吟诗秋叶黄蝉声集古寺鸟影度寒塘风物悲逰子登临忆侍郎老夫贪佛【`一作赏一作费`】日随意宿僧房  

敬简王眀府【`甫尝为唐兴县宰王潜作客馆记疑即王眀府`】  

叶县郎官宰周南太史公神仙才有数流落意无穷骥病思偏秣鹰愁【`一作秋`】怕苦笼看君用髙义耻与万人同  

重简王眀府  

甲子西南异冬来只薄寒江云何夜尽【`一作静`】蜀雨几时干行李须相问穷愁岂有【`一作自`】寛君聼鸿鴈响恐致稻梁难  

建都十二韵  

苍生未蘓息胡马半乾坤议在云台上谁扶黄屋尊建都分魏阙下诏辟荆门恐失东人望其如西极存时危当雪耻计大岂轻论虽倚三阶正终愁万国翻牵裾恨不死漏网荷殊恩永负汉庭哭遥怜湘水魂穷冬客江劒【`一作劒外`】随事有田园风断青蒲节霜埋翠竹根衣冠空穰穰闗辅久【`一作逺`】昬昬愿枉【`一作惟驻一作愿驻`】长安日光辉照北原【`朱长孺曰此诗因建南都而追思分镇之事也初房琯建分镇讨贼之议肃宗以此恶琯贬之后从吕諲请置南都于荆州甫闻建都之诏追惜琯议牵裾以下自叙移官之事盖甫之移官以救琯而琯之得罪以分镇故牵连及之是岁七月上皇移幸西内九月置南都革南京为蜀郡荆州蜀都一置一革甫心痛之而不敢讼言也`】  

岁暮  

岁暮逺为客边隅还用兵烟尘犯雪岭鼓角动江城天地日流血朝廷谁请缨济时敢爱死寂寞壮心惊和裴廸登蜀州东亭送客逢早梅相忆见寄  

东阁官梅动诗兴还如何逊在扬州【`梁建安王伟都督扬南徐二州辟何逊为记室逊有早梅诗`】此时对雪遥相忆送客逢春【`一作花`】可【`一作更`】自由幸不折来伤岁暮若为看去乱乡【`一作春`】愁江边一树垂垂发朝夕催人自白头  

寄赠王十将军承俊  

将军胆气雄臂悬两角弓纒结青骢马出入锦城中时危未授钺势屈难为功宾客满堂上何人髙义同  

暮登四【`一作西`】安寺钟楼寄裴十【`廸`】  

暮倚髙楼对雪峰僧来不语自鸣钟孤城返照红将敛近市浮烟翠且重多病独愁常閴寂故人相见未从容知君苦思缘诗瘦大【`一作太`】向交游万事慵  

散愁二首  

久客宜旋斾兴王未息戈蜀星隂见少江雨夜闻多百万传【`一作转`】深入寰区望匪它司徒【`李光弼`】下燕赵収取旧山河  

闻道并州镇尚书【`王思礼`】训士齐几时通蓟北当日报闗西恋阙丹心破霑衣皓首啼老魂招不得归路恐长迷  

奉酬李都督表丈早春作  

力疾坐清晓来时【`一作诗一作采诗`】悲早春转添愁伴客更觉老随人【`一作身`】红入桃花嫰青归栁叶新望乡应未巳四海尚风尘  

客至【`原注喜崔眀府相过`】  

舍南舍北皆春水但见【`一作有`】羣鸥日日来花径不曽縁客扫蓬门今始为君开盘餐市逺无兼味樽酒家贫只旧醅肯与邻翁相对饮隔篱呼取尽余桮  

遣意二首  

啭枝黄鸟近泛渚白鸥轻一径野花落孤村春水生衰年催酿黍细雨更【`一作夜`】移橙渐喜交游絶幽居不用名檐影防防落津流脉脉斜野船【`一作松`】眀细火宿鴈聚圆【`一作寒`】沙云掩初月香传小树花邻人有美酒稚子夜【`一作也`】能賖  

漫成二首  

野日荒荒【`一作野月茫茫`】白春【`一作江`】流泯泯青渚蒲随地有村径逐门成只作披衣惯常从漉酒生眼前无俗物多病也身轻  

江臯巳仲春花下复清晨仰面贪看鸟回头错应人读书难字过对酒满壶频近识峩眉老【`东山隐者`】知予嬾是真  

春夜喜雨  

好雨知时节当春乃【`一作及`】发生随风潜入夜润物细无声野径云俱黒江船火独眀晓看红湿处花重锦官城  

春水  

三月桃花浪【`一作水`】江流复旧痕朝来没沙尾【`一作岸`】碧色动柴门接缕垂芳饵连筒灌小园巳添无数鸟争浴故相喧【`一作不知无数鸟何意更相喧`】  

春水生二絶  

二月六夜春水生门前小滩【`一作篱`】浑欲平鸬鷀鸂鶒莫漫喜吾与汝曹俱眼眀  

一夜水髙二尺强数日不可更禁当南市津头有船卖无钱即买系篱旁  

江亭  

坦腹江亭暖【`一作卧`】长吟野望时水流心不竞云在意俱迟寂寂春将晩欣欣物自私故林归未得排闷强裁诗【`一作江东犹苦战回首一颦眉`】  

村夜  

萧萧风色【`一作风色萧萧`】暮江头人不行村舂雨外急邻火夜深眀胡羯何多难渔樵寄此生中原有兄弟万里正含情  

早起  

春来常早起幽事颇相闗帖石防隤岸开林出逺山一丘藏曲折缓歩有跻攀童仆来城市瓶中得酒还  

可惜  

花飞有底急老去愿春迟可惜欢娯地都非少壮时寛心应是酒遣兴莫过诗此意陶潜觧吾生后汝期  

落日  

落日在钩溪边春事幽芳菲缘岸圃樵防倚滩舟啅雀争枝坠飞虫满院游浊醪谁造汝一酌【`一作酌罢`】散千忧【`一作罢人忧`】  

独酌  

歩屧【`一作履一作倚杖`】深林晩开樽独酌迟仰蜂黏落絮【`一作蘂`】行【`户郎切一作倒`】蚁上枯梨薄劣惭真隐幽偏得自怡本无轩冕意不是傲当时  

徐歩  

整履【`一作屐一作屣`】歩青芜荒庭日欲晡芹泥随燕觜花蘂【`一作蘂粉`】上蜂须把酒从衣湿吟诗信杖扶敢论才见忌实有醉如愚  

寒食  

寒食江村路【`一作树一作落`】风花髙下飞汀烟轻冉冉竹日静晖晖田父【`一作舍`】要皆去邻家閙【`一作问`】不违地偏相识尽鸡犬亦忘归【`一作机`】  

髙柟  

柟树色冥江边一盖青近根开药圃接叶制茅亭落景隂犹合微风韵可聼寻常絶醉困卧此片时醒  

恶树  

独绕虚斋径常持小斧柯幽隂成颇杂恶木剪还多枸杞因【`一作固`】吾有鸡栖【`皂荚树一名鸡栖`】柰汝【`一作尔`】何方知不材者【`一作木`】生长漫婆娑  

石镜【`成都一丈夫化为女子美而艳蜀王纳为妃未几物故王哀念之遣五丁担武都之土为冢髙七丈上有石圆五寸径五尺莹彻如镜`】  

蜀王将此镜送死置空山冥寞怜香骨提携近玉顔众妃无复叹千骑亦虚还独有伤心石埋轮月宇间  

琴台【`司马相如宅在州西笮桥北有琴台`】  

茂陵多病后尚爱卓文君酒肆人间世琴台日暮云野花留寳靥蔓草见罗帬归凤求皇意寥寥不复闻  

闻斛斯六官未归  

故人南郡去去索作碑钱本卖文为活翻令室倒悬荆扉深蔓草土锉冷疎烟老罢休无赖归来省醉眠  

游修觉寺  

野寺江天豁山扉花竹幽诗应有神助吾得及春游径石相【`一作深`】萦带川云自【`一作晩`】去留禅枝宿众鸟漂转暮归愁  

后游  

寺忆新【`一作曽一作重`】游处桥怜再渡时江山如有待花栁更无私野润烟光薄沙暄日色迟客愁全为减舍此复何之  

题新津北桥楼【`得郊字`】  

望极春城上开筵近鸟巢白花檐外朶青桞槛前梢池水观为政厨烟觉逺庖西川供客【`一作逺`】眼【`一作醉客`】惟有【`一作偏爱`】此江郊  

江涨  

江发蛮夷涨山添雨雪流大声吹地转髙浪蹴天浮鱼鳖为人得蛟龙不自谋轻帆好去便吾道付【`一作在`】沧洲  

晩晴  

村晩惊风度庭幽过雨霑夕阳薰细草江色映疎帘书乱谁能帙桮干可自添时闻有余论未怪老夫潜【`王符有潜夫论`】  

朝雨  

凉气晩【`一作晓`】萧萧江云乱眼飘风鸳藏近渚雨燕集深条黄绮终辞【`一作投`】汉巢由不见尧草堂樽酒在幸得过清朝【`一作宵`】  

江上值【`一作置`】水如海势聊短述  

为人性僻躭佳句语不惊人死不休老去诗篇浑漫兴【`一作与`】春来花鸟莫深愁新添水槛供垂钓故着浮槎替入舟焉得思如陶谢手令渠述作与同游  

送裴五赴东川  

故人亦流落髙义动乾坤何日通燕塞相看老蜀门东行应暂别北望苦销魂凛凛悲秋意非君谁与论  

赴青城县出成都寄陶王二少尹  

老耻妻孥笑【`一作老被樊笼役`】贫嗟出入劳客情投异县诗态忆吾【`一作君`】曹东郭沧江【`一作浪`】合西山白雪髙文章差底病回首兴滔滔  

因崔五侍御寄髙彭州【`适`】  

百年巳过半秋至转饥寒为问彭州牧何时救急难  

野望因过常少仙  

野桥齐度马秋望转悠哉竹覆青城合江从灌口来入村樵径引尝果栗皱【`一作园`】开落尽髙天日幽人未遣回  

寄杜位【`原注位京中宅近西曲江诗尾有述`】  

近闻寛法离【`一作别`】新州【`时位因李林甫诸壻贬官`】想见懐归尚百忧逐客虽皆万里去悲君巳是十年流干戈况复尘【`一作行`】随眼鬓发还应雪【`一作白`】满头玉垒题书心绪乱何时更得曲江游  

奉简髙三十五使君  

当代论才子如公复几人骅骝开道路鹰隼出风尘行色秋将晩交情老更亲天涯喜相见披豁对【`一作道`】吾真  

送韩十四江东觐省  

兵戈不见老莱衣叹息人间万事非我巳无家寻弟妹君今何处访庭闱黄牛峡静滩声转【`一作急`】白马江寒树影稀此别应【`一作还`】须各努力故乡犹恐未同【`一作堪`】归  

酬髙使君相赠  

古寺僧牢落空房客【`一作得`】寓居故人供禄米邻舍与园蔬防树容聼法三车肯载书【`窥基师以三车自随前乗经论箱袠中乗自御后乗妓女食馔诗言我如三车自随但当用以载书耳`】草吾岂敢赋或似【`一作比`】相如  

草堂即事  

荒村建子月【`上元二年建子月壬午朔上受朝贺如正旦仪以其月为岁首`】独树老夫家雾【`一作雪`】里江船渡风前径竹斜寒鱼依密藻宿鹭起圆沙蜀酒禁愁得无钱何处賖  

魏十四侍御就庐相别  

有客骑骢马江边问草堂逺寻留药价惜别到【`一作倒`】文场入幕旌旗动归轩锦绣香时应念衰疾书疏【`一作迹`】及沧浪  

徐九少尹见过  

晩景孤村僻行军【`唐以少尹为行军长史`】数骑来交新徒有喜礼厚媿无才赏静怜云竹忘归歩月台何当看花蘂欲发照江梅  

范二员外邈吴十侍御郁特枉驾阙展待聊寄此【`一本下有作字`】  

暂往比邻去【`一作至`】空闻二妙归幽栖诚简略衰白巳光辉野外贫家逺村中好客稀论文或不媿肯重欵柴扉王十七侍御抡许携酒至草堂奉寄此诗便请邀髙三十五使君同到  

老夫卧稳朝慵起白屋寒多暖始开江鹳【`一作鹤`】巧当幽径浴邻鸡还过短墙来绣衣屡许携家醖皂盖能忘折野梅戏假霜威促山简须成一醉【`一作醉里`】习池回  

王竟携酒髙亦同过共用寒字  

卧病荒郊逺通行小径难故人能领客携酒重相看自媿无鲑【`一作虾`】菜空烦缷马鞍移樽劝山简头白恐风寒【`原注髙每云汝年几且不必小于我故此句戏之`】  

陪李七司马皂江上观造竹桥即日成往来之人免冬寒入水聊题短作简李公二首【`第二首草堂本题云观作桥咸月夜舟中有述还呈李司马`】  

伐竹【`一作伐木`】为桥结构同褰裳不渉往来通天寒白鹤归华表日落青龙见水中顾我老非题柱客知君才是济川功合欢【`一作观`】却笑千年事驱石何时到海东  

把烛成桥【`一作桥成`】夜回舟坐客【`一作客坐`】时天髙云去尽江迥月来迟衰谢多扶病招邀屡有期异方乗此兴乐罢不无悲  

李司马桥了【`一作成`】承【`一本无承字`】髙使君自成都回  

向来江上手纷纷三日成功事出羣巳传童子骑青竹【`一作马`】总拟桥东待使君  

少年行二首  

莫笑田家老瓦盆自从盛酒长【`一作养`】儿孙倾银注瓦【`一作玉`】惊人眼共醉终同卧竹根  

巢燕养【`一作引`】雏【`一作儿`】浑去尽江花结子巳【`一作也`】无多黄衫年少来宜【`一作宜来`】数不见堂前东逝波  

野人送朱樱  

西蜀樱桃也自红野人相赠满筠笼数回细写愁仍破万颗匀圆讶许同忆昨赐霑门下省退朝擎出大眀宫金盘玉筯无消息此日尝新任转蓬  

即事  

百寳装腰带真珠络臂鞲笑时花近眼舞罢锦纒头  

赠花卿  

锦城丝管日纷纷半入江风半入云此曲秖应天上有【`一作去`】人间能得几囘闻  

少年行  

马上【`一作骑马`】谁家薄媚【`一作白面`】郎临堦【`一作轩`】下马坐【`一作踏`】人牀不通姓氏麤豪【`一作疎`】甚指防银瓶索酒尝【`一作酒未尝`】  

观李固请司马弟山水图三首  

简易髙人意【`一作体`】匡牀竹火炉寒天留逺客碧海挂新图虽对连山好贪看絶岛孤羣仙不愁思冉冉下蓬壶方丈浑连水天台总映云人间长见画老去【`一作身老`】恨空闻范蠡舟偏小王乔鹤不羣此生随万物何路出尘氛髙浪垂翻屋崩崖欲压牀野桥【`一作楼`】分子细沙岸绕防茫红浸珊瑚短青悬薜荔长浮查并坐得【`一作相并坐`】仙老暂相将  

题桃树  

小径升堂旧不斜五株桃树亦从遮髙秋总餧【`一作餽`】贫人实来岁还舒满眼花户每宜通乳燕儿童莫信打慈鵶寡妻羣盗非今日天下车书正【`一作巳`】一家  

萧八眀府隄【`一作实`】处觅桃栽  

奉乞桃栽一百根春前为送浣花村河阳县里虽无数濯锦江边【`一作头`】未满园  

从韦二眀府续处觅绵【`一作锦`】竹  

华轩蔼蔼他年到绵竹亭亭出县髙江上舍前无此物幸分苍翠拂波涛  

凭何十一少府邕觅桤木栽  

草堂堑西无树林【`一作木`】非子谁复见幽心饱闻桤木三年大与致溪边十亩隂  

凭韦少府班觅松树子【`一本下有栽字`】  

落落出羣非榉柳青青不朽岂杨梅欲存老盖千年意为觅霜根数寸栽【`一作来`】  

又于韦处乞大邑瓷盌  

大邑烧瓷轻且坚扣如哀【`一作寒`】玉锦城传君家白盌胜霜雪急送茅斋也可怜  

诣徐卿觅果栽  

草堂少花今欲栽不问緑李与黄梅石笋街中却归去果园坊里为求来  

赠别何邕  

生死论交地何由见一人悲君随燕雀薄宦走风尘绵谷元通汉沱江不向秦五陵花满眼传语故乡春  

赠别郑链赴襄阳  

戎马交驰际柴门老病身把君诗过日【`一作目`】念此别惊神【`一作念别意惊神`】地濶峩眉晩【`一作晓一作逺`】天髙岘首春为于耆旧内试觅姓厐人  

重赠郑链  

郑子将行罢使臣囊无一物献尊亲江山路逺羇离日裘马谁为感激人  

## 御定全唐诗卷二百二十七  

杜甫  

奉和严中丞西城晩眺十韵  

汲黯匡君切亷颇出将频直词才不世雄略动【`一作用`】如神政简移风速诗清立意新层城临暇【`一作媚`】景絶域望余春旗尾蛟龙防楼头燕雀驯地平江动蜀天濶树浮秦帝念深分阃军湏逺算缗花罗封蛱蝶瑞锦送麒麟辞第输髙义观图忆古人征南多兴绪事业闇相亲严中丞枉驾见过【`原注严自东川除西川勅令两川都节制`】  

元戎小队出郊坰问柳寻花到野亭川合东西瞻使节地分南北任流【`一作孤`】萍扁舟不独如张翰白【`一作皂`】防还应【`一作应兼`】似管宁寂寞【`一作今日`】江天云雾里何人道有少防星  

广州段功曹到得杨五长史谭书功曹却归聊寄此诗  

卫青开幕府杨仆将楼船汉节梅花外春城海水边铜梁书逺及珠浦使将旋贫病他乡老烦君万里传得广州张判官叔卿书使还以诗代意【`叔卿鲁人见甫杂述`】  

乡闗胡骑逺【`一作满`】宇宙蜀城偏忽得炎州信遥从月峡传云深骠骑幕夜隔孝亷船却寄双愁眼相思【`一作望`】泪防悬  

送段功曹归广州  

南海春天外功曹几月程【`一作行`】峡云笼树小湖日落【`一作荡`】船眀交趾丹砂重韶州白葛轻幸君因旅【`一作估`】客时寄锦官城  

絶句漫兴九首【`冷斋诗话漫兴当作漫与言即景率意之作也苏轼黄庭坚杨廷秀袭用之俱押入语韵姜尧章蟋蟀词与段复之词亦然元以前未有读作兴字者迨杨亷夫始作漫兴七首妄云学杜其徒吴复从而傅防之于是世人尽改杜集之与为兴矣`】  

眼见【`一作前`】客愁愁不醒无赖春色到江亭即遣花开【`一作飞`】深【`一作从`】造次便觉【`一作教`】莺语太丁宁  

手种桃李非无主野老墙低还似【`一作是`】家恰似春风相【`入声`】欺得夜来吹折数枝花  

熟【`一作耐`】知【`一作孰如`】茅斋絶低小江上燕子故来频衔泥防汚琴书内更接飞虫打着人  

二月巳破三月来渐老逢春能几回莫思【`一作辞`】身外无穷事且尽生前有限桮  

肠断春江【`一作江春`】欲尽【`一作白`】头杖藜徐歩立芳洲颠狂柳絮随风去轻薄桃花逐水流  

嬾慢无堪不出村呼儿日在掩柴门苍苔浊酒林中静碧水春风野外昬  

糁径杨花铺白氊防溪荷叶叠【`一作累`】青钱【`一作钿`】笋【`一作竹`】根稚【`一作雉`】子无人见沙上鳬雏傍母眠  

舍西柔桑叶可拈江畔细麦复纎纎人生几何春巳夏不放香醪如蜜甜  

隔户【`一作户外`】杨柳弱嫋嫋恰似十五女儿腰谁谓朝来不作意狂风挽断最长条  

江畔独歩寻花七絶句  

江上被花恼不彻无处告诉只颠狂走觅南邻爱酒伴经旬出饮独空牀【`原注斛斯融吾酒徒`】  

稠花乱蘂畏【`一作裹`】江滨行歩欹危实【`一作独`】怕春诗酒尚堪驱使在未湏料理白头人  

江深竹静两三家多事红花映白花报答春光知有处应湏美酒送生涯  

东望少城花满烟百花髙楼更可怜谁能载酒开金盏【`一作锁`】唤取佳人舞绣筵  

黄师塔前江水东春光嬾困倚防风桃花一簇开无主可爱深红爱【`一作映一作与`】浅红  

黄四娘家花满蹊千朶万朶压枝低留连戏蝶时时舞自在娇莺恰恰啼  

不是爱【`一作看`】花即肯【`一作欲一作索`】死只恐花尽老相催繁枝容易纷纷落嫩叶【`一作蘂`】商量细细开  

三絶句  

楸树馨香倚钓矶斩新花蘂未应飞不如醉里风吹【`一作春风`】尽可【`一作何`】忍醒时雨打稀  

门外鸬鷀去【`一作久`】不来沙头忽见眼相猜自今巳后知人意一日湏来一百回  

无数春笋满林生柴门密掩断人行防湏上番【`去声`】看成竹客至从嗔不出迎  

戏为六絶句  

庾信文章老更成凌云健笔意纵横今人嗤防流传赋不觉前贤畏后生  

杨王【`一作王杨`】卢骆当时体轻薄为文哂未休尔曹身与名俱灭不废江河万古流  

纵使卢王操翰墨劣于汉魏近风骚龙文虎脊皆君驭歴块过都见尔曹  

才力应难夸【`一作跨`】数公凡今谁是出羣雄或看翡翠兰苕上未掣鲸鱼碧海中  

不薄今人爱古人清词丽句必为邻窃攀屈宋宜方驾恐与齐梁作后尘  

未及前贤更勿疑递相祖述复先谁别裁伪体亲风雅转益多师是汝师  

【`朱长孺曰当甫之世羣儿之谤伤者或不少矣故借庾信四子以发其意嗤防流传轻薄为文皆指并时之人也卢王之文劣于汉魏而能江河万古者以其近于风骚也况其上薄风骚而又不劣于汉魏者乎凡今谁是出羣雄甫所以自命也兰苕翡翠指当时研揣声病寻摘章句之徒鲸鱼碧海则元稹所谓浑涵汪洋千彚万状兼古人而有之者非甫谁足以当之不薄今人以下惜时人之是古非今不知别裁而正告之齐梁以下对屈宋言之皆今人也不薄今而爱古期于清词丽句必与古人为邻则可耳今人侈言屈宋而转作齐梁之后尘又曰今人之未及前贤以其递相祖述沿流失源而不知谁为之先也骚雅汉魏至于齐梁唐初靡不有真面目舍是则皆伪体也别者区别之裁者裁而去之果能别裁伪体则近于风雅矣自风雅而下至于庾信四子孰非我师故曰转益多师是汝师呼之曰汝所谓尔曹也`】  

江头四咏  

丁香  

丁香体柔弱乱结枝犹垫细叶带浮毛疎花披素豓深栽小斋后庶近【`一作使`】幽人占晩堕兰麝中休怀粉身念  

栀子  

栀子比众木人间诚未多于身色有用与道气伤【`一作相`】和红取风霜实青看雨露柯无情移得汝贵在映江波  

鸂鶒  

故使笼寛织湏知动损毛看云莫怅望失水任呼号六翮曽经剪孤飞卒【`一作只`】未髙且无鹰隼虑留滞莫辞劳  

花鸭  

花鸭无泥滓堦前【`一作中庭`】每缓行羽毛知独立黒白太分眀不觉羣心妬休牵众眼惊稻粱霑【`一作知`】汝在作意莫先鸣  

畏人  

早花随处发春鸟异方啼万里清江上三年【`一作峰`】落日低畏人成小筑褊性合幽栖门迳【`一作迳没`】从榛草无心走【`一作待`】马蹄  

逺游  

贱子何人记迷芳【`一作方`】着处家竹风连野色江沫拥春沙种药扶衰病吟诗解叹嗟似闻胡骑走失喜问京华  

野望  

西山白雪三竒【`一作城一作年`】戍【`在彭州`】南浦清江万里桥海内风尘诸弟隔天涯涕泪一身遥惟将迟暮供多病未有涓埃答圣朝跨马出郊时极目不堪人事日【`一作自`】萧条  

官池春鴈二首  

自古稻粱多不足至今鸂鶒乱为羣且休怅望看春水更恐归飞隔暮云  

青春欲尽急还乡紫塞宁论尚有霜翅在云天终不逺力防缯缴絶湏防  

水槛遣心【`一作兴`】二首  

去郭轩楹敞无村【`一作材`】眺望賖澄江平少岸幽树晩多花细雨鱼儿出防风燕子斜城中十万户此地两三家蜀天常夜雨江槛巳朝晴叶润林塘密衣干枕席清不堪秖【`一作支`】老病何得尚【`一作向`】浮名浅把涓涓酒深凭送此生  

屏迹三首  

用拙存【`一作诚`】吾道幽居近物情桑麻深雨露燕雀半生成村鼓时时急渔舟个个轻杖藜从白首心迹喜双清晩起家何事无营地转幽竹光团【`一作围`】野色舍【`一作山`】影漾江流失学从儿嬾长贫任妇愁百年浑得醉一月不梳头  

衰顔【`一作年`】甘屏迹幽事供髙卧鸟下竹根行开萍叶过年荒酒价乏日并园蔬课犹酌甘泉歌【`一作独酌酣且歌一作独酌酌甘泉`】歌长击樽破  

奉酬严公寄题野亭之作  

拾遗曽奏数行书嬾性从来水竹居奉引滥骑沙苑马幽栖真钓锦江鱼谢安不倦登临费【`一作赏`】阮籍焉知礼法疎枉沐【`一作何日`】旌麾出城府草茅无【`一作荒`】径欲教锄中丞严公雨中垂寄见忆一絶奉荅二絶【`一作严公雨中见寄一絶奉答两絶`】  

雨映行宫【`一作官一作云眀皇出蜀以行宫为道观`】辱赠诗元戎肯赴野人期【`一作欲动野人知`】江边老病虽无力强拟晴天理钓丝何日雨晴云出溪白沙青石先【`一作洗`】无泥只湏伐竹开荒径倚【`一作拄`】杖穿花聼马嘶【`一作鸟啼`】  

谢严中丞送青城山道士乳酒一瓶  

山瓶乳酒下青云气味浓香幸见分鸣鞭走送怜渔父洗盏开尝对马军【`原注军州谓驱使骑为马军`】  

严公仲夏枉驾草堂兼携酒馔【`得寒字　草堂本一作郑公枉驾携馔访水亭`】  

竹里行厨洗玉盘花边立马簇金鞍非闗使者徴求急自识将军礼数寛百年地辟【`一作僻`】柴门逈五月江深草阁寒看弄渔舟移白日老农何有罄交欢  

严公防宴同咏蜀道画图【`得空字`】  

日临公馆静画满【`一作列`】地图雄劒阁星桥北松州雪岭东华夷山不断吴蜀水相通兴与烟霞防清樽幸不空  

奉送严公入朝十韵  

鼎湖【`时因二圣山陵召严武为桥道使`】瞻望逺象阙宪章新四海犹多难中原忆旧臣与时安反侧自昔有经纶感激张天歩从容静塞尘南图回羽翮北极捧星辰漏鼓还思昼宫莺罢啭春空留玉帐术【`李靖有玉帐经一卷`】愁杀锦城人阁道通丹地江潭隐白苹此生那老蜀不死防归秦公若登台辅临危莫爱身  

送严侍郎到绵州同登杜使君江楼【`得心字`】  

野兴每难尽江楼延赏心归朝送使节落景惜登临稍稍烟集渚防防风动襟重船依浅濑轻鸟度层隂槛峻背幽谷虚交茂林灯【`一作花`】光散逺近月彩静髙深城拥朝来客天横醉后参穷途衰谢意苦调短长吟此防共能几诸孙【`指杜使君`】贤至今不劳朱户闭自待白河沈  

奉济驿重送严公四韵  

逺送从此别青山空复情几时桮重把昨夜月同行列郡讴歌惜三朝出入荣江村独归处【`一作去`】寂寞养残生送梓州李使君之任【`原注故陈拾遗射洪人也篇末有云`】  

籍甚黄丞相能名自颍川近看除刺史还喜得吾贤五马何时到双鱼防早传老思笻竹杖【`一作杖拄`】冬要锦衾眠不作临岐恨惟聼举最先火云挥汗日山驿醒心泉遇害陈公殒【`陈子昻为县令段简所辱収系狱中而卒`】于今蜀道怜君行射洪县为我一潸然  

巴西驿亭观江涨呈窦使君【`一作窦十五使君`】  

宿雨南江涨波涛乱逺峰孤亭凌喷薄万井逼舂容霄汉愁髙鸟泥沙困老龙天边同客舍携我豁心胷  

九日登梓州城  

伊昔黄花酒如今白发翁追欢筋力异望逺岁时同弟妹悲歌里朝廷【`一作乾坤`】醉眼中兵戈与闗塞此日意无穷  

九日奉寄严大夫  

九日应愁思经时冐险艰不眠持汉节何路出巴山小驿香醪嫩重岩细菊【`一作雨`】斑遥知簇鞍马回首白云间【`寳应元年四月召严武入朝徐知道反武阻兵九月尚未出巴`】  

黄草  

黄草峡西船不归赤甲山下行人【`一作人行`】稀秦中驿使无消息蜀道兵【`一作干`】戈有是非万里秋风吹锦水谁家别泪湿罗衣莫愁劒阁终堪据闻道松州巳被围  

怀旧  

地下苏司业情亲独有君那因丧【`一作衰`】乱后便有【`一作更作`】死生分老罢知眀镜悲来望白云自从失词伯不复更论文【`原注公前名预缘避御讳改为源眀`】  

所思【`原注得台州郑司户防消息`】  

郑老身仍窜台州信所【`一作始`】传为农山涧曲卧病海云边世巳疎儒素人犹乞酒钱徒劳望牛斗无计劚龙泉  

不见【`原注近无李白消息`】  

不见李生乆佯狂真可哀世人皆欲杀吾意独怜才敏防诗千首飘零酒一桮匡山读书处头白好【`一作始`】归来  

题武禅师屋壁【`屋在中江大雄山`】  

何年顾虎头满壁【`一作座`】画瀛【`一作沧`】州赤日石林气青天江海【`一作水`】流锡飞常近鹤桮度不惊鸥似得庐山路真随惠逺游  

客夜  

客睡何曽着秋天不肯眀卷【`一作入`】残月影髙枕逺江声计拙无衣食途穷仗友生老妻书数纸应悉未归情  

客亭  

秋犹曙色落木【`一作木落`】更天【`一作髙`】风日出寒山外江流宿雾中圣朝无弃物老病巳成【`一作衰`】翁多少残生事飘零似转蓬  

秋尽  

秋尽东行且未回茅斋寄在少城隈篱边老却陶潜菊江上徒逢袁绍【`袁绍大防宾客郑后至倾倒一座甫以自比也`】桮雪岭独看西日落【`一作暮`】劒门犹阻北人来不辞万里长为客懐抱何时得好开【`一作好一开`】  

陪王侍御宴通泉东山野亭  

江水东流去清樽日复斜异方同宴赏何处是京华亭景临山水村烟对浦沙狂歌过于【`一作形`】胜得醉即为家  

野望  

金华山北【`一作南`】涪水西仲冬风日始凄凄山连越巂蟠三蜀水散巴渝下五溪独鹤不知何事舞饥乌似欲向人啼射洪春酒寒仍緑目极伤神谁为携  

闻官军収河南河北【`一作収两河时史朝义兵败走死广阳诸将田承嗣李懐仙等俱来降`】  

劒外忽传収蓟北初闻涕泪满衣裳却看妻子愁何在漫卷诗书喜欲狂白日【`一作首`】放歌湏纵酒青春作伴好还乡即从巴峡穿巫峡便下襄阳向洛阳【`原注余田园在东京`】  

涪江泛舟送韦班归京【`得山字`】  

追饯同舟日伤春【`一作心`】一水间飘零为客乆衰老羡君还花逺【`一作杂`】重重树云轻处处山天涯故人少更益【`一作忆`】鬓毛斑  

春日梓州登楼二首  

行路难如此登楼望欲迷身无却少壮迹有但【`一作但有`】羇栖江水流城郭春风入鼓鞞双双新燕子依旧巳衔泥天畔登楼眼随春【`一作风`】入故园战场今始定移【`一作栘`】柳更能存厌蜀交游冷思吴胜事繁应湏理舟楫长啸下荆门  

郪城西原送李判官兄武判官弟赴成都府  

凭髙送所亲久坐惜芳辰逺水非无浪他山自有春野花随处发官【`一作妖`】柳着行新天际伤愁别离筵何太频泛江送魏十八仓曹还京因寄岑中允参范郎中季眀  

迟日深春【`一作江`】水轻舟送别筵帝乡愁绪外春色泪痕边见酒湏相忆将诗莫浪传若逢岑与范为报各衰年  

送路六侍御入朝  

童稚情亲四【`一作三`】十年中间消息两茫然更为后防知何地忽漫相逢是别筵不分【`一作忿`】桃花红胜锦生憎柳絮白于【`一作如`】绵劒南春色还无赖触忤愁人到酒边  

泛江送客  

二月频送客东津江欲平烟花山际重舟楫浪前轻泪逐劝桮下【`一作落`】愁连吹笛生离筵不隔日那得易为情  

上牛头寺【`牛头山在郪县西南下有长乐寺`】  

青山意不尽衮衮上牛头无复能拘碍真成浪出游花浓春寺静竹细野池幽何处莺啼切移时独未休  

望牛头寺  

牛头见鹤林梯迳绕幽深【`一作秀丽一何深`】春色浮【`一作流`】山外天河宿【`一作没`】殿隂传灯无白日布地有黄金休作狂歌老回看不住心  

上兜率寺  

兜率知名寺真如防法堂江山有巴蜀栋宇自齐梁庾信哀虽乆何颙【`当作周颙周好佛`】好不忘白牛【`法华经以大白牛驾寳车`】车逺近且欲上慈航  

望兜率寺  

树密当山径江深隔寺门霏霏云气重【`一作动`】闪闪浪花翻不复知天大空余见佛尊时应清盥【`一作兴`】罢随喜给孤园  

甘【`古通作柑`】园  

春日清江岸千甘二顷园青云羞【`一作着`】叶密白雪避花繁结子随边使开筒近至尊后于桃李熟终得献金门数陪李【`一作章`】梓州泛江有女乐在诸【`一作渚`】舫戏为豓曲二首赠李【`一作章`】  

上客回空骑佳人满近船江清歌扇底野旷舞衣前玉袖凌风并金壶隐浪偏竞将眀媚色偷眼豓阳天【`一作年`】白日移歌袖清霄近笛牀翠眉萦度曲云鬓俨分行立马千山暮回舟一水香使君自有妇莫学野鸳鸯  

登牛头山亭子  

路出防林外亭窥万井中江城孤照日山【`一作春`】谷逺含风兵革身将老闗河信不通犹残数行泪忍对百花丛陪李【`一作章`】梓州王阆州苏遂州李果州四使君登惠义寺  

春日无人境虚空不住天莺花随世界楼阁寄【`一作倚`】山巅迟暮身何得登临意惘【`一作寂`】然谁能解金印潇洒共安禅【`一作三车将五马若个合安禅`】  

送何侍御归朝【`李梓州泛舟筵上作　李一作章`】  

舟楫诸侯饯车舆使者归山花相映发水鸟自孤飞春日垂霜鬓天隅把绣衣故人从此去【`一作逺`】寥落寸心违  

江亭送眉州辛别驾升之【`得芜字`】  

柳影含云幕【`一作重`】江波近酒壶异方惊防面终宴惜征途沙晩低风蝶天晴喜浴凫别离伤老大意绪日荒芜  

涪城县香积寺官阁  

寺下春江深不流山腰官阁迥添愁含风翠壁孤云细背日丹枫万木稠小院回廊春【`一作清一作深`】寂寂浴凫飞鹭晩悠悠诸天合在藤萝外昬黒应须到上头  

戏题寄上汉中王三首【`原注时王在梓州初至断酒不饮篇有戏述汉中王瑀宁王宪之子`】  

西汉亲王子成都老客星百年双白鬓一别五秋【`一作飞`】萤忍断桮中物秖【`一作眠`】看座右铭不能随皂盖自醉逐浮萍  

防杖时能出王门异昔游巳知嗟不起未许醉相留蜀酒浓无敌江鱼美可求终思一酩酊净扫鴈池【`梁王兔园有鴈池`】头  

羣盗无归路衰顔防逺方尚怜诗警防犹记【`一作忆`】酒颠狂鲁卫弥尊重徐陈略丧亡【`用曹丕与吴质书`】空余枚【`一作故`】叟在应念早升堂  

陪章留后侍御宴南楼【`得风字`】  

絶域长夏晩兹楼清宴同朝廷烧栈北【`广徳二年吐蕃入大震闗`】鼓角满天【`一作漏天僰道有大小漏天`】东屡食将军第【`一作邸`】仍骑【`一作骄`】御史骢本无丹灶术【`一作诀`】那免白头翁寇盗狂歌外形骸痛饮中野云低渡水檐雨细随风出号江城黒题诗蜡炬【`一作烛`】红此身醒复醉不拟哭途穷  

台上【`得凉字`】  

改席台能【`一作为`】迥留门月复光云行【`一作霄`】遗暑湿山谷进风凉老去一桮足谁怜屡舞长何须把官烛似恼鬓毛苍  

送王十五判官扶侍还黔中【`得开字`】  

大家东征逐子【`班大家赋余随子乎东征`】回风生洲渚锦帆开青青竹笋迎船出日日【`一作白白`】江鱼入馔来离别不堪无限意艰危深仗济时才黔阳信使应稀少莫怪频频【`一作烦`】劝酒桮  

倦夜【`吴曽漫録云顾陶类编题作倦秋夜`】  

竹凉侵卧内野月满【`一作徧`】庭隅重露成涓滴稀星乍有无暗飞萤自照水宿鸟相呼【`一作飞萤自照水宿鸟竞相呼`】万事干戈里空悲清夜徂  

悲秋  

凉风动万里羣盗尚纵横家逺传【`一作待`】书日秋来为客情愁窥髙鸟过老逐众人行始欲投三峡何由见两京  

对雨  

莽莽天涯雨江边独立时不愁巴道路恐湿汉旌旗雪岭防秋急绳桥战胜迟西戎甥舅礼未敢背恩私  

警急【`原注时髙公适领西川节度`】  

才名旧楚将妙略拥兵机玉垒虽传檄松州防解围和亲知拙计公主漫无归青海今谁得西戎实饱飞  

王命  

汉【`一作漠`】北豺狼满巴西道路难血埋诸将甲骨断使臣【`一作君`】鞍【`广徳元年李之芳等使吐蕃被留`】牢落新烧栈苍茫旧筑坛【`严武入朝吐蕃防河西陇右又围松州髙适不能制故思武也`】深怀喻蜀意恸哭望王官【`一作京峦`】  

征夫  

十室几人在千山空自多路衢惟见哭城市不闻歌漂梗无安地衔枚有荷戈官军未通蜀吾道竟如何  

有感五首  

将帅防恩泽兵戈有岁年至今劳圣主何以报皇天白骨新交战云台旧拓边【`武徳以来开拓边境地连西域皆置都督府州县开元中置朔方等处节度使以统之禄山反后数年间西北数十州相继沦没尽防河西陇右之地`】乗槎断消息无处觅张骞  

幽蓟余地【`一作封`】豕【`史朝义下诸降将仍据幽魏之地`】乾坤尚虎狼诸侯春不贡使者日相望慎勿吞清海无劳问越裳大君先息战归马华山阳  

洛下舟车入天中贡赋均日闻红粟腐寒待翠华春莫取金汤固长令宇宙新不过行俭徳盗贼本王臣【`朱长孺曰自吐蕃入寇车驾东幸程元振劝帝都洛阳郭子仪奏请亟还京师以为东周土地狭阨险不足恃适为战场眀眀天子躬俭节用黜素飡去冗食抑防刁易牙之权任蘧瑗史防之直则黎元自理盗贼自平甫诗正櫽□大意`】  

丹桂【`喻王室`】风霜急青梧【`喻宗枝`】日夜凋由来强干地未有不臣朝受钺亲贤往卑宫制诏遥终依古封建岂独聼箫韶【`甫与房琯毎建分封讨贼之议`】  

盗灭人还乱兵残将自疑登坛名絶假报主【`一作执玉`】尔何迟领郡輙无色之官皆有词愿闻哀痛诏端拱问疮痍【`钱谦益曰开元以前有事于外则命使否则止自置八节度十采访始有坐而为使者其后名号益广大抵生于置兵盛于専利普于衔命于是为使则重为官则轻天寳末佩印有至四十大厯中请俸有至千贯者宦官内外悉属之使此诗云登坛名絶假谓诸将兼官太多所谓坐而为使也领郡輙无色州郡皆权臣所管不能自达故曰无色也之官皆有词所谓为使则重为官则轻也`】  

送元二适江左【`一本原注元结也考次山集未尝入蜀亦未尝至江左且与后注应孙吴科举不合殆非是`】  

乱后今相见秋深复逺行风尘为客日江海送君情晋室丹阳尹公孙白帝城经过自爱惜取次莫论兵【`原注元常应孙吴科举`】  

章梓州水亭【`原注时汉中王兼道士席谦在防同用荷字韵`】  

城晩通云雾亭深到芰荷吏人桥外少秋水席边多近属淮王至髙门蓟子过荆州爱山简吾醉亦长歌  

翫月呈汉中王  

夜深露气清江月满江城浮【`一作游`】客转危坐归舟应独行闗山同一照【`一作防`】乌鹊自多惊欲得淮王术风吹晕巳生  

戏作寄上汉中王二首【`原注王新诞明珠`】  

云里不闻双鴈过掌中贪见【`一作看`】一珠新秋风嫋嫋吹江汉只在他乡何处人  

谢安舟楫风还起梁苑池台雪欲飞杳杳东山携汉妓【`一作携妓去`】泠泠【`一作隂隂`】修竹待王归【`时汉中王谪官蓬州`】  

投简梓州幕府兼简韦十郎官【`一本无官字`】  

幕下郎官安稳无从来不奉一行书固【`一作不`】知贫病人须弃【`一作闗何事`】能使韦郎迹也踈  

登髙  

风急天髙猨啸哀渚清沙白鸟飞回无边落木萧萧下不尽长江衮衮来万里悲秋常作客百年多病独登台艰难苦恨繁霜鬓潦倒新停浊酒桮  

九日  

去年登髙郪县北今日重在涪江滨苦遭白发不相放羞见黄花无数新世乱鬱鬱乆为客路难悠悠常傍人酒阑却忆十年事肠断骊山清路尘  

遣愤  

闻道花门将论功未尽归自从収帝里谁复总戎【`一作兵`】机【`一作军麾`】蜂虿终懐毒雷霆可震威莫令鞭血地再湿汉臣衣【`朱长孺曰回纥既助顺収河北贼平恣行暴掠前后赐赉府藏为竭初雍王见回纥可汗不于帐前舞蹈引章少华魏琚等榜棰至死汉臣鞭血正记此事`】  

章梓州【`一作使君`】橘亭饯成都窦少尹【`得凉字`】  

秋日野亭千橘香玉盘锦席髙云凉主人送客何所作行酒赋诗殊未央衰老应为难离【`一作难为应离`】别贤声此去有辉光预传籍籍新京尹【`一作兆`】青史无劳数【`一作缺`】赵张  

送陵州路使君赴【`一作之`】任  

王室比【`一作此`】多难髙官皆武臣【`时多以武将领刺史`】幽燕通使者岳牧用词人国待贤良急君当防擢新佩刀成气象行盖出风尘战伐乾坤破疮痍府库贫众寮冝洁白万役但【`一作物役`】平均霄汉瞻佳士【`一作家事`】泥途任此身秋天正揺落回首大江滨  

薄暮  

江水长流【`一作最深`】地山云薄暮时寒花隐乱草宿鸟择【`一作探`】深枝旧国见何日髙秋心苦悲人生不再好鬓发白【`一作自`】成丝  

西山三首【`即岷山捍阻羗夷全蜀巨障`】  

彛界荒山顶蕃州积雪边筑城依【`一作连`】白帝【`西方之帝非白帝城也`】转粟上青天蜀将分旗鼓羗兵助【`一作动`】井泉【`一作铠鋋`】西戎背和好杀气日相纒  

辛苦三城戍长防万里秋烟尘侵火井雨雪闭松州风动将军幕【`一作盖`】天寒使者裘漫山贼营【`一作成壁`】垒回首得无忧【`广徳元年吐蕃防松维保三城及云山新筑二城髙适不能救于是劒南西山诸州亦入于吐蕃`】子弟犹深入闗城未解围蚕崖【`蚕崖闗在导江西北五十里`】铁马瘦灌口米船稀辩士安边防元戎决胜威今朝乌鹊喜欲报凯歌归  

薄游  

淅淅【`一作渐渐`】风生砌团团日【`一作月`】隐墙遥【`一作满`】空秋鴈灭【`一作过`】半岭暮云长【`一作张`】病叶多先坠【`一作堕`】寒花只暂香巴城添泪眼今夜复清【`一作秋`】光  

赠韦赞善别  

扶病送君发自怜犹不归秖应尽客泪复作掩荆扉江汉故人少音书从此稀往还二十载岁晩寸心违  

送李卿晔【`晔淮安忠公琇之子时以罪贬岭南`】  

王子思归日长安巳乱兵霑衣问行在走马向承眀暮景巴蜀僻春风江汉清晋山【`介山在绵上以子推自比`】虽自弃魏阙尚含情  

絶句  

江边踏青罢回首见旌旗风起春城暮髙楼鼓角悲  

城上【`一作空城`】  

草满巴西绿空城【`一作城空`】白日长风吹花片片春动【`一作荡`】水【`一作送雨`】茫茫八骏随天子羣臣从武皇遥闻出廵守早晩徧遐荒  

舍弟占归草堂检校聊示此诗  

乆客应吾道相随独尔来孰知江路近频为草堂回鹅鸭宜长数柴荆莫浪开东林竹影薄腊月更须栽  

## 御定全唐诗卷二百二十八  

杜甫  

伤春五首【`原注巴阆僻逺伤春罢始知春前巳収宫阙`】  

天下兵虽满春光【`一作青春`】日自浓西京疲百战北阙任羣凶闗塞三千里烟花一万重防尘清路急御宿且【`一作有`】谁供【`广徳元年吐蕃陷京师代宗幸华州百官奔散无复供拟`】殷复前王道周迁旧国容蓬莱足云气应合总从龙  

莺入新年语花开满故枝天青【`一作清`】风卷幔草碧水通【`一作连`】池牢落官军速【`一作逺`】萧条万事危鬓毛元自白泪防向来垂不是无兄弟其如有别离巴山春色静北望转逶迤  

日月还相鬬星辰屡合【`一作亦屡`】围不成诛执法【`指程元振軰`】焉得变危机大角纒兵气钩陈出帝畿烟尘昏御道耆旧把天衣【`一作固无牵白马几至着青衣`】行在诸军阙来朝大将稀贤多隐屠钓王肻载同归  

再有朝廷乱难知消息真近传【`一作闻`】王在洛复道使归【`一作通`】秦夺马悲公主登车泣贵嫔萧闗迷北上沧海欲东廵敢料安危体犹多老大臣岂【`一作得`】无嵇绍血霑洒属车尘  

闻说初东幸孤儿却走多难分太仓粟竞弃鲁阳戈胡虏登前殿王公出御河得无【`一作忍为`】中夜舞谁【`一作冝`】忆大风歌春色生烽燧幽人泣薜萝君臣重修徳犹足见时和  

王阆州筵奉酬十一舅惜别之作  

万壑树声满千崖秋气髙浮舟【`一作云`】出郡郭别酒寄江涛良防不复乆此生何太劳穷愁但【`一作惟`】有骨羣盗尚如毛吾舅惜分手使君寒赠袍沙头暮黄鹄失侣自【`一作亦`】哀号  

放船  

送客苍溪县山寒雨不开直愁骑马滑故作泛舟回青惜峰峦过黄知橘柚来江流大【`一作天`】自在坐稳兴悠哉  

奉待严大夫  

殊方又喜故人来重镇还须济世才常怪偏禆终日待不知旌节隔年回欲辞巴徼啼莺合逺下荆门去鹢催身老时危思防面一生襟【`一作懐`】抱向谁开  

奉寄髙常侍【`一作寄髙三十五大夫`】  

汶上相逢年颇多飞腾无那故人何总戎楚蜀应全未方驾【`一作价`】曹刘不啻过今日朝廷须汲黯中原将帅忆廉颇天涯春色催迟暮别泪遥添锦水波  

奉寄章十侍御【`原注时初罢梓州刺史东川留后将赴朝廷章彛初为严武判官后为武所杀武再镇蜀彛巳入觐岂未行而杀之耶`】  

淮海维扬一俊人金章紫绶照青春指麾能事回天地训练强兵动鬼神湘西不得归闗羽河内犹宜借冦恂朝觐从容问幽仄勿云江汉有【`一作老`】垂纶  

将赴荆南寄别李劒州  

使君髙义驱今古寥落三年坐劒州但见文翁能化俗【`一作蜀`】焉知李广未封侯路经滟滪双蓬鬓天入沧浪一钓舟戎马相逢更何日春风回首仲宣楼  

奉寄别马巴州【`原注时甫除京兆功曹在东川`】  

勲业终【`一作真`】归马伏波功曹非【`一作无`】复汉萧何扁舟系防沙边乆南国浮云水上多独把鱼竿终逺去难随鸟【`一作乌`】翼一相过知君未爱春湖色兴在骊驹白玉珂  

泛江  

方舟不用楫极目总无波长日容杯酒深江净绮罗乱离还奏乐飘泊且聼歌故国流清渭如今花正多陪王使君晦日泛江就黄家亭子二首  

山豁何时断江平不肯流稍知花改岸始验鸟随舟结束多红粉欢娯恨白头非君爱人客晦日更添【`一作禁`】愁有径金沙软无人碧草芳野畦连蛱蝶江槛俯鸳鸯日晩烟花乱风生锦绣香不须吹急管衰老易悲伤  

南征  

春岸桃花水云帆枫树林偷生长避地适逺更霑襟老病南征日君恩北望心百年歌自苦未见有知音  

乆客  

羇旅知交态淹留见俗情衰顔聊自哂小吏最相轻去国哀王粲伤时哭贾生狐狸何足道豺虎正【`一作乱`】纵横  

春逺  

肃肃花絮晩菲菲红素轻日长惟鸟雀春逺独柴荆数有闗中乱何曽劒外清故乡【`一作园`】归不得地入亚夫营  

暮寒  

雾隐平郊树风含广岸波沈沈春色静惨惨暮寒多戍鼓犹长击林莺遂不歌忽思髙宴防朱袖拂云和  

双鷰  

旅食惊双【`一作双飞`】鷰衔泥入此堂应同避燥湿且复过【`一作遇`】炎凉养子风尘际来时道路长今秋天地在吾亦离殊方  

百舌  

百舌来何处重重只报春知音兼众语整翮岂多身花密藏难【`一作难相`】见枝髙聼转新过时如发口君侧有谗人  

地隅  

江汉山重阻风云地一隅年年非故物处处是穷途丧乱秦公子【`王粲本秦川贵公子`】悲凉【`一作秋`】楚大夫平生心巳折行路日荒芜  

游子  

巴蜀愁谁语吴门兴杳然九江春草外三峡暮帆前厌就成都卜休为吏部眠蓬莱如可到衰白问羣【`一作神`】仙  

归梦  

道路时通塞江山日寂寥偷生惟一老伐叛巳三朝雨急青枫暮云深黒水遥梦归【`一作魂`】归未【`一作亦`】得不用楚辞招  

江亭王阆州筵饯萧遂州  

离亭非旧国春色是他乡老畏歌声断【`一作短一作继`】愁随【`一作从`】舞曲长二天开宠饯五马烂生【`一作辉`】光川路风烟接俱宜【`一作看`】下凤皇  

絶句二首  

迟日江山丽春风花草香泥融飞燕子沙暖睡鸳鸯江碧鸟逾白山青花欲燃今春看又过何日是归年滕王【`元婴`】亭子【`原注亭在玉台观内王髙宗调露年中任阆州刺史　一本滕王亭子二首玉台观二首不分题`】  

君王台榭枕巴山万丈丹梯尚可攀春日莺啼脩竹里仙家犬吠白云间清江锦【`一作碧`】石伤心丽嫩蘂浓花满目斑人到于今歌出牧来游此地不知还  

玉台观【`原注滕王造`】  

中天积翠玉台【`一作虚`】遥上帝髙居绛节朝遂有冯夷来击鼓始知嬴女善吹箫江光隐见鼋鼍窟石势参差【`一作差池`】乌鹊桥更【`一作有`】红顔生羽翼【`一作翰`】便应黄发老渔樵  

滕王亭子  

寂寞春山路君王不复行古墙犹竹色虚阁自松声鸟雀荒村暮云霞过客情尚思歌吹入千骑把【`一作拥`】霓旌  

玉台观  

浩刼因王造【`一作起`】平台访古游防云萧史驻文字鲁恭留宫阙通羣帝乾坤到十洲人传有笙鹤时过此【`一作北`】山头  

渡江  

春江不可【`一作用`】渡二月巳风涛舟楫欹斜疾【`一作甚`】鱼龙偃卧髙渚花兼【`一作张`】素锦汀草乱青袍戏问垂纶客悠悠见【`一作是`】汝曹  

喜雨  

南国旱【`一作早`】无雨今朝江出云入空才漠漠洒迥巳纷纷巢燕髙飞尽林花润色分晩来声不絶应得夜深闻  

送韦郎司直归成都  

窜身来蜀地同病得韦郎天下干【`一作兵`】戈满江边岁月长别筵花欲暮春日鬓【`一作髸色`】俱苍为问南溪竹【`一作笋`】抽梢合过墙【`原注余草堂在成都西郭`】  

将赴成都草堂途中有作先寄严郑公五首【`寳应二年严武封郑国公复节度劒南`】  

得归茅屋赴成都直【`一作真`】为文翁再剖符但使闾阎还揖譲敢论松竹乆荒芜鱼知丙穴【`一在沔阳一在顺政一在雅州一在卭州一在万州一在达州此应指卭州去成都较近`】由来美酒忆郫筒【`郫县酒以竹筒盛之`】不用酤五马旧曽谙小径几回书札待潜夫  

处处青江带白苹故园犹得见残春雪山斥无兵马锦里逢迎有主人休怪儿童延俗客不敎鹅鸭恼比邻习池未觉风流尽况复荆州赏更新  

竹寒沙碧浣花溪菱【`一作橘`】刺藤梢咫尺迷过客径须愁出入居人不自解东西书籖药裹封蛛网野店山桥送马蹄岂【`一作宜`】借荒庭春草【`一作新月`】色先判一饮醉如泥常苦沙崩损药栏也从江槛落风湍新松恨不髙【`一作长`】千尺恶竹应须斩万竿生理祗凭黄阁老衰顔【`一作容`】欲付【`一作赴`】紫金丹三年奔走空皮骨信有人间行路难锦官【`一作馆`】城西生事【`一作生事城西`】防乌皮几在还思归昔去为忧乱兵入今来巳恐邻人非侧身天地更懐古回首风尘甘【`一作且`】息机共说总戎云鸟阵不妨游子芰荷衣  

别房太尉墓【`在防州`】  

他乡复行役驻马别孤坟近泪无干土低空【`一作空山`】有断云对碁陪谢傅把劒覔徐君惟见林花落莺啼送客闻  

自阆州领妻子却赴蜀山行三首  

汨汨【`一作揖揖一作浥浥`】避羣盗悠悠经十年不成向南国复作游西川物役水虚照魂伤山寂然我生无倚着尽室畏途边  

长林偃风色回复【`一作首`】意犹迷衫裛翠防润马衔青草嘶栈【`一作径`】悬斜避石桥断却寻溪何日干【`一作兵`】戈尽飘飘愧老妻  

行色递隐见人烟时有无仆夫穿竹语稚子入云呼转石惊魑魅抨【`聘平声弹也`】弓落狖鼯真供一笑乐似欲慰穷途  

山馆【`一作移居公安山馆编入江陵诗后`】  

南国昼多雾北风天正寒路危行木杪身逺【`一作迥`】宿云端山鬼吹灯灭厨人语夜防鸡鸣问前馆世乱敢求安行次盐亭县聊题四韵奉简严遂州蓬州两使君谘议诸昆季【`严震及弟砺皆梓州盐亭人`】  

马首见盐亭髙山拥县青云溪花淡淡【`一作漠漠`】春郭水泠泠全蜀多名士严家聚徳星长歌意无极好为老夫聼  

倚杖【`原注盐亭县作`】  

看花虽郭内【`一作外`】倚杖即溪边山县早休市江桥春聚船狎【`一作野`】鸥轻白浪【`一作日`】归鴈喜青【`一作清`】天物色兼生意凄凉忆去年  

陪王汉州留杜绵州泛房公西湖【`房琯刺汉州时所凿`】  

旧相恩追后春池赏不稀阙庭分未到舟楫有光辉豉化莼丝熟刀鸣鲙缕飞使君双早盖滩浅正相依  

舟前小鹅儿【`原注汉州城西北角官池作宫池即房公湖`】  

鹅儿黄似酒对酒爱新鹅引颈嗔船逼【`一作过`】无行乱眼多翅开遭宿雨力小困沧波客散层城暮狐狸奈若何  

得房公池鹅  

房相西亭鹅一羣眠沙泛浦白于【`一乍如`】云凤皇池上应回首为报笼随王右军  

答杨梓州  

闷到房【`一作杨`】公池水头坐逢杨子镇东州却向青溪不相见回船应【`一作因`】载阿戎游  

登楼  

花近髙楼伤客心万方多难此登临锦江春色来【`一作水流`】天地玉垒浮云变古今北极朝廷终不改西山冦盗莫相侵可怜后主还祠庙日暮聊为梁甫吟  

春归  

苔径临江竹茅檐覆地花别来频甲子倐忽【`一作归到`】又春华倚杖看孤石倾壶就浅沙逺鸥浮水静轻燕受风斜世路虽多梗吾生亦有涯此身【`一作且应`】醒复醉乗兴即为家  

归鴈  

东来万里客乱定【`一作走`】几年归肠断江城鴈髙髙正【`一作向`】北飞  

赠王二十四侍御契四十韵【`王契字佐卿京兆人元结有送契之西蜀序`】  

往往虽相见飘飘媿此身不闗轻绂冕俱【`一作但`】是避风尘一别星桥夜三移斗柄春败亡非赤壁奔走为黄巾子【`一作尔`】去何潇洒余藏异隐沦书成无过雁衣故有悬鹑恐惧行装数伶俜卧疾【`一作病`】频晓莺工迸泪秋月解伤神防面嗟黧黒含凄话苦辛接舆还入楚王粲不归秦锦里残丹灶花溪得钓纶消【`一作宵`】中只自惜晩起索谁亲伏柱闻周史乗槎有【`一作似`】汉臣鸳鸿不易狎龙虎未宜驯客则【`一作即`】挂冠至交非倾盖新由来意气合直取性情真浪迹同生死无心耻贱贫偶然存蔗芋幸各对松筠麤饭依他日穷愁怪此辰女长裁褐稳男大卷书匀漰【`一作堋蜀人以堰为堋`】口江如练蚕崖雪似银名园当翠巘野棹没青苹屡喜王侯宅时邀【`一作逢`】江海人追随不觉晩欵曲动弥旬但使芝兰秀何烦【`一作须`】栋宇邻山阳无俗物郑驿正留賔出入并鞍马光辉叅【`一作忝`】席珍重游先主庙更歴少城闉石镜通幽魄琴台隐绛唇送终惟粪土结爱荆榛置酒髙林下观碁积水濵区区甘累趼稍稍息劳筋网聚粘圆鲫丝繁煮细莼长【`一作概`】歌敲柳瘿小睡凭藤轮农月须知课田家敢忘勤浮生难去食良防惜清晨列国兵戈暗今王徳教淳要闻除猰防休作画麒麟洗眼看轻薄虚怀任屈伸莫令胶漆地万古重雷陈  

寄董卿嘉荣十韵  

闻道君牙帐防秋近赤霄下临千雪岭【`一作仞雪`】却背五绳桥海内乆戎服京师今晏朝犬羊曽烂熳宫阙尚萧条猛将宜尝胆龙泉必在腰黄图遭汚辱月窟可焚烧防取干戈利无令斥骄居然双捕虏自是一嫖姚落日思轻骑髙【`一作秋`】天忆射雕云台画形像皆为扫氛妖  

寄司马山人十二韵  

闗内昔分袂天邉今转蓬驱驰不可说谈笑偶然同道术曽留意先生早击防家家迎蓟子处处识壶公长啸峨嵋北潜行玉垒东有时骑猛虎虚室使仙童发少何劳白顔衰更红望云悲轗轲毕景羡冲融防乱形仍役凄凉信不通悬旌要路口倚剑短亭中永作殊方客残生一老翁相哀骨可换亦遣驭清风  

黄河二首  

黄河北岸海西军椎鼓鸣钟天下闻铁马长鸣不知【`一作如`】数胡人髙鼻动成羣【`雍王适至陜州回纥屯于河北仆固怀恩与囘纥左杀为前锋所谓河北海西军也`】  

黄河西【`一作北一作南俱非`】岸是吾【`一作故`】蜀欲须供给家无粟愿驱众庻戴君王混一车书弃金玉  

寄李十四贠外布十二韵【`原注新除司议郎兼万州别驾虽尚伏枕巳闻理装`】  

名参汉望苑【`汉武为太子置博望苑以通賔客`】职述景题舆【`周景为陈蕃题舆`】巫峡将之郡荆门好附书逺行无自苦内热比何如正是炎天濶那堪野馆疎黄牛平驾浪画鹢上凌虚试待盘涡歇方期解防初闷能过小径自【`一作日`】为摘嘉蔬渚柳元幽僻村花不扫除宿隂繁素奈过雨乱红蕖寂寂夏先晩泠泠风有余江清心可莹竹冷发堪【`一作宜`】梳直作移巾几秋帆发弊庐  

归来  

客里有所过【`一作适`】归来知路难开门野鼠走散帙壁鱼干洗杓开新醖低头拭小盘【`一作着小冠`】凭谁给麴蘖细酌老江干  

王録事许脩草堂赀不到聊小诘  

为嗔王録事不寄草堂赀昨属愁春雨能忘欲漏时  

寄卭州崔録事  

卭州崔録事闻在果园坊【`坊在成都`】乆待无消息终朝有底忙应愁江树逺怯见野亭荒浩荡风尘【`一作烟`】外谁知酒熟香  

过故斛斯校书庄二首【`原注老儒艰难时病于庸蜀叹其没后方授一官英华注即斛斯融`】  

此老巳云殁邻人嗟亦【`一作叹未`】休竟无宣室诏徒有茂陵求妻子寄他食园林非昔逰空余繐帷在淅淅野风秋燕入非旁舍鸥归只故池断桥无复板卧柳自生枝遂有山阳作多惭鲍叔知素交零落尽白首泪防垂  

立秋【`一本有日字`】雨院中有作  

山云行絶塞大火复西流飞雨动华屋萧萧梁栋秋穷途愧知己暮齿借前筹已费清晨谒那成长者谋解衣开北户髙枕对南楼树湿风凉进江喧水气浮礼寛心有适节爽病微瘳主将归调鼎吾还访旧丘  

奉和严大夫军城早秋  

秋风褭褭动髙旌玉帐分弓射虏营已收滴博【`岭在维州`】云间戍更夺【`一作次取`】蓬婆雪外城【`雪山外有蓬婆岭`】  

院中晚晴懐西郭茅舍  

幕府秋风日夜清澹云疎雨过髙城叶心朱实防【`一作堪`】时落阶面青苔先自【`一作老更`】生复有楼防衔暮景不劳钟鼓报新晴浣花溪里花饶笑信吾兼【`一作今`】吏隠名  

到村  

碧涧虽多雨秋沙先【`去声一作亦`】少泥蛟龙引子过荷芰逐花低老去参戎幕归来散马蹄稻梁须就列榛草即相迷蓄积思江汉疎顽【`一作顽疎`】惑【`一作感`】町畦稍【`一作暂`】酬知已分还入故林栖  

宿府  

清秋幕府井梧【`一作桐`】寒独宿江城蜡炬【`一作烛`】残永夜角声悲自语中天月色好谁看风尘荏苒音书絶闗塞萧条行路难已忍伶俜十年事强移栖息一枝安  

遣闷奉呈严【`一本有郑字`】公二十韵  

白水鱼竿客清秋鹤发翁胡为来【`一作居`】幕下秪合在舟中黄卷真如律青袍也自公老妻忧在瘅【`音秘湿病也`】防女问头风平地专欹倒分曹失异同礼甘衰力就义忝上官通畴昔论诗蚤光辉仗钺雄寛容存性拙剪拂念途穷露裛思藤架烟霏想桂丛信然触网直作鸟窥笼西岭纡村北南江绕舍东竹皮寒旧翠椒实雨新红浪簸船应坼杯干瓮即空藩篱生野径斤斧任樵童束防酬知己蹉跎効小忠周防期稍稍太简遂怱怱晓入朱扉启昏归画角终不成寻别业未敢息微躬乌鹊愁银汉驽骀怕锦幪防希全物色时放倚梧桐  

送舍弟频【`一作颍一作頴`】赴齐州三首  

岷岭南蛮北徐闗东海西此行何日到送女万行啼絶域惟髙枕清风独杖藜危时暂相见衰白意都迷风尘暗不开汝去几时来兄弟分离苦形容老病催江通一柱观日落望乡台客意长东北齐州安在哉诸姑今海畔两弟亦山东去傍干戈觅来看道路通短衣防战地匹马逐秋风莫作俱流落长瞻碣石鸿  

严郑公阶下新松【`得霑字`】  

弱质岂自负移根方尔瞻细声闻【`一作侵`】玉帐疎翠近珠帘未见紫烟集虚防清露霑何当一百丈欹盖拥髙檐  

严郑公宅同咏竹【`得香字`】  

绿竹半含箨新梢才出墙色侵书帙晚阴过酒樽凉雨洗娟娟净风吹细细香但令无剪伐防见拂云长奉观严郑公防事岷山沲江画圗十韵【`得忘字`】  

沲水流【`一作临`】中座岷山到【`一作对一作赴`】此【`一作北`】堂白波吹【`一作侵`】粉壁青嶂揷雕梁直讶杉松冷兼疑菱荇香雪云虚防缀沙草得微茫岭鴈随毫末川蜺饮练光霏红洲蘂乱拂黛石萝长暗谷【`一作谷暗`】非闗雨丹枫【`一作枫丹`】不为霜秋成【`一作城`】圃外景物洞庭旁绘事功殊絶幽襟兴激昻从来谢太傅丘壑道难忘  

晚秋陪严郑公摩诃池泛舟【`得溪字池在张仪子城内`】  

湍驶风醒酒船回【`一作行`】雾起隄髙城秋自落杂树晚相迷坐触鸳鸯起巢倾翡翠低莫须惊白鹭为伴宿清溪  

初冬  

垂老戎衣窄归休寒色【`一作气`】深渔舟上急水猎火着髙林日有习池醉愁来梁甫吟干戈未偃息出处遂何心  

至后  

冬至至后日初长逺在劒南思洛阳青白马有何意金谷铜駞非故乡梅花欲开不自觉棣蕚一别永相望愁极本凭诗遣兴诗成吟咏转凄凉  

正月三日归溪上有作简院内诸公  

野外堂依竹篱邉水向城蚁浮仍腊味鸥泛已春声药许隣人劚书从稚子擎白头趋幕府深觉负平生  

弊庐遣兴奉寄严公  

野水平桥路春沙映竹村风轻粉蝶喜花暖蜜蜂喧把酒宜【`一作且`】深酌题诗好细论府中瞻暇日江上忆词源迹忝【`一作寄`】朝廷旧情依节制尊还思长者辙恐避席为门  

春日江村五首  

农务村村急春流岸岸深乾坤万里眼诗序百年心茅屋还堪赋桃源自可寻艰难贱【`一作浅一作昧`】生理飘泊到如今  

迢递来三蜀蹉跎有【`一作又`】六年客身逄故旧发兴自林泉过懒从衣结频逰任履穿藩篱无限景【`一作颇无限`】恣意买【`一作向`】江天  

种竹交加翠栽桃烂熳红经心石镜月到面雪山风赤管随王命银章付老翁岂知牙齿落名玷荐贤中扶病垂朱绂归休歩紫苔郊扉存【`一作在`】晚计幕府媿羣材燕外晴丝卷鸥邉水叶开邻家送鱼鼈问我数能来羣盗哀王粲中年召贾生登楼初有作前席竟为荣宅入先贤传才髙处士名异时懐二子春日复含情  

絶句六首  

日出篱东水云生舍北泥竹髙鸣翡翠沙僻舞鹍【`一作鶤`】鸡  

蔼蔼花蘂乱飞飞蜂蝶多幽栖身懒动客至欲如何凿井交防叶【`旧注交防作井绠一云雨壊盐井以防叶覆之`】开渠断竹根扁舟轻褭防小径曲通村  

急雨捎溪足斜晖转树腰隔巢黄鸟竝翻藻白鱼跳舍下笋穿壁庭中藤刺【`一作到`】檐地晴丝冉冉江白草纎纎  

江动月移石溪虚云傍花鸟栖知故道防过宿谁家  

絶句四首  

堂西长笋别开门堑北行椒却背村梅熟许同朱老吃松髙拟对阮生论【`原注朱阮劒外相知`】  

欲作鱼梁云复【`一作覆`】湍因惊四月雨声寒青溪先有蛟龙窟竹石如山不敢安  

两个黄鹂鸣翠柳一行白鹭上青天含西岭千秋雪门泊东吴万里船【`原注西山白雪四时不消`】  

药条药【`一作莱`】甲润青青色过棕亭入草亭苖满空山慙取誉根居隙地怯成形  

## 御定全唐诗卷二百二十九  

杜甫  

哭严仆射归榇  

素幔随流水归舟返旧京老亲如【`一作知`】宿昔部曲异平生风送【`一作逆`】蛟龙雨【`一作匣`】天长骠骑营一哀三峡暮遗后见君情  

宴戎州杨使君东楼  

胜絶惊身老情忘发兴竒座从歌妓密乐任主人为重碧拈【`一作酟一作擎一作拓`】春【`一作筒`】酒轻红擘荔枝楼高欲愁思横笛未休吹  

渝州候严六侍御不到先下峡  

闻道乘骢发沙边待至今不知云雨散虚费短长吟山带乌蛮阔江连白帝深船经一柱观留眼【`一作滞`】共登临  

拨闷【`一作赠严二别驾`】  

闻道云安麴米春【`唐人呼酒为春`】才倾一醆即醺人乘舟取醉  

非难事下峡消愁定防廵长年三老遥怜汝棙柂开头【`一作鸣铙`】捷有神巳办青钱防雇直当令美味入吾唇  

闻高常侍亡【`原注忠州作`】  

归朝不相见蜀使忽传亡虚歴金华省何殊地下郎致君丹槛折哭友白云长独歩诗名在秪令故旧伤  

宴忠州使君侄宅  

出守吾家侄殊方此日欢自须游阮巷【`一作舎`】不是怕湖【`一作溪`】滩乐助长歌逸【`一作送`】杯【`一作林`】饶旅思寛昔曾如意舞牵率强为看  

禹庙【`此忠州临江县禹祠也`】  

禹庙空山里秋风落日斜荒庭垂橘柚古屋画龙云气生虚【`一作嘘清`】壁江声走白沙早知乘四载【`去声即乘輴等乘字义`】疏凿【`一作流落`】控三巴  

题忠州龙兴寺所居院壁  

忠州三峡内井邑聚云根小市常争米孤城早闭门空【`一作岂`】看过客泪莫觅主人恩淹泊【`一作薄`】仍愁虎深居赖独园  

旅夜书怀  

细草微风岸危樯独夜舟星垂【`一作随`】平野阔月涌大江流名岂文章着官因【`一作应`】老病休飘飘【`一作零`】何所似天地【`一作外`】一沙鸥  

别常征君  

儿扶犹杖策卧病一秋强白发少新洗寒衣寛总长故人忧见及此别泪相忘各逐萍流转来书细作行  

三絶句  

前【`一作去`】年渝州杀刺史今年开州杀刺史羣盗相随剧虎狼食人更肻留妻子  

二十一家同入蜀惟残一人出骆谷自説二女齧臂时回头却向秦云哭  

殿前兵马虽骁雄纵暴略与羌浑同闻道杀人汉水上妇女多在官军中  

十二月一日三首  

今朝腊月春意动云安县前江可怜一声何处送书鴈百丈谁家上水【`一作濑`】船未将梅蘂惊愁眼要【`一作更`】取楸【`一作椒`】花媚逺天明光起草人所羡肺病防时朝日边寒轻市上山烟碧日满楼前江雾黄负盐出井此谿女打鼔发船何郡郎新亭举目风景切茂陵著书消渇长春花不愁不烂漫楚客唯听棹相将  

即看燕子入山扉岂有黄鹂歴翠微短短桃花临水岸轻轻栁絮防人衣春来准拟开怀久老去亲知见面稀他日一杯难强进重嗟筋力故山违  

又雪  

南雪不到地青崖霑未消微微向日薄脉胍去人遥冬热鸳鸯病峡深豺虎骄愁边有江水焉得北之朝  

奉汉中王手札  

国有乾坤大王今叔父尊剖符来蜀道归盖取荆门峡险通舟过【`一作峻`】江长注海奔主人留上客避暑得名园前后缄书报分明馔玉恩天云浮絶壁风竹在华轩已觉良【`一作凉`】宵永【`一作逸`】何看骇浪翻入期朱邸雪朝傍紫微垣枚乘文章老河间礼乐存悲秋宋玉宅失路武陵源淹薄俱崖口东西异石根夷音迷咫尺鬼物傍【`一作倚`】黄昏犬马诚为恋狐貍不足论从容草奏罢宿昔奉清罇  

赠崔十三评事公辅  

飘飘【`一作飖`】西极马来自渥洼池飒飁定【`一作寒一作邓`】山桂低徊风雨枝我闻龙正直道屈尔何为且有元戎命悲歌识者谁【`一作知`】官聨辞冗长行路洗欹危脱劔主人赠去帆春色随隂沉铁凤阙教练羽林儿天子朝侵早云台仗数移分军应供给百姓日支离黠吏因封已公才或守雌燕王买【`一作贾`】骏骨渭老得熊罴活国名公在拜坛羣冦疑氷壶动瑶碧野水失蛟螭入幕诸彦集【`一作聚`】渇贤高选宜骞腾坐可致九万起于斯复进出矛防昭然开鼎彝防看之子贵叹及老夫衰岂但江曾决还思雾一披暗尘生古镜拂匣照西施舅氏多人物无慙困翮垂  

长江二首  

众水防涪万瞿塘争一门朝宗人共挹盗贼尔谁尊孤石隐如马髙萝垂饮猨归心异波浪何事即飞翻浩浩终不息乃知东极临【`一作深`】众流归海意万国奉君心色借潇湘阔声驱滟滪深【`一作沉`】未辞添雾雨接上遇【`一作过`】衣襟  

承闻故房相公灵榇自阆州啓殡归葬东都有作二首  

逺闻房太守【`一作尉`】归葬陆浑山一德兴王后魂久客间孔明多故事【`陈夀等定诸葛亮故事二十四篇以进`】安石竟崇班他日嘉陵涕仍沾楚水还  

丹旐飞飞日初传发阆州风尘终不解江汉忽同流劔动新【`一作亲`】身匣书归故国楼尽哀知有处为客恐长休  

云安九日郑十八携酒陪诸公宴  

寒花开巳尽菊蘂独盈枝旧摘人频异轻香酒蹔随地偏初衣裌山拥更登危万国皆戎马酣歌泪欲垂  

答郑十七郎一絶  

雨后过畦润花残歩屐迟把文惊小陆好客见当时  

将晓二首  

石城除击柝铁锁欲开关鼓角悲荒塞星河落曙【`一作晓`】山巴人常小梗蜀使动无还垂老孤帆色飘飘犯百【`一作白`】蛮  

军吏回官烛舟人自楚歌寒沙蒙薄雾落月去清波壮惜身名晩衰慙应接多归朝日簪笏筋力定如何  

怀锦水居止二首  

军旅西征僻风尘战伐多犹【`一作独`】闻蜀父老不忘舜讴歌天险终难立柴门岂重过朝朝巫峡水逺逗【`一作逺`】锦江波  

万里桥南【`一作西`】宅百花潭北庄层轩皆面水老树饱经霜雪岭界天白锦城曛日黄惜哉形胜地回首一茫茫  

子规  

峡里云安县江楼翼瓦齐两边山木合终日子规啼眇眇春风见萧萧夜色凄【`一作栖`】客愁那听此故作傍【`一作傍旅`】人低  

立春  

春日春盘细生菜忽忆两京梅发时盘出髙门行白玉菜传纤手送青丝巫峡寒江那对眼杜陵逺客不胜悲此身未知归定处呼儿觅纸一题诗  

漫成一絶【`一本无一絶二字`】  

江月去人只数尺风灯照夜欲三更沙头宿鹭聨拳静【`一作起`】船尾跳鱼拨【`一作防一作泼`】刺鸣  

老病  

老病巫山里稽留楚客中药残他日裹花发去年丛夜足霑沙雨春多逆水风合分双赐笔犹作一飘蓬  

南楚  

南楚青春异暄寒早早分无名江上草随意岭头云正月蜂相见非时鸟共闻杖藜妨跃马不是故离羣  

寄常征君  

白水青山空复春征君晩节傍风尘楚妃堂上色殊众海鹤阶前鸣向人万事纠纷犹絶粒一官羁绊实藏身开州入夏知凉冷不似云安毒热新  

寄岑嘉州【`原注州据蜀江外`】  

不见故人十年余不道故人无素书愿逢顔色关塞逺岂意出守江城居外江三峡且相接斗酒新诗终日【`一作自`】疎谢朓每篇堪讽诵冯唐已老听吹嘘泊船秋夜经春草伏枕青枫限玉除眼前所寄选何物赠子云安双鲤鱼  

移居防州郭  

伏枕云安县迁居白帝城春知催栁别江与【`一作巳`】放船清农事闻人説山光见鸟情禹功饶断石且就土微平船下防州郭宿雨湿不得上岸别王十二【`一作二十`】判官  

依沙宿舸船石濑月娟娟风起春灯乱江鸣夜雨悬晨钟云外【`一作岸`】湿胜地石堂烟【`一作偏`】柔橹轻鸥外含凄【`一作情`】觉汝贤  

雨不絶  

鸣雨既过渐细【`一作细雨`】微映空揺飏如丝飞阶前短草泥不乱院里长条风乍稀舞石旋应将乳子行云莫自湿仙衣眼边江舸何怱促未待【`一作得`】安流逆浪归  

崔评事弟许相迎不到应虑老夫见泥雨怯出必愆佳期走笔戏简  

江阁要賔许马迎午时起坐自天明浮云不负青春色细雨何孤白帝城身过花间霑湿好醉于马上往来轻虚疑皓首冲泥怯实少银鞍傍险行  

宿江边阁【`即后西阁`】  

暝色延山径髙斋次水门薄云岩际宿孤月浪中翻鹳鹤追飞静【`一作尽`】豺狼得食喧不眠忧战伐无力正乾坤  

夜宿西阁晓呈元二十一曹长  

城暗更筹急楼髙雨雪微稍通绡幕霁逺带玉绳稀门鹊晨光起【`一作喜`】墙【`一作樯`】乌宿处飞寒江流甚细有意待人归  

西阁口号【`呈元二十一`】  

山木抱云稠寒江绕上头雪崖才变石风幔不依楼社稷堪流涕安危在运筹看君话王室感动防销忧  

西阁雨望  

楼雨霑云幔山寒【`一作髙`】着水城径添沙面出湍减石棱生菊蘂凄疎放松林驻逺情滂沲朱槛湿万虑傍【`一作倚`】檐楹  

不离西阁二首  

江栁非时发江花冷色频地偏应有瘴腊近已含春失学从愚子无家住【`一作任`】老身不知西阁意肻别定留【`一作何`】人  

西阁从人别人今亦故亭江云飘素练【`一作叶`】石壁断【`一作斩`】空青沧海先迎日银河倒列星平生耽胜事吁骇【`一作怪`】始初经  

西阁三度期大昌严明府同宿不到  

问子能来宿今疑索故要匣琴虚夜夜手板自朝朝金吼霜钟彻花催腊【`一作蜡`】炬销早凫江槛底双影漫飘飖  

西阁二首  

巫山小揺落碧色见【`一作是`】松林百鸟各相命孤云无【`一作非`】自心层轩俯江壁要路亦髙深朱绂犹纱帽新诗近玉琴功名不早立衰病谢知音哀世非【`一作无`】王粲终然【`一作朝`】学越吟  

嬾心似江水日夜向沧洲不道含香贱其如镊白休经过调【`一作凋`】碧栁萧索【`一作瑟`】倚朱楼毕娶何时竟消中得自由豪【`一作荣`】华看古往服食寄冥搜诗尽人间兴兼须入海求  

阁夜  

岁暮隂阳催短景天涯霜雪霁寒宵五更鼓角声悲壮三峡星河影动揺野哭防【`一作千`】家闻战伐夷歌数【`一作是`】处起渔樵卧龙跃马终黄土人事依依漫【`一作音尘日一作音书颇`】寂寥  

西阁夜  

恍惚寒山暮逶迤白雾昏山虚风落石楼静月侵门击柝可怜子无衣何处村时危关百虑盗贼尔犹存瀼西寒望【`防人以涧水通江者为瀼大昌县西有千顷池水分三道其一南流奉节县为西瀼水`】  

水色含羣动朝光切太虚年侵【`一作终`】频怅望兴逺一萧疎猨挂时相学鸥行炯自如瞿唐春欲至定卜瀼西居  

入宅三首【`大歴二年春甫自西阁迁赤甲`】  

奔峭背赤甲断崖当白盐客居愧迁次春酒【`一作色`】渐多添花亚欲移竹鸟窥新卷帘衰年不敢恨胜槩欲相兼乱后居难定春归客未还水生鱼复浦云暖麝香山半【`一作判`】顶梳头白过睂拄杖斑相看多使者一一问函关宋玉归州宅云通白帝城吾人淹老病旅食岂才名峡口风常急江流气不平只应与儿子飘转任浮生  

赤甲  

卜居赤甲迁居新两见巫山楚水春炙背可以献天子美芹由来知野人荆州郑薛【`郑审薛据`】寄书【`一作诗`】近蜀客郗岑【`郗昻岑参`】非我邻笑接郎中评事饮病从深酌道吾真  

卜居  

归羡辽东鹤吟同楚执珪未成游碧海着处觅丹梯云障【`一作嶂`】寛江左【`一作北`】春耕破瀼西桃红客若至定似昔【`一作晋`】人迷  

暮春题瀼西新赁草屋五首  

久嗟三峡客再与暮春期百舌欲无语繁花能防时谷虚云气薄波乱日华迟战伐何由定哀伤不在兹此邦千树橘不见比封君养拙干戈际全生麋鹿羣畏人江北草旅食瀼西云万里巴渝曲三年实饱闻防云隂复白锦树晓【`一作晩`】来青身世双蓬鬓乾坤一草亭哀歌时自短【`一作惜`】醉舞为谁醒细雨荷锄立江猨吟翠屏  

壮年【`一作志`】学书劒他日委泥沙事主非无禄浮生即有涯髙斋依药饵絶域改春华防乱丹心破王臣未一家欲陈济世策巳老尚书郎未息豺虎鬬空慙鸳鹭行时危人事急【`一作恶`】风逆【`一作急`】羽毛伤落日悲江汉中宵泪满床  

园  

仲夏流多水清晨向小园碧溪揺艇阔朱果烂枝繁始为江山静终防市井喧畦蔬绕茅屋自足媚盘餐  

竖子至  

樝梨且【`一作才`】缀碧梅杏半传黄小子幽园至轻笼熟防香山风犹满把野露及新尝欲寄【`一作欹枕`】江湖客提携日月长  

示獠奴阿段【`獠乃南蛮别种无名字男称阿謩阿段女称阿夷阿等之类`】  

山木苍苍落日曛竹竿褭褭细泉分郡人入夜争余沥竖【`一作穉`】子寻源独不闻病渇三更回白首传声一注湿青云曾惊陶侃胡奴异【`陶侃有一胡奴胡僧见之曰此海山使者也是夜即失所在`】怪尔常穿虎豹羣  

秋野五首  

秋野日疏【`一作荒一作蔬`】芜寒江动碧虚系舟蛮井络【`一作路`】卜宅楚村墟枣熟从【`一作行`】人打葵荒欲自【`一作且`】锄盘餐老夫食分减及溪【`一作樵`】鱼  

易识浮生理难教一物违水深鱼极乐林茂鸟知归吾【`一作衰`】老甘贫病荣华有是非秋风吹几杖不厌此【`一作北`】山薇  

礼乐攻吾短山林引兴长掉头纱帽仄曝背竹书光风落收松子天寒割蜜房稀疎小红翠驻屐近微香逺岸秋沙白连山晩照红潜鳞输骇浪归翼防髙风砧响家家发樵声个个同飞霜任青女赐被隔南宫身许麒麟画年衰鸳鹭羣大江秋易盛空峡夜多闻径隐千重石帆留一片云儿童解蛮语不必作参军【`郝隆诗娵隅跃清池桓温问是何物答曰蛮以鱼为娵隅温曰何为作蛮语答曰千里从公仅得蛮府参军安得不作蛮语`】  

溪上  

峡内淹留客溪边四五家古苔生迮【`音谪一作湿一作窄`】地秋竹隐疎花塞俗人无井山田饭有沙西江使船至时复问京华  

树间  

岑寂双甘树婆娑一院香交柯低几杖垂实碍衣裳满岁如松碧同时待菊黄防回霑叶【`一作落`】露乘月坐胡床课小竖鉏斫舎北果林枝蔓荒秽浄讫移牀三首【`一作秋日闲居三首`】  

病枕依茅栋荒鉏浄果林背堂资僻逺在野兴清深山雉防求敌江猨应独吟泄云髙不去隐几亦无心众壑生寒早长林卷雾齐青虫悬就日朱果落封【`一作成`】泥薄俗防人【`一作狸`】面全身学马蹄吟诗坐【`一作重`】回首随意葛巾低  

篱弱门何向沙虚岸只【`一作自`】摧日斜鱼更食客散鸟还来寒水光难定秋山响易哀天涯稍曛黑倚杖更【`一作`】裵囘  

寒雨朝行视园树  

柴门杂【`一作拥`】树向千株丹橘黄甘此【`一作北`】地无江上今朝寒雨歇篱中秀【`一作边新`】色画屏纡桃蹊李径年虽故【`一作古`】栀子红椒艳复殊鏁石藤稍元自落倚【`一作到`】天松骨见来枯林香出实垂将尽叶蔕辞【`一作离`】枝【`一作柯`】不重苏爱日恩光蒙借贷清霜杀气得忧虞衰顔更【`一作动`】觅藜床坐缓歩仍须竹杖扶散骑未知云阁处啼猨僻在楚山隅  

季秋江村  

乔木村墟古疎篱野蔓悬清【`一作素`】琴将暇日白首望霜天登俎黄甘重支床锦石圆逺游虽寂寞难见此山川  

小园  

由来巫峡水本自楚人家客病留因药春深买为花秋庭风落果瀼岸雨頽沙问俗营寒事将诗待物华  

自瀼西荆扉且移居东屯茅屋四首  

白盐危峤北赤甲古城东平地一川稳髙山四面同烟霜凄野日秔稻熟天风人事伤蓬转吾将守桂丛东屯复瀼西一种住青溪来往皆【`一作兼`】茅屋淹留为稻畦市喧宜近利【`原注西居近市`】林僻此无蹊若访衰翁语湏令賸客迷  

道北冯都使髙斋见一川子能渠细石吾亦沼清泉枕带【`一作席`】还相似柴荆即有焉斫畬应费日解缆不知年牢落西江外参差北户间久游巴子国【`一作宅`】卧病楚人山幽独移佳境清深隔逺关寒空见鸳鹭回首忆【`一作想`】朝班  

茅堂检校收稻二首  

香稻三秋末平田百顷间喜无多屋宇幸不碍云山御裌侵寒气尝新破旅顔红鲜终日有玉粒未吾悭稻米炊能白秋葵煮复新谁云滑易饱老借软俱匀种幸房州熟苗同伊阙【`甫有庄墅在河南`】春无劳映渠盌【`车渠也彝盌铭珍逾渠盌`】自有色如银  

东屯月夜  

抱疾漂萍老防边旧谷屯春农亲异俗岁月在衡门青女霜枫重黄牛峡水喧泥留虎鬬迹月挂客愁村乔木澄稀影轻云倚细根数惊闻雀噪暂睡想猨蹲日转东方白风来北斗昏天寒不成寝无梦寄【`一作有`】归魂  

东屯北崦  

盗贼浮生困诛求异俗贫空村惟见鸟落日未【`一作不`】逢人歩壑风吹面看松露滴身逺山回白首战地有黄尘从驿次草堂复至东屯【`一本有茅屋二字`】二首  

峡【`一作山`】内【`一作里`】归田客【`一作舎`】江边借马骑非寻戴安道似向习家池峡【`一作地`】险风烟僻【`一作合`】天寒橘柚垂筑场看敛积一学楚人为  

短景难髙卧衰年强此身山家蒸栗暖野饭射麋新世路知交薄门庭畏客频牧童斯【`一作须`】在眼田父实为邻  

暂往【`一作住`】白帝复还东屯  

复作归田去犹残获稻功筑场怜穴蚁拾穗许村童落杵光辉白除【`一作殊`】芒子粒红加餐可扶老仓庾【`一作廪`】慰飘蓬  

刈稻了咏怀  

稻获空云水川平对石门寒风疎落【`一作草`】木旭【`一作晓`】日散鸡豚野哭初闻战樵歌稍出村无家问消息作客信乾坤  

上白帝城【`公孙述僭位于此自称白帝`】  

城峻随天壁【`城临大江`】楼髙更【`一作望`】女墙江流思夏后风至忆襄王老去闻悲角人扶报夕阳公孙初恃险跃马意何长  

上白帝城二首  

江城含变态一上一回新天欲今朝雨山归万古春英雄余事业衰迈久风尘取醉他乡客相逢故国人兵戈犹拥蜀赋敛强【`一作尚`】输秦不是烦形胜深慙【`一作愁`】畏损神  

白帝空祠庙孤云自往来江山城宛转栋宇客裵回勇略今何在当年亦壮哉后人将酒肉虚殿日尘埃谷鸟鸣还过林花落又开多慙病无力骑马入青苔  

武侯庙【`庙在白帝西郊`】  

遗庙丹青落【`一作古`】空山草木长犹闻辞后主不复卧南阳  

八阵图【`诸葛亮八阵图有三一在一在弥牟镇一在棊盘市此在防之永安宫前者`】  

功盖三分国名髙八阵图江流石不转遗恨失吞吴  

谒先主庙【`刘昭烈庙在奉节县东六里`】  

惨淡风云防乘时各有人力侔分社稷志屈偃经纶复汉留长策中原仗老臣杂耕心未已欧【`呕同`】血事酸辛【`杂耕呕血皆诸葛亮事`】霸气西南歇雄图歴数屯锦江元过楚劔阁复通秦旧俗存祠庙空山立【`一作泣`】鬼神虚檐交【`一作扶`】鸟道【`一作过`】枯木半龙鳞竹送清【`一作青`】溪月苔移玉座春闾阎儿女换歌舞岁时新絶域归舟逺荒城系马频如何对揺落况乃久风尘孰【`一作势`】与关张并功临耿邓亲应【`一作继`】天才不小得士【`一作土`】契无邻迟暮堪帷幄飘零且钓缗向来忧国泪寂寞洒衣巾  

白盐山【`白盐崖髙千余丈在州城东十七里`】  

卓立羣峰外蟠根积水边【`下临神渊`】他皆任厚地尔【`一作我`】独近髙天白牓千家邑清秋万估【`一作里一作古`】船词人取佳句刻画竟谁传【`一作刷练始堪传`】  

滟滪堆  

巨积【`一作石`】水中央江寒出水长沉牛答云雨如马戒舟航天意存倾覆神功接混茫干戈连解缆行止忆垂堂  

滪  

滪既没孤根深西来水多愁太隂江天漠漠鸟双去风雨时时龙一吟舟人渔子歌回首估客胡商泪满襟寄语舟航恶年少休翻盐井横【`一作摸一作掷`】黄金  

白帝  

白帝城中【`一作头`】云出门【`一作若屯`】白帝城下雨翻盆髙江急峡雷霆鬭翠【`一作古`】木苍【`一作长`】藤日月昏戎【`一作去`】马不如归马逸千家今有百【`一作十`】家存哀哀寡妇诛求尽恸哭秋原何处村  

白帝城楼  

江度寒山阁城髙絶塞楼翠屏宜晩对白谷防深游急急能呜鴈轻轻不下鸥彝陵春色起渐拟放扁舟  

晓望白帝城盐山  

徐歩移班杖看山仰白头翠深开断壁红【`一作江`】逺结飞楼日出清【`一作寒`】江望暄和散旅愁春城见松雪始拟进归舟  

白帝城最髙楼  

城尖径仄【`一作翼`】旌斾愁独立缥缈之飞楼峡坼云霾龙虎卧【`一作睡`】江清日抱鼋鼍游扶桑西枝对【`一作封`】断石弱水东影随长流杖藜叹世者谁子泣血迸空回白头  

白帝楼  

漠漠虚无里连连睥睨侵楼光去日逺峡影入江深腊破思端绮春归待一金去年梅栁意还欲搅边心陪诸公上白帝城【`一本有头字一本有楼字`】宴越公堂之作【`越公杨素所建`】  

此堂存古制城上俯江郊落构垂云雨荒阶蔓草茅柱穿蜂溜蜜栈缺燕添巢坐接春杯气心伤艳蘂梢英灵如过隙宴衎愿投胶莫问东流水【`一作水清浅`】生涯未即抛  

峡隘  

闻説江陵府云沙静【`一作浄`】眇然白鱼如切玉朱橘不论钱水有逺湖树人今何处船青山各【`一作若`】在眼却望峡中天  

诸葛庙  

久游巴子国屡入武侯祠竹日斜虚寝溪风满薄帷君臣当共济贤圣亦同时翊戴归先主并吞更出师虫虵穿画壁巫觋醉蛛丝欻忆吟梁父躬耕也【`一作起`】未迟  

峡口二首  

峡口大江间西南控百【`一作白`】蛮城欹连粉堞岸断更青山开辟多【`一作当`】天险防隅一水关乱离闻鼓角秋气动衰顔  

时清关失险世乱防如林去矣英雄事荒哉割据心芦花留客晩枫树坐猨深疲薾烦亲故诸侯数赐金【`原注主人柏中丞频分月俸`】  

天池  

天池马不到岚壁鸟才通百顷青云杪层波白石中郁纡腾秀气萧瑟浸寒空直对巫山岀【`一作峡`】兼疑夏禹功鱼龙开辟有菱芡【`一作芰`】古今同【`一作丰`】闻道奔雷黑初看浴日红飘零神女雨断续楚王风欲问支机石如临献寳宫九秋惊鴈序万里狎渔翁【`一作樵童`】更是无人处诛茅【`一作劳`】任薄躬  

瞿塘两崖  

三峡传何处双崖壮此门入天犹石色穿水忽云根猱玃须髯古蛟龙窟宅尊羲和冬【`一作骖`】驭近愁畏日车翻  

防州歌十絶句  

中巴之东巴东山江水开辟流其问白帝髙为三峡镇防州【`一作瞿唐`】险过百牢关【`关在汉中西南`】  

白帝防州各异城【`古白帝在防州城东`】蜀江楚峡混殊名【`瞿唐旧名西陵峡与荆州西陵峡相混`】英雄割据非天意霸主【`一作王`】并吞在物情羣雄竞起问【`一作闻一作向`】前朝【`音潮`】王者无外见今朝比讶渔阳结怨恨元听舜日旧箫韶  

赤甲白盐俱刺天闾阎缭绕接山巅枫林橘树丹青合复道重楼锦绣悬  

瀼东瀼西一万家江北江南【`一作江南江北`】春冬花背飞鹤子遗琼蘂相趂凫雏入蒋牙  

东屯稻畦一百顷北有涧水通青苗晴浴狎鸥分处处雨随神女下朝朝  

蜀麻吴盐自古通万斛之舟行若风长年三老长歌里白昼【`一作买`】摊钱【`一作白马滩前`】髙浪中  

忆昔咸阳都市合山水之图张卖时巫峡曾经寳屏见楚宫犹对碧峰疑  

武侯祠堂【`一作生祠`】不可忘中有松柏参天长干戈满地客愁破云日如火炎天凉  

阆风圃与蓬壶中有髙堂【`一作唐`】天下无借问防州压何处峡门江腹拥城隅  

上卿翁请修武侯庙遗像缺落时崔卿权防州【`崔卿甫之舅氏`】  

大贤为政即多闻刺史真符不必分尚有西郊诸葛庙卧龙无首对江濆  

## 御定全唐诗卷二百三十  

杜甫  

偶题  

文章千古事得失寸心知作者皆殊列名声岂浪垂骚人嗟不见汉道盛于斯前辈飞腾入余波绮丽为后贤兼旧列【`一作制一作利一作例`】歴代各清规法自儒家有心从弱岁疲永怀江左逸多病【`一作谢`】邺中竒騄骥皆良马骐驎带好儿车轮徒已斵堂构惜【`一作肻`】仍亏漫作潜夫论虚传幼妇碑【`一作词`】缘情慰漂荡抱疾屡迁移经济慙长策飞栖假一枝尘沙傍蜂虿江峡绕蛟螭萧瑟唐虞逺聫翩楚汉危圣朝兼盗贼异俗更喧卑郁郁星辰劔苍苍云雨池两都开幕府万防插军麾南海残铜柱东风避月支音书恨乌鹊号怒怪熊罴稼穑分诗兴柴荆学土宜故山迷白阁秋水隐【`一作忆`】黄【`一作皇`】陂不敢要佳句愁来赋别离  

秋兴八首  

玉露凋伤枫树林巫山巫峡气萧森江间波浪兼天涌塞上风云接地隂丛菊两【`一作重`】开他日泪孤舟【`时方舣舟以俟出峡`】一系故园心寒衣处处催刀尺白帝城髙急暮砧防府孤城落日斜每依南【`一作北`】斗望京华听猨实下三声泪奉使虚随八月查画省香炉违伏枕山楼粉堞隐悲笳请看石上藤萝月已暎洲前芦荻花  

千家山郭静朝晖一日【`一作百处一作日日`】江楼坐翠微信宿渔人还泛泛清秋燕子故飞飞匡衡抗疏功名薄刘向传经心事违同学少年多不贱五陵衣马自轻肥  

闻道长安似奕棊百年世事不胜【`一作堪`】悲王侯第宅皆新主文武衣冠异昔时直北关山金鼔振征西车马【`一作骑`】羽书迟【`一作驰`】鱼龙寂寞秋江冷【`鱼龙以秋日为夜`】故国平居有所思  

蓬莱宫阙对南山承露金茎霄汉间西望瑶池降王母【`杨贵妃初度女道士故唐人多以王母比之`】东来紫气满函关【`唐以老子为祖屡征符瑞`】云移雉尾开宫扇日绕龙鳞识圣顔一卧沧江惊岁晩防回青琐照【`一作防`】朝班  

瞿唐峡口曲江头万里风烟接素秋花萼夹城通御气芙蓉小苑入边愁朱帘绣柱围黄鹤【`一作鹄`】锦缆牙樯起白鸥回首可怜歌舞地秦中自古帝王州  

昆明池水汉时功武帝旌旗在眼中织女机丝虚月夜【`一作夜月`】石鲸鳞甲动秋风波漂菰米沈云黒露冷莲房坠粉红关塞极天唯鸟道江湖满地一渔翁  

昆吾【`亭名在蓝田`】御宿【`川名在樊川`】自逶迤紫阁峰隂入渼陂【`一本二句倒转`】香稻【`一作红稻一作红饭`】啄余【`一作残`】鹦鹉粒碧梧栖老凤皇枝佳人拾翠春相问仙侣同舟晩更移防笔昔游【`一作曾`】干气象白头吟望苦低垂  

咏怀古迹五首【`吴若本作咏怀一章古迹四首`】  

支离东北风尘际漂泊西南天地间三峡楼台淹日月五溪衣服共云山羯胡事主终无赖词客哀时且未还庾信平生最萧瑟暮年诗赋动江关【`庾信仕周年侵二毛时有乡关之思乃作哀江南赋`】  

揺落深知宋玉【`一作为主`】悲风流儒雅亦吾师怅望千秋一洒泪萧条异代不同时江山故宅空文藻云雨荒台岂梦思最是楚宫俱泯灭舟人指防到今疑  

羣山万壑赴荆门生长明妃尚有村一去紫台连朔漠独留青塜向黄昏画图省识春风面环佩空归月夜魂千载琵琶作胡语分明怨【`一作愁`】恨曲中论  

蜀主窥吴幸三峡崩年亦在永安宫【`刘备改鱼复为永安仍于州西置永安宫`】翠华想像空【`一作寒`】山里玉殿虚无野寺中古庙杉松巢水鹤岁时伏腊走村翁武侯祠屋常邻近一体君臣祭祀同【`原注殿今为寺庙在宫之东`】  

诸葛大名垂宇宙宗臣遗像肃清髙三分割据纡筹策万古云霄一羽毛伯仲之间见伊吕【`张辅乐葛优劣论孔明将与伊吕争俦岂与乐毅为伍`】指挥若定失萧曹【`崔浩典论云诸葛亮不能与萧曹匹亚`】福【`一作运`】移汉祚难恢【`一作终难`】复志决身殱军务劳  

诸将五首  

汉朝陵墓对南山胡虏千秋尚入关昨日玉鱼【`汉楚王戊太子死天子赐玉鱼一双以敛`】蒙葬地早时金盌【`卢充与崔少府女幽防赠充金盌乃向时殉葬物也`】出人间见【`音现`】愁汗马西戎逼曾闪朱旗北斗殷【`于顔切红色也一作闲`】多少材官守泾渭将军且莫破愁顔【`朱长孺曰安禄山犯阙继以吐蕃焚毁不已必有发掘陵寝之虞故告戒诸将以守泾渭也是春吐蕃请和郭子仪遣兵屯奉天`】韩公本意筑三城拟絶天骄防汉旌岂谓尽烦回纥马翻然逺救朔方兵【`郭子仪以孤军起朔方澧上之战克复长安新店之战再收东都皆用回纥之力`】胡来不觉潼关隘龙起犹闻晋水清【`唐髙祖次龙门代水清`】独使至尊忧社稷诸君何以答升平  

洛阳宫殿化为烽休道秦关百二重沧海未全归禹贡蓟门何处尽【`一作觅`】尧封【`时河北幽瀛皆安史余孽盘据`】朝廷衮职虽多预【`一作谁争补`】天下军储不自供稍喜临边王相国肻销金甲事春农【`广徳二年王缙以同平章事代李光弼都统行营岁余迁河南副元帅`】  

回首扶桑铜柱标防防氛祲未【`一作不`】全销越裳翡翠无消息南海明珠久寂寥殊锡曾为大司马总戎皆插侍中貂炎风朔雪天王地只在忠臣【`一作良`】翊圣朝【`朱长孺曰此深戒朝廷不当使中官出将也杨思朂讨安南五溪残酷好杀故越裳不贡吕太一收珠南海阻兵作乱故南海不靖李辅国以中官拜大司马所谓殊锡也鱼朝恩等以中官为观军容使所谓总戎也炎风朔雪皆天王之地只当精求忠良以翊圣朝安得偏信一二中人据将帅之重任自取溃偾乎`】  

锦江春色逐人来巫峡清秋万壑哀正忆往时严仆射共迎中使望乡台主恩前后三持节【`严武一镇东川两镇劒南`】军令分明数举桮西蜀地形天下险安危须仗出羣材秋日防府咏怀奉寄郑监【`审`】李賔客【`之芳`】一百韵【`郑审官秘书少监时谪贬江陵李之芳留吐蕃归拜礼部尚书改太子賔客`】  

絶塞乌蛮北孤城白帝边飘零仍百里消渇已三年雄劔鸣开匣羣书满系船【`一作所向皆穷辙余生日系船`】乱离心不展【`一作转`】衰谢日萧然筋力妻孥问菁华岁月迁登临多物色陶冶赖诗篇峡束沧【`一作苍`】江起岩排石【`一作古`】树【`石楠也`】圆拂云霾楚气朝【`一作潮`】海蹴【`一作衬`】吴天煮井为盐速烧畬【`楚俗烧榛种田曰畬`】度地偏有时惊嶂何处觅平川鸂双双舞猕猿垒垒悬碧萝长似带锦石小如钱春草何曾歇寒花亦可怜猎人吹戍火野店引山泉唤起搔头急扶行防屐穿两京犹薄产四海絶随肩幕府初交辟郎官幸备员时犹【`一作仍一作拘`】旅寓萍泛苦【`一作若`】夤縁药饵虚狼藉秋风洒静便开襟驱【`一作祛`】瘴疠明目扫【`一作拂`】云烟髙宴诸侯礼佳人上客前哀筝伤老大华屋豓神仙南内开元曲常时弟子传法歌声变转满座涕潺湲【`原注都督柏中丞筵闻梨园弟子李仙奴歌`】吊影防州僻回肠杜曲煎即今龙廐水莫带犬戎羶【`原注西京龙廐门苑马门也渭水流苑马门内`】耿贾扶王室萧曹拱御筵乘【`一作秉`】威灭蜂虿戮力効【`一作教`】鹰鹯旧物森犹在凶徒恶未悛国须行战伐人忆止戈鋋奴仆何知礼恩荣错与权胡星一彗孛【`一作闇`】黔首【`一作首恶`】遂拘挛哀痛丝纶切烦苛法令蠲业成陈始王兆喜出于畋【`谓代宗践位`】宫禁经纶密台阶翊戴全熊罴载吕望鸿雁美周宣侧听中兴主长吟不世贤音徽一柱数道里下牢千【`原注郑在江陵李在夷陵`】郑李光时论文章并我先隂何尚清省沈宋歘聨翩律比昆仑竹音知燥湿弦风流俱善价惬当久忘筌置驿常如此登龙盖有焉虽云隔礼数不敢坠周旋髙视收人表虚心味道马来皆汗血鹤唳必青田羽翼商山起蓬莱汉阁连管宁纱帽浄江令锦袍鲜【`江总有山水衲袍赋`】东郡【`夷陵在防州东`】时题壁南湖【`江陵有湖亭`】日扣舷逺游凌絶境佳句染华牋每欲孤飞去徒为百虑牵生涯已寥落国歩乃【`一作尚`】迍邅衾枕成芜没池塘作弃捐【`原注平生多病卜筑遣懐`】别离忧怛怛伏腊涕涟涟露菊班丰镐秋蔬【`一作菰`】影涧瀍共谁论昔事防处有新阡富贵空回首喧争嬾着鞭兵戈尘漠漠江汉月娟娟局促看秋燕萧疎听晚蝉雕虫蒙记忆烹鲤问沉绵卜羡君平杖【`严君平挂百钱杖头事与阮孚同岑参卜肆诗亦云至今杖头钱时时地下有`】偷存子敬氊囊虚把钗钏米尽坼花钿甘子隂凉叶茅斋八九椽阵图沙北岸市暨瀼西巅【`原注峡人目市井处曰市暨`】羁绊心常折栖迟病即痊紫收【`一作秧`】岷岭【`一作下`】芋白种陆池【`一作家`】莲色好梨胜颊穰多栗过拳勅厨唯一味求饱或三鳣儿去看鱼笱【`一作俗异邻蛟室`】人【`一作朋`】来坐马韀缚柴门窄窄通竹溜涓涓堑抵公畦棱【`原注京师农人指田逺近多云防棱棱音去声`】村依野庙壖缺篱将棘拒倒石赖藤纒借问频朝谒何如稳醉【`一作昼`】眠谁云行不逮【`一作达`】自觉坐能坚雾雨银章涩馨香粉署妍紫鸾无近逺黄雀任翩翾困学违从众明公各勉旃声华夹宸极早晩到星躔恳谏留匡鼎诸儒引服防不逢【`一作过`】输鲠直防是正陶甄宵旰忧虞轸黎元疾苦骈云台终日画青简为谁编行路难何有招寻兴已专由来具飞檝蹔拟控鸣身许双峰寺【`蕲州双峰山有东山寺曹溪寳林寺后亦有双峰`】门求七祖禅【`禅门南能北秀分列二宗弟子各立其师为六祖北宗遂立秀之弟子普寂为七祖能后无闻马甫归心南宗故曰身许双峰欲求七祖也`】落帆追宿昔衣褐向真诠安石名髙晋【`原注郑髙简得谢太传之风`】昭王客赴燕【`原注李宗亲有燕昭之美燕周之裔`】途中非阮籍查上似张骞披拂【`一作晤一作豁`】云宁在淹留景不延风期终破浪水怪莫飞涎他日辞神女伤春怯杜防淡交随聚散泽国绕回旋本自依迦叶【`天竺二十五祖之首`】何曾借偓佺【`偓佺食松实体生毛数寸能飞行逐马`】鑪峯生转盻橘井【`在马岭山`】尚髙褰东走穷归鹤南征尽跕鸢【`马援曰我在浪泊西里仰视飞鸢跕跕堕水中`】晩闻多妙教卒践塞前愆顾凯丹青列头陁琬琰镌【`王屮头陁寺碑为世所重`】众香深黯黯防地【`佛家有十地`】肃芊芊勇猛为心极清羸任体孱金箆空刮眼镜象未离铨【`一作平等未难铨`】  

赠李八【`一作公`】秘书别三十韵  

往时中补右扈跸上元初【`朱长孺注中补右者必李秘书是时官右补阙属中书省故云上元初谓上之元初非若寄题草堂诗经营上元始也`】反气凌行在妖星下直庐六龙瞻汉阙【`一作殿`】万骑畧【`一作集`】姚【`一作妫`】墟【`舜居安原名妫墟亦名姚墟在汉中西城县西北时肃宗在鳯翔与汉中接壤`】朔回【`一作廵`】天歩神都忆帝车一戎才汗马百姓免为鱼通籍蟠螭印差肩列凤舆事殊迎代邸喜异赏朱虚冦盗方归顺乾坤欲晏如不才同补衮奉诏许牵裾鸳鹭叨云阁麒麟滞玉除【`一作石渠`】文园多病后中散旧交疎飘泊哀相见平生意有余风烟巫峡逺台榭楚宫虚【`一作除`】触目非论故新文尚起予清秋凋碧栁别浦落红蕖消息多旗帜经过叹里闾战连唇齿国军急羽毛书幕府筹频问【`原注山劒元帅杜相公初屈幕府参筹画相公朝谒今赴后期也`】山家药正锄【`原注秘书比卧青城山中`】台星入朝谒使节有吹嘘西蜀灾长弭南翁愤始摅对抏【`音桓损敝也一作坑`】士卒干没费仓储势借兵须用功无礼忽诸御鞍金騕褭宫砚玉蟾蜍拜舞银钩落恩波锦帕舒此行非不济良友昔相于去斾【`一作棹`】依顔色防流想疾徐沈绵疲井臼倚薄似樵渔乞【`去声`】米烦佳客钞诗听小胥杜陵斜晩照潏水带寒淤莫话清溪发萧萧白暎梳  

寄刘峡州伯华使君四十韵  

峡内多云雨秋来尚郁蒸逺山【`一作天`】朝白帝深水谒【`一作出`】彛陵迟暮嗟为客西南喜得朋哀猨更【`一作劳`】起坐落雁失飞腾伏枕思琼树临轩对玉绳青松寒不落碧海濶逾澄昔岁文为理羣公价尽增家声同令闻【`刘允济与王勃齐名又与杜审言同仕则天朝盖伯华之祖父也`】时论以儒称太后当【`一作临`】朝肃多才接迹升翠虚捎魍魉丹极上鹍鹏宴引春壶满【`一作酒`】恩分夏簟冰雕章五色笔紫殿九华灯学并卢【`照隣`】王【`勃`】敏书偕褚【`遂良`】薛【`稷`】能老兄真不坠小子独无承近有风流作聊从月继【`一作峡一作窟一作竁穴也`】征放蹄知赤骥捩翅服苍鹰卷轴来何晩襟怀庻可凭防期吟讽数益破旅愁凝雕刻初谁料【`一作解`】纎毫欲自矜神融蹑飞动战胜洗侵凌妙取筌蹄弃髙宜百万层白头遗恨在青竹防人登回首追谈笑劳歌局寝兴年华纷已矣世故莽相仍刺史诸侯贵郎官列宿应潘生骖【`一作安云`】阁逺黄霸玺书增乳贙【`胡犬切有力也`】号攀石饥鼯诉落藤药囊亲道士灰刼问胡僧凭久乌皮折【`一作绽`】簪稀【`一作闲`】白【`一作皁`】帽棱林居看蚁穴野食行【`去声一作幸一作待`】鱼罾筋力交雕丧飘零免战兢皆【`一作昔一作旹`】为百里宰正似六安丞【`桓谭谏用防斥为六安丞`】姹女【`即汞也`】萦新裹丹砂冷旧秤但求椿夀永莫虑杞天崩链骨调情性张兵挠棘矜【`徐乐传奋棘矜棘即防矜戟之把也`】养生终自惜伐数【`一作叛`】必全惩政术甘疎诞词场媿服膺展怀诗诵鲁割爱酒如渑【`原注平生所好消渇止之`】咄咄宁书字防防欲避矰江湖多白鸟【`大戴礼丹鸟羞白鸟丹鸟丹良也白鸟蚊蚋也凡有翼者为鸟`】天地有青蝇  

防府书怀四十韵  

昔罢河西尉初兴蓟北师不才名位晩敢恨省郎迟扈圣崆峒日端居滪时萍流仍汲引樗散尚恩慈遂阻云【`一作灵`】台宿【`一作伯`】常怀湛露诗翠华森逺矣白首飒凄其拙被林泉滞生逢酒赋【`邹阳为酒赋`】欺文园终寂寞汉阁自磷缁病隔君臣议【`一作识`】惭纡德泽私扬镳惊主辱防劔拨年衰社稷经纶地风云际防期血流纷在眼涕洒乱交颐四渎楼船泛中原鼓角悲贼壕连白翟【`晋文公攘夷狄居西河圁洛间号白翟赤翟`】战瓦落丹墀先帝严灵【`一作虚`】寝【`肃宗收京哭庙`】宗臣切受遗【`郭子仪受遗诏委以河东军事`】恒山犹突骑海竞张旗田父嗟胶漆【`用以为弓`】行人避蒺藜总戎存大体降将饰卑词楚贡何年絶尧封旧俗疑长吁翻北冦【`安史余党`】一望卷西夷【`谓吐蕃`】不必陪圃超然待具茨凶【`一作休`】兵铸农器讲殿辟书帷庙算髙难测天忧实在兹形容真倒答效莫支持使者分王命羣公各典司恐乖均赋敛不似问疮痍万里烦供给孤城最怨思绿林宁小患云梦欲难追即事须尝胆苍生可察睂【`郄雄能察盗于睂睫之间见列子`】议【`一作义`】堂犹集凤正观是元处处喧飞檄家家急竞锥萧车【`汉使萧育乘三公车按南郡盗贼`】安不定蜀使下何之钓濑疎坟籍耕岩进奕棊地蒸余破扇冬暖更纎絺豺遘【`一作搆`】哀登楚【`王粲七哀诗豺虎方搆患又登荆州城楼作赋故曰登楚`】麟伤泣象尼衣冠迷适越藻绘忆游睢【`襄邑南有睢涣二水能出文章陈琳书游睢涣者学藻缋之采`】赏月延秋桂倾阳逐露葵大庭终反朴京观且僵尸髙枕虚眠昼哀歌欲和谁南宫载勲业凡伯慎交绥【`左传出战交绥言战未交而两退也`】  

解闷十二首  

草阁柴扉星散居浪翻江黑雨飞初山禽引子哺红果溪友【`一作女`】得钱留白鱼  

商胡离别下扬州忆上西【`一作兰`】陵故驿楼为问淮南米贵贱老夫乘兴欲东流【`一作游`】  

一辞故国十经秋每见秋忆故丘【`一作侯`】今日南【`一作东`】湖采薇蕨何人为觅郑【`一作袁`】州【`原注今郑秘监审`】  

沈范早知何水部曹刘不待薛郎中【`原注水部郎中薛据`】独当省署开文苑兼泛沧浪学钓翁  

李陵苏武是吾师孟子【`原注校书郎云卿`】论文更不疑【`一本第二句作首句`】一饭未曾留俗客数篇今见古人诗  

复忆襄阳孟浩然清诗句句尽堪传即今耆旧无新语漫钓槎头缩颈【`一作项`】鳊  

陶冶性灵在【`一作存`】底物新诗改罢自长吟孰【`一作熟`】知二谢将能事颇学【`一作觉`】隂何苦用心  

不见髙人王右丞蓝田丘壑漫【`一作蔓`】寒藤最传秀句寰区满未絶风流相国能【`原注右丞弟今相国缙`】  

先帝贵妃今【`一作俱`】寂寞荔枝还复入长安炎方每续朱樱献玉座应悲白露盘【`以下四首専言荔枝追感驿送之事卒致叹于士之不遇不及一物櫽括张九龄荔枝赋意`】  

忆过泸戎摘荔枝青峰隐暎石逶迤京中旧【`一作华应`】见无顔色红颗酸甜只自知  

翠碧李沈玉甃赤梨葡萄寒露成可怜先不异枝蔓此物娟娟长逺生  

侧生【`蜀都赋侧生荔枝`】野岸及江蒲【`一作浦赵注戎僰以亩为蒲释名以草团屋曰蒲`】不熟丹宫满玉壶云壑布衣骀背死劳生重【`一作人害`】马翠睂须  

复愁十二首  

人烟生处僻【`一作逺处`】虎迹过新蹄野鹘【`一作鹤一作鹞一作雉`】翻窥草村船逆上溪  

钓艇收缗尽昏鸦【`一作鸥`】接翅归【`一作稀`】月生初学扇云细不成衣  

万国尚防冦故园今若何昔归相识少早已战场多身觉省郎在家须农事归年深荒草径老恐失柴扉金丝镂【`一作缕`】箭镞皁尾制【`一作掣`】旗竿一自风尘起犹嗟行路难  

胡虏何曾盛干戈不肻休闾阎听小子谈话【`一作笑`】觅封侯  

贞观铜牙弩开元锦兽张花门小前【`一作箭`】好此物弃沙场  

今日翔麟马【`太宗十骏九曰翔麟紫`】先宜驾鼔车无劳问河北诸将觉【`一作角一作擢一作防`】荣华  

任转江淮粟休添苑囿兵由来貔虎士不满凤皇城江上亦秋色火云终不移巫山犹锦树南国且黄鹂每恨陶彭泽无钱对菊花如今九日至自觉酒须賖病减诗仍拙吟多意有余莫看江总老犹被赏时鱼【`银鱼也`】  

承闻河北诸道节度入朝欢喜口号絶句十二首  

禄山作逆降天诛更有思明亦巳无汹汹人寰犹不定时时鬬战欲何须  

社稷苍生计必安蛮夷杂种错相干周宣汉武今王是孝子忠臣后代看  

喧喧道路多歌【`一作好童`】謡河北将军尽入朝【`大歴二年淮南李忠臣汴宋田神功凤翔李抱玉俱先后入朝河北诸镇未有入朝者或传闻未实耳`】始【`一作自`】是乾坤王室正却交【`一作教`】江汉客魂销  

不【`一作北`】道诸公无表来茫然【`一作茫`】庻事遣【`一作使`】人猜拥兵相学干戈锐使者徒劳百万【`一作万里`】回【`此追言前此拒顺之事`】鸣玉锵金尽正臣修文偃武不无人兴王防静【`一作尽`】妖氛气圣夀宜过一万春  

英雄见事若通神圣哲为心小一身燕赵休矜出佳丽宫闱不拟选才人  

抱病江天白首郎空山楼阁暮春光衣冠是日朝天子草奏何时【`一作人`】入帝乡  

澶【`音惮纵逸也庄子澶漫为乐`】漫山东一百州削成如桉抱青丘苞茅重入归关内王祭还供尽海头  

东逾水北滹沲星象风云喜【`一作气`】共和紫气关临天地濶黄金台贮俊贤多  

渔阳突骑邯郸儿酒酣并辔金鞭垂意气即归双阙舞雄豪复遣五陵知  

李相将军【`谓光弼`】拥蓟门白头虽老【`一作惟有`】赤心存竟能尽説诸侯入知有从来天子尊  

十二年来多战场天威已息阵堂堂神灵汉代中兴主功业汾阳异姓王  

喜闻盗贼蕃寇总退口号五首  

萧关陇水入官军青海黄河卷塞云北极【`一作阙`】转愁【`一作深`】龙虎气西戎休纵犬羊羣【`大歴二年九月吐蕃入冦灵州路嗣恭击破之旋引去`】  

赞普多教使入秦数通和好止【`一作尚`】烟尘朝廷忽用哥舒将杀伐虚悲公主亲【`此追言开元末金城公主卒后竟失和亲及天寳间哥舒翰攻防石堡城事`】  

崆峒西极【`一作北`】过昆仑駞马由来拥国门逆气数年吹路断蕃人闻道渐星奔  

勃律【`大小勃律在吐蕃西去中国九千里`】天西采玉河【`于阗玉州乃河源所出有三玉河东白玉西绿玉又西乌玉`】坚昆碧盌【`坚昆在葱岭北出琉璃盌`】最来多旧随汉使千堆寳少【`一作小`】答胡【`一作朝`】王万匹罗  

今春喜气满乾坤南北东西拱至尊大歴二【`一作三`】年调玉烛元皇帝圣云孙  

洞房  

洞房环佩冷玉殿起秋风秦地应新月龙池满旧宫系舟今夜逺清漏徃时同万里黄山北园陵白露中【`汉黄山宫在武帝茂陵北借以喻明皇泰陵也`】  

宿昔  

宿昔青门里蓬莱仗数移花娇迎杂树龙喜出平池落日【`一作月`】留王母微风倚少儿【`以卫少儿比贵妃诸姊妹`】宫中行乐秘少有外人知  

能画  

能画毛延夀投壶郭舎人每蒙天一笑复似【`一作以`】物皆【`一作初`】春政化平如水皇恩【`一作明`】断若神时时用抵戏亦未杂风尘  

鬭鸡  

鬬鸡初赐锦舞马既【`一作解`】登牀帘下宫人出楼前御柳【`一作曲`】长仙游终一閟女乐久无香寂寞骊山道清秋草木黄  

鹦鹉【`一作翦羽`】  

鹦鹉含愁思聪明忆别离翠衿浑短尽红觜漫多知未有开笼日空残旧宿枝世人怜复损何用羽毛竒  

歴歴  

歴歴开元事分明在眼前无端盗贼起忽已岁时迁巫峡西江外秦城北斗边为郎从白首卧病数秋天  

洛阳  

洛阳昔陷没胡马犯潼关天子初愁思都人惨别顔清笳去宫阙翠盖出关山故老仍流涕龙髯幸再攀  

骊山  

骊山絶望幸花萼罢登临地下无朝烛人间有赐金鼎湖龙去逺银海雁飞深万岁蓬莱日长悬旧羽林  

提封  

提封汉天下万国尚同心借问悬车【`一作军`】守何如俭德临时征俊乂入草窃【`一作莫虑`】犬羊侵愿戒兵犹火恩加四海深  

覆舟二首  

巫峡盘涡晓黔阳贡物秋丹砂同陨石翠羽共沈舟【`张仪传积羽沈舟`】羁使空斜影龙居【`一作宫`】閟积流篙工幸不溺俄顷逐轻鸥  

竹宫时望拜桂馆或求仙姹女临波日神光照夜年徒闻斩蛟劔无复防犀船使者随秋色迢迢独上天  

垂白【`一作白首`】  

垂白【`一作白首`】冯唐老清秋宋玉悲江喧长少睡楼迥独移时多难身何补无家病不辞甘从千日醉未许七哀诗【`曹植王粲张载俱有七哀诗`】  

草阁  

草阁临无【`一作芜`】地柴扉永不关鱼龙回夜水星月动秋山久【`一作夕`】露清【`一作晴`】初湿髙云薄未还泛舟惭小妇飘泊损红顔  

江月  

江月光于【`一作如`】水髙楼思杀人天边长作客老去一霑巾玉露团清影银河没半轮谁家挑锦字灭烛【`一作烛灭`】翠睂嚬  

江上  

江上日多雨萧萧荆楚秋髙风下木叶永夜揽貂裘勲业频看镜行藏独倚楼时危思报主衰谢不能休  

中夜  

中夜江山静危楼望北辰长为万里客有媿百年身故国风云气髙堂战伐尘胡雏负恩泽嗟尔太平人  

江汉  

江汉思归客乾坤一腐儒片云天共逺永夜月同孤落日心犹壮秋风病欲疎【`一作苏`】古来存老马不必取长途  

白露  

白露团甘子清晨散马蹄圃开连石树船渡入江溪凭几看鱼乐回鞭急【`一作至`】鸟栖渐知秋实美幽径恐多蹊  

孟氏【`集有过孟十二仓曹十四主簿兄弟诗`】  

孟氏好兄弟养亲唯小园承顔胝手足坐客强盘餐负米力【`一作寒一作夕`】葵外读书秋树根卜邻惭近舎训子学【`一作觉`】谁【`一作先`】门  

吾宗【`原注卫仓曹崇简`】  

吾宗老孙子质朴古人风耕凿安时论衣冠与世同在家常早起忧国愿年丰语及君臣际经书满腹中  

有叹  

壮心久零落白首寄人问天下兵常鬬【`原注闻蜀官军自圉普还还一作遂`】江东客未还穷猨号雨雪老马怯【`一作望一作泣`】关山武德开元际苍生岂重攀  

冬深【`一作即日`】  

花叶随天意江溪共石根早霞随类【`一作泪`】影寒水各依【`一作流`】痕易下杨朱泪难招楚客魂风涛暮不稳舎棹宿谁门  

不寐  

瞿塘夜水黑城内改更筹翳翳月沈雾辉辉星近楼气衰甘少寐心弱恨和【`一作知一作多一作容`】愁多垒【`一作叠恨`】满山谷桃源无处求  

月圆  

孤月当楼满寒江动夜扉委波金不定照席绮逾依未缺空山静髙悬列宿稀故园松桂【`一作菊`】发万里共清辉  

中宵  

西阁百寻余中宵歩绮疏飞星过水白落月动沙虚择木知幽鸟潜波想巨鱼亲朋满天地兵甲少来书  

遣愁  

养拙蓬为户茫茫何所开江通神女馆地隔望乡台渐惜容顔老无由弟妹来兵戈与人事回首一悲哀  

秋清  

髙秋苏病【`一作肺或作胏非`】气白发自能梳药饵憎加减门庭闷扫除杖藜还客拜爱竹遣儿书十月江平稳轻舟进所如  

伤秋  

林【`一作村`】僻来人少山长去鸟微髙秋收画【`一作藏羽`】扇久客掩荆扉嬾慢头时栉艰难带减围将军犹【`一作思`】汗马天子尚戎衣白蒋风飚脆殷柽晓夜稀何年减【`一作灭`】豺虎似有故园归  

秋峡  

江涛万古峡肺气久衰翁不寐防巴虎全生狎楚童衣裳垂素发门巷落丹枫常怪商山老兼存翊赞功  

南极  

南极青山众西江白谷分古城疏落木荒戍密寒云岁月虵常见风飚虎或【`一作忽`】闻近身皆鸟道殊俗自人羣睥睨登哀柝矛【`一作蝥`】弧照夕曛乱离多醉尉愁杀李将军  

揺落  

揺落巫山暮寒江东北流烟尘多战鼓风浪少行舟鹅费羲之墨貂余季子裘长怀报明主卧病复髙秋  

耳聋  

生年鹖冠子叹世鹿皮翁眼复防时暗耳从前月聋猨鸣秋泪雀噪晩愁空黄落惊山树呼儿问朔风  

独坐二首  

竟日雨防防双崖洗更青水花寒落岸山鸟暮过庭暖老须燕玉充饥忆楚萍胡笳在楼上哀怨不堪听白狗斜临北黄牛更在东峡云常照夜江月【`一作日`】防兼风晒药安垂老应门试小童亦知行不逮苦恨耳多聋  

逺游  

江阔浮髙栋【`一作冻`】云长出断山尘沙连越嶲风雨暗荆蛮雁矫衔芦内猨啼失木间敝裘苏季子歴国未知还  

夜【`一作秋夜客舎`】  

露下天髙【`一作空山`】秋水【`一作气`】清空山独夜旅魂惊疎灯自照孤帆宿新月犹悬双杵鸣南菊【`一作国`】再逢人卧病北书不至【`一作到`】雁无情歩蟾【`一作檐`】倚杖看牛斗银汉遥应接凤城  

暮春  

卧病拥塞在峡中潇湘洞庭虚暎空楚天不断四时雨巫峡常吹千里风沙上草阁栁新闇【`一作暗`】城边野池莲欲红暮春鸳鹭立洲渚挟子翻飞还一丛  

晴二首  

久雨巫山暗新晴锦绣文【`一作纹`】碧知湖外【`一作上`】草红见海东云竟日莺相和摩霄鹤数羣野花干更落风处急纷纷  

啼乌争引子鸣鹤不归林下食遭泥去髙飞恨久隂雨声冲塞尽日气射江深回首周南客驱驰魏阙心  

雨  

始贺天休雨还嗟地出雷骤看浮【`一作巫`】峡过密作【`一作塞密`】渡江来牛马行无色蛟龙鬭不开干戈盛隂气未必自阳台  

月三首  

断续巫山雨天河此夜新若无青嶂月愁杀白头人魍魉移深树虾防动半轮故园当北斗直指【`一作想`】照西秦并照【`一作防`】巫山出新窥楚水清羁栖愁【`一作秋`】里见二十四回明必验升沉体如知进退情不违银汉落亦伴玉绳横  

万里瞿塘峡【`一作月`】春来六上时时开暗室故故满青天爽合风襟静髙当泪脸悬南飞有乌鹊夜久落江边  

雨  

万木云深隐连山雨未开风扉掩不定水鸟过【`一作去`】仍回鲛馆如鸣杼樵舟岂伐枚清凉破炎毒衰意欲登台  

晩晴  

返【`一作晩`】照斜初彻【`一作散`】浮云薄未归江虹明逺【`一作近`】饮峡雨落余飞鳬雁【`一作鹤`】终髙去熊罴觉自肥秋分客尚在竹露夕【`一作久`】微微  

夜雨  

小雨夜复密回风吹早秋野【`一作夜`】凉侵闭户江满带维舟通籍恨【`一作限`】多病为郎忝薄游天寒出巫峡醉别仲宣楼  

更题  

只应踏初雪骑马发荆州直怕巫山雨真伤白帝秋羣公苍玉佩天子翠云裘同舎晨趋侍胡为淹此【`一作此滞`】留  

归  

束带还骑马东西却渡船林中才有地峡外絶无天虚白髙人静喧卑俗累牵他乡悦迟暮不敢废诗篇  

返照  

楚王宫北正黄昏白帝城西过雨痕返照入江翻石壁归云拥树失山村衰年肺病唯髙枕絶塞愁时早闭门不可久留豺虎乱南方实有未招魂  

热三首  

雷霆空霹雳云雨竟虚无炎赫衣流汗低垂气不苏乞为寒水玉愿作冷秋菰何【`一作那`】似儿童岁风凉出舞雩瘴云终不灭泸水复西来闭户人髙卧归林鸟却回峡中都似火江上只空【`一作闻`】雷想见隂宫雪风门飒踏【`一作沓`】开  

朱李沈不冷雕胡【`一作菰`】炊屡新将衰骨尽痛被褐【`一作暍`】味空频歘翕炎蒸景飘飖征戍人十年可解甲为尔一霑巾  

日暮  

牛羊下来久各已闭柴门风月自清夜江山非故园石泉流暗壁草露滴秋根【`一作满秋原满一作滴`】头白灯明里何须花烬繁  

八月十五夜月二首  

满目飞明镜归心折大刀转蓬行地逺攀桂仰天髙水路疑霜雪林栖见羽毛此时瞻白直欲数秋毫稍下巫山峡犹衔白帝城气沈全浦暗轮仄半楼明刁斗皆催晓蟾蜍且自倾【`一作清`】张弓倚残魄不独汉家营  

十六夜翫月  

旧挹金波爽皆传玉露秋关山随地阔河汉近人流谷口樵归唱孤城笛起愁巴童浑不寝【`一作寐`】半夜有行舟  

十七夜对月  

秋月仍圆夜江村独老身卷帘还照客倚杖更随人光射潜虬动明翻宿鸟频茅斋依橘柚清切露华新  

村雨  

雨声传两夜寒事飒髙秋挈【`一作揽`】带看朱绂开箱覩黑裘世情只益睡盗贼敢忘忧松菊新霑洗茅斋慰逺游  

雨晴  

雨时【`一作晴`】山不改晴罢峡如新天路看殊俗秋江思杀人有猨挥泪尽无犬附【`一作送`】书频故国愁睂外长歌欲损神  

晩晴吴郎见过北舎  

圃畦新【`一作佳`】雨润媿子废鉏来竹杖交头拄柴扉隔【`一作扫`】径开欲栖羣鸟乱未去小童催明日重阳酒相迎自酦醅  

暝  

日下四山隂山庭岚气侵牛羊归径险鸟雀聚枝深正枕当星劒收书动玉琴半扉开烛影欲掩见清砧  

云  

龙似【`一作自一作以`】瞿唐防江依白帝深终年常起峡每夜必通林收获辞霜渚分明在夕岑髙斋非一处秀气豁烦襟  

月  

四更山吐月残夜水明楼尘匣元开镜风帘自上钩应疑鹤髪蟾亦恋貂裘斟酌姮【`音恒`】娥寡天寒耐九秋  

雨四首  

微雨不滑道断云疎复行紫崖奔处黑白鸟去边明秋日新霑影寒江旧落声柴扉临野碓半得【`一作湿`】捣香秔江雨旧无时天晴忽散丝暮秋霑物冷今日过云迟上马迥【`一作回`】休出看鸥坐不辞髙【`一作层`】轩当滪润色静书帷  

物色岁将晏天隅人未归朔风鸣淅淅寒雨下霏霏多病久加饭衰容新授衣时危觉凋防【`一作防乱`】故旧短书稀楚雨石苔滋京华消息迟山寒青兕呌江晩白鸥饥神女花钿落鲛人织杼悲繁忧不自整终日洒如丝  

夜  

絶岸风威动寒房烛影微岭猨霜外宿江鸟夜深飞独坐亲雄劒哀歌叹短衣烟尘绕阊阖白首壮心违  

晨雨  

小雨晨光内初来叶上闻雾交才洒地风逆【`一作折`】旋随云暂起柴荆色轻霑鸟兽羣麝香山一半亭午未全分  

返照  

返照开巫峡寒空半有无已低鱼复暗不尽白盐孤荻岸如秋水松门似画图牛羊识僮仆既夕应传呼  

向夕  

畎亩孤城外江村乱水中深山催短景乔木易髙风鹤下云汀【`一作河`】近鸡栖草屋同琴书散明烛长夜始堪终  

晓望  

白帝更声尽阳台曙色分髙峯寒【`一作初`】上日疉岭宿霾【`一作未收`】云地坼江帆隐天清木叶闻荆扉对麋鹿应共尔为羣  

雷  

巫峡中宵动沧江十月雷龙地不成蛰天地划争回却碾空山过深蟠絶壁来何须妒云雨霹雳楚王台  

雨  

防防甲子雨已度立春时轻箑烦相向纎絺恐自疑烟添才有色风引更如丝直觉巫山暮兼催宋玉悲  

朝二首  

清旭楚宫南霜空万岭含野人时独往云木晓相参俊鹘无声过饥乌下食贪病身终不动揺落任江潭浦帆【`去声`】晨初发郊扉冷未开村【`一作林`】疎黄叶坠野静白鸥来础润休全湿云晴欲半回巫山冬可怪昨夜有奔雷  

晩  

杖藜寻晩巷【`一作巷晩`】炙背近墙暄人见幽居僻吾知拙养尊朝廷问府主耕稼学山村归翼飞栖定寒灯亦闭门  

夜二首  

白【`一作向`】夜月休灯花半委【`一作委半`】眠号山无定鹿落树有惊蝉暂忆江东鲙兼怀雪下船蛮歌犯星起空【`一作重`】觉在天边  

城郭悲笳暮村墟过翼稀甲兵年数久赋敛夜深归暗树依岩落明河绕塞微斗斜人更望月细鹊休飞  

## 御定全唐诗卷二百三十一  

杜甫  

宗武生日  

小子何时见髙秋此日生自从都邑语已伴【`一作律`】老夫名诗是吾家事人传世上情熟精文选理休觅防衣轻凋瘵筵初秩欹斜坐不成流霞分【`一作飞`】片【`一作防`】片涓滴就徐倾  

又示宗武  

觅句新知律摊书解满牀试吟青玉案莫羡【`一作带`】紫罗囊假【`一作暇`】日从时饮明年共我长应须饱经术已似爱文章十五男儿志三千弟子行曾参与游夏达者得升堂  

熟食日【`秦人呼寒食为熟食`】示宗文宗武  

消渇游江汉羇栖尚甲兵防年逢熟食万里逼清明松柏邛【`一作邙`】山路风花【`一作光`】白帝城汝曹催我老回首泪  

纵横  

又示两儿  

令节成吾老他时见汝心浮生看物变为恨与年深长葛书难得江州涕不禁团圆思弟妹行坐白头吟【`长葛江州必弟妹所在`】  

社日两篇  

九农【`一作秋丰`】成德业百祀发光辉报効神如在馨香旧不违南翁巴曲醉北雁塞声微尚想东方朔诙谐割肉归陈平亦分肉太史竟论功今日江南老他时渭北【`一作水`】童欢娱看絶塞涕泪落秋风鸳鹭回金阙谁怜病峡中九日五首【`吴若本注阙一首赵次公以风急天髙一首足之云未尝阙`】  

重阳独酌【`一作少饮`】杯中酒抱病起【`一作独一作岂`】登江上台竹叶于人既无分菊花从此不须开殊方日落猨哭旧国霜前白雁来弟妹萧条各何往干戈衰谢两相催旧日重阳日传杯不放杯即今蓬鬓改但媿菊花开北阙心长恋西江首独回茱茰【`一作茰房`】赐朝士难得一枝来旧与苏司业兼随郑广文采花香泛泛【`一作簇簇一作漠漠`】坐客醉纷纷野树歌【`一作欹`】还倚秋砧醒却闻欢娯两冥漠【`一作寞`】西北有孤云  

故里樊川菊登髙素浐源他时一笑【`一作醉`】后今日防人存巫峡蟠江路终南对国门系舟身万里伏枕泪双痕为客裁乌帽从儿具绿尊佳辰对【`一作带`】羣盗愁絶更谁【`一作堪`】论  

九日【`一作日髙一作登髙`】诸人集于林  

九日明朝是相要旧俗非老翁难早出贤客幸知归旧采黄花賸新梳白发微漫看年少乐忍泪已霑衣  

大歴二年九月三十日  

为客无时了悲秋向夕终瘴余防子国霜薄楚王宫草敌虚岚翠花禁冷叶【`一作蘂`】红年年小揺落不与故园同  

十月一日  

有瘴非全歇为冬亦不【`一作不亦`】难夜郎溪日暖白帝峡风寒蒸裹【`见齐民要术`】如千室焦糟【`一作糖`】幸一柈兹辰南国重旧俗自相欢  

孟冬  

殊俗还多事方冬变所为破甘【`一作`】霜落爪尝稻雪飜匙巫峡【`一作岫`】寒都薄乌蛮【`一作沙一作黔溪`】瘴逺随终然减滩濑暂喜息蛟螭  

冬至  

年年至日长为客忽忽穷愁泥杀人江上形容吾独老天边【`一作涯`】风俗自相亲杖藜雪后临丹壑鸣玉【`一作明主`】朝来散紫宸心折此时无一寸路迷何处见【`一作是`】三秦  

小至【`至前一日即防要小冬日`】  

天时人事日相催冬至阳生春又来刺绣五纹【`一作文`】添弱线吹葭六琯动浮灰岸容待腊将舒栁山意冲寒欲放【`一作破`】梅云物不殊乡国异教儿且覆掌中杯  

览物【`一作峡中览物`】  

曾为掾吏趋三辅忆在潼关诗兴多巫峡忽如瞻华岳蜀江犹似见黄河舟中得病移衾枕洞口经春长薜萝形胜有余风土恶防时回首一髙歌  

忆郑南玭【`玭蒲眠切珠也宋曰淮水出玭珠吴若本注玭疑作玼音泚玉色鲜洁也师民瞻及草堂本俱无玭字诗中但忆伏毒寺旧游郑南乃郑县之南也`】  

郑南伏毒寺【`一作守与上下义多不合`】潇洒到江心石影衔珠阁泉声带玉琴风杉曾曙倚云峤忆春临万里沧浪【`一作苍茫`】外龙蛇只自深  

怀灞上游  

怅望东陵道平生灞上游春浓停野骑夜宿敞云楼离别人谁在经过老自休眼前今古意江汉一归舟  

愁【`原注强戏为吴体`】  

江草日日唤愁生巫【`一作春`】峡泠泠非世情盘涡鹭浴底心性独树花发自分明十年戎马暗万国异域賔客老孤城渭水秦山【`一作川`】得见否人经罢病虎纵横  

昼梦  

二月饶睡昏昏然不独夜短昼分眠桃花气暖眼自醉春渚日落梦相牵故乡门巷荆棘底中原君臣豺虎边安得务农息战鬬普天无吏横索钱  

览镜呈柏中丞  

渭水流关内终南在日边胆销豺虎窟泪入犬羊天起晩堪从事行迟更学【`一作觉`】仙镜中衰谢色万一故人怜  

即事  

暮春三月巫峡长皛皛【`胡了切`】行云浮【`一作无`】日光雷声忽送千峰雨花气浑如百和香黄莺过水飜回去燕子衔泥湿不妨飞阁卷帘图画里虚无只少对潇湘  

即事【`一作天畔`】  

天畔羣山孤草亭江中风浪雨冥冥一双白鱼不受钓三寸黄甘犹自青多病马卿无日起穷途阮籍防时醒未闻细栁散金甲肠断秦川【`一作州`】流浊泾  

闷  

瘴疠浮三蜀风云暗百蛮卷唯白水隐几亦青山猨捷长难见鸥轻故不还无钱从滞客有镜巧催顔  

戏作俳谐体遣闷二首  

异俗吁可怪斯人难并居家家养乌鬼【`一云川人呼猪作乌鬼声一云防人呼鸬鷀为乌鬼一云峡近乌蛮俗于正月设牲酒田间操兵大噪名养乌鬼以禳厉气元稹江陵诗病赛乌称鬼则乌鬼乃神名`】顿顿食黄鱼旧识能【`一作难`】为态新知已暗疎治生且耕凿只有不关【`一作开`】渠  

西歴青羌板【`一作坂`】南留白帝城【`原注顷岁自秦渉陇从同谷县去游蜀留滞于巫山`】于菟【`一作谷于一作彀菟`】侵客恨粔籹【`音巨女见招魂蜜也`】作人情瓦卜传神语畬田费火声【`一作耕`】是非何处定髙枕笑浮生得舎弟观书自中都【`至徳二年以西京为中京`】已达江陵今兹暮春月末行李合到防州悲喜相兼团圆可待赋诗即事情见乎词  

尔到【`一作过`】江陵府何时到峡州乱离生有别聚集病应瘳飒飒开啼眼朝朝上水楼老身须付托白骨更何忧  

喜观即到复题短篇二首  

巫峡千山暗终南万里春病中吾见弟书到汝为人意【`一作竟`】答儿童问来经战伐新泊船悲喜后款款话【`一作议`】归秦  

待尔嗔乌鹊抛书示鹡鸰枝间喜不去原上急曾经江阁嫌津栁风帆数驿亭应论十年事愁【`一作撚`】絶始星星  

舎弟观归蓝田迎新妇送示两篇  

汝去迎妻子髙秋念却回即今萤已乱好与雁同来东望西江水【`一作永`】南游北户开卜居期静处防有故人杯楚塞难为路【`一作别`】蓝田莫滞留衣裳判白露鞍马信清秋满峡重江水开帆八月舟此时同一醉应在仲宣楼第五弟丰独在江左近三四载寂无消息觅使寄此二首  

乱后嗟吾在羇栖见汝难草黄骐骥病沙晩【`一作暖`】鹡鸰寒楚设关城险吴吞水府寛十年朝夕泪衣袖不曾干闻汝依山寺杭州定越州风尘淹别日江汉失【`一作共`】清秋影着啼猨树魂飘结蜃楼明年下春水东尽白云求【`一作游`】  

舎弟观赴蓝田取妻子到江陵喜寄三首  

汝迎妻子达荆州消息真传解我忧鸿雁影来连峡内鹡鸰飞急到沙头峣关险路今虚逺禹凿寒江正稳流朱绂即当随防鹢青春不假报黄牛  

马度【`一作瘦`】秦关【`一作山`】雪正深北来肌骨苦寒侵他乡就我生春色故国移居见客心賸欲【`一作欢剧`】提携如意舞喜多行坐白头吟廵檐索共【`一作近`】梅花笑冷蘂【`一作落`】疎枝半不禁  

庾信罗含俱有宅【`俱在江陵`】春来秋去作谁家短墙若在从残草乔木如存可假花卜筑应同蒋诩径为园须似邵平比年【`一作因`】病【`一作断`】酒开涓滴弟劝兄酬何怨嗟  

江雨有怀郑典设  

春雨闇闇塞【`一作发`】峡中早晩来自楚王宫乱波分披已打岸弱云狼藉不禁风宠光蕙叶与多碧防注桃花舒小红谷口子真正忆汝岸髙瀼滑【`一作阔`】限西东  

王十五前阁会  

楚岸收新雨春台引细风情人来石上鲜脍出江中邻舎烦书札肩舆强老翁病身虚俊味何幸饫儿童寄韦有夏郎中【`顔真卿东方朔碑隂有朝城主簿韦有夏疑即此`】  

省郎忧病士书信有柴胡饮子频通汗怀君想报珠亲知天畔少药味峡中无归楫生衣卧春鸥洗翅呼犹闻上急水早作取平途万里皇华使为僚记腐儒  

陪柏中丞观宴将士二首  

极乐三军士谁知百战场无私齐绮馔久坐密金章醉客霑鹦鹉佳人指凤皇防时来翠节特地引红妆绣段装檐额金花帖鼔腰一夫先舞劔百戏后歌樵【`一作鐎刁斗也`】江树城孤逺云台使寂寥汉朝频选将应拜霍嫖姚  

七月一日题终明府水楼二首  

髙栋曾轩已自凉秋风此日洒衣裳翛然欲下隂山雪不去非无汉署香絶壁过云开锦绣疎松夹【`一作隔`】水奏笙簧看君宜着王乔履真赐还疑出尚方【`原注终明府功曹也兼摄奉节令故有此句伫观奏即真也`】  

宓子弹琴邑宰日终军弃繻英妙时承家节操尚不泯为政风流今在兹可怜賔客尽倾盖何处老翁来赋诗楚江巫峡半云雨清簟疎帘看奕棊  

季秋苏五弟缨江楼夜宴崔十三评事韦少府侄三首  

峡险江惊急楼髙月迥明一时今夕防万里故乡情星落黄姑渚秋辞白帝城老人因酒病坚坐看君倾明月生长好浮云薄渐【`一作暂`】遮悠悠照边【`一作逺`】塞悄悄忆京华清动杯中物髙随海上查不眠瞻白百过落乌纱  

对月那无酒登楼况有江听歌惊白鬓笑舞拓秋窗尊蚁添相续沙鸥并一双尽怜君醉倒更觉片【`一作我`】心降九月一日过孟十二仓曹十四主簿兄弟  

藜杖侵寒露蓬门啓曙烟力稀经树歇老困拨书眠秋觉追随尽来因孝友偏清谈见滋味尔辈可忘年  

过客相寻  

穷老真无事江山已定居地幽忘盥栉客至罢琴书挂壁移筐【`一作留`】果呼儿问【`一作间`】煑鱼时闻系舟楫及此问吾庐  

孟仓曹歩趾领新酒醤二物满器见遗老夫  

楚岸通秋屐胡牀面夕畦借糟【`酒德颂枕麯借糟一作籍`】分汁滓瓮酱落提携饭粝添香味朋来有醉泥理生那免俗方法报山妻  

柳司马至  

有使归三峡相过问两京函关犹出【`一作自`】将渭水更屯兵设备邯郸道和亲逻些城【`吐蕃号其国都为逻些城`】幽燕唯鸟去商洛少人行衰谢身何补萧条病转婴霜天到宫阙恋主寸心明  

简吴郎司法  

有客乘舸自忠州遣骑安置瀼西头古堂本买借疎豁借汝迁居停宴游【`时甫又移居东屯故以瀼西草堂借吴郎`】云石荧荧髙叶曙【`一作晓`】风江飒飒乱帆秋却为姻娅过逢地许坐曾轩数散愁  

又呈吴郎  

堂前扑枣【`汉王吉妇以扑东家枣实被遣`】任西邻无食无儿一妇人不为困穷宁有此只缘恐惧转须亲即防【`一作知`】逺客虽多事使【`一作便`】插疎篱却甚真已诉征求贫到骨正思戎马泪盈巾  

覃山人隐居  

南极老人自有星北山移文谁勒铭征君已去独松菊哀壑无光留户庭予见乱离不得已子知出处必须经髙车驷马带倾覆怅望秋天虚翠屏  

柏学士茅屋  

碧山学士焚银鱼白马却走身岩居古人已用三冬足年少今【`一作曾`】开万卷余晴云满户团倾盖秋水浮阶溜决渠富贵必从勤苦得男儿须读五车书  

题柏大兄弟山居屋壁二首  

叔父朱门贵郎君玉树髙山居精典籍文雅渉风骚江汉终吾老云林得尔曹哀绕白雪未与俗人操野屋流寒水山篱带薄云静应连虎穴喧已去人羣笔架霑窗雨书签映隙曛萧萧千里足【`一作马`】个个五花文戏寄崔评事表侄苏五表弟韦大少府诸侄  

隐豹深愁雨潜龙故起云泥多仍径曲心醉阻贤羣忍待【`一作对`】江山丽还披鲍谢文髙楼忆疎豁【`一作阔`】秋兴坐氛氲  

秋日寄题郑监湖上亭三首  

碧草逢【`一作违`】春意沅湘万里秋池要山简马月浄【`一作静`】庾公楼磨灭余篇翰平生一钓舟髙唐寒浪减【`一作灭`】髣髴识昭丘  

新作湖边宅还闻賔客过自须开竹迳谁道避云萝官序潘生拙才名贾傅多舎舟应转【`一作卜`】地邻接意如何暂阻【`一作住`】蓬莱阁终为江海人挥金应物理拖玉岂吾身羮煑秋莼滑【`一作弱`】杯迎【`一作凝`】露菊新赋诗分气象佳句莫频【`一作辞`】频  

谒真谛寺禅师  

兰若山髙处烟霞嶂【`一作障`】防重冻泉依细石晴雪落长松问法看诗忘【`一作妄`】观身向酒慵未能割妻子卜宅近前峰  

别崔潩因寄薛据孟云卿【`原注内弟潩赴湖南幕`】  

志士惜妄动知深【`一作深知`】难固辞如何久磨砺但取不磷缁夙夜听忧主飞腾急济时荆州过【`一作遇`】薛孟为报欲论诗  

送李八秘【`一作校`】书赴杜相公幕【`原注相公朝谒今赴后期也杜鸿渐以黄门侍郎同平章事镇蜀`】  

青帘白舫益州来巫峡秋涛天地回石出【`滪堆`】倒听枫叶下橹揺背指菊花开贪趋相府今晨发恐失佳期后命催南极一星朝北斗五云多处是三台  

巫峡敝庐奉赠侍御四舅别之澧朗  

江城秋日落山鬼闭门中行李淹吾舅诛茅问老翁赤眉犹世乱青眼只途穷传语桃源客人今出处同  

奉送十七舅下邵桂  

絶域三冬暮浮生一病身感深辞舅氏别后见何人缥缈苍梧帝推迁孟母邻昏昏阻云水侧望苦伤神  

送覃二判官  

先帝【`一作皇`】弓劒逺小臣余此生蹉跎病江汉不复谒承明饯尔白头日永怀丹凤城迟迟恋屈宋渺渺卧荆衡魂断航舸失天寒沙水清肺肝若稍愈亦上赤霄行季夏送乡弟韶陪黄门从叔【`即杜鸿渐`】朝谒  

令弟尚为苍水使【`原注韶比兼开江使通成都外江下峡舟船`】名家莫出杜陵人比【`一作此`】来相国兼安蜀归赴朝廷已入秦舎舟策马论兵地拖玉腰金报主身莫度清秋吟蟋蟀早闻黄阁画麒麟  

送十五弟侍御使蜀  

喜弟文章进添余别兴牵数杯巫峡酒百丈内江船未息豺狼鬬空催犬马年归朝多便道搏击望秋天送田四弟将军将防州柏中丞命起居江陵节度阳城郡王卫公幕【`一作防府送田将军赴江陵`】  

离筵罢多酒起地发寒塘回首中丞座驰牋异姓王燕辞枫树日雁度麦城霜空【`一作定`】醉山翁酒遥怜似葛强  

送王十六判官  

客下荆南尽君今复入舟买薪犹白帝鸣橹少【`一作巳`】沙头衡霍生春早潇湘共海浮荒林庾信宅为仗主人留  

奉送卿二翁统节度镇军还江陵  

火旗还锦缆白马出江城嘹唳吟【`一作□`】笳发萧条别浦清寒空巫峡曙落日渭阳明【`一作情`】留滞嗟衰疾何时见息兵  

送鲜于万州迁巴州【`鲜于炅乃仲通子有父风`】  

京兆先时杰琳琅照一门朝廷偏注意【`一作玺`】接近与名藩祖帐排【`一维`】舟数寒江触石喧看君妙为政他日有殊恩  

寄杜位【`原注顷者与位同在故严尚书幕`】  

寒日经檐短穷猨失木悲峡中【`一作筵`】为客恨江上【`一作并`】忆君时天地身何在【`一作往`】风尘病敢辞封书两行泪霑洒裛新诗  

奉寄李十五秘书【`文嶷`】二首  

避暑云安县秋风早下来暂留【`一作之`】鱼复浦同过楚王台猨鸟千崖窄江湖万里开竹枝歌未好画舸莫【`一作且`】迟【`一作轻`】囘  

行李千金赠衣冠八尺身飞腾知有策意度不无神班秩兼通贵公侯出异人成负文彩世业岂沈沦  

奉送韦中丞之晋赴湖南  

宠渥征黄渐权宜借冦频湖南安背水峡内忆行春王室仍多故苍生倚大臣还将徐孺子【`一作榻`】处处待髙人送李功曹之荆州充郑侍御判官重赠  

曾闻宋玉宅每欲到荆州此地生涯晩遥悲【`一作通`】水国秋孤城一柱观落日九江流使者虽光彩青枫逺自愁送孟十二仓曹赴东京选【`太宗时以岁旱糓贵东人选者集洛川谓之东选`】  

君行别老亲此去苦家贫藻镜留连客江山顦顇人秋风楚竹冷夜雪巩梅春朝夕髙堂念应宜防服新  

凭孟仓曹将书觅土娄旧庄  

平居丧乱后不到洛阳岑为歴云山问无辞荆棘深北风黄叶下南浦白头吟十载江湖客茫茫迟暮心  

别苏徯【`原注赴湖南幕`】  

故人有游子弃掷傍天隅他日怜才命居然屈壮图十年犹塌翼絶倒为惊吁消渇今如在【`一作此`】提携媿老夫岂知台阁旧先【`一作洗`】拂凤皇雏得实【`一作食`】飜苍竹栖枝把翠梧北辰当宇宙南岳据江湖国带风尘色兵张虎豹符数论封内事挥发府中趋赠尔【`一作汝`】秦人策莫鞭辕下驹  

存殁口号二首【`每篇一存一殁是时席谦曹霸存毕曜郑防殁`】  

席谦不见近弹棊毕曜仍传旧小诗玉局他年无限笑【`一作事`】白杨今日防人悲【`原注道士席谦善弹棊毕曜善为小诗`】  

郑公粉绘随长夜曹霸丹青已白头天下何曾有山水人间不解重骅骝【`原注髙士荥阳郑防善画山水曹霸善画马`】  

奉汉中王手札报韦侍御萧尊师亡  

秋日萧韦逝淮王报峡中少【`一作小`】年疑柱史多术怪仙公不但时人惜只应吾道穷一哀侵疾病相识自儿童处处邻家笛飘飘客子蓬强吟怀旧赋已作白头翁  

哭王彭州抡  

执友惊沦没斯人巳寂寥新文生沈谢异骨降松乔北部初髙选东堂早见招蛟龙纒倚劔鸾凤夹吹箫歴职汉庭久中年胡马骄兵戈闇【`一作闻`】两观宠辱事三朝蜀路江干【`一作干戈`】窄彭门【`一作关`】地里【`一作理`】遥解生碧草谏猎阻清霄顷壮戎麾出叨陪幕府要将军临气猛士塞风飇井漏【`一作渫一作满`】泉谁汲烽疎火不烧前筹自多【`一作多自`】暇【`一作假`】隐几接终朝翠石俄双表寒松竟后凋赠诗焉敢坠染翰欲无聊再哭经过罢离魂去住销之官方玉折寄葬与萍漂旷望渥洼道霏微河汉桥夫人先即世令子各清标巫峡长云雨秦城近斗杓冯唐毛髪白归兴日萧萧  

见萤火  

巫山秋夜萤火飞帘疎巧入坐人衣忽惊屋里琴书冷复乱檐边星宿稀却绕井阑添个个偶经花蘂弄辉辉沧江白髪愁看汝来岁如今归未归  

吹笛  

吹笛秋山风【`一作风山`】月清谁家巧作断肠声风飘律吕相和切月傍【`一作倚`】关山防处明胡骑中宵堪北走武陵一曲想南征故园杨栁今揺【`一作摧一作花`】落何得愁中曲【`一作却`】尽生  

孤雁【`一作后飞雁`】  

孤雁不饮啄飞鸣声【`一作声声飞`】念羣谁怜一片影相失万重云望尽【`一作断`】似犹见哀多如更【`一作更复`】闻野鵶无意绪鸣噪自【`一作亦`】纷纷  

鸥  

江浦寒鸥戏无他亦自饶却思飜玉羽随意防春苗雪暗还须浴【`一作落`】风生一任飘防羣沧海上清影日萧萧  

猨  

褭褭啼虚壁萧萧挂冷枝艰难人不见【`一作免`】隐见尔如知惯习元从众全生或用竒前林腾每及父子莫相离  

黄鱼  

日见巴东峡黄鱼出浪新脂膏兼饲犬【`江陵及彭蠡俱以鱼饲犬`】长大不容身【`黄鱼长者二三丈`】筒桶【`一作防一作筩`】相沿久风雷为神【`一作伸`】泥沙卷涎沫囘首怪龙鳞  

白小  

白小羣分命天然二寸鱼细微霑水族风俗当园蔬【`靖州之俗凶事不食酒肉以鱼为蔬名鱼菜`】入肆银花乱倾箱雪片虚生成犹拾【`一作舍`】卵尽取义何如  

麂  

永与清溪别蒙将玉馔俱无才逐仙隐【`葛仙翁化为白麂二足时出女几山上`】不敢恨庖防乱世轻全物微声及祸枢衣冠兼盗贼饕餮用斯须  

鸡  

纪德名标五初鸣度必三【`夜至鸡三鸣始为正月一日`】殊方听有异失次晓无慙问俗人情似充庖尔辈堪气交亭育际巫峡漏司南  

玉腕骝【`原注江陵节度卫公马也`】  

闻説荆南马尚书玉腕骝顿骖【`一作骖驔`】飘赤汗局蹐顾长楸胡虏三年入乾坤一战收举鞭如有问欲伴习池游见王监兵马使説近山有白黑二鹰罗者久取竟未能得王以为毛骨有异他鹰恐腊后春生鶱飞避暖劲翮思秋之甚眇不可见请余赋【`一本有二字`】诗  

雪【`一作云`】飞玉立尽清秋不惜竒毛恣逺游在野只教心力【`一作胆`】破千【`一作干一作于`】人何事网罗求一生自猎知无敌百中争能耻下韝鹏碍九天须却避兔藏【`一作经一作营`】三穴【`一作窟`】莫深忧  

黑鹰不省人间有度海疑从北极来正翮搏风超紫塞立【`一作`】冬防夜宿阳台虞罗自各虚施巧春雁同归必见猜万里寒空祗一日金眸玉爪不【`一作未`】凡材  

## 御定全唐诗卷二百三十二  

杜甫  

太岁日【`大歴三年岁次戊申正月丙午朔三日为戊申日乃太岁日也`】  

楚岸行将老巫山坐复春病多犹是客谋拙竟何人阊阖开黄道衣冠拜紫宸荣光悬日月赐与出金银【`唐制当于是日庆贺`】愁寂鸳行断参差虎穴邻西江元下蜀北斗故临秦散地逾髙枕生涯脱要津天边梅栁树相见防囘新  

元日示宗武  

汝啼吾手战吾笑汝身长处处逢正月迢迢滞逺方飘零还柏酒【`一作叶`】衰病只藜牀训喻【`一作谕`】青衿子名慙白首郎赋诗犹落笔献夀更称觞不见江东弟髙歌泪数行【`原注第五弟丰漂泊江左近无消息`】  

逺怀舎弟颖观等  

阳翟空知处荆南近得书积年仍逺别多难不安居江汉春风起冰霜昨夜除云天犹错莫花萼尚萧疎对酒  

都疑梦吟诗正忆渠旧时元日防乡党羡吾庐  

续得观书迎就当阳居止正月中旬定出三峡  

自汝到荆府书来数唤吾颂椒添讽咏禁火卜欢娯【`一作呼`】舟楫因人动形骸用杖扶天旋防子国春近岳阳湖发日排南喜伤神散北吁飞鸣还接翅行序密衔芦俗薄江山好时危草木苏冯唐虽晩达终觊在皇都将别巫峡赠南卿兄瀼西果园四十亩  

苔竹素所好萍蓬无【`一作不`】定居逺游长儿子防地别林庐杂蘂红相对他时锦不如具舟将出峡廵圃念携锄正月喧莺末【`一作未`】兹辰放鹢初雪篱梅可折风榭栁微舒托赠卿家有因歌野兴疎残生逗【`一作逼`】江汉何处狎樵渔  

送大理封主簿五郎亲事不合却赴通州主簿前阆州贤子余与主簿平章郑氏女子垂欲纳【`一有采字`】郑氏伯父京书至女子巳许他族亲事遂停  

禁脔去东牀趋庭赴北堂风波空逺渉琴瑟防【`原注音洎`】虚张渥水出骐骥昆山生凤皇两家诚款款中道许苍苍颇谓秦晋匹从来王谢郎青春动才调白首缺辉光玉润终孤立珠明得闇藏余寒折花卉恨别满江乡  

人日两篇【`一作二首`】  

元日到人日未有不隂时冰雪莺难至春寒花较迟云随白水落风振紫山悲蓬鬓稀疎久无劳比素丝此日此时人共得一谈一笑俗相看尊前柏叶休随酒胜里金花巧耐寒佩劒冲星聊暂拔匣琴流水自须弹早春重引江湖兴直道无忧行路难  

江梅  

梅蘂腊前破梅花年后多絶知春意好【`一作早`】最柰客愁何雪树元【`一作能`】同色江风亦自波故园不可见巫岫郁嵯峨  

庭草  

楚草经寒碧逢春入眼浓旧低收叶举新掩卷牙重歩履宜轻过开筵得屡供看花随节序不敢强为容大歴三年春白帝城放船出瞿塘峡久居防府将适江陵漂泊有诗凡四十韵  

老向巴人里今辞楚塞隅入舟飜不乐解缆独长吁窄转深啼狖虚随乱【`一作落`】浴凫石苔凌几杖空翠扑肌肤叠壁排霜劔奔泉溅水珠杳冥藤上下浓澹树荣枯神女峰娟妙昭君宅有无曲留明怨惜【`一作别`】梦尽失欢娯摆阖盘涡沸欹斜激浪输风雷纒地脉冰雪耀天衢鹿角真走【`一作趋`】险狼头【`原注鹿角狼头俱滩名`】如跋胡恶滩宁变色髙卧负微躯书史全倾挠装囊半压濡生涯临臬兀死地脱斯须不有平川决【`一作快`】焉知众壑趋乾坤霾涨海雨露洗春芜鸥鸟牵丝飏骊龙濯锦纡落霞沈绿绮残月壤金枢泥笋苞初荻沙茸出小蒲雁儿争水马【`山海经诸毘之水中多水马即江赋马也`】燕子逐樯乌絶岛容烟雾环洲纳晓晡前闻辨陶牧【`登楼赋北弥陶牧陶乡名郭外为牧`】转眄拂宜都县郭南畿好【`原注路入松滋县`】津亭北望孤劳心依憩息朗咏划昭苏意遣乐还笑衰迷贤与愚飘萧将素发汨没听洪鑪丘壑曾忘返文章敢自诬此生遭圣代谁分哭穷途卧疾淹为客蒙恩早厠儒廷争酬造化朴直乞江湖滪险相廹沧浪深可逾浮名寻已已嬾计却区区喜近天皇寺先披古画图【`原注此寺有晋右军书张僧繇画孔子洎顔子十哲形像`】应经帝子渚同泣舜苍梧朝士兼戎服君王按湛卢旄头初俶扰鹑首丽泥涂甲卒身虽贵书生道固殊出尘皆野鹤歴块匪辕驹伊吕终难降韩彭不易呼五云髙太甲【`太甲疑六甲一星之名`】六月旷抟扶囘首黎元病争权将帅诛山林托疲薾未必免﨑岖  

巫山县汾州唐使君十八弟宴别兼诸公携酒乐相送率题小诗留于屋壁  

卧病巴东久今年强作归故人犹逺谪兹日倍多违接宴身兼杖听歌泪满衣诸公不相弃拥别惜光辉春夜峡州田侍御长史津亭留宴【`得筵字`】  

北斗三更席西江万里船杖藜登水榭挥翰宿春天白发烦【`一作须`】多酒明星惜此筵始知云雨峡忽尽下牢边  

泊松滋江亭  

沙帽随鸥鸟扁舟系此亭江湖深更白松竹逺微【`一作还`】青一柱全应近髙唐莫再经今宵南极外甘作老人星行次古城店泛江作不揆鄙拙奉呈江陵幕府诸公  

老年常道路迟日复山川白屋花开里孤城麦秀边济江元自阔下水不劳牵风蝶勤依桨春鸥嬾避船王门髙德业幕府盛才贤行色兼多病苍茫泛爱前  

乘雨入行军六弟宅  

曙角凌云罢春城带雨长水花分堑弱巢燕得泥忙令弟雄军佐凡才汚省郎萍漂忍流涕衰飒近中堂  

宴胡侍御书堂【`原注李尚书之芳郑秘监审同集归字韵`】  

江湖春欲暮墙宇日犹微闇闇春【`一作书`】籍满轻轻花絮飞翰林名有素墨客兴无违今夜文星动吾侪醉不归书堂饮既夜复邀李尚书下马月下赋絶句  

湖水【`一作月`】林风相与清残尊下马复同倾久判野鹤如霜鬓遮莫邻鸡下五更  

上巳日徐司录林园宴集  

鬓毛垂领白花蘂亚枝红欹倒衰年废招寻令节同薄【`一作荡`】衣临积水吹面受和风有喜留攀桂无劳问转蓬  

奉送苏州李二十五长史丈之任  

星坼台衡地【`用张华事`】曾为人所怜公侯终必复【`李是适之之后`】经术昔【`一作竟`】相传食德见从事克家何妙年一毛生凤穴三尺献龙泉赤壁浮春暮姑苏落海边客间头最白惆怅此离筵  

暮春江陵送马大卿公恩命追赴阙下  

自古求忠孝名家信有之吾贤富才术此道未磷缁玉府标孤映霜蹄去不疑激扬音韵彻籍甚众多推潘陆应同调孙吴亦异时北辰征事业南纪赴恩私卿月升金掌王春度玉墀熏风行应律湛露即歌诗天意髙难问人情老易悲尊前江汉阔后防且深期  

暮春陪李尚书李中丞过郑监湖亭泛舟【`得过字韵`】  

海内文章伯湖边意绪多玉尊移晩兴桂楫带酣歌春日繁鱼鸟江天足芰荷郑庄賔客地衰白逺来过奉送蜀州柏二别驾将中丞命赴江陵起居卫尚书太夫人因示从弟行军司马佐【`别驾乃中丞之弟卫伯玉时为荆南节度检校工部尚书`】  

中丞问俗画熊频爱弟传书彩鹢新迁转五州防御使起居八座太夫人楚宫腊送荆门水白帝云偷碧海春报与惠连诗不惜知吾斑鬓总如银  

夏日杨长宁宅送崔侍御常正字入京【`得深字韵`】  

醉酒扬雄宅升堂子贱琴不堪垂老鬓还对欲分襟天地西江逺星辰北斗深乌台俯麟阁长夏白头吟和江陵宋大少府暮春雨后同诸公及舎弟宴书斋  

渥洼汗血种天上麒麟儿才士得神秀书斋闻尔为棣华晴雨好防服暮春宜朋酒日欢防老夫今始知宇文晁尚书之甥崔彧司业之孙【`中有脱字`】尚书之子重泛郑监【`审`】前湖  

郊扉俗逺长幽寂野水春来更接连锦席淹留还出浦葛巾欹侧未回船尊当霞绮轻初散櫂拂荷珠碎却圆不但习池归酩酊君看郑谷去夤缘  

多病执热奉怀李尚书【`之芳`】  

衰年正苦病侵凌首夏何须气郁蒸大水淼茫炎海接竒峰硉兀火云升思霑道暍黄梅雨敢望宫恩玉井冰不是尚书期不顾【`陈遵留北部刺史饮不遣去刺史入叩遵母曰当对尚书有期防乃自后阁逸去`】山隂野【`一作夜`】雪兴难乘  

水宿遣兴奉呈羣公  

鲁钝仍多病逢迎逺复迷耳聋须画字发短不胜箆泽国虽勤雨炎天竟浅泥小江还积浪弱缆且长堤归路非关北行舟却向西暮年漂泊恨今夕【`一作久客`】乱离啼童穉频书札盘餐讵【`一作具`】糁藜我行何到此物理直难齐髙枕飜星月严城叠鼓鞞风号闻虎豹水宿伴凫鹥异县惊虚往同人惜解携蹉跎长泛鹢展转屡鸣鸡嶷嶷瑚琏器隂隂桃李蹊余波期救涸费日苦轻赍支【`一作杖`】策门阑邃肩舆羽翮低自伤甘贱役谁愍强幽栖巨海能无钓浮云亦有梯勲庸思树立语黙可端倪赠粟囷应指登桥柱必题丹心老未折时访武陵溪  

奉贺阳城【`一作城阳`】郡王太夫人恩命加邓国太夫人【`原注阳城郡王卫伯玉也`】  

卫幕衔恩重潘舆送喜频济时瞻上将锡号戴慈亲富贵当如此尊荣迈等伦郡依封土旧国与大名新紫诰鸾回纸清朝燕贺人逺传冬笋味更觉防衣春奕叶班姑史芬芳孟母邻义方兼有训词翰两如神委曲承顔体鶱飞报主身可怜忠与孝双美画【`一作映`】骐驎  

江陵望幸【`肃宗上元元年置南都于荆州号江陵府以吕諲为尹寻罢广德元年复以卫伯玉尹江陵`】  

雄都元壮丽望幸歘威神地利西通蜀天文北照秦风烟含越鸟舟楫控吴人未枉周王驾终期汉武廵甲兵分圣旨居守付宗臣早发云台仗【`一作路`】恩波起涸鳞  

江边星月二首  

骤雨清秋夜金波耿玉绳天河元自白江浦【`一作渚`】向来澄映物连珠断缘空一镜升余光隐【`一作忆`】更漏况乃露华凝  

江月辞风缆【`一作槛`】江星别雾【`一作露`】船鸡鸣还曙【`一作晓`】色鹭浴自清【`一作晴`】川歴歴竟谁种悠悠何处圆客愁殊未已他夕始相鲜  

舟月对驿近寺  

更深不假烛月朗自明船金刹青枫外朱楼白水边城乌啼眇眇野鹭宿娟娟皓首江湖客钩帘独未眠  

舟中  

风餐江栁下雨卧驿楼边结缆排鱼网连樯并米船今朝云细薄昨夜月清圆飘泊南庭老只应学水仙  

遣闷  

地阔平沙岸舟虚小洞房使尘来驿道城日避乌樯【`一作墙`】暑雨留蒸湿江风借夕凉行云星隐见叠浪月光芒萤鉴缘帷彻蛛丝罥鬓长哀筝犹凭几鸣笛竟霑裳倚着【`同着`】如秦赘过逢类楚狂气冲看劔匣颖脱抚锥囊妖孽关东臭兵戈陇右创时清疑武略世乱局文场余力浮于海端忧问彼苍百年从万事故国耿难忘  

江陵节度阳城郡王新楼成王请严侍御判官赋七字句同作  

楼上炎天冰雪生髙飞燕雀贺新成碧窗宿雾蒙蒙湿朱栱浮云细细轻杖钺褰帷瞻具美投壶散帙有余清自公多睱延参佐江汉风流万古情  

又作此奉卫王  

西北楼成雄楚都逺开山岳散江湖二仪清浊还髙下三伏炎蒸定有无推毂防年唯镇静曵裾终日盛文儒白头授简焉能赋媿似相如为大夫  

舟【`一本有中字`】出江陵南浦奉寄郑少尹【`审`】  

更欲投何处飘然去此都形骸元土木舟檝复江湖社稷纒妖气干戈送老儒百年同弃物万国尽穷途雨洗平沙静天衔阔岸纡鸣螀随泛梗别燕赴秋菰栖托难髙卧饥寒廹向隅寂寥相喣沫浩荡报恩珠溟涨鲸波动衡阳雁影徂南征问悬榻东逝想乘桴滥窃商歌听时忧卞泣诛经过忆郑驿斟酌旅情孤  

江南逢李年  

岐王【`范`】宅里寻常见崔九【`原注殿中监崔涤中书令湜之弟`】堂前防度闻正是【`一作值`】江南好风景落花时节又逢君  

官亭夕坐戏简顔十少府  

南国调寒杵西江浸日车客愁连蟋蟀亭古带蒹葮不返青丝鞚虚烧夜烛花老翁须地主细细酌流霞  

秋日荆南述怀三十韵  

昔承推奬分媿匪挺生材迟暮宫臣忝艰危衮职陪扬镳【`一作鞭`】随日驭折槛出云台【`首句起至此追忆与房琯牵连罢斥事`】罪戾寛犹活干戈塞未开星霜鸟变身世白驹催伏枕因超忽扁舟任往来九钻巴噀火三蛰楚祠雷望帝传应实昭王问不回蛟螭深作横豺虎乱雄猜素业行已矣浮名安在哉琴乌曲怨愤庭鹤舞摧頽秋雨【`一作水`】漫湘水【`一作竹`】隂风过岭梅苦揺求食尾常曝报恩顋结舌防谗柄探肠有祸胎苍茫歩兵哭展转仲宣哀饥籍【`入声一作借`】家家米愁征处处杯休为贫士叹任受众人咍得丧初难识荣枯划易该差池分组冕合沓起蒿莱不必伊周地皆知【`一作登`】屈宋才汉庭和异域晋史坼中台霸业寻常体忠臣忌讳灾羣公纷戮力圣虑窅【`一作睿`】裵囘数见铭钟鼎真宜法斗魁愿闻锋镝铸莫使栋梁摧盘石圭多翦凶门毂少推垂旒资穆穆祝网但恢恢赤雀飜然至黄龙讵【`一作不`】假媒贤非梦傅野隐类凿顔坯自古江湖客冥心若死灰  

秋日荆南送石首薛明府辞满告别奉寄薛尚书【`景仙`】颂德叙怀斐然之作三十韵  

南征为客久西别君初岁满归凫舄秋来把雁书荆门留美化姜被就离居闻道和亲入【`景仙出使吐蕃同论泣陵入朝`】垂名报国余连枝不日并八座防时除往者胡星孛恭惟汉网疎风尘相澒洞天地一丘墟殿瓦鸳鸯坼宫帘翡翠虚钩陈摧徼道枪櫐【`长杨赋木拥枪櫐即栅也`】失储胥文物陪廵守【`一作狩`】亲贤病拮据公时呵防貐首唱却鲸鱼势惬宗萧相【`原注郭令公`】材非一范雎【`原注诸名将`】尸填太行道血走浚仪渠滏口师仍防函关愤巳摅【`追述景仙守扶风事`】紫微临大角皇极正乘舆赏从频峨冕殊私【`一作恩`】再直庐【`原注公旧执金吾新授羽林前后二将军`】岂惟髙卫霍曾是接应徐降集飜翔凤追攀絶众狙侍臣双宋玉战策两穰苴鉴澈劳悬镜荒芜已荷锄向来披述作【`原注石首处见公新文一卷卷一作通`】重此忆吹嘘白发甘凋丧青云亦卷舒经纶功不朽防渉体何如【`原注公顷奉使和蕃已见上`】应讶耽湖橘常餐占野蔬十年婴药饵万里狎樵渔扬子淹投阁邹生惜曵裾但惊飞熠燿不记改蟾蜍烟雨封巫峡江淮略孟诸汤池虽险固辽海尚填淤努力输肝胆休烦独起予  

哭李尚书【`之芳`】  

漳濵与蒿里逝水竟同年欲挂【`一作把`】留徐劔犹回忆戴船相知成白首此别间黄泉风雨嗟何及江湖涕然修文将管辂奉使失张骞史阁行人在诗家秀句传客亭鞍马絶旅榇网虫悬复魄【`一作块`】昭丘逺归魂素浐偏樵苏封葬地喉舌罢朝天秋色凋春草王孙若个边  

重题  

涕泗不能收哭君余【`一作余`】白头儿童相识【`一作顾`】尽宇宙此生浮江雨铭旌湿湖风井径秋还瞻魏太子賔客减应刘【`原注公歴礼部尚书薨于太子賔客`】  

独坐  

悲愁【`一作秋`】囘白首倚杖背孤城江敛洲渚出天虚风物清沧溟服【`一作恨`】衰谢朱绂负平生仰羡黄昏鸟投林羽翮轻  

暮归  

霜黄碧梧白鹤栖城上击柝复乌啼客子入门月皎皎谁家练风凄凄南渡桂水阙舟檝北归秦【`一作洛`】川多鼓鞞年过半百不称意明日看云还杖藜  

移居公安敬赠卫大郎【`钧`】  

卫侯不易得余病汝知之雅量涵髙逺清襟照等夷平生感意气少小爱文辞河海由来合风云若有期形容劳宇宙质朴谢轩墀自古幽人泣流年壮士悲水烟通径草秋露接园葵入邑豺狼鬬伤弓鸟雀饥白头供宴语乌几伴栖迟交态遭轻薄今朝豁所思  

公安送韦二少府匡赞  

逍遥公【`后周韦敻号逍遥公唐嗣立号小逍遥公`】后世多贤送尔维舟惜此筵念我能书【`一作常能`】数字至将诗不必万人传时危兵甲黄尘里日短江湖白发前古往今来皆涕泪断肠分手各风烟  

赠虞十五司马  

逺师虞秘监今喜识孙形像丹青逼家声器宇存凄凉怜笔势浩荡问词源爽气金天豁清谈玉露繁伫鸣南岳凤欲化北溟鲲交态知浮俗儒流不异门过逢聨客位日夜倒芳尊沙岸风吹叶云江月上轩百年嗟已半四座敢辞喧书籍终相与青山隔故园  

公安县怀古  

野旷吕蒙营【`蒙封孱陵侯即此地`】江深刘备城【`备奔吴孙权推为左将军居此时人呼为左公故名公安`】寒天催日短风浪与云平洒落君臣契飞腾战伐名维舟倚前浦长啸一含情  

公安送李二十九弟晋肃入蜀余下沔鄂  

正解柴桑缆仍看蜀道行樯乌相背发塞雁一行鸣南纪连铜柱西江接锦城凭将百钱卜飘泊问君平  

宴王使君宅题二首  

汉主追韩信苍生起谢安吾徒自漂泊世事各艰难逆旅招邀近他乡思【`一作意`】绪寛不材甘朽质髙卧岂泥蟠泛爱容霜发【`一作鬓`】留欢卜夜闲【`一作阑一作上夜关`】自吟诗送老相劝酒开顔戎马今何地乡园独旧【`一作在`】山江湖堕清月酩酊任扶还  

留别公安太易沙门  

隐居欲就庐山逺丽藻初逢休上人数问舟航留制作长开箧笥拟心神沙村白雪仍含冻江县红梅已放春先蹋炉峰置兰若徐飞锡杖出风尘  

## 御定全唐诗卷二百三十三  

杜甫  

晓发公安【`原注数月憩息此县`】  

北城击柝复欲罢东方明星亦不迟邻鸡野哭如昨日物色生态能防时舟檝眇然自此去江湖逺适无前期出门转眄已陈迹药饵扶吾随所之  

泊岳阳城下  

江国逾千里山城仅百层岸风飜夕浪舟雪洒寒灯留滞才难尽艰危气益增图南未可料变化有鲲鹏缆船苦风戏题四韵奉简郑十三判官【`泛`】  

楚岸朔风疾天寒鸧鸹呼涨沙霾草树舞雪渡江湖吹帽时时落维舟日日孤因声置驿外为觅酒家垆  

登岳阳楼  

昔闻洞庭水今上岳阳楼吴楚东南坼乾坤日夜浮亲朋无一字老病有孤舟戎马关山北凭轩涕泗流  

陪裵使君登岳阳楼  

湖阔兼云雾楼孤属晩晴礼加徐孺子诗接谢宣城雪岸丛梅发春泥百草生敢违渔父问从此更南征  

过南岳入洞庭湖  

洪波忽争道岸转异江湖鄂渚分云树衡山引舳舻翠牙穿裛桨【`一作蒋`】碧节上【`一作吐`】寒蒲病渇身何去春生力更无壤童犂雨雪渔屋架泥涂欹侧风帆满微防水驿孤悠悠回赤壁浩浩略苍梧帝子留遗恨曹公屈壮图圣朝光御极残孽驻艰虞才淑随厮养名贤隐锻鑪邵平元入汉张翰后归吴莫怪啼痕数危樯逐夜乌  

宿青草湖【`重湖南青草北洞庭`】  

洞庭犹在目青草续为名宿桨依农事邮签报水程寒冰争倚薄云月递微明湖雁双双起人来故北征  

宿白沙驿【`原注初过湖南五里`】  

水宿仍余照人烟复此亭驿边沙旧白湖外草新青万象皆春气孤槎自客星随波无限月【`一作景`】的的近南溟  

湘夫人祠【`即黄陵庙`】  

肃肃湘妃庙空墙碧水春虫书玉佩藓燕舞翠帷尘晩泊登汀树微馨借【`一作香惜`】渚苹苍梧恨不尽染泪在丛筠  

祠南夕望  

百丈牵江色孤舟泛日斜兴来犹杖屦目断更云沙山鬼迷春竹湘娥倚暮花湖南清絶地万古一长嗟  

登【`一作发`】白马潭  

水生春缆没日出野船开宿鸟行犹去丛花【`一作花丛`】笑不来人人伤白首处处接金杯莫道新知要南征且未回  

归雁  

闻道今春雁南归自广州见花辞涨海避雪到罗浮是物关兵气何时免客愁年年霜露隔不过五湖秋【`大歴二年岭南节度使徐浩奏十一月二十五日当管怀集县阳雁来先是五岭之外翔雁不到浩以阳为君德雁随阳者臣归君之象诗盖深讥之`】  

野望  

纳纳乾坤大行行郡国遥云山兼五岭风壤带三苗野树侵江阔春蒲长雪消扁舟空老去无补圣明朝  

入乔口【`原注长沙北界`】  

漠漠旧京逺迟迟归路賖残年傍水国落日对春华树蜜早蠭乱江泥轻燕斜贾生骨已朽凄恻近长沙  

铜官渚守风【`渚在宁乡县`】  

不【`一作亦`】夜楚帆落避风湘渚间水耕先浸草春火更烧山早泊云物晦逆行波浪悭飞来双白鹤过去杳难攀  

北风【`原注新康江口信宿方行`】  

春生南国瘴气待北风苏向晩霾残日初宵鼔大鑪爽携卑湿地声防洞庭湖万里鱼龙伏三更鸟兽呼涤除贪破浪愁絶付摧枯执热沈沈在凌寒往往须且知寛疾胏不敢恨危途再宿烦舟子衰容问仆夫今晨非盛怒便道即【`一作却`】长驱隐几看帆席云山涌坐隅  

双枫浦【`在浏阳县`】  

辍櫂青枫浦双枫旧已摧自惊衰谢力不道栋梁材浪足浮纱帽皮须截锦苔江边地有主暂借上天回  

奉送王信州崟北归  

朝廷防盗贼供给愍诛求下诏选郎署传声能典【`一作典信`】州苍生今日困【`一作起`】天子向时忧井屋有烟起疮痍无血流壤歌唯海甸画角自山楼白发寐常早荒榛农复秋解逾卧辙遣骑觅扁舟徐榻不知【`一作能`】倦颍川何以酬尘生【`一作老尘`】彤管笔寒腻黑貂裘髙义终焉在斯文去矣休别离同雨散行止各云浮林热鸟开口江浑鱼掉头尉佗【`当是指崔旰辈`】虽北拜太史尚南留军旅应都息寰区要尽收九重思谏诤八极念怀柔徙倚瞻王室从容仰庙谋故人持雅论絶塞豁穷愁复见陶唐理甘为汗漫游  

江阁卧病走笔寄呈崔卢两侍御  

客子庖厨薄江楼枕席清衰年病只瘦长夏想为情滑忆【`一作喜`】雕胡饭香闻锦带羮溜匙兼暖腹谁欲致【`一作觅`】杯甖  

潭州送韦员外牧韶州【`迢`】  

炎海韶州牧风流汉署郎分符先令望同舎有辉光白首多年疾秋天昨夜凉洞庭无过雁书疏莫相忘江阁对雨有怀行营裵二端公【`裵虬与讨臧玠故有行营`】  

南纪【`一作极`】风涛壮隂晴屡不分野流行地日江入度山云层阁凭雷殷长空水面【`一作面水`】文雨来铜柱北应【`一作意`】洗伏波军  

酬韦韶州见寄  

养拙江湖外朝廷记忆疎深慙长者辙重得故人书白髪丝难理【`一作并`】新诗锦不如虽无南去雁看取北来鱼  

千秋节有感二首【`八月五日为明皇千秋节`】  

自罢千秋节频伤八月来先朝常宴防壮观已尘埃凤纪编生日龙池堑劫灰湘川新涕泪秦树逺楼台寳镜羣臣得金吾万国回衢尊不重饮白首独余哀  

御气云楼敞含风防仗髙仙人张内乐王母献宫桃罗韤红蕖豓金羁白雪毛舞阶衔夀酒走索背秋毫圣主他年贵边心此日劳桂江流向北满眼送波涛  

晩秋长沙蔡五侍御饮筵送殷六参军归澧州觐省  

佳士欣相识慈顔望逺游甘从投辖饮作置书邮髙鸟黄云暮寒蝉碧树秋湖南冬不雪吾病得淹留  

湖中【`一作南`】送敬十使君适广陵  

相见各头白其如离别何防年一防面今日复悲歌少壮乐难得岁寒心匪他气纒霜匣满冰置玉壶多遭乱实漂泊济时曾琢磨形容吾校老胆力尔谁过秋晚岳增翠风髙湖涌波鶱腾访知已淮海莫蹉跎  

长沙送李十一【`衔`】  

与子避地西康州洞庭相逢十二秋逺媿尚方曾赐履竟非吾土倦登楼久存胶漆应难并一辱泥涂遂晩收李杜齐名【`用杜密李膺李固杜乔旧事为喻`】真忝窃朔云寒菊倍离忧  

重送刘十弟判官  

分源豕韦派【`言刘杜同出也范宣子曰在商为豕韦氏在周为唐杜氏`】别浦雁賔秋年事推兄忝人才觉弟优经过辨丰劔意气逐吴钩垂翅徒衰老先鞭不滞留本枝凌岁晩髙义豁穷愁他日临江待长沙旧驿楼  

奉赠卢五丈参谋【`琚　原注时文人使自江陵在长沙待恩旨先支率钱米`】  

恭惟同自出【`甫祖母卢氏即所志范阳太君者`】妙选异髙标入幕知孙楚披襟得郑侨丈人借才地门阀冠云霄老矣逢迎拙相于契托饶赐钱倾府待争米驻【`一作贮`】船遥邻好艰难薄氓【`一作甿`】心杼轴焦客星空伴使寒水不成潮素髪干垂领银章破在腰説诗能累夜醉酒或连朝藻翰惟牵率湖山合动揺时清非造次兴尽却萧条天子多恩泽苍生转寂寥休传鹿是马莫信鵩如【`一作为`】鸮未解依依袂还斟泛泛瓢流年疲蟋蟀体物幸鹪鹩辜【`一作孤`】负沧洲愿谁云晩见招  

登舟将适汉阳  

春宅弃汝去秋帆催客归庭蔬尚在眼浦浪已吹衣生理飘荡拙有心迟暮违中原戎马盛逺道素书稀塞雁与时集樯乌终岁飞鹿门自此往永息汉隂机  

暮秋将归秦留别湖南幕府亲友  

水阔苍梧野【`一作晚`】天髙白帝秋途穷那免哭身老不禁愁大府才能防诸公德业优北归冲雨雪谁【`一作俱`】悯敝貂裘  

送卢十四弟侍御防韦尚书【`之晋`】灵榇归上都二十韵  

素幕渡江逺朱幡登陆微悲鸣驷马顾失涕万人挥参佐哭辞毕门阑谁送归从公伏事久之子俊才稀长路更执绋此心犹倒衣感恩义不小怀旧礼无违墓待龙骧诏台迎獬豸威深衷见士则雅论在兵机戎狄乘妖气尘沙落禁闱往年朝谒断他日埽除非但促【`一作整`】铜壶箭休添玉帐旂动询黄阁老肎虑白登围万姓疮痍合羣凶【`一作雄`】嗜欲肥刺规多谏诤端拱自光辉俭约前王体风流后代希对敭期特达衰朽再芳菲空里愁书字山中疾采薇拨杯要忽罢抱被宿何依眼冷看征盖儿扶立钓矶清霜洞庭叶故就别时飞  

哭李常侍峄二首  

一代风流尽修文地下深斯人不重见将老失知音短日行梅岭寒山【`一作江`】落桂林长安若个畔【`一作伴`】犹想映貂金  

青琐陪双入铜梁阻一辞风尘逢我地江汉哭君时次第寻书札呼儿检赠诗发挥王子表【`汉书有王子侯表`】不媿史臣词  

哭韦大夫之晋  

凄怆郇瑖色【`一作邑一作地`】差池弱冠年丈【`一作大一作士`】人叨礼数文律早周旋台阁黄图里簪裾紫盖边尊荣真不忝端雅独翛然贡喜音容间冯招【`左思诗冯公岂不伟白首不见招`】病疾纒南过骇仓猝北思悄聨緜鵩鸟长沙讳犀牛蜀郡怜素车犹恸哭寳劔欲髙悬汉道中兴盛韦经亚相传冲融标世业磊落映时贤城府深朱夏江湖眇霁天绮楼关【`一作髙`】树顶飞旐泛堂前帟【`音亦`】幕疑【`一作旋`】风燕笳箫急暮蝉兴残虚白室迹断孝廉船童孺交游尽喧卑俗事牵老来多涕泪情在强诗篇谁寄方隅理朝难将帅权春秋褒贬例名器重双全  

舟中夜雪有怀卢十四侍御【`一作郎`】弟  

朔风吹桂水朔【`一作大`】雪夜纷纷暗渡南楼月寒深北渚云烛斜初近见舟重竟无闻不识山隂道听鸡更忆君  

对雪  

北雪犯长沙胡云冷万家随风且间【`一作开`】叶带雨不成花金错囊从【`一作徒`】罄银壶酒易賖无人竭浮蚁有待至昏鸦  

楼上  

天地空搔首频抽白玉簪皇舆三极北身事五湖南恋阙劳肝肺论【`一作抡`】材媿杞柟乱离难自救终是老湘潭  

冬晩送长孙渐舎人归州  

参卿【`参谋也`】休坐幄荡子不还乡南客潇湘外西戎鄠杜旁衰年倾盖晩费日系舟长防面思来札销魂逐去樯云晴鸥更舞风逆雁无行匣里雌雄劔吹毛任选将  

暮冬送苏四郎徯兵曹适桂州  

飘飘苏季子六印佩何迟早作诸侯客兼工古体诗尔贤埋照久余病长年悲卢绾须征日楼兰要斩时岁阳初盛动王化久磷缁为入苍梧庙看云哭九疑  

风疾舟中伏枕书怀三十六韵奉呈湖南亲友  

轩辕休制律虞舜罢弹琴尚错雄鸣管犹伤半死心【`四句言风疾`】圣贤名古邈羇旅病年侵舟泊常依震湖平早【`一作半`】见参如闻马融笛若倚仲宣襟故国悲寒望羣云惨岁隂水乡霾白屋【`一作蜃`】枫岸叠【`一作垒`】青岑郁郁冬炎瘴蒙蒙雨滞淫鼓迎非【`一作方`】祭鬼弹落似鸮禽兴尽才无闷愁来遽不禁生涯相汨没时物自【`一作正`】萧森疑惑尊中弩淹留冠上簪牵裾惊魏帝投阁为刘歆狂走终奚适微才谢所钦吾安藜不糁汝贵玉为琛乌几重重缚鹑衣寸寸鍼哀伤同庾信述作异陈琳十暑岷山葛三霜楚户砧叨陪锦帐座久放白头吟反朴时难遇忘机陆易沈应过数粒食得近四知金春草封归恨源花费独寻转蓬忧悄悄行药病涔涔瘗夭追潘岳持危觅邓林蹉跎飜学歩感激在知音却假苏张舌髙夸周宋镡【`镡劔鼻也庄子天子之劔以周宋为镡韩魏为铗`】纳流迷浩汗峻址得嵚崟城府开清旭松筠【`一作篁`】起碧浔披顔争倩倩逸足竞骎骎朗鉴存愚直皇天实照临公孙仍恃险侯景未生擒书信中原阔干戈北斗深畏人千里井问俗九州箴战血流依旧军声动至今葛洪尸定解许靖力还【`一作难`】任家事丹砂诀无成涕作霖  

奉赠萧二十使君  

昔在严公幕俱为蜀使臣艰危参大府前后间清尘【`原注严再领成都余复参幕府`】起草鸣先路乘槎动要津王凫聊暂出萧雉只相驯终始任安义荒芜孟母邻聨翩匍匐礼意气死生亲【`原注严公殁后老母在堂使君温凊之问甘脆之礼名数若己之庭闱焉太夫人顷逝丧事又首诸孙主典抚孤之情不减骨月则胶漆之契可知矣`】张老【`晋大夫张孟语称张老`】存家事嵇康有故人食恩慙卤莽镂骨抱酸辛巢许山林志防龙廊庙珍鹏图仍矫翼熊轼且移轮磊落衣冠地苍茫土木身埙篪鸣自合金石逾新重忆罗江外同游锦水濵结欢随过隙怀旧益霑巾旷絶含香舎稽留伏枕辰停骖双阙早回雁五湖春不达长卿病从来原宪贫监河受贷粟一起辙中鳞  

奉送二十三舅录事【`崔伟`】之摄郴州  

贤良归盛族吾舅尽知名徐庻髙交友【`庻与崔州平善盖以州平比伟`】刘牢出外甥泥涂岂珠玉环堵但柴荆衰老悲人世驱驰厌甲兵气春江上别泪血渭阳情舟鹢排风影林乌反哺声永嘉多北至句漏且南征必见公侯复终闻盗贼平郴州颇凉冷橘井尚凄清从役【`一作事`】何蛮貊居官志在行  

送魏二十四司直充岭南掌选崔郎中判官兼寄韦韶州【`岭南交黔等州得任土人以郎中御史充使选补谓之南选`】  

选曹分五岭使者歴三湘才美膺推荐君行佐纪纲佳声斯【`一作期`】共【`一作不`】逺雅节在周防明白山涛鉴嫌疑陆贾装故人湖外少春日岭南长凭报韶州牧新诗昨寄【`一作夜`】将  

送赵十七明府之县  

连城为寳重茂宰得才新山雉迎舟楫江花报邑人论交飜恨晩卧病却愁春惠爱南翁悦余波及老身  

燕子来舟中作  

湖南为客动经春燕子衔泥两度新旧入故园常识主如今社日逺看人可怜处处巢君【`一作居`】室何异飘飘托此身暂语船樯还起去穿花落水【`范德机云善本作帖水`】益霑巾同豆卢峰知字韵【`一本作同豆卢峰贻主客李员外子棐知字韵`】  

链金欧冶子喷玉大宛儿符彩髙无敌聪明达所为梦兰他日应折桂早年知烂漫通经术光芒刷羽仪谢庭瞻不逺潘省防于斯倡和将雏曲田翁号鹿皮  

归雁二首  

万里衡阳雁今年又北归双双瞻客上一一背人飞云里相呼疾沙边自宿稀系书元【`一作无`】浪语愁寂【`一作絶`】故山薇  

欲雪违胡地先花别楚云却过清渭影髙起洞庭羣塞北春隂暮江南日色曛伤弓流落羽行断不堪闻  

小寒食舟中作  

佳辰强饭【`一作饮`】食犹塞隐几萧条带鹖冠春水船如天上坐老年花似雾中看娟娟戏蝶过闲【`一作开`】幔片片轻鸥下急湍云白山青万余里愁看直【`一作西`】北是长安  

清明二首  

朝来新火起新烟湖色春光浄客船绣羽衔【`一作冲`】花他自得红顔骑竹我无缘胡童结束还难有楚女腰肢亦可怜不见定王城【`汉长沙定王发封此`】旧处长怀贾传井依然虚霑焦【`宜作周`】举为寒食实借严君卖卜钱钟鼎山林各天性浊醪粗饭任吾年  

此身飘泊苦西东右臂偏枯半耳聋寂寂系舟双下泪悠悠伏枕左书空十年蹴踘将雏逺万里秋千习俗同旅雁上云归紫塞家人钻火用青枫秦城楼阁烟【`一作莺`】花里汉主山河锦绣中风水【`一作春去`】春来洞庭阔白苹愁杀白头翁  

发潭州【`时自潭之衡`】  

夜醉长沙酒晓行湘水春岸花飞送客樯燕语留人贾傅才未有褚公书絶伦髙名前后事回首一伤神  

回櫂  

宿昔试【`一作世`】安命自私犹畏天劳生系一物为客费多年衡岳江湖大蒸池【`蒸水在衡阳城北`】疫疠偏散才婴薄【`一作旧`】俗有迹负前贤巾拂那闗眼缾罍易满船火云滋垢腻冻雨裛沈【`一作尘`】緜强饭莼添滑端居茗续煎清思汉水上凉忆岘山巅顺浪飜堪倚回帆又省牵吾家碑【`杜预碑`】不昧王氏井依然几杖将衰齿茅茨寄短椽灌园曾取适游寺可终焉遂性同渔父成名【`一作功`】异鲁连篙师烦尔送朱夏及寒泉  

赠韦七赞善  

乡里衣冠不乏贤杜陵韦曲未央前尔家最近魁三象【`原注斗魁下两两相比为三台`】时论同归【`一云因侵`】尺五天【`原注俚语云城南韦杜去天尺五`】北走关山【`一作河`】开雨雪南游花栁塞云【`一作风`】烟洞庭春色悲公子鰕菜忘归范蠡【`一作万里`】船  

奉【`一本无奉字`】酬寇十侍御锡见寄四韵复寄寇  

徃别郇瑕地于今四十年来簪御府笔故泊洞庭船诗忆伤心处春深把臂前南瞻按百越黄帽待君偏  

酬郭十五受判官  

才微岁老【`一作晩`】尚虚名卧病江湖春复生药裹关心诗总废花枝照眼句还成只同燕石能星陨自得隋珠觉夜明乔口橘洲风浪促系帆何惜片时程  

衡州送李大夫七丈勉赴广州  

斧钺下青冥楼船过洞庭北风随爽气南斗避文星日月笼中鸟乾坤水上萍王孙丈人行垂老见飘零  

## 御定全唐诗卷二百三十四  

杜甫【`补遗`】  

哭长孙侍御【`一作杜诵诗　以下四首他集互见`】  

道为谋【`一作谏一作诗`】书重名因赋颂雄礼闱曾擢桂宪府旧【`一作近`】乘骢流水生涯尽浮云世事空唯余旧台柏萧瑟九原中  

虢国夫人【`一作张祜集灵台二首之一`】  

虢国夫人承主恩平明上马入宫【`祐集作金`】门却嫌脂粉涴顔色澹埽蛾睂朝至尊  

军中醉饮寄沈八刘叟【`一作畅当诗`】  

酒渇爱江清余甘【`一作酣`】漱晩汀輭沙欹坐稳冷石醉眠醒野膳随行帐华音发从伶数杯君不见醉【`一作都`】已遣沈冥  

杜鹃行【`一作司空曙诗`】  

古时杜宇称望帝魂作杜鹃何微细跳枝窜叶树木中  

抢佯【`一作翔`】瞥捩雌随雄毛衣惨黑貌【`一作自`】鹪顇众鸟安肎相尊崇隳【`一作陋`】形不敢栖华屋短翮唯愿巢深丛穿皮啄朽觜欲秃苦饥始得食一虫谁言养雏不自哺此语亦足为愚蒙声音咽咽如【`一作哕若`】有谓号啼略与婴儿同口干垂血转迫促似欲【`一作欲以`】上诉于苍穹蜀人闻之皆起立至今斆学【`一作相效`】传遗风廼知变化不可穷岂知昔日居深宫嫔嫱【`一作妃`】左右如花红  

闻惠二过东溪特一送【`一作送恵二归故居一作闻恵子过东溪　以下七首吴若本逸诗`】  

惠子白驹【`一作鱼一作驴`】瘦归溪唯病身皇天无老眼空谷滞【`一作值`】斯人崖蜜松花熟【`一作白一作古`】山杯【`一作邨醪`】竹叶新【`一作春`】柴门了无【`一作生`】事黄【`一作园`】绮未称臣  

舟泛洞庭【`一作过洞庭湖`】  

蛟室围青草龙堆拥【`一作隐`】白沙防江【`一作堤`】盘古木迎櫂舞神鵶破浪南风正收颿【`一作囘樯一作归舟`】畏日斜云山千万叠底处上仙槎【`一作湖光与天逺直欲泛仙槎`】  

李盐铁二首【`一首题作李监宅已见第九中`】  

落叶【`一作华馆`】春风起髙城烟雾开杂花分户映娇燕入檐囘一见能倾产【`一作座`】虚怀只爱才盐官虽绊骥名是汉庭来  

长吟  

江渚飜鸥戏官桥带栁隂江飞竞渡日草见蹋春【`一作青`】心已拨形骸累真为烂漫深赋诗歌【`一作新`】句稳不免【`一作觉`】自长吟  

绝句九首【`前六首已见第十三卷中`】  

闻道巴山里春船正好行【`一作还`】都将百年兴一望九江城【`一作山`】  

水槛温江口茅堂石笋西移船先主庙洗药浣沙【`一作花`】溪  

设【`一作谩`】道春来好狂风大放颠吹【`一作飞`】花随水去飜却钓鱼船  

瞿唐怀古【`以下草堂逸诗拾遗`】  

西南万壑注勍敌两崖开地与山根裂江从月窟来削成当白帝空曲隐阳台疏凿功虽羙陶钧力大哉  

送司马入京  

羣盗至今日先朝忝从臣叹君能恋主久客羡归秦黄阁长司谏丹墀有故人向来论社稷为话涕霑巾惜别行送刘仆射判官【`仆射乃其主将刘乃仆射之判官也`】  

闻道南行市骏马不限匹数军【`一作官`】中须襄阳幕府天下异主将俭省忧艰虞只收壮健胜铁甲岂因格鬬求龙驹而今西北自反胡骐驎荡尽一匹无龙媒真种在帝都子孙永落西南隅向非戎事备征伐君肻辛苦越江湖江湖凡马多顦顇衣冠徃徃乘蹇驴梁公【`疑梁崇义曾为山南节度`】富贵于身疎号令明白人安居俸钱时散士子尽府库不为骄豪虚以兹报主寸心赤气却西戎回北狄罗网羣马籍【`一作借`】马多气【`一作用`】在驱驰出金帛刘侯奉使光推择滔滔才略沧溟窄杜陵老翁秋系船扶病相识长沙驿强梳白髪提胡卢手把【`一作兼`】菊花路旁摘九州兵革浩茫茫三叹聚散临重阳当杯对客忍流涕【`一作涕泪`】君【`一无君字`】不觉老夫神内伤  

呀【`张口貌`】鹘行  

病鹘孤【`一作卑`】飞俗眼丑每夜江边宿衰栁清秋落日【`一作月`】已侧身过雁归鵶错囘首紧脑雄姿迷所向疎翮稀毛不可状强神迷复皁雕前俊才早在苍鹰上风涛飒飒寒山隂熊罴欲蛰【`一作絷`】龙蛇深念尔此时有一掷失声溅血非其心  

狂【`一作短`】歌行赠四兄  

与兄行年校一岁贤者是兄愚者【`一作是`】弟兄将富贵等浮云弟忉功名好权势长安秋雨十日泥我曹鞴马听晨鸡公卿朱门未开鎻我曹已到肩相齐吾兄睡稳方舒膝不韤不巾蹋晓日男啼女哭莫我知身上须缯腹中实今年思我来嘉州嘉州酒重【`一作香`】花绕【`一作满`】楼楼头吃酒楼下卧长歌短咏【`一作歌`】还相酬四时八节还拘礼女拜弟妻男拜弟幅巾鞶带不挂身头脂足垢何曾洗吾兄吾兄巢许伦一生喜怒长任真日斜枕肘寝已熟啾啾唧唧为何【`一作何为`】人【`右五篇乃苏州太守裵煜如晦所收见旧集补遗`】  

逃难  

五十头白翁南北逃世难疎布缠枯骨奔走苦不暖【`叶去声`】已衰病方入四海一涂炭乾坤万里内莫见容身畔妻孥复随我囘首共悲叹故国莽丘墟邻里各分散归路从此迷涕尽湘江岸  

寄髙适  

楚隔乾坤逺难招病客魂诗名惟我共世事与谁论北阙更新主南星落故园定知相见日烂漫倒芳尊  

送灵州李判官  

犬戎腥四海囘首一茫茫血战乾坤赤氛迷日月黄将军专策略幕府盛材良近贺中兴主神兵动朔方  

与严二郎奉礼别  

别君谁暖眼将老病缠身出涕同斜日临风看去尘商歌还入夜巴俗自为邻尚媿微躯在遥闻盛礼新山东羣盗散阙下受降频诸将归应尽题书报旅人  

巴西驿亭观江涨呈窦使君二首  

转惊波作怒【`一作恶`】即恐岸随流赖有杯中物还同海上鸥关心小剡县傍眼见扬州为接情人饮朝来减半【`一作片`】愁  

向晩波微【`一作犹`】绿连空岸脚青日兼春有暮愁与醉无醒漂泊犹杯酒踌躇此驿亭相看万里外同是一浮萍  

遣忧  

乱离知又甚消息苦难真受谏无今日临危忆古人【`一作伤故臣`】纷纷乘白马攘攘着黄巾隋氏留【`一作营`】宫室焚烧何太频【`吴曽漫录云见顾陶类选`】  

早花  

西京安稳未不见一人来腊日【`一作月`】巴江曲山花已自开盈盈当雪杏豓豓待春【`一作香`】梅直苦风尘暗谁忧容【`一作客`】鬓催  

巴山  

巴山遇中使云自峡【`一作陜`】城来盗贼还奔突乘舆恐未囘天寒邵伯树地阔望仙台狼狈风尘里羣臣安在哉  

收京【`一本有阙字`】  

复道收京邑兼闻杀犬戎衣冠却扈从车驾已还宫克复成如此安危【`一作扶持`】在数公莫令囘首地恸哭起悲风  

巴西闻收宫阙送班司马入京  

闻道收宗庙鸣銮自陜归倾都看黄屋正殿引朱衣劔外春天逺巴西敕使稀念君经世乱匹马向王畿  

花底  

紫萼扶千蘂黄须照万花忽疑行暮雨何事入朝霞恐是潘安县堪留卫玠车深知好顔色莫作委泥沙  

柳边  

只道梅花发那知栁亦新枝枝总到地叶叶自开春紫燕时飜翼黄鹂不露身汉南应老尽霸上逺愁人  

送窦九归成都  

文章亦不尽窦子才纵横非尔更苦节何人符大名读书云阁观问绢锦官城我有浣花竹题诗须一行赠裵南部【`一本以下作原注`】闻袁判官自来欲有按问  

尘满莱芜甑堂横单父琴人皆知饮水公辈不偷金梁狱书因上【`一作应作`】秦台镜欲临独醒时所嫉羣小谤能深即出黄沙在何须白发侵使君传旧徳已见直绳心  

奉使【`一作送`】崔都水翁下峡  

无数涪江筏鸣桡总发时别离终不久宗族忍相遗白狗黄牛峡朝云暮雨祠所过频问讯到日自题诗  

题郪县郭三十二明府茅屋壁  

江头且系船为尔独相怜云散灌坛雨春青彭泽田频惊适小国一拟问髙天别后巴东路逢人问防贤  

遣闷戏呈路十九曹长  

江浦雷声喧昨夜春城雨色动微寒黄鹂并坐交愁湿白鹭羣飞大剧干晩节渐于诗律细谁家数去酒杯寛惟吾最【`一作君醉`】爱清狂客百徧相看【`一作过`】意未阑  

随章留后新亭防送诸君  

新亭有髙防行子得良时日动映江幕风鸣排槛旗絶荤终不改劝酒【`一作醉`】欲无词【`一作辞`】已堕岘山泪因题零雨诗  

东津送韦讽摄阆州录事  

闻説江山好怜君吏隐兼宠行舟逺泛怯【`一作惜`】别酒频添推荐非承乏操持必去嫌他时如按县不得慢陶潜  

客旧馆  

陈迹随人事初秋别此亭重来棃叶赤依旧竹林青风幔何【`一作前`】时卷寒砧昨夜声【`当作听`】无由出江汉愁绪【`一作秋渚`】月【`一作日`】冥冥  

阆州奉送二十四舅使自京赴任青城  

闻道王乔舄名因太史传如何碧鸡使把诏紫微天秦岭愁囘马涪江醉泛船青城漫汚杂吾舅意凄然  

愁坐  

髙斋常见野愁坐更临门十月山寒重孤城月水【`一作水气`】昏葭萌氐种迥左担犬戎存【`一作屯`】终日忧奔走归期未敢论  

陪郑公秋晩北池临眺  

北池云水阔华馆辟秋风独鹤元依渚衰荷且映空采菱寒刺上蹋藕野泥中素檝分曹往金盘小径通萋萋露草碧片片晩旗红杯酒霑津吏衣裳与钓翁异方初豓菊故里亦髙桐揺落关山思淹留战伐功严城殊未掩清宴已知终何补参卿事【`一作军乏`】欢娯到薄躬  

去蜀  

五载客蜀郡一年居梓州如何关塞阻转作潇湘游世【`一作万`】事已黄髪残生随白鸥安危大臣在不【`一作何`】必泪长流  

放船  

收帆下急水卷幔逐囘滩江市戎戎暗山云淰淰寒村荒【`一作荒林`】无径入独鸟怪人看已泊城楼底何曾夜色阑  

哭台州郑司户苏少监  

故旧谁怜我平生郑与苏存亡不重见丧乱独前途豪俊何人【`一作人谁`】在文章扫地无羇游万里阔凶问一年俱白首中原上清秋大海隅夜台当北斗泉路着【`一作窅`】东吴得罪台州去时危弃硕儒移官蓬阁后谷贵没潜夫流恸嗟何及衔冤有是夫道消诗兴废心息酒为徒许与才虽薄追随迹未拘班扬名甚盛嵇阮逸相须防取君臣合宁铨品命殊贤良不必展廊庙偶然趋胜决风尘际功安造化鑪从容拘【`一作询`】旧学惨澹閟隂符摆落嫌疑久哀伤志力输俗依緜谷异客对雪山孤童穉思诸子交朋列友于情乖清酒送望絶抚坟呼疟病【`一作痢`】餐巴水疮痍老蜀都飘零迷哭处天地日榛芜【`右二十七篇朝奉大夫员安宇所收`】  

送王侍御往东川放生池祖席  

东川诗友合此赠怯轻为况复传宗近空然惜别离梅花交近野草色向平池傥忆江边卧归期愿早知  

惠义寺送王少尹赴成都【`得峰字`】  

苒苒谷中寺娟娟林表峰阑干上处逺结构坐来重骑马行春径衣冠起晩【`一作暮`】钟云门青【`一作春`】寂寂此别惜相从【`右二篇见王原叔本`】  

避地  

避地岁时晩窜身筋骨劳诗书遂【`一作逐`】墙壁奴仆且旌旄行在仅闻信此生随所遭神尧旧天下防见出腥臊【`右一篇见赵次翁本题云至德二载丁酉作`】  

惠义寺园送辛员外  

朱樱此日垂朱实郭外谁家负郭田万里相逢贪握手髙才却望足离筵  

又送  

双峰寂寂对春台万竹青青照【`一作送`】客杯细草留连侵坐輭残花怅望近人开同舟昨日何由得并马今朝未拟囘直到緜州始分首江边树里共谁来【`右二篇见卞圉本并见吴若本`】  

九日登梓州城  

客心惊暮序賔雁下襄【`一作沧`】州共赏重阳节言寻戏马游湖风秋【`一作扶`】戍栁江雨暗山楼且酌东篱菊聊祛南国愁【`右一篇见文英华`】  

阙题  

三月雪连夜未应伤物华只缘春欲尽留着伴棃花【`右一首及下逸句见合璧事类`】  

句  

寒食少天气东风多柳花　小桃知客意春尽始开花  

## 御定全唐诗卷二百三十五  

贾至  

贾至字防邻洛阳人父曽开元初掌制诰至擢明经第为单父尉拜起居舍人知制诰父子继美帝常称之肃宗擢为中书舍人坐小法贬岳州司马寳应初召复故官除尚书左丞大厯初封信都县伯迁京兆尹右散骑常侍卒谥曰文集十卷今编诗一卷  

自蜀奉册命往朔方途中呈韦左相文部房尚书门下崔侍郎  

胡羯乱中夏銮舆忽南廵衣冠陷戎寇狼狈随风尘豳公秉大节临难不顾身激昻白刃前溅血下沾巾尚书抱忠义歴险披荆榛扈从出剑门登翼岷江濵时望挹侍郎公才标缙绅亭亭昆山玉皎皎无缁磷顾惟乏经济扞牧陪从臣永愿雪防稽仗【`一作一`】剑清咸秦太皇时内禅神器付嗣君新命集旧邦至徳被逺人捧册自南  

服奉诏趋北军觐谒心载驰违离难重陈防马出蜀山畏途上縁云饮啄丛箐间栖息虎豹羣﨑岖凌危栈惴栗【`一作悚`】惊心神峭壁上嵚岑大江下沄沄皇风扇八极异类懐深仁元诱黠虏肘腋生妖氛明主信英武威声赫四【`一作殊`】邻誓师自朔方旗帜何缤纷铁骑照白日旄头拂秋旻将来【`一作俟`】荡沧溟宁止蹴昆仑古来有屯难否防长相因夏康缵禹绩代祖复汉勲于役各勤王驱驰拱紫宸岂惟太公望往昔逢周文谁谓三杰才功业独殊伦感此慰行迈无为歌苦辛  

赠裴九侍御昌江草堂弹琴  

朔风吹疎林积雪在崖巘鸣琴草堂响小涧清且浅沈吟东山意欲去芳岁晩怅望黄绮心白云若在眼巴陵早秋寄荆州崔司马吏部阎功曹舍人  

谪居潇湘渚再见洞庭秋极目连江汉西南浸斗牛滔滔荡云梦澹澹揺巴丘旷如临渤澥窅疑造瀛洲君山丽中波苍翠长夜浮帝子去永久楚词尚悲秋我同长沙行时事加百忧登髙望旧国胡马满东周宛叶遍蓬蒿樊邓无良畴独攀青枫树泪洒沧江流故人西掖寮同扈岐阳搜差池尽三黜蹭蹬各南州相去虽地接【`一作近`】不得从之游耿耿云阳台迢迢王粲楼跂予暮霞里谁谓无轻舟  

闲居秋懐寄阳翟陆賛府封丘髙少府  

今日霖雨霁飒然髙馆凉秋风吹二毛烈士加慨慷忆昔皇运初众賔俱龙骧解巾佐幕府脱剑升明堂郁郁被庆云昭昭翼太阳鲸鱼纵大壑鸑鷟鸣髙冈信矣草创时防阶速贤良一言顿遭逢片善防恩光我生属圣明感激窃自彊﨑岖郡邑权连骞翰墨天朝富英髦多士如珪璋盛才溢下位蹇歩徒猖狂闭门对羣书几案在我旁枕席想逺游聊欲浮沧浪八月白露降蝉号枯桑舣舟临清川迢递愁思长我有同懐友各在天一方离披不相见浩荡隔两乡平生霞外期宿昔共行藏岂无蓬莱树岁晏空苍苍  

送友人使河源  

送君鲁郊外下车上髙丘萧条千里暮日落黄云秋举酒有余恨论边无逺谋河源望不见旌斾去悠悠  

送李侍御  

我年四十余已叹前路短羁离洞庭上安得不引满李侯忘情者与我同疎懒孤帆泣潇湘望逺心欲断  

送耿副使归长沙  

畵舸欲南归江亭且留宴日暮湖上云萧萧若流霰昨夜相知者明发不可见惆怅西北风髙帆为谁扇  

送夏侯子之江夏  

扣楫洞庭上清风千里来留欢一杯酒欲别复裵回相见楚山下渔舟忆钓台羡君还旧里归念独悠哉  

寓言二首  

春草纷碧色佳人旷无期悠哉千里心欲采商山芝叹息良防晩如何桃李时懐君晴川上伫立夏云滋凛凛秋闺夕绮罗早知寒玉砧调鸣杵始机中纨忆昨别离日桐花覆井栏今来思君时白露盈堦溥闻有关河信欲寄防玉盘玉以委贞心盘以荐嘉餐嗟君在万里使妾衣带寛  

燕歌行  

国之重镇惟幽都东威九夷北制胡五军精卒三十万百战百胜擒单于前临滹沱后【`一作阻`】易水崇山沃野亘千里昔时燕山重贤士黄金筑台从隗始倐忽兴王定【`一作亡空`】蓟丘汉家又以封王【`一作五`】侯萧条魏晋为横流鲜卑窃据朝五州我唐区夏余十纪军容武备赫万祀彤弓黄钺授元帅垦耕大漠为内地季秋胶折边草腓治兵羽猎因出师千营万队连旌旗望之如火忽电驰匈奴慑窜穷髪北大荒万里无尘飞君不见【`一本无君不见三字`】隋家昔为天下宰穷兵黩武征辽海南风不竞多死声鼓卧旗折黄云横六军将士皆死尽战马空鞍归故营时移【`一作迁`】道革天下平白环入贡沧海清自有农夫已髙枕无劳校尉重横行  

巴陵寄李二戸部张十四礼部【`时贬岳州司马`】  

江南春【`一作芳`】草初羃羃愁杀江南独愁客秦中杨栁也应新转忆秦中相忆人万里莺花不相见登髙一望泪沾巾  

长门怨  

独坐思千里春庭晓景长莺喧翡翠幙柳覆【`一作暗`】郁金堂舞蝶萦愁绪繁花对靓妆深情托瑶瑟断不成章  

铜雀台  

日暮铜台静西陵鸟雀归抚心断絶听管泪霏微灵几临朝奠空牀卷夜衣苍苍川上月应照妾魂飞  

侍宴曲  

云陛褰珠【`一作衣`】扆【`一作裳`】天【`一作丹`】墀覆緑杨隔帘妆隠【`一作掩`】映向席舞低昻鸣佩长廊静开冰广殿凉欢余剑履散同辇入昭阳  

对酒曲二首  

梅发柳依依黄鹂【`一作莺`】歴乱飞当歌怜景色对酒惜芳菲曲水浮花气流风散舞衣通宵留暮雨上客莫言归春来酒味浓举酒对春丛一酌千忧散三杯万事空放歌乘美景醉舞向东风寄语尊前客生涯任转蓬  

送陆协律赴端州  

越井人南去湘川水北流江边数杯酒海内【`一作外`】一孤舟岭峤同仙客京华即旧逰春心将别恨万里共悠悠  

送王员外赴长沙  

携手登临处巴陵天一隅春生云梦泽水溢洞庭湖共叹虞翻枉同悲阮籍途长沙旧卑湿今古不应殊  

送夏侯叅军赴广州  

闻道衡阳外由来鴈不飞送君从此去书信定应稀云海南溟逺烟波北渚微勉哉孙楚吏防服正光辉  

长沙别李六侍御  

月明湘水白霜落洞庭干放逐长沙外相逢路正难云归帝乡逺鴈报朔方寒此别盈襟泪雍门不假弹  

岳阳楼宴王员外贬长沙【`一题作南州有赠`】  

极浦三春草髙楼万里心楚山晴霭碧湘水暮流深忽与朝中旧同为泽畔吟停杯试北望还欲泪沾巾  

咏冯昭仪当熊  

白羽揷雕弓蜺旌动朔风平明出金屋扈辇上林中逐兽长廊静呼鹰御苑空王孙莫谏猎贱妾解【`一作自`】当熊  

早朝大明宫呈两省僚友  

银烛熏【`一作朝`】天紫陌长禁城春色晓苍苍千条弱柳垂青百啭流莺绕【`一作满`】建章剑佩声随玉墀歩衣冠身惹【`一作染`】御炉香共沐恩波凤池上【`一作里`】朝朝染翰侍君王  

白马  

白马紫连钱【`一作干`】嘶鸣丹阙前闻珂自蹀躞不要下金鞭  

赠薛瑶英【`元载末年纳薛瑶英为姬以体轻不胜重衣于外国求龙绡衣之惟至及杨炎与载善得见其歌舞各赠诗`】  

舞怯铢衣重笑疑桃脸开方知汉成帝虚筑避风台  

出塞曲  

万里平沙一聚尘南飞羽檄北来人传道五原烽火急单于昨夜寇【`一作扣`】新秦  

春思二首  

草色青青柳色黄桃花歴乱李花香东风不为吹愁去春日偏能惹恨长  

红粉当垆弱柳垂金花腊酒解酴醿笙歌日暮能留客醉杀长安轻薄儿  

勤政楼观乐  

银河帝女下三清紫禁笙歌出九城为报延州来听乐须知天下欲升平  

赠陜掾梁宏  

梁子工文四十年诗颠名过草书颠白头仍作功曹掾禄薄难供沽酒钱  

荅严大夫  

今夕秦天一鴈来梧桐坠叶捣衣催思君独歩华亭月旧馆秋隂生緑苔  

送李侍郎【`一作御`】赴常州  

雪晴云散北风寒楚水吴山道路难今日送君须尽醉明朝相忆路漫漫  

初至巴陵与李十二白裴九同泛洞庭湖三首  

江上相逢皆旧游湘山永望不堪愁明月秋风洞庭水孤鸿落叶一扁舟  

枫岸纷纷落叶多洞庭秋水晩来波乗兴轻舟无近逺白云明月吊湘娥  

江畔枫叶初带霜渚边菊花亦已黄轻舟落日兴不尽三湘五湖意何长  

西亭春望  

日长风暖柳青青北鴈归飞入窅岳阳城上闻吹笛能使春心满洞庭  

君山  

湘中老人读黄老手援紫藟坐碧草春至不知湖水深日暮忘却巴陵道  

洞庭送李十二赴零陵  

今日相逢落叶前洞庭秋水逺连天共説金华旧防处回看北斗欲潸然  

江南送李卿  

双鹤南飞度楚山楚南相见忆秦关愿值廻风吹羽翼早随阳鴈及春还  

送王道士还京  

一片仙云入帝乡数声秋鴈至衡阳借问清都旧花月岂知迁客泣潇湘  

巴陵夜别王八员外【`一作萧静诗题云三湘有懐`】  

柳絮飞时别洛阳梅花发后到【`一作在`】三湘世情巳逐浮云散离恨空随江水长  

别裴九弟  

西江万里向东流今夜江边驻客舟月色更添春色好芦风似胜竹风幽  

送南给事贬崖州  

畴昔丹墀与鳯池即今相见两相悲朱崖云梦三千里欲别俱为恸哭时  

重别南给事  

谪宦三年尚未回故人今日又重来闻道崖州一千【`一作万`】里今朝须尽数千杯  

岳阳楼重宴别王八员外贬长沙  

江路东连千里潮青云北望紫防遥莫道巴陵湖水濶长沙南畔更萧条  
