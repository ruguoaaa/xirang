---  
title: 毛泽东诗词集  
index: true  
icon: editor  
order: 100  
category:  
- 诗藏  
- 诗集  
tag:  
- 毛泽东  
- 近现代  
---  

## 沁园春·雪  

北国风光，千里冰封，万里雪飘。  
望长城内外，惟余莽莽；大河上下，顿失滔滔。(余 通：馀)  
山舞银蛇，原驰蜡象，欲与天公试比高。(原驰 原作：原驱)  
须晴日，看红装素裹，分外妖娆。(红装 一作：银装)  
江山如此多娇，引无数英雄竞折腰。  
惜秦皇汉武，略输文采；唐宗宋祖，稍逊风骚。  
一代天骄，成吉思汗，只识弯弓射大雕。  
俱往矣，数风流人物，还看今朝。  

## 卜算子·咏梅  

读陆游咏梅词，反其意而用之。  

风雨送春归，飞雪迎春到。已是悬崖百丈冰，犹有花枝俏。  
俏也不争春，只把春来报。待到山花烂漫时，她在丛中笑。  

## 沁园春·长沙  

独立寒秋，湘江北去，橘子洲头。  
看万山红遍，层林尽染；漫江碧透，百舸争流。  
鹰击长空，鱼翔浅底，万类霜天竞自由。  
怅寥廓，问苍茫大地，谁主沉浮？  

携来百侣曾游。忆往昔峥嵘岁月稠。  
恰同学少年，风华正茂；书生意气，挥斥方遒。  
指点江山，激扬文字，粪土当年万户侯。  
曾记否，到中流击水，浪遏飞舟？  

## 忆秦娥·娄山关  

西风烈，长空雁叫霜晨月。霜晨月，马蹄声碎，喇叭声咽。  
雄关漫道真如铁，而今迈步从头越。从头越，苍山如海，残阳如血。  

## 七律·人民解放军占领南京  

钟山风雨起苍黄，百万雄师过大江。  
虎踞龙盘今胜昔，天翻地覆慨而慷。  
宜将剩勇追穷寇，不可沽名学霸王。  
天若有情天亦老，人间正道是沧桑。  

## 七律·长征  

红军不怕远征难，万水千山只等闲。  
五岭逶迤腾细浪，乌蒙磅礴走泥丸。  
金沙水拍云崖暖，大渡桥横铁索寒。  
更喜岷山千里雪，三军过后尽开颜。  

## 清平乐·六盘山  

天高云淡，望断南飞雁。不到长城非好汉，屈指行程二万。  
六盘山上高峰，红旗漫卷西风。今日长缨在手，何时缚住苍龙？  

## 采桑子·重阳  

人生易老天难老，岁岁重阳。今又重阳，战地黄花分外香。  
一年一度秋风劲，不似春光。胜似春光，寥廓江天万里霜。  

## 水调歌头·游泳  

才饮长沙水，又食武昌鱼。万里长江横渡，极目楚天舒。不管风吹浪打，胜似闲庭信步，今日得宽馀。子在川上曰：逝者如斯夫！  
风樯动，龟蛇静，起宏图。一桥飞架南北，天堑变通途。更立西江石壁，截断巫山云雨，高峡出平湖。神女应无恙，当惊世界殊。  

## 浪淘沙·北戴河  

大雨落幽燕，白浪滔天，秦皇岛外打鱼船。一片汪洋都不见，知向谁边？  
往事越千年，魏武挥鞭，东临碣石有遗篇。萧瑟秋风今又是，换了人间。  

## 水调歌头·重上井冈山  

久有凌云志，重上井冈山。千里来寻故地，旧貌变新颜。到处莺歌燕舞，更有潺潺流水，高路入云端。过了黄洋界，险处不须看。  
风雷动，旌旗奋，是人寰。三十八年过去，弹指一挥间。可上九天揽月，可下五洋捉鳖，谈笑凯歌还。世上无难事，只要肯登攀。  

## 七绝·改西乡隆盛诗赠父亲  

孩儿立志出乡关，学不成名誓不还。  
埋骨何须桑梓地，人生无处不青山。  

## 满江红·和郭沫若同志  

小小寰球，有几个苍蝇碰壁。嗡嗡叫，几声凄厉，几声抽泣。蚂蚁缘槐夸大国，蚍蜉撼树谈何易。正西风落叶下长安，飞鸣镝。  
多少事，从来急；天地转，光阴迫。一万年太久，只争朝夕。四海翻腾云水怒，五洲震荡风雷激。要扫除一切害人虫，全无敌。  

## 清平乐·会昌  

东方欲晓，莫道君行早。踏遍青山人未老，风景这边独好。  
会昌城外高峰，颠连直接东溟。战士指看南粤，更加郁郁葱葱。  

## 菩萨蛮·大柏地  

赤橙黄绿青蓝紫，谁持彩练当空舞？雨后复斜阳，关山阵阵苍。  
当年鏖战急，弹洞前村壁。装点此关山，今朝更好看。  

## 七律·到韶山  

别梦依稀咒逝川，故园三十二年前。  
红旗卷起农奴戟，黑手高悬霸主鞭。  
为有牺牲多壮志，敢教日月换新天。  
喜看稻菽千重浪，遍地英雄下夕烟。  

## 念奴娇·昆仑  

横空出世，莽昆仑，阅尽人间春色。飞起玉龙三百万，搅得周天寒彻。夏日消溶，江河横溢，人或为鱼鳖。千秋功罪，谁人曾与评说？  
而今我谓昆仑，不要这高，不要这多雪。安得倚天抽宝剑，把汝裁为三截？一截遗欧，一截赠美，一截还东国。太平世界，环球同此凉热。  

## 菩萨蛮·黄鹤楼  

茫茫九派流中国，沉沉一线穿南北。烟雨莽苍苍，龟蛇锁大江。  
黄鹤知何去？剩有游人处。把酒酹滔滔，心潮逐浪高！  

## 蝶恋花·答李淑一  

我失骄杨君失柳，杨柳轻飏直上重霄九。问讯吴刚何所有，吴刚捧出桂花酒。  
寂寞嫦娥舒广袖，万里长空且为忠魂舞。忽报人间曾伏虎，泪飞顿作倾盆雨。  

## 十六字令三首  

山，快马加鞭未下鞍。惊回首，离天三尺三。  

山，倒海翻江卷巨澜。奔腾急，万马战犹酣。  

山，刺破青天锷未残。天欲堕，赖以拄其间。  

## 七律二首·送瘟神  

读六月三十日《人民日报》，余江县消灭了血吸虫。浮想联翩，夜不能寐。微风拂煦，旭日临窗，遥望南天，欣然命笔。  

绿水青山枉自多，华佗无奈小虫何！  
千村薜荔人遗矢，万户萧疏鬼唱歌。  
坐地日行八万里，巡天遥看一千河。  
牛郎欲问瘟神事，一样悲欢逐逝波。  

春风杨柳万千条，六亿神州尽舜尧。  
红雨随心翻作浪，青山着意化为桥。  
天连五岭银锄落，地动三河铁臂摇。  
借问瘟君欲何往，纸船明烛照天烧。  

## 七绝·为女民兵题照  

飒爽英姿五尺枪，曙光初照演兵场。  
中华儿女多奇志，不爱红装爱武装。  

## 七绝·为李进同志题所摄庐山仙人洞照  

暮色苍茫看劲松，乱云飞渡仍从容。  
天生一个仙人洞，无限风光在险峰。  

## 六言诗·给彭德怀同志  

山高路远坑深，大军纵横驰奔。  
谁敢横刀立马？唯我彭大将军。  

## 七律·和柳亚子先生  

饮茶粤海未能忘，索句渝州叶正黄。  
三十一年还旧国，落花时节读华章。  
牢骚太盛防肠断，风物长宜放眼量。  
莫道昆明池水浅，观鱼胜过富春江。  

## 七律·和郭沫若同志  

一从大地起风雷，便有精生白骨堆。  
僧是愚氓犹可训，妖为鬼蜮必成灾。  
金猴奋起千钧棒，玉宇澄清万里埃。  
今日欢呼孙大圣，只缘妖雾又重来。  

## 西江月·井冈山  

山下旌旗在望，山头鼓角相闻。敌军围困万千重，我自岿然不动。  
早已森严壁垒，更加众志成城。黄洋界上炮声隆，报道敌军宵遁。  

## 虞美人·枕上  

堆来枕上愁何状，江海翻波浪。夜长天色总难明，寂寞披衣起坐数寒星。(寂寞 一作：无奈)  
晓来百念都灰烬，剩有离人影。一钩残月向西流，对此不抛眼泪也无由。  

## 浣溪沙·和柳亚子先生  

长夜难明赤县天，百年魔怪舞翩跹，人民五亿不团圆。  
一唱雄鸡天下白，万方乐奏有于阗，诗人兴会更无前。  

## 贺新郎·读史  

人猿相揖别。只几个石头磨过，小儿时节。铜铁炉中翻火焰，为问何时猜得？不过几千寒热。人世难逢开口笑，上疆场彼此弯弓月。流遍了，郊原血。  
一篇读罢头飞雪，但记得斑斑点点，几行陈迹。五帝三皇神圣事，骗了无涯过客。有多少风流人物？盗跖庄蹻流誉后，更陈王奋起挥黄钺。歌未竟，东方白。  

## 七律·登庐山  

一山飞峙大江边，跃上葱茏四百旋。  
冷眼向洋看世界，热风吹雨洒江天。  
云横九派浮黄鹤，浪下三吴起白烟。  
陶令不知何处去，桃花源里可耕田？  

## 七律·答友人  

九嶷山上白云飞，帝子乘风下翠微。  
斑竹一枝千滴泪，红霞万朵百重衣。  
洞庭波涌连天雪，长岛人歌动地诗。  
我欲因之梦寥廓，芙蓉国里尽朝晖。  

## 念奴娇·鸟儿问答  

鲲鹏展翅，九万里，翻动扶摇羊角。背负青天朝下看，都是人间城郭。炮火连天，弹痕遍地，吓倒蓬间雀。怎么得了，哎呀我要飞跃。  
借问君去何方，雀儿答道：有仙山琼阁。不见前年秋月朗，订了三家条约。还有吃的，土豆烧熟了，再加牛肉。不须放屁！试看天地翻覆。  

## 贺新郎·别友  

挥手从兹去。更那堪凄然相向，苦情重诉。眼角眉梢都似恨，热泪欲零还住。知误会前番书语。过眼滔滔云共雾，算人间知己吾和汝。人有病，天知否？  
今朝霜重东门路，照横塘半天残月，凄清如许。汽笛一声肠已断，从此天涯孤旅。凭割断愁丝恨缕。要似昆仑崩绝壁，又恰像台风扫寰宇。重比翼，和云翥。  

## 渔家傲·反第一次大“围剿”  

万木霜天红烂漫，天兵怒气冲霄汉。雾满龙冈千嶂暗，齐声唤，前头捉了张辉瓒。  
二十万军重入赣，风烟滚滚来天半。唤起工农千百万，同心干，不周山下红旗乱。  

## 七律·冬云  

雪压冬云白絮飞，万花纷谢一时稀。  
高天滚滚寒流急，大地微微暖气吹。  
独有英雄驱虎豹，更无豪杰怕熊罴。  
梅花欢喜漫天雪，冻死苍蝇未足奇。  

## 七绝·观潮  

千里波涛滚滚来，雪花飞向钓鱼台。  
人山纷赞阵容阔，铁马从容杀敌回。  

## 七律·忆重庆谈判  

有田有地皆吾主，无法无天是为民。  
重庆有官皆墨吏，延安无土不黄金。  
炸桥挖路为团结，夺地争城是斗争。  
遍地哀鸿满城血，无非一念救苍生。  

## 七绝·贾谊  

贾生才调世无伦，哭泣情怀吊屈文。  
梁王堕马寻常事，何用哀伤付一生。  

## 念奴娇·井冈山  

参天万木，千百里，飞上南天奇岳。故地重来何所见，多了楼台亭阁。五井碑前，黄洋界上，车子飞如跃。江山如画，古代曾云海绿。  
弹指三十八年，人间变了，似天渊翻覆。犹记当时烽火里，九死一生如昨。独有豪情， 天际悬明月，风雷磅礴。一声鸡唱，万怪烟消云落。  

## 卜算子·悼国际共产主义战士艾地同志  

疏枝立寒窗，笑在百花前。奈何笑容难为久，春来反凋残。  
残固不堪残，何须自寻烦？花落自有花开日，蓄芳待来年。  

## 如梦令·元旦  

宁化、清流、归化，路隘林深苔滑。今日向何方，直指武夷山下。山下山下，风展红旗如画。  

## 四言诗·祭黄帝陵  

中华民国二十六年四月五日，苏维埃政府主席毛泽东、人民抗日红军总司令朱德，敬派代表林祖涵，以鲜花时果之仪致祭于我中华民族始祖轩辕黄帝之陵。而致词曰：  

赫赫始祖，吾华肇造。  
胄衍祀绵，岳峨河浩。  
聪明睿知，光被遐荒。  
建此伟业，雄立东方。  
世变沧桑，中更蹉跌。  
越数千年，强邻蔑德。  
琉台不守，三韩为墟。  
辽海燕冀，汉奸何多！  
以地事敌，敌欲岂足？  
人执笞绳，我为奴辱。  
懿维我祖，命世之英；  
涿鹿奋战，区宇以宁。  
岂其苗裔，不武如斯；  
泱泱大国，让其沦胥？  
东等不才，剑屦俱奋。  
万里崎岖，为国效命。  
频年苦斗，备历险夷。  
匈奴未灭，何以家为？  
各党各界，团结坚固。  
不论军民，不分贫富。  
民族阵线，救国良方。  
四万万众，坚决抵抗。  
民主共和，改革内政。  
亿兆一心，战则必胜。  
还我河山，卫我国权。  
此物此志，永矢勿谖。  
经武整军，昭告列祖。  
实鉴临之，皇天后土。  
尚飨！  

## 蝶恋花·从汀州向长沙  

六月天兵征腐恶，万丈长缨要把鲲鹏缚。赣水那边红一角，偏师借重黄公略。  
百万工农齐踊跃，席卷江西直捣湘和鄂。国际悲歌歌一曲，狂飙为我从天落。  

## 清平乐·蒋桂战争  

风云突变，军阀重开战。洒向人间都是怨，一枕黄粱再现。  
红旗跃过汀江，直下龙岩上杭。收拾金瓯一片，分田分地真忙。  

## 减字木兰花·广昌路上  

漫天皆白，雪里行军情更迫。头上高山，风卷红旗过大关。  
此行何去？赣江风雪迷漫处。命令昨颁，十万工农下吉安。  

## 七律·咏贾谊  

少年倜傥廊庙才，壮志未酬事堪哀。  
胸罗文章兵百万，胆照华国树千台。  
雄英无计倾圣主，高节终竟受疑猜。  
千古同惜长沙傅，空白汨罗步尘埃。  

## 七律·吊罗荣桓同志  

记得当年草上飞，红军队里每相违。  
长征不是难堪日，战锦方为大问题。  
斥鷃每闻欺大鸟，昆鸡长笑老鹰非。  
君今不幸离人世，国有疑难可问谁？  

## 临江仙·给丁玲同志  

壁上红旗飘落照，西风漫卷孤城。保安人物一时新。洞中开宴会，招待出牢人。  
纤笔一枝谁与似？三千毛瑟精兵。阵图开向陇山东。昨天文小姐，今日武将军。  

## 七绝·屈原  

屈子当年赋楚骚，手中握有杀人刀。  
艾萧太盛椒兰少，一跃冲向万里涛。  

## 五言诗·井  

天井四四方，周围是高墙。  
清清见卵石，小鱼囿中央。  
只喝井里水，永远养不长。  

## 西江月·秋收起义  

军叫工农革命，旗号镰刀斧头。匡庐一带不停留，要向潇湘直进。  
地主重重压迫，农民个个同仇。秋收时节暮云愁，霹雳一声暴动。  

## 七律·有所思  

正是神都有事时，又来南国踏芳枝。  
青松怒向苍天发，败叶纷随碧水驰。  
一阵风雷惊世界，满街红绿走旌旗。  
凭栏静听潇潇雨，故国人民有所思。  

## 渔家傲·反第二次大“围剿”  

白云山头云欲立，白云山下呼声急，枯木朽株齐努力。枪林逼，飞将军自重霄入。  
七百里驱十五日，赣水苍茫闽山碧，横扫千军如卷席。有人泣，为营步步嗟何及！  

## 五律·挽戴安澜将军  

外侮需人御，将军赋采薇。  
师称机械化，勇夺虎罴威。  
浴血东瓜守，驱倭棠吉归。  
沙场竟殒命，壮志也无违。  

## 七绝·五云山  

五云山上五云飞，远接群峰近拂堤。  
若问杭州何处好，此中听得野莺啼。  

## 四言诗·祭母文  

呜呼吾母，遽然而死。  
寿五十三，生有七子。  
七子余三，即东民覃。  
其他不育，二女二男。  
育吾兄弟，艰辛备历。  
摧折作磨，因此遘疾。  
中间万万，皆伤心史。  
不忍卒书，待徐温吐。  
今则欲言，只有两端：  
一则盛德，一则恨偏。  
吾母高风，首推博爱。  
远近亲疏，一皆覆载。  
恺恻慈祥，感动庶汇。  
爱力所及，原本真诚。  
不作诳言，不存欺心。  
整饬成性，一丝不诡。  
手泽所经，皆有条理。  
头脑精密，劈理分情。  
事无遗算，物无遁形。  
洁净之风，传遍戚里。  
不染一尘，身心表里。  
五德荦荦，乃其大端。  
合其人格，如在上焉。  
恨偏所在，三纲之末。  
有志未伸，有求不获。  
精神痛苦，以此为卓。  
天乎人欤，倾地一角。  
次则儿辈，育之成行。  
如果未熟，介在青黄。  
病时揽手，酸心结肠。  
但呼儿辈，各务为良。  
又次所怀，好亲至爱。  
或属素恩，或多劳瘁。  
大小亲疏，均待报赍。  
总兹所述，盛德所辉。  
必秉悃忱，则效不违。  
致于所恨，必补遗缺。  
念兹在兹，此心不越。  
养育深恩，春辉朝霭。  
报之何时，精禽大海。  
呜呼吾母，母终未死。  
躯壳虽隳，灵则万古。  
有生一日，皆报恩时。  
有生一日，皆伴亲时。  
今也言长，时则苦短。  
惟挈大端，置其粗浅。  
此时家奠，尽此一觞。  
后有言陈，与日俱长。  
尚飨！  

## 七律·读《封建论》呈郭老  

劝君少骂秦始皇，焚坑事件要商量。  
祖龙魂死业犹在，孔学名高实秕糠。  
百代都行秦政法，十批不是好文章。  
熟读唐人封建论，莫从子厚返文王。  

## 七律·和周世钊同志  

春江浩荡暂徘徊，又踏层峰望眼开。  
风起绿洲吹浪去，雨从青野上山来。  
尊前谈笑人依旧，域外鸡虫事可哀。  
莫叹韶华容易逝，卅年仍到赫曦台。  

## 五律·喜闻捷报  

一九四七年中秋步运河上，闻西北野战军收复蟠龙作。  

秋风度河上，大野入苍穹。  
佳令随人至，明月傍云生。  
故里鸿音绝，妻儿信未通。  
满宇频翘望，凯歌奏边城。  

## 七绝·莫干山  

翻身复进七人房，回首峰峦入莽苍。  
四十八盘才走过，风驰又已到钱塘。  

## 七绝·刘蕡  

千载长天起大云，中唐俊伟有刘蕡。  
孤鸿铩羽悲鸣镝，万马齐喑叫一声。  

## 五律·张冠道中  

朝雾弥琼宇，征马嘶北风。  
露湿尘难染，霜笼鸦不惊。  
戎衣犹铁甲，须眉等银冰。  
踟蹰张冠道，恍若塞上行。  

## 浣溪沙 ·和柳亚子先生  

颜斶齐王各命前，多年矛盾廓无边，而今一扫纪新元。  
最喜诗人高唱至，正和前线捷音联，妙香山上战旗妍。  

## 七绝·炮打司令部  

人民胜利今何在？满路新贵满目衰。  
核弹高置昆仑巅，摧尽腐朽方释怀。  

## 五古·挽易昌陶  

去去思君深，思君君不来。  
愁杀芳年友，悲叹有馀哀。  
衡阳雁声彻，湘滨春溜回。  
感物念所欢，踯躅南城隈。  
城隈草萋萋，涔泪侵双题。  
采采馀孤景，日落衡云西。  
方期沆漾游，零落匪所思。  
永诀从今始，午夜惊鸣鸡。  
鸣鸡一声唱，汗漫东皋上。  
冉冉望君来，握手珠眶涨。  
关山蹇骥足，飞飙拂灵帐。  
我怀郁如焚，放歌倚列嶂。  
列嶂青且茜，愿言试长剑。  
东海有岛夷，北山尽仇怨。  
荡涤谁氏子，安得辞浮贱。  
子期竟早亡，牙琴从此绝。  
琴绝最伤情，朱华春不荣。  
后来有千日，谁与共平生？  
望灵荐杯酒，惨淡看铭旌。  
惆怅中何寄，江天水一泓。  

## 五律·看山  

三上北高峰，杭州一望空。  
飞凤亭边树，桃花岭上风。  
热来寻扇子，冷去对佳人。  
一片飘飖下，欢迎有晚鹰。  

## 七古·送纵宇一郎东行  

云开衡岳积阴止，天马凤凰春树里。  
年少峥嵘屈贾才，山川奇气曾钟此。  
君行吾为发浩歌，鲲鹏击浪从兹始。  
洞庭湘水涨连天，艨艟巨舰直东指。  
无端散出一天愁，幸被东风吹万里。  
丈夫何事足萦怀，要将宇宙看稊米。  
沧海横流安足虑，世事纷纭从君理。  
管却自家身与心，胸中日月常新美。  
名世于今五百年，诸公碌碌皆余子。  
平浪宫前友谊多，崇明对马衣带水。  
东瀛濯剑有书还，我返自崖君去矣。  

## 渔家傲·反第三次大围剿  

英勇红军凭肉搏，红旗翻处白旗没。  
地动天摇风雨跃，雷霆落,今日梁魁应活捉。  

## 减字木兰花·经长沙忆往  

四五十年，风雨如晦不重见。过眼飞云，横竖茫茫一线天。  
休要夸口，豪杰劫后是民愿。海天环顾，一路走来一路烟。  

## 杂言诗·八连颂  

好八连，天下传。  
为什么？意志坚。  
为人民，几十年。  
拒腐蚀，永不沾。  
因此叫，好八连。  
解放军，要学习。  
全军民，要自立。  
不怕压，不怕迫。  
不怕刀，不怕戟。  
不怕鬼，不怕魅。  
不怕帝，不怕贼。  
奇儿女，如松柏。  
上参天，傲霜雪。  
纪律好，如坚壁。  
军事好，如霹雳。  
政治好，称第一。  
思想好，能分析。  
分析好，大有益。  
益在哪？团结力。  
军民团结如一人，试看天下谁能敌。  

## 七律·洪都  

到得洪都又一年，祖生击楫至今传。  
闻鸡久听南天雨，立马曾挥北地鞭。  
鬓雪飞来成废料，彩云长在有新天。  
年年后浪推前浪，江草江花处处鲜。  

## 蝶恋花·向板仓  

霞光褪去何凄楚，万箭穿心不似这般苦。奈何吾身百莫赎，待到九泉愧谢汝。  
无感霜风侵蚀骨，此生煎熬难与外人吐。恸声悲歌催战鼓，更起刀枪向敌仇。  

## 七绝二首·纪念鲁迅八十寿辰  

博大胆识铁石坚，刀光剑影任翔旋。  
龙华喋血不眠夜，犹制小诗赋管弦。  

鉴湖越台名士乡， 忧忡为国痛断肠。  
剑南歌接秋风吟， 一例氤氲入诗囊。  

## 四言诗·题《中国妇女》  

妇女解放，突起异军，两万万众，奋发为雄。  
男女并驾，如日方东，以此制敌，何敌不倾。  
到之之法，艰苦斗争，世无难事，有志竟成。  
有妇人焉，如旱望云，此编之作，伫看风行。  

## 归国谣·今宵月  

今宵月，直把天涯都照彻。清光不令青山失，清溪却向青滩泄。鸡声歇，马嘶人语长亭白。  

## 河出潼关  

河出潼关，因有太华抵抗，而水力益增其奔猛。  
风回三峡，因有巫山为隔，而风力益增其怒号。  

## 七律·有田有地吾为主  

有田有地吾为主，无法无天是为民。  
重庆有官皆墨吏，延安无屎不黄金。  
炸桥挖路为团结，夺地争城是斗争。  
遍地哀鸿满城血，无非一念救苍生。  

## 游泳启事  

铁路之旁兮，水面汪洋。  
深浅合度兮，生命无妨。  
凡我同志兮，携手同行。  
晚餐之后兮，游泳一场。  
